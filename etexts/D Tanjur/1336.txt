[\[1a\]]
[\[1b\]]
[\[1b.1\]{D1419}]@##/_/rgya gar skad du/_shrI DA kAr+N+Na ba mahA yo gi nI tan+t+ra rA jas+ya bo hi ta TI kA nA ma/_bod skad du/_dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel
[\[1b.2\]]pa gru gzings zhes bya ba/_oM dpal rdo rje mkha' 'gro la phyag 'tshal lo/_/bcom ldan 'das gsung gi mnga' bdag la phyag 'tshal lo/_/ye shes mkha' 'gro khams gsum pa yi mig
[\[1b.3\]]'phrul chen po ni/_/rnam par spros pa gang gis don chen mdzad pa dang /_/skye bo ma lus pa rnams grol bar nges 'jog pa'i/_rdo rje sems dpa' de la spyi bos rab tu 'dud/_/gang gi thugs
[\[1b.4\]]ni brdzun byas lan mang du/_/'dod pa mang po kun du bsten pa dang /_/'khor ba'i rgya mtsho'i dbus su lhung ba yi/_/dbang med sems can rnams ni rab myur bton/_/'bras bur bcas don
[\[1b.5\]]rab tu stsol mdzad pa'i/_/dam pa gang yin sems can rnams kyis bsten/_/gnyis med dngos po thams cad skyed pa po/_/rdo rje mkha' 'gro dpal de la phyag 'tshal/_/gang zhig 'dir
[\[2a\]]
[\[2a.1\]]ni yan lag drug sbyor rnams kyis 'gro drug dngos po med par rgyal byas nas/_/'jig rten pa rnams sangs rgyas nyid kyi dngos po chen por gyur pa'i dus su thugs chud de/_/sems can don du rnam pa sna tshogs
[\[2a.2\]]pa yi lung mang po ni rnam par 'dzin cing gsal ba po/_/skye bos phyag byas rgya mtsho drug po rdo rje mkha' 'gro dpal bdag nyid la de bzhin 'dud/_/bsags pa'i skyon ni mi bden par byas zla ba nyi ma gnyis ni kha sbyar byas pa yis/_/dbus
[\[2a.3\]]su rdo rje de yi 'od zer gyis ni sngon gyi sdig pa bsreg_/mchog tu mi 'gyur las skyes rgya mtsho chen po'i sgra sgrogs dam pa yi/_/bde bas 'gro ba 'dzin cing kun du dgyes pa dang bcas ma lus mdzad/_/bsod nams dang ni sdig
[\[2a.4\]]rnams lhan cig 'bar/_/thugs rje stong pa lhan cig skye ba mdzad/_/dngos dang dngos med nyid ni mchog tu gnyis med phyag rgya'i thugs kyis ni/_/'gro ba bkang zhing sgyu ma'i gti mug gis ma gos pa bde las skyes/_/
[\[2a.5\]]bla ma chu skyes dbus su son par bzhugs/_/lhan skyes rgya mtsho de las 'od byung bas/_/srid gsum sems can rigs rnams grol mdzad pa/_/bla ma dge ba mdzad la phyag byas nas/_/sems can bsgral ba'i rgyu yi phyir/_/
[\[2b\]]
[\[2b.1\]]ngag gi rdo rje gsor bar byas/_/kun mkhyen rnams kyis sngon gsungs pa'i/_/sngon yod pa ni 'dir brjod bya/_/kho bos kun mkhyen gsung gi ni/_/pha rol bgrod pa'i nus med de/_/gsung gcig gi ni nang du yang /_/bka' mang po ni gsungs pa'o/_/de phyir bdag gis rim
[\[2b.2\]]pa yis/_/ji lta'i rgyud tshig rnams brjod de/_/rdo rje bla ma'i bka' lung gis/_/da ni rgya cher 'grel par bya/_/zab mo'i pha rol bgrod pa yi/_/gru gzings de ni rab tu bsnyad/_/rgya mtsho drug po'i rgyud chen du/_/rnal 'byor ye shes mthar bgrod rnams/_/sna tshogs
[\[2b.3\]]sbyor ba rgya mtsho che'i/_/tshig rtogs gyur nas bzhud par byos/_/khams gsum 'dir ni shin tu brtson pa ru/_/sangs rgyas nyid ni gzhan gyi sdug bsngal spong /_/de phyir theg pa mang la gnas pa yi/_/slob dpon rdo rje theg pa yi ge gsum/_/sam+ba rar ni 'dir brjod de/_/
[\[2b.4\]]theg pa kun gyi go 'phang che/_/'dir nges par rjod par byed pa dang brjod par bya ba dang 'brel pa dang dgos pa dang dgos pa'i dgos pa rnams mngon par yang dag par mthong ste de brjod pa sngon du 'gro bar sangs rgyas nyid mngon par brjod do/_/thams cad du 'di ltar rtogs pa dang ldan pa
[\[2b.5\]]rnams kyi bsam pa dang sbyar ba'i phyir ro/_/de rnams dang bral na 'jug par mi 'gyur te/_bstan bcos rnams su 'gal ba srid pa'i phyir ram/_thun mong ma yin pa nyid kyi phyir ram blo gros dang ldan pa rnams kyis ma thos pa nyid kyi phyir ro/_/de'i phyir yang bdag gis rjod par
[\[2b.6\]]byed pa la sogs pa brjod par bya'o/_/'on kyang bsgrub par bya ba dang sgrub pa'i thabs dang sgrub pa po rnams sgrub pa'i dus su yi ge med pa'i sbyor ba las rang gi ngang gis rjod par byed pa la sogs pa la rab tu 'jug par 'gyur ro/_/ji ltar rgyud kyi nang la lar yang ma mthong ba dang ma
[\[2b.7\]]bshad pa nyid kyi phyir ro/_/de 'dir ji ltar 'jug na byis pa'i paN+Di ta rnams gzhug pa'i don dang /_gang yang paN+Di ta'i nga rgyal gyis chud zos pa de rnams kyi nga rgyal gzhom par bya ba'i phyir ro/_/de bzhin du gsungs pa/_mkhas pa mngon pa'i nga rgyal can/_/sangs rgyas gsung
[\[3a\]]
[\[3a.1\]]ni mi shes pa/_/mnar med la sogs 'jigs rung bar/_/chud zos de rnams 'gro 'gyur nyid/_/'dir yang mar me mdzad la sogs pa'i de bzhin gshegs pa rnams kyi dus su sngags kyi theg pa chen po bsdus par ma gyur te/_dngos su rtogs pa'i
[\[3a.2\]]phyir ro/_/slar yang ji ltar shAkya thub pas bstan pa sdud pa po rnams kyis bris te rang gis rtogs pa med pa'i phyir ro/_/'o na ji ltar rtogs zhe na/_gal te re zhig sangs rgyas mi bzhugs pa de'i tshe 'jig rten thams cad ma dag pa'o/_/de ci'i phyir zhe na/_sangs rgyas dang 'jig rten
[\[3a.3\]]dus mnyam pa nyid na dag pa nyid kyi phyir ro/_/gang gi tshe ma dag pa de'i tshe bstan par bya ba'i ngo bor ma gyur to zhe na/_de la 'di bshad pa/_gang gi dus su sangs rgyas rnams chos ston pa de'i tshe nyid na 'jig rten thams cad dag pa'o/_/de'i phyir rtsod pa'i dus su phyi ma pa'i sems can
[\[3a.4\]]rnams la bstan par bya ba dang ston pa po'i nus pa med pa'i phyir ro/_/rdo rje phag mo bcom ldan 'das las byung bas yang dag pa'i thugs rjes de nyid kyi tshe rgya mtsho la sogs pa rnal 'byor ma'i rgyud sdud par byed pa por yang 'di nyid du gsungs pa yin no/_/de yang rjod par byed pa dang
[\[3a.5\]]brjod par bya ba dang 'brel ba dang dgos pa rnams yang dag par mthong nas thos pa brgyud pa ni de bzhin gshegs pa'i gsung las gzhan du 'gyur ba dang /_sems can rnams kyi dngos grub 'joms par 'gyur ba dang /_slar yang phyin ci log tu bshad pas dmyal ba la sogs
[\[3a.6\]]par 'gro bar byed do/_/da ni rjod par byed pa la sogs pa rnams thor long du bshad par bya ste/_'di skad bdag gis zhes bya ba la sogs pa dgos pa la sogs pa rnam pa lnga ste/_'di skad ni dgos pa'o/_/bdag gis ni dgos pa'i dgos pa'o/_/thos pa gcig na ni 'brel pa'o/_/
[\[3a.7\]]dus na bcom ldan 'das dpa' bo'i dbang phyug chen po ni rjod par byed pa'o/_/de bzhin gshegs pa thams cad kyi dpa' bo'i sku dang gsung dang thugs ni brjod par bya ba'o/_/rnal 'byor ma'i b+ha ga rnams su ni rdo rje phag mo la sogs pa'i le'u rnams su rtsen pa dang ldan par 'gyur ba'o/_/
[\[3b\]]
[\[3b.1\]]thog ma la sogs pa nas le'u tha ma'i bar du 'di skad ces bya ba la sogs pa rnam pa lnga yis bzhugs pa'o/_/'di ltar le'u lnga bcu rtsa gcig pa rnams le'u rnams su shin tu phra ba'i dngos po'i khongs su gnas pa 'bras bu dang rgyu la sogs pa'i don phan tshun bstan pa nyid 'dir yang ye
[\[3b.2\]]shes kyi rgya mtsho la 'jug pa ni rjod par byed pa'o/_/yang dag pa'i ting nge 'dzin dpal he ru ka'i dkyil 'khor gyi sgrub pa'i thabs kyi le'u bco lnga pa ni brjod par bya ba'o/_/sngags btu ba'i le'u ni 'brel pa'o/_/nyi shu rtsa gsum pa la sogs pa le'u gsum ni dgos pa'o/_/lnga bcu rtsa gcig pa
[\[3b.3\]]dang lnga bcu pa gnyis ni dgos pa'i dgos pa'o/_/rdo rje phag mo la sogs pa nas gshin rje 'joms ma la sogs pa'i mthar thug pa bcu gsum dang /_de bzhin du bcu bdun pa la sogs pa nas nyi shu rtsa gnyis pa'i bar le'u drug ni dpa' bo dang dpa' mo'i dbang phyug ma dag gi go cha'o/_/slar
[\[3b.4\]]yang nyi shu rtsa drug pa la sogs pa nas ji srid bzhi bcu rtsa dgu'i bar le'u nyi shu rtsa bzhi dang /_de ltar le'u bzhi bcu rtsa gsum ni rnal 'byor ma rnams kyi b+ha ga rnams te de rnams kyi b+ha ga rnams su rtsen pa dang ldan pa'o/_/rjod par byed pa la sogs pa rnams ni 'di'i 'brel ba'o/_/da ni 'di
[\[3b.5\]]dag thams cad du bya ba dang byed pa dang mngon par mtshams sbyar ba bstan bcos la sogs pa rnams su rkyen gsum gyis bdag gis bshad par bya'o/_/'di ni 'jig rten pa thams cad kyi 'gro ba dang 'ong ba la sogs pa'i las gang yin pa de yang dgos pa dang bral na mi byed do/_/de'i phyir
[\[3b.6\]]dgos pa la bsams nas bya ba la ltos pas byed pa nye bar gdags pa byas pa zhes bya ba'i don to/_/'di ltar dgos pa la ltos nas dgos pa'i dgos pa yod do/_/de yang dgos pa ni e waM zhes bya ba thog ma'i yi ge gnyis shes rab dang thabs kyi bdag nyid can no/_/dgos pa
[\[3b.7\]]yang nyi shu rtsa gsum pa la sogs pa'i le'u gsum rnams su bcom ldan 'das kyis bstan to/_/de la thog mar ni gtor ma dang 'khor lor mchod pa'o/_/gnyis par dkyil 'khor gyi thig gdab pa la sogs pa dang mchod pa dang /_dbang bskur ba dang sbyin sreg gi
[\[4a\]]
[\[4a.1\]]thabs kyi mtshan nyid dang slob dpon gyi yon mchod pa dang bcas pa'o/_/gsum pa rab tu gnas pa dang rnam par dag pa'i mtshan nyid rnams gsungs so/_/de ltar byas pa yod pas phyi dang nang gi bdag nyid can gyi rigs las rtogs pa nyid kyi
[\[4a.2\]]phyir dgos pa'o/_/byed pa ni sems can thams cad la bu gcig pa ltar byams pa'i mtshan nyid kho nas dpa' bo nyi shu rtsa bzhi khams las byung bas 'chi ba mi 'chi bar 'gyur ba dang sna tshogs pa'i las kyi tshogs nyid dang de kho na nyid dang rnam pa sna tshogs pa'i chos thams cad
[\[4a.3\]]yongs su shes pa rnams te/_de yang ma yA zhes bya ba'i yi ge gnyis nyid kyis lnga bcu pa la sogs pa'i le'u gnyis su gsungs pa'o/_/de la thams cad gsang ba zhes bya ba'i le'u dang po'i rab tu byed pa nyi shu rtsa lngas de kho na nyid kyi bdag nyid can dang rgyud thams cad kyi don
[\[4a.4\]]ston par byed do/_/gnyis par mchod pa bzhi dang dam tshig bsten pa dang de bzhin du dam tshig gi bslab pa rnams dang gnyis su med pa ni dgos pa'i dgos pa ste mngon du byed pa'i phyir zhes bya bar gnas so/_/'dir yang e waM gyi yi ge gnyis kyi rang bzhin ni brjod par gsungs
[\[4a.5\]]pa/_e/_rtsa rnams kyis srog bskyod pa yi/_/'gro ba kun la gtor ma bya/_/e yig bu ga thams cad du/_/nam mkha' kun du son de bzhin/_/chos 'byung dang ni de shes rab/_/dri med bde ba ster ba mo/_/gyen du 'gro ba'i ngo bo nyid/_/lhan cig skyes dga'i
[\[4a.6\]]mtshams su'o/_/'dir yang dpa' bo dpa' dbang phyug_/'khor lo mchod par gnas pa la/_/waM yig mchog gi mgo bo las/_/zla ba thur du kha bltas 'bab/_/ro drug gi ni tshod ma dang /_/gnyis su med pa'i 'chang bcas btung /_/sna tshogs khams kyi 'bras
[\[4a.7\]]sA lu/_/the tshom bral bas bza' bar bya/_/e/_dkyil 'khor thig gdab rnal 'byor dang /_/rdul tshon dgye ba bad bar 'bab/_/gru gsum gnyis med steng 'og tu/_/e yig mtha' ru yang dag gzhug_/de dbus dkyil 'khor bsgom par bya/_/rang bzhin brda
[\[4b\]]
[\[4b.1\]]ru brjod pa ste/_/chos kyi dbyings kyi rang bzhin kyang /_/grangs med pa yi dkyil 'khor 'gyur/_/mchog tu zag med mchod pa ni/_/nam mkha'i me tog la sogs 'bul/_/theg pa gsum ni brjod rnams las/_/bskyed pa yis ni mchod par byos/_/waM yig rnal
[\[4b.2\]]'byor bdag nyid kyis/_/lha rnams thams cad mchod par bya/_/sngags bcas nye bar spyod par bcas/_/bsam gtan phyag rgya bcas pas sbyin/_/lha yi rnam pa de nyid dang /_/ye shes dang ni rnam shes nyid/_/bgrang phreng de bzhin slob ma dang /_/bla ma thams cad phun
[\[4b.3\]]sum tshogs/_/chos 'byung shes rab ye shes ni/_/e yi yi ges rab tu gnas/_/rnam shes rgya mtsho sangs rgyas sras/_/'di la dbang bskur sbyin par bya/_/khams rnams kun gyi bdud rtsi dang /_/rlung lnga po rnams bum pa ste/_/mgo bor blugs gyur gnyis med
[\[4b.4\]]pas/_/rgyas gdab pa ni chen po mchog_/waM ni kun du bzang po ste/_/de yang bde bar 'dod pa yin/_/pad snal skud pa lus kun du/_/lte bar 'gro ba 'dzag pa'o/_/lha dang sangs rgyas de'i sras dang /_/rkang gnyis rkang bzhi la sogs dang /_/lha sogs bdag
[\[4b.5\]]nyid che rnams dang /_/rgyud dang sngags ni de tshe bskyed/_/e zhes bya ba me'i thab nyid/_/lte ba'i steng 'og yang dag gnas/_/ye shes rnam pa'i 'khor lo ni/_/dngos po kun gyi mthar thug pa'o/_/lha yi rnam par bltas nas ni/_/thams cad gnas bdag rnal
[\[4b.6\]]'byor ma/_/dpa' bo gnyis med 'byon pa ste/_/gong bur byas nas mer gyur pa/_/waM las phun sum tshogs pa kun/_/dgang blugs 'dir ni sbyin par bya/_/rnal 'byor mchog 'di bya ba ste/_/rnal 'byor gzhan rnams su mi gnas/_/nA da yi mthar thim pa dang /_/
[\[4b.7\]]ye shes me ni gyen 'bar mchog_/thab ni bu ga thams cad dang /_/dgang blugs brtags pa min bdag nyid/_/slob dpon 'bul ba yi ni yon/_/khams gsum pa yi ngo bo nyid/_/rnam shes kun du 'gro byas nas/_/slob dpon 'dus rnams yang dag mchod/_/gnyis
[\[5a\]]
[\[5a.1\]]med sems can kun de yang /_/e waM zhes bya'i yig gnyis phyir/_/rgyud dang rgyud gzhan mchog dag dang /_/'gro ba thams cad de tshe byung /_/de bzhin rigs par mdor bsdus te/_/rgya che ba ni 'chad pa las/_/rgyud 'di rnams su rigs pa gang /_/
[\[5a.2\]]de ni rtog pa kun du rigs/_/'di ltar rten ni rnal 'byor ma'i le'u rnams so/_/brten pa ni thog ma la sogs pa nas de bzhin du tha ma'i mthar thug pa'o/_/'dir yang mkha' 'gro rgya mtsho ni rjod par byed pa'o/_/brjod par bya ba ni rnal 'byor rgya mtsho'o/_/'brel pa ni ye shes kyi
[\[5a.3\]]rgya mtsho'o/_/slar yang dgos pa ni sdom pa rgya mtsho'o/_/de bzhin du dgos pa'i dgos pa ni bya ba rgya mtsho'o/_/rnal 'byor ma'i b+ha ga rnams ni de kho na nyid kyi rgya mtsho'o/_/thams cad rgya mtsho ni rtsen pa dang ldan par gyur to zhes bya ba'i don to/_/rim pa ji lta ba'i le'u rnams su sngon du
[\[5a.4\]]bshad pa'i rigs pas rnam par shes par bya'o zhes bya bar dgongs so/_/e yig rnal 'byor ma yi rgyud/_/waM yig las ni dpa' bo rdzogs/_/thabs shes bdag nyid de kho na/_/thams cad gnyis med mngon brjod pa'o/_/zhes so/_/e yi yi ge chos dbyings nyid/_/gnas
[\[5a.5\]]dang bsgrub bya mang po'o/_/de yi dbus su sku chen po/_/mkha' 'gro rgya mtsho sogs drug bzhugs/_/dngos dang dngos med rab gnas pa/_/khams dang rnam shes tshogs rnams la/_/longs spyod rdzogs sku kun rdzob kyi/_/bden pa'i bdag nyid gzugs kyis bzhugs/_/waM/_
[\[5a.6\]]waM gi yi ge sprul pa ste/_/lus kun la ni rnam par gnas/_/ji srid mgo dang rkang pa'i mthar/_/'gro dang 'ong ba med pa nyid/_/rnal 'byor rnams kyis sngags brjod pa/_/rdo rje gsum du spel bar bya/_/ye shes sems dpa'i sngags bcas pa/_/rab gnas de mngon mi
[\[5a.7\]]g.yo ba'o/_/e/_ji ltar rgyud du rnam dag pa/_/slar yang 'di ni byas nas ni/_/e zhes bya ba 'od gsal ba/_/de yi rnam pa rdo rje 'dzin/_/dkyil 'khor dkyil 'khor pa rnams kyis/_/dag pa'i mthar thug las skyes bde/_/skyes pa thams cad khams nyid du/_/thams
[\[5b\]]
[\[5b.1\]]cad de yi rang bzhin 'gyur/_/waM/_waM zhes bya las ye shes 'bab/_/ji ltar nam mkha' mi bskyod bzhin/_/don dam pa dang kun rdzob gzugs/_/rnam dag ye shes de'i rang bzhin/_/dag par rab bzhugs gnyis med pas/_/thabs shes bdag nyid mtshan nyid do/_/de
[\[5b.2\]]yis thams cad mngon brjod pas/_/e waM tshig las dgos pa'o/_/de ltar bsams nas de nyid dang /_/phyi rol thams cad kyang bya'o/_/gzhan du mnar med la sogs su/_/bya ba 'jig par byed pa 'khrid/_/da ni bdag gi tshig gis yi ge gnyis kyi nges pa'i tshig gsungs
[\[5b.3\]]pa/_ma/_rnal 'byor pas ni dbu mar 'jug_/bdag med bde ba thob par 'gyur/_/ma yig phag mo'i yid kyis ni/_/sems dang sems byung rjes chags pa'o/_/de nyid nyi shu lnga bdag nyid/_/lha mo yis ni sprul pa la/_/dpa' bo nyi shu rtsa lnga ni/_/bcom ldan 'das dang
[\[5b.4\]]lhan cig 'dres/_/dum bu nyi shu lnga rnams su/_/thams cad gsang chen ming can no/_/khams ni dpa' bor yang dag byung /_/yA ni gang du las can rnams/_/der ni thams cad rigs ye shes/_/rang gi rig pa'i nang bzhugs pa/_/shes rab kyi ni nang du thabs/_/khams
[\[5b.5\]]dang dbang po yang dag 'byung /_/bdag gis yid ni der gnas la/_/mchod pa bzhi rnams bya ba ste/_/rgyud rnams kun du brjod bya gang /_/mchod 'os yang dag mchod par bya/_/dam tshig bsten dang bslab rnams dang /_/gnyis su med pa'i tshig dang gsum/_/rgyud rnams kun
[\[5b.6\]]du byed pa ni/_/byed bzhin pa dang bya bar gyur/_/rtag tu rnal 'byor rnams kyi las/_/sangs rgyas nyid kyi go 'phang rgyu'o/_/e waM de yi dgos pa yang /_/gnyis su med par bsgrub par 'gyur/_/zhes so/_/da ni 'brel ba gsungs pa/_sngags btu ba'i le'ur mngon par gsungs
[\[5b.7\]]pa'i sngags kyi tshig rnams te/_de yang rgyud thams cad du mngon par 'brel bar bya ste/_gang du mngon par 'brel bar bya zhe na/_bskyed pa'i rim pa rnams dang ngo /_/gang dang gang du le'u thams cad du/_bdag po dang dkyil 'khor pa dang bcas pa'i dkyil 'khor gyi 'khor lo gsungs
[\[6a\]]
[\[6a.1\]]pa de dang der mngon par 'brel bar bya'o/_/rnal 'byor ma dang dpa' bo rnams kyi kun du spyod pa byas pa zhes bya ba'i don to/_/'di ltar 'chad par 'gyur ba'i rgya che bas bshad par bya'o/_/da ni yang thos pa gcig na'i tshig gi nges pa'i tshig gsungs pa/_shru/_sha ra
[\[6a.2\]]u/_zla ba yan lag kun du 'gro/_/ra ni ye shes ldan pa 'bar/_/brang gi gnas su 'gro bar 'gyur/_/kun du spyod pa shru zhes bya/_/ta/_de kho na las gnyis med mchog_/rgyud rnams kun du rnam par mthong /_/de yi dbus su lha chen mo/_/dpa' bo gnyis med yang dag 'pho/_/
[\[6a.3\]]me/_rnam shes ye shes dag 'dus pa'i/_/mtshams kyi 'pho bar gnas pa ste/_/de las sngags rnams yang dag byung /_/lha mo dpal mo'i rang bzhin can/_/ka/_ga bur gzung bya gzhan du ni/_/skye bo rnams kyi grong gzhan du/_/'byin cing sdud par byed pa po/_/de ni myur du 'pho
[\[6a.4\]]bar 'gyur/_/smi/_smi ni shin tu 'dus byas nas/_/rdo rje 'dzin la mngon thos pa/_/du ma'i kun spyod sbyor ldan pas/_/brag cha bzhin du bstan par bya/_/ji ltar sgo nga'i nang na gzugs/_/'byung 'gyur 'pho bar 'gyur ba ni/_/de bzhin sgo rnams nas ni srog_/'jug pa med cing
[\[6a.5\]]'byung ba'ang med/_/ma yi b+ha ga'i nang du ni/_/'di ltar ye shes 'pho bar 'gyur/_/der ni sgo nga skyes pa na/_/srog ni 'gro dang 'jug mi 'gyur/_/'khor bar kun du sbyor ba brtsam/_/rtsen pas 'pho ba rnams la ni/_/'di ni 'brel par shes byas nas/_/rgyud rnams kun gyi rang
[\[6a.6\]]bzhin no/_/sangs rgyas gzugs su skye bar 'gyur/_/sgyu ma'i rnam pa kun du 'gro/_/kha dog ro la sogs pas dman/_/sems can dgos pa byed rgyu can/_/zhes bya ba ni 'brel pa'o/_/da ni rjod par byed pa gsungs pa/_le'u dang po ye shes kyi rgya mtsho la 'jug par
[\[6a.7\]]gsungs pa'i tshigs su bcad pa gang yin pa 'dir le'u thams cad kyi don ston pa'o/_/de'i phyir thams cad mdor bsdus pa de dang rjod par byed pa yang bshad par bya ste/_tshigs su bcad pa de la so sor byed pa bshad pa thams cad kyang dang po'i ngag dang lhan cig mngon par 'brel
[\[6b\]]
[\[6b.1\]]bar bya'o zhes bya ba'i don to/_/'dir yang mig 'phrul zhes bya ba la sogs pa nas ji srid du/_slar yang 'dir ni kun 'byung ba/_/zhes bya ba'i mthar thug pa tshigs su bcad pa bcu gcig gis yang dag pa'i ting nge 'dzin la bzhugs pa ste/_ye shes kyi rtags mthong ba ni tshigs su bcad
[\[6b.2\]]pa phyed dang bcas pas gsungs so/_/dpa' bo zhes bya ba ni la sogs pa'i tshigs su bcad pa phyed kyis le'u lnga bcu pa rnams su ye shes kyi rgya mtsho gsungs so/_/slar yang rnal 'byor ma'i 'khor lo/_/zhes bya ba la sogs pa tshigs su bcad pa phyed kyis le'u thams cad kyi rdo rje
[\[6b.3\]]phag mo la sogs pa rnal 'byor ma thams cad khyab par bya ba dang khyab par byed pa rnams su gsungs so/_/dbang po'i dra ba ci zhes bya ba la sogs pa tshigs su bcad pa phyed dang bcas pa'i gsum rnams kyis bcom ldan 'das rang nyid phag mo'i gzugs su zhugs nas gzugs brnyan
[\[6b.4\]]ltar bstan par bya ba dang ston pa po 'brel ba dang sdud pa mo yang 'dri bzhin pa'i rang bzhin du gsungs pa dang gnyis pa phag mo'i le'ur ye shes kyi rigs pa gsungs pa'o/_/lha mo rtse gcig yid kyis nyon/_/zhes bya ba la sogs pa tshigs su bcad pa lnga rnams kyis lan dang /_de bzhin
[\[6b.5\]]du le'u thams cad du yang dag pa'i ting nge 'dzin gyi rigs pas bcom ldan 'das kyi rang bzhin dang rnal 'byor ma dang dpa' bo gnyis su med pa yang bstan to/_/ji srid nA da las byung ba/_/zhes bya ba la sogs pa nam mkha' la 'gro ba'i gzugs kyis zhes bya ba'i bar tshigs su bcad pa phyed
[\[6b.6\]]dang bcas pa'i lnga rnams kyis le'u bco lnga par yang dag pa'i ting nge 'dzin gyi mtshan nyid dang ye shes chen po'i nyams dang ro mnyam pa'i dkyil 'khor gyi 'khor lo gsungs so/_/slar yang ye shes chen po zhes bya ba la sogs pa tshigs su bcad pa gsum rnams kyis le'u thams cad
[\[6b.7\]]du dpa' bo thams cad kyi rim pa dang longs spyod la sogs pa byed pa po nyid du bstan to/_/de bzhin rnyed dka' zhes bya ba la sogs pa tshigs su bcad pa phyed dang bcas pa'i bdun rnams kyis le'u bcu drug pa rnams su sngags btu ba'i rigs pas mkha' 'gro ma la sogs pa thams cad
[\[7a\]]
[\[7a.1\]]kyi mtshan nyid gsungs so/_/de bzhin du yang gsang ba zhes bya ba la sogs pa nas ji srid du/_chos dang dge 'dun rdzu 'phrul che/_/zhes bya ba'i bar du tshigs su bcad pa phyed dang bcas pa'i bdun rnams kyis rim pa ji lta bas mkha' 'gro ma la sogs pa dang gshin rje
[\[7a.2\]]'joms ma'i bar du le'u bcu gnyis mdor bstan pa gsungs so/_/ji ltar yin zhes bya ba la sogs pa tshigs su bcad pa gnyis rnams su rdo rje phag mos dri ba dang de nyid kyis rdo rje phag mo la sogs pa'i le'u sum cu rtsa bdun po rnams su byang chub kyi phyogs kyi chos rnams kyi ming bstan
[\[7a.3\]]pas mkha' 'gro bskyed pa dang gnyis su med pa'i mtshan nyid gsungs so/_/phra mo zhes bya ba la sogs pa nas/_mkha' 'gro ma yi bde ba ster/_/zhes bya ba'i bar du tshigs su bcad pa bcu gnyis rnams kyis rab tu gtum mo la sogs pa phyag rgya bcu gnyis kyi le'u rnams su dgos pa dang
[\[7a.4\]]byed pa dang ye shes mdor bstan pa rab tu gsungs pa dang le'u nyi shu rtsa drug pa la sogs pa dang sum cu so bdun pa'i bar du'o/_/thog mtha' med pa zhes bya ba la sogs pa tshigs su bcad pa gsum gyis le'u nyi shu rtsa lnga pa rnams su rab gnas la sogs pa gnyis mdor bstan pa'i
[\[7a.5\]]tshig gsungs pa'o/_/pho nya rnams zhes bya ba la sogs pa nas/_dkyil 'khor 'khor lo'i rang bzhin gyis/_/zhes bya ba'i bar du tshigs su bcad pa bcu gnyis rnams kyis lha mo ljang gu la sogs pa le'u bcu gnyis pa dang sum cu rtsa brgyad pa la sogs pa nas bzhi bcu rtsa dgu'i bar du
[\[7a.6\]]las kyi tshogs bcu gnyis kyi 'khrul 'khor rnams mdor bstan pa'i tshig rnams gsungs so/_/chos dang chos min zhes bya ba la sogs pa tshigs su bcad pa gcig gis le'u nyi shu rtsa gsum rnams su gtor ma dang 'khor lo mchod pa yang gsungs so/_/dbang po zhes bya ba la
[\[7a.7\]]sogs pa tshigs su bcad pa gcig gis dkyil 'khor gyi thig gdab pa la sogs pa dang de bzhin du dbang bskur dang sbyin sreg gi thab rnams dang slob dpon gyi yon la sogs pa ste/_le'u nyi shu rtsa bzhi pa rnams su gsungs so/_/de bzhin brjod ces bya ba la sogs pa tshigs
[\[7b\]]
[\[7b.1\]]su bcad pa gcig gis le'u lnga bcu rtsa gcig pa rnams su mchod pa bzhi la sogs pa gsungs so/_/bdag dang mchog ces bya ba la sogs pa nas he ru ka 'dra zhes bya ba'i bar tshigs su bcad pa drug rnams kyis le'u bcu bdun pa la sogs pa le'u drug rnams kyis dpa' bo dang dpa' mo
[\[7b.2\]]rnams kyi go cha'i srung ba yang gsungs pa mdor bstan pa'o/_/de ltar tshigs su bcad pa brgyad cu rtsa gsum rnams kyis rgyud thams cad du yan lag rnams gsungs pa'o/_/de'i yan lag rnams kyang bcu bdun te/_de rnams khyab par bya ba dang khyab par byed pa nyid du yang dag pa'i ye
[\[7b.3\]]shes kyi rgya mtsho la 'jug par rjod par byed pa'o zhes 'brel to/_/de'i phyir thog ma'i ngag gis thams cad dang mngon par 'brel bar bya'o/_/dgos pa la sogs pa rnams kyis rnam pa bdun rnams kyi khongs su shes par bya'o zhes bya ba'i don to/_/da ni dus na bcom ldan 'das dpa' bo chen
[\[7b.4\]]po'i dbang phyug gis tshig gi nges pa'i tshig gsungs pa/_dus ni dam tshig 'dus zhes bshad/_/skad cig thang cig la sogs spangs/_/stong nyid thugs rje dbyer med pa/_/sangs rgyas thams cad kyi gzugs can/_/b+ha ga wAn/_bcom ldan thams cad gsang bdag nyid/_/dbang
[\[7b.5\]]po la sogs rnam par spangs/_/bskal pa drug gi mtshan nyid kyis/_/rang bzhin dbang po rnams kyis gang /_/ma hA pI re shwa ra/_dpa' bo'i dbang phyug che ston pa/_/b+ha ga'i rnam pa 'od chen po/_/chos dang longs spyod la sogs nyid/_/rtog pa bsal phyir dpa' bo ste/_/dbang
[\[7b.6\]]phyug mchog tu gnyis su med/_/rang gi mtshan nyid sgyu ma'i gzugs/_/las rnams thams cad nges par byed/_/bden dang mi bden spangs pa'o/_/slar yang de bzhin du re re'i bshad pa gsungs pa/_sa/_chos kun bdag nyid skye ba'i gzugs/_/lus sogs rang gi mtshan nyid
[\[7b.7\]]legs/_/khrag 'thung chos bdag med pa ni/_/ye shes rgya mtsho la 'jug pa'o/_/ma/_ye shes chen po'i ros gang ba/_/gang zag gam ni bdag med pa/_/so so so sor rtags rnams su/_/mngon par brjod las bcud len no/_/ye/_gang zhig rdo rje'i tshig rnams kyi/_/
[\[8a\]]
[\[8a.1\]]mtha' yi bar du legs par bshad/_/dus ni thob bya rdzogs pa dang /_/go 'phang gcig par nges bshad do/_/b+ha/_srid dang myang 'das zung zhugs nas/_/de ni sems can don byed 'gyur/_/nang du rab tu 'jug pa ru/_/byas nas yul ni bza' bar bya/_/ga_/
[\[8a.2\]]nam mkha' kun du g.yogs pa las/_/mtha' rnams kyis ni sgo bzhi po/_/de rnams kun du gang rigs pa/_/de yi rigs pas bcom ldan nang /_/wAn/_yang dag mtha' yi dbus su ni/_/thams cad chos nyid de dang ldan/_/sems can kun gyi dkyil 'khor la/_/de yang der
[\[8a.3\]]bzhugs shes rab can/_/ma/_yid bzang mdzes ma'i dbus su ni/_/thig le'i gzugs su rnam par gnas/_/rtsa rnams kun du khyab pa ste/_/phag mo la sogs rang mtshan nyid/_/hA/_rang gi skye gnas su 'bab dag_/hA las rang gi nang du 'ongs/_/mgo bo'i gnas su gnas
[\[8a.4\]]pa'i rlung /_/reg par gyur pas nges par thim/_/bI/_bral ba'i bde bar zhugs pa ste/_/bcom ldan mkha' 'gro 'dod pa'o/_/mkha' 'gro ma kun ngo bo dag_/ye shes shes bya gnyis med dran/_/re/_lus kyi mngal ni yongs gang bar/_/byis pa'i skye bos bgrod bya ba/_/nges
[\[8a.5\]]par rang bzhin las 'dir skyes/_/rnal 'byor ye shes pha rol 'gro/_/shwa/_dbugs kyi 'khor lor rtag pa po/_/khams kyis skyed par 'gyur ba ste/_/thams cad bsdus pa'i rang bzhin dpal/_/'di ni dpa' bo'i dbang phyug brjod/_/ra/_rdo rje rin chen nang du sems/_/thim par
[\[8a.6\]]gyur par 'gro bar gyis/_/rdo rje 'dzin pa'i skur 'gyur te/_/rgya mtsho mchog rmad byung ba yi/_/yang de ltar rjod par byed pa'i nges pa'i tshig mthong ba thams cad 'dir mdor bsdus pas bshad de/_rgya che bar ni 'chad par 'gyur bas so/_/da ni brjod par bya ba bshad par gsungs
[\[8a.7\]]pa/_'dir yang de bzhin gshegs pa thams cad kyi sku dang gsung dang thugs kyi tshig ni brjod par bya ba ste de yang le'u bco lnga par gsungs te/_yang dag pa'i ting nge 'dzin gyi mtshan nyid kyang le'u thams cad kyi de nyid dang po de rnams su yang gnas pa ste/_'khor lo bcu gnyis kyi
[\[8b\]]
[\[8b.1\]]bdag nyid kyis dkyil 'khor dang dkyil 'khor pa yang le'u thams cad kyi rang rang gi gtso bo'i 'khor lo'i bdag nyid rnams kyi de rnams su phra zhing shin tu phra bas nang dang nang rnams su gnas pa ste/_ji ltar dus bzhi rnams kyi nang du bzang po'i dus 'di la rnam par gnas pa'o/_/de ltar
[\[8b.2\]]brjod par bya ba thams cad kyi bdag nyid can du shes par byas nas phra mo'i rnal 'byor la mngon par gnas pa can mkha' 'gro sdom pa las byung ba'o/_/da ni de bzhin gshegs pa thams cad kyi sku dang gsung dang thugs kyi tshig gi nges pa'i tshig gsungs pa/_sa/_thams cad rnam pa bde
[\[8b.3\]]bdag nyid/_/mthar thug bde ba brjod pa po/_/de las skye bo thams cad skyed/_/de bzhin nyid du rjes su dran/_/rba/_bag chags kyang ni med pa yi/_/cha shas bcu drug pa la gnas/_/yang dag bdag med dbus rnams su/_/brjod bya rang gi mtshan nyid do/_/ta/_de yi
[\[8b.4\]]dus su gyur pa'i dus/_/dus bzhi gzhan du ma yin no/_/yan lag bcu bdun bshad pa rnams/_/re re la ni bzhi bzhi'o/_/thA/_dga' ba bzhi la bcu drug tu/_/rim pa ji bzhin shes par bya/_/thams cad dga' ba bzang po sogs/_/de ni rim pa bcu bdun pa'o/_/ga/_
[\[8b.5\]]de rnams su 'gro zhes bya ste/_/rdzogs ldan gsum gnyis rtsod ldan 'dod/_/de rnams dbus su sems gang zhig_/de sems mchog tu gnyis med do/_/ta/_der ni nges par chos bya ste/_/mdo sde drug mtha' dbu ma'o/_/brtan pa la sogs yongs byung ba/_/bgrod
[\[8b.6\]]bzhin du ni mi bden 'gyur/_/bI/_dbang po la sogs yid bdag nyid/_/rtag tu rigs pas blta bar bya/_/bar du son pa yi ni sems/_/gnyis med mchog tu brjod pa'o/_/ra/_rnal 'byor kun la rol bar 'gyur/_/lhan cig skyes dga' rtsod dus son/_/gsum pa
[\[8b.7\]]dang po bzhi pa ni/_/gnyis ldan gsum ldan rdzogs rim pas/_/kA/_lus rjes dran pa zhes sogs pa/_/dus dang dus kun du 'jug bya/_/sa la sogs pa'i khams bzhi po/_/yon tan re re re re 'phrog_/ya/_gang phyir rnam par rtog kun la/_/bsgoms pas cha shas
[\[9a\]]
[\[9a.1\]]brlag par 'gyur/_/de phyir nang bdag nyid dus rnams/_/bya ba phyogs 'dir phra ba 'jug_/bAka/_/gang gi ngag ni kun bde ba/_/de yis phyi dus ni rjes dran/_/sangs rgyas 'jig rten dus dus su/_/'jig rten rnams kyis 'jug pa'o/_/tsita/_bsam
[\[9a.2\]]med de yi lam thams cad/_/don yod mthong phyir thob par 'gyur/_/gang du bsam pa yi ni chos/_/de mi bden pa mchog rmad byung /_/ta/_de yang chos rnams kun bdag nyid/_/chos nyid yul dang gnyis su med/_/brjod bya yang dag rtogs byas nas/_/le'u dum bu
[\[9a.3\]]kun du son/_/zhes bya ba ste brjod par bya ba dang dgos pa'i lhag ma 'chad par 'gyur bas go bar bya'o zhes bya bar dgongs so/_/da ni rnal 'byor ma rnams kyi b+ha ga rnams gsungs pa/_rnal 'byor ma'i b+ha ga rnams su zhes bya ba ste/_'dir rnal 'byor ma thams cad kyi b+ha ga rnams
[\[9a.4\]]ni de rnams kyi rang rang gi le'u rnams kyi nang du ming gi yi ge mdor bstan pa bshad pa rnams te/_de rnams kyi rdo rje phag mo la sogs pa'i le'u rnams su gsungs pa/_yul dang dbang po thams cad ni/_/lte ba'i dkyil 'khor du rab zhugs/_/steng bltas pa yi rlung rgyu ba/_/
[\[9a.5\]]spyi bor rdo rje'i gur du'o/_/'dod chags nyi ma'i dbus su ni/_/skad cig gis ni sprul thim 'gyur/_/de ru skyes pa'i phag mo ni/_/b+ha ga'i ling ga yid las byung /_/zhes bya ba de la sogs pa rnal 'byor ma thams cad kyi rang gi ming gi yi ge rgyud du bshad pa ste/_gcig tu na
[\[9a.6\]]rnal 'byor ma'i bshad pa ma yin te/_dpa' bo thams cad kyi dang de bzhin du/_byang chub kyi phyogs kyi chos rnams kyi dang gnas dang nye ba'i gnas la sogs pa rnams la thams cad kyi ming gi yi ge rnams gsungs pa'o/_/'on kyang dngos po thams cad kyi ming dang 'du shes pa nyid
[\[9a.7\]]kyis 'jig rten tha snyad du grub pa'o/_/'dir ni ming gi yi ge nyid don skyed par byed pa po nyid do/_/yang yi ge'i don rnams las dngos po ma yin te/_'on kyang de nyid kyi bskyed par bya ba dang skyed par byed pa po'i 'brel pa'o zhes bya ba'i don to/_/de ltar b+ha ga rnams de bzhin du bskyed
[\[9b\]]
[\[9b.1\]]par 'gyur te ye shes thams cad bsdus pa'i don zhes bya ba thong shig_/ci'i phyir 'dir gang gi phyir shes rab ye shes kyi dmigs pa med pa de'i rang bzhin nyid kyi phyir ro/_/ming tsam ni 'jig rten pa rnams la ston pas mtshan ma med pa zhes bya ba'i don to/_/glo bur gyi dri ma 'khrul pa'i
[\[9b.2\]]mtshan ma thams cad spangs pa zhes bya ba thong shig_/ye shes kyi dag pa de rnal 'byor ma thams cad kyi dag pa'o/_/de ltar rnal 'byor ma rnams kyi b+ha ga rnams su bcom ldan 'das rtsen pa dang ldan par gyur pa'o/_/de'i phyir mkha' 'gro ma thams cad kyi rang bzhin sems dpar brjod de/_'don
[\[9b.3\]]pa'i bye brag las so/_/gang gi phyir dgos pa la sogs pa rnam pa lnga rnams kyis yid bcom ldan 'das rtsen pa dang ldan par gyur to zhes bya ba ni 'brel pa'o/_/da ni rnal 'byor ma'i b+ha ga rnams su ming tshig gi nges pa'i tshig gsungs pa'o/_/yo/_rnal 'byor pas dngos gang dran pa/_/de ni
[\[9b.4\]]myur du yul la 'gro/_/ma dag pas mi shes nyid 'gyur/_/dag pas shes pa nyid thob 'gyur/_/gi/_chags ldan skye bo thams cad kyi/_/dag pa rdo rje 'dzin par 'dod/_/mchog tu mi 'gyur sbyor ba yis/_/srid pa slar yang brlag par byed/_/n+ya/_gang phyir 'od gsal rnam pa yis/_/
[\[9b.5\]]sems can sangs rgyas rang bzhin sbyar/_/sangs rgyas rnams ni thams cad kyi/_/rang bzhin sgyu ma chen por 'khrungs/_/b+ha/_dus bzhi yi ni nges pa yis/_/gang phyir srid pa'i 'khor lor gnas/_/bden zhing mi bden ma yin pa/_/rmi lam lta bur blta bar bgyi/_/go/_/dus
[\[9b.6\]]dang dus su gzugs dgod bya/_/sems can gzugs gang la spyod pa/_/gzugs de rnams la sangs rgyas rnams/_/zhugs pa dri za dang ni mtshungs/_/Sh+Tu/_bu dang pha zhes da lta ni/_/rang bzhin med de dus gzugs can/_/gzugs ni spang bar bya ba ste/_/dbang po yi ni gzhu
[\[9b.7\]]dang 'dra/_/mkha' dbyings sangs rgyas thams cad kyis/_/yongs su gang bar rnam par mtshon/_/skyes pa dang ni 'gal 'gyur te/_/smig rgyu yi ni chu dang mtshungs/_/skye gnas de bzhin du bshad de/_/rgya che ba ni 'chad par 'gyur/_/'du shes skye gnas de skye ste/_/skye gnas
[\[10a\]]
[\[10a.1\]]der ni nges mi gnas/_/zhes so/_/da ni bcom ldan 'das rtsen pa'i tshig gis bshad pa brjod pa gang /_rnal 'byor ma dang dpa' bo thams cad kyis brjod par bya ba dang rjod par byed pa dang 'brel pa dang dgos pa la sogs pa gsungs pa/_rgya mtsho la sogs pa'i rgyud
[\[10a.2\]]thams cad du drug po rnams kyi rol pa'i gnas thams cad de yin no zhes bya bar 'brel to/_/rtsen pa ni yang 'dir rnam pa thams cad kyi bdag nyid kyi de bzhin gshegs pa'i tshig tu 'dir bshad do/_/gal te rtsen pa dang rtsen par gyur pa'i dngos po gnyis yin pa de'i tshe 'di ltar bcom ldan
[\[10a.3\]]'das 'di skad bdag gis zhes bya ba la sogs pa de bzhin gshegs pa thams cad kyi sku dang gsung dang thugs zhes bya ba'i mthar thug pa'i tshig lnga rnams kyis dgos pa la sogs pa gsungs she na/_'dir brjod par bya ste/_'dir gang gi phyir thams cad du brjod par bya ba dang
[\[10a.4\]]rjod par byed pa dang 'brel pa 'di skad bdag gis zhes bya ba nas gzhung yongs su rdzogs pa'i mthar thug pa ming dang 'du shes tsam yang gsungs pa ni de bzhin gshegs pas gsungs te/_byang chub sems dpas yig 'bru la rton pa ma yin par gnas par bya zhing byang chub sems
[\[10a.5\]]dpa' sems dpa' chen pos don la rton par gnas par bya'o/_/rigs pa 'dis 'dir yang don la rton pa la brten nas yi ge rnams nye bar mtshon par bya ba'i phyir ro/_/ji ltar 'dir rtsen par gyur pa dang /_rtsen pa'i tshig ni don la rton pa nyid du go bar rig par bya'o/_/de la yang
[\[10a.6\]]brjod par bya ba dang rjod par byed pa ni rnal 'byor ma rnams kyi rtsen pa'i gnas su rtsen par gyur pa de'i dus su rang gis nyams su myong bas bcom ldan 'das zhes bya ba'i don to/_/da ni rtsen par gyur pa dang ldan pa'i tshig rnams kyis nges pa'i tshig bshad pa/_krI/_krI yig rtsa rnams thams
[\[10a.7\]]cad kyi/_/bu ga gang de rnal 'byor ma/_/de rnams dbus su bde chen po/_/de ni bcom ldan 'das su brjod/_/Di/_Di yig rtsa yi 'khor lo ru/_/dngos po re re gnas pa yin/_/dngos po mchog tu zhi ba'i gnas/_/yang dag rigs pa yi ni gzugs/_/ta/_sna tshogs go
[\[10b\]]
[\[10b.1\]]'phang las 'brel pa/_/de dang der ni gnas pa che/_/der ni sems can don byed do/_/bdag byin brlab pa bsgom par gyis/_/wAn/_de dang ldan pa'i sems 'di kun/_/bde mchog rnal 'byor gcig byas nas/_/bde chen la sogs mi rnams kyis/_/de nyid thams cad
[\[10b.2\]]btsal bar gyis/_/de yi gzugs su de skye 'gyur/_/rang gi mtshan nyid rgyu sogs so/_/'di ni rig pa mdor bsdus pa'o/_/rgya che ba ni 'chad par 'gyur/_/de ltar rnam pa bdun gyis ni/_/dgos pa la sogs bshad pa ni/_/rgyud rnams thams cad na yod pa/_/byis pa'i
[\[10b.3\]]rnal 'byor gyis ma shes/_/slar yang rjod par byed pa la sogs pa rnams la ji ltar brgyud pa'i rim pa slob dpon du ma rnams kyis bshad pa brjod de/_'dir rjod par byed pa ni gang mkha' 'gro rgya mtsho las rgyud kyi gzhung gi tshogs gang yin pa zhes bya ba'i don to/_/de nas bcom ldan
[\[10b.4\]]'das kyis rnam par gzhag pa sna tshogs pa nye bar bstan pa'i tshig rnams la rnal 'byor dang rnal 'byor ma thams cad kyi dgos pa dang byed par 'dogs pa gsang ba'i tshul gyi mtshan nyid ni brjod par bya ba'o/_/rgyud kyi brjod par bya ba dang rjod par byed pa'i mtshan nyid gang yin pa de ni 'brel
[\[10b.5\]]pa'o/_/mchod pa dang mchod par bya ba dang sgom pa la sogs pa dang gtor ma dang sbyin sreg gi las kyi cho gas bsgrub par bya ba dang sgrub pa'i thabs dang las kyi tshogs kyi dngos grub gang yin pa de ni dgos pa'o/_/de yang phyag rgya chen po'i sgrub pa'i thabs te dgos pa'i dgos pa'o/_/
[\[10b.6\]]he ru ka la sogs pa dpa' bo nyi shu rtsa lnga dang de rnams kyi mtshan nyid dang cho ga byed pa dang ming nye bar bstan pa las ni rjod par byed pa'o/_/rdo rje phag mo la sogs pa rnal 'byor ma sum cu rtsa bdun gyi rang gi chu skyes la shin tu rol pa'i bcom ldan 'das ni brjod par bya ba'o/_/de rnams
[\[10b.7\]]kyi gnyis kyis gnyis su med pa nyid thob pa ni 'brel pa'o/_/de yang sku bzhi la gnas pa rnams kyi mnyam pa med pa'i sems can gyi don byed pas dgos pa'o/_/sgyu ma'i rnam pa la gnas pa rnams kyi 'od gsal ba'i tshul la spyod pas dgos pa'i dgos pa'o/_/de bzhin du yang
[\[11a\]]
[\[11a.1\]]rgyud thams cad du rjod par byed pa rnal 'byor ma chen mo'i nges pa brjod pa 'bum phrag sum cu rtsa drug pa las mkha' 'gro rgya mtsho chen po ni rjod par byed pa'o/_/brjod par bya ba yang mkha' 'gro rgya mtsho'i rgyud kyi rgyal po chung ngu 'di yis brjod par bya ba'o/_/rdo rje slob dpon
[\[11a.2\]]gyi zhal las gang rgyud chung ngu rgyud thams cad rgya che bas 'chad pas na 'brel pa'o/_/rtsod pa'i dus su shAkya thub pas thos pa chung ba rnams dang blo dman pa rnams dang bsdus pa yis sangs rgyas nyid 'dod pa de rnams la rgyud chung ngu gsungs pa ni dgos pa'o/_/slar yang sdud pa po rnams kyis bsdus
[\[11a.3\]]te shAkya thub pa yongs su mya ngan las 'das nas phyin chad kyi dus sam snyigs ma lnga rnams su yang rung sems can bla ma la bsnyen bkur ba dang bral ba dpyod pa por gyur pa gang su yang rung ba rnams rang gi 'dod pa rgyud chung ngu 'di mthong ba dang reg pa dang thos pa rnams kyis sangs rgyas nyid du 'gyur ba ni
[\[11a.4\]]dgos pa'i dgos pa zhes bya bar 'brel lo/_/de bzhin du yang rjod par byed pa ni gang stong gsum gyi stong chen po'i 'jig rten thams cad la sangs rgyas rnams kyis de lta bu nyid kyis ming du 'dogs pa'o/_/de nyid kyis 'dir bcom ldan 'das kyis rgyud bstan pa ni sgra brnyan lta bu'i mtshan nyid
[\[11a.5\]]kyis dgos pa dang byed pa gnyis nges par gsungs pa las smra bar mi nus pa nyid kyis rang gi ngo bo gang yin pa de ni brjod par bya ba'o/_/bstan pa dang bstan par bya ba dag las gang nus pa'i gnas skabs skyes pa chos dang chos nyid kyi mtshan nyid thos pa dang bsam pa dang bsgom pa dag las rnal
[\[11a.6\]]'byor pa rnams kyis ye shes de ni 'brel pa zhes bya ba'i don to/_/de ltar mchog tu gnyis su med pas bde ba dam pa'i rnam pa nyid sangs rgyas bye ba rnam par 'phro ba las dgos pa'o/_/dgos par ma zad de sems can thams cad kyi don byed pa'i phyir sangs rgyas de rnams kyis chos
[\[11a.7\]]rnams bstan pas phyag rgya chen po'i dngos grub thob pa ni dgos pa'i dgos pa'o/_/de bzhin du yang thams cad kyi ming bsdus pa dga' ba bzhir chud pa de rnams kyi yang mthar thug par lhan cig skyes pa de'i tshe chud pa gcig dang du ma'i rang bzhin spangs pa chos nyid kyi yul de yang rjod par
[\[11b\]]
[\[11b.1\]]byed pa'o/_/de dngos po thams cad kyi dbye bar bya ba dang 'byed par byed pa nyid las brjod par bya ba'o/_/theg pa chen po'i chos mtha' dag nye bar 'dogs pa nyid las 'brel pa'o/_/zhe sdang la sogs par ltung ba'i sems can rnams gzhug pa'i don ni dgos pa'o/_/de rnams kyis rang gi
[\[11b.2\]]sems kyi bsam pas las kyi tshogs kyi rigs pas de kho na nyid sna tshogs pa'i ro myang ba ni dgos pa'i dgos pa'o/_/slar yang khyab par bya ba dang khyab par byed pa'i tshul gyis bcom ldan 'das kyi rnam par gzhag pa le'u thams cad dam dum bu yang rung rgyud rnams kyis yang rjod par byed pa'o/_/
[\[11b.3\]]brjod par bya ba ni dpa' bo dang dpa' mo'i dbang phyug ma rnams kyi le'u thams cad du gtso bo dang dkyil 'khor pa rnams kyi kun du spyod pa'i gnas skabs gang yin pa der bshad do/_/bsrub pa dang srubs pa'i chos rnams kyis mchog tu mi 'gyur ba'i dngos grub sgrub pa'i thabs ni 'brel pa'o/_/
[\[11b.4\]]du ba la sogs pa'i rtags rnams yan lag drug gi rim pas byed pa ni dgos pa'o/_/de rnams kyi rang bzhin dang bral bas phyag rgya'i dngos grub tu chud pa ni dgos pa'i dgos pa'o/_/de bzhin du yang /_rdo rje dang pad+ma la sogs pa dang gnas dang nye ba'i gnas la sogs pa rnams kyi rtsa rnams
[\[11b.5\]]kyi ming de ni rjod par byed pa'o/_/rlung dang rnam par shes pa gnyis 'dus pa las byang chub kyi sems rab tu 'bab pa ni brjod par bya ba'o/_/de yang bla ma'i gdams ngag gis gang steng du log pa de ni 'brel pa'o/_/de rnams kyi byang chub kyi sems mtha' dang bral ba khams
[\[11b.6\]]bzhi rnams kyi thim pa nyid ni dgos pa'o/_/de rnams kyi yang de bzhin du bskyed pa'i ye shes brjod par bya ba dang rjod par byed pa'i spyod yul ma yin pa'am bya ba thams cad kyi sgrub pa po ni dgos pa'i dgos pa zhes bya bar byas nas rjes su bsgrub par bya'o/_/de bzhin du 'dir yang gzhung
[\[11b.7\]]gi tshogs gang yin pa de rten te/_gzhung de rnams kyi ba rgyud pa'i rim pas sangs rgyas nyid du 'gro bar byed pa ni rjod par byed pa ste brten pa'o/_/de rnams kyi len pa lus dang ngag dang yid rnams kyi las ni brjod par bya ba'o/_/'di skad bdag gis zhes bya ba la sogs pa'i sbyor ba yan
[\[12a\]]
[\[12a.1\]]lag bcu bdun 'brel pa las de rnams kyi byed pa ni 'brel pa'o/_/bgrod par bya ba dang bgrod par bya ba ma yin pa la sogs pa mchod pa bzhi'i mtshan nyid dang de nyid kyis mchod pa rnam par dag pa la sogs pa byed pa de ni dgos pa'o/_/don dam pa'i sangs rgyas
[\[12a.2\]]nyid 'gugs pa po byang chub kyi sems nye bar mtshon par bya ba dang de nyid kyis sna tshogs pa'i don byed pa ni dgos pa'i dgos pa'o/_/gal te 'dir de snyed kyi slob dpon du ma'i dgongs pa rnams kyis rjod par byed pa la sogs pa rnams bshad de/_de'i tshe ji ltar khyed rnams kyis rjod par
[\[12a.3\]]byed pa la sogs pa 'di skad bdag gis thos pa'i tshig rnams kyis bsgrubs na sngon gyi slob dpon gyi dgongs pa tshad ma yin nam zhe na/_'di la smras pa/_mngon par shes pa dang bral ba glen pa thos pa chung ba de bzhin gshegs pa'i gsung gi pha rol tu ma son pa dge ba'i bshes gnyen
[\[12a.4\]]ngan pas chos bstan pa rang gi don dang gzhan gyi don phun sum tshogs pa mi dpyod pa sdang ba'i bsam pa can rnams kyi tshig de ltar te/_'on kyang mngon par shes pa dang ldan pa de bzhin gshegs pa'i gsung gi pha rol tu son pa nges par gcig tu rang dang gzhan gyi don la phan pa shes rab
[\[12a.5\]]dang ldan pa gzhan la phan pa bskyed pa rang gi don dang gzhan gyi don skyed pa po rnams kyis 'di skad bdag gis tshig rnams kyis rjod par byed pa la sogs pa'i mtshan nyid gsungs so/_/de bzhin du yang gsungs pa/_dge slong dag nga'i chos ston pa rnams kyis 'di skad bdag gis thos
[\[12a.6\]]pa zhes bya ba nyan par 'gyur/_thos te gnas la sdud par 'gyur ro/_/ji ltar tshigs su bcad pa gcig gi nang du tshigs su bcad pa du ma'i don yang dag par rig go/_/shes rab dang ldan pa rnams kyi tshig de bzhin du yang ji ltar bla ma dang rnal 'byor ma sngags las skyes pa dang gnas
[\[12a.7\]]las skyes pa dang lhan cig skyes pa dang zhing las skyes pa rnams kyi mthu sna tshogs las sems can snod dang ldan pa rnams la gang dang gang la gang zhig so sor bstan pa'i skal ba can de dang de la spyan ras kyis gzigs shing reg pa'am mthong ba las kyang bde ba chen po bskyed do/_/de rnams
[\[12b\]]
[\[12b.1\]]kyis stong gsum gyi stong chen po rnams su bltas pa na mthong bar 'gyur ro/_/de na rnam par gnas pa'i sems can rnams kyis sgra thos so/_/de nyid kyi snang bas gnyis ka la reg pa bskyed do/_/lha rdzas kyi ye shes kyis dri yang snom mo/_/sna tshogs pa'i chos kyi lces ro yang
[\[12b.2\]]myang bar 'gyur zhing za'o/_/sngon gyi gnas rjes su dran no/_/zag pa zad pa rnams kyang skye'o/_/'dir yang 'di skad bdag gis zhes bya ba la sogs pa bcom ldan 'das shAkya seng ges tshigs su bcad pa gcig gi nang du chos dang chos kyi mtshan nyid thams cad gsungs so/_/sems
[\[12b.3\]]can de dang de'i rigs can rnams de'i tshe thams cad de bzhin du thugs su chud do/_/sna tshogs pa'i byang chub sems dpa' dang rnal 'byor ma de rnams kyis sna tshogs par bsdu ba byas pa gang yin pa zhes bya ba'i don to/_/de'i phyir skyon med do/_/'dir gal te de srid skyon med kyang /_
[\[12b.4\]]de'i tshe 'dir slob dpon du ma'i dgongs pa 'dir bcug pa de la skyon yod do/_/smras pa/_phyi ma'i tshe phyi ma'i dus su gang rdo rje slob dpon gyi go 'phang la gnas pa'i slob dpon de rnams kyi yang dag par yid ches par bya ba'i don du slob ma sna tshogs la gnas pa'i dgongs pa rnams
[\[12b.5\]]kyi gcig nas gcig tu brgyud pa gcig la gcig mngon par 'dod pa rnams kyis de ltar slob dpon gyi dgongs pa la yang dag par yid mi ches pa de'i phyir de rnams kyis bcug pa'i don to/_/gzhung 'dir byas pa'i slob dpon sna tshogs kyi bzhed pa gsungs pa la mos pa rnams cig car du
[\[12b.6\]]rnam par dpyad pa na/_gang dang gang la rang gi sems kyis bsams pa de dang de la 'di bstan to/_/de'i tshe gal te blo gros dang ldan pas de bzhin gshegs pa'i gsung go bar 'gyur ro/_/de bzhin du yang /_bsregs bcad bdar ba'i gser bzhin du/_/dge slong dag gam mkhas
[\[12b.7\]]pa yis/_/yongs su brtags nas bla ma'i bka'/_/blang bar bya yi gus phyir min/_/zhes bya bas skyon med do/_/da ni 'di skad bdag gis nas rgyud yongs su rdzogs pa'i bar du yan lag bcu bdun rnams kyis 'chad par byed pa smras pa/_de la 'di skad bdag gis thos pa'i dus
[\[13a\]]
[\[13a.1\]]gcig na/_bcom ldan 'das dpa' bo chen po'i dbang phyug de bzhin gshegs pa thams cad kyi dpa' bo'i sku dang gsung dang thugs rnal 'byor ma'i b+ha ga rnams su rtsen par gyur pa dang ldan no zhes bya ba ste/_de la 'di skad bdag gis zhes bya ba ni rang nyid mngon par
[\[13a.2\]]rdzogs par sangs rgyas pa chos mdor bstan par gyur te ston pa po las thos par sdud par gyur to/_/de'i phyir thos zhes bya ba 'dis sdud pa ston par 'gyur ro/_/bdag gis thos pa ste mngon par rdzogs par sangs rgyas pa ma yin zhes bya ba'i don to/_/brgyud nas thos pa la shin tu dang
[\[13a.3\]]ba ma yin pas 'di'i phyir dngos su thos pa nyid gsungs pa/_rang gis zhes bya ba ste/_bdag gis zhes bya bas ni ston pa las thos kyi yang gzhan las sam gcig thos nas de dag las bdag la nye bar bstan pa ma yin zhes bya ba'i don to/_/dngos las thos kyang rnam pa thams cad dran pa
[\[13a.4\]]med cing gsung la bsnan pa dang phri ba yod na yang dag pa'i bsdus par mi 'gyur bas/_de'i phyir yang dag pa nyid gsungs pa/_'di skad ces bya ba ste rnam pa 'di nyid kyis dang yi ge 'di nyid dang /_tshig dang ngag dang gleng gzhi dang gnas skabs la sogs pa'i rim pas bdag gis thos pa ji lta ba
[\[13a.5\]]bzhin du sdud par 'gyur te/_de yang rnam pa gzhan du thos pa rnam pa gzhan du sdud par 'gyur ba dang mi dran pa las sam/_tha mal pa la sogs pa gya tshom las kyang rung ba ma yin zhes bya ba'i don to/_/de ltar yang byas nas/_'di skad kyi sgra nyid kyis gleng gzhi'i skabs kyi mdo nye bar
[\[13a.6\]]bsdu ba la sogs brjod par bya ste/_bcom ldan 'das kyis rjes su gnang ba zhes bya bar go bar bya'o/_/chos bstan pa de dang rjes su mthun pa'i ched du bcom ldan 'das 'ga' zhig gi tshe na rjes su mthun pa'i 'khor 'dus pa na ston cing bzhugs pa ni gleng gzhi'o/_/de gsungs pa'i
[\[13a.7\]]dus gcig ces bya ba la sogs pa ste/_dus gcig gi tshe bcom ldan 'das rtsen pa dang ldan par gyur to zhes bya bar 'brel to/_/dus ni dus te/_bcom ldan 'das zhes bya ba ni dbang phyug la sogs pa'i phun sum tshogs pa drug gi skal ba ste/_ji ltar gsungs pa/_dbang phyug ye shes
[\[13b\]]
[\[13b.1\]]grags pa dang /_/dpal dang gzugs kyi don dang ni/_/rab tu brtson pa phun tshogs pa/_/drug rnams skal ba zhes byar dran/_/zhes so/_/'di la skal pa dang ldan pas na bcom ldan 'das so/_/de bzhin du yang dbang phyug ni bcom ldan 'das de ni bag chags dang bcas pa'i sgrib pa thams
[\[13b.2\]]cad rab tu spangs pa'i phyir gzhan gyi dbang du ma gyur pa phun sum tshogs pa'o/_/ye shes phun sum tshogs pa ni thams cad du shes bya'i rnam pa thams cad la thogs pa med pa'i ye shes mnga' ba nyid kyi phyir ro/_/grags pa phun sum tshogs pa ste yon tan thams cad kyi rten nyid pas
[\[13b.3\]]phyogs mtshams rnams su grags par gyur pas khyab pa'i phyir ro/_/dpal phun sum tshogs pa ni 'jig rten dang 'jig rten las 'das pa thams cad kyi phun sum tshogs pa 'dod pa rnams kyi rten du rung ba nyid kyi phyir ro/_/gzugs phun sum tshogs pa ni dpe med pa'i mtshan dang dpe byad
[\[13b.4\]]rnams kyis brgyan pa'i sku nyid kyi phyir ro/_/brtson pa phun sum tshogs pa ni rnam pa thams cad kyis sems can gyi don byed pa la mchog tu gyur pas 'bad pa nyams su bzhes pa nyid kyi phyir ro/_/yang 'dir ci bcom ldan 'das de'i dus kyi ston pa pos shes nas rdo rje 'chang chen po rtsen pa
[\[13b.5\]]dang ldan pas bzhugs par gyur pa dang ldan te bi sngon du 'gro ba'i ha ra ni mnyam par gzhag pa'i spyod pas bzhugs pa ste/_sangs rgyas bcom ldan 'das rnams ni rtag tu mnyam par gzhag pa'o/_/de 'di la bcom ldan 'das kyis rdzogs par sangs rgyas pa na sangs rgyas kyi bzhugs pa bzhi
[\[13b.6\]]gsungs te/_lhag pa rnams kyis sbyor ba ji lta ba bzhin te/_de la sangs rgyas rnams kyi sku'i phrin las gang ci yang rung ba de de rnams kyi spyod lam gyis bzhugs pa'o/_/gsung gi phrin las gang ci yang rung ba ni chos ston pas bzhugs pa'o/_/thugs kyi phrin las gang ting nge 'dzin la snyoms
[\[13b.7\]]par zhugs pas rang bzhin gyis mnyam par gzhag pa ni snyoms par 'jug pas bzhugs pa'o/_/thugs kyi phrin las gang sangs rgyas kyi spyan gyis sems can rnams la rnam par gzigs pas lha la sogs pa nye bar 'ongs pas kyang nang du yang dag 'jog la bzhugs pa'o/_/de yang bzhugs
[\[14a\]]
[\[14a.1\]]par gyur pa dang ldan pa'o/_/rang gi mtshan nyid gsungs pa/_dpa' bo chen po dbang phyug ces bya ba ste/_nyon mongs pa dang nye ba'i nyon mongs pa las rgyal ba'i phyir dpa' bo'am/_rang gi lus dang srog la ltos pa med pa'i phyir ro/_/rab tu dga' ba la sogs pa'i rim
[\[14a.2\]]pas rdo rje 'chang chen po'i sa brnyes par gyur pas 'gro ba mtha' dag gi don mdzad pa yang ngo /_/de go mas pas gzung ba dang 'dzin pa'i rnam pa'i bag chags dang bral ba nyid kyi phyir chos chen po zhes bya ba'i don to/_/'di ltar gsum dang drug dang bcu gnyis kyi 'khor lo rnams su gnas pa rnams
[\[14a.3\]]kyi bcu gnyis rnams la rnam par gnas pa'i rdo rje 'chang chen po'i dbang phyug ste/_dpa' bo chen po'i dbang phyug de rtsen par gyur pa dang ldan no zhes bya bar dgongs so/_/'di la yang 'khor lo gsum ni thugs kyis so/_/'khor lo drug ni gsung gi'o/_/'khor lo bcu gnyis ni sku'i ste de ltar sku
[\[14a.4\]]gsung thugs kyi 'khor lo rnams su sangs rgyas bye ba mtha' yas mu med pa rnam par spro ba zhes bya ba'i don to/_/gang du bzhugs she na/_de'i phyir gsungs pa de bzhin gshegs pa thams cad ces bya ba la sogs pa ste/_chos nyid ji lta ba bzhin du gshegs pa'i ye shes 'di de bzhin du
[\[14a.5\]]gsungs pa'i phyir de bzhin gshegs pa ni sangs rgyas kyi lung gi ye shes kyi don nyid kyi phyir ro/_/gsungs pa nyid kyis nges pa'i tshig gi rigs pas rtar brjod pa nyid kyis sgrub pa'i phyir ro/_/de bzhin gshegs pa thams cad kyi sku dang gsung dang thugs rnams ni de rnams kyi snying po'i don dam pa
[\[14a.6\]]stong pa nyid do/_/de'i phyir 'di ltar gru gsum pa nam mkha' lta bu'o/_/de yang dpa' bo'i bde ba thams cad kyi rten nyid kyi phyir ro/_/sku gsung thugs kyi dbye ba yis/_/gru gsum du ni rnam par bsgom/_/zhes bya ba'i gsung gis so/_/rnal 'byor ma'i b+ha ga rnams su zhes bya ba ni/_
[\[14a.7\]]mkha' 'gro ma la sogs pa rig ma sum cu rtsa drug de rnams kyi b+ha ga rnams ni pad+mo rnams te de nyid snying po'o/_/'di bud med nyid ma yin te/_ci'i phyir zhe na/_de nyid kyi snying po'i bye brag ste/_nu ma dang gdong la sogs pa dang gos kyi dbye bas so/_/skye gnas rang bzhin nyid shes rab ces
[\[14b\]]
[\[14b.1\]]bya ba'i tshig gis so/_/de bzhin gshegs pa thams cad kyi sku dang gsung dang thugs kyi snying po ni de'i rdo rje btsun mo'i b+ha ga rnams la zhes bya ste/_de bzhin du gsungs pa chos kyi 'byung gnas kyi phyag rgya zhes bya ba'i don to/_/de rnams su bcom ldan 'das rtsen pa dang ldan pa'o/_/chos kyi
[\[14b.2\]]'byung gnas kyi nang du khang pa brtsegs pa zhes bya ba'i don to/_/'di lta ste grong khyer na phyug po gnas so zhes bya ba yang grong khyer gyi dbus kyi khang bzangs na'o zhes bya ba'i don to/_/ci'i don du de rnams su rtsen par gyur pa dang ldan/_rnal 'byor ma'i gsang ba chen po mkha' 'gro rgya mtsho bstan par bya'o
[\[14b.3\]]zhes 'chad pa las de la dbang bar gyur pa rnams dgug par bya ba'i don du'o/_/gang dang lhan cig tu rtsen par gyur pa dang ldan par gsungs pa/_phag mo la sogs pa rnal 'byor ma sum cu rtsa bdun rnams dang de bzhin du thod pa'i dum bu la sogs pa dpa' bo nyi shu rtsa bzhi dang yang thabs cig ste
[\[14b.4\]]gzhan bye ba 'bum phrag stong rnams dang mtha' yas mu med pa'i ri rab kyi rdul gyi tshad kyi dpa' bo dang dpa' mo'i dbang phyug ma rnams dang lhan cig bzhugs pa dang ldan par gyur to zhes bya ba'i don to/_/de'i phyir bcom ldan 'das der de bzhin du dpa' bo dang dpa' mo'i dbang phyug ma rnams dang
[\[14b.5\]]lhan cig bsdu ba byas nas a wa d+hU tI chos kyi 'byung gnas kyi nang du yang dag pa'i ye shes kyi rang bzhin gyis bzhugs so zhes bya ba'i don to/_/gnas de rnams su ye shes kyi snang bas mtshan ma bcu bzhi mthong ba ni rang gi rig pa'i rang bzhin nyid kyis te/_de yang phyed dang bcas pa'i tshigs su
[\[14b.6\]]bcad pas ye shes kyi mtshan ma dngos su nyams su myong ba nyid kyi phyir ro/_/de'i dbang du byas nas gsungs pa/_dbang po'i dra ba zhes bya ba la sogs pa ste/_dbang po ni don dang bcas pa nyid kyi phyir dang /_bde ba thams cad lhun gyis grub pas rab tu 'bab pa'i phyir ro/_/dbang po gang
[\[14b.7\]]gis 'jig rten thams cad kyi mchog gi theg pa mthong ba ste/_bcom ldan 'das de bde ba thams cad dang ldan pa zhes bya ba'i ting nge 'dzin rab tu brnyes pa'o/_/gang gi phyir dra ba de thams cad bsdus par gyur nas ye shes kyi rgya mtsho la dpa' bo dang dpa' mo'i dbang phyug rnams dang lhan cig gzigs
[\[15a\]]
[\[15a.1\]]pa'o/_/'di ni mtshan ma dang po'o/_/gnyis pa'i dbang du byas nas gsungs pa/_dra ba zhes bya ba ste gang sngon du bde ba thams cad dang ldan pa zhes bya ba'i ting nge 'dzin rab tu bsgrubs te bsdu ba byas nas zhes bya ba'i tshig gis dang /_'khor ba'i 'khor lo thams cad
[\[15a.2\]]de'i rang bzhin nyid du 'dzin pa ni gnyis su med pa nyid kyi phyir te mtshan ma gnyis pa'o/_/de nas gsum pa gsungs pa/_bdag gis zhes bya ba ste rigs pa 'dis bdag las 'gro ba thams cad sprul pa dang bdag gi rnam par yang dag par gnas pa dang ma lus pa bdag gis rang bzhin du
[\[15a.3\]]mthong ste bdag gi de snying po'o/_/de nas yang mthong ba zhes bya ba ni/_khams gsum pa thams cad bde ba chen po'i rnam pa'i rang bzhin sgyu ma dang smig rgyu lta bu dang rmi lam dang 'dra ba'i bde ba de thams cad bde ba chen po ste/_de yang bde ba zhes bya ba ni zag pa dang bcas pa'i rnam pa sangs rgyas
[\[15a.4\]]thams cad kyi bde ba'i rang bzhin nyid kyis so/_/gang gi phyir sangs rgyas rnams kyi phung po dang bcas pa dang phung po lhag ma med pa'i mya ngan las 'das pa'i dbyings gnyis te/_de yang phung po dang bcas pa ni nyan thos rnams kyi'o/_/phung po lhag ma med pa ni yang dag par rdzogs pa'i
[\[15a.5\]]sangs rgyas rnams kyi'o/_/de'i phyir zag pa med pa'i bde bas sangs rgyas rnams kyi chos kyi sku'i mtshan nyid de mthong zhes bya ba ni bzhi pa'o/_/bde ba chen po'i ting nge 'dzin gyis zhes bya ba ni/_'di ltar mthong ba'i sgras lha'i dbang pos ye shes kyi rang gi bdag nyid do/_/ji ltar mthong ba
[\[15a.6\]]de bzhin du nges par gzigs pa las grangs med pa'i sangs rgyas kyi rang bzhin mthong bar 'gyur te/_'on kyang thams cad bsdu ba mdzad nas nam mkha' la til gyi gang bu bzhin du rgyal ba dang rgyal ba'i sras longs spyod rdzogs pa'i sku'i bdag nyid gang yin pa zhes bya ba'i don te/_'di
[\[15a.7\]]ni tshig lnga pa'o/_/tshig 'dis rkang pa drug rnams bshad do/_/de'i phyir sngon du gsungs pa'i mtshan ma drug po bzhi rnams dang bcas pas mtshan ma bcur 'gyur ro/_/gzhan gyi dbang du byas nas gsungs pa/_'khor ba dang ni rnam par byang /_/zhes bya ba la sogs pa ste 'khor ba ni sngon
[\[15b\]]
[\[15b.1\]]du bshad pa'i ting nge 'dzin tha mal pa'i nga rgyal dang bral bas 'khor ba der yang dag par 'khor bas kun rdzob dang don dam pa nyid du bstan pa zhes bya bar dgongs pa'o/_/de'i phyir rten dang brten pa'i gzugs kyi bdag nyid ni bcom ldan 'das dbang po'i dra ba dang mnyam pas dbye ba med pa nyid kyis te
[\[15b.2\]]mtshan ma bcu gcig pa'o/_/rnam par byang bas zhes bya ba ni 'khor ba de yang chos kyi sku'i khongs su son pa ste mi bden pa nyid kyi phyir ro/_/mthong ba ni dri za'i grong khyer ji lta ba bzhin du'o/_/rnam par byang ba ni rgyu mtshan bcu gnyis pa'o/_/mya ngan las 'das pa so sor sgrub ces bya ba ni mya ngan las
[\[15b.3\]]'das pa ni kun rdzob dang don dam pa dbyer med pa nyid kyi phyir nges par 'byung ba de ni sangs rgyas rnams kyi yul dang rigs te spyod yul ma yin pa nyid kyi phyir dang /_thog ma med pa nyid dang /_tshad med pa nyid kyi phyir dang grangs med pa nyid la nges par 'byung ba med pa'o/_/gzhu rnams kyis mda'
[\[15b.4\]]ji lta ba bzhin du ste/_de bzhin du mchog tu mya ngan las 'das pa thob bo zhes bya ba'i don to/_/mchog tu zhi ba dang gtso bo dang snying po dang mya ngan las 'das pa zhes bya ba ste mtshan ma bcu gsum pa'o/_/lhan cig skyes pa'i dga' ba'i phyir lhag ma nam mkha' mchog gi mtshan nyid dang de nyid bzhi
[\[15b.5\]]pa ste ye shes kyi sku zhes bya ba de de bzhin du gsungs pa'o/_/bcu bzhi pa'i dbang du byas nas gsungs pa/_de'i dbus su zhes bya ba la sogs pa ste/_de'i zhes bya ba ni mchog tu mya ngan las 'das pa'i dbus rnams su ste lnga pa'i don gyi gnyis pa'o/_/mchog tu mya ngan las 'das pa'i
[\[15b.6\]]dbus su de las sku chen po zhes so/_/gang gi tshe dbang po'i gzhu nam mkha' la de ltar bcom ldan 'das kyi gzugs mchog tu mya ngan las 'das pa'i rang bzhin te/_thams cad du son pa dang thams cad gzigs pa dang thams cad kyi rang bzhin no/_/slar yang sems can gyi ris na rnam par
[\[15b.7\]]bzhugs pa'i sangs rgyas gang yin pa de rnams kyang der gzigs par 'gyur ro/_/lha'i dbang po'i ting nge 'dzin gyis de las rang mkhyen par 'gyur ro/_/dbang po rnams zhes bya ba ni 'dir mchog tu mi 'gyur ba'i sbyor bas dang du ba la sogs pa'i rtags rnams kyis kyang rnal 'byor rnams kyis
[\[16a\]]
[\[16a.1\]]lha rdzas kyi dbang po nyid grub pa'o/_/des bdag ces bya ba ni/_de'i phyir bdag kyang rig ste rang gi bdag nyid kyi rang gi ye shes rnams kyis de'i gzugs mthong ba ste/_kun rdzob kyi bden pa la gnas pa nyid kyis sems can rnams kyi don byed do/_/'di ni mtshan ma
[\[16a.2\]]bcu bzhi pa ste sprul pa'i sku can zhes bya ba'i don to/_/de ltar shin tu rnam par dag pa'i tshul gyis ye shes kyi mtshan ma rnams mthong bas thams cad kyi rang bzhin de las snang ba'i phyir sangs rgyas rnams kyi ngo bo nyid kyi sku'o/_/sku de dag la ni bstan par bya ba dang ston pa po dag dbyer med pa nyid kyi phyir chos
[\[16a.3\]]dang chos nyid dag gi mtshan nyid rang gis rdzogs par byang chub par 'gyur te/_gang gi phyir bcom ldan 'das kyi ye shes ni rang byung yin pa de'i phyir nyan thos la sogs pa rang byung ma yin no/_/de'i phyir bdag dang bdag gi ba dang gzung ba dang 'dzin pa'i rnam pa'i dngos po rnams kyis mngon par zhen pa'i phyir
[\[16a.4\]]ma yin no/_/mu stegs rnams kyis kyang sems can sna tshogs la gnod pa byed pa nyid kyi phyir te/_de bzhin du 'dir yang /_drag pos grong khyer sum brtsegs bsregs/_/khyab 'jug gis ni bco brgyad dkrugs/_/zhes bya ba la sogs pa'i tshig gis so/_/de'i phyir bcom ldan 'das
[\[16a.5\]]kyi ye shes ni rang 'byung dang de rtag pa yin no zhes bya ba'i don to zhes bya ba ni dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las rgyud kyi rnam par bzhag pa dang de bzhin du dgos pa la sogs pa rnam pa bdun rnams kyis yan lag bcu bdun rnams ni 'di skad
[\[16a.6\]]bdag gis zhes bya ba la sogs pa dang /_de bzhin du dbang po'i dra ba zhes bya ba la sogs pa ye shes kyi mtshan ma bcu bzhi rnams kyis rnam par bshad pa rgyas par bstan pa ste dang po'o//_//da ni bcom ldan 'das kyi gsung 'khor rnams kyi rgyu mtshan dang bcas pas yang dag par bskul
[\[16a.7\]]bar gsungs pa/_dpa' bo zhes bya ba la sogs pa ste/_dpa' bo ni thod pa'i dum bu la sogs pa nyi shu rtsa bzhi'o/_/dang gi yi ges rdo rje phag mo la sogs pa sum cu rtsa bdun rnams kyi dang de bzhin du mtha' yas mu med pa'i dpa' bo dang dpa' mo'i dbang phyug rnams kyi rang gi sku rang gi gzugs
[\[16b\]]
[\[16b.1\]]las byung ba rnams la nyon zhes bya ba ni rang gi ye shes kyi rkyen gyis nyan pa la nges par sbyar ba'o/_/de'i tshe ci zhe na gsungs pa/_rang gi rang bzhin gyis zhes bya ba ste ye shes kyi rgya mtsho le'u lnga bcu par gsungs pa'i dpa' bo thams cad kyi rang gi rang bzhin gsungs pa'i ye shes dang /_de nyon cig
[\[16b.2\]]pa ste/_rgya mtsho ni grangs med pa nyid kyi phyir ro/_/sangs rgyas kyi yul dpe med pa'i rang bzhin gyis mtshan nyid kyi ngo bo nyid chos yongs su shes pa rab tu gyur pas mthar thug pas bag chags med pa gang yin pa de'o/_/de de bzhin du gsungs pa/_'on kyang rang bzhin zhes bya ba ni khams nyi
[\[16b.3\]]shu rtsa bzhi dang 'pho ba nyi shu rtsa bzhi rnams kyi 'pho ba las gang dpa' bo rnams kyi rang bzhin rang rang gi khams las byung ba rang bzhin can rnams ni 'khor ba'i rgyu dang sangs rgyas rnams kyi rang bzhin ni mchog tu mya ngan las 'das pa'i rgyu zhes bya ba'i don to/_/de'i phyir ye shes kyi phyag rgya de'i rang gi
[\[16b.4\]]rang bzhin rang rang gi dus rnams su nyon zhes bya bar 'brel lo/_/da ni rnal 'byor ma zhes bya ba la sogs pa ste/_rdo rje phag mo la sogs pa'i de'i 'khor lo'i tshogs las dgos pa dang byed pa'i 'brel pas rnal 'byor ma de thams cad kyi rdo rje phag mo'i gzugs gzhan du brje ba yin no/_/de nyid
[\[16b.5\]]kyi khyab pas khyab par byed pa'i gzugs kyi 'khor lo'i dbus su dra ba ste/_rgyud kyi don thams cad bsdu ba'i phyir zhes bya ba dgongs pa'o/_/'di dang 'di nyid la bdag ces bya ba ni/_bdag rnal 'byor ma'i 'khor lo'i rang bzhin bcom ldan 'das kyi rang gi sku las byung ba'o/_/de la ye shes kyi
[\[16b.6\]]rang bzhin ni bcom ldan 'das la zhes bya ba'i rnam pa'i tshul can la ni bcom ldan 'das ma'o/_/gang gi phyir snying rje chen po'i rkyen gyis de yang mchog tu mya ngan las 'das pa'i sku'i rang bzhin gyi phyir dngos su shes rab kyi pha rol tu phyin pa'o/_/shugs las ni sbyin pa la sogs pa'i pha rol
[\[16b.7\]]tu phyin pa lnga'o/_/bcom ldan 'das kyang shugs las ni/_stong pa nyid kyi rnam pa'i shes rab kyi pha rol tu phyin pa'o/_/rang gi mtshan nyid ni mchog tu mya ngan las 'das pa'i ngo bo'o/_/dngos su snying rje'i rkyen gyis pha rol tu phyin pa lnga'i rang bzhin no/_/de ltar bzhis don gyi ngo bo'i dbye ba
[\[17a\]]
[\[17a.1\]]las sngon du bshad pas mtshan ma bcu bzhi rnams mdor bstan pa bshad do/_/de rang phag mo'i gzugs su zhugs te bcom ldan 'das de la 'dri bar gnas so/_/gcig tu phag mo'i gzugs su zhugs par ma zad kyi/_'khor thams cad kyi gzugs su yang zhugs pa'o/_/
[\[17a.2\]]de ltar bshad pas bcom ldan 'das ji ltar sna tshogs nor bu bzhin no/_/de bzhin du yang 'dir gsungs pa/_/rang nyid byed po rang nyid 'phrog_/rang nyid rgyal po rang nyid gtso/_/rang nyid ston pa bstan bya ste/_/sdud pa rang nyid rtsom par 'gyur/_/zhes so/_/de'i phyir sngon gyi mtshan ma la dgongs
[\[17a.3\]]par 'gyur ro/_/gang gi tshe rdo rje phag mo'i gzugs su zhugs pa de'i tshe sems can rnams gzhug pa'i don du snying rje chen po grub po zhes bya ba'i don to/_/rang nyid byed pa po de ci'i phyir zhe na gsungs pa/_dbang po'i dra ba bshad pa ci/_/zhes bya ba la sogs pa'o/_/de ltar mtshan ma bcu bzhi la sogs pa
[\[17a.4\]]la/_de ltar mtshan bcu bzhi rnams kyis rgyas par bshad pa'i tshig rnams ni phyed dang bcas pa'i tshigs su bcad pa gsum rnams kyis dris pa 'di la rgyas par bshad pa'i tshig rnams ni/_dpa' bo chen po'i dbang phyug gis bka' stsal pa zhes bya ba ni bcom ldan 'das kyi lan gyi tshig gis gsal bar
[\[17a.5\]]rtogs par bya ba gsungs pa/_rtse gcig nyon zhes bya ba la sogs pa ste/_rtse gcig pa'i yid gang la yod pa de ni gtso bo ste bcom ldan 'das so/_/gang gis rtse gcig pa'i yid ni lha mo'i ste 'di 'dra ba'i bsam pa dang rigs dang rus des nyon zhes nges par gzung bar bya'o/_/'di nyid las/_
[\[17a.6\]]phag mo lha rdzas pad+ma can/_/zhes bya ba ste/_bA sngon du song bas de ring po a ba'i rkyen gyis so/_/ci'i phyir pad+ma can zhe na/_chu 'bab pa'i pad+ma can no/_/lha rdzas zhes bya ba ni ro drug gcig pa nyid kyis ro chen po ni lha rdzas so/_/de'i gnas phag mo zhes bya ba ni/_thams cad 'dod chags chen po'i
[\[17a.7\]]bdag nyid du za bas na phag mo'o/_/de rnams kyi lha rdzas kyi dbang po ye shes kyi rang bzhin thos pa la nges par sbyor ro zhes bya bar dgongs pa'o/_/de yang mdor bsdus pa zhes bya ba ste/_mdor bsdus pas gzhung chung bar byed pa nyid kyi phyir ro/_/yang na sngon du spyod pa'i mtshan nyid ni zhes
[\[17b\]]
[\[17b.1\]]bya bas don rgya che ba'i phyir ro/_/de ji ltar zhe na/_sngon gyi de bzhin gshegs pa thams cad kyi spyod pa brjod du med pa'i yang brjod du med pa'i ri rab kyi rdul phra mo dang mnyam pa'i sangs rgyas kyi zhing rnams su mdzad pa'i spyod pa de rnams kyi mtshan nyid do/_/de'i phyir gzhung rgya che la/_gzhung shin tu
[\[17b.2\]]chung ngu tsam 'dir don rgya che ba de bshad par bya'o zhes bya bar 'brel lo/_/yang na bde ba chen po'i ye shes kyi rnam pa'i ting nge 'dzin la snyoms par zhugs pas gang gzigs pa'i mtshan ma bcu bzhi ste/_de ci lta bu zhe na/_bla ma dang 'dod pa'i lha mnyes par byas pas sngon du bshad pa'i mtshan
[\[17b.3\]]nyid do/_/des gzigs pa ji lta ba'i rnal 'byor la sbyor ba'i ye shes kyi rtags las gang gi sngon gyi spyod pa'i spyod pa de rig par 'gyur ro/_/de nyid gsungs pa/_dbang po'i 'jig rten chos mchog bshad/_/ces bya ba ste/_mchog gtso bo ste bde ba thams cad dang yang dag par ldan par
[\[17b.4\]]gyur pa zhes bya ba'i ting nge 'dzin to/_/de'i chos ni thams cad kyi yang nang du son pa'o/_/'jig rten mchog ni de'i phyir bshad pa'o/_/de ltar bshad pa'i 'jig rten la rab tu 'jug pa ni dbang po ste/_thams cad kyi dbang phyug la sogs pa rnams yang dag pa'i ye shes kyi rnam pa nyid kyi phyir
[\[17b.5\]]dang 'jig rten dang 'jig rten las 'das pa'i rnam par rtog pa rnams kyi rgod pa med pa nyid pas dbang po'o/_/dra ba la ni yid de rtse/_/zhes bya ba ni/_dra ba ni sna tshogs pa'i rnam pa'i ting nge 'dzin rnams kyi'o/_/yid de zhes bya ba ni 'jig rten thams cad kyi yid rnams la rang bzhin gyis rtse ba'o/_/
[\[17b.6\]]yang dbang phyug la sogs pa rnams la 'di 'dra ba'i ye shes yod pa ma yin te/_ci'i phyir zhe na/_phyogs gcig pa yin pa nyid kyi phyir ro/_/yang sangs rgyas rnams kyi ni phyogs gcig pa nyid ma yin te/_ci'i phyir zhe na/_'jig rten mchog gi chos su bshad/_/ces bya ba ni tshig las kun rdzob dang
[\[17b.7\]]mya ngan las 'das pa gnyis gnyis su med pas so/_/gang zhig tshangs pa'i chos de yang mi bden te/_ci'i phyir zhe na/_rig byed kyi chos kyi rigs pas yongs su 'tshe ba nyid der dkar po gsod pa'i phyir/_khyab 'jug kyang rang nyid ma grub bo/_/cis zhe na/_gzhan gyis kyang sgrub par
[\[18a\]]
[\[18a.1\]]'gyur te/_de ci'i phyir zhe na/_'dir gang gi phyir ku ra'i zhing du sgra mi snyan gyi bu dang skya bseng gi bu rnams kyis g.yul ngor bram ze'i gzugs kyis gnas so/_/gal te thams cad kyi snying gi nang na khyab 'jug gnas na de'i tshe g.yul ngor brtan pa la sogs pa'i dpung
[\[18a.2\]]thams cad nyan pa las 'thab dka' dag la 'dri ba de ring ci byed par 'gyur/_di ring cir 'gyur zhes pas so/_/de'i phyir ma grub pa'o/_/de rnams kyis rang gis rtogs pa med pa'i phyir ro/_/dbang phyug kyang byed pa po rang nyid du ma gyur te/_ci'i phyir zhe na/_'dir gang gi phyir 'jig rten
[\[18a.3\]]thams cad las mngon par byung ngo /_/de yang /_lus dang ngag dang yid kyi las/_/dge dang mi dge rang byas gang /_/de yi 'bras bu 'jig rten spyod/_/gang na'ang byed po gzhan yod min/_/zhes bya ba'i tshig gis so/_/de'i phyir 'jig rten dang 'jig rten las 'das pa'i phun sum
[\[18a.4\]]tshogs pa dag gis bcom ldan 'das rang byung ngo /_/de nas dbang po ste de de bzhin du gsung bar 'gyur ro/_/de'i dbang du byas nas gsungs pa/_bdag gis zhes bya ba la sogs pa la/_bdag gi nga rgyal tsam gyis ni/_/zhes bya ba ste/_bdag gis zhes bya ba ni/_'od gsal ba'i rnam
[\[18a.5\]]pa'i nga rgyal gyis bdag gis te/_gang gi phyir bdag gis ni 'od gsal ba'i ngo bos so/_/de yang 'jig rten mchog gi chos so/_/bdag gi nga rgyal tsam de nyid kyis dang sngon gyi smon lam gyi dbang gis so/_/ji ltar rab tu dga' ba la sogs pa nas chos kyi sprin gyi bar du byang chub sems dpa'i
[\[18a.6\]]sa bcu rnams bsgrubs pa rnams te de'i phyir kun du 'od kyi sa bcu gcig pa la zhugs te/_yang dag pa'i chos kyi sku'i bdag nyid can no/_/slar yang mos pas spyod pa'i sa las dang po pa'i thog ma la gnas pa nas bcu gcig pa dang bcu gnyis pa 'khor ba ji srid par 'khor lo la gnas pa can
[\[18a.7\]]khyad par du 'phags pa goms pa de nyid kyis nga rgyal bdag gis grub po zhes bya ba'i don to/_/de'i phyir sa gnyis kyis rdo rje 'chang chen po'i sa rab tu bsgrubs so/_/gang gi phyir gnyis su med pa ni las dang po pa la sogs pa nas brtsams nas thams cad la bya ba dang las sgrub pa'am/_mi
[\[18b\]]
[\[18b.1\]]sgrub pa yang rung dam pa'i chos dngos po gnyis su med pa'i rnam par rig ces bya ba'i don to/_/de'i phyir/_dam tshig mchog gang byung ba'o/_/zhes bya ba ste/_mchog ni 'jig rten thams cad kyi brtan pa la sogs pa rnams so/_/dam tshig las byung ba yang dag pa'i ye shes kyi bdag nyid kyi
[\[18b.2\]]phyir khyad par du 'phags pa'i 'jig rten rnams so/_/gzhan lta ba drug gi bdag nyid can rnams so/_/nga dang mi mthun pa gang gis gshin rje'i las kyi bdag nyid las skyes so/_/ji ltar na byang chub sems dpa' rnams la gshin rje'i las yin/_gang gi phyir byang chub sems
[\[18b.3\]]dpa' rnams kyi lus rdo rje'i rang bzhin las 'chi 'pho ba la sogs pa med do/_/gang gi phyir gshin rje'i las can nyid kyis srog gcod pa grub po zhe na/_'dir bshad pa gang byang chub sems dpa' rnams kyi gshin rje'i las de ni bden te/_'on kyang 'dir sna tshogs pa'i las kyi
[\[18b.4\]]tshogs kyi dus rnams su byang chub sems dpa' rnams kyis las kyi tshogs gang byed pa de rang gi don phun sum tshogs pa de ma yin te/_gcig tu sems can rnams la phan pa'i blos so/_/ci'i phyir 'di na bstan pa dang bla ma dang sangs rgyas dang byang chub sems dpa' rnams la gnod par
[\[18b.5\]]byed pa de'i phyir mnar med pa la sogs par 'gro bar byed do/_/de la sogs pa rnams la bltas nas de rnams drang ba'i rgyur te bdag rang gi phyir spyod na dmyal bar 'gro bar 'gyur ro/_/de nyid kyis dbang phyug la sogs pa'i lta ba rnams kyi tshad ma'i bstan bcos bcom ldan 'das kyis
[\[18b.6\]]gsungs so/_/de bzhin du 'jig rten gyi lta ba thams cad bdag gi rang bzhin dang bdag las byung ba'o/_/'di bcom ldan 'das kyis kye'i rdo rjer gsungs pa/_nga las 'gro ba thams cad byung /_/nga las sa gsum po byung ngo /_/'di thams cad ni nga yis khyab/_/nga las 'gro ba
[\[18b.7\]]gzhan ma mthong /_/zhes so/_/de nyid gsal bar mdzad pa gsungs pa/_de'i phyir zhes bya ba la sogs pa ste/_mthong ba ye shes che zhes bya ba ni 'di yin te/_'dir ye shes sngon du gsungs pa'i mtshan ma bcu bzhi po rnams ye shes dang mngon par 'brel bar bya ste de mthong ba'o/_/thabs
[\[19a\]]
[\[19a.1\]]chen ni skye bo thams cad sim par byed pa nyid kyi bde ba 'bab pa'i ye shes te/_de'i phyir mthong zhes bya ba'i don to/_/de'i phyir de bzhin du yongs su za zhes bya ba la sogs pa ni dbang po rnams kyi zhes bya ba'o/_/'dir dbang po re re la lnga lnga'i rang bzhin du 'gyur te/_
[\[19a.2\]]'di lta ste/_sha'i spyan dang /_lha'i spyan dang /_ye shes kyi spyan dang /_shes rab kyi spyan dang /_sangs rgyas kyi spyan no/_/de bzhin du sha'i snyan dang /_lha'i snyan dang /_ye shes kyi snyan dang /_shes rab kyi snyan dang /_sangs rgyas kyi snyan no/_/de bzhin du sha'i shangs la sogs
[\[19a.3\]]pa dang /_sha'i ljags la sogs pa dang /_de bzhin du sha'i reg pa dang /_sha'i yid do/_/lnga lnga rim pa bzhin du go bar bya'o/_/dbang po de rnams kyi ye shes chen po yongs su za ba ni thams cad las brgal ba'i mtshan nyid do/_/brjod du med pa mi rtog pa/_dbang po med pa/_spyod
[\[19a.4\]]yul ma yin pa/_rang bzhin med pa/_'dus ma byas pa/_gzugs med pa/_go skabs med pa/_bde ba med pa zhes bya ba la sogs pa rnam pa sna tshogs pa'i ming rnams kyis kyang ye shes chen po yongs su za ba'o/_/'dir des nga zhes bya ba ni/_bdag de'i bye brag gang la de'i gang gis
[\[19a.5\]]ming sngon du song ba grub po zhes bya bar dgongs so/_/de'i tshe zhes bya ba la sogs pa ni gcig tu na bdag gi ming sngon du song bar ma zad de/_thog ma med pa'i dus can gyi sangs rgyas thams cad de'i rang bzhin no/_/de'i tshe de rnams kyis kyang ting nge 'dzin tsam du ste/_ting nge 'dzin zhes bya ba ni yang
[\[19a.6\]]dag par rtogs pa'i phyir bde bar rig pa'o/_/ji ltar thog ma'i ting nge 'dzin de'i smon lam tsam du las dang po pa nyid la sangs rgyas rnams kyis gsungs pa de'i phyir/_nges par gzung ba'i ye shes kyi ting nge 'dzin skyes mchog de rnams kyis 'jig rten rnams la rab tu bstan to/_/lha dang
[\[19a.7\]]mi la sogs pa de rnams kyis mi thub pa'i sbyor bas thub pa'o/_/de rnams su yang dag pa'i snang ba rtogs pa las rang rang gi ye shes rnams kyis skyes mchog ste/_lung gi don nam 'jig rten dang 'jig rten las 'das pa'i snyan dngags la mkhas pa de'i ngang tshul nyid kyis thub pa skyes
[\[19b\]]
[\[19b.1\]]mchog go/_/de yang mnyam rtogs zhes bya ba la sogs pa ste/_mnyam pa ni thams cad du rnal 'byor dang rnal 'byor ma rnams kyi ye shes so/_/de lhag par rtogs pa ste rdzogs pa'i sangs rgyas rnams kyi lha'i dbang po gang gis zhes bya ba'i don to/_/byas zhes bya ba la sogs pa ni/_
[\[19b.2\]]mkha' 'gro mchog rnams kyi zhes bya ba ste/_du ma'i sprul pa'i sku can rnams kyis yang dag pa'i ting nge 'dzin byas shing rdzogs par byas pa dang de'i rang bzhin du son pas yongs su mya ngan las 'das pa'o/_/mchog ni 'jig rten gyi khams du mar nye bar bzhud pa'o/_/des mya ngan las
[\[19b.3\]]'das pa'i ye shes mkha' 'gro mchog mang rnams kyis zhes bya ba'i don to/_/mkha' 'gro ni sprul pas nam mkha' la 'gro ba'i phyir ro/_/DA NA DA sh+tsa'i khams 'don pa las de rnams kyis nam mkha' la 'gro ba zhes bya ba'i don to/_/a ga a ga ni gya gyur 'gro ba la'o/_/shin tu
[\[19b.4\]]mchog tu phra ba rnams la khyab par bya ba dang khyab par byed pa nyid kyis rdzogs par byed pa zhes bya ba'i don to/_/mchog mang gis zhes bya ba ni gzung ba dang 'dzin pa'i rnam pa bral ba dang /_rang gi mtshan nyid sgyu ma'i rnam pa rnams kyis te/_des ting nge 'dzin 'di dang rgyud kyang shes rab gtso
[\[19b.5\]]bo nyid kyi phyir ting nge 'dzin dang rgyud kyi rnam par gzhag pa sna tshogs rnams dang le'u rnams kyi gzhung de dang des na sna tshogs pa nyid kyis so/_/ci'i phyir zhe na/_rnal 'byor ma dang dpa' bo rnams gnyis su med pa de las byung ba ste/_de rnams kyi sbyor ba las zhes bya ba'o/_/dpa' bo
[\[19b.6\]]dang rnal 'byor ma de rnams kyi gnyis su med pa'i sbyor ba las byung ba'i rdo rje 'chang chen po yang dag pa'i ye shes kyi bdag nyid can no/_/dngos po thams cad dang gcig tu gyur pa kun rdzob kyi bden pa'i bdag nyid can gyi ye shes ni bcom ldan 'das kyi gzugs so zhes bya ba'i
[\[19b.7\]]don to/_/slar yang gang dag sangs rgyas kyi gzugs nyid kyis sgrol bar gyur pa de rnams kyi phyi rol gyi dbang po'i rkyen gyis gang yang rung ba'i tshe nyan thos kyi theg pa la gnas pa na 'chad pa'i stobs kyis rang gi sems bde ba'i bdag nyid can gyi nyams pa'i rnal 'byor bskyed do/_/de nyid
[\[20a\]]
[\[20a.1\]]gsungs pa/_nyams zhes bya ba la sogs pa'o/_/bde ba dang mi bde zhes bya ba ni sngon gyi tshig ste ma'i mngal du gnas pa'i skye bo de bsod nams dang ye shes kyi dbang gis byang chub sems dpar gyur to/_/byang chub sems dpar gyur par ma zad kyi/_bde ba
[\[20a.2\]]thams cad dang ldan pa'i ting nge 'dzin gyi bdag nyid du yang ngo /_/yon tan thams cad kyis legs par brgyan pa ste/_snying stobs dang rdul dang mun pa rnams ni yon tan te/_de la snying stobs kyi yon tan ni snying rje'i yul lo/_/rdul gyi yon tan ni sangs rgyas dang sems can gnyis
[\[20a.3\]]mnyam par 'dres pa'o/_/mun pa'i yon tan ni sems can gyi don gyi phyir mngal la brten pa ste/_yon tan 'di rnams dang dga' ba la sogs pa rnam pa du ma rnams kyis brgyan pa ste/_yon tan thams cad kyis brgyan pa'o/_/de ltar bde ba dang yon tan dag las nyams pa ste/_de de
[\[20a.4\]]bzhin du gsungs pa'o/_/mi bde zhes bya bar dgongs so/_/gnyis med ces bya ba ni de ltar byang chub sems dpa' yang dag par skyes nas gnas pa'o/_/dngos po thams cad la gnyis su med pa'i ting nge 'dzin la snyoms par zhugs par gyur to/_/de'i tshe bya ba thams cad dang theg
[\[20a.5\]]pa gsum la sogs pa ston pa de'i rnam pa'i bdag nyid du 'gyur te/_slar yang 'dir ni 'byung ba'o zhes bya ba'i tshig gis so/_/da ni 'di rnams kyi gsal ba'i sbyor ba'i dbang du mdzad nas gsungs pa/_sgra las byung zhes bya ba la sogs pa ste/_sgra ni sgra skad dang thig le'o/_/de'i
[\[20a.6\]]gzugs las a wa d+hU tI'i nang du son pa'i ye shes la thig le dang nA da steng dang 'og tu yongs su gnas pa ye shes dang rnam par shes pa rA hu dang dus me drag po'i bdag nyid do/_/de las byung ba zhes bya ba ni thams cad kyi lte ba'i steng snying gi 'og tu srog dang thur du sel ba dag 'dus pas
[\[20a.7\]]gtum mo 'bar bar gnas pa ni/_thig le ye shes las sgra las 'byung bar 'gyur te/_'di ltar gzhom du med pa las rnam par 'thon pa ste/_le'u bco lnga par bshad pas dpal he ru ka'i 'khor lo bcu gnyis kyi bdag nyid can yang dag pa'i ting nge 'dzin gyi gzugs thabs dang shes
[\[20b\]]
[\[20b.1\]]rab kyi bdag nyid can 'thon pa ni snod dang sems can gyi bdag nyid kyi 'jig rten gyi bdag nyid can khams gsum pa'i dkyil 'khor gyi 'khor lo'i bdag nyid can no/_/de de bzhin du gsungs pa/_dam tshig spyod pa'i spyod yul lo/_/zhes pa ste/_dam tshig ni de las byung ba'i
[\[20b.2\]]sems can rnams te sangs rgyas kyi 'jig rten no/_/'dod pa lnga nye bar longs spyod pa la sogs pa'i bya ba'i khyad par ro/_/kun du spyod pa de gang la yod pa de ni dam tshig spyod pa'i spyod yul lo/_/yang na dpal he ru ka la sogs pa dpa' bo dang rnal 'byor ma rnams kyis yang dag
[\[20b.3\]]pa'i dam tshig gi spyod pa'i mtshan nyid kyi phyir ro/_/spyod yul zhes bya ba ni nye bar gnas pa ste/_rang byin gyis brlabs pa'i bdag nyid can gyi ye shes du ba la sogs pa bcu rnams kyis mtshon pa'o/_/de'i tshe nam mkha'i dbus su gzugs kyi spyod yul te lha'i dbang po'i zhes bya ba'i don
[\[20b.4\]]to/_/'dir gal te de srid du lha'i dbang po rnams la ye shes mtshon par bya'o/_/sangs rgyas kyi sku'i ngo bo yang ngo /_/de'i tshe ye shes bcos mar mi 'gyur ro/_/ci'i phyir zhe na/_dbang po'i spyod yul ba nyid kyi phyir ro/_/gang gi phyir de kho na nyid kyi cho ga sangs rgyas rnams kyi ye
[\[20b.5\]]shes zhes bya ba'i dngos po rang gi ngo bo mi rtog par 'gyur ro/_/de rtog pa'i dra ba rnams kyis byang chub ces bya ba 'khor ba la gnas pa por gyur pa'o/_/mya ngan las 'das pa'i 'bras bu mngon par 'dod pa po rnams kyi snying rje'i 'bras bu med par 'gyur ro/_/de'i phyir la la dag the tshom
[\[20b.6\]]du 'gyur bas de'i tshe de'i dbang du byas nas bcom ldan 'das kyis tshig gsungs pa/_sems gsum rnam shes zhes bya ba la sogs pa ste/_sems gsum 'di yang rnam pa gnyis te/_de yang 'jig rten dang 'jig rten las 'das pa dag go/_/de ji ltar gsum zhe na/_rnam
[\[20b.7\]]par shes pa drug rnams kyis mig la sogs pa gcig tu byas nas 'jug pa'i rnam par shes pa dang de sems zhes bya ba'i don to/_/gnyis pa nyon mongs pa can gyi yid dang /_gsum pa kun gzhir bshad do/_/de'i phyir tha mal ba rnams kyi tha mal pa'i nga rgyal gyi sdug bsngal
[\[21a\]]
[\[21a.1\]]gyi yid la longs spyod do/_/mkhas pa rnams kyis gzung ba dang 'dzin pa'i rnam pa spangs pa'i phyir khyad par 'phags pa'i bag chags kyi nga rgyal gyis sangs rgyas nyid nyams su myong ngo /_/de rnams kyi dbye bas sems gsum po 'di spangs pa mchog tu mya ngan las 'das
[\[21a.2\]]pa dang yang dag par ldan pas gnyis su med par shes par bya'o/_/mchog tu zag pa med pa'i rnal 'byor las zhes bya ba'i don to/_/sgrub mo khyod la zhes bya ba ni bcom ldan 'das kyis rdo rje phag mo la bod pa'o/_/khyod la ming ni nyid kyis so/_/thams cad kyi 'jig rten dang 'jig rten las 'das
[\[21a.3\]]pa dag gi dngos grub rnam par sgrub pa'i phyir sgrub mo'o/_/de'i phyir 'di thams cad ni sems de'i phyi dang nang rnams su yang /_stong nyid snying rje dbyer med pa/_/byang chub sems zhes bya bar dran/_/de nyid sems gsum bdag nyid do/_/'khrul pa ma lus spangs pa'o/_/yang na re re yi ni
[\[21a.4\]]sems/_/sngon po la sogs spangs phyir ro/_/de ltar spyan dang ldan pa yis/_/las dang po ba'i skyon rnams kyis/_/gang zhig byis rnams kyis brtags pa'i/_/'dus byas pa rnams de la med/_/gang zhig yod pa de ldan no/_/sangs rgyas rnams kyi dbu ma'i bdag_/dbu ma la ni
[\[21a.5\]]sems med gyur/_/rnam shes smra ba'i bstan bcos kyi/_/kha cig sgyu ma'i rang bzhin dang /_/rmi lam lta bur kha cig gis/_/dbu mar gnyis ni rigs pa dang /_/shes bya gnyis med bsgrub bya yis/_/sgyu ma'i rang bzhin gang rigs pa/_/de yis rigs pa 'dir bshad do/_/
[\[21a.6\]]gang zhig de srid sgyu bden na/_/ji ltar rmi lam gyis sun 'byin/_/gsal bar byed pa yang dag pa/_/ji ltar rmi lam nang du yang /_/rmi lam mthong ba rgya che ba/_/kun rdzob de bzhin du bstan to/_/rnam shes bdag nyid che ba ni/_/skad cig gis ni sun phyung ngo /_/mthong dang ma
[\[21a.7\]]mthong spyod yul ni/_/de ni de ru skye ba'i rigs/_/mig la sogs pas 'khrul byas kyang /_/rnam shes rang gi mtshan nyid do/_/rnam shes de ni zhugs pa na/_/rang gi bdag dang bdag gir mthong /_/de phyir gnyis med bden pa ste/_/mi bden byis pa'i spyod yul lo/_/dbang po'i
[\[21b\]]
[\[21b.1\]]rkyen rnams kyis ni med/_/yid kyi rkyen gyis yod pa min/_/rnal 'byor ye shes rkyen gyis dang /_/rang gis rig pa'i rkyen gyis so/_/thams cad tshogs pa yod pa yi/_/rang bzhin rkyen rnams kyis 'byung ba'o/_/rang bzhin 'dus ma byas pa dang /_/'dus byas pa yi rang bzhin
[\[21b.2\]]gnas/_/ye shes de srid mya ngan 'das/_/stong nyid rkyen gyis bdag nyid can/_/snying rje rang gis rig pa ni/_/shes rab thabs kyi rang bzhin no/_/thar pa sangs rgyas nyid ma lus/_/dngos dang dngos med bdag nyid gtso/_/brtags pa dang ni ma brtags kun/_/dbang po'i
[\[21b.3\]]gzhu dang mtshungs par ni/_/mthong ste de ni yod ma yin/_/dri za'i grong khyer dang mnyam pa'o/_/dbang po'i dra ba gang rigs pa/_/sems can de rigs 'du shes can/_/de bzhin sgyu mar nges byas nas/_/'khrul pas mi phyed rnal 'byor rnams/_/lus ni 'byung med de yis na/_/
[\[21b.4\]]lus med pas na nyams pa med/_/skye ba dang ni 'gag 'gyur ba/_/rkyen rnams kyis ni go 'phang che/_/'dod par gyur pa'i sgo kun dang /_/gzung dang 'dzin pa ring ba'o/_/zhes bya ba dang /_de ltar rnal 'byor mchog gtso bo/_/rang byung ye shes nges pa'o/_/kun gyis nges par dpa'
[\[21b.5\]]bo sogs/_/mkha' 'gro ma rnams kyi grong mchog_/sngon du gsungs pa'i tshig 'di rnams kyi rang gi rig pa bcom ldan 'das kyis gsungs pa bshad pa/_'di yis zhes bya ba la sogs pa ste/_rang byung bcom ldan 'das zhes bya ba ni rang nyid byung ba ste sprul pa ma yin pa'o/_/la
[\[21b.6\]]la dag ni rang byung ni rang gis rig pa'i ye shes rnam pa thams cad nyid kyis bskyed pa rnal 'byor pa dam pa'i las la gnas pa 'khor lo drug bsgom pa'i nang du son pa de rnams kyi phung po dang khams dang skye mched la sogs pa der thim pa nyid kyi phyir rnam par gzhag pa gang yin pa de rang gis
[\[21b.7\]]rig pa rang nyid de'i gzugs te 'dis bcom ldan 'das rang byung ye shes zhes bya ba'i don to/_/de nyid kyi phyir dpa' bo'o/_/ci'i phyir zhe na/_mkha' 'gro ma yi dra ba sdom/_/zhes bya ba ste/_mkha' 'gro ma rnams ni rtsa stong phrag bdun cu rtsa gnyis de rnams kyi dra ba ste tshogs so/_/bcom
[\[22a\]]
[\[22a.1\]]ldan 'das ye shes kyi sku'i bdag nyid thams cad kyi nang du son pa'o/_/sdom zhes bya ba ni/_de'i rang bzhin gyi bdag nyid du sdom pa'o/_/dpa' bo gcig bu mkha' 'gro ma'i dra ba'i sdom mo/_/yang na 'di rnams kyi rtsa'i ngo bo'i bdag nyid can byang chub kyi sems
[\[22a.2\]]'pho ba'i chos spangs pas na dpa' bo'o/_/de'i phyir bcom ldan 'das rnal 'byor ma thams cad kyi nang du gyur pa dang yi ge med pa nyid kyis de'i dra ba'o/_/gzhom du med pa'i bdag nyid ni sdom pa ste rdo rje 'chang mgo'i gnas su kha 'og tu bltas pa bum pa lta bu'i rang bzhin yang dag par gnas
[\[22a.3\]]pa'o/_/de bzhin du gsungs pa/_de yang 'byung dang zhes bya ba la sogs pa ste/_'byung ba zhes bya ba ni khams lnga rnams te sa la sogs pa de rnams kyi nang du ye shes son pa dang ye shes kyi nang du son pa'i'o/_/rnal 'byor pa rnams kyi gang gi dus su zhes bya ba ni dus ni dus tshod de/_de'i dus
[\[22a.4\]]su gyur pa ni rnam pa gnyis te/_ci de ni g.yo ba dang mi g.yo ba'o/_/g.yo ba ni rnal 'byor pa rnams kyi lus la brten pa'i rang gis rig pa'i ye shes so/_/lus kyang 'byung ba lnga'i bdag nyid can no/_/de'i phyir 'byung ba rnams kyi nyams par 'gyur ro/_/gong bu rdul phra ba'i sbyor ba dang lus kyi
[\[22a.5\]]khams phyin ci log gi sbyor bas nyams pa'o/_/de'i phyir rang gis rig pa'i dus su'o/_/'byung po zhes bya ba ni dbang po la sogs pa rnams rkyen gyis brten pa'i dus su de yang 'od gsal ba'o/_/de'i tshe nam mkhar 'gyur ba'i phyir ro/_/'byung ba ni sangs rgyas dang byang chub sems dpa' la
[\[22a.6\]]sogs pa rnams so/_/yongs su gsal ba zhes bya ba ni dbang po'i gzhu lta bu shin tu gsal ba'i gzugs rnams mthong bar 'gyur ro/_/sems can gyi don byas nas rang bzhin gyis 'od gsal ba'i bdag nyid can thabs dang shes rab kyi bdag nyid can rnams kyis gnyis su med pa'i
[\[22a.7\]]gzugs zhes bya ba'i don to/_/'di nyid kyi phyir/_de'i phyir zhes bya ba ni der gnas nas so/_/'khor bar 'gyur zhes bya ba ni yang dag par 'khor ba ste/_/sangs rgyas rnams [(]gyi [,]kyi [)]sprul pa'i sku nges par 'khor ba'o/_/'jig rten zhes bya ba'i snod dang sems can dag gi rnam pas gnas
[\[22b\]]
[\[22b.1\]]pa'o/_/de'i phyir 'khor ba zhes bya ba ni yang dag par kun du gnas pa'i gzugs nyid kyi phyir ro/_/snying po ni ye shes te de ni 'khor bar brjod pa'o zhes bya ba ni bshad pa'o/_/de yang lus pa med par bskyed par 'gyur ro/_/de la zhes bya ba ni gal te de srid 'jig rten ye shes kyi bdag nyid
[\[22b.2\]]ma yin na de'i tshe mngon sum gyis ji ltar tha mal pa'i nga rgyal gyis gnas/_rang bzhin gyis 'od gsal ba'i bdag nyid can gyi ye shes yod na/_de'i tshe bdag nyid sems can rnams kyi 'gro ba drug tu 'gyur zhe na/_des 'dir sgyu ma lta bu zhes bya ba ni gang tha mal pa la tha mal pa'i
[\[22b.3\]]'jig rten rnams kyi mthong ba de mi bden te/_ci'i phyir zhe na/_dmyal ba la sogs pa dang /_'khor los sgyur ba la sogs pa de'i chos dang /_bcom ldan 'das dang thams cad sgyu ma'o/_/de'i phyir bskyed par 'gyur ro/_/'dir sgyu ma lta bu'i de ji lta bu/_sngon gyi byang chub kyi
[\[22b.4\]]rtsa bar rab tu bzhugs pa na/_byang chub sems dpa' sems dpa' chen po'i rang gi sems las byung ba'i bdud bye ba phrag sum cu rtsa drug rnams kyis bskor ba de rnams kyis nyon mongs pa'i phyogs zad pa'i rgyu yang dag par rdzogs pa'i byang chub yongs su bsgrubs pa'o/_/de'i phyir sgyu
[\[22b.5\]]ma dag med pa rang gi lus dang ngag dang yid las byung ba'i nyon mongs pa zad pa ni rang bzhin rnams zad pa ste/_de'i phyir de la thim pa'i dngos po med pa zhes bya ba'i tshig gis so/_/mya ngan las 'das pa zhes bya ba ni rig pa 'dis sangs rgyas rnams kyi mya ngan las 'das pa la gzhan gyi dngos po
[\[22b.6\]]yod pa ma yin no/_/sgyu ma grub pa'i mtha' dang bral ba nyid kyi mya ngan las 'das pa zhes bya ba med do/_/de'i phyir sgyu ma lta bur mya ngan las 'das pa 'khor ba'i pha rol tu son pa'o/_/sgyu ma 'khor ba'i phyi rol du gyur pa'i dngos po mya ngan las 'das pa ni med do/_/de ltar yang dag pa'i ting
[\[22b.7\]]nge 'dzin gyis mtshan nyid ro mnyam pa'i rnam pa'i ye shes chen po mchog gnyis su med pa chos thams cad kyi rtsa bar gyur pa zhes bya ba'i don to/_/yang na gang 'dzin pa zhes bya ba la sogs pa ste/_srid pa'i rtse mo zhes bya ba ni rtse mo ni gtso bo'i ye shes te sangs rgyas kyi gzugs kyi rnam par
[\[23a\]]
[\[23a.1\]]gnas pa srid pa de dang ldan pa ste/_de las srid pa mchog byung zhes bya bar dgongs pa'o/_/de'i rtse mor gyur pa yongs su sdud pa'o/_/'di 'dra ba'i ye shes gang 'dzin par gyur pa ste mya ngan las 'das pa de yin no zhes rnam par shes par smra ba rnams kyis zer ro/_/
[\[23a.2\]]'dir zhes bya ba ni rgyud 'dir te/_gang gi phyir sems can rnams kyi rang gi bsam pa nye bar thugs su chud pa nyid kyis bcom ldan 'das kyis chos bzhi rab tu ston to/_/de ci zhe na/_bye brag tu smra ba dang mdo sde'i mtha' pa dang /_rnal 'byor spyod pa dang /_dbu ma dang /_tshad ma'i bstan
[\[23a.3\]]bcos thams cad kyang de bzhin du gsungs te 'dir rab tu bstan pa'o/_/de'i phyir rnal 'byor spyod pa pa rnams kyis ye shes 'dzin pa'i bdag nyid can ni rigs pa'o zhes bya ba'i don to/_/de rnams kyi la la dag gis dgongs pa ni dbu ma dang rnal 'byor spyod pa'i phyogs la brten pa 'di ni
[\[23a.4\]]rigs par bcom ldan 'das kyis gsungs pa de ci zhes gsungs pa/_sku ni sgyu ma lta bu zhes bya ba la sogs pa ste/_de'i gnas las zhes bya ba ni nam mkha' dri ma med pa nyi ma gung gi nam mkha' lta bu'i rnam pa'i sems sngon po dang ser bo la sogs pa'i snang ba dang bral ba chos kyi sku'i
[\[23a.5\]]rang gi mtshan nyid stong pa nyid kyi bdag nyid can gyi rang gi ngo bor rtogs pa rab kyi mthar thug pa de'i gnas la ste/_der gnas pa las so/_/sku zhes bya ba ni sprul pa'i sku sgyu ma lta bur rnam par 'phro ba zhes bya bar 'brel lo/_/rig 'gyur zhes bya ba ni gsal bar rtogs par 'gyur ba'o/_/
[\[23a.6\]]gang sngon nyams su myong ba'i bde ba chen po'i rnam pa'i ye shes so/_/dbang po zhes bya ba ni lha'i dbang po la sogs pa'i rkyen rnams kyis kyang rtogs pa'o/_/de ci zhe na/_bdag chen po ni ye shes gzugs zhes bya ba ste/_ye shes kyis bsnyems pa'i nga rgyal gyi bdag nyid can rnal
[\[23a.7\]]'byor spyod pa rnams so/_/bdag ces bya ba ni ye shes chen po'i gzugs can gyi'o/_/de'i phyir cung zad de rnams kyi ye shes nyon mongs dang bcas pa'o/_/de'i phyir lha zhes bya ba la sogs pa ste/_lha ni mig la sogs pa'o/_/sbyin byed ni mig la sogs pa'i yul lo/_/grub pa
[\[23b\]]
[\[23b.1\]]ni phung po la sogs pa'o/_/sogs kyis ni rnam par shes pa la sogs pa'o/_/de rnams kyang ye shes kyi gzugs can zhes bya ba'i don to/_/de ci'i phyir zhe na/_mi mthong zhes bya ba ste/_ji ltar nam mkha' la 'gro ba'i grub pa la sogs pa de bzhin du mig la sogs pa rnams kyis
[\[23b.2\]]yang dag par rdzogs pa'i byang chub rtogs pa'i bdag nyid can gyi ye shes 'gro ba ni nam mkha' la 'gro ba'i gzugs kyis so/_/de'i phyir rnal 'byor spyod pa rnams dang mdo sde'i mtha' pa rnams kyis nam mkha'i gzugs ni ye shes so zhes bya ba'i don to/_/de rnams kyi phyogs gcig
[\[23b.3\]]pa nyid kyi phyir bskal pa grangs med pa du ma rnams kyis sangs rgyas nyid du rjes su 'gro ba'o/_/dge ba'i bshes gnyen ma yin pas bstan pa'i phyir ro zhes dgongs so/_/slar yang mkha' 'gro ma'i gzugs can zhes bya ba ni nam mkha' la rdzas lnga'i bdag nyid kyi rdul te/_de bye brag smra ba
[\[23b.4\]]rnams dang mdo sde pa rnams kyis rtag tu ye shes rtag pa stong pa nyid kyi mtshan nyid kyi phyir ro/_/dgra bcom pa'i 'bras bu 'dod pa rnams kyis nam mkha' mngon sum du nyams su myong bar byed do/_/de'i phyir mi mthong bar mi 'gyur te/_lha dang sbyin byed la sogs pa rnams kyi ni mar me shi bar gyur
[\[23b.5\]]pa bzhin no/_/de ltar mtha' bzhi ba rnams kyi rang bzhin las bcom ldan 'das nang du bzhud pa chos kyi dbyings kyi ngo bo rnam pa thams cad kyi rang bzhin stong pa nyid kyi mtshan nyid dang shes rab kyi pha rol tu phyin pa'i bdag nyid can gdul bya'i gzugs can nyid kyi phyir so sor shes par bya'o zhes bya ba'i
[\[23b.6\]]don to/_/da ni ye shes che zhes bya ba la sogs pa ste/_rdo rje phag mos gsol pa ste/_/dpa' bo rnams kyis rang gi mtshan nyid zhus pa'o/_/de'i phyir gsungs pa/_ye shes chen po zhes bya ba ste/_gang sngon du bshad pa'i mtha' bzhi'i nang du gyur pa'i bcom ldan 'das so/_/de nyid longs
[\[23b.7\]]spyod rdzogs pa'i sku dang ye shes chen po ste/_ye shes gang gi ro rnams kyis zhes bya ba ste/_mtha' bzhi'i ro myong ba ste rig pa'o/_/gang gis ye shes chen po'i ro rnams kyis tshim pa'i rdo rje phag mo skad cig kun du thams cad nas thams cad du snying rje chen po stong pa nyid kyi bdag nyid can gyi shes
[\[24a\]]
[\[24a.1\]]rab stong pa lha zhes bya ba ni dpal he ru ka la bod pa'o/_/bdag tshim zhes bya ba ni/_bdag rdo rje phag mo nyid yin pas so/_/gsungs pas zhes bya ba ni rang nyid kyis rtogs pa las gnas skabs thams cad du gzung ba ste/_sems can rnams 'jug pa'i rgyur ro/_/
[\[24a.2\]]de'i phyir tshim zhes bya ba ni snying rje chen po gang gis yongs su gang bar gyur to zhes bya ba'o/_/de rnams ye shes dang shes bya'i rkyen gyis te/_deng zhes bya ba la sogs pa ni rtogs par sla'o/_/bcom ldan 'das kyis gsungs pa zhes bya ba'i bshad pa/_lan gdab pa'i don du dpa' bo
[\[24a.3\]]rnams zhes bya ba la sogs pa ste/_rang bzhin las bzhengs pas na dpa' bo'o/_/de yang rang bzhin kun zhes bya ba la/_rang bzhin zhes bya ba ni 'jig rten las 'das pa'i las kyi rang bzhin rnams las thams cad 'byung ba ste rang bzhin de rnams kyi chos can zhes pa'o/_/'dir
[\[24a.4\]]ni 'jig rten las 'das pa rnams rang bzhin rnams las 'byung ba'o/_/de'i phyir de rnams zhes bya ba ni dpa' bo rnams kyi rang bzhin gyi ngo bo nyid chos kyi dbyings kyi rang bzhin gyi zhes bya ba'i don to/_/de gang rnams kyis rig pa ni dus so/_/de'i phyir dus gnyis bshad de/_dus kyis
[\[24a.5\]]zhes bya ba la sogs pa ste/_gang gi phyir chos kyi dbyings kyi rang bzhin gyi ngo bo nyid dpa' bo rnams so/_/de rnams thim pa dang longs spyod pa la sogs byed pas dus so/_/de'i phyir sngon du dal gyis dal gyis rang bzhin las langs pa'am 'thon pa'o/_/de srid dri za'i sems can gyi
[\[24a.6\]]bdag nyid can no/_/'dod pa zhes bya ba ni sngon gyi bag chags rjes su dran pa'o/_/de'i phyir de'i dus rnams su ma dang pha kun du sbyor ba mthong nas skye ba blangs par byas te/_de'i tshe 'dod pa can gyi lus sems kyi skabs phye bas byung ba ste 'dod pa sems las byung zhes bya ba'i tshig
[\[24a.7\]]gis so/_/de ltar 'dod pa sems gnyis dag las ni/_/byung ba gzugs ni gtso bo zhes bya ba ste/_/'di rnams kyis sna tshogs pa'i gzugs su byung ba dang rnal 'byor pa rnams kyis yang ngo /_/de rnams kyi skabs phye bas byung ba ste/_yang dag pa'i ting nge 'dzin gyis gtso bo bskyed
[\[24b\]]
[\[24b.1\]]pa'o/_/lhan cig skyes pa'i dga' ba las mchog gi gzugs kyi rang bzhin bcom ldan 'das kyi ye shes kyi rkyen gyi bdag nyid can zhes bya ba'i don to/_/de bzhin du rnyed dka' zhes bya ba la sogs pa ste/_'jig rten gsum rnams su zhes bya ba ni 'dod pa dang gzugs dang gzugs med pa'i
[\[24b.2\]]srid pa rnams su rnyed dka' ba dang rnam par rtogs dka' ba dang /_mtshan nyid kyis mi mtshon pa dang /_mi gsal ba dang dbang po med pa'i ye shes bcom ldan 'das kyi ye shes gzugs kyi bdag nyid do/_/ci yang rnyed sla ba ste rnal 'byor pa rnams kyi bsgom pa gsal bar gyur pa las byung ba'o/_/
[\[24b.3\]]de nyid dang po'i sangs rgyas mchog tu mi 'gyur ba'i rnam pa tha mal pa rnams kyis mi mthong ba'i gzugs nyid pas lha dang mi la sogs pa rnams kyis rnyed dka' la rnal 'byor pa rnams kyi yang spyod yul ma yin pa brjod du med pa yongs su mi rtogs pa rnyed par dka' ba zhes bya ba ni rnam grangs so/_/
[\[24b.4\]]de'i phyir/_thog ma dbus mtha' yang dag gnas/_/zhes bya ba ste/_thog ma ni dga' ba'o/_/dbus ni mchog dga' ba'o/_/mtha' ni bral ba'i dga' ba'o/_/yang na thog ma ni dang po sbyor ba'o/_/dbus ni dkyil 'khor rgyal po mchog_/ces bya ba'i ting nge 'dzin to/_/mtha'
[\[24b.5\]]ni las rgyal po mchog go/_/'di ltar ting nge 'dzin bzhi rnams la yongs su gnas zhes bya ba ste thig le'i rnal 'byor dang bcas pa'i phra mo'i rnal 'byor ro/_/de bzhin du yang thog ma zhes bya ba ni thim pa'o/_/dbus ni longs spyod pa'o/_/mtha' ni dpa' bo thams cad kyi bdag
[\[24b.6\]]po'o/_/de yang pul+lir ma la sogs pa rnams su go bar bya'o/_/de yang dga' ba la sogs pa gsum gyi bar du zhes bya ba la sogs pa ste/_sems gang zhes bya ba ni byang chub kyi sa bon 'dzag pa'i lhag ma las te/_sems de zhes bya ba ni dga' ba gsum rnams kyi'o/_/ro
[\[24b.7\]]mnyam son zhes bya ba ni ro mnyam pa myangs pa'o/_/gang du lhan cig skyes pa'i dga' ba'i bdag nyid du gyur pa ste/_sems gcig pa'i dngos po ni ro mnyam pa zhes bya ba'i don to/_/'o na bcom ldan 'das kyis dga' ba bzhi gsungs pa'i tshig de ji ltar zhe na/_dga' ba gsum
[\[25a\]]
[\[25a.1\]]ni/_he yi rdo rje las 'don te/_/dga' ba yis ni cung zad bde/_/mchog tu dga' ba de bzhin lhag_/bral ba'i dga' ba chags bral 'gyur/_/lhag ma lhan skyes dga' ba'o/_/zhes bya ba dang /_de bzhin du/_mchog dang bral ba gnyis dbus su/_/mtshon
[\[25a.2\]]zhing lta ba brtan par gyis/_/zhes bya ba'o/_/'di lta bu la gal te the tshom du gyur na de'i tshe bdag gis byed pa bshad pa/_'dir rnam pa thams cad du bzhi pa med do/_/de ci'i phyir zhe na/_de yang zhes bya ba'i tshig gis so/_/de ji ltar slob dpon dang gsang ba dang shes rab ye shes ni
[\[25a.3\]]dga' ba gsum rnams so/_/de yang zhes bya ba ni de rnams su gzung bas rang gis rig pa'i bde ba zag pa med pa gnyis pa thams cad rnam par spangs pa'o/_/ye shes ni shes rab ye shes te dbang po gnyis snyoms par zhugs pa las byung ba'i mtshan nyid ni ma yin no/_/de'i phyir
[\[25a.4\]]yang dag par nyams su myong ba'i mtshan nyid rnam par 'gyur ba med pa rdo rje 'chang gis dbugs dbyung ba'o/_/de yang zhes bya ba ni gsum pa'i bye brag khyad par du rtse ba'o/_/gang gi phyir de bral ba de bzhin du bshad do/_/de'i phyir bzhi pa nyid nye bar dmigs pa med do/_/de nyid kyi phyir
[\[25a.5\]]bcom ldan 'das kyis rdo rje'i tshig sba bar mdzad nas skal ba dang ldan pa'i skye bo rnams la bstan pa'o/_/byis pa'i skye bo rnams la gsal ba ma yin no/_/de ci'i phyir zhe na/_dga' ba dang mchog tu dga' ba dang bral ba'i dga' ba dang lhan cig skyes pa'i dga' ba zhes bya ba rnams kyis
[\[25a.6\]]phyin ci log gis 'don pa'o/_/da ni slar yang phyed dang bcas pa'i tshigs su bcad pa bdun rnams kyis mkha' 'gro rnams kyi dgos pa dang byed pa gsungs pa/_rnyed dka' zhes bya ba la sogs pa nas ro mnyam gyur zhes bya ba'i bar du nas te sngon du gsungs pa'o/_/mkha' 'gro
[\[25a.7\]]zhes bya ba ni gang gi tshe nyams su myong bar gyur pa thabs kyi bde ba las so/_/de nyid du dpal he ru ka la sogs pa mkha' 'gro nyi shu rtsa lnga 'byung ngo /_/de'i phyir zhes bya ba ni mchog tu zag pa med pa'i sbyor ba goms pa las so/_/gang byang chub kyi sems rdo rje'i lam nas steng du son
[\[25b\]]
[\[25b.1\]]pa dang /_dzA lan+d+ha ra'i bu gar yang log pa dang /_o D+yan gyi bu ga rnams su rab tu gnas pa dang rnal 'byor ma thams cad dang ro mnyam par song ba'o/_/de'i phyir 'byung ba ste nyi shu rtsa lnga zhes bya ba ni nye bar mtshon pa ste 'on kyang nam mkha' yongs su khengs pa'o/_/de nyid du mkha' 'gro rgya
[\[25b.2\]]mtsho'o/_/de'i phyir bde ba'i rang bzhin gyis gzugs dang de'i rnam pa rnams su yongs su gnas pa'o/_/'og dang steng gi rab tu sbyor bas khyab par bya ba dang khyab par byed pas 'dres pa'o/_/de'i phyir rab tu sbyor ba 'dis bzhi pa med do/_/de ltar gsum pa nyid kyi rnam grangs zhes bya bar
[\[25b.3\]]dgongs so/_/dkyil 'khor chen po'i sbyor ba las zhes bya ba ni dkyil 'khor rnam pa gsum ste/_de yang sku'i dkyil 'khor dang /_gsang ba'i dkyil 'khor dang /_byang chub sems kyi dkyil 'khor ro/_/de yang byang chub sems kyi dkyil 'khor la gnyis te/_bde ba dang zhu ba dag
[\[25b.4\]]go/_/de ltar dkyil 'khor bzhi rnams la re re la gsum gsum du shes par bya'o/_/de yang le'u bco lnga pa rnams su dpal he ru ka'i yang dag pa'i ting nge 'dzin gyi dkyil 'khor du de nyid bshad pa'o zhes bya bar dgongs so/_/tshad rnams kyis go bar bya'o/_/de'i phyir sbyor ba las
[\[25b.5\]]zhes bya ba ni gzhom du med pa brtan par gyur pa gnas pa las dkyil 'khor pa rnam par spro bar bya'o/_/de nyid kyi phyir/_rdo rje mkha' 'gro bdag nyid che/_/zhes bya ba ste/_rdo rje zhes bya ba ni mi phyed pa dang mi chod pa dang mi tshig pa dang mi g.yo ba dang stong pa nyid ni rdo rje'o/_/de'i phyir bdag
[\[25b.6\]]nyid che ba ste rdo rje mkha' 'gro sa gsum bsgrub par bya ba zhes bya ba'o/_/'dir bshad pa 'dir sngon du 'jig pa dang /_'chags pa dang gnas pa dang stongs pa'i dus dang bzhi srid do/_/sems can rnams la de bzhin du nang gi bdag nyid kyi rnal 'byor la yang ste/_de ji ltar zhe na/_
[\[25b.7\]]byang chub kyi sems 'bab pa'i thig le de 'jig pa'i dus so/_/slar yang de'i tshe nang du son pa'i bde ba rnams su stong pa chen po'i ting nge 'dzin ni stongs pa nyid kyi dus so/_/de bzhin du nA da las byung ba'i bar ni 'chags pa'i dus so/_/de spro ba dang bsdu ba'i sbyor bas ni gnas pa'i dus
[\[26a\]]
[\[26a.1\]]su'o/_/'di ltar gang gi phyir 'gyur/_rdo rje mkha' 'gro bdag nyid che ba'o/_/ci'i phyir na/_mtha' med cing mu med pa'i 'jig rten gyi khams stong gsum gyi stong chen po rnams su de rnams kyi sprul pa'i sku nyid pas sa gsum mo/_/sku dang gsung dang thugs kyi
[\[26a.2\]]bdag nyid can sgrub pa gzhan gyi 'jig rten gyi khams su gnas pa na grangs med pa'i sangs rgyas kyi zhing sprul pas rab tu 'jug par byed do zhes bya bar dgongs so/_/gang tshe zhes bya ba la sogs pa ste/_skye 'gro'i gtso bo tshangs pa zhes bya ba ni 'dir bcom ldan 'das kyis gsan pa gsungs
[\[26a.3\]]pa ste/_gang gi tshe 'gro ba rnams thog mar tshangs pas bskyed par 'gyur ba'i dus byung ngo /_/de'i tshe gang du zhes bya ba ni 'jig rten gyi khams skyes pa de'i tshe de'i dus so/_/sngon zhes bya ba ni dang por gtso bo nges par byung ba'o/_/'on kyang stong pa nyid kyi ting nge 'dzin la rab tu zhugs pa ste/_
[\[26a.4\]]gnas 'gyur ji ltar stong pa ru/_/zhes bya ba'i tshig gis so/_/de'i tshe sangs rgyas rnams don med par 'gyur ro/_/de ci'i phyir zhe na/_sems can gyi don med pa nyid kyis myur du dmyal ba la sogs pa rnams su 'gro bar 'gyur ro/_/mgon po sems can 'grol byed pa/_/zhes
[\[26a.5\]]bya ba'i tshig gis so/_/byang chub sems dpa' rnams kyis gcig tu na stong pa nyid 'ba' zhig bsgoms pas grol bar 'gyur ro/_/phyogs gcig pa rnams kyi don med par 'gyur ro/_/de'i tshe gzhan du zhes bya ba la sogs pa ste/_'jig rten gyi khams gzhan du gnas pa'i
[\[26a.6\]]sangs rgyas thams cad bsdus te byon nas bka' bgros pa/_gal te de srid ji ltar byang chub sems dpa' sems dpa' chen po 'di gcig tu stong pa nyid 'ba' zhig bsgom pa la gnas na/_de ltar bdag nyid kyi don mi nus par 'gyur ro/_/de'i tshe khyad par 'phags pa ma yin pa'i
[\[26a.7\]]thar pa la bzhugs pa'o/_/mnyam pa med pa'i sems can gyi don rmi lam du yang byed par mi 'gyur ro/_/de ltar ngan 'gror 'gro bar 'gyur ro/_/de'i phyir yang dag pas bskyod pa ste/_yang dag par rdzogs pa'i byang chub chung ngu 'di zhes bya ba'o/_/nyon mongs bya ba la sogs pa ste
[\[26b\]]
[\[26b.1\]]tshigs su bcad pa 'di zhes bya ba 'di'o/_/gcig tu 'dres par gyur pas 'di rnams kyis bskul ba'o/_/nyon nyon byang chub spros son pa/_/zhes bya ba ni/_gson gson byang chub rnams kyi spros pa'i rang bzhin du gyur pa'o/_/spros pa zhes bya ba ni mi bden pa'o/_/de ci'i
[\[26b.2\]]phyir zhe na/_sems can bsgral ba'i sems med pa/_/zhes bya ba ste gang gi phyir sems can rnams sgrol ba'i rgyu'i sems med pa'o/_/de'i phyir byang chub rnams spros par song ba'o/_/gang gi phyir spros par mi 'gyur zhe na gsungs pa/_sgyu ma'i rang bzhin khyod bzhugs nas/_/
[\[26b.3\]]zhes bya ba ste/_sgyu ma'i rang bzhin gyis khyod rnams kyis bzhugs par mdzod la/_gang gis sems can thams cad kyi don byed pa de rnams kyis kyang /_khams gsum ma lus bsgral bar mdzod/_/ces bya ba ste/_khams gsum na rnam par gnas pa'i sems can rnams la sgyu
[\[26b.4\]]ma'i rang bzhin du nges par gzigs par gyur nas gang gis sems can de rnams kyi nyon mongs pa zad pa grol bar 'gyur ro zhes bya ba'o/_/tshigs su bcad pa'i yang don to/_/de ltar thos nas zhes bya ba la sogs pa ni/_de ltar sangs rgyas thams cad kyi gsung gi yon tan 'di zhes bya
[\[26b.5\]]ba ni/_byang chub kyi yon tan thams cad dang ldan pa thos nas stong pa nyid kyi ting nge 'dzin spangs te sems can dgrol bar bsgom par bya'o zhes bya ba'o/_/de phyis sems can rnams nges par 'grol ba'i ting nge 'dzin bzung nas de yang stong pa nyid dang snying rje gnyis su med pa bsgom par bya'o
[\[26b.6\]]zhes gnas pa'o/_/de ci'i phyir zhe na/_thams cad ces bya ba la sogs pa ste/_de bzhin gshegs pa'i rnam pa zhes bya ba ni de bzhin nyid du gshegs pa sems can gyi khams thams cad dang lhan cig rnam pa gcig tu gyur nas de bzhin nyid dang stong pa nyid dang snying rje'i rnam pa bas lnga
[\[26b.7\]]pa'i don gyi dang po'o/_/he ru ka zhes bya ba ni de'i rnam pa bas 'gro ba'i gtso bo ste/_tshangs pa'i rang bzhin zhal bzhi pa'o/_/dpal zhes bya ba la sogs pa ni 'di ltar shrI he ru ka'i yi ge bzhi rnams kyis sku bzhi'i bdag nyid can no/_/gcig bstan pa yang /_shrI yig gnyis med ye
[\[27a\]]
[\[27a.1\]]shes te/_he yang rgyu sogs stong pa nyid/_/ru yig bkod pa dang bral ba/_/ka ni gang du'ang mi gnas pa'o/_/zhes bya ba ni dpal kye'i rdo rje las 'don to/_/de'i phyir yang /_dpal ni sngon du mngon brjod pas/_/zhes bya ba ste/_tshig 'di rnams kyis mngon par brjod de/_
[\[27a.2\]]tshig dang po dang gnyis su med pa'o/_/de nyid rang gi tshig thams cad kyang shes par bya'o zhes bya ba'i dgongs pa'o/_/de'i phyir sgyu ma'i rang bzhin gyi chos thams cad bskyed pa'o/_/'dzin pa la sogs pa zhes bya ba ni/_slar yang sgyu ma'i phyogs te 'dzin pa ni sa'o/_/sogs kyi sgras chu dang me
[\[27a.3\]]dang rlung rnams te/_khams bzhi rnams las thog mar snod kyi 'jig rten byung ngo /_/de phyis glu la sogs pa zhes bya ba ste glu zhes bya ba ni sngags ni glu ste/_de yang mkha' 'gro rnams kyi rang bzhin gyi yi ge re re las bskyed par 'gyur ro/_/rol mo zhes bya ba ni khams sna tshogs kyis kun du 'gro
[\[27a.4\]]ba'o/_/dang gi yi ges gzhal med khang na longs spyod pa'i lha dang 'jig rten skyong ba rnams so/_/dri za zhes bya ba ni de ltar lha la sogs pa dag dang dri za rnams so/_/phyis bcud za bas dri zar gyur pa'o/_/des mi nyid du song ngo /_/rang gi 'od mi snang bar gyur pa de ltar nam mkha'i gzugs
[\[27a.5\]]can gyi mkha' 'gro sems can don nyid kyi phyir 'jug par 'gyur ba'o/_/sna tshogs pa'i sprul pa'i sku 'dzin par 'gyur ro zhes bya bar dgongs so/_/yang na glu zhes bya ba ni glu len pa po dang /_rol mo zhes bya ba ni rol mo byed pa po'o/_/dri za zhes bya ba ni dri za ba'o/_/gzhan zhes bya ba ni rkang
[\[27a.6\]]bzhi pa la sogs pa'o/_/gang rnams de zhes bya ba ni sgong skyes dang drod gsher las skyes pa la sogs pa'o/_/skye bo'i sde zhes bya ba ni 'gro ba lnga la sogs pa'o/_/las zhes bya ba ni sna tshogs pa len pa bzhi la sogs pa'o/_/de ltar byung ba de'i gzhi las zhes bya ba ni/_de ni tshangs pa
[\[27a.7\]]rdo rje 'chang gi sprul pa'i sku las byung ba zhes bya ba'i don to/_/de la sogs pa zhes bya ba la sogs pa ste/_'ba' zhig byung ba ma yin te/_de lta bu la sogs pa sna tshogs pa'i las dang bya ba rnams kyis sangs rgyas kyi zhing gcig dang sna tshogs pa'i sangs rgyas kyi zhing rnams su sprul
[\[27b\]]
[\[27b.1\]]par byed do/_/stong phrag sum cu rtsa gsum zhes bya ba ni nye bar mtshon pa tsam ste/_'on kyang mtha' yas zhes bya ba ni mtha' med pa'i 'jig rten gyi khams spro ba'i dus rnams su re re la yang stong phrag tu 'gyur ro zhes bya bar dgongs te/_da ni 'byin pa dang sdud pa la sogs pa rim pa ji lta bar
[\[27b.2\]]bshad pa gsungs pa/_gsang ba zhes bya ba la sogs pa ste/_yi ge bcu drug pa rnams kyis mdor bstan pa'i tshig gis thog ma nyid du mkha' 'gro ma la sogs pa'i rnam par gzhag pa bshad par bya ste/_ra ni mkha' 'gro ma nyid do/_/de bzhin ha yig lA ma'o/_/s+ya yi yi ge dum skyes ma/_/
[\[27b.3\]]par nges par gzugs can ma/_/ma yi yi ge bya rog gdong /_/ra me nges par 'ug gdong bdag_/sarba'i yi ges khyi gdong ma/_/At+ma'i tshig gis phag gdong ma/_/ni yig gshin rje brtan ma ste/_/sa yig gshin rje pho nya ma/_/dA yig gshin rje mche gtsigs ma/_/s+thita gshin
[\[27b.4\]]rje 'joms ma'o/_/de ltar 'byin dang sdud rnams su/_/phyogs gnyis kyis ni shes par bya/_/de nyid kyi phyir bcu drug ces bya ba la sogs pa ste/_yi ge bcu drug rnams kyis de'i rnam pa'i de kho na nyid ces bya bas zhag gi dbye bas sam dkar po dang nag po'i phyogs rnams kyis te kyang gi
[\[27b.5\]]yi ges shes par bya ste/_de kho na nyid ni 'pho ba rnams kyis 'gro ba las so/_/de'i rnam pa dang de'i skad cig rnams kyis dbus su zhugs nas 'dug pas so/_/rgyu zhes bya ba ni 'chi ba med pa'i bde ba ster ba po rnams kyi skye ba'o/_/thim pa zhes bya ba ni skye ba dang thim pa gnyis bcom par
[\[27b.6\]]gyur pa'o/_/de yang zhag bcu gnyis rnal 'byor ma rnams kyis yongs su 'pho ba na cha'i dbye ba bshad de/_nyin drug dang ni mtshan drug la/_/mkha' 'gro ma dang dum skyes ma/_/khwa gdong ma dang khyi gdong ma/_/brtan ma de bzhin mche gtsigs ma/_/'di rnams thams cad nyin mo
[\[27b.7\]]ste/_/rim pa ji ltar mtshan mo yang /_/lA ma de bzhin gzugs can ma/_/'ug pa ma dang phag gdong ma/_/pho nya de bzhin 'joms ma dang /_/gshin rje ma dang gshin rje yi/_/mthar byed ma ni gtso bo ste/_/mya ngan 'das pa'i go 'phang mchog_/rnal 'byor 'di yis rab tu
[\[28a\]]
[\[28a.1\]]'thob/_/mtshan gzhi mtshan nyid mtshon pa ste/_/mtshan nyid thams cad rnam par spangs/_/de phyir yi ge bcu drug po/_/nang dang nang du 'byung ba'o/_/lugs la sogs pa'i rim sbyor bas/_/nyi ma zla ba 'dzin rnams kyis/_/rA hu de bzhin thig le dang /_/'pho dang
[\[28a.2\]]tshes kyi dbye ba'o/_/rnal 'byor zhes bya ba la sogs pa ste/_/de kho na nyid ces bya ba ni stong pa nyid dang snying rje'o/_/zla ba'i dbye bas zhes bya ba ni dkar po'i phyogs kyi snying rje dang /_de bzhin nag po'i phyogs ni stong pa nyid do/_/rnal 'byor rnal 'byor ma zhes bya ba ni he ru ka zhes pa la sogs pa
[\[28a.3\]]dpa' bo dang rnal 'byor ma thams cad kyi gnyis su med pas so/_/dga' ba bcu drug tu 'gro'o zhes bya bar 'brel lo/_/'dir bshad pa/_rtsen pa'i dus kyis gang gi sems/_/sems de bde bar brjod pa'o/_/tshes gcig rnams su 'gro ba ste/_/de bzhin zla ba'i cha ru 'gyur/_/dgod
[\[28a.4\]]gyur mi mo lta ba yi/_/bde bas nam mkha' gang bar 'gyur/_/dbus ma'i dga' ba de mthong ba/_/gnyis pa ru ni rab tu bshad/_/s+ya yig lhan skyes lhag ma ste/_/bde ba thob pa kun du 'gro/_/gsum pa rnam par shes pa yis/_/zla ba'i cha shas gsum du 'gyur/_/mchog
[\[28a.5\]]bde'i rnam pa'i rnal 'byor du/_/dga' ba gnyis kyi dbus las so/_/bzhi pa bzhi pa las shes bya/_/sku gsung thugs ye shes las so/_/lnga pa 'gro ba gyur pa yis/_/mchog dga' rang gi mtshan nyid do/_/gsung rdo rje yi gzugs su 'gro/_/zla ba'i de bzhin cha shas
[\[28a.6\]]gzhan/_/me yig gis ni rtag bdag nyid/_/thun mtshams kun du bde ba son/_/lhan cig skyes dga' mchog bltas nas/_/tshes drug zla ba 'phel ba'o/_/'dod chags la sogs gang sngon du/_/bral ba'i dga' ba'i mtshan nyid do/_/de nyid yul las brgal nas ni/_/
[\[28a.7\]]zla ba'i cha shas tshes bdun pa/_/ra me'i yi ges gang tshe gsang /_/ngag ni lhan skyes kyi ni gzugs/_/ye shes shes bya gnyis 'dres pa/_/brgyad pa ru ni brjod pa'o/_/dgu pa la ni thams cad sems/_/gal te bde ba'i rang bzhin mthong /_/gal te lhan skyes sems mthong
[\[28b\]]
[\[28b.1\]]ba/_/zla ba'i de bzhin rgya mtsho'o/_/bag chags bde las rnal 'byor pa/_/mchog tu dga' ba'i sems skyes pa'o/_/bcu pa mthong ba yi ni gzugs/_/zla ba'ang nam mkha'i khongs su'o/_/rma yig 'od zer thams cad rnams/_/bde ba'i rnam pa'i rang bzhin no/_/bral ba'i sems
[\[28b.2\]]kyis sun phyung 'gyur/_/bcu gcig pa yi cha shas che/_/rba rlabs med pa'i bde la gnas/_/shes rab ye shes kyi nges pa'o/_/bcu gnyis gsal ba'i zla ba ni/_/lhan skyes sems dpa' yis mthong ngo /_/bcu gsum ro mnyam son byas nas/_/lhan skyes ye shes yang dag rig_/
[\[28b.3\]]rtag tu gzugs ni ma mthong na/_/zla ba'i cha shas mthong ba'o/_/bcu bzhi'i zla ba de bzhin du/_/bde ba rnams kyis gsal bar mthong /_/de bzhin bde kun la gnas pa/_/ye shes ngag mchog gnyis med pas/_/gnas pa gang ba yongs su thob/_/thabs shes bdag nyid sbyor skyes pas/_/
[\[28b.4\]]mthong ba gang ba'i zla ba ni/_/cha shas thams cad de'i nang du'o/_/gnyis mtshams cha shas lhag cha rnams/_/bde ba'i gnas ni de phyir bshad/_/nya gang bcu drug pa dag tu/_/yongs rdzogs cha shas bcu drug go/_/zhes so/_/de ltar bcu drug sman rnams kyis/_/phyi nang bdag nyid
[\[28b.5\]]ming mtshon bya/_/phyi rol rab tu grags pa ste/_/nang du mgrin pa'i rtsa rnams so/_/de yis tshigs kun la gnas te/_/lus can rnams kyi bu ga ni/_/gang yang rung la so sor gnas/_/bshad pa/_mgo bo lte ba snying ga dang /_/gsang ba phrag gong g.yas pa dang /_/dpung tshigs
[\[28b.6\]]de bzhin lag pa dang /_/phrag gong g.yon dang dpung tshigs dang /_/lag pa'i tshigs dang brang g.yas dang /_/pus tshigs de bzhin gzhan pa ni/_/rkang pa'i tshigs su shes par bya/_/brang g.yon pa dang rked pa'i tshigs/_/pus tshigs de bzhin rkang pa dag_/rnal 'byor rnams kyis
[\[28b.7\]]rim shes bya/_/zhes so/_/dga' ba zhes bya ba la sogs pa ni/_rtag tu dus thams cad du shes par byas nas rnal 'byor la goms pas mtshon par bya'o/_/tshes gcig ces bya ba ni tshes gcig la sogs pa'o/_/zla ba 'phel bas zhes bya ba ni sngon du bshad pa'i lag pa dang rkang pa la
[\[29a\]]
[\[29a.1\]]sogs pa'i tshigs rnams su ste/_zla ba 'phel ba de rnams kyi mgu ba'i gnas te mthe bong la sogs pa nas dpral ba'i bar du dang lus g.yon pa rnams kyang dga' ba bcu drug skye bar 'gyur te snying rje'i rang bzhin no zhes bya ba'i don to/_/thung ngu zhes bya ba la sogs pa
[\[29a.2\]]dang 'di nyid du zhes bya ba ni nag po'i tshes gcig la sogs pa ji ltar 'phel bar gyur pa de bzhin du thung ngu ni dkar po'i mtha' can no/_/ji snyed stong pa nyid bcu drug shes par bya'o zhes bya bar 'brel lo/_/'di ni bcom ldan 'das kyis mdor bstan pa gsungs pa ste/_slar yang 'di nyid kyi
[\[29a.3\]]nang du rgyas par bshad pa gsungs pa/_de ltar zhes bya ba la sogs pa phyed dang bcas pa'i tshigs su bcad pas bcom ldan 'das ma rdo rje phag mos bcom ldan 'das la zhus pa'o/_/dgyes so zhes bya ba la sogs pa'i tshigs su bcad pa gcig gis bcom ldan 'das kyi lan te/_
[\[29a.4\]]de ltar thams cad rtogs sla'o/_/gsang ba zhes bya ba la sogs pas the tshom bsal ba yin te/_gsang ba zhes bya ba ni rgyas par bstan pa'i tshig thog mar byas nas gsang ba zhes bya ba la sogs pa thams cad rab tu 'jug go/_/de ji ltar zhe na/_khams thams cad kyi mtha' zhes
[\[29a.5\]]bya ba ste/_sen mo dang so la sogs pa khams nyi shu rtsa bzhi rnams kyi mthar ni mchog tu bde ba chen po'i khams byang chub kyi sems ni gsang ba ste khams thams cad kyis khyab par byed pa nyid kyi phyir ro/_/gsang ba yang lha dang mi la sogs pa rnams kyi spyod yul ma yin pa rnams
[\[29a.6\]]'gyur ba med pa'i bde ba'o/_/de de bzhin du gsungs so/_/gang gi spyod yul yin zhe na gsungs pa/_dpa' bo zhes bya ba la sogs pa ste/_sangs rgyas dang byang chub sems dpa' rnams mngon par shes pa drug thob pa de rnams kyi dbang po 'od gsal bar bshad do/_/de nyid
[\[29a.7\]]kyi phyir mchog ces bya ba ste/_mchog ni gtso bo ste/_tha mal pa rnams kyi spyod yul ma yin pa'o/_/go 'phang ni gnas te sna tshogs pa'i rnam pa de'i rang bzhin no/_/dbang po mchog gi go 'phang zhes bya bar rab tu bshad do/_/rnam shes skyes pa de rnams su/_/zhes bya ba ni/_khams
[\[29b\]]
[\[29b.1\]]de rnams thams cad re re la brgyad du shes pa'i mtshan nyid rnams kyis du ma spro ba dang sdud pa ni rang bzhin gyis so/_/des bskyed pas mkha' la spyod pa rnams byung ngo /_/rdzus te skyes pa'i lha rnams de nyid du sprul pa'i sku can gyi lus so/_/ci'i phyir 'dir chos dang longs spyod rdzogs pa dang
[\[29b.2\]]sprul pa dang bde ba chen po'i sku bzhi ste gsum las dbye bar 'gyur ro/_/de la sprul pa'i sku ni rdzus skyes kyi lha rnams so/_/chos kyi sku ni gang gza' dang rgyu skar la sogs pa rnams so/_/longs spyod rdzogs pa'i sku ni rkang pa gnyis la sogs pa rnams so/_/sprul pa'i sku dang de bzhin du longs spyod
[\[29b.3\]]rdzogs pa'i skur bshad de/_gzhal med khang na spyod pa'i lha rnams sprul pa'i sku'o/_/dang po'i ting nge 'dzin la snyoms par zhugs pa rnams ni longs spyod rdzogs pa'i sku'o/_/bde ba las 'das pa rnams ni chos kyi sku'o/_/yang chos kyi sku yis bshad de/_gang rlung dang rnam par shes pa
[\[29b.4\]]la yongs su gnas pa lha rnams la dmigs pa med pa de ni chos kyi sku'o/_/slar yang ting nge 'dzin gsum pa la snyoms par zhugs pa ni longs spyod rdzogs pa'i sku'o/_/de rnams kyis bdag gi bar 'dzin pa'i bag chags rnams kyis phan tshun mthong bar 'gyur ba ni sprul pa'i sku'o/_/de bzhin
[\[29b.5\]]du ye shes kyis bshad de/_'og min na gnas pa'i zag pa med pa'i bde ba de ni chos kyi sku'o/_/de rnams kyi rang gi rig pa'i du ma'i chos kyi ro'i bde ba myong bas longs spyod rdzogs pa'i sku'o/_/de rnams kyi sngon gyi smon lam gyis lhun gyis grub par 'gyur te/_gang mi shes pa de ni sprul
[\[29b.6\]]pa'i sku zhes bya ba'o/_/de nyid rtsen phyir nam mkha' las byung ba/_/zhes bya ba ni nam mkha' las byung zhing lnga pa'i don gyi dang po'o/_/de'i phyir nam mkha' las byung bas sku bzhi'i bdag nyid can gyi rdzas sangs rgyas dang byang chub sems dpa' rnams kyi rnam 'gyur med pa'i bdag nyid can no/_/de
[\[29b.7\]]yang gnyis kyis gnyis rnam par spangs pa chos kyi dbyings kyi rang bzhin nam mkha'i ngo bo gang gi phyir na byung bar gyur pa de'i phyir ro/_/rtsen zhes bya ba ni/_sgyu ma dang rmi lam lta bu kun rdzob dang don dam pa'i ye shes su rnam par brtags pa'o/_/gang gi phyir na de bzhin du bshad pa gcig tu na
[\[30a\]]
[\[30a.1\]]kun rdzob dang don dam pa'i ye shes phyogs gcig pa 'ba' zhig khams gsum par rab tu 'jug par gyur pa ma yin no/_/de la de'i phyir thams cad bdag nyid ces bya ba ni thams cad kyi ste/_khams gsum pa du ma bdag nyid las byung ba rnams kyis bdag gi ba'i
[\[30a.2\]]khams du mar byung ba'i rnam par shes pa ste dngos po dang dngos po med pa'i bdag nyid can gyi rdzas dang bral ba'o/_/de'i khyab bya'i gzugs ni yang dag rtogs zhes bya ba ni rang gi bag chags las byung ba'i rnam par shes pa'i rang bzhin gyi ye shes kyi snang ba shar ba'o/_/gang gi phyir na kun rdzob
[\[30a.3\]]dang don dam pa'i ye shes so/_/rtag bzhugs gnyis med ces bya ba ni/_rtag tu ni dus thams cad du ste/_chung ngu'i sems can lhag par mos pa'i dngos po rnams kyi gnyis su med pa'i dgos pa dang byed pa'i khyad par gyis so/_/gang gi phyir na kun rdzob dang don dam pa'i chos nyid kyi
[\[30a.4\]]yul yod pas chos te/_de yang /_sgyu ma rmi lam lta bu mchog_/ces bya ba ni chos kyi khyad par te/_sgyu ma lta bu rmi lam lta bu blang bar bya bar mngon par mtshams sbyar bar bya'o/_/ji srid du kun nas mchog ni tha ma'i mthar thug pa zhes bya bar dgongs so/_/yang na zhes bya ba la sogs pa ste/_
[\[30a.5\]]yang zhes bya ba ni phyogs gzhan no/_/na ni rnam par brtags pa'o/_/gang gi phyir mdor bstan pa rgyas par bshad pa'o/_/'on kyang bdag med ces bya ba ni stong pa nyid bcu drug dang snying rje ste zad pa dang 'phel ba rnam par spangs pa'o/_/stong pa nyid dang snying rje gnyis su med pa'i ye shes
[\[30a.6\]]gcig gis gcig ma spangs pa'i skad cig ma gcig gi rang bzhin te/_chos kyi bdag med pa'i mtshan nyid rtag pa rgyun du gnas pa dus thams cad rnam par spangs pas khyad par du byed pas so/_/gnyis su med pa 'od gsal ba thar pa dge ba zhi ba sdig pa thams cad 'phrog pa thams cad
[\[30a.7\]]spangs pa kun gyi ngo bo'i ye shes zhes bya ba'i don to/_/slar yang sprul pa'i sku'i rang gi mtshan nyid gsungs pa/_de'i rnam pa zhes bya ba la sogs pa ste/_de'i rnam pa ni sngon du bshad pa'i mtshan nyid rnams dang ldan pa'o/_/ye shes ni ye shes che zhes bya ba ni sprul pa'i skur gnas
[\[30b\]]
[\[30b.1\]]pas chos du ma'i nye bar spyod pa rab tu 'jug go/_/ye shes ni ye shes chen po'o/_/de ji ltar zhe na/_de kho na nyid ces bya ba ste mar me'i rtse mo ltar rgyun mi 'chad par rab tu 'jug pas rab tu 'jug go/_/gang gi phyir de'i tshe de kho na nyid sangs rgyas rnams kyis lhun gyis grub pas rab tu
[\[30b.2\]]'jug ste/_sprul pa'i sku chos skye ba dang thim pa'i dngos pos so/_/de de bzhin nyid kyi gzugs de kho na nyid dngos po thams cad kyi de kho na nyid do/_/rtsa ni bsdus pa ste kun du son zhes bya ba'i tshig gis so/_/'dir rjes su gnang ba yang ji ltar bcom ldan 'das sngon du rdo rje phag mos
[\[30b.3\]]bstan pa'i rnal 'byor pa rnams kyi sprul pa'i sku'i rnam par dag pa yin pas skye bar 'gyur zhe na/_de la bcom ldan 'das kyis lan gyi tshig gsungs pa/_bskyed par go bya zhes bya ba la sogs pa ste/_de la 'dir zhes bya ba ni rnal 'byor ma de rnams kyi sgom pa'i dus ltar sprul pa'i sku bskyed par
[\[30b.4\]]'gyur ro/_/de ji ltar 'gyur/_rnal 'byor rjes su rnal 'byor zhes bya ba la sogs pa ste/_'gro ba dang 'gro bar gyur pas/_'dir thams cad kyi sgrub pa'i thabs rnams la rnal 'byor dang rjes su rnal 'byor dang rnal 'byor chen po dang shin tu rnal 'byor ro/_/thig le'i rnal 'byor dang phra mo'i
[\[30b.5\]]rnal 'byor dang de bzhin du bsnyen pa dang bsgrub pa dang sgrub pa chen po dang nye ba'i bsnyen pa yang yod do/_/de yang rnal 'byor zhes bya ba ni dang po sbyor ba'o/_/de'i rjes su rnal 'byor zhes bya ba ni rgyu'i rdo rje 'chang rdzogs pa'i bar du'o/_/de nyid kyi bsnyen pa'o/_/slar yang mi bskyod pa la sogs
[\[30b.6\]]pa rab tu zhugs pas rnal 'byor chen po'o/_/de rnams kyis rnal 'byor zhes bya ba'o/_/sgrub pa ni shin tu rnal 'byor te/_dkyil 'khor rgyal po mchog ces bya ba'i ting nge 'dzin to/_/yang gi yi ge las rgyal po mchog ces bya ba'i ting nge 'dzin to/_/de ltar dkyil 'khor rgyal po
[\[30b.7\]]mchog gi ting nge 'dzin ni sgrub pa chen po'o/_/nye bar sgrub pa ni las rgyal po mchog go/_/thim pa dang zhes bya ba ni ting nge 'dzin gsum bsgom pa la bskyed pa'i rim pa sngon du gsungs pa ste/_de bzhin du sgrub pa chen po dang nye ba'i sgrub pa rnams kyis thim pa ste mngal skyes kyi rim pas rdzus
[\[31a\]]
[\[31a.1\]]te skyes kyi ye shes zhes bya ba'i don to/_/slar yang yang gi yi ges nye bar bsnyen pa dang rnal 'byor ma rnams rdzogs par bya ba'i phyir ro/_/de bzhin du yang bsnyen pa gnyis zhes bya ba'i tshig gis so/_/rnal 'byor zhes bya ba la sogs pa ste/_rnal 'byor
[\[31a.2\]]zhes bya ba ni rnal 'byor gyi rgyud sum cu rtsa drug rnams te/_bshad du med pa zhes bya ba ni phung po dang khams dang skye mched rnams dang de bzhin du dbang po dang las kyi dbang po'i bya ba rnams so/_/sum cu rtsa drug thig le zhes bya ba ni/_thig le'i rnal 'byor gyis brjod du med pa'i rang
[\[31a.3\]]gi rig pa'i ye shes kyi rnam pa zhes bya ba'i don to/_/de bzhin du byang chub kyi sems pad+ma'i sna rtser thig le'i nang du son pa'i dkyil 'khor sum cu rtsa bdun gyi bdag nyid can bsgom par bya'o zhes bya ba ste/_thig le'i rnal 'byor ro/_/de nyid bshad du med pa mtshan nyid med pa mtshon pa
[\[31a.4\]]zhes bya ba'o/_/phra mo'i rnal 'byor rnal 'byor mo/_/zhes bya ba ni/_de la de bzhin du pad+ma'i sna'i rtse mo de nyid du phra mo'i srog rnam par gzung ba las bde ba'i rang bzhin nyid de de ltar rnal 'byor ma'i rgyud sum cu rtsa drug gi nang du gyur pa'i rgyud ni rnal 'byor gyi rgyud do/_/de ltar thabs dang shes
[\[31a.5\]]rab kyi bdag nyid can thig le'i rnal 'byor dang phra mo'i rnal 'byor dang gnyis ka'i rgyud rnams kyis kyang sprul pa'i sku'o/_/de la sprul pa'i sku 'dir ci las 'ongs she na/_gsungs pa/_dus kyi dbye ba dang zhes bya ba la sogs pa ste/_dus rnams kyi dbye bas rab tu phye ba'o/_/de ci zhe
[\[31a.6\]]na/_zla bas dang zhes bya bas te zla ba bcu gnyis rnams so/_/de'i 'pho ba rnams nye bar mtshon pa'i phyir ro/_/rdzogs ldan dang gsum ldan zhes bya ba ni re re'i 'pho ba rnams kyis dus bzhi rnams kyi nang du gyur pa'o/_/de ci'i phyir zhe na/_g.yon pa dang g.yas pa'i sna'i bu ga dag
[\[31a.7\]]gis dkyil 'khor bcur 'gyur ro/_/dkyil 'khor thams cad kyi 'pho ba rnams kyis brgyad brgyas lhag pa'i stong phrag gcig go/_/'jug pa dang gnas pa dang ldang ba'i dbugs rnams su 'gyur ro/_/de ltar re re'i dkyil 'khor la brgyad cus lhag pa'i brgya phrag gi dbugs rgyu bar 'gyur
[\[31b\]]
[\[31b.1\]]ro/_/de la rdzogs ldan zhes bya ba ni rkang pa bzhi la sogs pa'i las dang dkyil 'khor bzhi'i sbyor bas so/_/de la nam mkha' dang rlung dang me dang chu'i dkyil 'khor rnams g.yon pa'i sna'i bu ga rnams su 'gyur ro/_/de bzhin du gsum ldan zhes bya ba ni gsum ldan gyi dus su rkang pa gsum
[\[31b.2\]]ldan gyi bdag nyid can gyi chos dang rkang pa gcig zad pas dkyil 'khor gsum du 'gyur ro/_/de yang g.yon par sa'i dkyil 'khor ro/_/de bzhin du g.yas par sa dang chu'o/_/de ltar gnyis zhes bya ba ni gnyis ldan gyi dus rnams su rkang pa gnyis pa'i bdag nyid can gyi chos dang rkang pa
[\[31b.3\]]gnyis zad pas dkyil 'khor gnyis su 'gyur ro/_/de yang me dang rlung ngo /_/slar yang rtsod dus 'gyur zhes bya ba ni rtsod pa'i dus su rkang pa gcig pa'i bdag nyid can gyi chos dang rkang pa gsum zad pas dkyil 'khor gcig tu 'gyur ro/_/de'i phyir rdzogs ldan la nyi shus lhag pa'i dbugs
[\[31b.4\]]bdun brgyar 'gyur ro/_/gsum ldan la bzhi bcus lhag pa'i lnga brgya'o/_/gnyis ldan la drug cus lhag pa'i sum brgya'o/_/rtsod dus kyi sngon du bshad do/_/de ltar 'pho ba bcu gnyis rnams kyis rdzogs ldan gyi dus rnams su stong phrag brgyad dang brgya phrag drug la bzhi bcus lhag pa'o/_/
[\[31b.5\]]de bzhin du gsum ldan la stong phrag drug dang brgya phrag bzhi la brgyad cus lhag pa'o/_/gnyis ldan rnams su stong phrag bzhi dang brgya phrag gsum la nyi shus lhag pa'o/_/de bzhin du rtsod pa'i dus rnams su stong phrag gnyis dang brgya phrag gcig la drug cus lhag pa'o/_/de ltar dus bzhi
[\[31b.6\]]rnams kyi zhag gcig gi tshad do/_/de bzhin du byang du bgrod pa dang lhor bgrod pa dag gis lo gcig gi rlung gi tshad ni 'bum phrag bdun cu rtsa bdun dang stong phrag bdun cu rtsa drug go/_/de rnams kyi yang dkyil 'khor rnams kyi cha'i dbye ba bshad par bya ste/_de la dkyil 'khor so so'i
[\[31b.7\]]cha ni 'bum phrag bdun dang khri phrag bdun dang stong phrag bdun la brgya phrag drug gis lhag pa'o/_/de ltar bzhi 'gyur ni rdzogs ldan gyi dus su ste 'bum phrag sum cu rtsa gcig dang khri phrag gcig la bzhi brgyas lhag pa'o/_/gsum ldan rnams su 'bum phrag nyi shu rtsa gsum dang khri
[\[32a\]]
[\[32a.1\]]phrag gsum dang stong phrag gnyis la brgyad brgyas lhag pa'o/_/de bzhin du gnyis ldan du 'bum phrag bco lnga dang khri phrag lnga stong la brgya phrag gnyis kyis lhag pa'o/_/rtsod dus sngon du bshad do/_/de ltar tshe lo brgya pa rnams kyi dkyil 'khor re re'i gang tshad bshad pa/_de brgya
[\[32a.2\]]'gyur du 'gyur ro/_/de yang bye ba bdun dang 'bum phrag bdun cu rtsa bdun la khri phrag drug gis lhag pa'o/_/de ltar byas pas bzhi 'gyur du 'gyur te/_bye ba phrag sum cu rtsa gcig dang 'bum phrag bcu la khri phrag bzhis lhag pa'o/_/de bzhin du gsum ldan la bye ba nyi shu rtsa gsum dang
[\[32a.3\]]'bum phrag sum cu rtsa gnyis dang khri tsho brgyad do/_/de ltar gnyis ldan la bye ba phrag bco lnga dang 'bum phrag lnga bcu rtsa lnga dang khri tsho gnyis so/_/rtsod dus sngon du bshad do/_/de ltar chung ngu dang 'bring po dang chen po'i dbye bas dus rnams kyi tshad do/_/de yang 'chad par 'gyur ba rnams
[\[32a.4\]]su dus dang lug la sogs pa'i zla ba rnams mkha' 'gro ma la sogs pa'i le'u rnams su rgya che bar bshad par bya'o/_/dus kyi dbye ba rab tu phye ba gang gis de bzhin gshegs pa rnams kyi sprul pa'i sku rnams kyis sems can gyi don mnyam pa med par 'gyur ro/_/rdo rje'i zhal bzhi zhes
[\[32a.5\]]bya ba ni/_rdo rje'i ni rdo rje 'chang gi ste dpal he ru ka'i bdag nyid du skyes pa'i dus bzhi'i dbye ba'i ngo bos dang zhal bzhi dga' ba bzhi ste de brgyad gnyis zhes bya ba'o/_/dus re re la dga' ba bzhir 'gyur te/_/chung ngu dang 'bring po dang chen po'i dus dbye bas so/_/de yang dgod pa dang lta ba
[\[32a.6\]]dang lag pa gzung ba dang gnyis sprod ni rdzogs ldan du'o/_/rnam pa sna tshogs pa dang rnam par smin pa dang rnam par nyed pa dang mtshan nyid dang bral ba ni gsum ldan du'o/_/bum pa dang slob dpon dang gsang ba dang shes rab ni gnyis ldan du'o/_/sad pa dang rmi lam dang gnyid mthug po
[\[32a.7\]]log pa dang bzhi pa'i rang bzhin 'di ni rtsod pa'i dus so/_/de ltar rgyud bzhi dang skad cig bzhi dang dbang bzhi dang /_rang bzhin bzhi ste/_rim pa ji lta ba bzhin shes par bya'o/_/de ltar rdzogs ldan gyi dus su gcig la gcig bltas pas dga' ba skye ste/_'di ni lta ba'i rgyud do/_/
[\[32b\]]
[\[32b.1\]]bgad pa tsam gyis de ltar mchog dga' skye ste 'di ni dgod pa'i rgyud do/_/de bzhin du lag pas lag pa la reg pa tsam gyis dga' bral te khyad par can gyi 'dod chags skye ba 'di ni lag sprad kyi rgyud do/_/mngon sum du 'khyud pas lhan skyes 'thob pa zhes bya ba ni gnyis 'khyud kyi rgyud do/_/
[\[32b.2\]]de ltar lhan skyes dang por byas nas rdzogs ldan gyi dus la sogs pa'i sems can rnams kyi sems rang gis bskyed de/_chos kyi chos nyid kyis so/_/de bzhin du gsum ldan gyi dus su sna tshogs pa'i 'khyud pa dang 'o la sogs pas rnam par bkra ba'i dga' ba skye ste 'di ni rnam pa sna tshogs
[\[32b.3\]]pa'i skad cig ma'o/_/rnam par smin pa'i dga' ba yang mchog tu 'gro ba ste/_de ltar pad+mar rdo rje bcug pas mtshan nyid dang bral ba'i skad cig ma'o/_/shin tu mthun pa dam pas rnam par nyed pa byed de 'di ni bral ba'i dga' ba dang rnam par nyed pa'i skad cig ma'o/_/mtshan nyid
[\[32b.4\]]dang bral ba ste spyod yul ma yin pa nyid kyis dang mtshan nyid dang bral bas/_lhan skyes kyi dga' ba skye ste 'di ni mtshan nyid dang bral ba'i skad cig ma'o/_/de bzhin du bum pa rnams kyis bum pa'i dga' ba ste/_dbang bskur drug skye ba 'di ni bum pa'i dbang ngo /_/slob dpon gyi dbang
[\[32b.5\]]bcu las mchog tu dga' ba skye ba ste 'di ni slob dpon gyi dbang ngo /_/gsum pa gsang ba'i dbang gis bral ba'i dga' ba skye ba ste 'di ni gsang ba'i dbang ngo /_/shes rab ye shes kyis lhan cig skyes pa skye ba ste 'di ni shes rab ye shes kyi dbang ngo /_/de bzhin du shAkya seng+ge la sogs pas
[\[32b.6\]]theg pa gsum rnams kyis sprul pa'i skur sbyor ba ni sad pa ste/_dga' ba 'byung ste 'di ni sad pa'i rang bzhin no/_/rmi lam longs spyod rdzogs pa'i sku mchog tu dga' ba skye ba ste 'di ni rmi lam gyi rang bzhin no/_/gnyid mthug po ni chos kyi sku bral ba'i dga' ba skye ba ste 'di ni gnyid
[\[32b.7\]]mthug po'i rang bzhin no/_/bzhi pa ni lhan cig skyes pa'i sku bde ba chen po skye ba ste 'di ni bzhi pa'i rang bzhin no/_/de ltar phyogs kyi dbye ba rnams kyis zhes bya ba la sogs pa dga' ba bcu drug tu 'gro ba'o/_/ji ltar zla ba'i cha shas rnams kyis 'phel ba dang zad pa'i rgyu nyid kyi dpe rang gis
[\[33a\]]
[\[33a.1\]]mthong ngo /_/de bzhin du dus bzhi'i phyogs rnams kyi sems can rnams kyis byas pas gsal bar mthong ste rang gis rig pa'o/_/cha shas bcu drug rnams dang ldan/_/zhes bya ba ni dga' ba bcu drug rnams dang ldan pa ste dus bzhis so/_/dbye ba de rnams kyi zla ba'i cha shas
[\[33a.2\]]rnams kyis lo brgya'i bar du sems can rnams la snang bar 'gyur ro/_/sprul pa'i sku du ma spro zhes bya ba'i don to/_/thung ngu zhes bya ba la sogs pa ste de rnams kyi sdud pa'i rgyu nyi ma'i spyod pa rnams su zhes bya ba ste/_nyi ma rnams su spyod pa ni ji ltar byang du bgrod pa dang lhor bgrod pa'i dbye ba rnams
[\[33a.3\]]kyi zla ba'i cha shas kyis rgyu ste/_des zla ba phyogs gnyis rnams kyis dman no/_/de bzhin du dus bzhi sna tshogs pa'i dga' ba rnams kyis dman pa nyid du 'gyur ro/_/sku'i yi ge ni nges par gzung ba'o/_/de rnams kyi cha shas za ba nyid kyang zhes bya ba ni bskal pa 'tshig pa'i dus rnams su dga'
[\[33a.4\]]ba thams cad kyi cha shas zad par 'gyur ro/_/'dir yang bzhi pa ni 'das pa'i mtshan nyid do/_/des na dang gi yi ge bsdu pa'o/_/nyi ma ni de kho na nyid kyi nyi ma ste 'od gsal ba rnam par rtog pa'i chos thams cad za ba zhes bya ba'i don to/_/bud med kun zhes bya ba ni bud med sgyu ma thams cad
[\[33a.5\]]de/_de ci zhe na/_sna tshogs pa'i rang bzhin rnams sgyu ma'i rnam pa rnams su rab tu 'jug go/_/bud med nyid thob nas shes rab kyi gzugs ni rtag tu phyag rgya zhes bya ba ste phyag rgya chen po de'i tshe 'di zhes bya ba'o/_/sngon du bshad pa'i 'od gsal ba ni thabs te skyes bu nyid bsgrubs nas sprul pa'i
[\[33a.6\]]sku can rnams kyi sku rnams kyis gnyis su med pa'i ye shes bla na med pa'o zhes bya ba'o/_/'di yis rang bzhin gyis 'od gsal ba rnams dang ldan pa bla na med pa'i ye shes brjod du med pa thogs pa med pa bsnun du med pa mchog tu gnyis su med pa zhes bya ba'i don to/_/'dir thams cad rang
[\[33a.7\]]bzhin gyis 'od gsal ba'i rnam pa yin na de'i tshe/_ji ltar sems can rnams kyi tha mal pa'i bdag nyid kyi sems 'byung bar 'gyur/_de rnams kyis kyang dmyal ba la sogs pa'i sdug bsngal nyams su myong bar 'gyur/_de nas tha mal pa rnams kyi 'di 'dra ba'i ye shes med par
[\[33b\]]
[\[33b.1\]]'gyur/_de bzhin du phyogs gcig pa nyid dang thogs pa dang bcas pa'i ye shes dang bla na med pa ma yin par 'gyur zhe na 'dir bshad pa/_de'i phyir gsungs pa/_de rgyu mtshan med pa dang mi rigs pa dang lung dang rnam par dpyod pa med pa ma yin no/_/de cis she na/_bcom ldan 'das
[\[33b.2\]]kyis gsungs pa'i tshig gis so/_/de'i phyir 'di ltar gsungs pa 'gro zhes bya ba la sogs pa ste/_rnal 'byor chen po zhes bya ba ni byang chub sems dpa' chen po rnal 'byor dang ldan pa rnams la skye ba'o/_/byang chub sems ni 'od chen po/_/zhes bya ba ni byang chub rnams kyi sems byed
[\[33b.3\]]pa sngon gyi smon lam gyis khyab par byas pa'i gzugs mchog tu gnyis su med pa'i rang bzhin gyis 'od gsal ba'i ngo bo'i ye shes rnams kyi 'od ni snang ba ye shes chen po'i ngo bo nyid do/_/des sems can rnams kyi ye shes kyi snang bar 'gyur ro/_/ni'i yi ge ni nges par gzung ba'o/_/de'i
[\[33b.4\]]phyir thogs pa med pa mchog tu gnyis su med pa/_brjod du med pa'i ye shes mchog thams cad pa thams cad kyi bdag nyid can no/_/de rnams kyis dmyal ba la sogs pa'i sdug bsngal nyams su myong bar mi 'gyur ro/_/ji ltar skyes bu dam pa rnams dang phrad pas dman par skyes pa yang
[\[33b.5\]]rgan por 'gyur ro/_/de'i phyir stong nyid snying rje mi phyed pa zhes bya ba ni/_stong pa nyid sngon du bshad pa'i mchog tu gnyis su med pa'i ye shes so/_/de'i rang bzhin ni chos kyi bdag med pa'o/_/snying rje ni sems can gyi khams gang zag rnams kyi bdag med pa dang lhan cig gcig tu
[\[33b.6\]]byas nas dbye ba med pa zag pa med pa'o/_/de bzhin nyid kyi ye shes dang yang dag pa'i mtha'i rang bzhin no/_/dngos rnams nam mkha'i me tog bzhin/_/zhes bya ba ni/_dngos po rnams ni chos thams cad de de rnams kyi dbus na bzhugs pa'i byang chub sems dpa' chen po nam mkha'i
[\[33b.7\]]me tog bzhin te gos pa med pa nyid kyis so/_/ji ltar nam mkha' me tog 'khor ba ni rlung gis bskyod pa de bzhin du byang chub sems dpa' dngos pos nam mkha' bkang nas bzhugs so/_/cung zad smon lam gyis bskyod pa yis me tog bzhin nam mkha' thams cad dri bsung bar byed de
[\[34a\]]
[\[34a.1\]]byang chub sems dpa' sems can rnams kyi don dgos pa ye shes kyi dri bsung byed do zhes bya bar dgongs so/_/de'i phyir sad gyur zhes bya ba la sogs pa ste/_sangs rgyas nyid kyang lag par gnas zhes bya ba'i mthar thug pa rtogs sla'o/_/mkha' 'gro ma kun ngo bo zhes
[\[34a.2\]]bya ba ni rtsa thams cad kyi rang bzhin byang chub kyi sems so/_/de nyid sems dpa' ste mkha' 'gro ma thams cad kyi ngo bo'o/_/rdo rje mkha' 'gro mchog tu bde/_/zhes bya ba ni sems can 'di rnams kyi byang chub kyi sems kyi ngo bo'o/_/rdo rje ni dbyer med pa'i ye shes rang gis rig pa'i bde ba
[\[34a.3\]]'pho ba med pa'i mkha' 'gro ste/_de mchog dang mchog tu mi 'gyur ba'i bde ba zhes bya ba'i don to/_/ye shes 'di 'dra ba'i gal te rnal 'byor pa rnams la med na de'i tshe sems can gyi don byed pa med par 'gyur ro/_/de rnams kyi yang las las zhes bya ba la sogs pa ste/_gzi brjid
[\[34a.4\]]che zhes bya ba ni shin tu gsal ba de rnams kyis so/_/gzhan rtogs par sla'o/_/de'i phyir zhes bya ba ni de'i phyir sems can rnams kyi sangs rgyas dang chos dang dge 'dun rnams la skyabs su 'gro ba bstan par bya'o/_/skyabs su 'gro ba gang gis sangs rgyas la rjes su chags pa dang chos
[\[34a.5\]]dang dge 'dun la yang 'gyur ba'o/_/rdzu 'phrul che zhes bya ba ni nyan thos la sogs pa las kyang khyad par du byed pa'o/_/de'i phyir yang dag par rdzogs pa'i sangs rgyas rnams la gsang ba gsum gyi bdag nyid can zhes bya ba'i don to/_/da ni ci 'dra zhes bya ba la sogs pa'i tshigs su bcad
[\[34a.6\]]pa gnyis rnams kyis bcom ldan 'das ma rdo rje phag mo'i rjes su chags par gnas pas byang chub kyi phyogs kyi chos sum cu rtsa bdun po rnams kyis brtags pa spong ba'i rigs pas dris pa ste/_de ltar ji ltar zhes bya ba la sogs pa ni mdor bstan pa'i tshigs su bcad pa'o/_/gsang
[\[34a.7\]]ba der ni phyag byas nas/_/zhes bya ba ni gsang ba'i dbang po rnams su byang chub kyi sems 'dzag pas bde ba chen po'i ye shes ni gsang ba ste/_shes bya'i rnam pa'i ngo bos bcom ldan 'das ma rdo rje phag mo de nyid du babs pas phyag byas pa'o/_/'di nyid la lha rdzas rnal 'byor ma zhes bya ba
[\[34b\]]
[\[34b.1\]]ni rnal 'byor ma thams cad kyi rang bzhin can gtso mo'o/_/'di 'dra zhes bya ba ni de ltar rig pa'i ye shes tshig gis rab tu gsungs pa ste/_gang gi tshe gnyis su med pa de'i tshe'o/_/yang nas yang zhes bya ba ni sgra brnyan ltar zhus so zhes bya ba'i don to/_/ci zhus pa zhe na gsungs pa zhes bya ba
[\[34b.2\]]ste/_bcom ldan 'das kyi lan gyi tshig rang gis rig pa'i rnam par rtog par 'gyur ba'o/_/de ci zhe na/_phra mo'i rnam pa zhes bya ba la sogs pa ste/_rtsa gsum zhes bya ba ni la la nA dang ra sa nA dang dbu ma ste phra mo'i rnal 'byor rnams 'byung bar 'gyur ro/_/rnam par shes pa gsum gyi rgyu can
[\[34b.3\]]zhes bya ba ni 'jug pa dang sems dang kun gzhi rnams kyi rgyu'o/_/ci'i phyir rgyu zhe na/_lus dang ngag dang yid kyi 'khor lo rnams su byang chub kyi sems rab tu 'bab pa la rtsa re res kyang rnam par shes pa gsum bskyed par 'gyur ro/_/de nyid kyis kyang de phyir zhes bya ba la sogs pa ste/_
[\[34b.4\]]de la brten pa rnams kyang phra mo'i thig le zhes bya ba ni rang gis rig pa'i rang bzhin gyis rig pas zhes bya ba'o/_/rnam pa sna tshogs pa'i rdzu 'phrul chen po'i rnal 'byor ma rnams rtsa ste byang chub kyi phyogs kyi chos sum cu rtsa bdun po'i rang bzhin 'byung ba'o/_/re re la ni de yongs ldan zhes
[\[34b.5\]]bya ba ni rang gi dkyil 'khor re re'i rnal 'byor ma rnams kyi gtso bo sum cu rtsa bdun gyi bdag nyid can rnams so/_/de'i phyir mkha' 'gro ma kun zhes bya ba ni rnal 'byor ma 'di rnams thams cad rang gis rig pa'i nam mkha' la skyes pa'o/_/de bzhin du yang gsungs pa sum cu rtsa
[\[34b.6\]]gsum du skyes pa 'ba' zhig ma yin te/_gzhan rnams kyang de bzhin du ngo mtshar che ba grangs med pa'i mkha' 'gro ma rnams rang gis rig pa'i nam mkha' las byung ba rnams te sems kyi rgyun zhes bya bar dgongs so/_/de yang zhes bya ba ni rnal 'byor ma sum cu rtsa bdun rnams so/_/
[\[34b.7\]]thams cad ji lta ba zhes bya ba ni ji ltar rnal 'byor ma sum cu rtsa bdun rnams kyis 'chad par 'gyur ba'i rim pa 'dis ming mdor bstan pa bshad do/_/de bzhin du thams cad la grangs med pa'i rnal 'byor ma'i sku dang gsung dang thugs las zhugs pa rnams kyi ming du shes par bya ba'i
[\[35a\]]
[\[35a.1\]]phyir zhes bya ba'i don to/_/rgya mtsho zhes bya ba ni 'dir ji ltar 'bum phrag sum cu rtsa drug gi rgya mtshor rtsa rnams kyi ming rnams gsungs te/_de bzhin du 'dir 'di ltar 'jug par bya'o/_/grub pa'i rgya mtsho zhes bya ba ni chung ngur bshad pa'i rgyud du ste/_zla ba mo zhes
[\[35a.2\]]bya ba la sogs pa nas dur khrod ma'i bar du rnal 'byor ma sum cu rtsa bdun ni rtsa rnams so/_/'dir gsungs pa/_zla ba mo dang dpral ba'i gnas su ste/_'o ma can ni rdo rje'i lam/_/snum ma mthun pa la dga' ma/_/de la 'jam ma spyi bor 'bab/_/lha mo bzhi po 'di rnams ni/_
[\[35a.3\]]mchog tu mi 'gyur 'dod sbyin ma'o/_/'byung ba'i rtsar ni de bshad de/_/gzhan rnams 'byung po rdzu 'phrul che/_/ma ni bde ba kun rig ma/_/sring mo bdud rnams 'joms pa mo/_/bu mo yon tan kun dang ldan/_/sring mo'i bu mo yang dag rig_/ne nes nyon mongs g.yo 'byed de/_/
[\[35a.4\]]gnyen mo grol ba sbyin pa mo/_/pha'i 'dod chags chen mo ni/_/ster ma bde ba mi zad pa'o/_/zhang po'i chung ma nges par ni/_/sku gsung bdag skyes yang dag rig_/pad can ma ni rtsa rnams kun/_/rab rgyas dga' ba ster ba mo/_/dung can yongs su bskums gyur pas/_/rdo rje'i
[\[35a.5\]]nor bu mchog zhal ma/_/sna tshogs 'khor ba'i ri mo yi/_/bskyed pas gnas dang 'joms pa mo/_/glang can bgegs rlag byed pa dang /_/rnal 'byor rnams kyi srid gcod ma'o/_/myos rlabs ma ni de bzhin du/_/rang gis rig pa za ba mo/_/gzugs ma gzugs dang ldan pa
[\[35a.6\]]ste/_/dga' ba sna tshogs bde bdag skyes/_/sgra ma gzhom du med pa yis/_/bde ba kun gyi gnas la 'pho/_/dri ma ye shes snom pa ste/_/ro ma yon tan rnams la myong /_/reg mas kun du byed pa ni/_/bde ba de yis rang bzhin 'gro/_/yid ma srid pa kun gyi bdag_/'od
[\[35a.7\]]gsal ba yang yang dag rig_/chos dbyings ma ni nam mkha' che/_/tshogs can ma ni rtsa thams cad/_/rnyed ma rnal 'byor gyis 'gengs te/_/thams cad de bzhin the tshom med/_/le lo srid pa'i rgyu rnams kyis/_/gzhan gnon mya ngan 'das par 'gro/_/g.yeng ba mo ni bsam
[\[35b\]]
[\[35b.1\]]gtan spro/_/sgeg mo byed par brtson pa mo/_/bzang zhal ma ni kun gnas su/_/sgyu ma rmi lam rab 'jug ma/_/drag mo yul la sogs pa rnams/_/za phyir 'dir ni bdag nyid skyes/_/'thung ma rtag tu snying rje ste/_/za ma rnal 'byor spyod pa mo/_/'jigs ma 'gro ba kun rnams
[\[35b.2\]]kyis/_/hA hAr sgrogs pa yis ni chos/_/ston pa sems can thams cad la/_/rgya che ba ni rab 'jug ma/_/dur khrod ma ni stong pa nyid/_/chos bdag med pa'i mtshan nyid do/_/de ltar lha mo chen mo kun/_/sangs rgyas gzugs ni kun 'gro ma/_/de yi nang du gzhan rnams dang /_/
[\[35b.3\]]phra ba'i phra ba mchog rig phyir/_/zhes so/_/de ltar yang 'dab ma bcu gnyis pa'i pad+ma'i lte ba'i dbus rnams su bsgom par bya'o/_/rtsa'i 'khor lo'i bdag nyid can sku gsung thugs dag pa'i phyir 'dab ma so sor gsum gsum rang gis rig pa'i bde ba'i bdag nyid can rnams so/_/bcom
[\[35b.4\]]ldan 'das dgyes pa zhes bya ba ni dbus su rtsa gcig gi nang du gnas pa'o/_/gsungs pa bde ba ster ma'o/_/rtag tu bshad ces bya ba la sogs pa nas bshad pa'o zhes bya ba'i bar du rtogs par sla'o/_/de rnams su zhes bya ba la sogs pa ste/_de rnams su ni rtsa sum cu rtsa bdun po
[\[35b.5\]]rnams kyi nang du gang bde ba'i gzugs de bcom ldan 'das kyi bde ba'o/_/de ci'i phyir bcom ldan 'das dgyes pa ste thabs dang shes rab kyi bde ba'i bdag nyid du bzhugs zhes bya ba'i don to/_/de ji ltar zhe na/_sems dpa' rtsa thams cad ro gcig pa'i rang bzhin rdo rje dang pad+ma yang dag
[\[35b.6\]]par sbyor ba las byung ba'i thig le ste/_sems dpa' ni thig le'o/_/de rnams su 'pho ba'i sbyor bas bar du gyur pa zag pa med pa'i bde ba de zhi ba mchog tu dge ba byed pa po de de bzhin du'o/_/de de ltar bde ba gzung bar gyur pas/_rdo rje mkha' 'gro zhes bya ba ni mchog tu mi 'gyur ba'i sbyor
[\[35b.7\]]ba dang ldan pa'o/_/dngos po des bdag nyid bcom ldan 'das rdo rje mkha' 'gro zhes bya bar 'brel lo/_/rtsa'i yi ges rdo rje mkha' 'gro'i sku la dmigs nas rnal 'byor ma sna tshogs kyi rang bzhin skye'o zhes bya ba'i don to/_/de ltar phyag rgya phyag rgya chen po ste rtsibs bcu gnyis rnams
[\[36a\]]
[\[36a.1\]]su yang dag par gnas pa'o/_/gnas der bcom ldan 'das longs spyod rdzogs pa dang /_sprul pa skye ba ni mdog ces bya ba la sogs pa de nyid dang bdag gi zhes bya ba ni he ru ka rdo rje phag mo dang snyoms par zhugs pa'i gzugs kyi rnam pa de'i rang bzhin 'byung ba'o/_/de'i
[\[36a.2\]]phyir 'di yis zhes bya ba la sogs pa ste/_bcom ldan 'das khyad par du byed pa 'di gsungs so zhes bya ba la sogs pa ste/_rdo rje phag mos sdud par byed pa rang nyid kyi skyon bsal ba ste/_bcom ldan 'das thams cad ston pa po zhes bya bar dgongs so/_/mkha' 'gro ma kun bde ster ba/_/zhes
[\[36a.3\]]bya ba ni rtsa thams cad bde ba'i rang bzhin du zhes bya bar dgongs so/_/gzhan rtogs par sla'o/_/da ni de bzhin gshegs pa'i sku chos kyi dbyings kyi bdag nyid 'di'i mngon sum dang rjes su dpag pa'i dngos po'i rab tu gnas pa dang rab tu mi gnas pa'i mya ngan las 'das pa bstan pa'i phyir/_
[\[36a.4\]]gang slar yang nges par gzhag pa gsungs pa/_thog ma dang tha ma med ces bya ba la sogs pa ste/_nam mkha' zhes bya ba ni zhi ba 'das pa rab tu gyur pa'i ye shes so/_/thog ma med pa zhes bya ba ni thog ma dang tha ma spangs pa mchog dang bral ba ni dang po dang tha ma'o/_/tha ma ni don dam pa
[\[36a.5\]]dang rang bzhin med pa nyid kyi phyir ro/_/rab tu mi gnas pa mchog tu mya ngan las 'das pa chos kyi dbyings kyi mtshan nyid dang dngos po dang dngos po med pa las ring du song ba'i ye shes zhes bya ba'i don to/_/'dir gal te de srid du don med pa can thog ma dang tha ma med pa nyid kyis rab tu mi
[\[36a.6\]]gnas pa dang rab tu gnas pa dang bral ba yin na de'i tshe lung thams cad don med par 'gyur ro/_/de bzhin gshegs pa'i gsung yang tshad mar mi 'gyur ro/_/de rnams kyis kyang dmyal ba la sogs par 'gro bar byed do zhes gzhan dag the tshom za na/_de'i phyir bcom ldan 'das kyis gsungs
[\[36a.7\]]pa'i lan gyi tshig gsungs pa/_gang 'dra ba zhes bya ba la sogs pa ste/_dpe gsungs pa'o/_/gzhan du 'du shes zhes bya ba ni gzhan du phyi rol gyi nam mkha' yongs su brtags pa gang 'dra ba ste/_mdo sde pa rnams kyis rnam pa thams cad kyi dngos por ro/_/de 'dra ba ni bdag rig
[\[36b\]]
[\[36b.1\]]pa ste zhes bya ba ni rab tu gnas pa'i mya ngan las 'das pa'i rang bzhin rdo rje phag mos yang dag par rtogs pa'o/_/snang ba med kyang yongs su gsal/_/zhes bya ba ni gzung ba dang 'dzin pa'i rnam pa dang bral bas snang ba med pa dang de'i rnam pa rnams kyis sems can rnams kyi dga' bar byed pa nyid
[\[36b.2\]]kyi phyir yongs su gsal bar yang ste rang gis rig pa'i rang bzhin zhes bya ba'i don to/_/de ltar bcom ldan 'das 'byung ba zhes bya ba ni rnam pa thams cad kyi bdag nyid 'dir med pa ste/_gcig dang du ma'i rang bzhin dang 'dir bral bas so/_/der zhes bya ba ni rnam pa thams cad du gong
[\[36b.3\]]du rdul phra rab kyi cha drug gis dbye bas med do/_/'on kyang tha snyad du 'jig rten pa gzhan la zhes bya ba ste 'jig rten gyi tha snyad tsam mo/_/mi bden pa'i bden pa nyid de/_de rnams kyi rtog pa sna tshogs rnams la gnod par 'gyur te/_dar gyi srin bu bzhin no/_/de'i phyir ma skyes pa
[\[36b.4\]]mi 'gag pa sgyu ma dang smig rgyu dang mtshungs pa'o/_/der ni mngon sum gyis kyang yod par ma mthong mi bden pa'o/_/dbang po rnams la rang bzhin ni/_/mthong yang med par blta bar byos/_/rang bzhin gyis ni dbang po med/_/de ru gzugs ni ji bzhin mthong /_/yid kyis
[\[36b.5\]]dmigs pa'i gzugs kyang ni/_/yid ni nam mkha'i mtshan nyid do/_/thams cad rgyu rkyen tshogs las skyes/_/sA lu la sogs myu gu bzhin/_/bems po'i dngos po thams cad du/_/rnam par 'phro bar mi 'dod do/_/dbang po gcig sogs thams cad ni/_/khu ba dang
[\[36b.6\]]ni khrag las byung /_/lus kyis su ni mi 'dod de/_/skad cig pas na skye bar byed/_/ces so/_/dpe gsungs pa/_nam mkha' zhes bya ba la sogs pa ste/_ji ltar nam mkha' dri ma med pa las me skyes pa ste/_de bzhin 'dir zhes bya ba ni ye shes kyi nam mkha'
[\[36b.7\]]las byung ba'i ye shes kyi me'i rang bzhin sangs rgyas kyi gzugs rang gi bag chags kyi skyon dang bral bas sems can rnams la yang dag pa'i ye shes kyi snang ba byed pa zhes bya ba'i don to/_/ji ltar ro bro ba ni gcig dang dngos la zhes bya ba ni/_skyu ru ra la sogs pa'i rdzas gcig la ro bro bar
[\[37a\]]
[\[37a.1\]]'gyur te/_de'i nang na dngos po mang po zhes bya ba ni de bzhin du yang 'chos pa dang myangs pa dang lces ro de bzhin du gzung ba dang bldad pa dang mid pa rnams kyis lan tshwa dang kha ba dang bska ba dang tshwa ba dang mngar ba'i rim pa ji ltar go bar bya'o/_/de ltar sangs rgyas rnams kyi sprul
[\[37a.2\]]pa'i sku rnams kyang lha'i mig dang lha'i rna ba dang lha'i sna dang lha'i ro dang gzhan gyi sems shes pa dang sngon gyi gnas rjes su dran pa dang zag pa zad pa rnams kyis sna tshogs pa'i sems can rnams kyi nang du gyur pa yin no/_/de'i phyir gcig dang du ma'i rang bzhin zhes bya ba ni/_gzugs sangs
[\[37a.3\]]rgyas kyi nyams kyi rang bzhin no/_/de rnams kyi nyams zhes bya ba ni ye shes kyi nyams so/_/nyams thams cad kyi khyab bdag ces bya ba ni sna tshogs pa'i dngos po rnams la ye shes kyi ro'i rang bzhin zhes bya ba'i don to/_/khyab bdag ni sna tshogs pa phun sum tshogs pa'o/_/de ltar
[\[37a.4\]]mngon sum dang rjes su dpag pa rnams kyis chos bsgrubs pas so zhes bya ba'o/_/da ni sems can rnams kyi sngon du bshad pa'i bcom ldan 'das kyi rang bzhin de rnams ji ltar las kyi rjes su 'brangs pas zhes bya ba la sogs pa bcom ldan 'das kyis gsungs pa'i tshig gis pho
[\[37a.5\]]nya rnams zhes bya ba la sogs pa tshigs su bcad pa bcu gnyis rnams kyis nges par gsungs pa/_pho nya zhes bya ba la sogs pa ste/_pho nya zhes bya ba ni rdo rje phag mo la sogs pa sum cu rtsa bdun ni pho nya'o/_/des bdag po byas nas shes bya'i rnam pa'i gzugs kyi rang bzhin can
[\[37a.6\]]mngon du bshad pa'i rtsa'i 'khor lo'o/_/sa gsum zhes bya ba ni khams gsum ste sku gsung thugs kyi mtshan nyid de gnas pa'o/_/za zhes bya ba ni rang gi dus las byung ba'i rnal 'byor ma rnams 'khor lo gsum gyi bdag nyid can rnams za ba ste/_rang gis rig pa'i bde ba
[\[37a.7\]]thams cad la khyab pa'o/_/des na khyab par bya ba dang khyab par byed pa'i mtshan nyid rnams kyis mtshan ma med pa dang btang snyoms kyis bza' bar bya'o/_/mchog tu zhes bya ba ni mchog tu mya ngan las 'das pa'i rang bzhin zhes bya ba'i don to/_/de'i phyir shes rab ces bya ba la sogs
[\[37b\]]
[\[37b.1\]]pa ste/_lha gzhan min zhes bya ba ni gang gi tshe thabs dang shes rab snying rje chen po'i bdag po'o/_/de bzhin du yang sa gsum gyi sgras 'dod chags min zhes bya ba la sogs pa ste/_mchog dang bral ba dang lhan cig skyes pa'i dga' ba 'di rnams la tha dad pa nyid med do/_/thams cad
[\[37b.2\]]lhan cig skyes pa'i rang bzhin zhes bya bar dgongs so/_/de ltar zhes bya ba la sogs pa nas/_dbu ma'i yi ge zhes bya ba'i bar du rtogs par sla'o/_/dga' ba gsum po 'di rnams kyi nges pa'i tshig gsungs pa/_gzung zhes bya ba la sogs pa ste gzung bya min pa ni gzung bar bya ba
[\[37b.3\]]ma yin no/_/de ci'i phyir zhe na/_dngos po'i rang bzhin 'dod chags min/_/zhes bya ba ste/_dngos po rnams ni phung po la sogs pa thams cad kyi mchog tu dga' ba'i mtshan nyid kyi rang bzhin gyi 'dod chags kyis der 'khrul pa ste lhan cig skyes pa'i chos kyis dmigs par byed
[\[37b.4\]]par mi 'gyur te bar du gcig tu ni mchog tu dga' ba dang 'dod chags tsam du gnas pa ma yin par mi 'gyur ro/_/bral ba'i dga' ba la yang chags par mi bya'o/_/de'i don du bral ba'i dga' ba nyams pa ste/_de la yang dga' bar mi bya'o zhes bya ba ste/_bral ba'i dga'
[\[37b.5\]]ba bsags pa'i ye shes de nyid la dmigs par mi bya'o/_/de gnyis dbus na gnas pa yi/_/chos de yang dag par dmigs med/_/ces bya ba ste dbus su gnas pa'i mchog dang bral ba gnyis kyi ste lhan cig skyes pa'i dga' ba'i chos gang 'dir rnam par brtags na rgyu
[\[37b.6\]]rkyen gyi dbang gis skye ba ste/_de nyid la nye bar dmigs pa med ces bya'o/_/bsgrub par bya ba ci zhe na/_/dpe byar med pa yi ni chos/_/rdo rje la ni dga' bar gyis/_/zhes bya ba ste/_mi phyed pa'i rdo rje'i ye shes dbye ba med pa'i chos kyi ye shes tshad med pa dpe dang bral
[\[37b.7\]]ba'i don can la dga' bar gyis zhes bya bar dgongs so/_/de ltar lha'i rnam pa'i rnal 'byor bdag ces bya ba ni sbyor ba 'di yis dkyil 'khor gyi 'khor lo bsgoms pa ste/_'phral du yid ches byed pa can/_/zhes bya ba ni phyag rgya chen po'i 'bras bu ster ba po rang gi 'dod pa'i lha bsgom
[\[38a\]]
[\[38a.1\]]pa tsam gyis zhes bya ba'o/_/de'i mi mthun pa'i phyogs byis pa'i skye bo la brten pa gzhan gyi rnal 'byor gyi dbang du byas nas gsungs pa/_lugs ma la sogs pa zhes bya ba ste/_de ltar sngon du bshad pa'i rnal 'byor spangs nas lugs ma de bzlas pa/_ri mo la sogs
[\[38a.2\]]pa'i sbyor ba la brten pa'o/_/des rnam par byas pa'i dbyibs zhes bya ba ni dmyal ba la sogs pa'i skyes bu'i rnam par 'gro ba'o/_/thar pa la gnas par mi 'gyur ro/_/'di yang /_ji ltar byis pas rnam brtags pa'i/_/phyi rol don ni mi rig ste/_/bag chags kyis ni dkrugs pa'i sems/_/
[\[38a.3\]]don du snang ba rab tu skye/_/zhes so/_/'on kyang sngon du bshad pa'i rnal 'byor gyis khyad par du byed pa stong pa nyid dang por du ba la sogs pa'i rtags bcus a wa d+hU tI'i nang du son pa rab tu bsgrubs pa ste/_yan lag drug gi rnal 'byor gyis kyang mtshon par bya'o zhes bya ba'o/_/de yang /_
[\[38a.4\]]so sor sdud dang de bzhin du/_/bsam gtan srog rtsol 'dzin pa dang /_/rjes su dran dang ting nge 'dzin/_/sbyor ba'i yan lag drug tu 'dod/_/ces so/_/des sgom pa po gnas pa po la sogs pa des rang gi gzugs mthong ba'o/_/rang byin brlab pa'i mtshan nyid do/_/zhes bya ba
[\[38a.5\]]ni kha dog sna tshogs kyi rang bzhin rnams su mthong ba'o/_/de ltar lugs ma la sogs pa la rang bzhin thams cad byin gyis brlab par bya'o zhes bya ba ste/_rang byin gyis brlab pa'i mtshan nyid do/_/rang byin brlab ces bya ba la sogs pas rtogs par sla'o/_/de'i phyir zhes bya ba la
[\[38a.6\]]sogs pas sgyu ma zhes bya ba ni dngos po thams cad thog mar dpe bcu gnyis rnams kyis nye bar mtshon par bya'o zhes bya ba ste/_de la sgyu ma dang smig rgyu dang me long gi gzugs brnyan dang /_brgya byin gyi gzhu dang sprin dang dri za'i grong khyer dang /_chu'i zla ba dang /_chu'i chu bur dang /_gsal
[\[38a.7\]]snang dang dbang po'i dra ba dang rmi lam dang brag ca'o/_/de ltar sgyu ma la sogs kun/_/rnal 'byor rnams kyi rang mtshan nyid/_/phung po sgyu ma'i rang bzhin te/_/rnam shes brgyad ni smig rgyu'o/_/me long gi ni gzugs brnyan kyang /_/dbang po rnams kyi rang bzhin no/_/yul rnams brgya
[\[38b\]]
[\[38b.1\]]byin gyi ni gzhu/_/skye mched sprin gyi grib ma'o/_/khams ni dri za'i grong khyer te/_/las kyi dbang po zla ba gang /_/chu bur las kyi bya ba ste/_/dngos po rnams ni gsal snang bzhin/_/dbang po'i dra ba 'khor ba ste/_/rmi lam dang mnyam blta bar gyis/_/'dod chags la sogs
[\[38b.2\]]brag car ni/_/bsgom par bya zhing bzlog par gyis/_/de phyir 'di rnams sgyu ma che/_/rang bzhin mtha' yi rgyal ba'o/_/zhes bya ba'o/_/de nyid kyi phyir byang chub bla na med pa 'thob ces bya ba ste/_byang chub ces bya ba ni byang chub chen po ste/_sgyu ma'i rgyal ba rnams dang dbyer med pa nyid kyis
[\[38b.3\]]'od gsal ba rang bzhin gyis 'byung zhes pa'o/_/skye ba zhes bya ba la sogs pa rtogs par sla'o/_/'on kyang /_rmi lam dang ni mnyam par mthong /_/zhes bya ba ni gang gi phyir byang chub kyang rmi lam bzhin bden pa ma yin brdzun pa ma yin pa'o/_/de la 'di 'dra ba'i ye shes byang chub chen
[\[38b.4\]]po'i rang bzhin no/_/ci byas pas 'gro ba gsungs pa/_rnal 'byor zhes bya ba la sogs pa ste/_rnal 'byor zhes bya ba ni rnal 'byor gyi rgyud do/_/rnal 'byor ma zhes bya ba ni rnal 'byor ma'i rgyud de de ltar gnyis po bdun cu rtsa gnyis su 'gro'o zhes bya ba ni 'chad par 'gyur ba'i phyir
[\[38b.5\]]ro/_/yang na mkha' 'gro ma la sogs pa nas gshin rje 'joms ma'i bar du ste/_yang dag pa'i ting nge 'dzin dpal he ru ka'i dkyil 'khor rnams su bdag po can dkyil 'khor re re'i yang rnal 'byor ma re re gtso bo bcu gnyis rnams kyi phyag rgya'o/_/de rnams kyi gtso bo yis so/_/
[\[38b.6\]]thabs dang shes rab kyi bdag nyid can 'khor lo'i rtsibs sum cu rtsa drug pa'i dkyil 'khor so so'i dbus kyi sa gzhi rnams su 'gyur ro/_/rnal 'byor ma rnams kyi dbyangs thung ngu rnams kyang sum cu rtsa drug rnams te/_a i r-i u l-i aM/_ai au ya ra la wa e o/_ha sha ShaHsa
[\[38b.7\]]haM/_aka/_a tsa/_r-ita/_ub/_l-i la/_aMk+Sha/_ya ya/_ra ra/_ba ba/_la la/_e ai/_o au/_ha ka_/_sha tsa/_ShaT/_pa pa/_sa li/_oM k+Sha/_zhes bya ba ste de bzhin du rnal 'byor ma rnams dang /_dpa' bo de rnams dang snyoms par zhugs pa'i sbyor ba rnams gsal byed
[\[39a\]]
[\[39a.1\]]sum cu rtsa drug ste/_de ni ka kha ga g+ha da kaM_/tsa tsha dza dz+nya nya tsaM/_Ta Tha Da D+haN TaM/_pa pha ba b+ha ma paM/_ta tha da d+ha na taM/_a ha/_asha/_/aSha/_aha/_as/_ak+Sha/_zhes bya ba ni rgyud dag tu ste de phyir 'jig rten pa dag ces bya ba ni/_'di rnams la dbyangs dang
[\[39a.2\]]gsal byed kyi rgyud dag gis sku la sogs pa'i rdo rje gsum spro ba dang bsdu ba'i byed pa rnams ni sangs rgyas kyi 'jig rten du 'byung ba'o/_/de'i phyir 'jig rten rnams kyi sangs rgyas mi 'byung bas 'jig rten pa'i rgyud do zhes bya bar dgongs so/_/sngags kyi sku zhes bya ba la sogs pa ni sngags
[\[39a.3\]]ni de bzhin du sku ste lha dang lha mo gang rnams kyi sku'o/_/de'i phyir rang nyid mngon sum zhes bya ba ste/_thung ngu dang ring po'i dbye bas dbyangs dang gsal byed rnams su gnas so/_/rang nyid ni rang byung ba'o/_/mngon sum du ni rnam pa dang bcas pa'o/_/de yang 'khor lo gsum rnams su mngon
[\[39a.4\]]par nyis 'gyur zhes bya ba ni 'khor lo sdom pa gsum du sngon du bshad pa'i dbyangs dang gsal byed rnams te/_/de nyid 'khor lo gcig go/_/de'i phyir de bzhin du bshad pa'i nyis 'gyur du bya'o/_/gnyis pa nyis 'gyur zhes bya ba ni 'khor lo drug go/_/de yang thabs dang shes rab snyoms
[\[39a.5\]]par 'jug pas sngon du bshad pa'i 'khor lo gsum gyi bdag nyid do/_/bshad ces bya ba ni brjod pa ste 'khor lo gsum mo/_/tsa'i yi ges ni 'khor lo dgu'i bdag nyid kyi 'khor lo yang ngo /_/de'i dbye ba zhes bya ba la sogs pa ni 'khor lo drug so so'i 'khor lo 'khor lo bcu
[\[39a.6\]]gnyis kyi bdag nyid de nyis 'gyur zhes bya bar dgongs so/_/de ji ltar mi mthun zhe na/_bshad pa sngar bshad pa'i 'khor lo gsum dang drug dang dgu rnams rtsibs brgyad pa rnams so/_/'on kyang 'khor lo bcu gnyis kyi bdag nyid rtsibs sum cu so drug dang mi mthun zhes bya ba'o/_/de
[\[39a.7\]]ltar gsum dang drug dang dgu dang bcu gnyis kyi 'khor lo rnams rim pa ji lta bas don dam pa'i dbye bas sku bzhi rnams te lhan cig skyes pa dang chos dang longs spyod rdzogs pa dang sprul pa rnams su shes par bya'o/_/de ci'i phyir zhe na/_khams gsum pa zhes bya ba la sogs pa ste/_
[\[39b\]]
[\[39b.1\]]lus la sogs pa'i khams gsum ni 'jig rten gsum ste/_gang gi phyir 'dir gnas chen po ste/_gnas de rnams ni dkyil 'khor 'khor lo'i rang bzhin zhes bya ba'o/_/'khor lo gsum gyi bdag nyid can sku bzhi rnams kyang dkyil 'khor gyi 'khor lo'i rang bzhin du gnas pa'o/_/
[\[39b.2\]]lhag ma'i dbyangs dang gsal byed rnams ni le'u bco lnga par 'chad par 'gyur bas bshad par bya ste/_lhan skyes chen po dang chos chen po dang longs spyod rdzogs pa chen po dang /_sprul pa chen po zhes bya bar dgongs so/_/'di gsungs so zhes bya ba la sogs pa ni/_rdo rje phag mo
[\[39b.3\]]bdag nyid kyi skyon spang ngo /_/rdo rje zhes bya ba ni rdo rje 'chang chen po'o/_/de yang dpa' bo chen po'i dbang phyug de bzhin gshegs pa thams cad ces bya ba ste/_dpa' bo chen po ni 'khor lo bcu gnyis kyi bdag nyid la sogs pa de rnams la dbang phyug pa ste yang dag pa'i ting nge 'dzin gyi
[\[39b.4\]]rang bzhin gyis mchog tu phun sum tshogs pa ni 'jig rten dang 'jig rten las 'das pa'i'o/_/de bzhin gshegs pa dpa' bo rnams te gshegs pa'i sgra ni ye shes kyi don to/_/de nyid bcom ldan 'das te thams cad kyi snying por gyur pa khams sna tshogs pa'i nang du son pa brtan pa
[\[39b.5\]]dang 'gro ba la sogs pa rang rang gi sku so sor snang bar gyur pa dbang po la sogs pa dang bral ba gsungs pa'i chos mtshon par byed pa ye shes dang shes bya 'dres pa'i bdag nyid can dpa' bo thams cad dang mnyam par sbyor bas rdo rje sems dpa' ni rdo rje'i rol pas rnam par 'dzin pa
[\[39b.6\]]po'i rang bzhin gyi bde ba las rang gi ngo bo nyid mdzes pa bskyed pa'o/_/mchog ni gtso bo bde ba'o/_/rdo rje ni mi phyed pa'o/_/thams cad kyi rang bzhin thams cad rnam par spangs pa/_thams cad gcig tu gyur pas sems dpa'o/_/de'i phyir dpa' bo thams cad las kyi tshogs
[\[39b.7\]]kyi rang bzhin du gnas te ye shes kyi rnam par ro/_/de rnams kyi mnyam par sbyor ba ni sna tshogs pa'i nyi ma dang 'pho ba dang sngags bzlas pa rnams kyis dpa' bo thams cad dang mnyam par sbyor bas gsungs so zhes bya bar 'brel lo/_/da ni klu'i sngags kyi sgo nas 'chad par
[\[40a\]]
[\[40a.1\]]'gyur ba'i gtor ma dang 'khor lo mchod pa dag gi de kho na nyid ston pa gsungs pa/_chos dang chos min zhes bya ba la sogs pa ste/_chos dang chos min gang du nub/_/ces bya ba ni gnas gang du nub par gyur pa'i rang bzhin gyis 'od gsal ba'i nang du gyur pa bsod nams dang ye shes kyi tshogs dag kyang
[\[40a.2\]]rnam par dag pa'o/_/byang chub der ni yid gzung gyis/_/zhes bya ba ni rang bzhin gyis 'od gsal ba'i gnas su nyid kyis lha dang lha ma yin la sogs pa 'chad par 'gyur ba rnams kyi bod pa'o/_/byang chub yid ces bya ba ni lha dang mi rnams kyi spyod yul ma yin pa yang dag par
[\[40a.3\]]rdzogs pa'i byang chub la sems chings shig pa ni mngon sum du rtogs par gyis shig pa'o/_/grub pa lha dang lha ma yin/_/zhes bya ba ni byang chub kyi sems te gang zag gcig 'ba' zhig gis ma yin te rnam par rtog pa med pa'o/_/gzhan yang grub pa dang lha dang lha ma yin la sogs
[\[40a.4\]]pa rang gi bdag nyid kyi rnam par rtog pa gang rnams kyi mngon sum du rang gis de bzhin du za ba zhes bya ba ste/_rnam par rtog pa thams cad ring du byed par 'gyur ba'o/_/'gro ba dang ni 'ong ba 'chad/_/ces bya ba ni de rnams kyi rnam par rtog pa med pa la sogs pa ting nge 'dzin gyis
[\[40a.5\]]'khor ba'i rgyun rnams 'ong ba dang 'gro ba dang rnam par shes pa yang 'chad par 'gyur ba'o/_/spyod lam la sogs pa'i chos thams cad len pas zhes bya bar dgongs so/_/de bzhin du nyan thos la sogs pa'i tshul rnams dang tha mal pa'i bdag nyid can rnams kyi yang 'khor lo
[\[40a.6\]]mchod pa dang rang bzhin gyis 'od gsal ba'i bdag nyid dang gtor ma'i las kyis kyang de bzhin du 'dag ste phyi dang nang gi bdag nyid kyi dngos po'o/_/'dir bshad pa/_chos ni 'od gsal byang chub ste/_/chos min rtog pa'i bag chags so/_/rnam par rtog pa nub pa na/_/byang
[\[40a.7\]]chub ces bya rnam rtog yin/_/rnam rtog bral ba byang chub ste/_/sangs rgyas phan dgongs mdzad rnams kyi'o/_/mi rnams kyis ni gzung bya ba/_/gtor ma mchod sogs de'i bdag nyid/_/grub pa lha dang lha min sogs/_/rang bzhin skad cig gis bza' bya/_/rang gis rang
[\[40b\]]
[\[40b.1\]]bzhin 'dzin pa na/_/'gro dang 'ong ba rnam par spangs/_/zhes bya ba'o/_/da ni gzhan yang sngon du gsungs pa'i tshigs su bcad pa 'di'i rigs pas rnam par dag pas dkyil 'khor gyi thig gdab pa dang dbang bskur ba dang sbyin sreg gi thabs dang slob dpon gyi yon la sogs pa dang rab
[\[40b.2\]]gnas kyi rnam par dag pa yang bshad de/_der yang dbang po zhes bya ba la sogs pa tshigs su bcad pa gcig gis mdor bstan pa gsungs pa/_dbang po ni dkyil 'khor ro/_/de'i thig gdab pa ni rnam par dpyad pa'o/_/yul ni dbang bskur te sna tshogs pa'i bde ba'i rang bzhin nyid kyi
[\[40b.3\]]phyir ro/_/thams cad ces bya ba ni mig la sogs pa'o/_/khams ni zhes bya ba ni khu ba dang khrag la sogs pa gtum mo'i dkyil 'khor gyi dbus su bsreg par bya ba ste sbyin sreg gi thab bo/_/skye mched rnams zhes bya ba ni slob dpon gyi rang bzhin nyid pas so/_/slob dpon gyi yon ni sems
[\[40b.4\]]can rnams yang dag pa'i byang chub kyi lam rnams su rab tu 'jug pa'o/_/ni'i yi ges rab gnas kyi rnam par dag pa ste rang gi rig pa'i ye shes dang 'od gsal ba'i rnam pa'o/_/de ltar rang bzhin gyi ye shes skye ba dang ni 'gag pa ste zhes bya ba ni sgyu ma'i rnam pa'i mtshan nyid kyis so/_/
[\[40b.5\]]de dang bral ba gang yin pa ni 'ching ba ste/_de nyid de bzhin du gsungs pa/_/rmongs pa rnams te 'khor ba la kun du rmongs pa'o/_/des mkhas pa ste skye bo gzhan rmongs pa nges par sgrol ba zhes bya bar dgongs so/_/bzo sogs rang gi rigs rnams kyis/_/dngos po kun la mkhas
[\[40b.6\]]pa dang /_/yi ge gcig gis mkhas pa ni/_/kun mkhyen thams cad rig pa mchog_/ces so/_/da ni dgrol zhes bya ba la sogs pa tshigs su bcad pa gcig gis bstan pa rnams kyis mchod pa bzhi la sogs pa ston pa ste/_'on kyang spyi bsdus pas dbang po zhes bya ba la
[\[40b.7\]]sogs pa nas gnas pa'o zhes bya ba'i bar du tshigs su bcad pa gnyis kyis yul la sogs pa gzung ba dang 'dzin pa nyid kyis rnam par rtog pa 'joms par gsungs pa/_yongs su shes pas 'grol ba'o/_/zhes bya ba ni phung po dang khams dang skye mched la sogs pa rnams 'khrul bas
[\[41a\]]
[\[41a.1\]]dri za'i grong khyer lta bur yongs su ma shes pas 'ching ba'o/_/skye ba dang 'gag pa rnam par dpyad pas dngos po med pa'i phyir de rnams kyis yongs su shes pa dang lhan cig rnam par dpyad pas ma 'khrul pas rang bzhin gyis 'od gsal ba'i rnam par yang 'chad par
[\[41a.2\]]'gyur ba'i mchod pa bzhi la sogs pa de kho na nyid rnams kyis dgrol ba ste/_rmongs pas yongs su shes pa spangs pa zhes bya ba'i don to/_/sems nyid ces bya ba ni sna tshogs pa bum pa dang snam bu la sogs pa'i dngos po med pa ste sna tshogs gcig gi rnam pa nyid pas dngos su mchod pa'i
[\[41a.3\]]khams gsum gnas pa'o/_/lus la sogs pa'i khams su gnas par bshad pas 'od gsal ba'i sems de ston pa'i dbang gis shes rab kyi pha rol tu phyin pa'i rang gi mtshan nyid chos thams cad yongs su shes pa'o/_/des de bzhin du bshad par 'gyur ro/_/de ltar yang gsungs
[\[41a.4\]]pa/_sna tshogs 'od gsal ba ni ma/_/dngos po kun gyi pha yis ni/_/skyed par byed cing de bzhin du/_/srun te kun rdzob tu ni son/_/'od gsal dang bral byang chub ni/_/bdag byin brlab pa mi mthong ngo /_/de yis byang chub nges shes pas/_/bstan bya ston pa dbyer med de/_/
[\[41a.5\]]kun rdzob dang ni don dam pa/_/gtso bo dang ni dkyil 'khor pa/_/rnam pa gcig tu rig gang gis/_/de ni bsrung ba kun du son/_/zhes so/_/da ni 'di rnams kyi srung ba drug rnams kyi go cha la sogs pa'i le'u rnams kyi bdag ces bya ba la sogs pa tshigs su bcad pa drug rnams
[\[41a.6\]]kyis mdor bstan pa gsungs pa/_bdag ces bya ba la sogs pa ste/_rdo rje 'chang chen po dang dpal ye shes kyi rgya mtsho'o/_/khyod dang zhes bya ba ni rdo rje phag mo dang snyoms par zhugs pa'o/_/mchog ces bya ba ni mchog gi dga' ba las bral ba'i thog ma ste/_de gnyis su med pa dag las
[\[41a.7\]]byung ba'o/_/tshogs kyi gtso bo zhes bya ba ni/_lhan cig skyes pa'i rang bzhin gyi bcom ldan 'das so/_/ma byung ba ni 'khrul pa'i ye shes kyi rnam par ma skyes pa ste dbang po la sogs pa dang bral ba nyid kyis so/_/'o na nyan thos la sogs pa'i tshul sna tshogs pa'i chos bcom ldan 'das
[\[41b\]]
[\[41b.1\]]kyis bstan/_de ji ltar ma byung ba lhan cig skyes pa'i rang bzhin yin/_de ji ltar de yang 'khrul pa'i ye shes kyi bdag nyid can dbang po dang bral bas bstan par bya ba'i dngos po med pa nyid la ston pa po dang bral na thams cad don med par 'gyur ro/_/de'i phyir de'i dbang du byas nas bshad
[\[41b.2\]]pa/_gang smras pa de bden te/_'on kyang byis pa'i rang bzhin can rnams kyis yongs su brtags pa med do/_/ci'i phyir med/_smras pa/_ma 'khrul ba ni sangs rgyas rnams kyi lhan cig skyes pa'i ye shes te/_ji ltar me long la rlangs kyis khyab pa dri ma med par song ba bzhin shin tu
[\[41b.3\]]rnam par dag pa rnam par rtog pa thams cad du nub par gyur pa'i sems bde ba la sogs pa'i gnas skabs dang bral ba de 'dzin pa la rnam par shes pa brgyad la sogs pa len pa las sems can gyi tshogs kyang mi 'byung bar 'gyur ro/_/bcom ldan 'das kyi rang bzhin gyi bdag nyid can dang
[\[41b.4\]]sems can lhag ma rnams 'dren par 'dod pa nyid kyi byang chub kyi lam 'thob par bya ba'i phyir sgyu ma'i rang bzhin du ston pa ste smos ci dgos/_de'i chos gsungs pa/_spyod lam zhes bya ba la sogs pa ste/_spyod lam zhes bya ba ni nyan thos kyi theg pa'o/_/de la bslab pa'i tshul gyis
[\[41b.5\]]thog mar sems can rnams 'jug par byed de 'dul ba dang chos mngon pa gnyis kyi gzhung rgya chen po la'o/_/sogs kyi sgras sna tshogs pa'i 'jig rten pa'i bstan bcos dang rtog ge sna tshogs pa dang spyod pa sna tshogs pa'i pha rol po'i grub mtha' yang ngo /_/bye brag chos zhes bya bas ni
[\[41b.6\]]mu stegs dang kha che bye brag tu smra ba la sogs pa'i chos kyang ngo /_/mdo sde zhes bya ba ni mdo sde'i sde snod de theg pa chen po'i mdo sde sna tshogs kyang ngo /_/rnam shes zhes bya ba ni rnam par shes pa tsam gyi chos sangs rgyas kyi yum la sogs pa'o/_/dbu ma zhes bya ba ni snying po'i chos dang theg pa
[\[41b.7\]]chen po'i dbu ma chen po mtha' bzhi dang bral ba skal pa dang ldan pa rnams kyi byang chub bo/_/de ltar thams cad gzhung ches kyis dogs pa'i 'jigs pas bdag gis ma bshad de/_sna tshogs pa'i sangs rgyas dang byang chub sems dpas gsungs pa'i bstan bcos rnams su nye bar mtshon par
[\[42a\]]
[\[42a.1\]]bya'o/_/de'i phyir ma yin no/_/de ji ltar sna tshogs pa'i bstan bcos rnams gal te de srid sangs rgyas rnams kyis skabs phye ba las sems can gyi khams de bstan bcos gcig kyang 'dul bar 'gyur ro/_/de'i phyir gsungs pa/_mos pa'i sems can la bshad pa/_
[\[42a.2\]]zhes bya ba la sogs pa ste/_phyi ma'i dus su sna tshogs pa'i bsam pa can gyi sems can rnams kyi mos pa dang rang rang gi bsam pa rnams gsal bar byed pa'i bstan bcos gsungs te shAkya thub pa 'ba' zhig gis gsungs pa ma yin te bskal pa bzang po 'di'i dbus su rnam par gzigs la
[\[42a.3\]]sogs pas kyang bstan pa'o/_/de ltar de bzhin gshegs pa rnams bzhud pa'am byon pa'i dngos po rnams kyi rkyen tsam gyis ma yin te/_rgyu rkyen tshogs pa'i dbang gis so/_/des na/_bden pa ma yin brdzun pa min/_/zhes bya ba ste/_dngos po thams cad dang sangs rgyas la sogs pa dam
[\[42a.4\]]pa'i dngos po yang mi bden pa nyid kyis 'khrul pa'i ye shes te thams cad mi srid pa'i phyir ro/_/de yod pa ma yin te ye shes dang shes bya dang shes pa dang shes pa po rang gi ngo bos mi bden pa dang thams cad rnam par rtog pa nub pa'i phyir ro/_/lhan cig skyes pa'i rang bzhin sangs rgyas la sogs
[\[42a.5\]]pa yang ngo /_/brdzun pa min zhes bya ba ni rang gis 'di ltar rtog pa las byung bas 'dod chags la sogs pa rnams te/_ji ltar la la na yang smyug ma la sogs pa'i yal ga nags thibs por rlung gis bskyed par gyur pas g.yo ba nyid dang sa gcig la gcig drud pa las sgra 'byung ba dang
[\[42a.6\]]slar yang du ba dang 'od zer 'phro ba dang 'bar ba'i bar du 'byung ste nags thams cad kyi mthar bsreg go/_/slar yang myu gu bsreg go/_/de bzhin du yang nas yang du byed de nags ji srid ces bya bar nges pa'o/_/de bzhin du sangs rgyas la sogs pa dang sems can rnams kyi rang nyid kyi rnam par
[\[42a.7\]]rtog pa las 'byung ba ste dge ba dang mi dge ba la sogs so/_/dge ba las sangs rgyas rnams rang gi bdag nyid rnam par mi rtog par byed do/_/yang nas yang du de'i gnas skabs su 'gyur ro/_/mi dge ba las 'gro ba drug na gnas pa'i sems can rnams rang nyid kyis bsreg go/_/yang
[\[42b\]]
[\[42b.1\]]nas yang du de nyid du 'gro ba 'dzin to/_/de'i phyir dge ba'i dbang gis sangs rgyas rnams kyis chos ston par so sor gsal pa'o/_/nyon mongs pa dam po can rnams kyis ni 'gro ba drug rnams su gnas par 'gyur ro/_/de rnams kyi dge ba'i bag chags kyis rnam par rtog pa med pa yang ngo /_/_
[\[42b.2\]]bshad pa rnams kyis kyang brdzun pa min zhes bya bar 'brel lo/_/de 'dir ji ltar dge ba rnam par rtog pa yin zhe na/_de nyid kyi phyir gsungs pa/_gang gi phyir phyag ces bya ba la sogs pa ste/_gzhan ni 'bum tsho stong phrag go/_/zhes bya ba ni bdud bye ba mnan pa ste ma gsungs kyang snying rje
[\[42b.3\]]chen pos dmigs nas mtha' med cing thug pa med pa grangs med pa'i bdud mnan pa ni rang gi sems kyi bag chags kyi rnam par rtog pa las byung ba'o/_/de nyid mi bden pa'i dpal he ru ka'i rnal 'byor 'chi ba med pa'i rang bzhin gyi sgrub thabs gdams pa'i mtshan nyid rnams kyis
[\[42b.4\]]mtshon pa'o/_/phyag bcu gnyis zhes bya ba la sogs pa ni rtogs par sla ste/_bde mchog la sogs pa rnal 'byor ma'i rgyud rnams su dpal he ru ka bsgom par bya ba ni ma yin no/_/de nyid gsungs pa/_gang dang zhes bya ba la sogs pas sna tshogs pa'i rgyud rnams kyi gtso
[\[42b.5\]]bo'o/_/phyi zhes bya ba ni bya ba dang spyod pa'o/_/gsang ba zhes bya ba ni dpal 'dus pa la sogs pa rnal 'byor gyi rgyud do/_/nang gi bdag nyid ces bya ba ni nges par brjod pa la sogs pa rnal 'byor ma'i rgyud rnams kyi'o/_/de dang de'i zhes bya ba ni gsungs pa'i rgyud rnams su lha'i gtso bo'i sku
[\[42b.6\]]he ru ka'i bdag nyid bsgom par bya'o/_/de ltar he ru ka'i rnam par rang 'dod pa'i lha thams cad nye bar mtshon par bya'o/_/gal te he ru ka'i rnam pa rgyud sna tshogs su rang 'dod pa'i lha yin na/_de'i tshe sgrol ma 'byung ba la sogs pa'i rgyud yod par 'gyur/_gsungs pa/_dbye ba mos pa'i
[\[42b.7\]]dbang gis te/_/zhes bya ba ste/_sems can rnams kyi sngon gyi bag chags kyi dbang gis sems can mos pa sna tshogs so/_/'dir de bzhin du dbang dang yongs su bya ba la sogs pa gsungs so/_/bden pa'i byin gyis brlabs pa la sogs pa'i mtshan nyid rnams kyis me tog bskyur ba
[\[43a\]]
[\[43a.1\]]la sogs pas rang gi rigs kyang nye bar mtshon par bya'o/_/gang gis dngos grub rigs 'gyur ba/_/de yi rigs kyi snod can te/_/lha rnams rigs kyi rim par ni/_/me tog bskyur bas 'dir 'gyur shog_/ces bya bas byin gyis brlabs so/_/de'i phyir dbye bar dgongs
[\[43a.2\]]so/_/rgyud dang rgyud kyi nang du mchog_/ces bya ba ni rgyud sna tshogs pa rnams su gtso bo ma yin par ro/_/dpal he ru ka yang yi ge bzhi rnams kyis sku bzhi'i rang bzhin du gsungs te/_gang gi phyir de'i dgongs pa rnams dang bral na sangs rgyas kyis gsungs pa'i chos su mi 'gyur zhing mu stegs kyi
[\[43a.3\]]chos dang mnyam mo/_/de bzhin du yang kye'i rdo rje la sogs par gsungs pa'i yi ge bzhi rnams kyi nges pa'i tshul gsungs pa/_shrI ni gnyis med ye shes te/_/he ni rgyu sogs stong pa nyid/_/ru ni bkod pa dang bral te/_/ka ni gang du'ang mi gnas so/_/de ltar mchog dang gtso bo'i
[\[43a.4\]]gzugs su gsungs pa'o/_/ming ci 'drar shes par bya zhes bya ba ni rang rang gi rgyud rnams su rang gi 'dod pa'i lha dpal sgrol ma la sogs pa'i ming ngo /_/'on kyang he ru ka bsre zhes bya ba ni dpal 'jig rten dbang phyug he ru ka ste de ltar mtha' med pa'i sangs rgyas kyis gar mdzad pa rnams
[\[43a.5\]]su sangs rgyas he ru ka la sogs par shes par bya'o/_/kha dog de dang 'dra zhes bya ba ni ji ltar dkar po dang dmar po la sogs pa rang rang gi rgyud rnams su gsungs pa'i mdog go/_/de bzhin du 'dir yang bya'o/_/bzhugs tshul he ru ka'i rnam pa zhes bya ba ni phyag bcu gnyis pa zhal bzhi pa spyan
[\[43a.6\]]gsum pa ral ba'i cod pan can gar dang ldan pa zhabs g.yas brkyang bas gnon pa ni 'phrog byed dang dkar mo la sogs pa sna tshogs pa mnan pa phag mo la sogs pa la 'khyud pa mtshon cha glang po la sogs pa nas rtse gsum pa 'dzin pa bsgom par bya'o zhes bya ba'o/_/de ci'i phyir sa rnams zhes bya ba la
[\[43a.7\]]sogs pa ni sa bcu gnyis rnam par dag pas phyag bcu gnyis so/_/ma gsungs kyang dga' ba bzhi rnam par dag pas zhal bzhi'o/_/spyan bcu gnyis ni stong pa nyid dang mtshan ma med pa dang /_smon pa med pa dang /_de bzhin du yongs su brtags pa dang /_gzhan gyi dbang dang /_yongs su
[\[43b\]]
[\[43b.1\]]grub pa dang /_mtshan gzhi dang /_mtshan nyid dang /_mtshon pa dang /_de bzhin du snang ba dang snang ba gsal ba dang snang ba thob pa rnam par dag pa'o/_/ral ba'i cod pan ni drang po min pa'i skye bo thams cad gdul ba'i phyir 'khyog par byas pa'o/_/gar dang ldan pa ni sgeg pa la sogs pa'i nyams dang
[\[43b.2\]]ldan pa ste gsung rab yan lag dgu rnams so/_/g.yas brkyang bas mnan pa ni g.yon pa dang g.yas pa'i sna'i bu ga rnams su sa la sogs pa'i dkyil 'khor mnan pa'o/_/'phrog byed dang dkar mo ni sred pa dang zhe sdang mnan pa'o/_/sna tshogs pa'i bdud ni dam pa ma yin pa'i bag chags sna
[\[43b.3\]]tshogs kyi rang bzhin lus la sogs pa las skyes pa yongs su mnan pa'o/_/phag mo la sogs pa la 'khyud pa ni/_sna tshogs pa'i chos kyi lung gi rjes su 'brang ba dang /_thabs sna tshogs pa dang gdams ngag sna tshogs pas stong pa nyid la dmigs pa'o/_/mtshon cha ni bgegs la sogs
[\[43b.4\]]pa 'khor ba'i sdug bsngal ster ba po rnam par 'joms pa'o/_/de lta bu'i sna tshogs pa'i bcom ldan 'das la las dang po pas rang rang gi dad pa'i dbang du song bas bag chags ngan pa yongs su spangs pa'i phyir dang khyad par 'phags pa'i bag chags la dmigs par bya'o zhes bya ba'o/_/de'i phyir/_
[\[43b.5\]]des na he ru ka dang 'dra/_/zhes bya ba ste chos dang longs spyod rdzogs pa dang sprul pa dang bde ba chen po dang 'dra ba ste/_rang rang gi lhag par mos pa'i dbang gis sna tshogs pa'i sangs rgyas kyi gar mdzad pa he ru ka'i rnam pa zhes bya bar dgongs so/_/de bzhin du kye'i rdo rjer gsungs pa/_'gro ba thams
[\[43b.6\]]cad nga las byung /_/sa gsum po ni nga las byung /_/'di dag thams cad nga yis khyab/_/'gro ba gzhan ni ngas ma mthong /_/zhes bya ba ni bcom ldan 'das kyi nges pa'o/_/slar yang de ltar 'di gsungs pa/_/sangs rgyas bye ba yongs byung ba/_/sems can bye ba'i don phyir ro/_/thams cad
[\[43b.7\]]sgyu ma'i rang bzhin du/_/sgyu ma nyid du dmigs pa des/_/rnam par bsgyings pa'i sgyu ma des/_/las can rnams kyi dbang po sogs/_/las 'bras bu yang za ba ste/_/dge dang mi dge'i 'gror song ba/_/de ni bden min brdzun pa min/_/mi bden pa yi zas longs spyod/_/sna tshogs
[\[44a\]]
[\[44a.1\]]gzugs ni mi bden te/_/sangs rgyas kyis gsungs bden pa min/_/ma lus go 'phang bden pa ni/_/bden min mtha' yi bar brtags pa'o/_/de ltar de bzhin sgyu ma che/_/sprul pa sangs rgyas kyis sprul pa/_/kun rdzob kyi ni bden pa'i gzugs/_/ye shes
[\[44a.2\]]shes bya gnyis su gnas/_/bden dang mi bden bsgom par bya/_/ji ltar pi wang gi ni sgra/_/rgyu rkyen dbang gis 'byung ba ste/_/rtsol ba rgyud dang lag pas so/_/de bzhin du ni gsungs pa'i chos/_/phan tshun nyams su myong ba yis/_/thog ma med nas sgyu mar gnas/_/mthar med
[\[44a.3\]]pa de 'byung med phyir/_/thams cad bdag po de byang chub/_/sgyu ma che las kun 'byung ngo /_/zhes so/_/'dir gsungs pa zhes bya ba la sogs pa ste/_bdag po zhes bya ba ni 'jig rten dang 'jig rten las 'das pa'i phun sum tshogs pa thams cad ston pa'i phyir te/_'khor ba'i rgyun
[\[44a.4\]]gcod par mdzad pa'i khyab bdag ces bya ba'i don to/_/yang na swA'i yi ge gsum rnams te zhes bya ba ni rdo rje rlung gi bar du'o/_/sa zhes bya ba ni sa thams cad kyi steng rnams su'o/_/a zhes bya ba ni nam mkha' la gnas pa rnams kyi dpa' bo dang dpa' mo'i rang bzhin la'o/_/mi zhes
[\[44a.5\]]bya ba ni yi ge gnyis te sad pa la sogs pa'i gnas skabs dang bral ba'o/_/bde ba che zhes bya ba ni 'dis sa 'og la sogs pa na gnas pa'i rnal 'byor ma rnams kyi rang bzhin ni bde chen no/_/de'i rang bzhin gyi rnal 'byor ma rnams kyi'o/_/de'i phyir de ltar rdo rje mkha' 'gro zhes
[\[44a.6\]]pa ste/_DA ni nam mkha' bde ba chen po'o/_/a ka'i sgras so/_/mkha' 'gro ma ni rnal 'byor ma rnams te 'gro ba nyid dang 'jug pa'o/_/de rnams dang dbyer med pa nyid kyi ste/_rdo rje ni khyad par du byed pa gnyis su med pa gang yin pa de rdo rje mkha' 'gro bdag po zhes bya bar 'brel
[\[44a.7\]]lo/_/de ltar phun sum tshogs pa thams cad kyi rang bzhin gyi bcom ldan 'das de bzhin gshegs pa yang stong pa nyid kyi sgra 'byung ste/_/ji ltar brgya la zhig na yang nam mkha' dri ma med pa las sgra 'byung ngo /_/de bzhin du bdag gis de ltar rdo rje phag mo la sogs pa mkha' 'gro ma thams
[\[44b\]]
[\[44b.1\]]cad dang lhan cig dpa' bo thams cad dang mnyam par sbyor ba las zhes te/_gang thabs dang shes rab kyi bdag nyid thams cad rdo rje sems dpa'i gzugs rnams kun du 'pho ba'o/_/des de bzhin mchog tu bde zhes bya ba ste/_bde ba chen po'i rang bzhin du chos thams cad rtogs pa'o/_/
[\[44b.2\]]bcom ldan 'das kyis gsungs pa rdo rje phag mos bsdu ba mdzad pa rang gi rgyud yongs su spangs pa ni 'di zhes bya ba ste de ltar le'u yongs su rdzogs pa'o/_/de yang thog mar 'jug pa ye shes kyi rgya mtsho 'di'o/_/rgya mtsho drug la sogs pa'i dang po'o/_/dpal mkha' 'gro rgya mtsho zhes bya
[\[44b.3\]]ba ni/_dpal ni 'jig rten dang 'jig rten las 'das pa'i bsod nams kyi tshogs dang gnyis su med pa'o/_/mkha' 'gro'i sgra sngon du bshad do/_/rgya mtsho zhes bya ba ni khyad par te/_gnyis su med pa'i rgya mtsho dang /_rang bzhin shes par bya ba'i don rnam pa sna tshogs pa 'di'o/_/rnal
[\[44b.4\]]'byor ma'i rgyud kyi rgyal po chen po zhes bya ba ni de ltar sna tshogs pa'i rnam pa gnyis su med pa'i rgyud kyi rgyal po'i dbus su 'khor los sgyur ba chen po bzhin gsal ba'o/_/ye shes kyi rgya mtsho la 'jug pa yan lag bcu bdun gyi ngo bo thams cad kyi mngon par brjod pa zhes bya ba ste rnam grangs
[\[44b.5\]]so/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las rgyu mtshan dam pa la sogs pa'i tshig sna tshogs pa rnams yan lag bcu bdun rnams/_le'u thams cad kyi dang po'i le'ur bshad pa mdor bstan pa las/_le'u dang po'i 'grel pa
[\[44b.6\]]rdzogs so//_//de ltar rdo rje phag sku la/_/shes bya de nyid rab 'jug ma/_/ye shes rnam pa'i rang bzhin gyis/_/chos rnams gnas las skyed pa mo/_/rnal 'byor ma tshogs ma lus pa'i/_/de yi rang bzhin gyis gnas ma/_/gtum mo lta bu'i rang lha mo/_/mkha'
[\[44b.7\]]'gro'i gzugs can phyag 'tshal nas/_/de nyid nyi ma khyod lha mos/_/shar ba 'dus pa kyang zag med/_/sna tshogs dbu ma'i rtsa kun dang /_/pad+ma rtogs par byed ma'o/_/de ltar yon tan gter bstod nas/_/bdag gi 'grel pa'ang brjod bya ste/_/bla ma rdo rje 'chang rnams kyi/_/
[\[45a\]]
[\[45a.1\]]sprul pas mngon sum rjes gnang ba'o/_/de nas rdo rje phag mo'i le'u gnyis pa'i dbang du byas nas gsungs pa/_bskyed pa la sogs pa dang rdo rje phag mo la sogs pa'i go cha'i sngags dang rtsa ba'i sngags rnams kyi 'khrul 'khor rnams dang /_gtso mo dang /_dkyil 'khor
[\[45a.2\]]bsgom pa dang /_de kho na nyid kyi rang bzhin kyang 'chad par 'gyur ro/_/mchod byas nas zhes bya ba la sogs pa ste/_rdo rje zhes bya ba ni rdo rje 'chang chen po'o/_/slar yang ni thog ma la ltos pa'o/_/mchod pa zhes bya ba ni gtum mo 'bar bar gyur pas 'dod chags chen po'i bdag nyid can rdo rje
[\[45a.3\]]phag mo de'i mchod pa'i rang bzhin rnams su mchod par bya'o zhes bya ba'o/_/lha rdzas rnal 'byor ma zhes bya ba ni seng ge dang 'phrog byed dang dbyig gi snying po la sogs pa rnams kyi bdag mo'i lha mo'o/_/seng ge ni khyab 'jug ste sems so/_/'phrog byed ni bde byed de byang chub kyi sems so/_/
[\[45a.4\]]dbyig gi snying po ni tshangs pa ste ba thag lta bu'i lus kyi rtsa'o/_/sogs kyi sgras sna tshogs pa'i lha rnams kyang mig la sogs pa rnam par gzhag pa'i rang bzhin gyi bdag nyid can de rnams kyi bdag po ste/_rang gis rig pa'i bdag nyid can lha rdzas kyi rnal 'byor ma zhes bya ba'i don to/_/
[\[45a.5\]]de'i rang bzhin gyi bdag nyid can bstan par ma brjod ces bya ba la sogs pa nas dgongs pa nas dgongs pa zhes bya ba'i bar du dris pa ste/_phyed dang bcas pa'i tshigs su bcad pas so/_/yang dag par rdzogs pa'i byang chub tu bzhugs pa'i bcom ldan 'das rdo rje 'chang chen po
[\[45a.6\]]rang gi sems kyi rgyal po bla ma'i nye bar bstan pa'i dbang gis yul rnams kyi phan tshun rjes su phye ba las thim par gyur pa ni rmi lam ltar rtogs bzhin pa la sngon chos nyan pa la sogs pa dang /_sgom pa la sogs pa ni bcom ldan 'das so/_/bdag po zhes bya ba ni le'u sngon mar bshad
[\[45a.7\]]pa bzhin no/_/ci bstan par mdzod ces gsungs pa/_phag mo zhes bya ba ste mdor bsdus na rdo rje phag mo bdag gi ming yi ge gsum byed pa mdor bstan pa'o/_/ci las byung ba zhes bya ba ni ci'i phyir bskyed pa gsungs shig pa'o/_/skyed pa gang gis bskyed pa yin zhes bya ba ni/_gang gis
[\[45b\]]
[\[45b.1\]]phag mos zhes bya ba'i ming gi yi ge gsum las 'byung bar 'gyur ba'o/_/rang bzhin ji ltar 'dod ces bya ba ni yi ge 'di rnams kyi rang bzhin ji ltar 'gyur ba'o/_/bdag 'byung ba'i rgyu mtshan ci zhes bya ba ni de ltar yi ge gsum las bdag rdo rje phag mo ji ltar byung /_'dir ni dgongs pa ji
[\[45b.2\]]ltar yin zhes bya ba ni yang na nga'i dngos pos dgos pa de gang yin zhes dris pa ste/_dri ba bzhi po 'di rnams kyi bcom ldan 'das kyi lan ni/_dbang po zhes bya ba la sogs pa ste/_yi ge gsum rnams su ni skye gnas te/_de yang dngos po phag mo can thog mar 'jug par 'gyur te/_
[\[45b.3\]]'chad par 'gyur ba'i rdo rje phag mo'i dkyil 'khor la dmigs par 'gyur ro/_/de'i ting nge 'dzin gyi dbus ma la gtum mo rab tu sbar te g.yon pa dang g.yas pa'i bar du rgyu ba rnams kyis yongs su bsdus pa'i phyir ro/_/dbang po la sogs pa thams cad la zhes bya ba ni phung po dang
[\[45b.4\]]khams dang skye mched la sogs pa la yang ngo /_/lte ba'i dkyil 'khor du zhes bya ba ni thams cad kyi bdag po rtsa la sogs pa'i dkyil 'khor du ni lte ba'o/_/der rab tu bzhugs zhes bya ba ni rang gi rig pa rtogs pa'o/_/steng du kha bltas 'bab ces bya ba ni rang gi rig pa mtshon du
[\[45b.5\]]med pa nyid kyi phyir ro/_/bA'i yi ges rlung ste rdo rje phag mo la sogs pa'i gzugs rnams kyis sangs rgyas rnams kyi sprul pa'i sku thams cad du rjes su 'gro ba'i rnal 'byor ma'i gzugs can no/_/spyi bo'i rdo rje gur du zhes bya ba ni mtshon du med pa las mtshon pa'i rdo rje gur ni chos kyi
[\[45b.6\]]sku ste/_mi phyed pa'i phyir dang khyab par bya ba nyid kyis rdo rje'i gur te sangs rgyas kyi ye shes zhes bya ba'i don to/_/de yang bA'i yi ges rab tu byung ba'o zhes so/_/spyir sdom pa'i don bshad pa mchog tu mi 'gyur ba'i sbyor bas kyang dbang po la sogs pa thams cad lte ba la a wa d+hU tI
[\[45b.7\]]rnams su rab tu zhugs pa ste/_kha gyen du bltas pa dpral ba nas rdo rje nor bu'i spyi bo'i bar du'o/_/rdo rje'i gur der rab tu babs pa'i rjes su thim par 'gyur ba'o/_/de bzhin du yang gsungs pa/_dbu ma'i rnal 'byor rab 'jug pas/_/g.yon dang g.yas pa kun du spyod/_/mig
[\[46a\]]
[\[46a.1\]]la sogs pa'i khyad par ni/_/yid kyi rdo rje'i rlung der son/_/zhes so/_/rA zhes bya ba ni rA'i yi ge nges pa'i tshul te/_'dod chags nyi ma zhes bya ba ni sngar bshad pa'i dpral ba nas nor bu'i bu ga'i bar du 'dod chags chen po'i bdag nyid can no/_/me'i thig le ni nyi
[\[46a.2\]]ma'o/_/de nyid kyis bskyod par N+DA ni nam mkha'i me bskal pa sreg pa lta bu thams cad kyi sdud par byed pa po'o/_/de ltar 'dod chags chen po'i me'i 'od kyi thig le'i nyi ma shar ba yang gti mug la sogs pa'i rnam par rtog pa rnams kyis yongs su sdud par byed pa po'o/_/dbus su zhes bya ba
[\[46a.3\]]ni ye shes kyi me'i nyi ma de'i dbus su'o/_/sbrul mo zhes bya ba ni zab mo ste rnam pa thams cad dang ldan pa'i stong pa nyid dang rdo rje 'chang gi bdag nyid can kyang ngo /_/skad cig gis thim 'gyur zhes bya ba ni rnal 'byor pa ye shes kyi rnam par rtog pa yang mi 'dzin par gyur pa'o/_/de las
[\[46a.4\]]skyes pa'i phag mo zhes bya ba ni de lta bu'i cho ga'i bya ba rnams la b+ha ga dang ling+ga'i bar las bdag nyid kyi ming rang gis rig pa po'i srog go/_/gang b+ha ga ling+ga de ci yin zhe na/_rtog pa med pa'i bdag nyid can gyi ye shes kyi b+ha ga'i ye shes kyi me'i nyi ma la sogs pa dang 'khyud pa'i ling+ga gang
[\[46a.5\]]gis shes par 'gyur ba dang ye shes kyi'o/_/de las byung ba'i phag mo'i zhes bya ba'i ming ni rnam par rtog pa'o/_/'di nyid kyi phyir rnal 'byor ma thams cad kyi ma dang pha dag go/_/skye gnas kyi gnas ni thams cad kyi las kyi gzugs brnyan 'chad bzhin pa'i ming gi yi ge rnams su
[\[46a.6\]]yang ngo /_/slar yang 'di rnams kyi ye shes dang shes bya'i rang bzhin ye shes las byung ba rnams kyi dang rdo rje phag mo'i rang bzhin rnams kyi yang skyed pa po gsungs pa/_bde ba chen po zhes bya ba la sogs pa ste/_khams zhes bya ba ni yul dang dbang po la sogs pa dang nam mkha'
[\[46a.7\]]la sogs pa ni bde ba chen po'i rang bzhin dag go/_/de rnams kyis yang zhes bya ba ni khams thams cad kyi rang bzhin gyi thig les so/_/skyed pa'o zhes bya ba ni skyed pa ste/_sngon las zhes bya ba ni sngon gyi dang 'brel pa'o/_/rang bzhin rnams su las kyi phyag rgya dang phrad pas kyang rnal
[\[46b\]]
[\[46b.1\]]'byor pa rnams kyi rdo rje 'chang chen po'i rang bzhin phag mo 'byung ngo zhes bya bar dgongs te 'di ni dri ba dang po'i lan gyi tshig go/_/gnyis pa'i gsungs pa/_rang bzhin zhes bya ba la sogs pa ste/_phag mo'i yi ge gsum so so ba nyid med de de'i tshe bdag med gcig pu zhes bya ba ste/_yi ge
[\[46b.2\]]gcig go/_/de yang rang bzhin med pa'i bdag nyid can no/_/de ci'i phyir zhe na/_mkha' mnyam rnal 'byor gzugs can no/_/zhes bya ba ste lnga pa'i don gyi dang po'o/_/nam mkha' dang mnyam pa'i khyad par ni rnal 'byor pa'i gzugs nyid las so/_/yi ge rjes su brjod pa las
[\[46b.3\]]nam mkha' dang mnyam pa ni bdag med pa'i rang bzhin gyi phyir te/_gang gi phyir rnal 'byor pa'i sems kyi bsam pa rtse gcig pa las so/_/'dir gsungs pa/_sangs rgyas rnams kyi shes nyid gang /_/brjod bya rjod pa po mtshan nyid/_/sbyor ba gcig dang sna tshogs pa/_/yi ge rnams
[\[46b.4\]]kyi mkha' mnyam snying /_/mkha' mnyam med par shes byas nas/_/bdag med dngos po dngos med pa/_/dngos dang dngos med pa med gang /_/de tshe bdag med can zhes bshad/_/'di ni dri ba gnyis pa'i lan no/_/gsum pa'i gsungs pa/_rgyu mtshan zhes bya ba la sogs pa ste de
[\[46b.5\]]ltar rdo rje phag mo'i yi ge dang bskyed pa dang rang bzhin bdag med pa yang rgyu mtshan ci'i phyir bskyed par 'gyur/_de'i tshe skye bo rnams kyi grol bar byed pa'i rgyu dang snying rje'i gzugs de gdul bya'i skye bo rnams kyi phag mo snying rje'i rang bzhin gyis 'byung bar 'gyur ro zhes bya bar dgongs so/_/gsum
[\[46b.6\]]pa'i dri ba'i lan gyi tshig go/_/bzhi pa gsungs pa/_dgos pa zhes bya ba la sogs pa ste/_'dir gdul bya'i skye bo rnams kyi grol bar byed pa las byung ba'i phag mo snying rje'i bdag nyid can te/_de'i tshe sgrub par byed par 'gyur zhes gsungs so/_/ci gsungs pa/_phyag rgya'i sbyor ba
[\[46b.7\]]rab sgrub pa/_/zhes bya ba ste/_lnga pa'i don gyi dang po'o/_/phyag rgya sbyor bas rab tu sgrub pas so/_/phyag rgya zhes bya ba ni phyag rgya chen po'o/_/thabs dang shes rab dag dang chos rnams kyang sbyor ba ste stong pa nyid dang snying rje'i bdag nyid kyis dngos po thams cad kyi mtshon par bya ba mtshon pa
[\[47a\]]
[\[47a.1\]]nyid kyi phyir gnyis su med pa sgrub pa ste/_rab tu mthar phyin pa'i bar du sems can rnams kyi dgos pa'o zhes bya bar 'brel lo/_/'dir gsungs pa/_rang rang dus su dbu ma ru/_/rnal 'byor rnams kyi sems byung bas/_/mnyam pa yi ni dus su 'gro/_/sems can
[\[47a.2\]]dang ni ldan lha rnams/_/sa gsum thams cad za ba ste/_/sems can rang gi sems grol med/_/snying rje'i phyag rgya gang sems can/_/de tshe phag mo stong pa'o/_/de rnams gnyis med 'du shes pa/_/skye med 'ong ba med pa'o/_/chos bdag med dang gang zag ni/_/phyag rgya'i sbyor
[\[47a.3\]]ba rab tu bsgrub/_/ces so/_/dri ba bzhi pa'i lan gyi tshig go/_/de ltar cho ga dang bya bas rdo rje phag mo rab tu bsgrubs te/_rgyud 'di dang rgyud gzhan rnams su yang bcom ldan 'das he ru ka mngon par 'byung ba la sogs par rgya che bar bstan te/_sems can gyi bsam pa sna tshogs pa'i dbang gis
[\[47a.4\]]sna tshogs pa'i ming nye bar bstan pas bshad do/_/da ni rdo rje phag mo'i rnam par gzhag pa'i bdag po la thams cad kyi rang bzhin gyi gdams ngag dang sngon du zhus pa'i lan gyi tshig rnams kyis de mdor bstan pa las rgyas par bshad pa gsungs pa ste/_khyod ni bdag po zhes bya ba la sogs pa nas
[\[47a.5\]]bsgom pa'i bdag nyid kyis zhes bya ba'i bar du tshigs su bcad pa bcu rnams kyis gsungs so/_/khyod ni lha mo'i bdag po can/_/zhes bya ba ni/_bcom ldan 'das kyis gsungs pa ste/_/kye nyid kyi dkyil 'khor dang dkyil 'khor pa'i lha rnams kyi bdag por lha mor rab tu grags pa'o/_/
[\[47a.6\]]ci'i phyir zhe na/_sgom pa'i bdag nyid kyi'o/_/des rab tu bsgrubs pa gang gi tshe bdag pos so/_/kun du spyod pa mang spyod ma/_/zhes bya ba ni 'chad bzhin pa'i sangs rgyas kyi zhing rnams su rtsa dang sngags kyi sbyor bas kun du spyod pa yang sna tshogs pa'i rdo rje phag mo'i rang bzhin sna tshogs
[\[47a.7\]]pa'i bdag po'i bdag nyid can rnal 'byor ma kun du spro ba'o/_/cis she na/_sngags rnams dang zhes bya ba la sogs pa gsungs so/_/sngags zhes bya ba la sogs pas rje bar mtshon par bya ba ste/_phreng ba'i rnam pa dang rang gi sems las byung ba'o/_/de'i sngags rnams ci zhe na/_
[\[47b\]]
[\[47b.1\]]a yig la sogs zhes bya ba la sogs pa ste/_sogs kyi sgras ka'i yi ge la sogs par dbyangs dang gsal byed rnams dang thung ngu dang ring po dang bar ma dang ldan pa rnams so/_/de rnams khyab bdag ces bya ba ni sna tshogs pa'i zhi ba la sogs pa sems can rnams kyi dang bo'i yi ge
[\[47b.2\]]rnams su 'grub bo zhes bya bar dgongs so/_/yang na rtsa ba'i phag mo las zhes bya ba ni ji ltar mos pa'i rdo rje phag mo'i rtsa ba'i sngags rnams la yang ngo /_/go cha'i sngags rnams kyi ldan pa zhes bya ba ni thog ma dang tha ma rnams su dpa' bo dang rnal 'byor ma dag la go cha'i sngags rnams kyi
[\[47b.3\]]nang du bcug pa'o/_/yi ge re re'i zhes bya ba la sogs pa ste/_sngags kyi zhes bya ba ste a'i yi ge la sogs pa rnams su son pa dag tu'o/_/sdom pa kun du spyod pa la/_/zhes bya ba ni sdom pas na sdom par bshad de/_de ji ltar sdom par byed ce na/_'chad par 'gyur ba'i 'pho
[\[47b.4\]]ba med pa'i sbyor bas so/_/de yang go cha gnyis kyi yi ge dang /_bsgom par bya ba dang /_brjod pa thams cad kyi sdom pa'o/_/de'i rnam pa spangs pa zhes bya bar dgongs so/_/yi ge'i dbyibs dang bral na ji lta bu'i rnam pa bskyed par 'gyur zhe na/_gsungs pa/_bskyed par 'gyur
[\[47b.5\]]zhes bya ba la sogs pa ste/_rtsa'i mchog gi grong du'o zhes bya ba ni bdun pa'i don gyi dang po ste/_mchog ni gtso bo ste rang gis rig par bya ba'i rang bzhin rnams kyi rtsa'i grong khyer rnams su ste/_gnas der mchog gi rnal 'byor ma rnams ni mkha' 'gro ma la sogs pa'o/_/yang na
[\[47b.6\]]'chad par 'gyur ba'i ming rdo rje la sogs pa bskyed pa ni yi ge re re rnams kyis zhes bya bar 'brel lo/_/rtsa rnams kyi tshad ji tsam zhe na/_gsungs pa/_stong phrag bdun cu rtsa gnyis kyi dbus las zhes bya ba ste/_lnga pa'i don la dang po ste dbus las so/_/sna tshogs pa'i sbyor ba 'dzin
[\[47b.7\]]las so/_/a wa d+hU tI'o zhes bya ba ste/_na'i yi ge de rnams su yang rtsa'i dbus rnams su bdag med pa ston pa ni a wa d+hU tIr 'gyur ro/_/kun nas rnam par rtog pa 'joms pas na a wa d+hU tI ste thams cad nyid a wa d+hU tI zhes so/_/rtsa thams cad kyi rnam par rtog pa
[\[48a\]]
[\[48a.1\]]'joms pa nyid du khyab pa po rnams su gnas pa ste/_srog kun du spyod pa'i dus las so/_/de'i phyir phag mo zhes bya ba ni de ltar cho ga'i bya bas rtsa thams cad dang rnal 'byor ma thams cad kyi rdo rje phag mo'o/_/gang gi phyir gtso mo lta bu'i mchog gi go 'phang du shes
[\[48a.2\]]par bya'o zhes 'brel lo/_/yi ge'i bdag nyid can gyi rnal 'byor ma rnams kyi ming rnams gsungs pa/_rdo rje la sogs zhes bya ba la sogs pa ste/_rdo rje'i thog ma'i ming ni gang gsungs pa thog mar rdo rje yod pa ni rdo rje thog ma ste/_de nyid kyi phyir dang por te/_de yang a rdo rje ma zhes bya
[\[48a.3\]]ba'i ming gi 'du shes so/_/ka rdo rje ma zhes bya ba 'a ni de de bzhin du bshad do/_/sogs pa'i sgras dbyangs dang gsal byed rnams kyi sngags kyi mtha' zhes bya ba ste a'i yi ge dang k+Sha'i yi ge dag kyang ngo /_/yang na rtsa ba'i sngags la sogs pa'i mthar hUM dang phaT kyi yi ge dang swA hA'o/_/yang na 'chad
[\[48a.4\]]par 'gyur ba las so/_/so so las zhes bya ba ni sngags kyi yi ge re re rnams su'am so sor rnam par brtag pa la sngags kyi yi ge thams cad rjes su brjod par bya'o zhes so/_/des yi ge re re gtso mor 'gyur ro/_/'chad par 'gyur ba'i rnal 'byor ma dang dpa' bo rnams kyi rang gi 'khor lo dang
[\[48a.5\]]ldan pa rnams kyis bskyed pa la mthong zhes bya bar sbyar ro/_/de ltar sngags rnams kyis sangs rgyas nyid ster ba po rnams kyi bzlas pa'i cho ga gsungs pa/_gang gi dus zhes bya ba la sogs pa ste/_sngags bzlas bya zhes bya ba'i sngon du bshad pa'i de'i dus rnams su'o/_/rnal 'byor ldan
[\[48a.6\]]zhes bya ba ni rnal 'byor ni ting nge 'dzin te/_sems kyi 'jug pa rtse gcig pa nyid chos kyi sku la gcig tu brtan pa bsam gtan bzhi rnams su nye bar nges par son pa'i sems so/_/de yang thog mar sprin lta bur snang ngo /_/gnyis pa sgyu ma lta bur 'gyur ro/_/gsum pa rmi lam ltar snang ngo /_/
[\[48a.7\]]bzhi pa dmigs pa med pa zhes bya ba'o/_/bsam gtan bzhi pa rnams su de bzhin du khyad par gyis yang lus kyi gdams ngag gsungs pa/_'gro dang 'ong ba zhes bya ba ste/_srog dang thur du sel ba rnams su'o/_/lte ba spyi bo snying gyen du zhes bya ba ni/_lte ba nas 'ongs pa ni thur sel
[\[48b\]]
[\[48b.1\]]lo/_/snying ga dang spyi bor 'gro ba ni srog go/_/rim pa ji lta ba rnams su snying ga dang spyi bo dang lte bar gyen du 'gro ba dang 'ong ba byed do/_/sems tsam gyis de ltar bya zhes bya ba'i don to/_/las 'di'i dgos pa cir 'gyur ba gsungs pa/_rnam par 'phro 'gyur zhes bya ba la sogs pas
[\[48b.2\]]te/_bdag nyid kyis zhes bya ba ni kun nas rtsa rnams la 'gro ba ni byang chub kyi sems chos kyi sku'i bdag nyid can gyi sems kyang der 'ongs pa'o/_/mtshon pa'i sbyor bas zhes bya ba ni rtag tu dus thams cad du sngags kyi yi ge der thim par 'gyur ba'o/_/de rnams kyis kyang rnal 'byor
[\[48b.3\]]ma dang dpa' bo'i gtso zhes bya ba ni phag mo la sogs pa'i rnal 'byor ma dang he ru ka la sogs pa'i dpa' bo rnams rnam par 'phro bar 'gyur ro zhes bya bar 'brel lo/_/der rnam par spros bzhin pas gang du 'gro ba zhes bya ba gsungs pa/_zhing du 'gro zhes bya ba la sogs pas te sngon
[\[48b.4\]]du bshad pa'i rtsa stong phrag bdun cu rtsa gnyis rnams kyi drung las rnam par spros pa yang de'i sbyor ba las stong phrag bdun cu rtsa gnyis rnams kyis sangs rgyas kyi zhing du son pa rnams zhes bya ba ste nye bar mtshon pa tsam mo/_/'on kyang rtsa mtha' yas shing mu med pa rnams dang sangs
[\[48b.5\]]rgyas kyi zhing mtha' med par kyang ngo /_/de rnams su zhing dang zhing du 'gro bar 'gyur zhes bya ba ste/_bskyed bzhin pa rnams kyi dpa' bo dang rnal 'byor ma rnams rang gi zhing rnams su yang gnas dang nye ba'i gnas la sogs par son pa rnams so/_/de'i phyir rang gi 'khor lo dang ldan pa'i
[\[48b.6\]]rnal 'byor ma zhes bya ba ste/_dpa' bo dang rnal 'byor ma re re khams sna tshogs pa'i rang bzhin gyi dbang gis sna tshogs pa'i dpa' bo dang rnal 'byor ma dang lhan cig pa'i 'khor can du yang 'gyur ro/_/lha mo khyod ni bdag po ste/_/zhes bya ba ni zhing dang zhing du yang sna tshogs pa'i rnal 'byor
[\[48b.7\]]ma'i bdag mo dang rtsa rnams kyi skyed ma yang ste/_de rnams su rdo rje phag mo khyod kyi gzugs kyis rnam par gnas pa'o/_/gang gi phyir thim pa dang longs spyod pa la sogs pa byed pa po nyid kyis dang 'chad par 'gyur ba rnams kyis kyang ngo /_/rtsa'i yi ges thog mar rdo rje phag mo
[\[49a\]]
[\[49a.1\]]mkha' 'gro ma'i gnas su 'ongs pa dang /_mkha' 'gro ma yang phag mo'i gnas su 'ongs pa zhes bya ba la sogs pas longs spyod pa dang thim pa dang bdag po byed pa'o/_/de'i phyir rdo rje phag mo la zhes so/_/tsa'i yi ges bdag po yang ngo /_/gang gi tshe nga yis lhan
[\[49a.2\]]cig kha sbyar ba zhes bya ba ni bdag dpal he ru ka dang lhan cig thabs dang shes rab kyi bdag nyid can la snyoms par zhugs nas rnal 'byor ma thams cad khyod kyis kun du spyod pa la sogs pa des na tu'i sgra ni nges par bzung pa'o/_/'di nyid kyi ltar kun du spyod pa'i khyad par gyis gsungs pa/_
[\[49a.3\]]dus su zhes bya ba la sogs pas 'dir ni kun du spyod pa'i dus gnyis te/_de la 'jig rten dang 'jig rten las 'das pa'o/_/'jig rten pa ni nyin mo dang mtshan mo dang thun mong dang thun tshod dang dbyu gu dang zla ba phyed dang zla ba dang lo'i dbye ba rnams su rlung 'bab pa las so/_/'jig rten las
[\[49a.4\]]'das pa ni de las phyin ci log gis dga' ba bzhi'i dbye ba rnams su rang gis rig pa'i bde ba las so/_/de ltar mi mthun pa gnyis kyi sbyor bas rdo rje 'chang chen po kun du spyod do/_/de yang nam mkha'i bu ga'i nang du gnas zhes bya ba ni dpral bar son pa'i byang chub kyi sa bon 'bar ba 'dzin
[\[49a.5\]]pa'i bu ga ru rang gis rig par son pa'o/_/de'i nam mkha'i bu ga rnams su rang bzhin gyis 'od gsal ba'i bdag nyid can gyi ye shes gnas pa'o zhes bya ba'i don to/_/ye shes de de ltar kun du son pa yang de dang der rnal 'byor pa rnams kyi bdud rtsi'i sa bon 'dzag pa'o/_/gang dang gang
[\[49a.6\]]du rnal 'byor pas skyes pa de dang der sngon gyi bag chags kyis dge ba'i bshes gnyen bsten pas kyang 'od gsal bar mnyam par gnas par gyur pas kyang rtsa thams cad kyi rang bzhin la bdud rtsi'i sa bon 'dzag par 'gyur ro/_/skye gnas lam nyid nas 'thon zhes bya ba ni lte ba'i lam
[\[49a.7\]]nas kyang 'ongs te rdo rje bu ga'i nang du 'gro ba'o/_/der ni 'pho med ye shes bya/_/zhes bya ba ni hi ka hi ka phyed dang bcas pa'i yi ge rnams kyi sngon du bshad pa'i 'gro ba dang 'ong ba rnal 'byor gyi man ngag las bsgom par bya ba ste/_der de ltar 'pho ba med pas bya zhes pa'o/_/rnal 'byor pa
[\[49b\]]
[\[49b.1\]]rnams kyi sgom pa'i byang chub nye bar bstan pa'o/_/las dang po pa rnams kyis kyang goms pas de nye bar skye bar 'gyur ba'i dbang du byas nas gsungs pa/_mi mo zhes bya ba la sogs pa ste/_ji ltar mi mo dang skyes bu phrad pa'i dus rnams su de yang rnal 'byor pa rnams kyis rnal 'byor ma
[\[49b.2\]]rnams kyi snyoms par 'jug par bya'o/_/mchog tu mi 'gyur ba bsgrub par bya'o zhes bya ba 'di ni bcom ldan 'das kyis nges pa'o/_/da ni glu'i sngags rnams kyis yi ge re re'i btu ba dang de bzhin du bsgom pa'i rim pa dang las kyi sbyor ba yang gsungs pa/_der ni 'byung ba zhes bya ba
[\[49b.3\]]la sogs pa ste/_der zhes bya ba ni sngon du bshad pa'i mchog tu mi 'gyur ba'i gnas skabs kyi gang skyes pa'i lha'i bdag nyid can gyi yi ge'o/_/der rig pa che zhes bya ba ni shes par bya ba ste/_bsgom pa'i bdag nyid kyis bri'o zhes bya ba ni sems can yi ge gcig gam yi ge mang
[\[49b.4\]]pos mngon par dga' ba de rnams kyis bri bar bya ba ste/_rim pa ji lta bas gral rims su btu bar bya ba'o/_/de'i phyir gsungs pa/_thog mar zhes bya ba la sogs pa ste/_thog mar rnam snang mgon po ste/_/zhes bya ba ni thog mar oM gyi yi ge rnam par snang mdzad de sems can thams
[\[49b.5\]]cad kyi rten du gyur pa dang mgon dang skyob pa yang ngo /_/ri mo gsum skor lte 'og gnas/_/zhes bya ba ni rnam par snang mdzad de yang lte ba'i 'og gi char ri mo gsum skor dang ldan pa'o/_/des ci byed pa gsungs pa/_de ni langs nas mgrin par 'gro/_/zhes bya ba ste/_oM gyi yi ge de
[\[49b.6\]]yang srog gi gzugs kyis mgrin pa'i bar du 'gro ba ste/_'jug pa dang /_gnas pa dang rnam par ldang ba'i bdag nyid do/_/sa gsum sgron me lta bur gsal/_/zhes bya ba ni lus dang ngag dang yid kyi dang khams gsum gyi yang tshad med pa ye shes kyi snang ba'i 'jig rten sna tshogs pa'i
[\[49b.7\]]rang bzhin rnams su yang 'gyur ro/_/sngags gzhan pa mtha' mnyam pa yod/_/ces bya ba ni ha'i rnam pa ste/_la la nA'i mtha' mar gnas pa mo'i rtsa'o/_/g.yon du 'dzin pa zla ba skye/_/zhes bya ba ni de la mthar byang chub kyi sems skyes pa zla ba yang g.yon pa'i ngos 'dzin pa'i
[\[50a\]]
[\[50a.1\]]ngang tshul can no/_/sngags 'di'i thig les brgyan pa'o/_/zhes bya ba ni kha 'og tu bltas pa'i haM gi yi ges byang chub kyi sems kyi thig les brgyan pa'o/_/sngags ni rnal 'byor ma bskyed pa'o/_/zhes bya ba ni da ltar haM gi yi ge'i sngags rdo rje 'dzin pa'i bdag
[\[50a.2\]]nyid sa gsum khyab pa mo'i rnal 'byor ma rdzogs par byed pa'o/_/slar yang sa bon gnyis brjod pa/_/zhes bya ba ni/_slar yang gnyis pa ha'i yi ge'i sa bon brjod pa ste de ltar 'bar bar yang byed pa'o/_/g.yas pa nyi ma skyed pa ste/_/zhes bya ba ni de yang nyi ma'i skyed par byed pa
[\[50a.3\]]g.yas pa'i rtsa ra sa nA'i rang bzhin no/_/logs su gnyis phye mgor thig le/_/zhes bya ba ni de nyid kyi khrag 'phel ba'i dbang gis byang chub sems kyi 'phel bar byed pa po ste/_de'i phyir mgo bo la sgra dang thig les mnan pa 'dod chags chen po'i bdag nyid can te/_'di ni rtsa gsum
[\[50a.4\]]bskyed pa'i gnas g.yon pa dang g.yas pa dang dbus dang steng dang 'og dang dbus su yang ngo /_/sngags gzhan rnams de yis bskyed ces bya bar dgongs so/_/gzhan de phag mo la sogs pa drug gi go cha'i sngags rnams gsungs pa/_yang de'i mtha'i sa bon ni zhes bya ba ni ya'i sde
[\[50a.5\]]tshan gyi mtha'i yi ge ni wa'o/_/byang chub sems chen 'bab lam mo/_/zhes bya ba ni byang chub chen po sgrub pas rnal 'byor pa rnams kyi dbus ma'i lam rnams su yang ste/_wa'i yi ge byang chub kyi sems kyi rang bzhin no/_/a yi yi ges mthar brgyan pa/_/zhes bya ba ni a'i yi ge'i
[\[50a.6\]]dbyangs kyis phye ba ste/_mdor na wa zhes bya ba'o/_/mgo bor zla phyed nyi mas brgyan/_/zhes bya ba ni bcu drug gi cha'i zla ba phyed par nyi ma'i thig le'i mgo bor rgyas btab pa'o/_/sngags mdor na waM du 'gyur ro/_/'di ni phag mo'i mgon sa bon/_/zhes bya ba ni 'di de rdo rje phag mo'i sa
[\[50a.7\]]bon te/_mgon zhes bya ba ni sgra'i dbang po rnams kyi bde ba 'babs pas so/_/ya sde'i dang po'i sa bon ni/_/zhes bya ba ni ya'i sde tshan gyi dang po'i yi ge ni ya'i yi ge'o/_/de yang khyad par ji ltar zhe na/_sbyor bas sa gsum rlung yon tan/_/zhes bya ba ste/_rlung gi rang bzhin gyis la/_/
[\[50b\]]
[\[50b.1\]]zhes bya ba ni sa gsum la'o/_/sbyor ba zhes bya ba ni sngon du bshad pa ste/_oM haM hAM lus dang ngag dang yid kyi rtsa gsum du srog nang du thim pa zhes bya bar dgongs so/_/dbyangs kyi bcu gsum pa yis brgyan/_/zhes bya ba ni dbyangs kyi yi ge bcu gsum pa o'i yi ges rgyas btab pa'o/_/
[\[50b.2\]]dkar po'i phyogs kyi mgo bor brgyan/_/zhes bya ba ni mgo bo rnams su bcu drug pa dkar po'i thog ma'i cha dang ldan pa'o/_/thig le dang ni bcas par 'bar/_/zhes bya ba ni de la thig le 'bar ba'i thig le las so/_/dga' ba bzhi po dag pa'o/_/zhes bya ba ni de ltar mdor na yoM gyi yi ge
[\[50b.3\]]thig le dang /_zla phyed dang o yi yi ge ste dga' ba bzhi dag pa gshin rje ma'i sngags so/_/pa sde'i mtha' ma bde ba'i gzugs/_/zhes bya ba ni pa'i sde tshan gyi mtha'i yi ge ni ma'i yi ge ste bde ba'i gzugs so/_/ma'i yi ge khyad par ji lta bu zhe na/_dga' ba bzhi'i mthar thug pa'i gzugs
[\[50b.4\]]so/_/o'i yi ge bzhon ldan pa/_/zhes bya ba ni o'i yi ge zhon pa dang ldan pa'o/_/mgo bor zla phyed nyi mas mnan/_/zhes bya ba ni mgo bor zla ba phyed pa dang thig les reg pas mo'i yi ge la zhon par blta bar bya'o/_/mdor na moM gi yi ge rmongs byed ma'i sngags so/_/sa yi pha rol
[\[50b.5\]]gzhom med pa/_/zhes bya ba ni sa'i pha rol gyi yi ge ste rang bzhin ci zhe na gzhom du med pa'o/_/gzhom du med pa'i gzugs so/_/nyi ma yi ni stan la gnas/_/zhes bya ba ni nyi ma'i gdan la gnas pa ste/_de yang /_dbyangs kyi bzhi pa rna drung bzung /_/zhes bya ba ste/_bzhi pa ai'i
[\[50b.6\]]dbyangs kyi yi ges rna ba'i gnas su bzung ba'o/_/cha shas zhes bya ba ni cha shas bcu drug pa rnams kyis de de bzhin no/_/zla ba phyed pa'o/_/zla ba phyed pa'i cha shas slar yang mgo bor brgyan pa zhes bya ba ste/_de la de ltar mgo bor thig le dang bcas pas brgyan pa'o/_/de ltar mdor
[\[50b.7\]]na hrI'i yi ge'o/_/'dod chags mtha' yi rang bzhin no/_/zhes bya ba ni lhan cig skyes pa'i dga' ba'i mtha'i bde ba'i rang bzhin te mchog tu mi 'gyur ba las zhes bya bar dgongs so/_/de ltar kun du bskyed ma'i sngags so/_/ye shes kyi yi ge ni hUM gi yi ge'o/_/gnyis 'gyur
[\[51a\]]
[\[51a.1\]]dbye zhes bya ba ni hU~M gi yi ge gnyis brjod pa'o/_/spro ba dang ni bsdu bas skyes/_/zhes bya ba ni hUM gi yi ge spro ba dang sdud pa por skyes pa ste byang chub kyi sems so/_/'og dang steng du gnas pa yi/_/mgon po longs spyod rdzogs 'dzin pa/_/zhes bya ba ni mdor na steng
[\[51a.2\]]'og tu gnas pa'i mgon por gyur pa ste/_hU~M gi yi ge snying ga dang chos kyi 'byung gnas kyi pad+mor bla ma'i gdams ngag bstan pas shes par bya'o/_/don gyi cho ga yongs su rdzogs pa'o/_/zhes bya ba ni don gyi cho gas yongs su dga' ba'i don rang gi nyams su myong bas te de'i cho gas
[\[51a.3\]]sems rtsa thams cad du song bas bde ba chen pos dgang bar bya bya'o zhes bya ba'i don to/_/yongs su skrag byed ma sa bon/_/zhes bya ba ni de ltar hUM gi yi ge gnyis yongs su skrag byed ma'i sa bon te sngags zhes bya bar dgongs so/_/pa mtha'i yi ge bzung nas ni/_/zhes bya ba ni pa'i yi ge
[\[51a.4\]]yongs su gzung ba'o/_/slar yang de bzhin brjod par bya/_/zhes bya ba ni slar yang pha'i yi ge de bzhin du brjod par bya'o/_/mdor na ma gsungs kyang rjes su bzhag ste/_Ta'i yi ge phyed kyis kyang gsal bar bya ste phaT phaT kyi yi ge dag go/_/phaT kyi yi ge 'di rnams kyi rnam par gzhag pa
[\[51a.5\]]gsungs pa/_u rgyan 'bar ba 'dzin grong gi_/bu gar zhes bya ba ste u rgyan dang 'bar ba 'dzin pa'i grong dang lte ba'i gnas dang bu ga gnyis rnams su yang srog gi rlung gis bkang ba'o/_/thams cad la ci byed pa gsungs pa/_gtum mo 'bar ba'o zhes bya ba ste/_lte ba'i gnas nas a'i
[\[51a.6\]]yi ge gtum mo'i gzugs kyis 'bar ba ste 'dod chags chen po'i bdag nyid can no/_/'bras bu ci ster ba gsungs pa/_byang chub sems kyis sa gsum 'gengs/_/zhes bya ba ste/_'bar ba'i gtum mo de'i 'dod chags chen po'i mes zhu ba'i byang chub kyi sems kyis sa gsum ste/_
[\[51a.7\]]lus dang ngag dang yid 'gengs pa'o/_/de yis kyang rang gi rig pa skye bar 'gyur te gtum mo'i sngags so/_/da ni mdor byas nas gsungs pa'i sngags rnams kyis yongs su bsdu ba'i sgo nas phan yon gsungs pa/_de ltar bshad ces bya ba la sogs pa ste/_sngags gang rnams
[\[51b\]]
[\[51b.1\]]zhes bya'o/_/mdor bsdus pa zhes bya ba ste/_mdor na baM yoM moM hrIM hU~M hU~M phaT phaT ces bya ba ste/_oM gyi yi ge thams cad du rjes su 'brel par bya'o zhes bya ba'o/_/mA tra dang thig le la sogs pas phye ba rim pas yang sna tshogs pa'i yi ge nye bar mtshon par bya'o/_/rnal 'byor ma yi ming
[\[51b.2\]]yongs ldan/_/zhes bya ba ni oM baM rdo rje phag mo'o/_/oM yoM gshin rje ma'o/_/oM moM rmongs byed ma'o/_/oM hrIM kun du bskyod ma'o/_/oM hU~M hU~M kun du skrag byed ma'o/_/oM phaT phaT gtum mo'o/_/ci bya ba las kyi dus su rtogs par bya zhes bya ba ste zhi ba la sogs pa'i las kyi dus
[\[51b.3\]]rnams su shes par bya ba'o/_/re re'i zhes bya ba ni yi ge re re 'am rnal 'byor ma'o/_/bdag nyid che zhes bya ba ni mthu stobs so/_/grangs zhes bya ba ni grangs so/_/rnam par 'phro ba bdag nyid che/_/zhes bya ba ni gang rnams bdag nyid che ba de ni bdag nyid che ba ste/_sna tshogs pa'i sangs
[\[51b.4\]]rgyas kyi zhing du bzhud pa dang rnam par spro ba'o/_/cha shas zhes bya ba'i rang gi dus rnams su rnal 'byor ma rnams kyi cha shas zhes bya ba'o/_/de'i phyir yang byang chub kyi cha shas rgyu byed pa zhes bya ba ste/_sems can thams cad rnal 'byor ma'i gzugs kyis gdul bar bya ba de rnams lhag
[\[51b.5\]]ma med par byang chub kyi cha shas rnams su rab tu 'jug par byed pa'i gzugs kyis rang bzhin las kyang skyes pa gnas dang nye ba'i gnas la sogs par son par rnal 'byor ma 'phro'o zhes bya ba'i don to/_/da ni rdo rje phag mo'i rtsa ba'i sngags btu ba'i go rims ji lta ba'i rim pas 'khrul
[\[51b.6\]]'khor bcu gnyis rnams gsungs pa ste/_de yang /_thog mar rnam snang phyag 'tshal ba/_/zhes bya ba la sogs pa nas/_de nyid tshig ni rgya che ba/_/zhes bya ba'i bar du gzhag la/_thog mar 'khrul 'khor gyi 'khor lo rnams kyis bshad de/_thor long du sbal pa 'phar bas so/_/de ltar
[\[51b.7\]]'khrul 'khor zhes bya ba la sogs pa nas de 'khrul 'khor zhes bya ba ni rtsa'i 'khrul 'khor te rkang pa'i mthe bo nas mgo bo'i bar du rtsa stong phrag bdun cu rtsa gnyis rnams so/_/de rnams kyi 'khor lo zhes bya ba ni rtsa'i gtso bo dang sngags kyi yi ge'i tshad rnams so/_/de'i phyir khyod kyi sngags so/_/
[\[52a\]]
[\[52a.1\]]chung brgya che ba zhes bya ba ni rdo rje phag mo khyod kyi sngags mdor bsdus pa rnams su 'khrul 'khor gyi sngags kyi yi ge rnams de'i don du chud pa'o/_/yi ge re re'i don gyi sna tshogs pa'i dgos pa byed pa des na rgya che ba'o/_/der ba bshad bya zhes bya bar 'brel lo/_/bri bar bya zhes bya ba
[\[52a.2\]]la sogs pa nas/_de rnams su rtsa bskyed par 'gyur zhes bya ba'i bar du rtogs par sla'o/_/'on kyang lnga bcu rtsa drug gis lhag pa'i yi ge bzhi brgya rnams te/_de rnams kyis lhag ma la sogs pa yi ge nyi shu rtsa bzhi rnams te/_lte ba'i lhag ma rnams ni 'khrul 'khor bcu gnyis rnams kyi'o/_/
[\[52a.3\]]stong phrag bdun cu rtsa gnyis zhes bya ba ni rtsa stong phrag rnams so/_/re re'i 'khor zhes bya ba ni/_sngar bshad pa'i lnga bcu rtsa drug gis lhag pa'i yi ge bzhi brgya'i 'khor ro/_/rtsa gcig gi drang srong dang mda' dang zla ba zhes bya ba ni lnga bcu rtsa brgyad kyis lhag pa'i brgya ste/_spyir bsdus pas thams cad la
[\[52a.4\]]bdun stong nyis brgya bzhi bcu rtsa brgyad du 'gyur ro/_/de ltar thams cad ces bya ba la sogs pa ste/_drang srong rig byed mtshams zhes bya ba ni sngon du bshad pa rnams las lhag pa bzhi bcu rtsa brgyad do/_/de rnams su yang des nyung bar 'gyur ro/_/ci'i phyir zhe na/_gsungs pa/_lus thams
[\[52a.5\]]cad kyi tshigs su 'gyur ro zhes bya ba'i don to/_/der gnas zhes bya ba ni tshigs kyi rtsa rnams kyi'o/_/las gcig tu zhes bya ba ni zhi ba la sogs pa'i las kyi dus rnams su 'khrul 'khor gcig ste ji ltar mos par yongs su btu bar bya'o zhes bya bar 'brel lo/_/rnam shes zhes bya ba la
[\[52a.6\]]sogs pa nas yid 'joms pa zhes bya ba'i bar du rtogs par sla'o/_/da ni slar yang rim pa ji lta bas sngags btu ba seng ge rnam par lta ba yis bshad pa gsungs pa/_thog mar rnam snang phyag 'tshal ba/_/zhes bya ba la sogs pa ste/_thog mar rnam par snang mdzad ces bya ba ni thog mar
[\[52a.7\]]rnam par snang mdzad phyag 'tshal ba ste sngags thams cad kyi thog mar gnas pa'o/_/chos kyi dbyings ni zhes bya ba ni dgongs pa'i gzugs kyis sngon du bshad pa'i mtshan nyid rnams kyis oM gyi yi ge'i rang bzhin chos kyi dbyings so zhes bya ba'o/_/ta sde'i lnga pa'i yi
[\[52b\]]
[\[52b.1\]]ge ni/_/zhes bya ba ni ta'i sde tshan gyi lnga pa'i yi ge ni na'i yi ge'o/_/lnga pa'i ni sde tshan no/_/rnal 'byor ma gzugs nam mkha' brten/_/zhes bya ba ni de ltar a'i sde tshan la ltos nas ta'i sde tshan lnga pa'o/_/de'i phyir lnga pa'i na'i yi ge zhes bya ba'i don to/_/de yang nam mkha'i dbus
[\[52b.2\]]su brten pa'i rnal 'byor ma'i gzugs rnams kyis te a wa d+hU tI'i dbus su zhes bya ba'i don to/_/pa mtha'i sa bon o dang ldan/_/zhes bya ba ni pa'i sde tshan gyi mtha' ma ni ma'i yi ge ste/_o dbyangs ldan zhes bya ba ni o'i dbyangs dang ldan pa ste mdor na mo zhes bya ba'o/_/de'i khyad
[\[52b.3\]]par gsungs pa/_gti mug 'joms par byed pa yi/_/rnal 'byor ma'i tshogs spro ba'o/_/zhes bya ba ste/_mkha' 'gro ma la sogs pa'i sna tshogs pa'i rnal 'byor ma gti mug la sogs pa 'joms par byed pa dang thig le spro ba'o/_/de yi bzhi pa'i sa bon ni/_/zhes bya ba ni pa'i sde tshan
[\[52b.4\]]gyi bzhi pa'i sa bon ni b+ha'i yi ge ste/_sa gsum du ni khyab pa ste/_/rnal 'byor ma ni spro ba'o/_/zhes bya ba ni de ltar b+ha'i yi ge las lus dang ngag dang yid dang khams gsum khyab pa'i rnal 'byor ma spro ba'o/_/thog ma yi ni gsum pa ste/_/zhes bya ba ni thog ma ka'i sde tshan gyi
[\[52b.5\]]gsum pa ni ga'i yi ge'o/_/de yang khyad par ji lta bu zhe na/_gsungs pa/_'gro ba drug po nyams byed pa'i/_/mkha' 'gro ma yi 'khor lo spro/_/zhes bya ba ste/_sems can thams cad kyi 'gro ba drug 'joms pa'i rgyu ste/_chos dang chos can rab tu 'jug pa'i mkha' 'gro ma'i
[\[52b.6\]]'khor lo spro ba zhes bya ba'o/_/ya sde'i mtha' yi sa bon ni/_/byang chub sems kyi rang bzhin no/_/zhes bya ba ni ya'i sde tshan gyi mtha' wa'i yi ge ste/_byang chub kyi sems kyi rang bzhin no/_/lnga pa'i sde yi thog ma ste/_/zhes bya ba ni lnga pa ni ta'i sde tshan gyi thog ma ste ta'i yi ge'o/_/
[\[52b.7\]]de bzhin nyid kyi sa bon te/_/e yi dbyangs kyis mgo la reg_/ces bya ba ste/_de yang ta'i yi ge la e'i yi ge dang ldan pa ste mdor na te'i yi ge ste/_de bzhin nyid dang yang dag pa'i mtha'i rang bzhin no/_/chu yi yi ge yongs bsags pa/_/zhes bya ba ni chu'i sa bon yongs bsags
[\[53a\]]
[\[53a.1\]]pa ni ba'i yi ge ste yon tan gsungs pa/_thams cad byed pa'i rang bzhin no/_/zhes bya ba ni sngon du bshad pa'i sngags kyi yi ge rnams dang rnal 'byor ma rnams kyi rgyu byang chub kyi sems rab tu 'bab pas bde ba'i gnas kyi dngos po'i gzugs zhes bya ba'i don
[\[53a.2\]]to/_/rtsa sde'i dbus gnas bzung nas ni/_/zhes bya ba ni rtsa'i sde tshan gyi dbus na gnas pa ni dza'i yi ge ste de gzung bar bya ba'o/_/nyi ma yi ni gdan ldan pa/_/zhes bya ba ni de ltar dza'i yi ge nyi mas brgyan pa ste ra'i yi ge'o/_/des 'og gi char ldan par bya ba ste mdor na dzra'i
[\[53a.3\]]yi ge'o/_/yon tan ci zhe na/_gsungs pa/_las kyi dus su khyad par 'bar/_/zhes bya ba ste khyad par gyi las su yang sangs rgyas dang byang chub sems dpa' rnams gang byed pa rang gi rtog pa dang bral ba'i las sems can rnams kyi rnam par rtog pa'i dbang gis de thams cad 'bar
[\[53a.4\]]bar gyur pa ste 'od gsal ba'i ye shes rnams kyis zhes bya ba'i don to/_/phag mo yi ni sa bon ni/_/zhes bya ba ni phag mo'i sa bon ba'i yi ge'o/_/a yi yi ges rnam par reg_/ces bya ba ni de de ltar A'i yi ge dang ldan pa ste mdor na bA'o/_/yon tan kyang gsungs pa/_sa gsum ye
[\[53a.5\]]shes rang bzhin mnyam/_/zhes bya ba ste sa gsum gyi ye shes ni rang gi rig pa'i bde ba ste ye shes tshad med pa des rnal 'byor pa rnams kyis rang bzhin gyi ye shes 'char ba zhes bya ba'i don to/_/me yi sa bon dbyangs gnyis ldan/_/zhes bya ba ni me'i sa bon ni ra'i yi ge ste dbyangs
[\[53a.6\]]kyi gnyis pa A'i yi ge'o/_/de dang ldan pa ste mdor na rA zhes bya ba'o/_/'khor ba'i las kyi rang bzhin no/_/zhes bya ba ni de ltar rA'i yi ge 'khor ba'i las kyi rang bzhin te/_gang gi phyir mdzes pa dang 'bar bar 'gyur bas rA'i yi ge'o/_/de'i phyir ye shes dang bral bas las gang
[\[53a.7\]]byed pa yang dag par bcom nas de thams cad sangs rgyas kyi rang bzhin zhes bya bar dgongs so/_/sa mtha'i mgo la i dbyangs reg_/ces bya ba ni sa'i yi ge'i pha rol ni sa'i pha rol te ha'i yi ge'o/_/de yang mgo bo la I'i dbyangs kyis reg pa ste mdor na hI'i yi ge'o/_/don gsungs
[\[53b\]]
[\[53b.1\]]pa/_rtag tu tshangs pa'i rang bzhin blta/_/zhes bya ba ste hI ni rtag tu mchog gi tshangs pa'i rang bzhin du blta bar bya ste gang gi phyir sems can thams cad kyi ye shes kyi rang bzhin zhes bya ba'i don to/_/dbyangs kyi gnyis pa bzung nas ni/_/de ltar mkha' 'gro ma yi gzugs/_/zhes bya ba ni
[\[53b.2\]]dbyangs kyi gnyis pa'i yi ge A gzung ba'o/_de ltar zhes bya ba dang mkha' 'gro ma'i gzugs zhes bya ba ni sa bon gyi yi ge de mkha' 'gro ma'i gzugs so/_/de'i phyir 'di gsungs pa/_/sems can sgrol bar byed pa'o/_/zhes bya ba ste mkha' 'gro ma gang gi gzugs kyis sems can thams
[\[53b.3\]]cad sgrol bar byed do/_/gang gi phyir mkha' la 'gro ba sa sprul pas nam mkha' la sna tshogs pa'i 'jig rten gyi khams su 'gro bas na Da Na NA o ste nam mkha' la 'gro ba'i khams kyi lugs kyis te 'di ni sems can thams cad kyi dngos po'i phyir dang sems can thams cad kyi 'gro ba'i ngo
[\[53b.4\]]bo nyid kyis mkha' 'gro ma'i snying du rab tu zhugs pa zhes bya ba'i don to/_/ya yig gnas pa ra dang ldan/_/zhes bya ba ni ya'i yi ge gnas pa la rA'i yi ges ldan pa'o/_/slar yang A yi dbyangs sbyor ro/_/zhes bya ba ni de ltar yang a'i dbyangs kyi yi ge sbyar bar bya'o/_/mdor na
[\[53b.5\]]yar+ya'i yi ge'o/_/'di'i don ni/_/khams gsum rnal 'byor ma spro ba'o/_/zhes bya ba ni khams gsum rnams su rnal 'byor ma rnams spro ba zhes bya ba'o/_/drug pa'i sde yi dang po ni/_/zhes bya ba ni drug pa'i sde tshan gyi dang po ni pa'i yi ge'o/_/rnal 'byor ma sngags kun rang bzhin/_/zhes
[\[53b.6\]]bya ba ni thams cad kyi gzugs kyi pad+ma'i snying po la byang chub kyi sems kyi thig le'i rang bzhin las kyang rnal 'byor ma rnams kyi lhan cig skyes pa'i zhes bya ba'i don to/_/rA gnas pa ni a dbyangs ldan/_/zhes bya ba ni rA'i yi ge gnas pa a'i yi ge dang ldan pa ste/_mdor na ra zhes bya ba'o/_/
[\[53b.7\]]de'i yang rang bzhin ci zhe na/_gsungs pa/_sdang ba'i sems can gsod byed 'gyur/_/zhes bya ba ste/_snang ba'i sems can rnams snying rje'i rgyu yis gsod par gsungs so/_/'o na gsad pa'i las rnams kyis sems can rnams la gnod par 'gyur ro/_/slar yang byang chub sems
[\[54a\]]
[\[54a.1\]]dpa' rnams kyi dmyal ba nyid de ji ltar snying rje'i gang gis 'gro ba'i don byed par 'gyur zhe na/_de nyid bshad pa/_khyed kyi ngag bden te 'on kyang byang chub sems dpa' rnams kyis gzhan la phan pa'i bsam pa bskyed pa la brtson pa ste/_rang la phan pa'i bsam pa ni
[\[54a.2\]]med do/_/gcig tu na gzhan la gnod pa byang chub sems dpa' rnams kyi ma yin te/_rtag tu de ltar smon lam 'debs pa dang /_gsod pa la sogs pa'i las rnams kyis kyang bdag nyid las mngon sum du dmyal ba la sogs par 'gro bar gyur pa mchog yin no zhes so/_/de ci'i
[\[54a.3\]]phyir zhe na/_sdang ba'i sems can gcig gis kyang sems can du ma rnams la gnod pa byed do/_/des de ltar las kyis grangs med pa'i bskal pa rnams su dmyal ba la sogs pa'i sdug bsngal nyams su myong ste/_de'i de ltar dgrol ba'i rgyud nyid pas skyon med de 'di ni mdor bsdus pa'i
[\[54a.4\]]don yin pas rgya che ba yang sna tshogs pa'i mdo sde la sogs pa dang bstan bcos rnams su shes par bya'o/_/dza yi yi ges yongs gzung ste/_/i yi dbyangs dang yang dag ldan/_/zhes bya ba ni dza'i yi ge yongs su gzung bar bya'o/_/i'i yi ge dang yongs su ldan par bya ste/_mdor na dzi yi
[\[54a.5\]]yi ge'o/_/de yang sgyu ma'i rang bzhin no/_/zhes bya ba ste sgyu ma chen po dang sangs rgyas rnams kyi sprul pa'i sku la zhes bya bar dgongs so/_/so yi sa bon rna ba la/_/e yi dbyangs kyis reg pas dbye/_/zhes bya ba ni e'i yi ges las rnams su phye ba ste reg pa'o/_/mdor na ter 'gyur
[\[54a.6\]]ro/_/glu yi sngags kyis sbyar ba ste/_/zhes bya ba ni de ltar de'i yi ge sngags kyi dbyangs kyis sbyar bar bya'o/_/de ltar yang gang gi glu yin/_ci bya ba la sogs pa gsungs pa/_tre yi yi ges sa gsum kun/_/zhes bya ba ste de'i yi ges khams gsum la thams cad glu'i rnam par
[\[54a.7\]]sbyar bar bya'o/_/de ci'i phyir zhe na/_ye shes kyis ni khyad par sngags/_/zhes bya ba ste/_de ltar sngags ye shes kyi rang bzhin nyid do/_/de lta bu'i rnam pa des chos thams cad bsgrag par bya'o zhes bya ba ni khyad par ro/_/la yi yi ge o dang ldan/_/zhes bya ba ni/_la'i yi ge
[\[54b\]]
[\[54b.1\]]la o'i yi ges ldan par bya ba ste/_mdor na lo'i yi ge'o/_/'di'i don ni/_'jig rten rnams kyis 'dzin pa'o/_/zhes bya ba ste/_'jig rten rnams kyi rten du gyur pa sa lta bu'i ye shes kyi rlung lhan cig skyes pa'i ye shes zhes bya bar dgongs so/_/de yang byang chub byed pa ni chos zhes bya ba ste
[\[54b.2\]]rnal 'byor pa rnams kyi bsgom pa goms pas lhan cig skyes pa'i dga' ba'i mthar thug pa thob pa ste/_de nyid byang chub rnams kyi byed pa bzhi pa bdag po yang dag pa'i nyams su myong ba zhes bya ba'i don to/_/thog ma'i ka ni ya stan ldan/_/zhes bya ba ni thog mar ka'i yi ge la sbyin par bya ste ya'i
[\[54b.3\]]gdan no/_/mdor na kya'i yi ge'o/_/'di'i rang bzhin gsungs pa/_'chi dang lhan skyes dbye ba med/_/ces bya ba ste/_ka'i yi ge de nam mkha' ste 'chi ba'i rlung gis rlung med pa'o/_/de lta bu'i rang bzhin gyi ye shes dang rnam par shes pa de yod na srog dang sems dag cing zhes pa'o/_/pa'i
[\[54b.4\]]mtha' zhes bya ba ni pa'i sde tshan gyi mtha' ma ma'i yi ge'o/_/a yi yi ge'i dbyangs sbyar bya/_/zhes bya ba ni a'i yi ge dbyangs kyis sogs pa ste mdor na mA zhes bya ba'o/_/sa gsum gyi ni ma'i rang bzhin/_/zhes bya ba ni yi ge mA de sa gsum gyi ma dang rnal 'byor ma'i rang bzhin lus
[\[54b.5\]]dang ngag dang yid bskyed ma zhes bya ba ste a wa d+hU tI'i zhes bya ba'i don to/_/ta yig i yi yi ges brgyan/_/zhes bya ba ni ta'i rnam pa'i yi ge i'i yi ges brgyan pa'o/_/mdor na tir 'gyur ro/_/bde ba 'dzin par byed pa'o/_/zhes bya ba ni de ltar ta'i yi ge bde ba 'dzin pa ste rtsa
[\[54b.6\]]thams cad nas 'pho ba'i dus su zhes bya ba'o/_/slar yang pa'i sde'i mtha' ma ste pa'i sde tshan gyi mtha' ma ni yi ge ma'o/_/tshad med pa'i lhan skyes kyi dbus na gnas pa'i rang bzhin no zhes bya ba ni bshad pa'i bde ba'i rtsa'i der ma'i yi ge tshad med pa'i dbus su lhan skyes kyi rang bzhin no/_/sa'i
[\[54b.7\]]mtha' ma A dang ldan/_/zhes bya ba ni sa'i pha rol ha'i yi ge'o/_/de ltar A'i yi ge dang ldan pa ste mdor na hA zhes bya ba'o/_/rdor sems ye shes gzhom med pa'o/_/zhes bya ba ni rdo rje sems dpa' gzhom du med pa'i ye shes kyi rang bzhin gzhom par bya ba dang 'joms par byed pa spangs pa
[\[55a\]]
[\[55a.1\]]zhes bya bar dgongs so/_/ya sde'i mtha' ma i dbyangs ldan/_/zhes bya ba ni ya'i sde tshan gyi mtha' ma'i yi ge wa'i yi ge'o/_/de yang i'i dbyangs dang ldan pa ste mdor na wi'o/_/mi shes rang bzhin 'joms byed pa'o/_/zhes bya ba ni mi shes pa'i rang bzhin gyi cho
[\[55a.2\]]gas des 'joms par byed pa ste wa'i yi ger bshad ces bya bar dgongs so/_/bye sngags chos dbyings rang bzhin te/_/zhes bya ba ni d+ye'i yi ge'i sngags chos kyi dbyings kyi rang bzhin no/_/thams cad rang bzhin khyab pa'o/_/zhes bya ba ni de ltar yi ge de thams cad kyi rang bzhin sna tshogs
[\[55a.3\]]pa'i chos khyab pa'o zhes bya ba ste/_gang dbang po la sogs pas mchod pa'o/_/bu ga rnams nas 'dzag pa sa/_/zhes bya ba ni bu ga thams cad nas byang chub kyi sems 'dzag pa po ni sa'i yi ge'o/_/'bab pa'i sa bon nyi ma ldan/_/zhes bya ba ni byang chub sems 'bab pa'i sa bon ni
[\[55a.4\]]ba'i yi ge'o/_/nyi ma'i ni ra'i yi ge dang ldan pa ste mdor na rba'o/_/chu srin dbang po yi ni sngags/_/zhes bya ba ni chu srin dbang po yis ni 'dod pa ste 'dod chags chen po thams cad du rjes su son pa'i sngags so/_/de'i rang bzhin rba'i yi ge'o/_/pa sde'i bzhi pa'i sa bon ni pa'i sde
[\[55a.5\]]tshan gyi bzhi pa'i sa bon b+ha'i yi ger gnas pa'o/_/U'i dbyangs stan dang ldan pa ste/_/zhes bya ba ni de ltar b+ha'i yi ge U'i stan dang yang dag par ldan pa'o/_/'khor ba'i sdug bsngal nyams byed pa'o/_/zhes bya ba ni de ltar gnyis kyi b+hU'i yi ges 'khor ba'i sdug bsngal nyams
[\[55a.6\]]par byed pa'o/_/ta yi sngags kyis dgra nyams byed/_/ces bya ba ni sngags kyi ta'i rnam pa'i yi ge'i sngags kyis dgra de sna tshogs pa'i bgegs 'joms par byed pa'o/_/slar yang pa sde'i bzhi pa ni/_/zhes bya ba ni slar yang pa'i sde tshan gyi bzhi pa b+ha'i yi ge'o/_/sgra chen po ni sgrogs
[\[55a.7\]]pa'o/_/zhes bya ba ni b+ha zhes bya ba'i yi ge chen po'i sgra sgrogs pa ste/_rang gis rig pa'i ye shes kyi 'od gsal ba zhes bya ba'i don to/_/rlung gi sa bon A yig reg_/ces bya ba ni/_rlung gi sa bon ni ya'i yi ge'o/_/de de ltar A'i yi ges reg pa'o/_/sngags ni nor bur 'bab
[\[55b\]]
[\[55b.1\]]bzhin pa'o/_/zhes bya ba ni de ltar mdor na ya'i yi ge ste rtsa thams cad kyi rang bzhin rdo rje nor bu de la gzhol bas mtshon pa rlung chen po'i bdag nyid bde ba de'i sngags de de bzhin no/_/chu yi sa bon rnar gzung ba/_/zhes bya ba ni chu'i sa bon ni ba'i yi ge'o/_/de yang rna bas
[\[55b.2\]]gzung ba ste/_/sgyu ma yi ni rang bzhin no/_/zhes bya ba ni rnal 'byor gyi dbang phyug gis sgra gang ci thos pa dang sangs rgyas de thams cad sgyu ma'i rang bzhin no/_/de ltar gsungs pa/_zhal rnam par dag pa b+ha'i yi ge'o/_/mig rnam par dag pa ya'i yi ge'o/_/de bzhin du pa'i yi ge'o/_/
[\[55b.3\]]sa yi pha rol e yig ldan/_/zhes bya ba ni sa'i yi ge'i pha rol ni ha'i yi ge'o/_/e'i yi ge dang ldan pa ste mdor na he'i yi ge'o/_/sa gsum gyis ni 'khrul 'joms rgyu/_/zhes bya ba ni sa gsum rnams su lus dang ngag dang yid kyis 'khrul pa de nyid gti mug la sogs pas
[\[55b.4\]]'khor ba thams cad kyi rdzas yod pa nyid dang 'khrul pa dang bcas pa yang ring du byed pa'i sa he'i yi ge zhes bya ba bshad do/_/pa sde'i mtha' ma rkang rang bzhin/_/zhes bya ba ni pa'i sde tshan gyi mtha' ma ma'i yi ge'o/_/rkang gi rang bzhin zhes bya ba ni de ltar ma'i rnam pa'i yi ge'i dbus
[\[55b.5\]]ma'i ye shes kyi rang bzhin zhes bya ba'o/_/sa yi pha rol a dang ldan/_/zhes bya ba ni sa'i pha rol gyi yi ge ni ha'i yi ge'o/_/a'i yi ge dang ldan pa ste mdor na hAr 'gyur ro/_/ngo mtshar che ba yi ni chos/_/zhes bya ba ni ngo mtshar che ba'i gzugs kyi chos te kye bcom ldan 'das chos kyi
[\[55b.6\]]gzugs zhes bya ba la sogs pas kyang ngo /_/ya sde'i mtha' ma zhes bya ba ni ya'i sde tshan gyi mtha' ma wa'i yi ge'o/_/yi ge mchog ni pad+ma'i rtsa ba'i yi ge sa bon las so/_/mchog tu mi 'gyur dngos po zhes bya ba ni rtsa thams cad kyir bshad do zhes bya bar dgongs so/_/tsa sde'i
[\[55b.7\]]dbus ma'i sa bon ni/_/zhes bya ba'i tsa'i sde tshan gyi dbus ma'i sa bon dza'i yi ge'o/_/ra ni mgo la gnas pa ste/_/zhes bya ba ni ra'i yi ge mgo la gnas pa'o/_/e'i yi ges phye ba zhes bya ba ni 'di e'i yi ges phye ba ste mdor na dze'i yi ge'o/_/lha dang lha min rang bzhin no/_/
[\[56a\]]
[\[56a.1\]]zhes bya ba ni de ltar dze'i yi ge ni lha dang lha ma yin gyi rang bzhin te khams gsum rnams su lha dang lha ma yin de nam mkha' spro ba zhes bya bar dgongs so/_/de ltar sngags tshig drug po ste/_/rnal 'byor ma dang tshogs spro ba/_/zhes bya ba ni de ltar sngags kyi rkang pa drug
[\[56a.2\]]ste/_gang zhe na gsungs pa/_b+ha ga ba ti badzra bA rA hI/_AR+YA pa rA dzi te trai lo kya mA te/_ma hA bi d+ye/_sarba b+hU ta b+ha yA wa te/_ma hA badzre zhes bya ba'o/_/oM na mo'i yi ge gsum gyi tshig rkang thams cad la mngon par sbyar bar bya'o/_/de rnams kyis kyang rnal 'byor ma'i tshogs spro ba'o/_/de ci'i
[\[56a.3\]]don du zhe na/_gsungs pa/_las kun rang bzhin 'khor lo yi/_/zhes bya ba ste/_bshad pa'i yi ge re re'i rgyu yang don sna tshogs pa rig ste/_don des rnal 'byor ma'i 'khor lo las thams cad byed pa zhes bya ba'i don to/_/'di gsungs so zhes bya ba la sogs pa ni rdo rje phag mo'i rang gi
[\[56a.4\]]rgyud yongs su spangs pa'o/_/lhag ma ni rtogs par sla'o/_/'di rdo rje phag mo'i rtsa ba'i sngags kyi 'khrul 'khor gyi 'khor lo dang po'o/_/slar yang gnyis pa sbal pa mchod pas gsungs pa/_gnyis pa zhes bya ba la sogs pa ste/_phag mo rdo rje gtso mo yi/_/zhes bya ba ni rdo rje ni mi
[\[56a.5\]]phyed pa'i sngags te rlung dang rnam par shes pa yang dag par sbyor ba las ye shes so/_/de'i gtso mo ni sngon du phag mo rtsa gsum gyi bu ga nas rdo rje gtso mo de'i 'khrul 'khor gnas ji lta ba las bskyed pa'i yi ge'i rigs pas 'khrul 'khor te de bshad par bya'o zhes bya bar 'brel lo/_/yi
[\[56a.6\]]ge btu ba gsungs pa/_ya sde'i mchog ces bya ba ni ya'i sde tshan gyi mtha' ma wa'i yi ge'o/_/byang chub sa bon rang bzhin no/_/zhes bya ba ni de ltar wa'i yi ge byang chub kyi sa bon gyi rang bzhin rnal 'byor bsgom pa'i me long gis gzugs brnyan rnam pa dang bcas pa'i ye shes sna tshogs
[\[56a.7\]]pa'i rnam pa yang ste/_rnal 'byor sgom pa a wa d+hU tI la dmigs pa mchog tu mi 'gyur ba'i sems rnam pa dang bcas pa nyid kyis zhugs pas sems can gyi don byed pa'i smon lam rnams kyis zhes bya ba'i don to/_/lce gnyis zhes bya ba ni dza'i yi ge'o/_/ra yig ldan zhes bya
[\[56b\]]
[\[56b.1\]]ba ni ra'i yi ge dang ldan pa'o/_/rnal 'byor ma sngags a yig dgang /_/zhes bya ba ni a'i rnam pa'i yi ges bkang ba ste/_mdor na dzra'i yi ge'o/_/don ci zhe na/_rnal 'byor ma'i sngags zhes bya ba ste gang gi phyir rnal 'byor ma'i sngags zhes bya ba'i rnam pa'i gzugs dang sems
[\[56b.2\]]kyang ngo /_/sa gnas pa ni zhes bya ba ni sa'i yi ge dngos su brjod pa'i phyir gnas pa zhes bya ba'o/_/mi g.yo ba zhes bya ba ni de ltar ye shes dang shes bya rnams gnyis su med pa nyid kyis g.yo ba med pas bskyed par bya zhes bya ba'o/_/na yi yi ge e dang ldan/_/zhes bya ba ni na'i yi
[\[56b.3\]]ge a'i yi ge dang yongs su ldan pa ste mdor na ni'i yi ge'o/_/thams cad sprul pa'i rgyu mtshan no/_/zhes bya ba ni de ltar yang gnyis su med pa'i sbyor ba la sems can thams cad kyi sprul pa nye bar 'gro ba'i rgyu mtshan du gsungs so/_/thog nas dbyangs ni thog ma'i mgon/_/zhes bya ba ni
[\[56b.4\]]thog ma'i dbyangs ni a'i yi ge gnas pa'o/_/de yang thog ma'i yon tan mgon po zhes bya ba ste sems can yon tan gyi gzugs kun gzhi rnam par shes pa'i mtshan nyid sprul pa'i sku 'dzin pas so/_/sems can thams cad kyi mgon du gyur pa yongs su skyob pa zhes bya ba'i don ni/_lce gnyis
[\[56b.5\]]i dbyangs mgo la reg_/ces bya ba ni a'i yi ge'i dbyangs kyis brgyan pa ste mdor na dza'i yi ge'o/_/sa gsum khams kyi rang bzhin no/_/zhes bya ba ni sa gsum gyi sna tshogs pa'i khams kyi rang bzhin no/_/gang gi phyir dza'i yi ges rgyal ba ste sna tshogs pa'i sprul pa'i sku zhes bya
[\[56b.6\]]ba'i don to/_/ta yi yi ge e dang ldan/_/zhes bya ba ni ta'i yi ge e dang ldan pa ste mdor na ta'i yi ge'o/_/lte ba'i 'og tu gru gsum pa'i dbus su srog nges par phab nas lhan cig skyes pa'i sbyor ba'i mtshan nyid ces bya ba'o/_/lnga pa yi ni thog ma ste/_/zhes bya ba ni de ltar sngon
[\[56b.7\]]du bshad pa'i te'i yi ge lnga pa'i sde tshan gyi thog ma ni ta'i sde tshan gyi'o/_/rnal 'byor ma yi de nyid dngos/_/zhes bya ba ste/_/rnal 'byor ma'i de kho na nyid kyi rang bzhin zhes bya ba ni a wa d+hU tI nas byang chub kyi sems rab tu 'bab pa'i dus rnams su 'chad pa med pa'i rgyun gyi ye shes
[\[57a\]]
[\[57a.1\]]shar bas gang cung zad rnal 'byor ma rnams kyis smra bar bya ba skyes pa'i rabs la sogs pa dge ba dang mi dge ba de thams cad rnal 'byor ma'i de kho na nyid kyi sbyor ba'i dbang gis shes par bya ba'o/_/ya'i sde bzhir gnas pa'i sa bon/_/zhes bya ba ni ya'i sde tshan gyi
[\[57a.2\]]bzhi pa'i sa bon wa'i yi ge'o/_/kun gyi gtso mo'i rang bzhin no/_/zhes bya ba ni thams cad kyi gtso mo'i rang bzhin ni rtsa'i sna tshogs pa'i ste a wa d+hU tI zhes bya ba'i don to/_/brgyad pa'i sde yi thog sa bon/_/zhes bya ba ni brgyad pa'i sde tshan gyi thog ma'i sa bon sa'i yi ge'o/_/stong pa
[\[57a.3\]]yis ni brgyan pa ste/_/zhes bya ba ni stong pas brgyan pa ni thig les te mdor na saM gi yi ge'o/_/khu ba'i khams kyi ngo bo nyid/_/ces bya ba ni de ltar tshigs thams cad nas 'dzag pas khu ba'i khams kyi rang bzhin no/_/gnyis par gnas pa'i thog ma ni/_/zhes bya ba ni
[\[57a.4\]]gnyis pa ka'i sde tshan gyi thog ma ka'i yi ge'o/_/keng rus thig le 'dzin pa yi/_/zhes bya ba ni keng rus mngon par 'dzin pa ste/_thig le'i sbyor bas zhes bya ba ni rang bzhin med par byas pa zhes bya ba'o/_/ya sde'i gnyis pa'i sa bon ni/_/zhes bya ba ni ya'i
[\[57a.5\]]sde tshan gyi gnyis pa'i sa bon ni ra'i yi ge'o/_/i yi dbyangs dang ldan pa'o/_/zhes bya ba ni i'i yi ge dbyangs dang ldan pa ste mdor na ri'i yi ge'o/_/rdo rje snying gnas mgon po ste/_/zhes bya ba ni rang gi lus dang ngag dang yid kyi rdo rje'i lte ba dang mgrin pa dang snying ga'i 'dod chags chen
[\[57a.6\]]po'i me'i rang bzhin du yongs su gnas pa'o/_/mgon po zhes bya ba ni 'khor lo gsum du 'gro ba dang 'ong ba'i dbang gis phung po dang khams la sogs pa thams cad du bde bas yongs su skyob pa zhes bya ba'i don to/_/ta mtha' e yi yi ges brgyan/_/zhes bya ba ni ta'i sde tshan gyi
[\[57a.7\]]mtha' ma na'i yi ge ste e'i yi ges rna ba la brgyan pa'o/_/mdor na ni'i yi ge'o/_/skye gnas la ni spras pa'o/_/zhes bya ba ni skye gnas rnams la spras pa ste rnal 'byor ma rnams kyi la ye shes kyis so/_/rnam par shes pa'i zag pa med pa la brgyan pa zhes bya bar dgongs so/_/ta yig
[\[57b\]]
[\[57b.1\]]nyi ma dang ni ldan/_/zhes bya ba ni ta'i yi ge la nyi ma ste ra'i yi ge dang ldan pa'o/_/mdor na tra'i yi ge'o/_/'dzag pa yi ni rgyal po'o/_/zhes bya ba ni gnyis su med par rgyal ba'i phyir byang chub sems kyi 'dzag pa rnams kyi zhes pa'o/_/b+ha ni nyi ldan a yig brgyan/_/zhes bya ba ni b+ha'i yi ge
[\[57b.2\]]la nyi ma ste ra'i yi ge dang ldan pa'o/_/a'i yi ges brgyan zhes bya ba ni a'i yi ges spras pa ste mdor na b+h+ra'i yi ge'o/_/lte ba'i thab tu gnas pa'o/_/zhes bya ba ni lte ba'i thab tu gnas pa ste sna tshogs pa'i gzugs bskyed pa nyid kyis so/_/nga'i mtha' ma zhes bya ba ni pa'i sde tshan gyi mtha'
[\[57b.3\]]ma'i yi ge'o/_/gnad rang bzhin zhes bya ba ni zhes bya ba ni rtsa stong phrag bdun cu rtsa gnyis rnams kyi mtshams su 'dzag pa'i dus su gnad kyi bde ba nyams su myong ba'i gzugs kyi ye shes dang ldan pa'i bcom ldan 'das zhes bya bar dgongs so/_/Ta mtha' zhes bya ba ni Ta'i sde tshan gyi mtha' ma Na'i yi
[\[57b.4\]]ge'o/_/i yi yi ges brgyan pa ste/_/zhes bya ba ni i'i yi ges spras pa'o/_/'gugs pa yi ni rang bzhin no/_/zhes bya ba ni sngon du bshad pa'i las 'gugs pa'i rang bzhin mdor bsdus pa'i yi ge ni Ni'i yi ge'o/_/bi shoSha Ni sngags tshig ste/_/zhes bya ba ni de ltar bi shoSha Ni'i
[\[57b.5\]]sngags kyis tshig bzhi'i yi ge bzhi'i rang bzhin du mngon par brjod pas so/_/dga' ba bzhi yi rang bzhin gyi/_/gter chen po yi rang bzhin no/_/zhes bya ba ni dga' ba bzhi'i rang bzhin nyid kyi gter chen po'i sa bon te don chen po nyid pas nye bar dmigs pa'i dga' ba dang bral ba zhes
[\[57b.6\]]bya ba'i don to/_/ra yig o yi yi ges brgyan/_/zhes bya ba ni ra'i yi ge la o'i yi ges brgyan pa ste mdor na ro'i yi ge'o/_/rtsa drag po yi rang bzhin no/_/zhes bya ba ni drag po'i rtsa'i rang bzhin du byang chub kyi sems dbus su ma bzung bar gyur pa rnam par shes pa rnam par 'phro ba'o/_/
[\[57b.7\]]sha yi gnyis pa'i sa bon ni/_/zhes bya ba ni sha'i sde tshan gyi gnyis pa'i sa bon Sha'i yi ge'o/_/snying po yi ni gzugs su'o/_/zhes bya ba ni snying po'i gzugs mda' lta bur sems byang chub tu 'gro ba zhes bya bar dgongs so/_/Ni yig rang bzhin gyis bzung ba/_/zhes bya ba ni Ni'i yi
[\[58a\]]
[\[58a.1\]]ge rang bzhin gyis bzung ba ste rang bzhin mngon par brjod pa'i phyir ro/_/rnal 'byor ma'i de nyid ngo bo/_/zhes bya ba ni de yang rnal 'byor ma'i de kho na nyid rang nyid rgyun du 'char ba'i ye shes rnal 'byor ma rnams kyi bde ba la gnas pa nA da'i gzugs des de ltar sems can
[\[58a.2\]]rnams kyis dga' ba byed do/_/ka yig ra yig o yig ldan/_/zhes bya ba ni ka'i yi ge dang ra'i yi ge dang o'i yi ge yongs su sbyar bas yi ge gcig pa kro'i yi ge'o/_/dbu ma brkyang ma ro rang bzhin/_/zhes bya ba ni a wa d+hU tI dang la la nA dang ra sa nA'i rang bzhin grong gsum la zhes bya
[\[58a.3\]]ba'i don to/_/ta pa'i bar nas gzung bar bya/_/zhes bya ba ni ta'i sde tshan dang pa'i sde tshan dag gi yi ge gang zhig d+ha'i yi ge gzung ba ste gzung bar bya'o/_/rnal 'byor ma yi tshogs kyi ni/_/rkang pa brgyad pa sgrub rang bzhin/_/zhes bya ba ni de ltar rnal 'byor ma'i tshogs kyis las brgyad rnams
[\[58a.4\]]kyis lhan cig pa nyid kyi tshigs rnams su yang las brgya rnams rtsa'i gzugs rnams su sgrub par byed do/_/ta sde'i mtha' ma i yig brgyan/_/zhes bya ba ni ta'i sde tshan gyi mtha' ma ni na'i yi ge'o/_/i yi yi ges brgyan pa ste/_mdor na ni'i yi ge'o/_/thod pa'i dbus kyi rtsa rang bzhin/_
[\[58a.5\]]zhes bya ba ni thod pa'i ga pur byang chub kyi sems kyi dbus su rtsa'i gzugs kyi bde ba 'bab pa 'di ni ye shes kyi rtsa zhes bya ba'i don to/_/ka ru mngon brjod gzung bar bya/_/zhes bya ba ni ka'i yi ge'i rang bzhin mngon par brjod pas gzung ba'o/_/de yi las rnams zad par byed/_/ces
[\[58a.6\]]bya ba ni ka'i yi ge de yang gti mug la sogs pa'i las thams cad zad pa'i rnam par shes par rig par bya'o/_/ra yig a yi yi ges gzung /_/zhes bya ba ni ra'i yi ge a'i yi ge des gzung ba ste mdor na gnyis po las rA'i yi ge'o/_/mgo bo'i dbus zhes bya ba ni mgo bo'i
[\[58a.7\]]dbus nas so/_/nA da chen po 'dzag ces bya ba ni sgra chen po thos par 'gyur te rnal 'byor ma dang yongs su sbyor bas dang byang chub kyi sems rnam par gzung bas so/_/sa gzhi'i sa bon zhes bya ba ni la'i yi ge'i sa bon no/_/i yig ldan zhes bya ba ni i'i yi ge dang ldan pa ste gnyis
[\[58b\]]
[\[58b.1\]]las li'i yi ge'o/_/gru gsum gyi ni dbus su'o/_/zhes bya ba ni gru gsum gyi dbus te lte ba'i 'og tu bskyed pa rlung dang rnam par shes pa 'dzin pa mo'o/_/ta'i mtha' ma zhes bya ba ni ta'i sde tshan gyi mtha' ni na'i yi ge'o/_/is brgyan pa/_sprul pa'i steng dang 'og tu'o/_/zhes bya
[\[58b.2\]]ba ni i'i yi ges brgyan pa ste mdor na ni'i yi ge'o/_/de yang sprul pa'i lte ba'i 'og dang steng du lhag ma ma lus pa'i rnam par rtog pa 'joms pa mo lte ba'i yi ges bskyed pa'o/_/ta yig ra yig A yig sbyar/_/zhes bya ba ni ta'i yi ge dang ra'i yi ge dang A'i yi ge rnams
[\[58b.3\]]yongs su sbyar bas trA'i yi ger 'gyur ro/_/chos kyi dbyings ni gru gsum ste/_/de'i phyir sa gsum bskyed pa'o/_/zhes bya ba ni de ltar trA'i yi ge gru gsum gyi bdag nyid can chos kyi dbyings rnams su yang ste khams gsum gyi sems can rnams ni sangs rgyas dang byang chub sems dpa'
[\[58b.4\]]rnams kyi yang bskyed par 'gyur ro/_/gru gsum sku yang ngo /_/sa gsum dbu ma bcas sa bon/_/zhes bya ba ni sa'i yi ge gzung bas khu ba dang lhan cig a wa d+hU tI'i rtsar dus thams cad du 'bab par 'gyur ro/_/na yig i dang ldan rang bzhin/_/zhes bya ba ni na'i yi ge i'i yi ge
[\[58b.5\]]dang ldan pa ste mdor na na'i yi ge'o/_/de yang ye shes kyi rang bzhin te ye shes kyang sprul pa'i sku la sems can rnams la rang gi sems rab tu shes so/_/pa sde'i mtha' ma a yis brgyan/_/zhes bya ba ni pa'i sde tshan gyi mtha' ma ni ma'i yi ge'o/_/a yi yi ges klubs pas gnyis
[\[58b.6\]]po las mA'i yi ger 'gyur ro/_/sgyu ma'i ngo bo'i pad+ma'i rtsa/_/zhes bya ba ni sgyu ma'i rang bzhin gyis rtsa'i pad+ma ste sna tshogs pas rab tu gsal ba'i mtshan nyid rnams nyin mo dang mtshan mo la sogs par ye shes kyi rang bzhin zhes bya ba'i don to/_/gnyis gang gnas pa rna rang bzhin/_/
[\[58b.7\]]zhes bya ba ni ra'i yi ge gang du gnas pa ste rna ba'i rang bzhin zhes bya ba ni rna ba'i rang bzhin gyi rtsa dang lha'i sgra thos pa zhes bya ba'i don to/_/Ta sde'i mtha' ma yi sa bon/_/zhes bya ba ni Ta'i sde tshan gyi mtha' ma'i sa bon Na'i yi ge'o/_/i dang ldan zhes bya ba ni i'i yi ge dang ldan pa
[\[59a\]]
[\[59a.1\]]ste mdor na Ni'i yi ge'o/_/ma lus dbyer med sems can gyi/_/khams 'dzin pa yi mgon po'o/_/zhes bya ba ni ma lus pa dbyer med pa'i sems can gyi khams 'dzin par 'gyur ba yang dag pa'i byang chub thob par bya ba'i phyir rang gi bdag nyid dang 'dra ba zhes
[\[59a.2\]]bya bar dgongs so/_/de'i phyir mgon po ste dbyer med pa'i gzugs nyid kyi phyir ro/_/de ltar sngags tshig bcu brjod de/_/zhes bya ba ni de ltar sngags kyi tshig rkang pa bcu rnams bshad de/_/badzrA sa ni/_a dzi te/_ba sh+yaM ka ri/_ne tra b+h+rA ma Ni bi Sha Ni/_shoSha Ni/_ro Sha Ni/_kro Sha Ni/_kro d+ha ka rA
[\[59a.3\]]li ni/_trA sa ni/_mA ra Ni/_zhes bya ba ste tshig bcu'o/_/dus tshod bzhi yi tshad can no/_/zhes bya ba ni de ltar sngags kyi tshig kyang dus bzhi'i tshad de rnams rim pa ji lta bas so/_/de ci'i phyir zhe na/_gsungs pa/_rdzogs ldan gyi dus kyi rkang pa bzhi'o/_/gsum ldan tshig gsum mo/_/
[\[59a.4\]]gnyis ldan gnyis so/_/rtsod dus su rkang pa gcig ces bya ba ni tshad do/_/'di gsungs so zhes bya ba la sogs pa sdud pa mo rang gi skyon yongs su spangs pa'o/_/lha zhes bya ba ni shin tu lha ste/_gang zhe na/_dus tshod kyi gzugs kyi rang bzhin/_/zhes bya ba ste 'chad par 'gyur ba'i dus tshod
[\[59a.5\]]rnams kyi rang bzhin no/_/dang po'i lha dang 'khor los sgyur ba'o/_/kun zhes bya ba ni 'khor lo bcu gnyis rnams sam dum bu rnams su rnal 'byor ma'i las kyi longs spyod byed par 'gyur ro/_/rnal 'byor ma'i gzugs kyi yi ge'i rigs pas sems can rnams kyi las byed pa po'o/_/
[\[59a.6\]]'khor lo zhes bya ba ni bcu gnyis rnams su'o/_/gnas dang 'du bar mkha' 'gro ma'i/_/zhes bya ba ni 'chad par 'gyur ba'i las kyis gnas dang nye ba'i gnas la sogs pas so/_/las zhes bya ba la sogs pa ni khri phrag gnyis dang brgya phrag bcu drug go/_/de ye shes kyi dus kyi
[\[59a.7\]]rig pa'i rgyu'o/_/des zhi ba la sogs pa'i las byed par 'gyur ro zhes bya bar 'brel lo/_/de yang dus rdul phran grangs zhes bya ba la sogs pa ste/_sems can thams cad kyi sna tshogs pa'i sngags kyi ming gis yi ge rnams kyi ming ngo /_/des yi ge'i dus rnams su yang bya'o/_/
[\[59b\]]
[\[59b.1\]]sngags sbyar zhes bya ba ni yi ge so so la phag mo'i sngags brjod par bya'o/_/lhag ma rtogs sla'o/_/'di ni 'khor lo gnyis pa'o/_/da ni de'i phyi rol du gsum pa'i dbang du byas nas gsungs pa/_sngon du pa la zhes bya ba la sogs pa ste/_sngon du pa la ra bstan no/_/zhes bya ba ni
[\[59b.2\]]thog mar pa'i yi ge la ra'i yi ge sbyar te mdor na bra'i yi ge'o/_/thog ma yi ni chos gzugs so/_/zhes bya ba ni thog mar chos kyi gzugs kyis 'khor lo la ste/_sems can rnams kyi thog ma'i las la yang ngo /_/de yi bzhi par gnas pa la/_/zhes bya ba ni pa'i sde tshan gyi
[\[59b.3\]]bzhi par b+ha'i yi ge gnas pa'o/_/e yi yi ges rnar brgyan pa/_/rnal 'byor ma rnams kyi sngags so/_/zhes bya ba ni e'i yi ges brgyan pa ste/_mdor na b+he yi ge'o/_/rnal 'byor ma'i sngags kyi sa bon las thams cad sgrub pa'o/_/ta sde'i dbus nas zhes bya ba ni ta'i sde
[\[59b.4\]]tshan gyi dbus ma ni nga'i yi ge'o/_/ci 'dod ster zhes bya ba ni ji ltar bsams pa'i don ster ba'o/_/na yig i yi yi ge ldan/_/zhes bya ba ni na'i yi ge i'i yi ge dang ldan pa ste/_mdor na ni'i yi ge'o/_/sna tshogs sprul pa byed pa'o/_/zhes bya ba ni sna tshogs 'jig rten gsum
[\[59b.5\]]du sprul pa byed pa'o/_/pa yig spros pa dang bcas pa/_/zhes bya ba ni pa'i sde tshan gyi thog ma pa'i yi ge ni mngon sum du ste spros pa dang bcas pa'o/_/ra yi yi ge A dang ldan/_/zhes bya ba ni ra'i yi ge la A'i yi ges chen por song ba ste mdor na rA'i yi ge'o/_/rnal 'byor ma yi
[\[59b.6\]]'khor los sgyur/_/zhes bya ba ni de ltar rA'i yi ge 'khor los sgyur ba'i rgyal po ste bde ba chen po'i dus zhes bya ba'i don to/_/rnal 'byor ma yi rtsa yang ngo /_/tsa sde'i dbus gnas sa bon gzung /_/zhes bya ba ni tsa'i sde tshan gyi dbus ma'i sa bon dza'i yi ge gzung ba'o/_/gang lta
[\[59b.7\]]de lta'i rang bzhin no/_/zhes bya ba ni 'gro ba gsum gyi gzugs lus la sogs pa bde ba chen po'i rang bzhin no/_/rlung bsags pa ni zhes bya ba ni rlung ni ya'i yi ge ste bsags pa ni e dang ldan pa ste e'i yi ge dang lhan cig ldan pa'o/_/mdor na ya'i yi ge'o/_/a haM yi
[\[60a\]]
[\[60a.1\]]ge'i rang bzhin no/_/zhes bya ba ni ye shes a haM gi yi ge'i rang bzhin gyi chos zhes bya ba'i don to/_/ya yi sde yi mtha' ma la/_/zhes bya ba ni ya'i sde tshan gyi mtha' ma ni wa'i yi ge'o/_/dbyangs kyi gsum pas mgo la brgyan/_/zhes bya ba ni gsum pa'i yi ge
[\[60a.2\]]i'i yi ge des mgo la brgyan pa ste mdor na wi'i yi ge'o/_/sna tshogs ye shes sngags rang bzhin/_/zhes bya ba ni sna tshogs pa'i sngags ye shes kyi rang bzhin rnam par zhu ba'i rnam pa byang chub kyi sems ye shes kyi khu ba zhes bya bar dgongs so/_/dza'i sa bon ni dza'i yi ge'i sa bon no/_/
[\[60a.3\]]mtha' med 'bar bar gyur pa'i gzugs/_/zhes bya ba ni ye shes sgron ma'i rnam pa mtha' med pa'i gzugs sangs rgyas rnams kyi sprul pa'i sku'o/_/yi ge ya ni e yig ldan/_/zhes bya ba ni ya'i yi ge la e'i yi ge dang ldan pa ste mdor na ye'i yi ge'o/_/theg pa kun gyi dpe yi
[\[60a.4\]]gzugs/_/zhes bya ba ni theg pa thams cad kyi dpe'i gzugs te nyan thos la sogs par mngon par sbyar bar bya'o/_/de la gang rnams nyan thos kyi chos de rnams sgyu ma lta bu rmi lam lta bu zhes bya ba la sogs pa bden pa ma yin brdzun pa ma yin pa'o/_/tsa sde'i gsum pa'i sa bon zhes
[\[60a.5\]]bya ba ni tsa'i sde tshan gyi gsum pa'i sa bon dza'i yi ge'o/_/rnal 'byor ma yi gzugs shes bya/_/zhes bya ba ni rnal 'byor ma byang chub kyi gzugs dang ye shes kyis kyang stong pa la sogs pa'i brtags pa'i ye shes ma yin pa nyams su myong ba nyid kyis dngos po med pa'i gzugs su
[\[60a.6\]]'gyur zhe na/_mi bden pa'i bden pa nyid med do/_/de yod pa nyid ni byis pa rnams kyis yongs su brtags pa'o/_/de'i gsal ba rnal 'byor ma'i gzugs ye shes dang shes bya la sogs pas mtshon pa'o/_/de yang sgyu ma dang rmi lam bden par smra ba rnams kyis bstan pa'i
[\[60a.7\]]stobs kyis bsgrubs pa bcom ldan 'das kyi dgongs pa'i rjes su 'gro ba byang chub kyi gzugs grub pa'o/_/pa mtha' de yi bzhi pa la'o/_/zhes bya ba ni pa'i sde tshan gyi mtha' ma ma'i yi ge ste de nyid kyi bzhi pa'i stan ni ma b+ha'i yi ge'o/_/mdor na m+b+ha'i yi ge'o/_/sngags
[\[60b\]]
[\[60b.1\]]thams cad kyi bla ma'o/_/zhes bya ba ni sngags thams cad kyi bla ma nyams su myong ba nyid kyis so/_/ta sde'i mtha' ma dbyangs gsum ldan/_/zhes bya ba ni ta'i sde tshan gyi mtha' ma ni na'i yi ge'o/_/gsum pa'i yi ge ni i'i yi ge dang ldan pa ste gnyis pos ni'i yi ge'o/_/ma lus
[\[60b.2\]]sems can 'bod pa'i gzugs/_/zhes bya ba ni lus pa med pa 'bod pa'i gzugs te sems can rnams byang chub la 'dzud par byed pa dang mya ngan las 'da' bar byed du 'dzud pa'o/_/dro ba'i gsum pa zhes bya ba ni dro ba'i gsum pa sa'i yi ge'o/_/ta stan ldan zhes bya ba ni ta'i yi ge'i stan
[\[60b.3\]]te mdor na sta'i yi ge'o/_/'gro dang mi 'gro bcas 'gro sgrol/_/zhes bya ba ni bsgral bar bya ba'i phyir phyi rol pa rnams kyis 'gro ba dang mi 'gro ba'i 'jig rten pa rnams 'khor ba'i rgya mtsho las so/_/de bzhin m+b+ha'i yi ge gzung /_/zhes bya ba ni m+b+ha'i yi ge rang de ltar gzung ba'o/_/
[\[60b.4\]]sa ni bcu bzhi pa'i gzugs so/_/zhes bya ba ni sa bcu pa'i gzugs chos kyi sku'i bdag nyid kyis sems can rnams byang chub kyi skyed pa po zhes bya bar dgongs so/_/sngags ni na'i yi ge'i sngags so/_/rnal 'byor ma rnams kyi/_brda yis su ni 'jug pa'o/_/zhes bya ba ni rnal
[\[60b.5\]]'byor ma rnams kyi brda'i ye shes sprul pas zhugs pa khyod kyi ste thig le'i gzugs zhes bya ba'i don to/_/pa sde'i mtha' ma o yig reg_/ces bya ba ni pa'i sde tshan gyi mtha' ma ma'i yi ge'o/_/o'i yi ges cod pan reg pa ste mdor na mo'i yi ge'o/_/sna tshogs ye
[\[60b.6\]]shes 'dzin pa'o/_/zhes bya ba ni gti mug gi ye shes te sna tshogs pa'i 'jig rten rnams kyi de 'dzin pa dang 'gro ba po dag gti mug gi mun nag go/_/sa mtha' ha yi yi ge'o/_/rdo rje sems dpa'i rang bzhin no/_/zhes bya ba ni byang chub kyi sems zhu ba rdo rje sems dpa'i rang
[\[60b.7\]]bzhin zhes bya ba ste ye shes kyi bdud rtsi zhes bya ba'i don to/_/na'i yi ge ni na'i yi ge'o/_/chos dang chos min sun 'byin pa'o/_/zhes bya ba ni chos de sbyin pa la sogs pa dang chos ma yin pa brdzun la sogs pa ste/_de rnams kyi rnam par rtog pa ma lus pa brten par mi
[\[61a\]]
[\[61a.1\]]byed pa'o/_/ya sde'i mtha' ma ni zhes bya ba ni ya'i sde tshan gyi mtha' ma wa'i yi ge'o/_/rnal 'byor ma ste nam mkha'i gzugs/_/zhes bya ba ni rnal 'byor ma rnams kyi nam mkha'i gzugs a wa d+hU tI dang rtsa thams cad ces bya ba'o/_/dza yig ra yig stan can ni/_/
[\[61a.2\]]zhes bya ba ni dza'i yi ge'i ra'i stan no/_/de lta bu'i sngags ni/_/khu ba 'bab pa shar ba'o/_/zhes bya ba ni mdor na dzra'i yi ge khu ba shar ba'i rang bzhin ni nI yi ge gtum mo'i skad cig la zhes bya ba'o/_/slar yang rlung gi mtha' ma ni/_/zhes bya ba ni slar yang rlung gi sde tshan gyi mtha' ma ste
[\[61a.3\]]wa'i yi ge'o/_/a yi yi ges gzi bskyed pa/_/zhes bya ba ni a'i yi ges gzi brjid byas pa ste wA'i yi ge'o/_/tshangs pa pad+ma yi ni gzugs/_/zhes bya ba ni mchog gi tshangs pa'i gzugs kyi pad+ma chen po ste kun gzhi rnam par shes pas lus mi 'chi bas las kyi ngo bo ji ltar
[\[61a.4\]]de ltar rnal 'byor pa rnams kyi ye shes kyi gzugs kun gyi gzhir bshad pa'i mchog gi tshangs pa'i pad+ma ste chos thams cad kyi rten gyi gzugs nyid kyi phyir ro zhes bya bar dgongs so/_/ra yig a yi ge ldan/_/zhes bya ba ni rA'i yi ge a'i yi ge dang ldan pa ste rA'i yi ge'o/_/
[\[61a.5\]]'gyur ba med pa'i rang bzhin no/_/zhes bya ba ni mchog gi tshangs pa'i gzugs de pad+ma mi zad pa'i gzugs chos kyi dbyings nyid kyi phyir ro/_/sa mtha' ni ha'i yi ge ste/_gsum pa'i yi ge ni i'i yi ges mgo la gzung ba ste/_gnyis las hi'i yi ge'o/_/rnal 'byor ma rnams
[\[61a.6\]]zhes bya ba ni rnal 'byor ma thams cad kyi ste babs pa'i gzugs zhes bya ba ni lte ba'i gzugs nyid pas so/_/ma ni dbus ma'i de nyid gzugs/_/zhes bya ba ni ma'i yi ge dbus ma de kho na nyid kyi rang bzhin rang gis rig pa skyed pa po pha rol tu phyin pa'i theg pa la gnas pa po rang nyid
[\[61a.7\]]de ltar rtogs pa ste 'di ni ma'i yi ge'i nges pa'o/_/sa mtha' A yis bkang pa ste/_/zhes bya ba ni ha'i yi ge A'i yi ges bkang ba ste gnyis las hA'i yi ge'o/_/rnal 'byor ma gzugs sgor brjod pa'o/_/zhes bya ba ni rnal 'byor ma'i gzugs ni ha'i yi ge'o/_/de'i
[\[61b\]]
[\[61b.1\]]khar a'i yi ge brjod pa ste/_ci'i phyir zhe na/_a'i yi ge ni chos thams cad gdod ma nyid nas skye ba med pa'i sgo nyid do zhes bya ba de'i phyir ro/_/yang na ha'i yi ge brjod pa rnam par shes pa rnal 'byor ma'i gzugs nyid kyis so/_/ya yig o yis cod pan brgyan/_/zhes
[\[61b.2\]]bya ba ni ya'i yi ge la o'i yi ges cod pan la brgyan pa ste mdor na yo'i yi ge'o/_/lhan cig skyes pa'i rang bzhin no/_/zhes bya ba ni lhan cig skyes pa'i gzugs kyi rnal 'byor gyis gang mthong ba de'i gzugs gang dang gang de lhan cig skyes pa zhes bya ba'i don to/_/ka sde'i dbus
[\[61b.3\]]gnas zhes bya ba ni ka'i sde tshan gyi dbus na gnas pa ga'i yi ge'o/_/dbyangs gsum pa zhes bya ba ni i'i yi ges mgo bo brgyan pa'o/_/de nyid med pa'i rang bzhin no/_/zhes bya ba ni de ltar ga'i yi ge mdor na gi'i yi ge ste de kho na nyid med pa'i rang bzhin te chos kyi ro sna tshogs
[\[61b.4\]]pa myangs pas tshim pa zhes bya ba'i don to/_/ni'i yi ge ni ni'i yi ge mngon sum du mngon par brjod pas so/_/rang bzhin med pa'i ye shes zhes bya ba ni gang brtags pa de yang rang bzhin med pa'i ye shes so/_/gnyis ni thog ma la/_/zhes bya ba ni gnyis pa'i thog ma ni ka'i yi ge'o/_/
[\[61b.5\]]A yi yi ges gsal bar bya/_/zhes bya ba ni A'i yi ges shin tu sbyar ba ste mdor na kA'i yi ge'o/_/'dod pa'i khams kyi rang bzhin no/_/zhes bya ba ni gnyis gnyis kyi sbyor bas 'dod pa'i khams kyi rang bzhin no/_/pa sde'i mtha' ma zhes bya ba ni pa'i sde tshan gyi mtha' ma ma'i yi ge'o/_/
[\[61b.6\]]e dang ldan zhes bya ba ni e'i yi ge dang ldan pa ste gnyis las me'i yi ge'o/_/thams cad sgyu ma'i rang bzhin no/_/zhes bya ba ni thams cad du sgyu ma chen po'i rang bzhin du lta ba'o/_/ba'i sa bon mthar zhes bya ba ni ba'i yi ge'i rtsar sha'i yi ge'o/_/ya sde'i mtha' yig stan can ni/_/ya'i sde
[\[61b.7\]]tshan gyi mtha' ma wa'i yi ge'i stan te gnyis kyis shwa'i yi ge'o/_/khu ba dang ni rlung dbyer med/_/ces bya ba ni khu ba rlung dang srog dbyer med pas gnas te 'gro ba dang thim pa'i rab tu dbye bas so/_/me'i sa bon ni me'i sa bon ra'i yi ge'o/_/i dbyangs mgor gnas zhes bya ba ni i'i ya
[\[62a\]]
[\[62a.1\]]ge mgo la gnas pa ste mdor na ri'i yi ge'o/_/sgrub pa sgyu ma'i rang bzhin no/_/zhes bya ba ni dngos grub chen po ster ba po'i gzugs pas ye shes kyi chu'i rgya mtsho chen po'o/_/mkha' 'gro zhes bya ba ni rnam par rtog pa thams cad za bas me'o/_/ka'i gnyis pa'i
[\[62a.2\]]sa bon zhes bya ba ni ka'i sde tshan gyi gnyis pa'i sa bon kha'i yi ge'o/_/nam mkha'i rnal 'byor ma yi gzugs/_/zhes bya ba ni nam mkha'i rnal 'byor ma'i gzugs sems so sor snang ba rang gis rig pa'i phyir ro/_/sa bon de'i mtha'i yi ge zhes bya ba ni kha'i yi ge'i 'gram gyi sa bon ni
[\[62a.3\]]ga'i yi ge'o/_/i yi yi ges rnar brgyan pa/_/zhes bya ba ni e'i yi ges rna ba la brgyan pa ste ga'i yi ge'o/_/dpa' bo gcig pu mi bskyod pa/_/zhes bya ba ni dpa' bo gcig pu mi bskyod pa nyid kyis chos kyi sku'i bdag nyid pas so/_/de ltar 'khor lo mkha' rang bzhin/_/zhes bya ba ni
[\[62a.4\]]de ltar bshad pa'i 'khor lo nam mkha'i rang bzhin te lhan cig skyes ma'i mtha' nyid kyis so/_/de ltar rkang pa dgu ba'o zhes bya ba ni sngags de yang rkang ba dgu ba ste/_pra b+he da ni/_a pa rA dza ye/_bi dza yi/_dzam+b+ha ni/_stam+b+ha ni/_stam+b+ha ni/_mo ha ni/_badzra wA rA hI/_ma hA yo gi nI/_kA me shwa ri
[\[62a.5\]]kha ge_/zhes bya ba'i sngags kyi rkang pa rnams so/_/rnal 'byor mchog yi ge ste/_/sa gsum gyi ni rang bzhin sngags/_/zhes bya ba ni rnal 'byor ma'i tshogs kyi yi ge sngags kyi gzugs 'di khams gsum kyang ngo zhes bya ba'o/_/'di skad gsungs pa zhes bya ba la sogs pas
[\[62a.6\]]te/_dngos grub thams cad ces bya ba ni phyag rgya chen po dngos grub kyi gtso bor rab tu gnas pa'o/_/de ster bar nges pa'o/_/kun spyod ces bya ba ni rang gi dus shar ba'i rtsa'i ste phyi rol du 'jig rten gyi khams sna tshogs su nye bar 'gro ba'o/_/mkha' 'gro ma zhes bya ba ni rdo rje phag mo a wa
[\[62a.7\]]d+hU tI'i nang na gnas pa dang rnal 'byor chen po'i bdag nyid kyi dus su gnas pa de'i dus su thams cad phun sum tshogs par byed do/_/gsum pa'i zhes bya ba la sogs pa ni rtogs par sla'o/_/de'i phyi rol du 'khor lo bzhi pa gsungs pa/_slar yang langs nas zhes bya ba la sogs
[\[62b\]]
[\[62b.1\]]pa ste rdo rje phag mo slar yang rang gi sngags kyi yi ge rdzogs par bya ba'i phyir las 'di byas pa'o/_/rdo rje zhes bya ba ni rdo rje sems dpa' ste/_de yang gzhan gyi 'khor lo'i rnal 'byor dang ldan pa ni 'khor lo bzhi pa'i rnal 'byor 'dzin pa po bdag med ma yis 'khyud pa'i mchog tu
[\[62b.2\]]mi 'gyur bsgrub pa po'o/_/sngags kyi 'khor lo'i rnal 'byor gyis/_/zhes bya ba ni 'di ltar sngags kyi 'khor lo btu ba gsungs pa/_ta'i sngags zhes bya ba la sogs pa ste/_ta'i sngags zhes bya ba ni ta'i yi ge'i sngags so/_/gnyis pa sbyor zhes pa ni gnyis pa sbyor ba po ste rnal
[\[62b.3\]]'byor gyi gtum mo 'bar ba mthar phyin pa'i bde ba'o/_/d+ya gnas me dang rlung sa bon/_/zhes bya ba ni d+ya'i yi ge me dang rlung gi rang bzhin du gnas pa'o/_/bde ba chen po 'dod chags che/_/zhes bya ba ni bde ba chen po'i 'dod chags 'bar ba'o/_/de yi gnyis pa'i sa bon ni/_/a yi yi ges
[\[62b.4\]]dgang ba'o/_/zhes bya ba ni de'i zhes bya ba ni ta'i sde tshan gyi gnyis pa'i sa bon thA'i yi ge'o/_/A'i yi ges bkang ba ste mdor na thA'i yi ge'o/_/'byung chen bzhi yi rang bzhin no/_/zhes bya ba ni sa la sogs pa khams bzhi'i rang bzhin no/_/de yang chos 'byung gi khu ba dang me dang bde
[\[62b.5\]]ba'o/_/pa yig ra yig o yig sbyar/_/zhes bya ba ni pa'i yi ge dang ra'i yi ge dang o'i yi ge sbyar bas pro'i yi ger 'gyur ro/_/gsum pa rlung gi rang bzhin no/_/zhes bya ba ni de ltar yi ge gsum rlung gi las la yongs su gnas pa rdo rje lta bu'i rang bzhin no/_/ta yi yi ge aM
[\[62b.6\]]yig ldan/_/zhes bya ba ni ta'i yi ge la aM gi yi ge dang ldan pa ste taM ngo /_/slar yang rnam shes sa bon no/_/zhes bya ba ni slar yang rlung gsum gyi rnam par shes pa gsum ste/_de yang 'jug pa'i dang nyon mongs pa can gyi yid dang kun gzhir bshad pa'o/_/ka yi sde yi dbus gnas
[\[62b.7\]]pa/_zhes bya ba ni ka'i sde tshan gyi dbus na gnas pa ga'i yi ge'o/_/e yi yi ges rnam par brgyan/_/zhes bya ba ni e'i yi ges rna ba la brgyan pa ste gnyis kyi ge'i yi ge'o/_/rnal 'byor ma yi phyag rgya dang /_/zhes bya ba ni rnal 'byor ma rnams kyi phyag rgya'i rang bzhin gyis 'gro ba'i
[\[63a\]]
[\[63a.1\]]phyir ro/_/slar la yang ni brjod par bya'o/_/zhes bya ba ni slar yang bzlas nas de ltar tshig brjod par bya'o/_/pro taM ge/_pro taM ge zhes bya bar dgongs so/_/tshig 'di thabs shes dbyer med do/_/zhes bya ba ni de ltar tshig gnyis pa yang thabs dang shes rab dbyer
[\[63a.2\]]med pa'i gzugs so/_/sa'i mtha' ma ha'i yi ge'o/_/na'i sngags ni na'i yi ge'i sngags so/_/ha na'i tshig go/_/bskyar la yang ni brjod par bya/_/zhes bya ba ni de ltar ha na'i sgra slar brjod par bya'o/_/ha na ha na zhes bya ba'o/_/bskyed cing sdud par byed gzugs so/_/zhes bya ba ni
[\[63a.3\]]bskyed pa dang sdud pa'i gzugs byang chub sems dpa' rnams kyi srid pa dang mya ngan las 'das pa zhes bya ba'i don to/_/pa ra A yig sa bon gcig_/ces bya ba ni pa'i yi ge dang ra'i yi ge dang A'i yi ge rnams gcig pa ste prA'i yi ge'i sa bon no/_/don dam pa yi yi ge'o/_/zhes bya ba ni
[\[63a.4\]]rlung rnam par shes pa dang byang chub kyi sems su bde ba chen po'i rang bzhin don dam pa ste de ltar bla ma'i gdams ngag gi dbang gis mdzad pa zhes bya ba'i don to/_/Ta mtha' zhes bya ba ni Ta'i sde tshan gyi mtha' ma Na'i yi ge'o/_/A dang ldan zhes bya ba ni A'i yi ge dang ldan pa ste NA'i yi ge'o/_/gzhom
[\[63a.5\]]du med las skyes pa'o/_/zhes bya ba ni a nA ha ta ra zhugs pas rnam par shes pa la sogs pa'i chos so/_/de las longs spyod rdzogs pa'i las slar yang lhan cig skyes pa'o/_/yang lhan cig skyes pa'i gzugs las skye ba zhes bya ba'o/_/te'i mtha' ma zhes bya ba ni ta'i sde tshan
[\[63a.6\]]gyi mtha' ma na'i yi ge'o/_/kun 'joms pa'o zhes bya ba ni rab tu 'joms pa ste bdud kyi stobs dang gti mug la sogs pa'o/_/ka ka dang ni Na gnas la/_/zhes bya ba ni ka'i yi ge gnyis dang Na'i yi ge gnas pa'o/_/dbyangs gsum sbyar zhing thig le sbyin/_/zhes bya ba ni de
[\[63a.7\]]ltar ka'i yi ge la sogs pa gsum pa'i dbyangs te i'i yi ge sbyin par bya'o/_/thig le gnyis sbyin zhes bya ba ni thig le gnyis par sbyin par bya'o/_/mdor na kiM ki Ni'o/_/rnal 'byor ma kun 'bod pa'o/_/zhes bya ba ni rnal 'byor ma 'di thams cad la bod pa ste ci khyod kyis
[\[63b\]]
[\[63b.1\]]sems can gyi don mdzod cig gnyis pa ngo mtshar che zhes bya ba'o/_/ma lus sangs rgyas thob par mdzod cig ces bya ba'o/_/de bzhin du ni kha ba dang /_/gsum pa Na ru gnas pa'o/_/zhes bya ba ni de bzhin du yang kha'i yi ge gnyis dang Na'i yi ge yang ste gsum zhes bya ba la sogs pa ni gsum
[\[63b.2\]]ka la i'i yi ge sbyin par bya'o/_/sngon bzhin ta mdor na khiM khi Ni zhes bya ba'o/_/dub ba sel bar byed pa'i rgyu/_/zhes bya ba ni sems dub pa sel bar byed pa'i rgyu nyid dang sna tshogs sgra dang smra ba rnams kyi yang ngo /_/d+hU na'i sngags kyi tshig ces bya ba ni d+hU na'i yi ge dag gi sngags kyi tshig ste/_
[\[63b.3\]]lan gnyis su ni brjod par bya/_/zhes bya ba ni de ltar gnyis brjod par bya ste/_d+hU na d+hU na'i yi ge dag go/_/rtog pa thams cad 'joms par byed/_/ces bya ba ni rnam par rtog pa thams cad 'joms pa dang spyod pa sna tshogs pa'i bya ba'i las kyang ngo /_/ya sde'i mtha' ma yi ni sngags/_/
[\[63b.4\]]zhes bya ba ni ya'i sde tshan gyi mtha' ma wa'i yi ge'o/_/rdo rje'i bu gar brgyan pa'o/_/zhes bya ba ni de yang rdo rje'i bu gar sa bon 'dzin pas dbab par dang bral ba zhes bya ba'i don to/_/rtsa sde'i dbus gnas sa bon ni/_/zhes bya ba ni tsa'i sde tshan gyi dbus na gnas pa dza'i yi ge'o/_/ra yi stan
[\[63b.5\]]la yongs su gnas/_/zhes bya ba ni ra'i yi ge'i stan la yongs su gnas pa ste mdor na dzra'i yi ge'o/_/gti mug za bar byed pa'o/_/zhes bya ba ni gti mug can gyi mu stegs pa rnams kyi gti mug go/_/sa mtha' ni ha'i yi ge'o/_/gzhom med dbus ma'o zhes bya ba ni a wa d+hU
[\[63b.6\]]tI'i nA da rnal 'byor pa rnams kyi ye shes kyi sku'o/_/sha sde'i gsum pa zhes bya ba ni sha'i sde tshan gyi gsum pa sa'i yi ge'o/_/ta stan gnas zhes bya ba ni ta'i yi ge'i stan la gnas pa'o/_/e yi yi ges rna bar brgyan/_/zhes bya ba ni e'i yi ges rna ba brgyan pa'o/_/sna tshogs
[\[63b.7\]]mkha' 'gro ma yi gzugs/_/'bod par byed pa yi ni sngags/_/zhes bya ba ni mkha' 'gro ma rnams kyi sngags rnal 'byor pa dang rnal 'byor ma thams cad kyi ming brjod pa'i bod pa ste/_rab tu myos pas myos pa'i dus su ting nge 'dzin byed du 'jug pa zhes bya ba'i don to/_/sho Sha ya'i
[\[64a\]]
[\[64a.1\]]sngags kyi tshig_/ces bya ba ni sngags kyi tshig ste/_lan gnyis su ni brjod par bya/_/zhes bya ba ni gnyis brjod pa ste sho Sha ya sho Sha ya'o/_/ye shes can rlom nga rgyal 'joms/_/zhes bya ba ni ye shes can rnams kyi ye shes kyi nga rgyal bcom nas nga rgyal med pa'i bde
[\[64a.2\]]ba chen po'i ye shes zhes bya bar dgongs so/_/de'i de bzhin du gsungs pa/_byang chub byang chub med de nyid/_/ces bya ba ste/_byang chub dang byang chub ma yin pa'i de kho na nyid de gang zag gi nga rgyal spang bar bya'o/_/thams cad sgyu ma nyid pas chos kyi dbyings rang gi bar mi sems te rnam pa
[\[64a.3\]]med pa nyid kyis de thams cad la khyab par byed pa'o/_/de ltar gnyis kyis lhag rkang bcu/_/zhes bya ba ni de ltar gnyis kyis lhag pa'i rkang pa bcu tham pa ste tshig rkang bcu gnyis so/_/sa dang rnal 'byor ma'i rang bzhin/_/zhes bya ba ni sa bcu gnyis rnal 'byor ma rnams kyi las
[\[64a.4\]]kyi rang bzhin gyis byed par 'gyur te bcom ldan 'das kyi sprul pa'i sku las zhes bya ba'i don to/_/'di skad gsungs zhes bya ba la sogs pa ni/_de nyid mchog gi brda ru son/_/zhes bya ba ni brda ste yi ge gzhan gang gsungs pa/_kla klo'i skad kyi ye shes te/_/yi ge de ni brda yis
[\[64a.5\]]mchog dang khyad par du 'phags pa'i ye shes dngos po dang dngos po med pa la sogs pa spangs pa'i de kho na nyid kun gyi rang bzhin dang ldan par son pa thog ma med pa'i dus rnams su gnas pa dang mi gnas pa'i de kho na nyid kyang nam mkha' ji tsam pa'i sems can gyi don byed pa gcig pa nyid
[\[64a.6\]]kyis bskyed par 'gyur ro/_/'gro ba thams cad kyi don dang dgongs pa yang ngo /_/nga zhes bya ba ni bdag gi chos kyi dbyings las so/_/bdag las byung zhes bya ba ni de ltar srid pa gsum gcig pa nyid kyi thams cad kyi drung las te bdag gis srid pa'i gzugs can ma rdo rje phag mo byung
[\[64a.7\]]ba'o/_/sems can de rnams med cing bdag phag mo med pa rtag tu byung ba byas nas zhes bya ba la sogs pa ni yang na dus thams cad du gang du yang mi 'gro zhing ma skyes pa yang zhes bya ba ste/_rnam par nyams pa dngos po med pa nyid kyi phyir ro/_/de ji ltar zhe na/_sgyu ma rmi lam de bzhin
[\[64b\]]
[\[64b.1\]]gshegs/_/zhes bya ba ste/_ji ltar sgyu ma dang rmi lam bden pa ma yin zhing brdzun pa ma yin no/_/de bzhin du de'i dus su rang bzhin sgyu ma'i sems can rnams kyang nang du son pas sgyu ma dang rmi lam zhes bya ba ni nges pa'o/_/las rnams ji lta bar ni 'byung /_/zhes bya ba ni zhi ba la
[\[64b.2\]]sogs pa'i las rnams la ji ltar rigs pa'i sngags kyi yi ge las 'byung ba'o/_/dngos che zhes bya ba ni 'od gsal ba'i rang bzhin kyang ngo /_/thams cad la gnas pa rtag tu rtag pa rdo rje mkha' 'gro'i kun rdzob kyi gzugs dang bcom ldan 'das kyi mtshan nyid ni rnal 'byor ma'i yang rang bzhin no/_/
[\[64b.3\]]'di skad gsungs zhes bya ba la sogs pa'i sa dang mtshan nyid ces bya ba'i bar du tshigs su bcad pa gsum ni sdud par byed pa po'i tshig go/_/gzhan rtogs par sla'o/_/'di ni 'khrul 'khor gyi 'khor lo bzhi pa'o/_/da ni lnga pa de'i phyi rol du 'khrul 'khor gyi 'khor lo gsungs pa/_lnga pa
[\[64b.4\]]zhes bya ba la sogs pa ste/_mya ngan las 'das pa ni sngon ma la ltos pa ste bcom ldan 'das kun rdzob dag tu yang ngo /_/de'i phyir 'khor lo lnga pa mya ngan las 'das pa brjod par bya ste rtag pa'i gzugs nyid kyang ngo /_/yang gi sgra ni sngon ma ltos pa yis/_/gsod pa zhes bya ba ni thams
[\[64b.5\]]cad kyi ma rig pa la sogs pa yan lag bcu gnyis rnams so/_/sogs pa'i sgras 'gro ba drug rnams kyi sdang ba'i sems can rnams kyi ste de ston pa yis dang grol ba dang thams cad nas thams cad du mya ngan las 'das pa la 'jog par 'gyur ba yang ngo /_/gsungs pa zhes bya ba ste ci
[\[64b.6\]]gsungs la/_yi ge btu ba bcom ldan 'das kyis so/_/ka yi gnyis pa'i sa bon ni/_/zhes bya ba ni ka'i sde tshan gyi gnyis pa'i yi ge ni kha'i yi ge'o/_/rnal 'byor ma yi tshogs de nyid do/_/zhes bya ba ni rnal 'byor ma 'bar ma de kho na nyid de dus thams cad du gtum mo'i rtsa mi 'dor
[\[64b.7\]]ba ste rang bzhin med pa'i ye shes kyi zhes bya ba'i don to/_/Ta gzung zhes bya ba ni Ta'i yi ge gzung bar bya'o/_/ya mtha'i stan can zhes bya ba ste ya'i sde tshan gyi mtha' ma ni wa'i yi ge'i stan no/_/aM gis cod pan brgyan par bya/_/zhes bya ba ni aM gi yi ge dbyangs kyi thig les
[\[65a\]]
[\[65a.1\]]cod pan la brgyan pa'o/_/de bzhin A yi yi ges dgang /_/zhes bya ba ni de bzhin du A'i yi ges dgang ba ste mdor na T+wAM gi yi ge'o/_/'gro ba drug gi rang bzhin no/_/zhes bya ba ni 'gro ba drug gi rang bzhin te wa'i yi ge ni sa 'og go/_/Ta'i yi ge sa steng gi 'jig
[\[65a.2\]]rten no/_/thig le ni mtho ris so/_/ka sde'i dbus gnas sa bon ni/_/zhes bya ba ni ka'i sde tshan gyi dbus ma'i sa bon ga'i yi ge'o/_/dug gis reg pa 'phrog par byed/_/ces bya ba ni dug gis reg pa 'phrog pa'i sngags te ga'i yi ge'o/_/nam mkha' lding gi sa bon te brda yis
[\[65a.3\]]gdengs ka can rnams kyi yang ngo /_/ka yi sa bon stong rang bzhin/_/zhes bya ba ni ka'i yi ge'i sa bon stong pa nyid kyi rang bzhin nam mkha'i khams kyi phyir ro/_/na'i mtha' ma zhes bya ba ni na'i yi ge'i mtha' ma pa'i yi ge'o/_/A yig ldan zhes bya ba ni A'i yi ges dgang ba'o/_/
[\[65a.4\]]mdor na pa'i yi ge'o/_/me 'bar ba yis dbang ldan te/_/zhes bya ba ni me 'bar bas dbang ldan te bde byed do/_/gtum mor son pa'i byang chub kyi sems so/_/'dzin pa yi ni sa bon ni/_/zhes bya ba ni sa'i sa bon la'i yi ge'o/_/bskyod pa'i khyab bdag chen po'o/_/zhes bya
[\[65a.5\]]ba ni de ltar khyab bdag chen po rdo rje 'chang sku thams cad bskyed pa'o/_/ta yi sde yi ge bzhi pa ni/_/zhes bya ba ni ta'i sde tshan gyi bzhi pa d+ha'i yi ge'o/_/A yi dbyangs kyis brgyan pa'o/_/zhes bya ba ni A'i yi ge'i dbyangs kyis brgyan pa ste mdor na d+hA'i yi ge'o/_/srid pa dang bral ba'i
[\[65a.6\]]gzugs so zhes bya ba ni srid pa spangs pa gzugs kyi khams rnam par 'dzin par gyur pa zhes bya ba'i don to/_/nyi ma i ldan zhes bya ba ni nyi ma ni ra'i yi ge ste i'i yi ge dang ldan pas gnyis las ra'i yi ge'o/_/ro langs zhes bya ba ni ro langs te rnam par rtog pa thams cad za ba po
[\[65a.7\]]dang rdzu 'phrul gyis 'gro bas so/_/Ta mtha'i sa bon gzung bar bya/_/zhes bya ba ni Ta'i sde tshan gyi mtha' ma gzung ba'i sa bon Na'i yi ge'o/_/dbyangs kyi gsum pas mgo la brgyan/_/zhes bya ba ni i'i yi ges mgo la brgyan pa ste mdor na Ni'i yi ge'o/_/sa gsum thams
[\[65b\]]
[\[65b.1\]]cad gsod pa'o/_/zhes bya ba ni ma rig pa la sogs pa thams cad gzung ba dang /_lus dang ngag dang yid dang sa gsum ma lus pa'i bdud kyi bdag po zhes bya ba'o/_pa sde'i mtha' ma'i sa bon ni/_/zhes bya ba ni pa'i sde tshan gyi mtha' ma'i sa bon ma'i yi ge'o/_/yid smra ba
[\[65b.2\]]ni rtog med byed/_/ces bya ba ni yid smra ba rnams kyis rnam par rtog pa rtog pa med par byed do/_/sa mtha'i ni ha'i yi ge'o/_/A'i ngag ldan pa zhes bya ba ni A'i yi ge'i ngag dang ldan pa ste mdor na hA'i yi ge'o/_/thar pa'i bshes zhes bya ba ni/_/rang gi chos la gnas pa rnams
[\[65b.3\]]kyis dge ba'i bshes gnyen gyis sna tshogs pa'i chos kyi thar bar byed pa'o/_/rtog pa zhes bya ba ni de slar yang rtog pa ste rang gi sems zhes bya bar dgongs so/_/ma gnyis hA gnyis brjod par bya/_/zhes bya ba ni ma'i yi ge dang hA'i yi ge lan gnyis su brjod par bya ste ma hA ma hA zhes bya ba'o/_/
[\[65b.4\]]rmongs pa'i rang bzhin 'phrog cing 'phrog_/ces bya ba ni gti mug chen po'i rang bzhin 'phrog pa ste 'dod chags chen po'i bdag nyid kyi sems de rnam par rtog pa zhes bya ba'i don to/_/pa'i sa bon ni pa'i yi ge'o/_/sa bon la i yig brgyan zhes bya ba ni i'i yi ges sbras pa ste gnyis
[\[65b.5\]]las bi'i yi ge'o/_/pha'i nags gzung nyams kun de nyid/_/ces bya ba ni pha'i nags ni dur khrod de bla ma'i gdams ngag gis rnal 'byor ma rnams kyi snying po ste sems can thams cad kyi gnas la yod par gzung bar nyams par 'gyur ro/_/sha yi yi ge i dang ldan/_/zhes bya ba ni
[\[65b.6\]]sha'i yi ge i'i yi ge dang ldan pa ste mdor na shi'i yi ge'o/_/seng ge za ba yi ni sngags/_/zhes bya ba ni seng ges za ba'i sngags te srog byang chub kyi sems kyi lhan cig tu rnam par gzung bar bya'o zhes bya ba ste de'i don to/_/ta'i sngags zhes bya ba ni ti'i yi ge'i sngags so/_/slar
[\[65b.7\]]yang 'chi med skye zhes bya ba ni srog gis zos pa'i slar yang bde ba chen po nyid 'chi ba med pa nyid kyis bskyed pa'i lha nyid thob pa ste rdo rje 'chang chen po'i sku zhes bya bar dgongs so/_/pa mtha' A yi yi ges dgang /_/zhes bya ba ni ba'i sde tshan gyi mtha' ma ma'i yi ge'o/_/A'i yi
[\[66a\]]
[\[66a.1\]]ges dgang ba'o/_/thig les cod pan la reg pa'o/_/zhes bya ba ni thig les cod pan la reg pa'o/_/mdor na mAM gi yi ge'o/_/brgya la 'chi ba rtog pa yin/_/zhes bya ba ni sems la nam yang 'chi ba med pa'am rig pa sna tshogs pa'i sems can kyang ngo /_/de
[\[66a.2\]]ltar rnam par rtog pas rnam par brtags pas skye ba dang 'chi ba la sogs par 'gyur ro/_/ci'i phyir skye ba med do/_/cis na 'chi bas mi 'chi ba'o/_/'di ltar 'chad par 'gyur bas sgyu ma lta bu la sogs pa rnam par dpyad de/_le'u dang por gsungs pa yis kyang ngo /_/sa yig
[\[66a.3\]]dbyangs gnyis brjod phyir brgyan/_/zhes bya ba ni sa'i yi ge la dbyangs kyi gnyis pas brjod pa'i don du brgyan pa'o/_/mdor na sA'i yi ger 'gyur ro/_/sngon du 'phrog par byed pa'o/_/zhes bya ba ni thog mar skye ba la sogs par so sor 'phrog par 'gyur ro/_/sha gnas sa bon
[\[66a.4\]]dur khrod de/_/zhes bya ba ni sha'i yi ger gnas pa'i sa bon gyi dur khrod de gang du dbugs kyi 'khor lo zad nas 'gro ba'o/_/ta mtha'i yi ge i dang ldan/_/zhes bya ba ni ta'i sde tshan gyi mtha' ma na'i yi ge la i'i yi ges ldan pa ste mdor na ni'i yi ge'o/_/thams cad rang bzhin
[\[66a.5\]]med pa'o/_/zhes bya ba ni 'jig rten dang 'jig rten las 'das pa thams cad rnam par rtog par rang bzhin med pa'i gzugs su shes par bya'o/_/pa sde'i mtha' ma a dbyangs ldan/_/zhes bya ba ni pa'i sde tshan gyi mtha' ma ma'i yi ge ste A'i dbyangs kyis bkang bas mdor na ma'i yi
[\[66a.6\]]ge'o/_/sdang ba'i yid ni 'dzin chen po/_/zhes bya ba ni sdang ba'i rnam par 'dzin pas yid chen po ste rang gis rig pa'i rang bzhin la 'jog pa'o/_/na yig u ldan zhes bya ba ni na'i yi ge u'i stan can te mdor na nu'i yi ge'o/_/rtog kun sel zhes bya ba ni rnam par rtog pa thams
[\[66a.7\]]cad byang chub dang ye shes kyang ngo /_/sel bar byed pa'am sreg par byed pa po'o/_/sha sde'i gnyis pa'i sa bon ni/_/zhes bya ba ni sha'i sde tshan gyi gnyis pa'i sa bon Sha'i yi ge'o/_/A yis mgor reg ces bya ba ni A'i yi ges mgo la reg pa'o/_/thig le gnas zhes bya ba
[\[66b\]]
[\[66b.1\]]ni de la de ltar mgo la rjes kyi dbyangs thig le gnas pa'o/_/sgrub pa zhes bya ba ni 'di byang chub sgrub pa'i sngags so/_/gang du na thur du sel ba'i rlung du'o zhes bya ba ste thur sel gyi rlung ngo /_/de ltar mdor na ShAM gi yi ge'o/_/ta dang nga yi yi ge gnyis/_/zhes bya ba ni ta'i yi ge ra'i yi ge'i
[\[66b.2\]]stan can te gnyis kyi yi ge gcig ste mdor na tra'i yi ge'o/_/sa ni 'jigs par byed sngags so/_/zhes bya ba ni khams gsum gyi sdang ba'i ma mo rnams 'jigs par byed pa'i yi ge'o/_/pa ra A yig sa bon gcig_/ces bya ba ni pa'i yi ge dang ra'i yi ge gcig pa'i sa bon te/_/a'i
[\[66b.3\]]yi ge dang yang lhan cig ste mdor na pra yi yi ge'o/_/sum cu rtsa gsum skyo dub 'joms/_/zhes bya ba ni sum cu rtsa gsum du skyo ba dang dub pa rnam par 'joms pa'o/_/ya sde'i mtha' zhes bya ba ni ya'i sde tshan gyi mtha' ma wa'i yi ge'o/_/r-i dang ldan zhes bya ba ni r-i'i yi ge dbyangs
[\[66b.4\]]mnan pa ste mdor na br-i'i yi ge'o/_/ye shes kyi ni dag byed do/_/zhes bya ba ni ye shes kyi dag byed de bya ba thams cad kyi thams cad du'o/_/Na yi 'gram gnas sa bon ni/_/zhes bya ba ni ta'i yi ge'o/_/e yi yi ges rnar brgyan pa/_/zhes bya ba ni e'i yi ges rna ba la brgyan pa
[\[66b.5\]]ste gnyis kyis te'i yi ge'o/_/rnal 'byor pa yi mi shes 'joms/_/zhes bya ba ni rnal 'byor pa rnams kyis mi shes pa 'joms pa ste rnal 'byor gyi ye shes bskyed pas so/_/sA yig A yi yi ges dgang /_/zhes bya ba ni sA'i yi ge A'i yi ges dgang ba ste mdor na sA'i
[\[66b.6\]]yi ge'o/_/dbugs 'chad pa ni nyams par byed/_/ces bya ba ni dngos po rnams kyi dbugs 'chad pa 'joms par byed pa'o/_/na sngags dbyangs gsum mgo la brgyan/_/zhes bya ba ni na'i yi ge sngags la A'i yi ges brgyan pa'o/_/chos dang chos min spong rang bzhin/_/
[\[66b.7\]]zhes bya ba ni chos dang chos ma yin pa bzlog pa'i rang bzhin no/_/mdor na nI'i yi ger 'gyur ro/_/d+ha yig ya dang sbyar ba ste/_/zhes bya ba ni d+ha'i yi ge dang ya'i yi ges sbyar ba d+h+ya'i yi ge'o/_/bsam gtan sngags kyi rang bzhin no/_/zhes bya ba ni bsam gtan gyi sngags kyi rang
[\[67a\]]
[\[67a.1\]]bzhin te rab tu dbab pa zhes bya ba'i don to/_/ta sde'i mtha' ma gzung bya ste/_/zhes bya ba ni ta'i sde tshan gyi mtha' ma na'i yi ge gzung ba'o/_/grong khyer ltar snang dngos po med/_/ces bya ba ni ji ltar dri za'i grong khyer yod pa nyid na med pa'o/_/de bzhin du chos 'di
[\[67a.2\]]thams cad dngos po med pa de'i dngos po'o zhes bya ba'o/_/ya sde'i gnyis pa'i sa bon ni/_/zhes bya ba ni ya'i sde tshan gyi gnyis pa'i sa bon ra'i yi ge'o/_/gti mug rang bzhin 'bar ba'o/_/zhes bya ba ni gti mug gi rang bzhin 'bar ba'o/_/sa yig i yi yi ges dbye/_/zhes
[\[67a.3\]]bya ba ni sa'i yi ge i'i yi ges phye bas mdor na si'i yi ge'o/_/seng ge ma he 'joms pa'o/_/zhes bya ba ni seng ge rnams dang ma he rnams kyi lus 'joms shing 'chi byed kyi gzugs nyid pas sdang ba'i sems can de rnams kyi nga rgyal 'joms pa zhes bya ba'i don to/_/nyi mar
[\[67a.4\]]yang ni gnas pa ni/_/zhes bya ba ni nyi ma ni ra'i yi ge ste yongs su gnas pa'o/_/rnal 'byor ma kun rgyal po'o/_/zhes bya ba ni rnal 'byor ma thams cad kyi rgyal srid la rgyal zhing 'bar bas na rgyal po'o/_/pa sde mtha' ma A dbyangs brgyan/_/zhes bya ba ni pa'i sde tshan gyi mtha'
[\[67a.5\]]ma ma'i yi ge la A'i yi ges brgyan pa ste gnyis las yang mA'i yi ge'o/_/sgyu mar sems can kun nges 'dzin/_/zhes bya ba ni sgyu mar sems can thams cad nges par 'dzin pa ste de rnams kyi bdag nyid dang bral ba nyid kyis gti mug la sogs pa yang ngo /_/'dzin pa'i
[\[67a.6\]]sa bon zhes bya ba ni sa'i sa bon la'i yi ge'o/_/A yig brgyan zhes bya ba ni A'i yi ge'i steng du brgyan pa ste mdor na lA'i yi ger 'gyur ro/_/de kho na yi ye shes 'thob/_/ces bya ba ni rnal 'byor bas thob pa'i de kho na nyid kyi ye shes shes par bya ba'o/_/de ltar rkang pa bcu
[\[67a.7\]]bzhi po/_/zhes bya ba ni de ltar rkang pa bcu bzhi ni/_'di lta ste/_kha T+wAM ga_/ka pA la/_d+hA ri Ni/_ma hA ma hA/_pi shitA/_mAM sa/_a sha ni/_mA nu ShAn+t+ra prA pr-it+te/_san+ni d+t+yaM/_na ra sI ra/_mA lA zhes bya ba'o/_/sems can kun gyis mi shes gsod/_/ces bya ba ni rkang pa 'di
[\[67b\]]
[\[67b.1\]]rnams kyis gsod pa ste sems can rnams kyis mi shes pa zhes bya bar dgongs so/_/'di skad gsungs zhes bya ba la sogs pas 'khor lo yongs su rdzogs pa'i rdo rje phag mo sdud par mdzad pa mo'i tshig ste lhag ma rtogs par sla'o/_/'di ni 'khrul 'khor gyi yi ge 'khor lo lnga pa'o/_/
[\[67b.2\]]da ni phyi rol du 'khrul 'khor gyi 'khor lo drug pa yang gsungs pa/_ka yi sde yi dbus ma zhes bya ba la sogs pa ste/_ka sde'i dbus gnas ra stan can/_/zhes bya ba ni ka'i sde tshan gyi dbus ma ga'i yi ge'o/_/ra'i yi ge stan can te gnyis la gra'i yi ge'o/_/gsum de'i mgo
[\[67b.3\]]la thig le sbyin/_/zhes bya ba ni de bzhin du gsum pa de'i mgo la thig le sbyin par bya'o/_/theg pa mchog gi chos can no/_/zhes bya ba ni theg pa mchog ste lhag ma ma lus par 'gro ba'i chos te de de ltar yang sa dang po zhes bya ba la nye bar spyad pa bcu gnyis so/_/ta sde'i
[\[67b.4\]]gnyis pa'i yi ge ni/_/zhes bya ba ni ta'i sde tshan gyi gnyis pa'i yi ge tha'i yi ge'o/_/a yi dbyangs dang ldan pa'o/_/zhes bya ba ni i'i yi ge'i dbyangs dang ldan pa ste gnyis las thi'i yi ge'o/_/mu stegs rnal 'byor nyams pa'o/_/zhes bya ba ni gnas pa gang zhig
[\[67b.5\]]mu stegs la sogs pa sdang ba'i rnal 'byor gyi rnal 'byor de bzhin gyi dgongs pa mi byed pa'i phyir nyams pa ste sngags kyi yi ge 'khyog po'o/_/ta'i yi ge rtogs par byed pa'o zhes bya ba ni/_ta'i yi ge rtogs par byed de mu stegs la sogs pa'i rnal 'byor nyams par bya ba'i
[\[67b.6\]]phyir rtogs pa'i rnal 'byor la rab tu gnas pa dang 'bod pa zhes bya bar dgongs so/_/ta sde'i bzhir gnas A dang ldan/_/zhes bya ba ni ta'i sde tshan gyi bzhi par gnas pa d+ha'i yi ge ste a'i yi ges bkang bas gnyis las d+ha'i yi ge'o/_/byang chub mtha' med 'dzin pa
[\[67b.7\]]po/_/zhes bya ba ni mtha' med pa'i byang chub kyi lam 'dzin pa sngags 'di'o/_/ra gnas pa la dbyangs gsum brgyan/_/zhes bya ba ni ra'i yi ge gnas pa la gsum pa'i yi ge is brgyan pa ste mdor na ri'i yi ge'o/_/rnal 'byor ma kun 'char ba po/_/zhes bya ba
[\[68a\]]
[\[68a.1\]]ni rtsa thams cad shar ba dang rnal 'byor ma'i thugs kar te ye shes kyi rdzu 'phrul gyis 'gro ba zhes bya ba'i don to/_/Na sngags i yi ga gis brgyan pa'o/_/zhes bya ba ni Na'i yi ge'i sngags i'i yi ges brgyan pa ste gnyis kyis Ni'i yi ge'o/_/rnal 'byor
[\[68a.2\]]ma rnams kyi ni lam/_/zhes bya ba ni rnal 'byor ma rnams kyi lam ste/_o D+yan la sogs pa'i lam du 'dzag pas sems can gyi don byed pa zhes bya ba'o/_/sum+b+ha ni yi tshig rkang ste/_/sum+b+ha'i yi ge gsum sngags kyi tshig go/_/lan gnyis su ni brjod par bya/_/zhes bya ba ni de
[\[68a.3\]]ltar sngags kyi tshig lan gnyis su brjod par bya ste sum+b+ha ni sum+b+ha zhes bya ba'o/_/tshig drug rtogs pa'i de nyid do/_/zhes bya ba ni tshig drug rtogs pa'i de kho na nyid de yi ge'i don dang /_yan lag ma lus pa dang /_snying po dang /_drang ba'i dang /_sgra ji lta ba dang /_sgra ji lta ba ma yin
[\[68a.4\]]pa dang /_tshig drug gi rtogs pas sems can rnams la 'chad pa dang de kho na nyid shes pa'i phyir zhes bya bar go bar bya'o/_/de bzhin du ni sum+b+ha'i sngags/_/rnal 'byor ma yi mchod rang bzhin/_/zhes bya ba ni de bzhin du sum+b+ha'i sngags ni rnal 'byor ma rnams kyi mchod pa'i rang
[\[68a.5\]]bzhin te 'khyud pa dang 'o bya ba la sogs pas mi 'pho ba'i de kho na nyid byang chub kyi sems 'bab pa'o/_/ha na'i sngags ni lan gnyis brjod/_/ces bya ba ni ha na'i sngags kyi yi ge gnyis bklags pas bklag par bya ste ha na ha na zhes bya ba'o/_/sdang ba'i theg pa nyams par byed/_/ces
[\[68a.6\]]bya ba ni sdang ba thams cad kyi dman pa'i ye shes te kun du rtogs pa nges par 'joms pa zhes bya ba'o/_/pa ra A yi yi ge gcig_/ces bya ba ni pa'i yi ge'i dang ra'i yi ge dang A'i yi ge gcig pa'i yi ge ste/_de dag gis prA'i yi ge'o/_/dbang po rang rang ngo bo gzhan/_/zhes bya ba
[\[68a.7\]]ni mig la sogs pa'i dbang po rang rang gi rang bzhin gzhan te 'jig rten las 'das pa'i ye shes te ye shes kyi dbang po rnams dang mngon par shes pa drug nyid kyis zhes bya ba'i don to/_/Na A aM gis dgang pa'o/_/zhes bya ba ni Na'i yi ge dang A'i yi ge dang aM gi yi ge ste mdor
[\[68b\]]
[\[68b.1\]]na NaM gi yi ge ste slar yang sbyin par bya'o/_/sa bon 'di ni yon tan sngags/_/zhes bya ba ni de ltar sa bon gyi yon tan snying stobs dang rdul dang mun pa'i sngags te snang ba gsum gyi rang bzhin du nges pa'o/_/sa yig ni sa'i yi ge'o/_/rtsa kun 'dzag pa'o zhes bya ba ni rtsa thams cad
[\[68b.2\]]nas 'dzag pa ste dbang po sna tshogs pa'i ming dang lta ba la sogs pa bde ba skyed pa ste/_de nyid de ltar sems bde ba de 'dzag pas kun rdzob kyi ye shes zhes bya ba'i don to/_/ba yig ra yi yi ges brgyan/_/ri zhes bya ba ni ba'i yi ge la ra'i yi ges brgyan pa ste gnyis las rba'i yi
[\[68b.3\]]ge'o/_/ri yi sngags ni ri ri rab/_/ces bya ba ni thams cad kyi rten gyi gzugs te dngos grub rnams kyi yang ngo /_/ji ltar ri rab dngos grub chen po brgyad la sogs pa ste/_de bzhin du sngags kyi yi ge 'di dngos grub chen po la sogs pa de bzhin gshegs pa'i dngos grub
[\[68b.4\]]pa'o/_/pa gnas zhes bya ba ni pa'i yi ge bdag nyid gnas pa ste nam mkha' la 'jug pa zhes bya ba ni nam mkha' la 'gro bas 'jug pa na chos kyi dbyings 'od gsal ba ste thabs dang shes rab kyi bdag nyid ces bya ba'o/_/sa yi yid gnas kun gyi gzugs/_/zhes bya ba ni
[\[68b.5\]]sa'i yi ge gnas pa ste de yang gzugs zhes bya ba ni chos kyi dbyings thams cad do/_/de ltar khams gsum gyi khang pa'i gzugs kyi yi ge rnal 'byor ma ye shes zhes bya ba'o/_/ya sde'i mtha' ma A yis dgang /_/zhes bya ba ni ya'i sde tshan gyi mtha' ma wa'i yi ge'o/_/A'i
[\[68b.6\]]yi ges dgang ba ste gnyis las wA'i yi ge'o/_/rlung ni srog gi ye shes so/_/zhes bya ba ni srog gi rlung a wa d+hU tIr zhugs pa'i ye shes ni chos thams cad rtogs pa'o/_/na yig A yi yi ges dgang /_/zhes bya ba ni na'i yi ge'i sngags A'i yi ges dgang bar bya'o/_/
[\[68b.7\]]byang chub gang du'ang mi rtog pa'o/_/zhes bya ba ni byang chub la rtogs par mi byed do/_/de nam yang mi byed do/_/thig le'i mgo la blta bar bya/_/zhes bya ba ni thig le stong pa mgo la ba lta'o/_/mdor na nAM gi yi ger 'gyur ro/_/pa'i mtha' ma'i sa bon ni pa'i sde tshan gyi
[\[69a\]]
[\[69a.1\]]mtha' ma'i sa bon ma'i yi ge'o/_/sbrang rtsi chen po'i gzugs zhes bya ba ni sbrang rtsi chen po ste 'joms byed chen po'i gzugs te sangs rgyas kyi ye shes kyis lta ba thams cad rnam par 'joms pa po mi shes pa don med par byed pa po'o/_/sa mtha' ni ha'i yi
[\[69a.2\]]ge'o/_/a yis dgang bar bya zhes bya ba ni A'i yi ges bkang ba ste/_gnyis las hA'i yi ge'o/_/rnal 'byor ma yi tshogs ni srog_/ces bya ba ni rnal 'byor ma'i tshogs te rtsa thams cad kyi byang chub kyi sems babs pas srog ces bya ba ste 'dzin pa po'o/_/pa mtha' ni
[\[69a.3\]]ma'i yi ge'o/_/A dang ldan zhes bya ba ni A dang lhan cig pa ste/_de bzhin du aM gi yi ges cod pan la brgyan pa ste/_cod pan la spras te mdor na mAM gi yi ge'o/_/chos kun gyi khru ni sprin rang bzhin/_/zhes bya ba ni chos thams cad kyi sprin gyi rang bzhin te skye ba dang 'jig pa zhes bya
[\[69a.4\]]ba'i don to/_/sa yig ces bya ba ni sa'i yi ge'o/_/dam chos ni dam pa'i chos kyis mi shes pa gsod pa ste mi shes pa la gnod par byed ces bya ba'i don to/_/ts+tshe sngags zhes bya ba ni ts+tshe'i yi ge'i sngags so/_/byang chub sems dpa'o zhes bya ba ni/_byang chub sems dpa' rang
[\[69a.5\]]gi bag chags kyi sgrib pa thams cad gcod pa po zhes bya ba'o/_/song ba 'khor bar skye ba med/_/ces bya ba ni song ba de slar yang 'khor bar skye ste 'khor ba po nyid kyang med ces bya ba'o/_/ta sde'i dbus gnas sa bon ni/_/zhes bya ba ni ta'i sde tshan gyi dbus ma ni da'i yi ge'i sa bon
[\[69a.6\]]no/_/da yig don med pa snang ba'o/_/zhes bya ba ni don gyi dngos po don med pa ste/_gti mug pa nyid kyis zhes bya ba'o/_/na la i dang ldan pa ste/_/zhes bya ba ni na'i yi ge la i'i yi ges yongs su sbyar ba ste gnyis las ni'i yi ge'o/_/'jig rten ma lus 'chi ba nyid/_/
[\[69a.7\]]ces bya ba ni lhag ma ma lus pa'i 'jig rten pa rnams 'chi ba nyid do/_/kro sngags zhes bya ba ni kro'i yi ge'i sngags so/_/gnon pas 'khor ba gcod ces bya ba ni shin tu gdul dka' ba'i 'khor ba rnam par gcod pa'am de bzhin du khro ba'i'o/_/d+ha'i sa bon zhes
[\[69b\]]
[\[69b.1\]]bya ba ni d+ha'i yi ge'i sa bon no/_/'gro kun rgyun 'joms zhes bya ba ni sems can thams cad kyi ma rig pa 'jig par byed pa'o/_/spros pa med par byed pa'o/_/zhes bya ba ni spros pa med pa'i rang bzhin du byed pa'o/_/snu'i sa bon zhes bya ba ni mU'i yi ge'i sa bon te/_rmongs pa'i 'jig
[\[69b.2\]]rten kun gyi las/_/zhes bya ba ni rmongs pa'i 'jig rten gyi las thams cad do/_/dmyal ba la sogs pa'i 'gro ba drug des de ltar spong ba de gang bshad pa'i yi ge'i don gyis so/_/de ltar phyed bcas tshig bcu bzhi/_/rtsa yi 'khor lo'i mtha'o zhes bya ba ni de ltar phyed dang
[\[69b.3\]]bcas pa'i sngags tshig bcu bzhi'i sngags kyi 'khor lo ste yi ge'i 'khor lo'o/_/des de bzhin du rtsa bskyed pa ste tshig bshad pa/_graM thi ta/_d+hA ri Ni/_sum+b+ha ni sum+b+ha/_ha na ha na/_prA NAM/_sarba pa shA wA naM/_ma hA mAM sa/_ts+tshed ni/_kro d+ha/_mU zhes bya ba'o/_/bum pa
[\[69b.4\]]can la sogs pa'i las/_/rnal 'byor gang dang gang 'dod byed/_/ces bya ba ni/_rnal 'byor gyi dbang phyug rnams kyis 'dod pas las gang dang gang gis te bum pa can la sogs pa'i las kyis so/_/zhi ba la sogs pas bya'o zhes bya bar dgongs so/_/'di gsungs so zhes
[\[69b.5\]]bya ba la sogs pa ni sbyor ba ni ting nge 'dzin gyis so/_/rkang pa'i bar du sems kyis srog gi rlung nor bu'i skud pa lta bu bsam par bya'o/_/de'i dngos grub bdag nyid kyis tshig gi gzhan gyi go 'phang ngo /_/sbyor ba grub ces bya ba ni de'i tshe rnal 'byor gyi nus pa'i dus su 'grub pa ste/_
[\[69b.6\]]yi ge'i 'khrul 'khor gyi 'khor lo la zhi ba'i las la sogs pa 'dod pa'i rnal 'byor gyis zhes bya ba'i don to/_/de yang thabs kyi 'khor lo drug po de'i rim pas rab tu sbyor bar gsungs pa ste 'di ni rdo rje phag mo'i tshig go/_/tshig de'i phyir bcom ldan 'das kyis tshig gsungs
[\[69b.7\]]pa/_gtsug tor zhes bya ba la sogs pa ste/_gtsug tor ni nam mkha'o/_/lus ni lte ba'o/_/ngag ni mgrin pa'o/_/sems ni snying ga'o/_/shes zhes bya ba ni lhan skyes so/_/skye gnas ni ye shes kyi 'khor lo ste/_de ltar lugs dang mthun pa dang lugs dang mi
[\[70a\]]
[\[70a.1\]]mthun pas re re'i mthar shes par bya'o/_/de nyid byang chub rnams kyis zhes bya ba ni g.yon pa dang g.yas pa'i dkyil 'khor 'bab pa las rtogs par bya zhing shes par bya ba'o/_/'di ni thabs kyi cha dang ni/_/zhes bya ba ni bshad pa'i 'khor lo drug thabs kyi
[\[70a.2\]]rang bzhin te sngon du grub pa nyid kyi phyir ro/_/da ni shes rab kyi cha 'khrul 'khor gsungs pa/_shes rab kyi cha zhes bya ba la sogs pa ste/_yang na 'khor lo 'di rnams yi ge re re'i mthar shes rab dang thabs kyi bdag nyid kyang ngo /_/slar yang dgos pa'i phyir zhes bya ba ni slar
[\[70a.3\]]yang 'khor lo drug pa'i phyi rol du sngags kyi 'khor lo bdun pa gsungs pa/_r+t+ti sngags zhes bya ba la sogs pa ste/_r+t+ti'i yi ge lhan cig skyes pa'i gzugs kyi sngags so/_/des lhan cig skyes pa'i rang bzhin no/_/'khor lo yi ni khyad par gyis/_/nye ba'i las rnams byed
[\[70a.4\]]pa'o/_/zhes bya ba ni 'chad par 'gyur ba'i 'khrul 'khor gyi 'khor lo thams cad dang nye ba'i las kyi khyad par rnams gang byed pa por yongs su 'brel ba'i phyir ro/_/daSh+TAM ka rA li yi sngags/_/zhes bya ba ni/_daSh+tAM ka rA li'i sngags kyi tshig skye bo rnams kyis/_las kyi rang bzhin zhes
[\[70a.5\]]bya ba ni las kyi rang bzhin du mi 'gyur bas te/_rnam par rtog pa za bas so/_/ma sngags hA sngags mu dre'i sngags/_/zhes bya ba ni ma'i yi ge'i sngags dang /_hA'i yi ge'i sngags dang mu dre'i sngags so/_/rna ba yi ni rang bzhin no/_/zhes bya ba ni rna ba'i rang bzhin te nyan pa dang bsam
[\[70a.6\]]pa dang bsgom pa'i rang bzhin zhes bya ba'i don to/_/shrI he ru ka de wa s+yA gra ma hi Shi'i sngags tshig ces bya ba ni/_shrI he ru ka de ba s+yA gra ma hi Shi'i sngags kyi tshig gis sna'i rang bzhin no/_/zhes bya ba ni ste sna'i rang bzhin lha rdzas kyi ye shes dang dri'o/_/sa ha sra shi re'i sngags
[\[70a.7\]]zhes bya ba ni sa ha sra shi re'i sngags kyi tshig go/_/dbyangs kyi bdag po yi ni gzugs/_/zhes bya ba ni ro rnams kyis dang sgra'i bdag po'o/_/lha rdzas kyi tshig gi gzugs dang skad sna tshogs shes pa rnams kyi yang ngo /_/sa ha sra bA ha be'i sngags kyi yi ge zhes bya ba ni sa ha
[\[70b\]]
[\[70b.1\]]sra bA ha be'i sngags kyi tshig gis sam yi ge rnams kyis te/_lus kyi gzugs zhes bya ba ni lus kyi gzugs te reg bya chen po nyid kyis so/_/sha ta sa sngags 'khor lo gcig_/ces bya ba ni sha ta sa'i sngags kyi don gyi tshig gi 'khor lo gcig ste shes rab kyi rang bzhin no/_/
[\[70b.2\]]mkha' 'gro ma'i sngags 'chi ba dang /_/skye ba yi ni rang bzhin no/_/zhes bya ba ni mkha' 'gro ma'i sngags kyi 'khor lo rnams su 'chi ba dang skye ba'i rang bzhin te ye shes kyi yi ge'i rang bzhin gyis bskyed par bya ba'i phyir 'chi ba'o/_/sna tshogs pa'i 'jig rten las 'das pa rnams su
[\[70b.3\]]kun du 'gro bar bya ba'i phyir skye ba'i rang bzhin 'di ni nges pa'o/_/'di gsung ngo zhes bya ba la sogs pa nas 'dzin pa ste zhes bya ba'i bar du sdud par mdzad pa mo'i tshig ste lhag ma rtogs par sla'o/_/da ni 'khor lo brgyad pa gsungs pa/_mi shes zhes bya ba la sogs pa ste mi shes
[\[70b.4\]]pa'i skyes pa tsam gyis ma rig pa la sogs pa yongs su bzung ste/_de ji ltar rkang bzhi pa la sogs pa'i phyugs bzhin no/_/mngal gyi gnas nges par dbyung bar bya ba'i phyir thams cad yongs su rig pa rjes su dran par 'gyur te sngon gyi las kyi dbang gis so/_/gzhan rtogs
[\[70b.5\]]par sla'o/_/sngags kyi yi ge rnams gsungs pa/_ha srA na la sogs pa ste/_/ha srA na ne yi ni sngags/_/zhes bya ba ni ha srA na ne'i sngags so/_/yul gyi gzugs la reg pa'o/_/zhes bya ba ni yul gyi gzugs dang phrad pa'i ye shes thams cad du son pa zhes bya ba'i don to/_/dz+wa li ta
[\[70b.6\]]te dza se'i sngags kyi tshig_/ces bya ba ni dz+wa li ta te dza se'i sngags kyi tshig gis yid kyi yul te yid kyi yul gang du ci la rtsol ba'i phyir te sna tshogs pa'i yid do/_/dz+wa lA mu khi'i tshig ces bya ba ni dz+wa lA mu khi'i sngags kyi tshig gis lus kyi yul zhes bya ba ni lus kyi yul zhes bya ba byed
[\[70b.7\]]pa las reg pa grub po/_/piM ga la lo tsa ne'i sngags/_/zhes bya ba ni/_piM ga la lo tsa ne'i sngags te/_mig gi rnam par shes pa'o/_/zhes bya ba ni mig gi rnam par shes pa ste rnal 'byor pa rnams kyi rtsa thams cad kyi'o/_/badzra shA rI re sngags tshig_/ces bya ba ni badzra shA rI re'i
[\[71a\]]
[\[71a.1\]]sngags kyi tshig ste/_lus kyi rnam par shes pa'o/_/zhes bya ba ni rnal 'byor pa rnams kyi lus kyi rnam par shes pa'o/_/badzrA sa ne yi sngags/_/zhes bya ba ni badzrA sa ne'i sngags te/_sna yi yul la reg pa'o/_/zhes bya ba ni sna'i yul dang phrad pa ste sna tshogs pa'i dri rnams so/_/
[\[71a.2\]]mi li te yi sngags kyi tshig_/ces bya ba ni mi li te'i sngags kyi tshig gis te/_sna yi rnam par shes pa'o/_/zhes bya ba ni sna'i rnam par shes pa ste sdom pa'i phyir ro/_/tsi li te yi sngags kyi tshig_/ces bya ba ni tsi li te'i sngags kyi tshig gis te/_dbyangs kyi bdag po yi ni yul/_/
[\[71a.3\]]zhes bya ba ni ngag gi bdag po'i yul te ro sna tshogs pa'i yang ngo /_/he sngags zhes bya ba ni he'i sngags so/_/lan gnyis brjod bya zhes bya ba ni de ltar lan gnyis su brjod par bya ste/_/he he zhes bya ba'o/_/sgra yi yul zhes bya ba ni rna ba'i dbang po'i sna tshogs pa'i sgra'o/_/sgra
[\[71a.4\]]dang dbyangs kyi rnam shes zhes bya ba ni sgra'i dang dbyangs kyi bdag po'i rnam par shes pa gnyis te so so ba nyid kyi phyir yul dang dbang po'i'o/_/de ltar sngags tshig phyed bcas bdun/_/zhes bya ba ni de ltar phyed dang bcas pa'i sngags kyi tshig bdun te/_'di lta ste/_ha srA na ne/_dz+wa
[\[71a.5\]]li ta te dza se/_dz+wa lA mu khi/_piM ga la lo tsa ne/_badzra shA rI re/_badzrA sa ni/_mi li ta/_tsi li te/_he he zhes bya ba'o/_/kun gyi skye dang 'chi ba'i gzugs/_/zhes bya ba ni yi ge 'di rnams thams cad kyi 'chi ba dang /_skye ba'i gzugs te 'byin pa dang sdud pa'i dbang gis so/_/
[\[71a.6\]]sangs rgyas dang byang chub sems dpa' thams cad kyi yi ge rnal 'byor ma'i rnam par shes pa kun du spyod pa'i dbang gis skye ba ste las kyi sar sngon gyi smon lam gyis sems can gyi don byed pa'o/_/de la gnas pas yang yul dang dbang po dang rnam par shes pa gsod pa ste rang gi nga
[\[71a.7\]]rgyal 'joms pa zhes bya bar dgongs so/_/'di skad gsungs zhes bya ba la sogs pa ste/_bde dga' ba zhes bya ba ni bde bas dga' ba'i phyir te rtsen pa'i phyir bde dga' ba'o/_/bcom ldan 'das ni rdo rje mkha' 'gro'o/_/thugs ni rdo rje phag mo'i sgra sngon du bshad pa'o/_/des
[\[71b\]]
[\[71b.1\]]de ltar sbyor bas bo la zhes bya ba la sogs pa ste/_yul gyi chu skyes zhes bya ba ni yul de ltar pad+ma ste de nyid skye gnas te skye ba'i gnas so/_/rang rang las rnams kyis gsad pa'o/_/zhes bya ba ni mig la sogs pa dbang po'i yul rnams dang phyi rol du gzhan sbyin pa la sogs pa'i las
[\[71b.2\]]byed pa'o/_/sems can de rnams des de ltar las kyi dus su rang bzhin nye bar dmigs par byas nas las byas par gyur pa 'grub pa'o/_/gzhan du na 'joms par 'gyur ro/_/dam pa'i chos mi bden par 'gyur ro/_/'di ni rdo rje phag mo'i tshig go/_/de'i rjes su sems
[\[71b.3\]]gcig dgang bar bya ba'i phyir bcom ldan 'das kyis tshig gsungs pa/_shes rab 'khor lo zhes bya ba la sogs pa ste/_ye shes snying po ste zhes bya ba ni rnal 'byor pa 'jig rten pa tha mal pa'i 'jig rten pa rnams kyi yul dang dbang po la sogs pa 'joms pa'i dus su de
[\[71b.4\]]ltar skyes pa'i ye shes so/_/'on kyang rnal 'byor pa 'jig rten pa rnams kyi snying po'i ye shes kyi rnal 'byor gyi rten nyid kyi phyir ro/_/tha mal pa rnams kyi tha mal pa'i ye shes so/_/phyi rol gyi sbyin pa la sogs pa'i las nyid kyi phyir ro/_/de'i phyir sgrub pa po'i ye shes snying
[\[71b.5\]]po ste zhes bya ba'o/_/rgyud dang rgyud rnams su zhes bya ba ni rnal 'byor dang rnal 'byor ma'i rgyud thams cad du ste/_dpal gsang ba 'dus pa dang bde mchog la sogs par ro/_/de yang sna tshogs pa'i sbyor ba la sogs pa'i las bcom ldan 'das kyis gsungs so/_/der
[\[71b.6\]]rnal 'byor la sogs pa'i las tha mal pa rnams kyi las kyi tshogs rnams gsungs so/_/de'i phyir las zhes bya ba'i don to/_/gzhan rtogs sla ste 'di ni 'khor lo brgyad pa'o/_/da ni 'khrul 'khor gyi 'khor lo dgu pa gsungs pa/_sa mtha'i zhes bya ba la sogs pa
[\[71b.7\]]ste/_ha'i yi ge'o/_/drug pa'i dbyangs stan can zhes bya ba ni/_drug pa'i dbyangs U'i stan no/_/zla dum thig les mgo la brgyan/_/zhes bya ba ni zla ba phyed pa dang /_thig les cod pan la brgyan pa ste/_mdor na hU~M gi yi ge'o/_/lan gnyis su ni brjod par bya/_/zhes
[\[72a\]]
[\[72a.1\]]bya ba ni de ltar sngags kyi yi ge gnyis brjod par bya ba ste/_hUM hUM ngo /_/rdo rje sems dpa' gsang ba'i gzugs/_/zhes bya ba ni gsang ba'i rdo rje sems dpa'i 'og dang steng du mi g.yo ba'i sems dga' ba byed pa'i dus su rnal 'byor pa rnams kyis 'dzag
[\[72a.2\]]pa med pa'i sbyor ba 'dzin pa zhes bya ba'i don to/_/kha gnyis ni kha'i yi ge gnyis te kha kha zhes bya ba'o/_/d+hu gnyis ni d+hu'i yi ge gnyis te d+hu d+hu'i zhes bya ba'o/_/mu ru gnyis zhes bya ba ni mu ru'i yi ge gnyis te mu ru mu ru'i yi ge'o/_/las rnams kyi ni dngos po ste/_/zhes bya
[\[72a.3\]]ba ni las kyi dngos por gyur pa ste/_ji lta ba'i rim pas ha'i yi ge dang hUM ring gi yi ge la sogs pa rnams kyis bsad pa dang bskrad pa dang sdang ba dang rengs pa ste de rnams kyi dngos por gyur ba zhes bya ba'i don to/_/srog dang mnyam du gnas pa'o/_/zhes bya ba ni las 'di rnams
[\[72a.4\]]kyi khyad par gyi nye ba'i las bzhi dang bcas pa brgyad de/_de'i yang mnyam par gnas pa la sogs pa srog brgyad do/_/nye ba'i las rnams bshad pa/_zhi ba dang /_rgyas pa dang /_dgug pa dang /_dbang du bya ba'o/_/a dwai te/_ma hA yo gi nI/_pa thi ta sid+d+hi'i sngags
[\[72a.5\]]kyi tshig ces bya ba ni/_a dwai te/_ma hA yo gi nI/_ba thi ta sid+d+he/_zhes bya ba'i sngags kyi tshig go/_/de yang lus mtha' yi ni gzugs/_/zhes bya ba ni de yang lus kyi mtha'i gzugs te kun gzhi rnam par shes pa'o/_/gang cung zad tshig tu brjod pa'i rnam grangs dang /_
[\[72a.6\]]sems dang lus kyi mtshan nyid kyi ste/_de bklags pas grub bo/_/bsam pa dang gnyis su med pa rnal 'byor ma chen mo'i gzugs kyi sku rnams kyis so/_/khams sna tshogs par nye bar 'gro bas zhes bya bar dgongs so/_/gnyis su med par thams cad la lhun gyis grub
[\[72a.7\]]pas sngon gyi las kyi dbang gis gnas so/_/chen po'i sgras bsams pa yang ngo /_/dre d+haM zhes bya ba ni sngags kyi yi ge ste tshig lan gnyis brjod ces bya ba ni de ltar tshig gnyis te/_dre d+haM dre d+haM bya ba'o/_/graM gnyis tshig ces bya ba ni graM graM gi sngags rkang gnyis so/_/de bzhin
[\[72b\]]
[\[72b.1\]]du he gnyis tshig ces bya ba ni he he'i rkang pa gnyis so/_/ha gnyis tshig ni ha ha'i yang yi ge gnyis kyi tshig go/_/khro bcu'i yi ge gshin rje ni/_/mthar byed la sogs kyir go bya/_/zhes bya ba ni khro bo bcu rnams kyi yi ge bcu rnams te gshin rje mthar byed la sogs pa yir bya bar go bar
[\[72b.2\]]bya'o/_/de'i rang bzhin gyi rnal 'byor ma rnams kyi rang rang gi las rnams kyang ngo /_/pa sde'i bzhi pa'i sa bon la/_/I dbyangs mgo la reg pa'o/_/zhes bya ba ni pa'i sde tshan gyi bzhi ba'i sa bon b+ha'i yi ge'o/_/I'i yi ges mgo la reg pa ste mdor na b+hI'i yi ge'o/_/me sa'i
[\[72b.3\]]sngags zhes bya ba ni yi ge gnyis kyi sngags kyang kun gyi tshig ces bya ba ste rtsa thams cad dang rnal 'byor ma kun gyi tshig gzugs so/_/mkha' 'gro ma yi rang bzhin no/_/zhes bya ba ni rang bzhin ni mkha' 'gro ma'o/_/de ltar sngags tshig bcu gnyis ni/_/zhes bya ba ni de ltar
[\[72b.4\]]sngags kyi tshig bcu gnyis po 'di lta ste/_hU~M hU~M/_kha kha/_d+hu d+hu/_mu ru mu ru/_a dwai te/_ma hA yo gi nI/_pa thi ta sid+d+he/_dre d+haM dre d+haM/_/graM graM/_he he/_ha ha/_b+hI me sa zhes bya ba 'dis so/_/rten 'brel bcu gnyis slu ba'o/_/zhes bya ba ni dang po ma rig pa la sogs pa rten cing
[\[72b.5\]]'brel bar 'byung ba yan lag bcu gnyis med par byed pa ste slu ba zhes bya ba'o/_/sems can rnams la rnal 'byor ma'i gzugs kyis dang sprul pa'i skus chos bstan pa ste/_dam tshig chen po la 'jog par byed pa'i mya ngan las 'das pa'i go 'phang 'thob par byed do zhes bya ba
[\[72b.6\]]ni bcom ldan 'das kyi nges pa'o/_/'di gsungs so zhes bya ba la sogs pa ni bstan pa srung bas sdang ba'i sems can rnams la tshar gcad pa la sogs pa ston to/_/des na ston pa ste sprul pa la sogs pa'i gzugs kyis so/_/dam tshig chen po'i gtso bo yi/_/zhes bya ba
[\[72b.7\]]ni 'od gsal bar rab tu zhugs pas mya ngan las 'das pa'i gtso bo ste bdag po mngon sum du byed pa gsal ba nyid kyi phyir ro/_/las kyis lhan cig rmugs par byed/_/ces bya ba ni zhi ba la sogs pa'i las rnams byas par gyur ba des de ltar rten cing 'brel par 'byung ba
[\[73a\]]
[\[73a.1\]]yan lag bcu gnyis kyi rang bzhin gsod par byed do/_/srid pa bcad pa'i phyir ro/_/de ji ltar slar skye/_byang chub sems dpa' rnams srid pa'i bag chags las grol ba ji ltar gcod/_yang gsungs pa/_skyed yig pho nya rnams kyis ni/_/zhes bya ba ste/_
[\[73a.2\]]de ltar tshigs su bcad pa dang po sdud par mdzad pa mo'i'o/_/gnyis pa la sogs pa'i tshigs su bcad pa'i gnyis thod pa'i dum bu la sogs pa'i dpa' bo rnams kyis dris pa gsal ba ste bcom ldan 'das kyi gsung ngo /_/dris pa yang gzhung gi rjes su 'brangs pas shes par
[\[73a.3\]]bya'o/_/gzhan du na rdo rje phag mo rang nyid bdag por 'gyur ro/_/de'i tshe bcom ldan 'das kyi gsung 'di'o/_/yi ge zhes bya ba ni sngags kyi yi ge rnams so/_/pho nya rnams kyi zhes bya ba ni sngags las kyi yi ge rnams kyi rdzogs pa'i pho nya ma'i yi ge'i pho nya zhes bya ba'o/_/'khor
[\[73a.4\]]lo'i rnam pa'i rang bzhin no/_/zhes bya ba ni 'khrul 'khor gyi 'khor lo'i rnam pa ste rtsibs sum cu rtsa drug gi gzugs so/_/dam tshig gi gtso bo'i dus su rnal 'byor pa'i rang bzhin no/_/skyed ces bya bar 'brel lo/_/tshigs su bcad pa phyed pa mdor bstan pa 'di'i rgyas par bshad
[\[73a.5\]]pa gsungs pa/_'khor lo med ces bya ba la sogs pa ste de lta bu'i rang bzhin gyi 'khor lo dang yi ge'i pho nya gnyis mi srid pa'o/_/de ji ltar chos thams cad mi rtag pa nyid kyi chos can gyi bshad pas khyad par gyi lus kyi chos skad cig ma tsam mo/_/'on kyang 'jig rten gyi gzugs la
[\[73a.6\]]sogs pa de la skad cig ma nyid kyang med do/_/mi bden pa nyid kyi phyir ro/_/'khrul pa tsam mo/_/lus kyang shing rnams kyi gas nas khu ba skye'o/_/de bzhin du thog ma med pa'i dus kyi bag chags kyis ma dang pha dag gi 'dod chags kyi sa bon skye'o/_/gas pa ltar skyes bu la sogs srid
[\[73a.7\]]par 'gyur ro/_/de'i phyir phan tshun zhe sdang la sogs pa skye'o/_/ji ltar nags su smyug ma la sogs pa'i yal ga rlung gis bskyod par gyur pas phan tshun drud par byed do/_/me skyes nas rang gi lus dang nags thams cad sreg par byed do/_/de ltar sems can rnams phan tshun zhe
[\[73b\]]
[\[73b.1\]]sdang gi mes thams cad bsreg cing 'khor bar 'gyur ro/_/bems po'i dngos po las bems po ma yin par 'gro ba'o/_/'di ni lus kyis nges par spyad pa'o/_/de'i tshe gang du 'khor lo la sogs pa 'byung /_'on kyang bde ba'i thabs kyi skye bo rnams kyi grol ba'i rgyu nye bar bstan par 'gyur
[\[73b.2\]]ro/_/sna tshogs pa bsnams pa zhes bya ba ni drug pa 'brel pa'i phyir ro/_/'khor lo 'di la sogs pa'i sna tshogs pa'i rjes rnams kyi ming du 'du shes pa de yang mi bden pa'o/_/de'i phyir 'jam pa'i rdo rje bsgoms pas zhes bya ba ste/_rnal 'byor gyi rgyud la sogs pa thabs dang shes
[\[73b.3\]]rab bsgoms pas a wa d+hU tI'i mtshan nyid bya ba ste rgyun du de ltar ro/_/'khrul 'khor gyi 'khor lo dgu pa'o/_/da ni 'khrul 'khor gyi 'khor lo bcu ba de'i phyi rol du gsungs pa/_ha sa ha zhes bya ba la sogs pa ste/_ha sa ha dpa' bo gcig sngags tshig ces bya ba ni ha sa ha dpa' bo'i
[\[73b.4\]]sngags kyi tshig go/_/de bzhin gshegs pa drug pa sa bon te/_zhes bya ba ni de bzhin gshegs pa drug rnams kyi sa bon rnams su bshad pa'o/_/ha'i yi ge 'od dpag tu med pa'o/_/sa don yod grub pa'o/_/ha mi bskyod pa'o/_/bi rnam par snang mdzad do/_/ra rin chen 'byung
[\[73b.5\]]ldan no/_/e rdo rje sems dpa'o/_/yon tan mtha' med 'chad yi ge'o/_/zhes bya ba ni de bzhin gshegs pa 'di rnams mtha' med par 'chad pa rnams kyi yon tan rnams su 'gyur ro/_/bya ba la sogs pa'i rgyud lngar kyang ngo /_/ha yi sa bon yi ge bzhi/_/zhes bya ba ni ha'i yi ge'i sa
[\[73b.6\]]bon bzhi'i bdag nyid can te hA hA hA hA zhes bya ba ni/_ho gcig ces bya ba ni ho'i yi ge gcig go/_/hU~M gnyis brjod par bya zhes bya ba ni hU~M hU~M dag go/_/yi ge bdun po pags sogs khams/_/zhes bya ba ni de ltar yi ge bdun po rnams pags pa la sogs pa'i khams bdun rnams te/_
[\[73b.7\]]pags pa sha dang de bzhin rgyus/_/rus pa rkang mar khrag dang ni/_/khu ba dang ni bdun shes bya/_/khams rnams yi ge rnams dang bcas/_/trai lo kya bi nA sha yi sngags/_/zhes bya ba ni trai lo kya bi nA shI sngags rnams te/_sdang ba la ni go cha'o/_/zhes bya ba ni 'dis sdang ba rnams
[\[74a\]]
[\[74a.1\]]dang nye bar 'tshe ba bsrung ba'i go char 'gyur ro/_/sha ta sa ha sra ko TI/_ta thA ga ta pa ri wA re zhes bya ba ni sha ta sa ha sra ko TI/_ta thA ga ta pa ri wA re'o/_/sa mtha' zhes bya ba ni de ltar yang sa'i pha rol ha'i yi ge'o/_/U'i dbyangs kyis spras/_zhes bya ba ni U'i yi ge'i
[\[74a.2\]]dbyangs kyis 'og gi char brgyan pa'o/_/zla ba'i dum bu thig les brgyan/_/zhes bya ba ni zla ba phyed pa dang thig le mgo bo la spras pa ste mdor na hU~M gi yi ge'o/_/ma gsungs kyang gnyis sbyin par bya ste ma mnyan pa rnams rmongs par bya ba'i phyir ro/_/hU~M gi yi ge'o/_/de ltar nyer sdud sngags
[\[74a.3\]]thams cad/_/ces bya ba ni de ltar nye bar sdud pa'i sngags te sngags so/_/ha U aM hU~M yi ge gnyis pa mdor bsdu pa'i phyir ro/_/sngags kyi rang bzhin zhes bya ba ni sngags kyi rang bzhin gyis dang yi ge thams cad de ltar ro/_/de ltar sngags kyi tshig ni bzhi/_/zhes bya ba ni de ltar sngags kyi
[\[74a.4\]]tshig bzhi rnams su brjod do/_/ha sa ha bI re/_hA hA hA hA ho hU~M hU~M/_trai lo kya bi nA sha ni/_sha ta sa ha sra ko TI/_ta thA ga ta pa ri wA re hU~M hU~M zhes bya ba'o/_/rnal 'byor ma skyed dngos grub 'gyur/_/zhes bya ba ni sgrub pa po rnams kyi gnyis su med pa'i dngos grub kyi rgyus rnal 'byor ma pad+ma can
[\[74a.5\]]la sogs par 'byung ba ste phyag rgya chen po'i dngos grub byed pa zhes bya bar dgongs so/_/des bkas gnang ba'i dngos grub tu 'gyur ro/_/dngos grub thob pas de bzhin gshegs pa thams cad kyi bkas gnang ba rab tu 'jug par 'gyur te sems can gyi don gyi phyir ro/_/de'i phyir rnal 'byor ma'i
[\[74a.6\]]gzugs su yang skye ste de bzhin gshegs pa'i nges pa'o/_/'di gsungs so zhes bya ba la sogs pa tshigs su bcad pa gnyis kyis rdo rje phag mo'i tshig ces bya ste nges pa'o/_/bkas gnang 'khor lo'i rab sbyor bas/_/zhes bya ba ni de ltar rnal 'byor rjes su shes pa'i rnal 'byor ma'i
[\[74a.7\]]rgyud kyi rgyal por gsal bar gsungs so/_/de'i rjes su 'brangs nas gsungs pa 'dir thog mar ye shes kyi rgya mtsho la 'jug pa'i le'ur phyogs sum cu rtsa bdun la sogs pa gsungs pa de'i ye shes kyi 'khor lo'i mkha' 'gro ma rnams sam rnal 'byor ma ste/_de rnams kyi
[\[74b\]]
[\[74b.1\]]dngos grub ji lta ba'i dus su skyes pa'i g.yon pa dang g.yas pa'i dus tshod kyi dbugs rgyu bas 'pho ba gcig gi dus las dkyil 'khor drug tu 'gyur ro/_/de rnams re re'i yang dkyil 'khor drug drug ste/_de ltar dkyil 'khor sum cu rtsa drug rnams kyi dus kyi pho nya sum cu rtsa drug go/_/
[\[74b.2\]]dbyu gu lnga rnams kyis dbugs brgya phrag bco brgyad rnams su 'gyur ro/_/de'i dbus su sngags kyi 'khor lo btu bar bya'o/_/de'i bkas gnang ba'i dngos grub ngag gi dngos grub ces bya bar rab tu 'jug ste/_rnal 'byor ma rnams kyi'o/_/ji ltar gnas la sogs par rnal 'byor ma'i
[\[74b.3\]]ngag gi dngos grub rjes su 'dzin pa dang tshar gcad pa'o/_/de bzhin du 'dir gang gi tshe skad cig la yi ge rnams bskyed de de brjod pas bkas gnang ba'i dngos grub thams cad du 'gyur ro/_/rjes su 'dzin pa dang tshar gcad pa dag kyang ngo /_/'di ni bsdus nas bshad pa'o/_/rgya che bar
[\[74b.4\]]rgyud dang rgyud du rtogs par bya'o/_/gzhan rtogs par sla'o/_/'di ni 'khrul 'khor gyi 'khor lo bcu pa'o/_/da ni de'i phyi rol du 'khor lo bcu gcig pa gsungs pa/_slar yang zhes bya ba la sogs pa ste/_sa'i pha rol ni ha'i yi ge'o/_/dbyangs lnga pa'i/_drung na gnas pa'i stan la
[\[74b.5\]]ni/_/u'i yi ge dbyangs kyi lnga pa'i drung na gnas pa ni u'i yi ge'i stan can no/_/zla dum thig les brgyan pa'o/_/zhes bya ba ni zla ba phyed pa dang thig les brgyan pa ste mdor na hU~M gi yi ge'o/_/cho gas de kho na'i sa bon zhes bya ba ni de lta bu'i cho gas de kho na nyid kyi sa bon te stong pa nyid
[\[74b.6\]]dang snying rje'i rang bzhin zhes bya ba'o/_/pa yi drung gnas pa'i sa bon/_/zhes bya ba ni pa'i yi ge'i logs na gnas pa ni pha'i yi ge'o/_/rnal 'byor ma tshogs skyod byed pa'o/_/zhes bya ba ni rnal 'byor ma'i dra ba ni tshogs te ye shes kyi 'od zer gyis bskyod pa'o/_/Ta yig 'bar bar
[\[74b.7\]]byed pa'i sngags/_/zhes bya ba ni de ltar pha'i yi ges gsal bar byed pa'i sngags te phaT kyi yi ger 'gyur ro/_/siM ha rU pe khaH'i sngags kyi tshig ces bya ba ni siM ha rU pe khaH'i sngags kyi tshig go/_/bgegs kyi gtso bo rlag byed pa'o/_/zhes bya ba ni bgegs kyi gtso bo rnams la seng ge'i
[\[75a\]]
[\[75a.1\]]gzugs bstan pas 'bros par byed do/_/ga dza rU pe gaH'i sngags zhes bya ba ni ga dza rU pe gaHzhes bya ba'i sngags so/_/sems can kun gyi bgegs byed pa'o/_/zhes bya ba ni sdang ba'i sems can rnams dang bstan pa la gnod pa byed pa rnams la sna tshogs pa'i bgegs
[\[75a.2\]]kyi rnam par byed do/_/trai lo kya do re'i tshig ces bya ba ni lo kya do re'i tshig go/_/rab mchog pho nya kun skyed pa'o/_/zhes bya ba ni rab mchog gi pho nya rnams dus 'dir skyed par byed de khams gsum du'o/_/sa mu dra me kha le gra ha gnyis kyi tshig sngags zhes bya ba ni sa mu dra me kha le gra ha'i sngags kyi
[\[75a.3\]]tshig go/_/rgya mtsho lta bu'i ska rags spras/_/de ni sngags kyi ska rags so/_/de thams cad kyi ska rags te tshad med pa'i yon tan gyi bdag nyid kyi sngags so/_/hU~M dang phaT kyi yi ge ni/_/mkha' 'gro ma yi khyab bdag go/_/zhes bya ba ni de ltar sngags mkha' 'gro ma'i khyab bdag ste gtso
[\[75a.4\]]bor gyur pa'i ye shes kyi rnam pa nyid kyis so/_/bI rA dwai te zhes bya ba ni bI rA dwai te'o/_/hU~M sngags tshig ces bya ba naM hU~M gi yi ge'i sngags kyi tshig go/_/thabs dang shes rab gnyis med las/_/tha mal 'dus byas skyes pa'o/_/zhes bya ba ni tha mal pa dang 'dus byas skyes pa thabs dang
[\[75a.5\]]shes rab las so/_/de de bzhin du thams cad dbyer med pa'o zhes bya ba'o/_/de ltar rkang pa bdun sngags so/_/zhes bya ba ni de ltar sngags kyi tshig bdun te/_de nyid bshad pa la/_hU~M phaT_siM ha rU pe khaH/_ga dza rU pe gaH/_trai lokya do re/_sa mu da me kha le gra ha gra ha/_hU~M phaT/_
[\[75a.6\]]bI rA dwai te hU~M zhes bya ba'o/_/las thams cad dang 'jig rten pa'i/_/yid kyi rang bzhin bskyed pa'o/_/zhes bya ba ni las thams cad ni zhi ba la sogs pas 'jig rten pa rnams kyi ye shes kyi sa dang yid kyi rang bzhin du bskyed par 'gyur ro/_/yid ni rnam par shes pa dang rlung sna tshogs
[\[75a.7\]]pa'i rtsa kun du spyod pas so/_/'di gsungs so zhes bya ba la sogs pa ni/_sa ni rten te yid do/_/ye shes de'i ngo bo rang bzhin te ye shes kyi sa'o/_/las grub pa'i mthar zhes bya ba ni 'di rnal 'byor pa gang dang gang gis las rnams ni zhi ba la sogs pa rnams dang por byed de grub pa dang de'i
[\[75b\]]
[\[75b.1\]]rang bzhin du 'gro'o/_/de'i nus mthus sam sems can rnams kyi yang byed do/_/de yang de nyid de bzhin du'o/_/'on kyang las kyi mthar de'i go 'phang go 'phang ni gnas te mchog sna tshogs pa'i sbyor ba 'dzin pa'i lus rnams kyis lhan cig tu 'gro'o/_/slar yang de ltar lam la gnas pa'i mi dang /_
[\[75b.2\]]sangs rgyas rnams dang rdo rje 'chang gi rang bzhin du skye bar 'gyur te/_sgyu ma nyid kyi phyir ro/_/yang na sgyu ma'i rnam par mi 'gyur ro/_/te'i yi ges sangs rgyas dang 'jig rten thams cad skye ba la sogs pa med de khams gsum bden pa ma yin pa'i gzugs nyid kyi phyir ro/_/mi bden pa
[\[75b.3\]]rnams la bden par yongs su rtog go/_/mi rtag par mi shes so/_/de'i phyir bsod nams kyi tshogs kyi dbang gis sangs rgyas la sogs pa 'byung bar 'gyur ro/_/de ltar ye shes kyi tshogs su 'byung ngo /_/sgyu ma'i rnam pa nyid sgyu ma chen po'o/_/de'i phyir sgyu ma min zhes bya ba la sogs
[\[75b.4\]]pa'i don to/_/bdag nyid mngon par so sor rtog_/ces bya ba ni sangs rgyas thams cad kyi chos kyang chos nyid ston pa'i phyir de de bzhin no/_/de ci'i phyir te bshad pa/_'dir rdo rje phag mo'i tshig ste yang dag pa'i snying rje'i'o/_/bdag nyid ni mi bden pa med pa ste gang gis bcings pa'am
[\[75b.5\]]grol ba'am des na 'jig rten gyi tha snyad tsam du bdag nyid la sogs pas thams cad rtog par byed do/_/des na bcing ba dang grol ba med de sgyu ma dang sgyu ma lta bu rnams kyis rmongs pa'o/_/'khor bar 'khor ro/_/'byung ba med pa yongs su brtags pa yis so/_/bdag dang bdag gi
[\[75b.6\]]ba'i dngos pos dmyal ba la sogs pa'i sdug bsngal nyams su myong ngo /_/de'i phyir mi bden pa gang du yang mi gnas pa ste lus thams cad kyang rgyu rkyen tshogs pa'i dbang gis sems dang sems las 'byung ba skye'o/_/khams sna tshogs pa yang ngo /_/mdor na rang gi bdag nyid so sor
[\[75b.7\]]rtog pa las zhes bya ba'o/_/'on kyang chos thams cad dang theg pa gsum la sogs pa so sor rtog pa tsam zhes bya ba'o/_/'khrul pa med pa'i tshig snying rje rdo rje phag mo'i'o/_/'di ni 'khrul 'khor gyi 'khor lo bcu gcig pa'o/_/da ni bcu gnyis pa brjod par bya ste/_hU~M zhes bya ba la
[\[76a\]]
[\[76a.1\]]sogs pa ste/_hU~M gi yi ge'o/_/hA gnyis zhes bya ba ni hA'i yi ge gnyis te hA hA'o/_/ma hA pa shu ma hA ni zhes bya ba ni ma hA pa shu mo ha ni tshig go/_/'khor ba rmongs pa'o zhes bya ba ni de ltar tshig de 'khor ba'i rmongs pa ste rnal 'byor pa rnams kyi ngan 'gro rnam par
[\[76a.2\]]'joms pa'o/_/yo gi shwa ri twaM gyi sngags/_/zhes bya ba ni yo gi shwa ri twaM gyi sngags so/_/zhi ba yi ni gzugs su'o/_/zhes bya ba ni zhi ba'i gzugs can ma'i sngags te nus mthu sna tshogs pa'i gzugs kyang 'dzin no/_/DA ki ni lo kA nI ban+d+ha ni'i tshig ces bya ba ni DA ki ni lo kA nAM ban+d+ha ni'i sngags kyi
[\[76a.3\]]tshig go/_/'jig rten byang chub tu 'jug byed/_/ces bya ba ni 'jig rten rnams byang chub la 'jug par byed par 'gyur ro/_/sa t+ya me hU~M phaT kyi sngags kyi tshig ces bya ba ni sat+ya me hU~M phaT kyi sngags kyi tshig go/_/mtha' bzhi po ni ston pa'o/_/zhes bya ba ni sngags 'di'i bden pas mtha' bzhi'i chos kyang
[\[76a.4\]]ston par 'gyur ro/_/b+hU ta trA sa ni yi tshig_/mu stegs ye shes 'joms pa'o/_/zhes bya ba ni mu stegs kyi ye shes te ka ba li la sogs pa rnams kyi dgongs pa 'joms pa ste chos bstan pa la sogs pa'o/_/de ltar sngags tshig bdun pos ni/_/zhes bya ba ni de ltar sngags kyi rkang pa
[\[76a.5\]]bdun te bshad pa hU~M hU~M hA hA/_ma hA pa shu mo ha ni/_yo gi shwa ri twaM/_DA ki nI lo kA nAM ban+d+ha ni/_sa t+ya me hU~M phaT/_b+hU ta trA sa ni zhes bya ba'o/_/las kyi dbye ba byed pa'o/_/zhes bya ba ni ji ltar rnal 'byor gyi dbang phyug rnams kyi 'dod pa zhi ba la sogs pa'i las de thams cad sngags bzlas
[\[76a.6\]]pa tsam gyis byed do/_/'di gsungs so zhes bya ba la sogs pa tshigs su bcad pa gcig rdo rje phag mo'i rang gi rgyud yongs su spang ba'o/_/lhag ma rtogs par sla'o/_/slar yang bcom ldan 'das kyis tshig gsungs pa/_bcu gnyis zhes bya ba la sogs pas te dus sbyor rnams
[\[76a.7\]]kyis bcu gnyis zhes bya ba ni sna g.yon pa'i bu gar lug la sogs pas dang g.yas pa'i sna'i bu gar khyu mchog la sogs pas te bsgrub bya'i ming la sogs pa rnams kyis bsgrub par bya'o/_/gzhan rtogs par sla'o/_/'khrul 'khor gyi 'khor lo bcu gnyis so/_/da ni 'khor
[\[76b\]]
[\[76b.1\]]lo 'di rnams kyi lte ba'i sngags kyi yi ge rnams gsungs pa/_pa mtha' zhes bya ba la sogs pas te pa'i mtha' ma ma'i yi ge'o/_/sa mtha' ni ha'i yi ge'o/_/A dang ldan zhes bya ba ni A'i yi ge dang ldan pa ste mdor na hA'i yi ge'o/_/ya mtha' I yi dbyangs dang bcas/_/zhes
[\[76b.2\]]bya ba ni I'i dbyangs dang bcas pa ste gnyis kyis wI'i yi ge'o/_/re'i yi ge ni re'i yi ge'o/_/na mtha' ni na'i yi ge'i mtha' ma ste ba'i yi ge'o/_/ra yig ni ra'i yi ge'o/_/ba mtha' ni ma'i yi ge'o/_/sid+d+he'i tshig ni sid+d+he'i tshig go/_/bi d+ye'i tshig ni bi d+ye'i tshig go/_/shwa ri'i
[\[76b.3\]]sngags ni shwa ri'i sngags so/_/pa'i drung ma ni pa'i yi ge dang nye ba pha'i yi ge'o/_/Ta'i sa bon ni Ta'i yi ge'i sa bon no/_/Ta yig ni Ta'i yi ge'o/_/hU la zla du ma thig les brgyan pa ni hU'i yi ge la zla ba phyed pa dang thig les brgyan pa ste mdor na hU~M gi yi ge'o/_/bskyar la yang ni brjod par bya/_/zhes bya ba ni de
[\[76b.4\]]ltar sngags slar yang brjod par bya ste/_hU~M hU~M gi yi ge dag go/_/pa'i drung gnas zhes bya ba ni pa'i yi ge'o/_/Ta yig ni Ta'i yi ge'o/_/hU~M phaT dang ni swA hA bcas/_/zhes bya ba ni phaT kyi yi ge dang swA hA dang lhan cig bstan pa'o/_/sngags 'dis lter gnas cho ga yis/_/zhes
[\[76b.5\]]bya ba ni de ltar yi ge nyi shu rtsa bzhi'i sngags lte ba'i gnas su chogs gnas pa'o/_/bsgrub bya'i ming dang bcas par brjod/_/ces bya ba ni sngags 'di bsgrub bya'i ming dang lhan cig brjod de ma hA bI re ba ra ma sid+d+he bid+ya shA ri phaT hU~M hU~M phaT lha sbyin khu gcig la sogs pa hU~M phaT hU~M phaT swA hA
[\[76b.6\]]zhes bya ba'o/_/'di skad ces bya ba la sogs pa tshigs su bcad pa phyed ni rdo rje phag mo'i ste/_bcu gnyis rnams dang lte bcas pa/_/zhes bya ba ni 'khor lo so so re re'i lte bar nye bar bstan par bya'o/_/de nas bcom ldan 'das kyis tshig gsungs pa/_sa bon yi ge zhes bya ba
[\[76b.7\]]la sogs pa ste de la lte ba'i dbus su sa bon gyi yi ge nyi shu rtsa bzhi rnams te/_pul+lIr la sogs pa gnas dang nye ba'i gnas la sogs pa de rnams kyi sa bon gyi yi ge rnams dang /_rnam par bsres pa nye bar dgod par bya'o/_/'di ltar byas pas khams dang sngags mnyam pa'i
[\[77a\]]
[\[77a.1\]]'khor lo zhes bya ba'o/_/de ji ltar gsungs pa/_dpal he ru ka zhes bya ba la sogs pa ste/_gnas la sogs pa'i khams dpal he ru ka'o/_/sa bon gyi yi ge ni rdo rje phag mo ste thabs dang shes rab kyi bdag nyid do/_/ma byung 'byung bar mi 'gyur ro/_/zhes bya
[\[77a.2\]]ba ni sngar ma gsungs shing gsung bar mi 'gyur ba'o/_/'on kyang 'di'i zhes bya ba la sogs pa ste/_sngags kyi nus mthu 'chad pa po'i gnas gzhan rnams gsungs pa/_gzhung bye ba stong phrag mtha' med pa'i dpa' bo chen po zhes bya ba chos thams cad kyi rgyud kyi gter nyid du rab tu
[\[77a.3\]]gsungs so/_/de bzhin du snying po bsdus par yang ngo /_/'di rnams ni 'bum phrag lnga pa la sogs pa dang rtsa ba'i kye'i rdo rje la sogs pas yang dag par btus te rgyud chung ngur kyang zhes bya ba ni nges pa'o/_/gzhan zhes bya ba la sogs pa phyed dang bcas pa'i tshigs su bcad pa ni
[\[77a.4\]]rtogs par sla'o/_/da ni 'di rnams kyi 'khrul 'khor gyi yi ge rnams kyi rlung dang rnam par shes pa'i dbang gis 'jug pa dang gnas pa dang 'byung ba'i sgo nas dang 'byin pa dang sdud pa dang gnas pas kyang ste 'di yis dgos pa dang byed pa'i 'brel ba gsungs pa/_'jug pa zhes
[\[77a.5\]]bya ba la sogs pa ste tshigs su bcad pa gnyis kyis so/_/'dir yang gang gi tshe 'khor lo thams cad du ye shes kyi yi ge rnams kyis skyes pa de'i dus su gnas par bya ste/_de'i phyir bar skabs can gyi 'khor lo rnams bshad pa/_gtsug tor la sogs pa nas rim pa ji
[\[77a.6\]]lta bas skye gnas kyi mthar gnas drug rnams su gnyis gnyis sbyar bar bya'o/_/de ltar kha sbyor gyi sbyor bas 'og dang steng du khab lta bar bya'o/_/kha 'og tu bltas pa ni thabs kyi 'khor lo rnams so/_/shes rab kyi 'khor lo rnams ni kha steng du bltas pa'o/_/de ltar
[\[77a.7\]]yi ge re re'i skad cig re re la 'khor lo thams cad du bdag por 'gyur ro/_/lhag ma'i yi ge rnams kyis gcig la gcig gi gnas rnams su kun du spyod do/_/de'i phyir 'jug pa'i dus su dbugs kyis zhes bya ba ni gsum pa'i don gyi drug pa ste dbugs su 'jug
[\[77b\]]
[\[77b.1\]]pa yod pa na sngon du skyes pa rnams kyi yi ge rnams kyis gsod pa ste mi snang ba nyid du 'gyur ro/_/slar yang ye shes kyi rnam pa nyid kyis bskyed pa dang /_slar yang mi snang ba ste ji srid zhag gcig tu'o/_/de'i phyir 'byung ba'i dus su de ltar gang skye ba de 'byin pa'o/_/sbyor kun skyes
[\[77b.2\]]zhes bya ba ni yi ge thams cad kyi gang 'gro ba sems kyi bsam pa ste rnal 'byor pa rnams kyis lha so sor dmigs pa'i sbyor ba des sbyor ba las skyes pa'i yi ge'o/_/rlung dang ye shes rnam par shes pa'i rang bzhin can kyang ngo /_/gnas pa'i dus su mi 'dod ces bya ba ni rnam par ma brtags
[\[77b.3\]]pas yang 'khor lo thams cad du rim pa ji lta bas gnas dang nye ba'i gnas la sogs pa'i rang bzhin rnams su yang sna tshogs pa'i sangs rgyas kyi zhing rnams su rnal 'byor gyi dbang phyug rnams kyis rnam par shes pa la sangs rgyas rnal 'byor ma'i rang bzhin gyis bskyed par 'gyur ro/_/
[\[77b.4\]]de ltar dbugs rgyu ba de ltar zhes bya ba ni gang dang gang du rtsa rnams kyi dbugs rgyu bar 'gyur te/_de dang der ye shes dang rnam par shes pa rnams nye bar 'pho ba'o/_/de'i rang bzhin rnams kyis kyang phyi rol gyi sangs rgyas kyi zhing rnams rnam par shes par bya'o zhes bya bar 'brel lo/_/de ltar
[\[77b.5\]]tshul chen po'i byis pa'i rnal 'byor pa rnams bla ma yongs su mnyes par bya ba dang bral ba rnams kyis bgrod par bya ba ma yin zhing ma thob ces bya'o/_/de'i phyir bla ma la gus pa nyid lus dang longs spyod kyis kyang ste ma thob pa thob par bya ba'i phyir ro/_/gang gi phyir sangs rgyas nyid zhing
[\[77b.6\]]dang zhing du zhes bya ba'o/_/da ni bla ma rnams kyis gus pa dang ldan pa'i slob ma rnams kyis sngags mnyes par bya ba'i nus pa can rnams kyis de'i sngags sbyin par bya ba'i phyir sngon du yongs su smin pa la sngon du dbang bskur dang dkyil 'khor la sogs pa sngon du song ba'i lha'i rnal 'byor
[\[77b.7\]]kyang gsungs pa/_dbang bskur zhes bya ba la sogs pa ste/_yongs su smin pa zhes bya ba ni dge ba bcu la sogs pa nas brtsams nas bye brag smra ba dang mdo sde ba dang rnal 'byor spyod pa'i chos dang dbu ma yis kyang ste pha rol tu phyin pa'i theg pa dang ma lus pa'i theg pa chen po la
[\[78a\]]
[\[78a.1\]]sogs pa'i dbang bskur sngon du song bas sngags kyi theg pa chen po nyan du gzhug par bya'o/_/phyi nang gsang sngags zhes bya ba ste/_de de bzhin du'o/_/dkyil 'khor bri bar bya zhes bya ba ni 'chad par 'gyur ba'i dkyil 'khor gyi thig la sogs pa bshad par bya'o/_/
[\[78a.2\]]de ltar phag mo'i dkyil 'khor ram/_/yang na he ru ka'i dkyil 'khor bri bar bya'o zhes bya ba ste sgrub pa po gang 'dod pa'o/_/de kho na nyid bzhi dang bcas pa rnams kyis zhes bya ba ni dga' ba bzhi rnam par dag pa nyid kyi phyir bum pa dang slob dpon dang gsang ba dang shes rab ye shes rnams kyi
[\[78a.3\]]dbang bskur chen po rdo rje 'chang gi dbugs phyung ba sbyin par bya'o/_/de ltar shes rab gzhug par bya/_/de nas gzhan zhes bya bar bram ze dang rgyal rigs la sogs pa rigs las byung ba rang gis dbang bskur ba rjes su gnang ba byin pa snying rje chen po'i bdag nyid can ma'o/_/lhag ma
[\[78a.4\]]rtogs par sla'o/_/da ni a wa d+hU tI'i slob ma rnams kyis nye bar mkho ba thams cad ma rnyed pa rnams kyi nang gi bdag nyid kyi dkyil 'khor gsungs pa/_a wa d+hU tI'i zhes bya ba la sogs pa ste a wa d+hU tI'i rnal 'byor ma a d+hU tI'i go 'phang la gnas pa de'i dkyil 'khor bya'o/_/dkyil 'khor gyi
[\[78a.5\]]rnam pas byin gyis brlab par bya'o/_/de yang bsgom pa'i bdag nyid rdo rje phag mo la sogs pa'i dkyil 'khor gyi 'khor lo yang ye shes dang shes bya'i rang bzhin can no/_/mdor bstan pa 'di'i rgyas par bshad pa'i bsgom pa gsungs pa/_ye shes rnam pa yang zhes bya ba la
[\[78a.6\]]sogs pa ste he ru ka dang rdo rje phag mo bsgom pa ste/_gang rnams de rnams kyi bar du tshigs su bcad pa bcu drug rnams ni rtogs par sla'o/_/de nas de kho na nyid kyi tshigs su bcad pa gsungs pa/_dbang po zhes bya ba la sogs pa ste/_dbang po'i yul ni mi blta zhing /_/
[\[78a.7\]]zhes bya ba ni 'dir kha dog dang bzhugs tshul la sogs pa'i gzugs thams cad sems can gyi don du sems kyis sprul pa'o/_/de'i phyir gzung ba dang 'dzin pa bdag dang bdag gi ba thams cad dang bral ba yang ngo /_/'on kyang mi 'dod de bsgoms pa gsal ba nyid kyi phyir kun
[\[78b\]]
[\[78b.1\]]rdzob kyi gzugs tsam mo/_/de'i phyir don dam par dbang po'i yul blta bar mi bya'o/_/phyag dang bzhugs tshul la sogs min/_/zhes bya ba ni phyag dang bzhugs tshul min pa'o/_/de ji ltar blta bar mi bya gsungs pa/_bsgom pas spros pa kun bzung ste/_/zhes bya ba ni
[\[78b.2\]]'dir bsgom pa rnams gzung ba ste spros par song ngo /_/zag pa med pa nyid kyi phyir ro/_/de'i phyir yang lhag ma can gyi sems can thams cad kyi don du gnas bzhin pa'i phyir go 'phang la 'dzud pa'o/_/gti mug de ni spang bar gyis/_/zhes bya ba ni rmongs pa'i dngos po rnams bsgom pa la
[\[78b.3\]]sogs pas so/_/'di byas pas rang gi bdag nyid la sangs rgyas nyid la sogs pa thob par bya ba'i phyir de ltar gti mug spongs zhes bya ba'i don to/_/ci bya ba gsungs pa/_don dam pa la 'jug par bya/_/zhes bya ba ste don dam pa rnams su 'jug par bya ste a wa d+hU tI'i lam gyi 'od
[\[78b.4\]]gsal ba la dmigs par bya'o/_/gang gis rnam par rtog pa thams cad zad par 'gyur ro/_/des kyang a wa d+hU tI'i rnal 'byor ma'i dkyil 'khor dang bsgom pa dang rnam pa dang bzhugs tshul la sogs pa thams cad don dam pa'i rang bzhin du 'gyur ro/_/de'i phyir don dam pa'i dkyil
[\[78b.5\]]'khor 'di gnyis su med pa'i rnal 'byor pa rnams kyis shes par bya ba'o/_/des kyang skad cig rnam pa zhes bya ba la sogs pas phyi rol lam nang gi bdag nyid dam lus la sogs pa'i dkyil 'khor rnams thams cad kyi bya ba mnyam par bya'o zhes so/_/de ltar skad cig la
[\[78b.6\]]sogs pa nas yi ge 'bar ba'i yi ge rnams kyis zhes bya ba'i bar du rtogs par sla'o/_/da ni 'di'i don dam par rab tu bzhugs pa'i don gtum mo'i rnal 'byor gsungs pa/_gtum mo zhes bya ba la sogs pa ste/_srog ces bya ba ni shin tu phra ba'i rnam pa rnam par shes pa
[\[78b.7\]]srog gi rlung a'i yi ge'i ming can kun nas rnam par rtog pa'i bud shing thams cad bsreg par bya ba'i phyir gtum mo de bsgom par bya'o zhes bya bar gnas so/_/de ci'i phyir gnas gsungs pa/_'bar ba zhes bya ba la sogs pa ste/_gnyis 'phel yi ge rnams kyis zhes bya ba ni
[\[79a\]]
[\[79a.1\]]hi ka'i yi ge rnams kyis bla ma'i gdams ngag gis srog bskyod par bya ste des rnam par rtog pa thams cad sbar nas 'joms par byed do/_/steng du kha bltas rtsa bsreg go/_/zhes bya ba ni sngon du bshad pa'i 'khor lo drug ste steng gi pad+ma rnams te de rnams kyi rtsa'i
[\[79a.2\]]'dab ma rnams des bsregs te ye shes kyi 'od zer gyis rang bzhin med par 'gro'o/_/rdo rje phag mo'i ye shes bskyed do/_/gtum mo'i dngos po las bdag nyid rdo rje phag mo yang ngo /_/gcig tu rtsa rnams bsregs pa ma yin te/_de bzhin gshegs pa ye shes mkha' 'gro skyes
[\[79a.3\]]zhes bya ba ste/_'khrul 'khor gyi 'khor lo dang de bzhin du go cha dang sngags mnyes par bya ba dang dbang bskur dang dkyil 'khor bsgom pa'i de kho na nyid rnams su yang sngags kyi yi ge rnams kyi dang po dang tha mar sna tshogs pa'i de kho na nyid gsungs te/_de rnams kyi tshad ni lnga brgya rnams so/_/
[\[79a.4\]]slar yang de kho na nyid re re'i rang 'char ba'i dus kyis lnga brgyar 'gyur te shin tu phra ba las so/_/de ltar mdor na lnga brgya la lnga brgya rnams kyis bsgres pas 'bum phrag gnyis dang lnga khri ste 'di ni 'jug pa'i dus su shes par bya'o/_/de ltar yang dus gsum rnams kyis 'bum phrag bdun
[\[79a.5\]]dang lnga khri'o/_/de bzhin du zhag gcig la nyi khri chig stong drug brgya zhes bya ba ste dbugs rnams kyi'o/_/dung phyur gnyis dang ther 'bum drug dang ther 'bum chen po gcig ste 'di ni de bzhin gshegs pa rnams kyi skye bar 'gyur ba'o/_/ye shes mkha' 'gro skyes zhes bya ba ni shes rab
[\[79a.6\]]kyi cha'i 'khor lo drug rnams su yang rnam par 'phro ba'i ste de rnams rang gi bdag nyid kyi 'dzin pa 'joms shing sreg pa ste rang bzhin med par byed do/_/de ji ltar ye shes kyi mkha' 'gro yin zhe na/_bshad pa 'dir ye shes kyi bdag nyid can rdo rje phag mo de'i 'khrul 'khor dang ye shes kyi 'khor
[\[79a.7\]]lo rnams kyis te mkha' 'gro ni kha steng du bltas pa nyid kyi phyir nam mkha' la 'gro ba'i ngang tshul rnams su ye shes kyi mkha' 'gro'o/_/de la skye zhes bya ba ni rang bzhin gyi chos kyi tshul zhes bya bar dgongs so/_/de ji ltar 'khrul 'khor yin zhe na/_lus rtsa'i rnam pa rnams su gnas pas
[\[79b\]]
[\[79b.1\]]lus kyi 'khrul 'khor ro/_/de bzhin du gsungs pa'o/_/mkha' 'gro ma sogs ma lus pa/_/zhes bya ba ni sogs kyi sgras 'khor lo gsum gyi rnal 'byor ma rnams dang gshin rje 'joms ma'i bar rnams te de slar yang thabs kyi 'khrul 'khor la skye ste yi ge'i rnal 'byor ma'i rang bzhin
[\[79b.2\]]rnams kyi grangs kyi rtsis sngon bzhin no/_/de ltar bsreg cing rang bzhin med pa nyid du byed do/_/'on kyang dngos po dbye ba kha 'og tu bltas pa'i 'khor lo rnams thabs kyi rang bzhin rnams su rnal 'byor ma thabs kyi bdag nyid can no/_/de bzhin du steng du bltas pa'i 'khrul 'khor rnams
[\[79b.3\]]kyi dngos po'i dbye bas shes rab kyi rang bzhin gyis de bzhin gshegs pa rnams dang shes rab kyi rang bzhin rnams kyang ngo /_/ma lus ye shes 'od zer can/_/zhes bya ba ni gtum mo byas pa gsal bas bsreg pa'o/_/rnam par shes pa thim pa nyid du 'gyur ro/_/rnam par shes pa ni dngos
[\[79b.4\]]po dang dngos po med pa rnam par 'dres pa'i kun du rtog pa de thim pa ste sna tshogs pa'i srid pa ye shes kyi bdag nyid can du gnas pa zhes bya ba'o/_/bsregs pas haM las zla ba 'dzag_/ces bya ba ni haM gi yi ge nA da dang thig le ste raM gshol gyi dbyibs rdo rje sems dpa'i bdag nyid can
[\[79b.5\]]lus kyi khams la sogs par gnas pa de'i tshe bdud rtsi 'dzag pa'o/_/slar yang sdud pa las 'byin pa skyed par byed do/_/rnam par shes pa dang ye shes kyi rang bzhin gyi gnas so/_/'pho ba'i sbyor bas kyang mthong ba dang ma mthong ba'i dngos po thams cad ces bya ba ste thams cad
[\[79b.6\]]byed do zhes bya ba ni nges pa'o/_/ma gsungs kyang 'khrul 'khor gyi 'khor lo rnams kyi kha dog dang bri ba bshad pa/_zhi la kha dog dkar po ste/_/de bzhin rgyas pa ser po'o/_/de bzhin dbang la kha dog dmar/_/mngon spyod kha dog nag po ste/_/bskrad pa la ni ljang gu'o/_/kha dog
[\[79b.7\]]sngon po gsad pa la'o/_/zhi la tsan+dan gyis bri ste/_/ba blas de bzhin rgyas pa'o/_/dbang la gi wang gis bri'am/_/ming med kyi ni khrag gis so/_/dur khrod sol bas mngon spyod la/_/bskrad pa la ni mig sman gyis/_/gsad la dug dang ske tshes so/_/smyu gu mi yi rus pas so/_/
[\[80a\]]
[\[80a.1\]]bskrad la bya rog gshog pas te/_/mngon spyod la ni ro bsreg cing /_/dbang la tsan+dan dmar po ste/_/gser gyi smyu gus rgyas pa la/_/shrI khaN+Das zhi la ste/_/smyu gu mdo ru bsdus pa'o/_/gro ga la ni zhi ba ste/_/rgyas pa dri zhim gos la'o/_/dbang la mi yi
[\[80a.2\]]pags pa sta/_/mngon spyod dur khrod ras la'o/_/bu skyes gos ni bskrad la ste/_/gsad pa ro yi gos la'o/_/zhi ba dung dang nya phyis la'o/_/rgyas par gser gyi snod du'o/_/dbang la bud med thod par bya/_/mngon spyod skyes pa'i thod par te/_/bskrad pa de bzhin bya rog gi'o/_/
[\[80a.3\]]gsad pa la ni thod par ro/_/'bad pas snag tshas bya ba ste/_/bgrang phreng kyang ni bya ba'o/_/zhi ba'i las la mu tig gis/_/rgyas pa gur gum tsan+dan no/_/tsan+dan dmar pos dbang la ste/_/bong bu'i rus pa mngon spyod la/_/bskrad la lung tang du shes bya/_/mi yi rus pas
[\[80a.4\]]gsad pa'o/_/de la sogs pas shes bya ste/_/sna tshogs pa yi rgyud du gsungs/_/zhi la sogs pa'i las rnams ni/_/der ni thams cad de bzhin bya/_/phyi rol las ni rtag ces bya/_/gang gis bdag nyid kyang mtshon no/_/phyi dang nang gi bdag nyid kyi/_/dngos grub 'dod pas
[\[80a.5\]]las bya'o/_/zhes bya ba ni nges pa'o/_/'dir gtum mo'i nges pa'i tshig rnams gsungs pa/_/dad dang gus pas dpangs smad la/_/bla ma sku gzugs dmigs pa dang /_/dga' dang dngos po dngos med kyi/_/dam pa'i chos ni 'chad pa'am/_/ji ltar 'jig rten sdod pa dang /_/
[\[80a.6\]]snod ldan bud med 'khyud pa dang /_/dga' ba ston dang ring gnas dang /_/klu sogs thams cad phun tshogs dang /_/me tog rab dga' gnas dang /_/dgod dang sgeg dang za ba dang /_/sna tshogs bde ba'i las su yang /_/gtum mo'i rnal 'byor la brten bya/_/gang dang der ni gnas
[\[80a.7\]]pa na/_/de ni rtag tu 'bar ba'o/_/rnal 'byor gang bsams skad cig la/_/las gang thams cad byed pa'o/_/'di gsungs so zhes bya ba la sogs pa sdud pa mdzad pa mo'i rang gi rgyud yongs su spangs pa ste/_bcom ldan 'das ni ston pa po la bdag gis la sogs pa rdo rje phag mo'i
[\[80b\]]
[\[80b.1\]]lus kyi nyan pa'o zhes bya ba'i don to/_/dpal zhes bya ba la sogs pas le'u yongs su bsdu ba'i don to/_/sogs pa'i sgras go cha'i sngags btu ba dang de bzhin du dbang bskur ba dang /_gtum mo'i rnal 'byor kyang ngo /_/de de bzhin du bshad do/_/'di ni dpal mkha' 'gro rgya mtsho rnal
[\[80b.2\]]'byor ma'i rgyud kyi rgyal po chen po'i 'grel pa dpal gru gzings las rdo rje phag mo bskyed pa dang gtso mor gnas pa dang go cha'i sngags btu ba dang 'khrul 'khor gyi 'khor lo dang dbang bskur ba dang skal ba dang ldan pa nyid kyis dkyil 'khor bsgom pa dang rang bzhin rgyas par bshad pa'i 'grel pa ste le'u
[\[80b.3\]]gnyis pa'i bshad pa'o//_//'khor ba srid pa'i 'khor lo yis/_/bde ma'i ngo bos rmad byung che/_/sgyu ma'i rnam pa'i rang gzugs sam/_/mkha' 'gro lha mo phyag 'tshal nas/_/'dir gsungs pa mkha' 'gro ma'i le'u bshad pa smras pa/_de nas 'di la zhes bya ba la sogs
[\[80b.4\]]pa ste/_'dir mkha' 'gro ma 'char ba dang de bzhin du mkha' 'gro ma'i sbyor ba las sna tshogs pa la spro ba dang /_cha dang dum bus 'jig rten gyi khams mdor bstan pa ni gcig go/_/gnyis pa mkha' 'gro ma'i dkyil 'khor gyi 'khor lo rnams dang lhan cig bsgoms pa dang sngags kha
[\[80b.5\]]sbyor dang de bzhin du kun du spyod pa dang mkha' 'gro ma'i rigs dang de'i rgyud kyi rnam par gzhag pa'o/_/gsum pa bshad pa/_nang gi gdams ngag gi rigs pas skye gnas dang der bskyod pa'i ming gi yi ge'i rnam par gzhag pa'i mtshan nyid dang /_de bzhin du des de ltar las kyi tshogs
[\[80b.6\]]rnams kyis bya ba'i mtshan nyid dang /_dbugs rgyu bas dus kyi longs spyod dang /_gang yang de rnams kyi rang bzhin yi ge tsam mo zhes bya ba'o/_/bzhi pa bshad pa/_rnal 'byor ma rnams kyi rang bzhin dang /_de bzhin du rnal 'byor pa rnams kyi nang gi bdag nyid kyi mtshan nyid dang /_rnal
[\[80b.7\]]'byor ma de rnams kyi sangs rgyas kyi rang bzhin gyi dus dang dus su rab tu 'jug pa'i mtshan nyid kyi rang bzhin no/_/rlung chen po lnga'i de kho na nyid kyi gdams ngag gi mtshan nyid dang de bzhin du zhu bar zhugs pas mi snang bar song ba dang /_slar yang bskul bas slong ba dang /_sgyu ma lta bu
[\[81a\]]
[\[81a.1\]]rnams kyis rang gi sku bstan pa'i phyir chos kyi sku'i rang bzhin dang /_slar yang rnal 'byor ma dang rnal 'byor gyi rgyud kyi rigs pas rnal 'byor ma'i rgyud las yid ches pa ste/_des kyang bye brag smra ba la sogs pa bzhi po'i rgyud kyi gdams ngag gis bshad pa'o/_/
[\[81a.2\]]mkha' 'gro ma la rnam par gzhag pa lnga'i rang bzhin du bstan pa bshad pa'o/_/da ni thog mar 'char pa'i gnas skabs bshad de/_de yang rab bshad bya zhes bya ba ste rab tu gsal bar gyur pas ye shes dang rnam par shes pa'i rang bzhin he ru ka dang phag mo'i 'gro ba dang kun du 'gro ba ste/_de
[\[81a.3\]]'jig rten pa rnams kyis sangs rgyas thob par bya ba'i phyir de bsnyad pa dang 'chad pas brjod par bya'o zhes bya bar dgongs so/_/de ci zhe na/_mkha' 'gro ma rnams kyis zhes bya ba la sogs pa ste/_ji ltar 'char/_mkha' 'gro ma'i sbyor ba zhes bya ba ste/_rtsa rnams kun du spyod pa'i dus
[\[81a.4\]]su mkha' 'gro ma'i rang bzhin gyi dbang chen gyi dkyil 'khor gyi srog a wa d+hU tIr son pa de nyid de'i tshe sbyor ba ste/_lus dang sems gnyis su med pa'o/_/de bcom ldan 'das la brten nas rnam par shes pa'i khams de'i rang bzhin du gnas pa'o/_/rtsen pa mchog ces bya ba ni mchog
[\[81a.5\]]ni khyad par du 'phags pa'i gnas pa'o/_/rtsen pa ni dngos po thams cad kyi bdag nyid kyis rol pa zhes bya bar dgongs so/_/de yang bcom ldan 'das mkha' 'gro ma'i gzugs su phag mo'i rkyen gyis ye shes kyi sku las rnam par shes pa'i sku can no/_/de de bzhin du gsungs pa'o/_/
[\[81a.6\]]'di'i dbang du mdzad nas gsungs pa/_phag mo'i mtha' med pa yi gzugs/_/zhes bya ba ste/_spyi gtsug nas rkang pa'i mthe bong gi mthar thug pa dag tu gang zhig srog gi rlung gis dgang bar bya'o/_/rtsa'i yi ges gnyis ka a wa d+hU tI nang du rab tu gzhug pa'o/_/dbang chen gyi dkyil
[\[81a.7\]]'khor gyi dus su yang de'i tshe mkha' 'gro ma phag mor 'gyur ro/_/de'i phyir phag mo mtha' med pa'i gzugs te dra ba ni dpa' bo dang rnal 'byor ma'i tshogs spros par 'gyur te/_gang 'dod pa der 'gro'o/_/slar yang gnas de nas 'gugs so/_/sdom pa ni sdom pa'i phyir te/_ye shes
[\[81b\]]
[\[81b.1\]]kyi sku'i 'char ba la gnas pa zhes bya ba'i don to/_/de ltar sna tshogs pa'i mkha' 'gro ma'i sbyor bas spro ba zhes bya ba'o/_/de bzhin du phag mo dang mkha' 'gro ma'i gzugs kyi dngos po'i dbye ba gsungs pa/_sku'i dngos po'i dbye ba zhes bya ba ste/_'dir gang gi phyir a wa d+hU tI'i lung
[\[81b.2\]]la brten pa ste/_rtsa'i yi ges ye shes kyi dkyil 'khor gyi nang du yang dbang chen la sogs pa'i dkyil 'khor thams cad 'bab ba ste/_/des ye shes kyi dkyil 'khor kyang dbang chen gyi dkyil 'khor gyi nang du zhugs pa'o/_/de'i tshe rdo rje phag mo mkha' 'gro mar 'gyur ro/_/de'i phyir mkha' 'gro ma
[\[81b.3\]]mtha' med gzugs te/_dpa' bo dang rnal 'byor ma'i bungs spro bar 'gyur ro/_/gang 'dod pa der kun du 'gro'o/_/slar yang 'gugs so/_/sprul pa'i sku'i 'char pa la ngal so ba zhes bya ba'i don to/_/de ltar yang sna tshogs pa phag mo'i sbyor ba las spro ba'o zhes bya ba'o/_/de
[\[81b.4\]]ltar yang lA ma la sogs pa thams cad la shes par bya'o/_/de'i phyir sku can zhes bya ba la sogs pa ste/_de ltar sngon du bshad pa'i rigs pas bde ba la brten nas rnal 'byor pa rnams kyis dkyil 'khor 'pho ba'i skad cig las a wa d+hU tIr gtum mo 'bar ro/_/des byang chub
[\[81b.5\]]kyi sems rnams 'dzag pa dang /_bde ba'i gzugs nyid ni rnam pa gsum ste dga' ba dang mchog dang bral ba rnams te sprul pa dang longs spyod rdzogs pa dang chos kyi skur 'gro'o/_/sna tshogs pa'i dpa' bo dang rnal 'byor ma rnams gang 'dod pas spro ba dang bsdu ba bya'o/_/yang na
[\[81b.6\]]sku gsum rnams kyi tha dad so sor spro bar bya'o/_/yang na sku gsum gcig pa ste/_/gal te gsum gcig pa de'i tshe gsum zhes bya ba la sogs pa rtsa gsum ste brkyang ma dang ro ma dang a wa d+hU tI rnams su rim pa ji lta bar dga' ba gsum ste/_de rnams yongs su shes pa ni bzhi
[\[81b.7\]]pa lhan cig skyes pa'i dga' ba ste/_'dod pa ni 'thob pa ste thams cad du de ltar rdo rje phag mo nye bar bgrod pa las so/_/de'i rang bzhin zhes bya ba ni phag mo dang lhan cig skyes pa dag gi rang bzhin gyis de de bzhin du bshad do/_/ro chen po zhes bya ba ni gcig tu lhan cig skyes
[\[82a\]]
[\[82a.1\]]pa'i sku rnams kyis kyang ma yin te/_ro thams cad sku bzhi la sogs pa'i rang bzhin zhes bya ba'o/_/de ltar bdun pa'i don du dang po'o/_/ro chen pos zhes bya ba'o/_/de'i phyir dkyil 'khor gyi 'khor lo'i rang bzhin no/_/sangs rgyas kyi sku dpa' bo dang rnal 'byor ma'i rang
[\[82a.2\]]bzhin mkha' 'gro ma la sogs pa'i rang bzhin gyi dkyil 'khor gyi 'khor lo'o/_/de yang mkha' 'gro ma'i go 'phang la gnas pa las te sngon bzhin no/_/'di ni bcom ldan 'das kyi nges pa'o/_/de nas de'i rjes su phyi dang nang gi bdag nyid kyi dbye bas 'jig rten gyi khams kyi rnam par gzhag pa
[\[82a.3\]]bshad pa/_'dzam bu'i gling ni chen po'i sar/_/zhes bya ba la sogs pas 'dir sangs rgyas kyi zhing sangs rgyas rnams kyi sprul pa'i dus su nang gi bdag nyid kyis sbyor bas rnam par spro'o/_/rnal 'byor kyang lte ba'i 'og gi 'khyil ba las shin tu phra ba'i ba thag bcu gnyis kyi gzugs
[\[82a.4\]]las rtsa bcu gnyis su 'gyur ro/_/bu ga bcu gnyis kyang ngo /_/lus kyi 'og dang steng gi 'jig rten du yang 'gyur ro/_/de ltar mdor bsdus pa'i 'jig rten gyi khams mdor bstan pa tsam ste/_rgyas par bshad pa ni 'chad par 'gyur ba'i le'u le'ur so sor rgya che ba'i bshad par
[\[82a.5\]]bya'o/_/de'i phyir nang gi bdag nyid kyi sbyor ba las phyi'i 'jig rten gyi khams la 'jug par 'gyur te rdzas kyi dbang gis so/_/de yang sa 'og bdun gyi bdag nyid can dang ri rab dang bcas pa rgya mtsho bdun dang gling rnams dang ri rnams dang lcags ri mu khyud dang sum cu rtsa gsum gyi lha dang mi
[\[82a.6\]]la sogs pa'o/_/de la 'dzam bu'i gling chen po'i sa las dum bu bcu gnyis te gling bzhi dang nye ba'i gling brgyad rnams so/_/de ltar shar lus 'phags dang /_byang sgra mi snyan dang /_nub ba lang spyod dang /_'dzam bu'i gling rnams ni shar dang byang dang nub dang lho'o/_/grwa rnams su ni nye
[\[82a.7\]]ba'i gling rnams so/_/de ltar 'pho ba bcu gnyis kyi sbyor bas phrad pa bcu gnyis kyi rang bzhin du 'gyur ro/_/de ltar shar gyi lus 'phags zhes bya ba la sogs pa nas bcom ldan 'das gzugs can ma'o zhes bya ba'i bar du mkha' 'gro mas byin gyis brlabs pa'i bdag mo'i sku'i
[\[82b\]]
[\[82b.1\]]rnam pa gnyis kyi gnas pa'o/_/gzhan rtogs par sla'o/_/da ni mkha' 'gro ma'i gtso mo'i dkyil 'khor pa rnams dang bcas pa'i rnam par gzhag pa gnyis pa gsungs pa/_phyag bzhi zhes bya ba la sogs pa ste/_'dir kha'i gtsang sbra la sogs pa nas brtsams nas ting nge 'dzin
[\[82b.2\]]las ldang ba'i bar du mngon par rtogs pa bsgom par bya'o/_/de yang dur khrod la sogs pa yid dga' ba'i gnas dang 'jam pa'i stan la bsdad de thang sku la sogs par son pa'i gzugs la dmigs par bya'o/_/bdud rtsi lnga la sogs pa'i gtor ma dang dam tshig bsrung bar
[\[82b.3\]]bya'o/_/bde ba'i rdzas la sogs pa thams cad nye bar byas nas/_dkyil 'khor gyi 'khor lo spyan drangs te mchod pa dang sdig pa bshags pa la sogs pa byas nas/_snying rje la sogs pa tshangs pa'i gnas bzhi rnams bsgom par bya'o/_/de nas stong pa nyid rnam
[\[82b.4\]]par bsgoms te rlung dang me la sogs pa'i dkyil 'khor nas ri rab kyi bar du nye bar dgod par bya'o/_/de'i steng du sna tshogs pad+ma dang sna tshogs rdo rje'i steng du khang pa brtsegs pa ra ba la sogs pa dang ldan pa'o/_/gnas sum cu rtsa bdun gyi bdag nyid do/_/A li dang kA li
[\[82b.5\]]las byung ba'i zla ba dang nyi ma'i steng du ro'i gdan la sngags kyi yi ge las byung ba'i mkha' 'gro ma la sogs pa sum cu rtsa bdun gyi gzugs can rnams skad cig gis rnam par blta bar bya'o/_/slar yang ye shes kyi dkyil 'khor gzhug par bya'o/_/ye shes sems dpa' dang
[\[82b.6\]]sku gsum gyi bdag nyid can du byas te dbang bskur ba gzung ba byas nas rgyas gdab pa la sogs pa byas te nang gi bdag nyid kyi sbyor ba gtum mo la sogs pa rnams kyi rjes su dran par bya'o/_/sna tshogs pa'i spro ba dang bsdu ba la sogs pa byas nas sngags kyi bzlas pa dang gshegs
[\[82b.7\]]su gsol ba dang gtor ma sbyin pa dang ting nge 'dzin las ldang ba'i bar du ste/_sum cu rtsa bdun bdag nyid kyi/_/zhes bya ba bsgom pa'o/_/'khor lo'i rnam pa'i lha'i bsam gtan gsungs so/_/de ltar/_snying po'i yi ge nyi shu gnyis/_/mkha' 'gro ma bcas kha sbyor ba'o/_/zhes bya ba ni
[\[83a\]]
[\[83a.1\]]brda'i sngags kyi yi ge'i rnam pa rnams te/_oM gyi yi ge la sogs pa'i bar du ste/_shrI badzra he he ru ru kaM DA ki ni dzA la sam+bA ra hU~M hU~M phaT phaT swA hA/_de ltar gnyis pa gsungs pa/_oM badzra DA ki nI ye hU~M hU~M phaT phaT swA hA/_sngags kyi yi ge re re gnas sum cu rtsa bdun du nye bar
[\[83a.2\]]dgod par bya'o/_/de ltar yang 'khor lo'i rnam pa'i rang rang gi zhing dang gling dang nye ba'i gling la sogs pa rnams su nang gi bdag nyid kyi sngon du bshad pa'i rtsa bcu gnyis po'i dbus phrad pa re re'i dus kyi 'khor lo rnam par 'phro ba'o/_/phrad pas yang skad cig dang yud tsam dang mig btsums pa
[\[83a.3\]]dang phye ba la sogs pa'i dus phra mos rgyas par bshad pa'o/_/de ltar rigs kyi rtsa zhes bya ba ni de de bzhin du gsungs te/_gdams ngag rnam pa mang po bya ste gsungs pa'i gzhung gi rigs pas so/_/mi gsal bar bshad pa las dpa' bo dang rnal 'byor ma rnams kyi so so'i gtso bo nyid
[\[83a.4\]]kyang le'u dang por gsungs te/_de nas gsang ba zhes bya ba la sogs pas te tshigs su bcad pa bcu gcig gis te 'di ni thams cad du nges pa'o/_/de ltar phyag bzhi zhes bya ba la sogs pa nas mkha' 'gro ma'i rigs zhes bya ba'i bar du thams cad rtogs par sla'o/_/de ltar thams cad
[\[83a.5\]]mdor bsdus pas 'khor lo sdom pa mngon par brjod pa dang rtsa ba'i rgyud chung ngur yang mkha' 'gro ma rigs kyi bdag po'o/_/gang gi phyir mkha' 'gro ma'i yin/_de bzhin du rgyud du gsungs pa/_rnal 'byor ma ni sum cu bdun/_/phag mo yi ni rigs las byung /_/re re la yang rigs sna
[\[83a.6\]]tshogs/_/grangs med pa ru 'gro ba'o/_/zhes bya ba'o/_/gsungs pa 'dis rnal 'byor ma chen mo'i rgyud bshad par 'gyur ro/_/thams cad kyi ming mngon par brjod pa'i rnal 'byor ma'i rgyud kyang ngo /_/de ltar rdo rje phag mo dang 'khor lo sdom pa'i rgyud dang /_mkha' 'gro dang 'khor lo sdom
[\[83a.7\]]pa'i rgyud ces bya ba la sogs par shes par bya'o/_/rnam par gzhag pa gnyis pa'o/_/da ni mkha' 'gro ma'i ming gi yi ge'i 'du shes dang de bzhin du skye gnas dang der bskyed pa ste gsum pa'i rnam par gzhag pa gsungs pa/_bdag 'dri'o zhes bya ba la sogs pa ste bdag po zhes
[\[83b\]]
[\[83b.1\]]bya ba dang bdag gi zhes bya ba ni ye shes dang rnam par shes pa rnams kyi rnam par dpyad pa ste/_'di lta bu'i rkyen gyis sprul pa'i sku rnams kyis mkha' 'gro ma'i ji ltar bskyed par bya zhes dris pa'o/_/mnyes byas nas zhes bya ba ni sna tshogs pa'i bde ba'i cho ga rnams kyis da'i tshe'o/_/mkha'
[\[83b.2\]]'gro ma la bde ster ba/_/zhes bya ba ni de'i rang gi bsam pa gsungs pa'o/_/nyon zhes bya ba la sogs pas bcom ldan 'das kyis lan gyi tshig gsungs pa/_rgyud ma nyams pa rang nyid de/_/zhes bya ba ni ji srid sems can gyi rgyud gcig nas gcig tu khyad par du rnal 'byor ma'i rigs kyi rgyud de
[\[83b.3\]]srid du mkha' 'gro ma skye ba'i rgyun sbyor ba'i dngos po nyams par mi 'gyur ro/_/rang nyid ni Da'i yi ge dang i'i yi ge'i lus dang ldan pa ste de 'dir gsungs pa Da yig ces bya ba la sogs pa ste gsang ba zhes bya ba ni bud med dang skyes pa la sogs pa'i rdo rje la sogs bu ga'i bdag nyid
[\[83b.4\]]do/_/gzhu'i dbyug pa'i rnam pa ni srog gi dbyug pa ste lus thams cad du khyab pa'o/_/de rnams kyis yang dag pa'i lus kyi gzugs te/_de yang bu ga thams cad de mig la sogs pa rnams su khyab pa ste mi g.yo ba la sogs pa dang brtan pa'i ting nge 'dzin nyid kyis srog
[\[83b.5\]]gi dbyug pa'o/_/yul dang dbang po'i gzugs can mo/_/zhes bya ba ni de bzhin du i'i yi ge'i 'du shes kyi lus thams cad du byang chub kyi sems chen po'i thig le mchog tu mi 'gyur ba'i rgyud du rig par bya ste/_gang la thig le chen po'i yon tan yod pa de ni i'i yi ge ste rgyu mtshan
[\[83b.6\]]gyi don gyi gnyis pa ste i'i yi ges 'gyur ba'o/_/de ltar pad+ma chen por zhes bya ba ni a wa d+hU tI'i nang du sprul pa la sogs pa'i pad+ma rnams gnas pa'i ba thag gi skud pa lta bu'i rtsa rnams so/_/tu'i yi ge ni nges par gzung ba ste rtsa'i 'khor lo 'dab ma drug gi rnam pa de la thig le
[\[83b.7\]]chen pos khyab pa'o zhes bya bar 'brel lo/_/de ji ltar zhe na/_'gro dang 'ong ba zhes bya ba ste/_'pho ba med pa'i byang chub kyi sems kyis zhes bya ba ni nges pa ste/_'di ni DA dang i'i yi ge'i don to/_/de nyid slar yang byed pa las bya ba gsungs pa/_ka yig ces bya ba la sogs pa ste
[\[84a\]]
[\[84a.1\]]ka'i yi ge dang i'i yi ge'i 'o/_/sprul bya sprul zhes bya ba ni sna tshogs pa'i sangs rgyas kyi sprin rnams des sprul pa ste de'i drung nas sna tshogs pa'i sems can gyi khams sprul pa bya ba'i rgyus de de bzhin no/_/sems can de ltar 'od gsal ba la sogs pa'i las byed par
[\[84a.2\]]'gyur ro/_/khams thams cad kyi zhi ba'i gzugs nyid du chen por 'gro ba gnas thams cad du yongs su mchog tu mya ngan las 'das pa'i gzugs kyis sangs rgyas kyis 'jig rten dang 'khor ba rnams su gnas so zhes bya ba'i don to/_/'on kyang gnas par gyur pa yang gcig tu na mya ngan
[\[84a.3\]]las 'das pa la rol pa ni ma yin te de dga' ba med min zhes bya ba'o/_/thabs dang shes rab dang bral bas kun rdzob kyi bde ba rnams la gnas par mi byed do/_/de ji ltar zhe na/_'dir bde ba kun rdzob kyi phyir tha mal par 'gyur ro/_/'o na de rnams kyis 'khor ba la gnas pa nyid pas
[\[84a.4\]]sangs rgyas su mi 'gyur ro zhe na/_pha rol po'i the tshom med la gsungs pa/_brjod med lhan cig skyes pas 'tshed/_/ces bya ba ste gang gi phyir mi'i gzugs kyi gnas skabs kyi mngon sum las te/_de'i phyir tha mal pa'o/_/kun rdzob la brten pa ni dpe'i bde ba ste de rnams kyis don
[\[84a.5\]]lhan cig skyes pa'i brjod du med pa'i de'i 'tshed pa ni the tshom med do/_/des mi'i gzugs ni rtag tu sgyu ma sangs rgyas kyi gzugs dang gzugs des de ltar rnam par spro ba'o/_/sna tshogs pa'i rigs can rnams la sangs rgyas pa'i sangs rgyas rnams kyis bskyed do/_/yang nas yang
[\[84a.6\]]du sngon du bshad pa'i brjod du med pa'i bde ba chen po las grub po/_/sangs rgyas dang byang chub sems dpa' rnams kyang bstan par bya ba dang ston pa po'i byang chub la dmigs par 'gyur ro zhes bya ba'i don to/_/gcig tu na gnas de la sangs rgyas dang byang chub sems dpa' rnams rnam
[\[84a.7\]]par spro ba ma yin te/_gzhan du yang 'jig rten pa'i bya ba'i dbang gis sna tshogs pa'i lta ba yang ngo /_/de nyid 'dir gsungs pa/_i ni thams cad ces bya ba la sogs pa ste/_i yi yi ge 'byung ba che/_/zhes bya ba ste/_thams cad 'byung ba che ni 'byung ba'i tshogs te snod dang
[\[84b\]]
[\[84b.1\]]sems can gyi 'jig rten kyang ngo /_/de rnams kyi sna tshogs pa'i bya ba byed pa'o/_/dbang phyug la sogs su ni ston/_/zhes bya ba ni dbang phyug gi lta ba'o/_/sogs kyi sgras tshangs pa dang khyab 'jug dang dgra bcom pa dang nyi ma dang phur bu'i lta ba rnams so/_/gang du bskyed pa gsungs
[\[84b.2\]]pa/_lug dang dmar ser yid bzang mo/_/zhes bya ba ste/_rtsa gsum du de de bzhin du gsungs so/_/de'i phyir sna tshogs pa'i lus dang lta ba sna tshogs pa dang sna tshogs pa'i 'dug tshul rnams 'di'i lus kyi rkyen gyis mkha' 'gro ma de'i ming ste lus rjes su dran pa nye bar gzhag pa
[\[84b.3\]]rnams su yang ngo /_/da ltar dran pa rjes su nye bar gzhag pa rnams ni 'chad pa'i bcom ldan 'das kyis gsungs pas bshad par bya'o/_/gang gi phyir gnas skabs 'dir ma gsungs/_paN+Di ta rnams rmongs par bya ba'i phyir ro/_/las kyi dus su de ltar mtshon/_/zhes bya ba ni de
[\[84b.4\]]ltar sngon du bshad pa'i sbyor ba'i mtshan nyid mkha' 'gro ma'i ming gis rjes su dran par bya'o/_/zhi ba la sogs pas ni/_klu ni srog bcu la sogs pa'i rlung rnams te de rnams kyi dgug pa ste phyi rol gyi yang dgug pa'o/_/de ltar char dbab pa ni byang chub kyi sems kyi'o/_/bzhu ba ni
[\[84b.5\]]khams thams cad do/_/de la tu'i sgra ni nges par gzung ba'o/_/de ltar yang lha rnams kyi ni mig la sogs pa'o/_/'byung po rnams kyi ni sa la sogs pa'o/_/rgyal po rnams kyi ni rnam par snang mdzad la sogs pa'i gzugs kyi phung po la sogs pa'i'o/_/ni'i yi ge ni ngag dang
[\[84b.6\]]lag pa la sogs pa'i'o/_/rdzu 'phrul chen po can ni dbang po dang yul dang rnam par shes pa la sogs pa rnams kyi'o/_/'di rnams kyi rim pa ji lta bas dbang du bya ba la sogs pa rnams kyis shes par bya'o/_/sogs pa'i sgras zhi ba dang rgyas pa'o/_/de ltar yang kun du spyod
[\[84b.7\]]pa'i dus las zhes bya ba ni las brgyad rnams g.yon pa dang g.yas pa'i sna'i bu ga rnams su srog rgyu ba rlung la sogs pa'i dkyil 'khor rnams su shes par bya'o/_/yang na gzhan bzhi rnams dang bcas pas las bcu gnyis rnams te de rnams kyang char dbab pa dang /_'dzag par
[\[85a\]]
[\[85a.1\]]bya ba dang /_lkugs par bya ba dang /_sdang bar bya ba ste/_'pho ba bcu gnyis kyi dus la bya'o/_/bskyed par rang rang gling du ste/_/zhes bya ba ni 'pho ba'i dus su des gsungs pa'i phung po la sogs par shar lus 'phags la sogs pa rnams su mkha' 'gro ma la
[\[85a.2\]]sogs pa rnams kyi rang bzhin gyi phra mo'i rang bzhin rnams kyis bskyed pa yang ngo /_/thabs dang shes rab ces bya ba ni stong pa nyid dang snying rje'i bdag nyid du gcig tu thim par gyur pa na ste gnyis su med pa'i sbyor bas zhes bya ba'i don to/_/de ltar byas pas gang gi yon tan lhag pa yod
[\[85a.3\]]'gyur zhes bya ba gsungs pa/_rnal 'byor dbang phyug ces bya ba la sogs pa ste/_de ltar rnal 'byor byas pas rnal 'byor pa rnams dbang por 'gyur ro/_/ji ltar lha la sogs pa rnams kyi rgyal po ni dbang po ste de'i de rnams thams cad kyi bdag por 'gyur ro/_/de rnams kyis
[\[85a.4\]]kyang bde ba la sogs pa'i phun sum tshogs pa 'thob pa de bzhin du rnal 'byor gyi dbang phyug 'dir yang lha dang mi la sogs pa rnams kyis sems can kyi don byed pa'i phyir dbang po'o/_/'gro zhes bya ba ni rnal 'byor bsgom pa'i bag chags kyis skye ste gling dang gling du'o/_/sems ni phra zhing
[\[85a.5\]]phra ba yis/_/zhes bya ba ni rnam par shes pa las ye shes kyi rang bzhin gyis 'gro ba'o/_/rang gi bdag po'i sbyor ba las/_/zhes bya ba ni mkha' 'gro ma la sogs pa'i bdag po bsgom pas de de bzhin du gsungs so/_/lhag ma rtogs par sla'o/_/thim dang zhes bya ba la sogs pa ni
[\[85a.6\]]rang rang gi zhing rnams gnas sum cu rtsa bdun du thim pa dang longs spyod la sogs pa byed pa po nyid du byed do/_/rdzu 'phrul che zhes bya ba ni rdo rje phag mo la sogs par shes par bya'o/_/dbugs rgyu ba ni zhes bya ba ni de ltar thim pa dang longs spyod pa dang bdag po ste dbugs rgyu bas nye bar mtshon
[\[85a.7\]]par bya'o/_/phrad pa gsum 'gyur zhes bya ba ni 'jug pa dang gnas pa dang ldang bas te 'di yis cha 'jug pa'i dus su sku'i 'khor lo la gnas pa rnams kyi'o/_/gnas pa'i dus su gsung gi 'khor lor gnas pa rnams kyi'o/_/ldang ba'i dus su yang thugs kyi 'khor lor gnas pa
[\[85b\]]
[\[85b.1\]]rnams kyis bskyed par 'gyur ro/_/dus kyi pho nya mo rtsa thams cad kyi dang mkha' 'gro ma la sogs pa'i rang bzhin du rgyu bar bya'o/_/bdag po re re'i sbyor bas ji ltar mkha' 'gro ma la sogs pa nas gshin rje 'joms ma'i bar du'o/_/de de ltar kun du spyod pa gcig la gcig kun du spyod pa
[\[85b.2\]]las kun du spyod do/_/de ltar 'chad par 'gyur bas rnal 'byor ma thams cad kyi rang rang gi le'u rnams su so sor bshad par bya'o/_/re re zhes bya ba la sogs pa rtogs par sla'o/_/a yig la sogs k+Sha yi mthar/_/zhes bya ba ni yi ge lnga bcu de rnams kyi yon tan dang 'phar ma dang ya Na ston
[\[85b.3\]]pa zhes bya ba ni bshad pa thung ba dang dbyangs dang gsal byed rnams dang ring po rnams kyang gcig ste yon tan rnams ni oM AHi e ri u o li'o/_/'phar ma rnams kyang aM iM r-iM u l-iM/_de bzhin du/_oMHiMH r-iMHuMHliMHha ya ra wa la/_a maHa thaHa paHa saHaH
[\[85b.4\]]k+ShaHhaH/_de bzhin du/_ka kaM/_kha khaM/_ga gaM/_g+ha g+haM/_nga ngaM /_tsa tsaM/_tsha tshaM/_dza dzaM/_dz+ha dz+haM/_nya nyaM/_Ta TaM/_Tha ThaM/_Da DaM/_D+ha D+haM/_Na NaM/_pa paM/_pha phaM/_ba baM/_b+ha b+haM/_ma maM/_ta taM/_tha thaM/_da daM/_d+ha d+haM/_zhes bya ba'o/_/de bzhin du gsungs pa yon tan dang 'phar ma dang /_
[\[85b.5\]]ya med bstan pa dang /_ring por bya ste/_gnyis kyis phyed dang bcas pa'i brgya phrag gcig go/_/mkha' 'gro ma gnas rgyas gdab pa/_/zhes bya ba ni de ltar yi ge dang dbugs gcig gis rnal 'byor ma rnams kyis mkha' 'gro ma rgyas btab pa ste de'i rang bzhin zhes bya ba'i don to/_/
[\[85b.6\]]'di ni rnam par gzhag pa gsum pa'o/_/da ni bzhi pa gsungs pa/_de ltar mkha' spyod ces bya ba la sogs pa ste/_'khor lo gsum na gnas pa mo rnams kyi khyad par du byed pa ste de rnams kyi rang bzhin du'o/_/de bzhin du sku'i ni zhing skyes so/_/gsung gi 'khor lo na
[\[85b.7\]]gnas pa rnams ni sngags skyes so/_/thugs kyi 'khor lo na gnas pa rnams ni lhan cig skyes ma'o/_/gang zhig gang gi zhes bya ba ni gang dang gang gis 'khor lo la lhag par gnas pa'i rang bzhin chos dang longs spyod rdzogs pa dang sprul pa la sogs pa'i rnal 'byor ma rnams kyis
[\[86a\]]
[\[86a.1\]]rigs kyi bye brag bram ze dang rgyal rigs dang rje'u rigs dang dmangs rigs la sogs pa la yongs su brten nas gsal bar mthong ba zhes bya bar 'brel lo/_/de'i phyir 'dod pa'i sbyor ba skyes gnas zhes bya ba ste 'di'i sbyor bas rnal 'byor pa rnams kyi nang gi bdag
[\[86a.2\]]nyid kyi gnas skabs kyi mtshan nyid kyis chos dang longs spyod rdzogs pa dang sprul pa la sogs pa ste/_'dod pa'i gnas pa mchog gi mtshon bya rnams su thig le bzhi dang bral bas rtsen pa rdo rje 'chang gi bdag nyid ces bya ba'i don to/_/'di ni mchog gi mtshon bya rnams la thig le bzhi dang bral
[\[86a.3\]]bas rol pa rdo rje 'chang gi bdag nyid kyis so/_/de'i tshe 'o na mngal gyi gnas skabs la sogs pa thams cad dang 'jig rten pa'i bya ba dang sangs rgyas kyi zhing dang 'jig rten gyi khams la sogs pa brdzun du 'gyur ro zhe na/_de ji ltar zhe na/_dga' ba dang mchog dang bral ba dang lhan skyes kyi gnas
[\[86a.4\]]skabs kyi sems can thams cad kyi dang brtan pa dang 'gro ba la sogs pa rnams kyi skye ba la sogs par 'gyur ro/_/de'i tshe dngos po med pa las dngos por 'gyur zhe na/_de'i phyir sems can dngos po med pas sems can gyi don de ji ltar/_rol ba mchog gi mtshon phyir rdo rje 'chang gi skus
[\[86a.5\]]gnas grong med par gang du mtha' dang mtha' las zhes so/_/'di'i the tshom la bcom ldan 'das kyis gsungs pa'i tshig gis gsal bar byed pa gsungs pa/_bza' ba zhes bya ba la sogs pas te bza' ba ni bza' bar bya ba dang bza' bar bya ba ma yin pa bza' ba dang btung ba la sogs
[\[86a.6\]]pas rnal 'byor pa rnams kyi 'ching ba'o/_/gang gi phyir de rnams kyis 'khor ba pa rnams kyi 'dod chags la sogs pa spel bas dmyal ba'i rgyu'o/_/gzhan yang skye ba la sogs pa 'gro ba sna tshogs pa'i sdug bsngal nyams su myong ngo /_/tha mal pa'i bag chags kyi bud med dang skyes bu kun du
[\[86a.7\]]sbyor ba las dga' ba la sogs par nub par byed do/_/mang po bshad pas ci bza' ba dang btung ba la sogs pa gzhan gyi rdzas 'phrog pa la sogs par skyon thams cad rab tu 'jug par byed do/_/'di 'dra ba gzhan gyi dgos pa byed pa rnams kyis sangs rgyas dang byang chub sems dpa' rnams
[\[86b\]]
[\[86b.1\]]la gos par mi 'gyur te/_gang gis kla klo'i chos la 'jug par byed/_de ji ltar/_sangs rgyas dang byang chub sems dpa' de rnams su skye bar 'gyur/_bshad pa/_de rnams su skye ba ni sems can rnams kyi don du thabs tsam gyi skye ba yongs su 'dzin par byed do/_/des skyon med do/_/gang
[\[86b.2\]]gsungs pa/_gang dang gang gi las drag pos/_/'gro ba rnams ni 'ching ba'o/_/de bzhin du ni de thabs kyis/_/srid pa'i 'ching ba las grol lo/_/zhes so/_/de'i phyir de rnams 'dod chags la sogs pas mi 'dzin no/_/'on kyang sems can thams cad sangs rgyas kyi sprul
[\[86b.3\]]pa'i sku can rnams kyi thig le bzhi rnams kyi byang chub pa yang gsungs te thabs kyis so/_/de mi shes pa rnams kyi 'khor ba'i bag chags rnams kyis rmongs pa ni 'ching bar 'gyur ro/_/de rnams gdon pa'i phyir des de lta bu'i rgyus gnas pa ste mchog tu mtshon par bya ba rdo rje 'chang chen
[\[86b.4\]]po'i bdag nyid do/_/de bzhin du yang gsungs pa/_gang gis de ltar rmongs pa 'ching /_/blo dang ldan pas rtsen par byed/_/ces bya ba la sogs pa'i tshig gis so/_/de'i phyir thig le bzhi dang bral ba rang gi bag chags kyi skyon dang bral ba zhes bya ba'i don to/_/ji ltar slar yang de rnams
[\[86b.5\]]kyi bza' ba dang btung ba la sogs pa 'jug_/de'i phyir gsungs pa/_de rnams su ni bza' ston mo/_/phyugs chen ye shes kyi gzugs can/_/zhes bya ba ste/_'dir phyugs chen po ni 'khor ba ste/_thig le bzhi la sogs pa'o/_/sangs rgyas dang byang chub sems dpa' de rnams kyi
[\[86b.6\]]bza' ba ste/_tsA ru ni g.yo ba dang mi g.yo ba za ba'o/_/gang gi phyir kun rdzob kyi ye shes don dam pa'i chos thams cad yongs su shes pa mchog tu gnyis su med pa bstan pa tsam nyid de'i gzugs can ma lus pa'i phyir phyugs chen po'o/_/tha mal pa rnams kyis 'di 'dra ba'i las de mi
[\[86b.7\]]za ba'o/_/byang chub sems dpa' rnams dang rnal 'byor gyi dbang phyug rnams kyis bzhag pa de bza' bar bya'o/_/mngon sum du a wa d+hU tIr zhugs pa na thams cad mi rtag pa'i mtshan nyid med par bya'o/_/gal te mi rtag pa mtshan nyid med pa'i chos de gang las ji tsam thams cad ji ltar
[\[87a\]]
[\[87a.1\]]sems can gyi don du mtshon par bya zhe na/_gsungs pa/_mtshon min gsal bar mtshon bya ste/_/zhes bya ba ni/_'dir gang gi tshe nang gi bdag nyid can rang gi bdag nyid kyi sbyor ba'i rkyen gyi ye shes mtshan nyid med pa brjod du med pa bden pa ma yin pa mi rtag pa gzhom
[\[87a.2\]]du med pa gzugs med pa/_thog ma med pa tha ma med pa dbus ma yin pa lus med pa ngag med pa sems med pa ye shes ma yin pa kun zhes pa la sogs pas gang mtshon pa rang gi rig pa sna tshogs pa'i rdzas kyi rang bzhin no/_/de'i phyir 'gro ba thams cad dang /_brtan pa la sogs g.yo
[\[87a.3\]]ba dang /_/'jig rten 'jig rten pa yang ni/_/kun gyis mi mtshon mtshon par bya/_/zhes so/_/de ltar 'jig rten dang 'jig rten las 'das pa rnams la yang ngo /_/sems can thams cad kyis mtshon pa med pa nyid du yang mtshon par bya'o/_/de lta bu'i gzugs kyi rnal 'byor gyi dbang
[\[87a.4\]]phyug rnams kyis kyang ting nge 'dzin las langs pa'i dus su yang mtshon par bya'o/_/gsal bar zhes bya ba ni de'i rang bzhin gyis sems can de rnams la chos ston pa lung sna tshogs pa rnams brjod pa'i tshig bstan par bya'o/_/de'i phyir sems can gyi don grub ste sngon gyi smon lam gyi dbang gis
[\[87a.5\]]so/_/de ji ltar mchog tu mtshon par bya ba la gnas/_gsungs pa/_mtshon bya mtshon pa rab spong ba/_/zhes bya ba ste/_mtshon bya ni sems can la sogs pa'i khams so/_/mtshon pa min pa yang ting nge 'dzin gyis de yang de ltar mdor bstan pa dang rgyas par bshad pas sngon du bshad
[\[87a.6\]]pa ste/_de rnams kyis gnyis dang bral ba'o/_/tsa'i yi ges mchog tu gnyis su med pa yang ngo /_/de yang chos thams cad yongs su shes pa'o/_/de yis gsungs pa/_de dang bral bas bral ba'o/_/zhes bya ba ste/_chos thams cad kyi rang bzhin des bral ba gnyis su med pa
[\[87a.7\]]tsam ni chos kyi mtshan nyid de rnam par rtog pa thams cad dang bral ba nyid kyi phyir ro/_/de dang bral ba ste chos nyid kyi mtshan nyid ces bya ba'i don to/_/de ltar mchog tu mtshon par bya ba nang gi bdag nyid kyi rnal 'byor gyi mtshan nyid la rnal 'byor gyi dbang phyug gnas pa'o/_/des sngon
[\[87b\]]
[\[87b.1\]]du bshad pa rnams kyi rnal 'byor ma rnams kyi rang bzhin te des de bzhin du gnas par 'gyur ro/_/'on kyang sems can rnams la rjes su gzung ba dang tshar gcod pa dang chags pa ste/_'di yi thabs kyis sangs rgyas rnams kyi rang gi bstan pa la sems can rnams 'dzud pa'o/_/
[\[87b.2\]]gang zhig gang gi rang rang bzhin/_/zhes bya ba ni rjes su gzung ba don du gnyer ba rnams kyi rjes su gzung ba'i sgo nas 'dzud do/_/tshar gcod pa don du gnyer ba rnams sdang ba'i sems can rnams la tshar gcod pa ste nye bar ston no/_/sangs rgyas dang ni chos 'jug par/_/zhes bya ba ni sangs
[\[87b.3\]]rgyas rnams kyi chos ni sangs rgyas kyi chos de de'i sems can gyi chos rnams kyi rnal 'byor ma'i gzugs kyis sangs rgyas su byed cing rab tu 'jug par byed de 'jug pa'o/_/de ltar dus gcig tu nges pas mi byed de/_ni yi yi ge nges bshad de/_/de nyid ji ltar byed ces bya ba gsungs pa/_
[\[87b.4\]]dus dang dus su zhes bya ba ste grangs med pa'i rdzogs ldan dang gsum ldan dang gnyis ldan dang rtsod dus kyi dus bzhi'i bar du 'dir bar ma chad par rab tu 'bab pas chos 'jug pa ston par byed do zhes bya ba'i don to/_/slar yang bskal pa sreg pa la sogs pa'i dus su de la bdag tu song ste
[\[87b.5\]]bstan par bya ba dang ston pa po thams cad nam mkha'i gzugs kyis gnas so/_/der gnas nas kyang sems can gyi don 'dor bar mi byed de/_de bas slar yang 'chags pa la sogs pa'i 'jig rten gyi khams sprul par byed de 'di ni rnam par gzhag pa bzhi pa'o/_/da ni rnam par
[\[87b.6\]]gzhag pa lnga pa gsungs pa/_a wa d+hU tI zhes bya ba la sogs pa ste/_'dis kyang thog mar rlung gi de kho na nyid nye bar ston pa'i mtshan nyid gsungs pa/_des de lta bu'i rgyus 'jig pa'i dus las mthar stong pa nyid kyi dus su lag skyong bstan pa'o/_/de ltar 'di'i rgyu'i sbyor ba gsungs
[\[87b.7\]]pa/_dbu ma yi ni srog gi rlung /_/zhes bya ba ste 'jug pa dang 'byung pa'i dus su mi bya'o/_/gnas pa ni de gnas pa'i dus thams cad du sems dang sems las byung ba'i dngos po la yang dor bar mi bya'o/_/de ltar brtan pa phag mo la sogs pa sum cu rtsa bdun la sogs pa'i rdo rje rnal
[\[88a\]]
[\[88a.1\]]'byor ma bsgrub par 'gyur ro/_/de'i phyir sna tshogs pa'i dngos grub rnal 'byor pa yid la 'dod pas ster bar byed do/_/de ltar mi brtan pa zhes bya ba la sogs pas de de bzhin du bshad par 'gyur ro/_/de bzhin du kun rdzob dang don dam pa'i gzugs kyis srid pa dang mya ngan
[\[88a.2\]]las 'das pa'i mtshan nyid kyis mkha' 'gro ma la sogs par gnas nas rnal 'byor ma thabs dang shes rab kyi bdag nyid rnams kyis rgyas gdab par gsungs pa/_rnam par snang mdzad kyi zhes bya ba la sogs pa ste/_rnam par snang zhing 'bar bar byed pa rab tu gsal ba tsam gyis gzugs
[\[88a.3\]]kyi kun rdzob kyi dngos pos lha mo las rnam par snang mdzad kyis rgyas gdab pa ni mtshon par bya ba'o/_/de ltar mi bskyod pa dang mi g.yo bas na mi bskyod pa ste mya ngan las 'das pa rtag pa nyid kyis rtag pa zhes bya ba'i don to/_/de yang rang gis 'di rnams kyi rdo rje 'dzin pa'i phyir rdo rje 'dzin pas
[\[88a.4\]]mtshon par bya ste rang nyid mngon sum du mya ngan las 'das pa'i gzugs can zhes bya bar dgongs so/_/sum cu rtsa drug ces bya ba ste rig pa rang rang gi dus las zhes bya ba ni pho nya mo rnams kyi rang rang gi rig pa yi ge rnams las bskyed pa ste/_de rnams kyi rang gi dus su rgyas gdab pa ste de bzhin
[\[88a.5\]]gshegs pa drug gis nam mkha' la sogs pa'i rigs can ma rnams kyi rigs rnams kyi zhes bya ba'i don to/_/nges par brjod pa zhes bya ba ni rtsa ba'i rgyud du'o/_/lhag ma rtogs par sla'o/_/de nas dkyil 'khor gyi dbus su lha mo mkha' 'gro ma rang nyid thabs dang shes rab kyi ye
[\[88a.6\]]shes dang rnam par shes pa gcig tu thim par gyur pas srog dang thur du sel ba a ba d+hU tI'i nang du thim par 'gyur ro/_/des yang rtsa thams cad zhu bar zhugs par 'gyur ro zhes bya bar 'brel lo/_/de ltar bo la dang kak+ko la srog dang thur du sel ba de'i sbyor bas zhes bya ba ste/_
[\[88a.7\]]de de bzhin du gsungs pa'o/_/de skad cig de la zhes bya ba la sogs pa ste ma lus pa de'i rang bzhin du dngos por thams cad blta'o bar lag skyong ngo /_/dkyil ni snying po zhes bya ba ste dkyil 'khor ni ro mnyam pa'o/_/lnga pa'i don gyi dang po ste ro mnyam pa las zhu ba'i
[\[88b\]]
[\[88b.1\]]khams kyi ye shes nyid nam mkha' ste/_ye shes kyi nam mkha' rang gis rang la blta bar bya'o/_/'di yang /_lha mo nam mkha'i nang son pa/_/zhes bya ba ni rtsa thams cad dang zhu bar gyur pa rnams kyi ste/_des de bzhin du sngon du bshad pa'i thim par gyur pa ye
[\[88b.2\]]shes dang rnam par shes pa la sogs pa de rnams kyang de'i yang dag par srun pa'i dus su de'i go 'phang gi gnas so/_/des rnal 'byor ma thams cad kyi rang bzhin nam mkha'i khams su son pa dang 'ongs pas yang dag par skul bar byed do/_/gtso bo zhes bya ba ni mchog tu gnyis su med
[\[88b.3\]]par son pa'i rnal 'byor pa rnams kyi sems zhes bya ba'i don to/_/slar yang sems can gyi don nyid du sad par byed do/_/'di rnams zhes bya ba ni 'di 'chad par 'gyur ba'i glu'i sngags kyi tshigs su bcad pa 'dis so/_/sngon gyi smon lam la sogs pas rnal 'byor gang byed pa de
[\[88b.4\]]thams cad lus rjes su dran pa nye bar gzhag pa la sogs pa byang chub kyi phyogs kyi chos rnams rjes su dran no/_/de ltar tshig bzhi pa'i tshigs su bcad pa bzhi sham bu med pa lnga ldan gyi dbyangs 'gyur gyis ran par blang bar bya'o zhes bya ba ni nges pa'o/_/slar yang glu'i sngags kyi don gsungs
[\[88b.5\]]pa/_rol cing rol zhes bya ba la sogs pa ste/_'dis kyang snying rje dang byams pa dang dga' ba dang btang snyoms kyi rang bzhin gyi glu bzhi byed pa'o/_/mchog gi bde chen rdo rje rol cig rol/_/zhes bya ba ni kye'i rdo rje 'chang dpal bde ba chen pos lhan cig bdag cag shar dang me'i phyogs
[\[88b.6\]]na gnas pa rnams kyi rnal 'byor ma rnams kyis stong pa nyid kyi ting nge 'dzin du son pa las slong ba ste bdag cag snying rje'i bdag nyid can ma nyams la 'dod pa mdzod cig pa'o/_/thabs dang shes rab kyi ni dgongs pa grub par mdzod/_/ces bya ba ni thabs dang shes rab kyi yang dag
[\[88b.7\]]par 'brel pas stong pa nyid dang snying rje'i bdag nyid can gyi ye shes sgrubs shig pa'o/_/'di'i don du yang /_'jig rten pa las khyod kyis snying rje bsgoms/_/zhes bya ba ste 'jig rten pa mgon med pa rnams la khyod kyis te de bzhin du gsungs pa'o/_/gang gis snying rje bsgoms pas ji ltar/
[\[89a\]]
[\[89a.1\]]lha dang lha min thams cad sangs rgyas mdzod/_/ces bya ba ste/_gcig tu na khyod nyid kyis de ltar gcig sangs rgyas su 'gyur bar bya ba ma yin te/_lha dang lha ma yin la sogs pa thams cad snying rjes gdul bar bya ba rnams kyang sangs rgyas su 'gyur bar
[\[89a.2\]]ro/_/de bzhin du yang byang phyogs dang dbang ldan na gnas pa rnams byams pa'i rang bzhin gyis gsungs pa/_rdo rje 'dzin pa bde chen byang chub kyis mnyes mdzod/_/ces bya ba ste/_kye bdag po rdo rje 'chang bdag cag byams pa'i bdag nyid can rnams la bde ba chen po'i rang bzhin
[\[89a.3\]]gyi byang chub kyis mnyes par mdzod cig gang gis sems can thams cad la bu gcig pa ltar mthun par 'dod pa'i dngos po 'di yis so/_/khyod ni ci'i phyir stong nyid ting 'dzin bzhugs/_/zhes bya ba ni ci'i phyir mgon po khyod stong pa nyid kyi ting nge 'dzin gyi dngos po la gnas par khyod
[\[89a.4\]]kyis dor cig pa'o/_/'di mdzod cig pa ste gsungs pa/_rdo rje pad+ma'i sbyor bas rnal 'byor ma rol sad par mdzod/_/ces bya ba ste/_rdo rje dang pad+ma kun du sbyor bas rnal 'byor ma rnams dga' bar mdzod cig pa'o/_/gang gis rnal 'byor ma rnams rab tu sad par 'gyur bar ro/_/byas
[\[89a.5\]]pa'i 'bras bu gsungs pa/_gang gis lhan cig stong nyid ting 'dzin la khyod bzhugs/_/zhes bya ba ste gang gis lhan cig dngos kyis khyad par du bsams pa'i stong pa nyid kyi ting nge 'dzin 'di la khyod kyis zhugs pa'o/_/de bzhin du nub dang rlung du rnam par gnas pa rnams kyis rab
[\[89a.6\]]tu dga' ba'i bdag nyid can rnams kyi dga' ba'i rang bzhin gyis gsungs pa/_mnga' bdag khyod kyis khams bzhi'i sa bon 'dzag par mdzod/_/ces bya ba ste/_/khams bzhi ni sa dang chu dang me dang rlung ste de rnams kyi sa bon byang chub kyi sems de khyod kyis 'dzag par mdzod
[\[89a.7\]]cig pa'o/_/rgyu gang gi phyir gsungs pa/_a wa d+hU tI'i rang bzhin gtum mo ldang /_/zhes bya ba ste/_a wa d+hU tI'i rang bzhin gyis gtum mo nye bar spong pa zhes bya ba ste/_/dbang po gnyis snyoms par zhugs pa'i 'pho ba med pa'i bde bas rnal 'byor ma rnams yongs su dga' bar
[\[89b\]]
[\[89b.1\]]mdzod cig pa'o/_/de bzhin du gang gis gtum mo langs pa/_sa gsum sreg par byed de gang du yang ma mthong ngo zhes bya ba ste/_sa gsum ni lus dang ngag dang sems so/_/bsregs pa ni shes bya'i sgrib pa la sogs pa rang bzhin med par ston pa ste/_de ltar song bas gang du yang
[\[89b.2\]]bdag dang bdag gi ba la sogs pa dang gzung ba dang 'dzin pa'i dngos po mi mthong ba'o/_/thams cad don med pa nyid du 'gro ba'o/_/de ci'i phyir zhe na/_'dir gsungs pa/_/mya ngan las 'das pa'i ngo bo 'bar zhing 'bar ba'o zhes bya ba ste/_de ltar sngon du bshad pa'i gtum mo rtag tu rnal
[\[89b.3\]]'byor la goms pas rab tu dga' ba la gnas pas bsregs par gyur pas thams cad du gnas pa mya ngan las 'das pa'i rang bzhin du 'gyur bar sems can gyi don du kye khyab bdag mdzod cig pa'o/_/de bzhin du lho dang bden bral du gnas pa rnams kyis btang snyoms kyi rang
[\[89b.4\]]bzhin gyis gsungs pa/_lhan skyes rang bzhin gyis ni mkha' 'gro ma rnams dga' bar mdzod/_/ces bya ba ste/_kye mgon po bdag cag mkha' 'gro ma rnams btang snyoms te stong pa nyid spong ba'i rgyu rnams la lhan cig skyes pa'i rang bzhin gyis dga' ba bde ba chen po'i rang bzhin
[\[89b.5\]]rang nyid mdzod cig pa'o/_/gang gis skye ba dang ni 'chi ba so sor ma mthong ngo /_/zhes bya ba ni gcig tu na stong pa nyid kyi 'chi ba lta bur mthong ba ma yin te/_shi ba las sngar yang skye'o/_/de'i phyir bde ba chen po'i rang bzhin gyi byang chub kyang gsungs pa/_rgyal ba mgon pos sems can
[\[89b.6\]]sad par mdzod/_/ces bya ba ste/_mdor na kye rgyal ba mgon po bde ba chen po 'di'i rang bzhin gyi byang chub kyi mdzes pa'i sems su mdzod cig pa'o/_/gang gis de ltar bsgrubs pas 'dir 'gyur bar gsungs pa/_sgyu ma'i sems can khams ni bsgral bar mdzod/_/ces bya ba ste/_de
[\[89b.7\]]ltar yang bde ba chen po'i ngo bo'i byang chub sgyu ma'i rang bzhin gyis sems can gyi khams sgrol cig pa'o/_/'di zhes bya ba ni de ltar thos nas rtogs pa'i glu chen po zhes bya ba ste/_ngag rnams shin tu 'dzin pa'i ngo bos so/_/glu 'di'i nye bar spyad pas gzhan par bstan pa'i rnal 'byor ma
[\[90a\]]
[\[90a.1\]]rnams kyi rang bzhin gyis de'i rang bzhin du phyis 'dres pa'i dngos pos rab tu sad do/_/ji ltar chu la thim pa'o/_/de yang rnal 'byor ma'i 'khor lo'i gtso mo'i rang bzhin sgyu ma lta bu zhes bya ba la sogs pas te sogs pa'i sgras chos dang chos nyid kyang ngo /_/de ltar dkyil
[\[90a.2\]]'khor gyi 'khor lo la sogs pa'i gtso mo sgyu ma lta bu'i mtshan nyid do/_/ci'i phyir zhe na/_gsungs pa/_mthong bar gyur zhes bya ba la sogs pa ste rnal 'byor ma thams cad kyi ngo bo'i rang bzhin gyis 'od gsal ba'i sku chen po'i snang brnyan gyi mtshan nyid do/_/de yang mtshan nyid nam mkha' la
[\[90a.3\]]thim pa ste lnga pa'i don gyi gnyis pa'o/_/der thim pa'i nam mkha' las rang gi 'khor lo ni zhes bya ba ni gzugs la gzugs thim par 'gyur ro/_/ji ltar sgyu ma'i gzugs me long la sogs pas so sor gsal te me long gi dngos po de la de bzhin du yongs su gyur nas 'gro'o/_/de ltar sgyu
[\[90a.4\]]ma lta bu mthong bar gyur pas thim pa'o/_/slar yang rigs pa 'dis bar skabs kyi sku bzhi'i rnam par gzhag pa gsungs pa/_gnyis pa zhes bya ba la sogs pa ste/_sogs kyi sgras longs spyod rdzogs pa'o/_/de dag kyang /_/de dag kyang nam mkha' la sku so sor gsal te lhan cig skyes pa'i sku'o/_/
[\[90a.5\]]slar yang de la de ltar thim ste longs spyod rdzogs pa'o/_/rnal 'byor ma'i 'khor lo'i bdag nyid du sprul pa mo chos kyi sku yang ngo /_/thams cad ces bya ba ni sku gsum gcig tu rjes su bsgrubs pa las sgrib pa med par spros pa med pa'i ye shes kyi bdag nyid snang ba med pa dang po'i sangs
[\[90a.6\]]rgyas kyi rang bzhin can no/_/bshad pa'i lhan cig skyes pa la sogs pa bzhi'i rnam par gzhag pa dang bral ba de'i rang bzhin sangs rgyas kyi yul ye shes kyi tshig ces bya ba'i don to/_/de ltar rnal 'byor ma'i rgyud bsgrubs nas zhes bya ba ni rnal 'byor ma'i rgyud kyi rigs pas bsgom pa byas
[\[90a.7\]]pas so/_/de'i phyir rnal 'byor gyi rgyud rnams su sems 'od gsal du son pas de kho na nyid rang gi rig pa gnyis su med pa'i yid ches pas rang gis mngon sum du nyams su myong bar 'gyur ro/_/gal te sems de srid du 'od gsal bar son pa de'i tshe de kho na nyid la sogs pa'i rnal 'byor gyi
[\[90b\]]
[\[90b.1\]]rgyud rnams su gang gis yid ches par 'gyur ba gsungs pa/_slob dpon gyi ni sems rdo rje/_/zhes bya ba ste 'dir mkhas pa rnams kyi thog mar tsa'i yi ges bye brag smra ba dang mdo sde pa'i tshul la brten par bya'o/_/de ji lta bu zhe na/_gsungs pa/_'dir lus la 'byung ba chen po la
[\[90b.2\]]sogs pa'i khams rnams chos mngon pa'i rigs pas dang bye brag smra ba'i chos kyis rnal 'byor pa des mi rtag par bya'o/_/des slar yang mdo sde pa rnams dang bcas pa'i lta ba la sems brtan pa skyed par byed de sna tshogs pa'i skyes rabs la sogs pa'o/_/de ltar yang mi bden par
[\[90b.3\]]byas nas sems nam mkha'i ngo bo can du rnal 'byor spyod par 'gyur ba ma rig pa yongs su spong pa las sems rdo rje'o/_/dbu ma ni rtsa ba ste de ltar spyod yul ni dngos po thams cad do/_/de rnams kyi spyod pa nyid kyi phyir yongs su shes pa dang rig pa'o/_/de ltar sems kyi rdo rje'i chos thams
[\[90b.4\]]cad slob dpon gyis de'i tshe khyad par nyid kyis de'i nang du chos thams cad son pa'o/_/de'i phyir rnal 'byor ma rnams kyis lus kyi de kho na nyid la sogs pa rig pa po kun rdzob kyi 'od gsal bar song ba yang sgyu ma'i rnam pas sems rdo rje so sor snang ba'i sku'i rnam pa nyid kyis so/_/don
[\[90b.5\]]dam par ni thams cad du rgyan btags sgro btags pa thong shig_/de ji ltar zhe na/_dbu ma'i tshul zhes bya ba gsungs pa/_yod min med min yod med min/_/gnyis ka'i bdag nyid can ma yin/_/mtha' bzhi las ni rnam grol ba/_/de kho na nyid dbu mar shes/_/zhes bya
[\[90b.6\]]ba'o/_/de ltar gnas skabs thams cad dang bral pa bzhi pa las 'das pa nges par gzhag pa de nyid kyi gnas skabs slob dpon zhes bya ba'i don to/_/de'i phyir de nyid brtan pa thob/_/ces bya ba ni bla ma rdo rje 'chang las dpes mtshon par bya ba'i mthar de kho na nyid thob pa'o/_/de
[\[90b.7\]]yang ji ltar ma dang pha snyoms par 'jug pa'i dus su dri za'i sems can gyis bde ba nyams su myong ste 'dzag pa'i dus su ni de bzhin du de ltar nye bar ston pa lus 'dzin pa'i dngos pos mngon sum du nyams su myong ngo /_/de'i rang bzhin du 'gro'o/_/ni'i sgra ni nges par gzung
[\[91a\]]
[\[91a.1\]]ba'o/_/dbu ma chen po'i mtshan nyid do/_/zhes bya ba ni bde ba dang sems nyid kyis kun rdzob kyi gzugs thams cad bum pa dang snam bu dang shing rta la sogs pa ste de nyid de ltar don dam pa'o/_/'on kyang byis pa'i rigs can rnams kyis tha dad so sor yongs su brtags
[\[91a.2\]]so/_/de ltar gang kun rdzob de don dam pa ste/_gang zhig don dam pa ni kun rdzob tu bde ba dang sems dag gis lus dang bde ba'o/_/'o na de ltar bye brag smra ba la sogs pa grub pa'i mtha' bzhi de rnams kyi spyod yul bla ma'i gdams ngag de'i tshe thams cad phyi rol par 'gyur ro/_/phyi dang nang gi
[\[91a.3\]]bdag nyid kyi chos la dbye ba med par 'gyur zhe na/_de la ji ltar bla ma/_gdams ngag ni ci/_de ltar gal te mi 'gyur na de'i tshe gal te mi 'gyur/_de'i tshe skyon te sngags kyi tshul gyi bstan bcos thams cad don med pa nyid du 'gyur ro/_/de bzhin gshegs pas gsungs pa'i chos brdzun
[\[91a.4\]]du 'gyur ro/_/gcig tu na sngags kyi tshul gyi bstan bcos thams cad gcig pa'i dngos po bas du mar mi 'gyur ro/_/brdzun des khyed kyi phyin ci log bstan pas/_dmyal ba la sogs par 'gro bar 'gyur ro zhe na/_de bzhin du yang bshad pa/_de bzhin gshegs pas chos bstan
[\[91a.5\]]gang /_/bden pa gnyis kyi bdag nyid can/_/gsang sngags tshul sogs thams cad la/_/sun 'byin byed pa dmyal bar 'gro/_/ma thos pa'am thos chung bas/_/phyin ci log tu 'chad pa po/_/de la grub dang bden med 'gyur/_/mnar med sogs su nges par 'tshed/_/de
[\[91a.6\]]ltar the tshom can rnams la/_/sel bar byed pa bcom ldan 'das kyi tshig gis gsungs la/_grub mtha' zhes bya ba la sogs pa ste 'di gang gsungs pa de bden no/_/'on kyang lta ba thams cad la/_/gdams ngag gis grub pa'i mtha' bral na mi 'gyur te/_de ji ltar gsungs
[\[91a.7\]]pa/_'dir rmongs pa rnams gdams ngag la 'jug pa'i dus su sna tshogs pa'i dpe rnams kyis 'jug par byed de bstan pa'i gsung rab kyis so/_/ji ltar dga' ba la sogs pa shes rab dang mnyam par sbyor ba'i dpe mtshon pa'o/_/de ltar grub mtha' rnams thig le bzhi dang
[\[91b\]]
[\[91b.1\]]dga' ba bzhi la sogs pas bye brag smra ba la sogs par rim pa ji lta bas shes par bya'o/_/de yang /_yod min med min yod med min/_/gnyis ka'i bdag nyid kyang ma yin/_/zhes bya ba la sogs pa'o/_/dpe dang bral ba'i ye shes las rang gi rig pa'i dus su yang rnal
[\[91b.2\]]'byor ma rnams kyis dngos su yid ches pa'i phyir ro zhes bya ba'i don to/_/de ltar gdams ngag bla mas nye bar bstan pa'i spyod yul can grub pa'i mtha'i sgo nas rab tu 'jug par byed do/_/bla ma'i grub pa'i mtha'i spyod yul te gzhan gyi dngos po rnams kyis ma yin no/_/yang na nyan
[\[91b.3\]]thos dang rang sangs rgyas dang theg pa chen po la sogs pa'i spyod yul gdams ngag rang rang gi bstan bcos su bshad pa'i rigs pas gdams ngag 'jug par byed do/_/de'i phyir grub mtha'i yul dang gdams ngag ste/_/grub po de rnams skyon med do/_/'on kyang paN+Di ta rnams kyi spyod
[\[91b.4\]]yul min zhes bya ba ni rtog ge skam po la dga' ba rnams dang lam dam pa dang bral ba rnams dang byis pa'i paN+Di ta rnams kyi ye shes 'di 'dra ba'i spyod yul ma yin te yang dag par rdzogs pa'i byang chub ster ba po rnyed par dka' ste sangs rgyas kyi spyod yul lo/_/de ji ltar zhe na/_gsungs
[\[91b.5\]]pa/_grub mtha' mngon sum zhes bya ba la sogs pa ste/_'dir chos thams cad kyi shes bya dang ye shes la sogs pa'i gzugs te mngon sum dang rjes su dpag pa las dmigs pa'o/_/de rig pa ni mkhas pa ste shes bya dang ye shes kyi gzugs can gyi bla ma'o/_/ma rig pa ni
[\[91b.6\]]mkhas pa ma yin te/_grub pa'i mtha' mngon sum pa shes bya tsam la brten pa'i spyod pa lta bu'i sgra tsam gyi rjes su rig pa tsam gyis dam pa'i chos kyi nges pa mi shes so/_/dmus long lta bu'i skyes bus dkar po dang ser po la sogs pa'i rdzas rnams kyi rnam par dbye ba de bzhin du
[\[91b.7\]]mi shes so/_/rang bzhin mdog nag po gcig tu mthong ngo /_/de'i phyir de kho na nyid mngon sum la brten pa rnams kyis bum pa dang snam bu la sogs pa rnams kyi dag pa'i bdag nyid 'di dka'o zhes bya ba'i don to/_/de'i phyir thams cad bla ma'i zhal las shes par bya'o/_/
[\[92a\]]
[\[92a.1\]]thams cad ces bya ba ni mngon sum dang rjes su dpag pa dam pa'i dngos po can gyi chos so/_/de zhes bya ba la sogs pa rtogs par sla'o/_/'di gsungs so zhes bya ba la sogs pas sngon bzhin du sdud par mdzad pa po de'i rang nyid kyi skyon yongs su spangs
[\[92a.2\]]pa'o/_/dpal zhes bya ba la sogs pas kyang le'u yongs su rdzogs pa'i ngag nye bar bstan pa'o/_/'di ni dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel ba gru gzings las rdo rje mkha' 'gro ma bskyed pa la sogs pa'i rnam par gzhag pa lnga'i nang du yang
[\[92a.3\]]ming dang de kho na nyid nye bar bstan pas 'dzud pa rnams kyi 'grel pa rgyas par bstan pa'i le'u gsum pa'i bshad pa'o//_//lA ma rang gi rgyud bdag nyid/_/'khor lo drug sgyur mtshan nyid can/_/lha mo yon tan kun bdag nyid/_/dkyil 'khor gsung mar phyag 'tshal lo/_/
[\[92a.4\]]mya ngan las 'das dngos 'jig rten ma/_/rang gi bsam med lhan cig skyes/_/yi ge las byung ye shes ni/_/gnyis med de la'ang bdag rab 'dud/_/de nas lA ma'i le'u gsungs pa/_de nas zhes bya ba la sogs pa ste/_de nas zhes bya ba ni mkha' 'gro ma'i le'u'i rjes su ste/_'di
[\[92a.5\]]las ni phyis lA ma'i le'u bzhi pa yang dag par bshad par bya ba ste/_yang dag par bshad par bya'o/_/ji ltar gnas pa zhes bya ba ni phyi dang nang gi bdag nyid du ji ltar gnas pa'o/_/'o na ji ltar gnas pa zhes bya ba dus sngon gyi mtshan nyid ci/_de ji ltar 'dir rtsod pa'i dus su phyi ma'i
[\[92a.6\]]sems can rnams kyi phyi dang nang gi bdag nyid kyi sgom pa la sogs pa'i chos la 'jug par 'gyur ro/_/de'i tshe bstan bcos gtad med du 'gyur ro/_/rgyud 'di bdud kyis bshad pa ste/_sangs rgyas rnams kyis bshad par mi 'gyur ro zhes bya ba'i the tshom 'gog par byed pa
[\[92a.7\]]bcom ldan 'das kyi tshig gis gsungs pa/_sngon zhes bya ba la sogs pa ste/_sngon gyi sangs rgyas rnams kyis zhes bya ba ni ri rab kyi rdul gyi tshad grangs med pa rnams kyis thog ma nyid du sngags kyi theg pa chen po la sogs pa'i chos ji ltar gsungs shing ji ltar brjod pa ste rgya
[\[92b\]]
[\[92b.1\]]mtsho la sogs pa 'di'o/_/de bzhin du rtsod pa'i dus su shAkya thub pa bdag nyid bstan pa tsam ste gsal bar bya'o/_/sngon ma rnams la sdud pa po ma byung bas rtsod pa'i dus 'di rnams la ni sdud pa pos gsungs pa'i phyir ro/_/de'i phyir sngon ma rnams kyi phyi dang nang gi bdag nyid kyi chos
[\[92b.2\]]sangs rgyas rnams kyi zhal dang zhal du chos ji ltar gnas par gyur pa'o/_/lA ma de'i 'dir sdud pa por 'jug pa'i phyir gnas pa'o zhes bya ba'o/_/de'i tshe grub ste sngon gyi dus kyi mtshan nyid ji lta ba ste/_de bzhin du dus 'dir 'jug pa ste 'dis bdud kyi bshad pa ni ma yin no/_/mtha'
[\[92b.3\]]med cing mu med pa'i sangs rgyas rnams kyis gsung bar 'gyur ro/_/bstan bcos gtad pa med par mi 'gyur ro/_/gal te de rnyed pa'i ri rab kyi rdul phra mo'i mtha' med cing mu med pa rnams kyi sangs rgyas rnams kyis gsungs pa'i gsang sngags dang theg pa chen po la sogs pa'i
[\[92b.4\]]chos de thams cad sangs rgyas rnams kyi zhal dang zhal la gnas na/_de'i tshe 'o na rnal 'byor ma'i rgyud chen po 'di sangs rgyas kyi rjes su byed pa'i gzugs rnal 'byor ma de rnams kyi gzugs kyis gnas pa yang mnyam pa med pa'i sems can gyi don du gnas la sogs par gnas
[\[92b.5\]]pa rnams kyis te/_gzhan du ni rnal 'byor ma'i rgyud rnams kyi sdud pa mdzad pa mo rdo rje phag mo la sogs pa rnal 'byor ma rnams te/_de nas 'di rnal 'byor ma'i rgyud ma yin te/_de'i tshe legs par gnas pas 'di ni rnal 'byor gyi rgyud ces bya'o/_/de'i phyir bshad pa/_gang
[\[92b.6\]]smras pa de bden te/_'on kyang rnal 'byor ma'i rgyud dang rnal 'byor gyi rgyud rnams la dbye ba med de gcig nyid du gnas pa'o/_/de ji ltar zhe na/_'dir gang gi dus su zhal nas zhal du sangs rgyas rnams kyi brgyud pa'i man ngag gnas pa de'i dus su rnal 'byor ma'i ye
[\[92b.7\]]shes de rnams la rab tu 'jug ste/_gang gi phyir sangs rgyas rnams kyi sku la brten pas so/_/'on kyang sangs rgyas zhes bya ba ni nye bar brjod pa'i tshig ste/_byang chub sems dpa' zhes bya ba ni sangs rgyas rnams kyi sku la rnal 'byor ma'i ye shes kyang ngo /_/de nyid de ltar rnal
[\[93a\]]
[\[93a.1\]]'byor gyi rgyud de ye shes dang rnam par shes pa la sogs pa'i mtshan nyid kyi phyir ro/_/de'i phyir ye shes sna tshogs pa'i sangs rgyas kyi zhing rnams su kun du 'gro'o/_/des rnal 'byor ma sangs rgyas kyi gzugs can gyi ma rnams kyi skye bo ste de rnams kyi yang sangs
[\[93a.2\]]rgyas kyi ye shes zhal nas zhal du des bskyed pa ste/_slar yang sangs rgyas rnams kyi sna tshogs pa'i sangs rgyas kyi zhing rnams su yang ngo /_/de ltar sangs rgyas rnams kyi sku rnal 'byor ma'i gzugs dang de'i ye shes te sangs rgyas kyi gzugs can zhes bya ba'o/_/de bzhin du rnal 'byor
[\[93a.3\]]ma rnams kyi sku gzugs sangs rgyas kyi gzugs dang de'i ye shes te rnal 'byor ma'i gzugs can zhes bya ba'o/_/de ltar shugs las dang dngos kyi rnal 'byor dang rnal 'byor ma dag gam rnal 'byor ma dang rnal 'byor dag gnyis su med pa'i ye shes zhes bya bar dgongs so/_/de'i phyir
[\[93a.4\]]grub bo/_/'dir rtsod pa'i dus su rgya mtsho la sogs pa'i rnal 'byor ma'i rgyud 'di yang dngos po'i dbye bas so/_/rnal 'byor gyi rgyud kyang dpal 'dus pa la sogs pa gsungs so/_/rtsod pa'i dus su yang de ji ltar zhe na/_bshad pa/_'di thams cad mkhyen pa'i go 'phang gi nges pa dus
[\[93a.5\]]gsum gzigs pa'i phyir ro/_/de yang 'das pa dang ma 'ongs pa dang da ltar byung ba rnams te/_de rnams kyi dbus su rnal 'byor dang rnal 'byor ma dag gi rnam par gzhag pa rab tu gsungs pa ste de bzhin du bshad do/_/de ltar gang gi phyir gnyis su med pa de rnams kyis bstan par bya ba
[\[93a.6\]]dang ston pa po ni bcom ldan 'das rnal 'byor mar 'brel lo/_/de nyid gsungs pa/_rdo rje zhes bya ba la sogs pas rgya mtsho drug po de nyid kyi 'jug pa yang ston pa po sdom pa drug po 'di'o/_/rdo rje zhes bya ba la sogs pa nas khyab bdag ces bya ba'i bar du mdor bstan pa'i tshig ste/_
[\[93a.7\]]de rnams kyi rgyas par bshad pa ni 'dri'o zhes bya ba la sogs pa nas/_lA ma bcom ldan 'das kyi bar gyi dris pa'i lan no/_/'dir bshad pa/_lA ma rang nyid kyis dris pa zhes bya ba ni rdo rje 'chang chen po la rang gi ye shes kyi rkyen gyis rnam par shes pa lA ma'i gzugs kyis de'i
[\[93b\]]
[\[93b.1\]]dngos po dri ba'o/_/de ltar bcom ldan 'das ni ye shes la rnal 'byor ma ni rnam par shes pa'o/_/slar yang dngos po'i dbye bas rnam par shes pa ni bcom ldan 'das la ye shes ni rnal 'byor ma zhes bya bar dgongs te gtso bo'i dbye bas so/_/de nyid ci dris pa gsungs pa/_rdo rje la sogs
[\[93b.2\]]pa zhes bya ba ste rdo rje la sogs pa ni gang rnams kyi sdom pa'i tshig rnams kyi rdo rje la sogs pa sdom pa'o/_/de rnams kyang de bzhin gshegs pa drug po de rnams kyi rdo rje'i sgra mngon par 'brel bar bya'o/_/gang gi phyir phyag na rdo rje'i 'di ji ltar zhe na/_rdo rje 'di mi chod pa dang mi phyed pa ste snying
[\[93b.3\]]po dang snying po ma yin pa dang mi tshig pa dang mi nyams pas ye shes ni 'dir rdo rjer brjod do/_/ji ltar zhes bya ba ni rtags gang gis shes par bya ba'o/_/ngo mtshar che ba ni rmad du byung ba'o/_/bdag gi zhes bya ba ni ji ltar rim pas yongs su bshad par bya ba ste ci gsungs pa/_rdo rje zhes bya ba la
[\[93b.4\]]sogs pa nas rin po che'i bar du ste rnal 'byor gyi rgyud rnams kyi'am gzhan gyi gtso bo'o/_/'ang na'i sgras rnal 'byor ma'i rgyud rnams kyi yang sdom pa'o/_/ji ltar 'gyur zhes bya ba ni dris pa ste/_'dir sdom pa ni 'dus pa ste/_rnal 'byor gyi yang ngo /_/de las skyes pa 'khor los
[\[93b.5\]]sgyur ma drug rnams kyi dang rnal 'byor ma rnams kyis yang ngo /_/de ltar rdo rje ni rdo rje sems dpa'o/_/dam tshig ni don yod grub pa'o/_/rnal 'byor ni mi bskyod pa'o/_/pad+ma ni 'od dpag tu med pa'o/_/'khor lo ni rnam par snang mdzad do/_/rin chen ni rin chen 'byung ldan no/_/de
[\[93b.6\]]bzhin du rdo rje sems dpa' ni rnal 'byor ma dang shes rab ni shes rab kyi pha rol tu phyin ma ste lhag ma rnams kyi mdor bstan pa'i mdo rnams su bshad do/_/'di rnams kyi slar yang bdun pa 'chad par 'gyur ba nyid las so/_/ye shes can mchog ces bya ba ni thams cad kyi pha dang
[\[93b.7\]]mar gnas pas kyang de'i shes rab kyi ye shes kyi pha rol tu phyin pa'o/_/de ltar rgyal ba bdun rnams kyi lam rnal 'byor ma'i man ngag go/_/sdom pa rnams kyi yang 'das pa dang ma byon pa dang da ltar byung ba'i de bzhin gshegs pa rnams rjes su rim pas 'chad par 'gyur ro/_/
[\[94a\]]
[\[94a.1\]]de'i sprul pa can rnams kun rdzob tu rnal 'byor ma sdud par mdzad par 'gyur ro zhes bya ba ni bcom ldan 'das kyi nges pa'o/_/mchod par byas nas zhes bya ba ni phyi dang nang dang gsang ba'i bdag nyid kyis so/_/de nas zhes bya ba ni mchod pa'i de ma thag tu'o/_/rdo rje zhes bya
[\[94a.2\]]ba ni rdo rje 'chang chen po'o/_/bdag dgyes zhes bya ba ni khyod kyis mchod pas so/_/yang dag rab bstan pas zhes bya ba ni yang dag par rab tu bshad pa'i lam du ste/_gang gis sems can thams cad kyang de'i 'dul bar bya ba yis kyang dran pa tsam gyis sangs rgyas su 'gyur ba'o/_/
[\[94a.3\]]de'i phyir gsungs pa/_sngon du mdor bstan pa'i tshig dang rgyas par bshad pa'i tshig de rnams kyi tshogs rnams mdor bsdus pas zung gi tshig rnams kyis bshad pa gsungs pa/_'dir yang rdo rje sdom pa zhes bya ba la sogs pa mdor bstan pa'i tshig go/_/de bzhin du rdo rje'i bu
[\[94a.4\]]ga 'pho ba med pa zhes bya ba la sogs pas rgyas par bshad pa rnams kyi tshig go/_/de ltar rdo rje sdom pa ni rnal 'byor ma'i ye shes de nyid rdo rje sdom pa ste/_bcom ldan 'das rdo rje sems dpa'o/_/de ji ltar sdom par byed pa gsungs pa/_rdo rje'i bu ga 'pho ba med pa'i ye shes zhes bya
[\[94a.5\]]ba ni a wa d+hU tI'i lam gyis rang gis rig pa'i dus las 'ongs pa'i byang chub kyi sems so/_/de 'dzin pas na rdo rje'i bu ga 'pho ba med pa ste/_rnal 'byor ma'i ye shes zhes bya ba'i don to/_/gsum rnams kyi sa bon rdo rje can zhes bya ba ni sku dang gsung dang thugs kyi 'khor lo rnams
[\[94a.6\]]kyi rdo rje rnams dang sprul pa dang longs spyod rdzogs pa dang chos rnams su rab tu zhugs par 'gyur ba ste nang gi bdag nyid du dang phyi rol du yang ngo /_/de ltar rdo rje gsum rnams su rnal 'byor ma rnams kyi ye shes sdom pa'o/_/de'i phyir bskyed pa ste de de bzhin du gsungs so/_/de ni rnal
[\[94a.7\]]'byor sdom pa gsungs pa 'on kyang mdor bstan pa'i mdo'i thog mar dam tshig sdom pa'i rgyas par bshad pa ste/_mdor bstan pa'i tshig gis rnal 'byor gyi zhes bya ba ni gang gi phyir 'dir gnas skabs ni lA ma bdag po de yis rgyas par bshad pa gsungs pa ste/_mdor bstan
[\[94b\]]
[\[94b.1\]]par phag mo dang dbye ba med pa nye bar spyod pas de'i rab tu 'jug ste/_mkha' 'gro ma la sogs pa yang ngo /_/de'i phyir mdor bstan pa'i rim pas gsungs pa/_'dir sngon du bshad pa'i rdo rje sdom pa de thams cad du nges par ro/_/gang gi tshe rnal 'byor thams cad kyi mar gnas pas a
[\[94b.2\]]wa d+hU tI la phar gnas pa ni rdo rje'i lam ste/_rnal 'byor de rnams su gzung bar bya ba dang ye shes kyang ngo /_/de'i tshe rnal 'byor zhes bya ba ni bdun pa'i don gyi dang po ste rnal 'byor rnams su sdom par byed pa'i ye shes ni rnal 'byor sdom pa ste phag mo zhes bya bar 'brel lo/_/de ji ltar zhe na/_
[\[94b.3\]]rnal 'byor zhes bya ba gsungs pa/_rnal 'byor rnam pa drug cu zhes bya ba ni rnam pa rnams ni drug cur rig par bya ste/_gang gi sbyor ba'i yan lag drug bsgoms pa la dngos po'i rnal 'byor de de bzhin du gsungs so/_/de yang dbu ma'i nang du son pa'i sems kyis thams cad nam mkha'i bu
[\[94b.4\]]gar gnas pa na der mthong bar 'gyur te gzugs brnyan bzhin du'o/_/de bzhin du rnam pa drug cu rnams bshad par bya ste yan lag drug dang lhan cig tu'o/_/'dir ni/_du ba smig rgyu me khyer dang /_/de bzhin mar me rab 'bar dang /_/zla nyi skar ma rA hu dang /_/dus kyi me dang bcu po ni/_/so
[\[94b.5\]]sor sdud pa'i'o/_/bsam gtan rnam pa bcu ni/_/de yang srog la sogs pa 'chad par 'gyur ba'i rtsa bcu rnams kyi de bzhin du yang /_pad can sna tshogs can nyid dang /_/glang can dung can ma de bzhin/_/lug dang ser skya yid bzang ba/_/glang po'i lce ma gzhon nu ma/_/'jigs
[\[94b.6\]]pa'i gzugs su yang dag bshad/_/bcu po rnams kyi rang bzhin no/_/sgyu ma smig rgyu dri za dang /_/brgya byin gzhu dang me long dang /_/zla ba'i gzugs dang grib ma dang /_/chu bur dang ni brag ca dang /_/gsal snang bcu par shes par bya/_/bsam gtan sbyor ba bsgom par 'gyur/_/de bzhin
[\[94b.7\]]du srog rtsol rnams kyi bshad pa/_de yang rnam pa bcu ste/_srog dang thur sel mnyam gnas dang /_/bsam gtan khyab gnas 'di lnga'o/_/klu dang rus sbal sdig pa dang /_/lha sbyin dang ni nor las rgyal/_/de ltar rlung ni bcu rnams kyis/_/srog rtsol nye bar mtshon par bya/_/de
[\[95a\]]
[\[95a.1\]]bzhin du 'dzin pa'i gsungs pa/_de yang rnam pa bcu ste/_g.yon pa dang g.yas pa'i sna'i bu ga nas 'bab pa'i dkyil 'khor bcu rnams te/_de ltar nam mkha' dang rlung dang me dang chu dang sa dang dbang chen dang chu dang me dang rlung dang nam mkha' rnams so/_/de 'dzin
[\[95a.2\]]bas na skye ba'i gnas rnams su thim pa rnams byed do/_/'dzin pa de bzhin du rjes su dran pa'i gsungs pa/_de yang rnam pa bcu ste/_'dod pa'i gnas skabs bcu rnams so/_/de nyid bshad pa/_'dar dang 'phar dang brgyal ba dang /_/dgod dang rab tu dga' de bzhin/_/
[\[95a.3\]]lkugs dang ngal so gnyid dang ni/_/mchi ma lhung dang 'gyel ba ste/_/de ni rjes dran rjes dran bya/_/zhes so/_/de bzhin du ting nge 'dzin gyi gsungs pa/_de yang rnam pa bcu ste/_spyan ma dang mA ma kI dang gos dkar mo dang sgrol ma dang gzugs rdo rje ma dang sgra dang dri dang ro dang reg bya dang chos
[\[95a.4\]]kyi dbyings kyi rdo rje ma rnams kyi sku chen po ni mthong 'gyur te/_de bzhin gshegs pas 'khyud pa'o/_/de ltar ting 'dzin bgrod 'gyur te/_/skra tsam gyi ni nang du gnas/_/zhes bya bas so/_/de'i phyir/_sdom pa dngos po dam pa kun/_/zhes bya ba ste bshad pa'i bcu bcu po rnams kyis
[\[95a.5\]]drug po de rnams la yang sdom pa drug ste re re la rim pa ji lta bas shes par bya'o/_/de ltar bcu bskyed par 'gyur ba'i dngos po'i rdzas kyi gzugs kyi ye shes so/_/thams cad dam pa'i don gyi dngos po zhes bya ba ni rang bzhin gyi bdag nyid can de slar yang bdag gi rnal 'byor
[\[95a.6\]]sdom pa zhes bya ba ni thabs kyi bdag nyid kyi rdo rje 'chang chen po ste ston pa po'i gzugs nyid kyi phyir te/_sangs rgyas mi bskyod pa'i gzugs so/_/mi g.yo zhing mi 'khrugs pas gang gi phyir mi bskyod pa ste/_ji ltar thugs rdo rje dngos po thams cad kyi nang du nam yang mi g.yo
[\[95a.7\]]ba'o/_/de ltar 'jig rten gyi khams thams cad du sangs rgyas rnams kyi sprul pa'i sku ston pa na nam yang g.yo ba med de rdo rje'i theg pa'i nang las so/_/da ni 'khor lo'i sdom pa gsungs pa/_/'khor lo sdom pa'i ye shes te mtshan nyid ces bya ba ni 'khor lo sdom pa ste mkha'
[\[95b\]]
[\[95b.1\]]'gro ma'o/_/de ji ltar zhe na/_gsungs pa/_slar yang rgyas par bshad pa'i mdo rnams su thor long gis te/_de ji ltar zhe na/_'dir gang gi phyir rtsa'i 'khor los srog rgyu ba ste 'khor lo bzhi rnams su ste de bzhin du bshad par 'gyur ro/_/de'i phyir 'khor lor bde bar gshegs
[\[95b.2\]]pa'i lam rnams su zhes bya ba ste/_yang dag par 'gro ba'i 'khor los de thob par bya ba'i phyir rtsa thams cad du srog a wa d+hU tIr 'bab pas 'dis kyang dbang po la sogs pa skyed par byed pa po ste rnal 'byor ma'i ye shes gang gis de ltar ye shes kyi dbang po rnams so/_/sogs
[\[95b.3\]]kyi sgras phung po dang skye mched la sogs pa de rnams su de rnams kyis sdom pa'i ye shes ni rnal 'byor ma chen mo'i gzugs su'o/_/sna tshogs pa'i rnam pa 'khor lor byas pa ste nA da tsam gyi nang rnams su thams cad mkhyen pa'i ye shes zhes bya ba'i don to/_/de ltar chos de rnams su
[\[95b.4\]]'khor lo sdom par bshad de zhes bya ba ni brjod pa ste/_rnam snang mdzad ni gsal zhing snang bar byed de 'dis ni rnam par snang mdzad do/_/ye shes kyi 'od ces bya ba'i don to/_/de sdom pas na 'khor lo sdom pa'o/_/de nas dam tshig gi sdom pa gsungs pa/_ye shes kyi rnal
[\[95b.5\]]'byor ma rnams kyi dam tshig gi sdom pa'i ye shes de ni dam tshig sdom pa'o/_/de yang lA ma bdag pos gsungs pa/_dam tshig ni ting nge 'dzin gyi dus te de rtsa thams cad kyi sdom pa ste rnal 'byor ma'i ye shes kyi'o/_/shes bya'i lam skyob pa rnams kyi zhes bya ba ni shes bya ni
[\[95b.6\]]mngon par shes pa drug gi mtshan nyid de lha'i mig la sogs pa kun nas rjes su skyob pa rnams kyi sangs rgyas dang byang chub sems dpa' rnams kyi lam gang gis shes pa de rnal 'byor ma'i ye shes sdom pa'o/_/'on kyang 'khor lo nang gi bdag nyid kyi ye shes kyi dbang phyug ma rnams
[\[95b.7\]]kyi mchod pa ni byang chub kyi sa bon te rang gis rig pa dag gi gnyis su med pa rnams kyis yang dag par bskyed pa'o/_/des tu'i sgra ni nges par gzung ba'o/_/de ltar dam tshig sdom par 'dod pa ni rdzogs par byed cing 'thob par byed pa'o/_/yang na zhes bya ba dam tshig sdom
[\[96a\]]
[\[96a.1\]]par 'dod pa ni don yod rdo rje ste/_don yod pa ni 'bras bu dang bcas pa nyid kyi phyir ro/_/dngos grub grub pa'i rnal 'byor gyi dbang phyug gi rang bzhin gyis zhes bya ba'i don to/_/de bzhin du pad+ma'i sdom pa gsungs pa/_pad+mas sdom pa'i ye shes ni rnal 'byor ma rnams
[\[96a.2\]]kyi a wa d+hU tI rtsa thams cad kyi nang du son pa de pad+ma'i sdom pa can du 'dod pa'o/_/dum skyes ma'i bdag pos gsungs pa/_/pad+ma lta bu de rtsa 'di rnams su a wa d+hU tI rab tu rgyas par byed de ye shes kyis bya ba ni pad+ma a wa d+hU tI ni rtsa'o/_/de'i phyir yang 'khor lo bzhin gnas pa mo'i dum bu dum
[\[96a.3\]]bu las de'i tshe sdom pa ni sna tshogs kyi rnam pa'i bdag nyid can gyi ye shes te rnal 'byor ma'i rtsa'i 'khor lo de rnams su yang de ye shes ni de'i bdag nyid du byed pa'i phyir pad+ma sdom par bshad de smra bas na 'od dpag tu med pa'o/_/kun nas bdud rtsi thig le'i sbyor ba 'dzin pas 'dis 'od dpag
[\[96a.4\]]med de ye shes kyi snang bas zhes bya ba'i don to/_/slar yang rin chen sdom pa gsungs pa/_rin po ches sdom pa'i ye shes ni rnal 'byor ma rnams kyi 'og dang steng dag tu ltung ba dang /_'degs pa dang thim pa nyid las rin chen sdom pa'o/_/khyab bdag ces bya ba ni thams cad mdor bsdus
[\[96a.5\]]pa'i phun sum tshogs pa ye shes gcig pu 'dres par song ba nyid pas gnyis su med pa zhes bya ba'o/_/gzugs can ma'i bdag pos gsungs pa 'dod chags chen po'i lus rgya che bas/_lus thams cad du sdom pa rnams kyi gdams ngag ston pa po nyid kyi rin chen te/_de yang mgo bo
[\[96a.6\]]dang rdo rje'i nor bu dag tu 'phyang ba dang son pa dag ces bya ba ste srog gi thig le dpral ba nas 'ongs nas rdo rje nor bu'i bar du'o/_/de'i phyir sngon du bshad pa'i rnal 'byor goms pas nor bu las slar mgo bo'i dpral ba kha 'og tu bltas pa'i ha'i rnam pa'i bar du son pa ste/_rtsa'i yi ges mdor
[\[96a.7\]]bsdus pas de ltar phyag rgya gnyis kyis rin chen sdom par 'dod do/_/rin chen sdom pa ni rin po che des brjod pa'i ye shes de mkha' 'gro ma thams cad kyi sdom par bshad pa rin chen 'byung ldan zhes bya ba'o/_/de ltar mi gsal bar bshad pa de rnams kyi mkha' 'gro zhes bya ba ste zung gi mkha' can
[\[96b\]]
[\[96b.1\]]gyis de yang sdom pa drug po rnams kyi mkha' 'gro ma'i ming kyang ngo /_/de ji ltar zhe na/_gsungs pa/_'dir ye shes a wa d+hU tI'i nam mkha' las rnal 'byor thams cad kyi dang sdom pa thams cad kyi bskyed pa ste de rnams yang de'i rang bzhin gyis mkha' 'gro'i ming kyang ngo /_/gang gi phyir
[\[96b.2\]]nam mkha'i mkha' 'gro'i ming ste/_de'i phyir rnal 'byor thams cad kyi bya ba de de bzhin du gsungs so/_/gal te de srid sdom pa drug po de rnams su yang gzhan rnams su ming gzhan rnams mkha' 'gro drug de'i tshe/_'o na bcom ldan 'das rnams kyis mkha' 'gro bdun rnams kyi nges pa'i
[\[96b.3\]]tshig gi mtshan nyid rgyud kyi nang du gsungs she na/_de bzhin du bshad pa/_bdun pa ye shes can mchog go/_/zhes bya ba ste/_ye shes dang ldan pa'i rnal 'byor ni gtso bo ste/_rnal 'byor dang rnal 'byor ma rnams kyi rang bzhin de mchog gi ye shes can te bdun pa mkha' 'gro sdom pa zhes
[\[96b.4\]]bya ba'o/_/de ltar de rnams mkha' 'gro ma bdun rnams te slar yang gtso bo rnams kyis lhan cig sgom pa la kun rdzob kyi dus kyi gang zhig gtso bo'o/_/de nyid brgyad po de ltar 'di rnams kyi yang shes rab ni khra'i gdong can la sogs pa ste mkha' 'gro'i gtso bo brgyad thams cad du zhes bya
[\[96b.5\]]bar de de bzhin du gsungs par 'gyur ro/_/de ni mkha' 'gro 'di rnams kyi rgyas par bshad pa gsungs pa/_de ltar zhes bya ba la sogs pa ste/_de ltar zhes bya ba ni mkha' 'gro sdom pa rnams kyi don sna tshogs brjod pa rnams kyi ste/_yang dag par sbyor ba ni a wa d+hU tI'i nang du yongs su
[\[96b.6\]]bsgrubs pa de rnams kyis sdom pa gcig gi steng du son pa'o/_/Da ni 'og tu yang 'ong ba ste de de bzhin du bshad par 'gyur te/_man ngag 'dis gtum mo 'bar ba dang a wa d+hU tI dang sna tshogs pa khyab pa nyid pas rtsa thams cad so sor re re'i dbus su 'bar bas rtsa a wa d+hU tI can de'i rang
[\[96b.7\]]bzhin du 'gyur ro/_/de las sna tshogs pa'i rnam pa ye shes kyi mkha' 'gror bskyed par 'gyur ro/_/sna tshogs kyi rnam par rig pa skad cig las zhes bya ba'o/_/de nas ye shes mkha' 'gro las kyi ye shes kyi dbang phyug ma rnams kyi bskyed par 'gyur ba ste/_tu'i sgras gnas dang
[\[97a\]]
[\[97a.1\]]nye ba'i gnas la sogs par 'jug par byed do/_/de'i rjes su snod dang sems can gyi 'jig rten rnams kyi rang bzhin la bdag med pa gnyis la sogs pa shes pas sna tshogs pas rig ces bya ba'o/_/slar yang rdo rje mkha' 'gro'i gsungs pa/_byang chub
[\[97a.2\]]sems zhes bya ba la sogs pa ste/_'dir sngar bshad pa'i rigs pas dbus mar gzung ba'i byang chub kyi sems so/_/de'i dbus su de'i dngos po rang gi rig pa'i ye shes de nyid bdud rtsi gsang ba'i gzugs so/_/bdud rtsi de ji ltar zhe na/_'chi ba med pa nyid dang nyams pa
[\[97a.3\]]med pa nyid kyis so/_/gsang ba ji ltar zhe na/_mthong ba med pa nyid dam dbye ba med pa nyid kyis lus la sogs pa rnams su'o/_/de'i tshe rdo rje mkha' 'gror bshad pa ste brjod pa'o/_/nam mkha'i gzugs can gyis de'i nang du son pa'i srog gi bdag nyid can gyi ye shes ni rdo rje ste/_
[\[97a.4\]]rdo rje rnal 'byor ma sna tshogs pa'i rnam pa ni mkha' 'gro'i bdag nyid ces bya ba'i don to/_/de bzhin du ni rnal 'byor kyi mkha' 'gro gsungs pa/_gtad med ces bya ba la sogs pa ste 'dir sngar bshad pa'i mkha' 'gro'i bdag nyid can dang stong pa nyid kyi bdag nyid can gyi ye shes dbus
[\[97a.5\]]ma'i nang du gnas pa nyid ni de'i tshe rgyu mtshan med par byung ba ste/_phung po lnga rnams kyi bdag med par mthong ba'i gzugs su 'gyur ro/_/de ji ltar zhe na/_gang gi tshe rnal 'byor goms pa rang bzhin gyi gzugs rjes su dmigs pa med par gyur pa de'i tshe nam mkha' la rang gi gzugs mthong
[\[97a.6\]]bar 'gyur ro/_/sgyu ma chen po pad+ma'i gzugs can zhes bya ba ni chos kyi 'byung gnas kyi chu skyes su rigs thams cad mchog tu son nas rnal 'byor ma'i gzugs kyis rnal 'byor gyi ye shes skyed par byed do/_/de ltar rnal 'byor rang gi sems dang bsam du med pa'o zhes bya ba ni rang gi ye
[\[97a.7\]]shes bsam du med pa pha rol gyi ye shes skyed par byed de rnal 'byor gyi mkha' 'gro'i de de bzhin du bshad do/_/rnal 'byor ma bsam du med pa'i gzugs can zhes bya ba'i don to/_/da ni 'khor lo mkha' 'gro'i gsungs pa/_'khor lo nang gi bdag nyid can/_/zhes bya ba la sogs
[\[97b\]]
[\[97b.1\]]pa ste/_'dir sngon du bshad pa'i rtsa'i 'khor lo rnams su sbyor ba la sogs pas thams cad kyi yang thabs dang shes rab kyi bdag nyid kyis gnyis kyi thig le'i gzugs ye shes su 'gyur ro/_/de ltar thams cad du sbyar ba'i rtsa stong phrag bdun cu rtsa gnyis rnams su sbyar bar bya'o/_/'di
[\[97b.2\]]rnams kyi thig les nang gi bdag nyid can gyi 'khor lo'i gzugs zhes bya bar 'brel lo/_/mtshan nyid dang ni gnad mtshams dag_/ces bya ba ni 'khor lo de thams cad kyi lag pa dang rkang pa la sogs pa'i tshigs dang mgo la sogs pa rnams su rtsa spro ba'i gnas dang gnad dag tu
[\[97b.3\]]'dres par gyur pas byang chub kyi sems kyi thig le'i rgyun kyang 'ong ba ste/_des sangs rgyas rnams ni phung po dang khams la sogs pa rnams kyi rigs kyi mtshan nyid kyi rnal 'byor ma rnams kyi de nyid ye shes kyi bdag nyid can zhes bya ba'i don to/_/da ni dam tshig gi mkha' 'gro'i mtshan
[\[97b.4\]]nyid gsungs pa/_'du ba zhes bya ba la sogs pa ste/_'dir sngar bshad pa'i ye shes nang gi bdag nyid las rnal 'byor la goms pa rnams kyi dang phyi rol du rnal 'byor ma'i gzugs kyis kyang ste/_ye shes 'di ltar gnyis kyi rdzas kyi rang bzhin gyis bdag nyid can las dam
[\[97b.5\]]tshig gi dus te de yang rnam pa gsum ste dus gsum mo/_/skye ba dang 'chi ba dang bar ma'o/_/'di rnams kyi dus rnams kyi srid pa'o/_/thams cad kyir shes bya zhes bya ba ni thams cad kyi srid par mngon par 'brel bar bya'o zhes so/_/'di nyid gsungs pa/_skye ba'i srid pa dang /_
[\[97b.6\]]'chi ba'i srid pa dang /_bar ma'i srid pa zhes bya ba ste srid pa gsum spang ba'i phyir dam tshig mkha' 'gro nyid skyes pa ste rnal 'byor ma rnams kyi dang kun gyi bdag nyid rnams kyi'o/_/dus gcig la dbang phyug ma rnams kyi ye shes bskyed pa mi g.yo ba'i dus kyi dbang phyug ma zhes
[\[97b.7\]]bya ba'i don to/_/da ni pad+ma mkha' 'gro'i gsungs pa/_kun bdag nyid kyis zhes bya ba la sogs pa ste/_'dir sngon du bshad pa'i rigs pas rgyun mi 'chad par rnal 'byor la goms pa de thams cad kyi bdag nyid kyis te sems kyi 'bad rtsol thams cad kyis tha mal
[\[98a\]]
[\[98a.1\]]pa rnams kyi mi shes pa 'joms pa'i rnal 'byor ma rnams kyi ye shes kyi lam gyis 'gro ba thob par bya ba'i phyir ro/_/de nyid ci zhe na/_'gro ba gsungs pa/_'dod chags sgyu ma bcas nam mkha'/_/zhes bya ba ste/_'dod chags sgyu ma ni 'dod chags sgyu ma ste rtsa thams
[\[98a.2\]]cad kyis rang gis rig pa'i bde ba'i bdag nyid can gyi rang bzhin des lhan cig nam mkha' la 'od gsal ba ni pad+ma mkha' 'gro ste/_rang khyab bdag ces bya ba ni rnal 'byor dang rnal 'byor ma'i rang bzhin gyis te zhing gi rnal 'byor ma rnams kyi ye shes de rang nyid gtso bo rdo rje 'chang chen po'i
[\[98a.3\]]bdag nyid can zhes bya ba'i don to/_/da ni rin chen mkha' 'gro'i mtshan nyid gsungs pa/_phyi ma'i yi ge zhes bya ba la sogs pa ste/_'dir sngon du bshad pa'i rnal 'byor la goms pas phyi mo ste a'i yi ge la sogs pas rnal 'byor ma rnams kyis dang byang chub sems dpa' la sogs pa
[\[98a.4\]]rnams kyi bskyed pa'o/_/de ltar yi ge mchog gi yi ge rnams su 'og min gyi nang rnams su longs spyod pa rnams kyi bskyed do/_/de ltar rnal 'byor ni dkyil 'khor gyi 'khor lo bsgoms pas sprul pa rnams bskyed do/_/de ltar phyag rgya ste chos 'byung gi nang du byang chub kyi thig le'i dkyil 'khor
[\[98a.5\]]bsgoms pas chos kyi sku can rnams kyi bskyed do/_/de bzhin lhan skyes rnams bzhi pa lhan skyes gdams ngag can rjes su dran pa bsgoms pas lhan skyes kyi bdag nyid rnams kyi bskyed par 'gyur ro/_/de ltar/_'dod can rnams kyi bgrod bya ba/_/zhes bya ba ni 'dod pa dang so sor 'dod pa'i rang
[\[98a.6\]]bzhin can rnams kyi sangs rgyas nyid kyi phyir bgrod par bya ba ste bde ba bskyed par gyur pas rgyun tu dus thams cad bskyed pa ste/_rab tu gsal ba ltar 'bar ba'o/_/rin chen dbang po ni ye shes kyi dbang phyug ma rnams kyi khyab bdag ste/_rin chen mkha' 'gro de'i zhes bya bar de de
[\[98a.7\]]bzhin du bshad do/_/ka gnyis pa ni tshig rdzogs par bya ba'o/_/de'i phyir/_rin chen dbang po mkha' 'gro ma/_/zhes bya bar dgongs so/_/'di rnams kyi mdor bsdus pas rnam par dag pa'i mtshan nyid kyis sna tshogs pa'i de kho na nyid so sor mtshon pa gsungs pa/_de ltar zhes
[\[98b\]]
[\[98b.1\]]bya ba la sogs pa ste/_de ltar ye shes mkha' 'gro la sogs pa mkha' 'gro bdun rnams kyi rang rang gi khams rnams kyi khams rnam pa bdun zhes bya ba ni sa dang /_chu dang /_me dang /_rlung dang /_nam mkha' dang /_ye shes dang /_chos kyi khams bdun po thams cad kyi bdag nyid can no/_/de rnams
[\[98b.2\]]kyang rnam par shes pa bdun gyi mtshan nyid ces bya ba ni mig dang rna ba dang sna dang lce dang lus dang yid dang nyon mongs pa can gyi yid kyi rnam par shes pa rnams so/_/mtshan nyid ni don dam pa'i rang bzhin nyid kyi phyir ro/_/de bzhin du khams rnams ni rus pa dang rkang mar dang khrag dang
[\[98b.3\]]pags pa dang chu rgyus dang khu ba'o/_/de ltar 'di rnams kyi lus kyi rnam par gzhag pas phyi rol du yang 'jig rten gyi khams kyi ste de la rgya mtsho chen por yang sna tshogs pa'i gnas rnams su de rnams slar yang nyi shu rtsa lngar 'gyur ro/_/de nyid bshad pa/_chu gter zhes bya ba ni rgya mtsho
[\[98b.4\]]bdun rnams so/_/ri zhes bya ba ni ri bdun dang brgyad pa rdo rje'i ri'o/_/gling zhes bya ba ni gling bdun rnams so/_/'khor lo'i ra ba zhes bya ba ni 'khor lo'i ra ba dang de bzhin du mes bskor ba dang rlung gis bskor ba'o/_/rgya mtsho chen po yang ngo /_/gnas lhag ma rnams ni ji lta ba'i rim
[\[98b.5\]]pas ri rab la sogs pa rgyud dang rgyud kyi nang du bshad par bya'o/_/rgya mtsho chen po der rab 'jug_/ces bya ba ni/_sum cu rtsa drug par rgya mtsho chen po yang der gnas pa snying rjer zhu bar 'gyur ro zhes bya ba'i don to/_/de ltar 'di rnams kyi gnas rnams kyi rim pa ji lta bas de kho na nyid nyi shu
[\[98b.6\]]rtsa lnga rnams rab tu gtum mo la sogs pa'i rnal 'byor ma rnams yang dag par gzhag pa gsungs pa/_rang bzhin zhes bya ba la sogs pas te 'khor lo'i ra ba la sogs pa rnams su rang bzhin ni rab tu gtum mo dang skyes bu'o/_/gtum mig ma yang ngo /_/de'i ri'o/_/de ltar zla
[\[98b.7\]]ba'i gling la sogs pa gling bdun rnams te de rnams yang /_zla ba dkar po de bzhin du/_/ku sha mi'am ci longs spyod/_/krung krung drag po skye ba yi/_/gling rnams rim pa ji bzhin no/_/de bzhin rgya mtsho rnams bshad pa/_/mar dang sbrang dang zho 'o ma/_/chu dang chang dang ba tsha rnams/_/
[\[99a\]]
[\[99a.1\]]de bzhin du ri rnams bshad pa/_/gnya' shing 'dzin dang gshol mda' 'dzin/_/seng ldeng can dang blta na sdug/_/rna ba dang ni khor yug dang /_/mu khyud 'dzin dang rdo rje'o/_/de bzhin du mes bskor ba dang /_/rlung gis bskor ba de rnams rim pa ji lta bar bshad
[\[99a.2\]]par bya ste/_de la 'od ldan ma ni 'od gsal rnams su'o/_/thams cad du sna chen ma'o/_/ming du dpa' blo ma'o/_/chos kyi dbyings su mi'u thud ma'o/_/rang gi mtshan nyid du lang+ka'i dbang phyug ma'o/_/thar bar ni shing gi grib ma'o/_/sangs rgyas su ni sa srung ma'o/_/ye shes
[\[99a.3\]]su ni 'jigs byed chen mo'o/_/rdo rjer ni rlung shugs ma'o/_/sems dpar ni chang 'thung ma'o/_/lam du ni ljang lha mo'o/_/chos 'byung du ni shin tu bzang mo'o/_/theg pa chen por ni rta rna ma'o/_/gsang bar ni khwa gdong ma'o/_/sngags kyi tshul du ni 'khor lo'i shugs can ma'o/_/
[\[99a.4\]]khyab bdag tu ni dum skyes ma'o/_/lhan skyes su chang 'tshong ma'o/_/'dus par ni 'khor lo'i go cha ma'o/_/snying rje chen por ni mkha' 'gro ma la sogs pa nas gshin rje 'joms ma'i bar du bcu gnyis so/_/bdag med par ni shin tu dpa' mo'o/_/de kho na nyid thams cad du
[\[99a.5\]]ni stobs chen ma'o/_/rang bzhin can du ni 'khor los sgyur ma'o/_/stong pa nyid du ni brtson 'grus chen mo zhes bya ba'o/_/'on kyang zla ba'i gling la sogs pa drug longs spyod kyi sa'o/_/de nas kha ba can gyi ri'i phyi rol 'dzam bu gling de ni snying rje'i sa zhes bya'o/_/ba tsha'i rgya mtsho'i pha rol du
[\[99a.6\]]rdo rje'i ri bo'o/_/rgya mtsho chen por ni chos la dmigs pa'i snying rje'o/_/ri rab ni sems can la dmigs pa'o/_/de ltar ri rab kyi 'og gi char byams pa dang snying rje dang dga' ba dang btang snyoms rnams so/_/sa dang chu dang me dang rlung las dmyal ba brgyad rnams zhes bya
[\[99a.7\]]ba'i don to/_/'di rnams thams cad nam mkha'i nang du so sor gnas so/_/de dang de kho na nyid sum cu rtsa drug rnams te/_'on kyang dmyal ba brgyad rnams kyi de kho na nyid ni dur khrod brgyad rnams so/_/de ltar lha ni byams pa la sogs pa bzhir bshad de/_de bzhin du lhag ma
[\[99b\]]
[\[99b.1\]]rnams zung dang zung du bshad pa snying rje dang byams pa zung ngo /_/gnyis pa dga' ba dang btang snyoms so/_/gsum pa byams pa dang dga' ba'o/_/bzhi pa snying rje dang btang snyoms zung zhes bya'o/_/yang na/_sbyin dang tshul khrims bzod brtson 'grus/_/bsam gtan stobs
[\[99b.2\]]dang thabs dang ni/_/smon lam dang ni brgyad ces bya/_/nam mkha'i shes rab de bzhin no/_/de yi de nyid phag mo'i ste/_/ri rab bcom ldan 'das rang ngo /_/de yi lha mor shes bya ste/_/ye shes pha rol phyin slar yang /_/gtso bo gnyis med sbyor ba ru/_/sum cu rtsa bdun
[\[99b.3\]]can mkhas pa/_/de ltar de nyid sum cu bdun/_/ma byung 'byung bar mi 'gyur ro/_/de ltar slar yang lhag ma lus kyi khams kyi rnam par gzhag pa gsungs pa/_'dir sngar bshad pa'i rnam pa bdun gyi khams rnams rus pa la sogs pas de rnams kyang mig la
[\[99b.4\]]sogs pa rgya mtsho bdun rnams dang /_nyon mongs pa can gyi yid la sogs pa rnam par shes pa bdun gyi mtshan nyid rnams kyang ngo /_/de bzhin du yang gzugs dang /_tshor ba dang /_'du shes dang /_'du byed dang /_rnam par shes pa dang /_ye shes dang /_chos kyi dbyings
[\[99b.5\]]su phung po bdun rnams ni kha ba can la sogs pa ri bdun rnams te/_de bzhin du mig dang rna ba dang sna dang lce dang lus dang yid dang ye shes so/_/'dzam bu'i gling la sogs pa'i gling bdun rnams kyis so/_/de ltar dbang po rnams kyang ngo /_/de bzhin du mig gi skye mched ni rdo
[\[99b.6\]]rje'i ri'o/_/rna ba'i skye mched ni mes bskor ba'o/_/sna'i skye mched ni rlung gis bskor ba'o/_/lce'i skye mched ni 'khor lo'i ra ba'o/_/lus kyi skye mched ni ri rab bo/_/yid kyi skye mched ni rgya mtsho chen po'o/_/chos kyi skye mched ni gnyis su med pa'o/_/de ltar ngag dang lag pa
[\[99b.7\]]dang /_rkang pa dang /_thur sel dang /_nyer gnas dag dang /_smra ba dang /_len pa dang /_'gro ba dang /_'byin pa ste/_las kyi dbang po dang las kyi dbang po'i bya ba ni dmyal ba brgyad do/_/ye shes kyi dbang po ni byang chub kyi sems 'dzag pa ste nam mkha'o/_/'di rnams kyang
[\[100a\]]
[\[100a.1\]]kun gzhi'i rnam par shes par 'du shes pa'o/_/de bzhin du 'di rnams thams cad rnam par shes pa bdun rnams so/_/mngon par 'brel bar bya'o/_/'jig rten gyi khams dang phyi dang nang gi bdag nyid can gyi lus kyi rnam par gzhag pa ni rnal 'byor ma'i rgyud kyi
[\[100a.2\]]dgongs pa zhes bya ba'i don to/_/de ltar sgrub pa rnal 'byor dang rnal 'byor ma'i rgyud du song bas de'i tshe slar yang bya ba dang spyod pa'i rgyud yod dam zhe na/_de'i phyir bshad pa/_rang bzhin zhes bya ba la sogs pa ste/_'dir de kho na nyid nyi shu rtsa lnga rnams kyi dbus su/_/yang bshad pa'i
[\[100a.3\]]mjug gis 'od gsal ba'i tshig gis thams cad ces bya ba ni bya ba'i rgyud rnams dang ming zhes bya bas spyod pa'i rgyud rnams dang rang gi mtshan nyid rnams ni nyan thos kyi theg pa dang lam zhes bya bas dbu ma dang chos 'byung zhes bya bas rnam par shes pa can dang /_gsang bas sgom pa'i
[\[100a.4\]]rim pa dang khyab bdag gi 'jig rten dang 'jig rten las 'das pa'i phun sum tshogs pa ste/_de kho na nyid thams cad ni bla ma'i gdams ngag go/_/rang bzhin can ni ye shes te gtum mo'i gzugs te/_'dod chags la sogs pas so/_/lhag ma rnams ni tshig ji lta ba bzhin no/_/
[\[100a.5\]]'on kyang skyes bu ni rang gis rig pa skyed pa po rab tu sbyor ba'i lam rnams so zhes bya bas shes rab kyi rgyud rnams grub ste/_thabs dang shes rab la sogs pa'i rgyud kyis kyang rnal 'byor ma'i rgyud thams cad do/_/gang gi phyir 'dir rab tu grags te/_bde bar gshegs pa'i lam
[\[100a.6\]]rnams ni rgyud thams cad dang bstan bcos thams cad do/_/sa bcu gnyis kyi bdag nyid can rnams te rnam par dag pa bcom ldan 'das dpal he ru ka la sogs pa'o/_/de bzhin du gsungs pa/_le'u dang por gang gi zhes bya ba la sogs pa nas/_he ru ka 'dra zhes bya ba'i
[\[100a.7\]]bar du tshigs su bcad pa gsum gyis so/_/de ltar rnal 'byor pa rnams kyis ji srid sa bcu gnyis kyis nye bar ma brgyan pa de de srid du mi thob pa ste dpal he ru ka'i go 'phang ngo /_/yang na byed de/_de'i tshe thob ste ma dang bu bzhin no/_/de'i phyir rnal 'byor mar 'gro ste skyes bu la sogs
[\[100b\]]
[\[100b.1\]]pa'i gzugs thams cad las so/_/de rnams kyi rkyen gyis bu rnams de rang gi yan lag gi dngos po las so sor song ba'o/_/de ltar slar yang 'jig rten gyi khams 'og dang steng gi sngar bshad pas rnal 'byor ma sum cu rtsa drug rnam par gzhag par bya'o/_/ri rab kyi gtsug tor la
[\[100b.2\]]sogs pa dang ji srid nam mkha'i bar du sa 'og las so/_/lus la yang gtsug tor nas rkang pa'i mthe bong gi bar du ste/_/de ltar 'dod pa'i khams gnas bcu gcig rnams dang /_gzugs kyi khams bcu drug dang /_gzugs med pa'i khams kyi gnas bzhi rnams te/_de bzhin du
[\[100b.3\]]gzhal med khang na spyod pa rnams kyi gnas bzhi rnams ni thog ma dang gnyis pa dang /_gsum pa'i bsam gtan thob pa rnams kyi bzhi pa 'chags pa dang 'jig pa dang 'gro ba dang mi 'gro ba dang 'dod pa can rnams so/_/de ltar sum cu rtsa drug dang sum cu rtsa bdun pa ni 'og min gyi sa'o/_
[\[100b.4\]]de yang ma rig pa la sogs pas gzung bar mi 'gyur ro/_/de bzhin du bsod nams dang ldan pa rnams kyi gang du skyes par gyur pa'i 'jig rten gyi khams der sdug bsngal ster bar 'gyur te/_rgyal po brgya dam pa ma yin pa'i las kyis so/_/mtshams pa rnams kyi bde ba
[\[100b.5\]]skye bar 'gyur ro/_/de'i phyir yang dag par spyod pa la rnam par gnas pa rnams kyis byang chub sems dpa'i rigs can rnams 'og min gyi srid par skye'o/_/de'i bsod nams kyi dbang gis sdug bsngal ba yang 'jig rten gyi khams na gnas pa rnams te 'og min gyi srid pa
[\[100b.6\]]zhes bya ba'i don to/_/de'i phyir zhes bya ba la sogs pa'o/_/de nyid gsungs pa/_de kho na nyid kyi phyir 'di dpal 'khor lo sdom pa la sogs pa rgya mtsho'i ming dang brgyud do/_/de ji ltar zhe na/_rgya mtsho chen po'i gzugs can zhes bya ba ni/_gang rnams rgya mtsho chen po'i dbus las ri
[\[100b.7\]]rab dang 'khor lo'i ra ba la sogs pa sna tshogs pa'i gzugs dang gnas lugs la sogs par byung ste/_de de nyid du rab tu 'jug pas gnas so/_/de bzhin du chos thams cad la dmigs pa'i snying rje byang chub kyi phyogs sum cu rtsa bdun la sogs pa'i rang bzhin gyis 'di dpal 'khor
[\[101a\]]
[\[101a.1\]]lo sdom pa la sogs pa skyes pa ste/_'jig rten gyi khams kyi rang bzhin kyang ngo /_/de de nyid du thim ste/_chos thams cad la dmigs pa'i zhes bya ba ste/_rgya mtsho chen po'i gzugs can no/_/rtsa'i yi ges sgyu ma chos bdag med pa'i mtshan nyid kyis mchog gi
[\[101a.2\]]gzugs so/_/rgya mtsho ni ci'i phyir na rgya mtsho zhe na/_gsungs pa/_kun nas zhes bya ba la sogs pa ste/_'dir 'jig pa dag gi stong pa'i dus rnams su gzhal med khang na spyod pa rnams bsam gtan bzhi thob pa rnams kyis de thob pas gzir ba'i sems so/_/de rnams gyis
[\[101a.3\]]gzir ba 'phrog pa'i phyir der zhugs pas sems can gyi ris kyi 'jug pa yang sprul par byed do/_/yang nas yang zhes bya ba ni de'i tshe de rnams rang nyid kyis sangs rgyas kyi yon tan thob par 'gyur ro/_/r+N+Na'i yi ge gsungs pa/_/r+N+Na ni de rnams kyis ni mngon 'dod rnams su zhes bya ba ste/_
[\[101a.4\]]gzhal med khang na spyod pa'i lha de rnams kyi mngon par 'dod pa ni byang chub rnams kyi 'dod pa ste/_de ltar dge ba rnams su rgyal ba'i rjes su gzhol bas ngal ba dang yongs su chad par mi 'gyur ro/_/de bzhin du tha'i yi ge'i gsungs pa spangs pas zhes bya ba ste dang po'i rtog pa rnams kyi
[\[101a.5\]]zhes bya ba ni srid pa dang mya ngan las 'das pa la sogs pa rnams kyi rnam par rtog pa rnam par spangs pas de'i tshe sna tshogs pa'i chos nyan pa dang bla ma'i man ngag sgom pa la sogs pa byed do/_/de'i phyir thob pa sgyu ma'i rang bzhin mtshan nyid ces bya ba ste/_sngon gyi gzugs lha la sogs pa
[\[101a.6\]]nas mi'i bar du spangs te/_sangs rgyas kyi gzugs sgyu ma'i rang bzhin mtshan nyid thob pa'o/_/de ji ltar zhe na/_gsungs pa/_gang gi dus su gzhal med khang pa rnams sangs rgyas su rab tu zhugs pas sprul pa'i sku 'dzin pas de rnams kyi lus la sogs pa rang bzhin gyis mi
[\[101a.7\]]snang bar thim par 'gyur ro/_/de'i yon tan nye bar spyod pa'i ngang tshul gyis so/_/ji ltar yang chu dang lan tshwa rnams cha mnyam pa srang brgya brgya de nas me'i yon tan gyis chu'i dbus su lan tshwa thim par 'gyur ro/_/brgya phrag gnyis brgya phrag gcig tu 'gyur ro/_/de bzhin du chu ni sangs
[\[101b\]]
[\[101b.1\]]rgyas ster ba'o/_/lan tshwa lta bu ni sems can rnams so/_/'on kyang chu dang lan tshwa tsam du 'gyur ro zhe na/_de'i tshe bag chags cung zad kyis sangs rgyas dang byang chub sems dpa' rnams sems can bsgral ba'i phyir de rnams kyis sna tshogs pa'i sems can gyi tshad dang /_sna tshogs
[\[101b.2\]]pa'i sangs rgyas kyi gzugs rnams de ltar phan tshun dag la rang gi mtshan nyid ni sgyu ma'i rang bzhin zhes bya ba'i don to/_/de ji ltar rgya mtsho chen po'i chos la dmigs pa'i snying rjer 'gyur zhe na/_gsungs pa/_sngags kyi tshul zhes bya ba la sogs pa ste ma'i yi ge'i don to/_/hA ni
[\[101b.3\]]bskyed pas na hA'i yi ge'i don to/_/de'i chos zhes bya ba ni sa'i yi ge'i don to/_/skad cig ces bya ba ni chu'i yi ge'i don to/_/rdzas zhes bya ba ni dri'i yi ge'i don to/_/de ltar rgya mtsho chen po'i mtshan nyid rnams bstan bcos sna tshogs pa rnams su nges par bshad de/_chos
[\[101b.4\]]thams cad la dmigs pa'i snying rje'i phyir ro/_/'jig rten gyi khams kyi bdag nyid can gyis rnal 'byor ma rnams kyi rgyud kyi rnam par gzhag pa'o/_/slar yang 'di rnams kyi gnas nyi shu rtsa lnga 'di rnams su sems can dang ldan pa rnams kyi rnal 'byor ma'i 'khor lo 'chad par
[\[101b.5\]]'gyur ba'i le'u bco lnga par bshad par bya'o/_/da ni lA ma'i rang gi mtshan nyid gsungs pa/_lA ma'i rang gi mtshan nyid ces bya ba la sogs pas te ji ltar rjes su rim pas te zhes bya ba ste/_ji lta ba'i sbyor bas sngon du bshad pa 'di rnams kyi rang gis rig pa tsam gyis rnal
[\[101b.6\]]'byor ma 'di rnams thams cad skyed pa'o/_/de bzhin du 'dir lA ma'i yi ge la rol pa zhes bya ba ste/_dbu ma'i byang chub sems las bde ba chen po rig pas myos pa skyed do/_/gcig tu na lA ma skyed par rig par mi bya ste/_rnal 'byor ma thams cad kyi zhes bya ba ni lA ma'i dkyil
[\[101b.7\]]'khor ba rnams bskyed pa'o/_/ma'i yi ge gsungs pa/_ma la sogs pa 'khor lo kun gyi zhes bya ba ste/_sngon gyi rnal 'byor ma rnams kyi 'khor lo rnams su ma ste bde ba'i bdag nyid can kyang ngo /_/de bzhin du pha la sogs pa'i sgras rol pa'i dngos po las so/_/de ji ltar zhe na/_
[\[102a\]]
[\[102a.1\]]rtsa'i lam nas rjes su 'gro ma'o zhes bya ba ste/_rtsa dbu ma gcig pu rab tu 'bab pa yod pas rtsa thams cad rab tu 'gengs par byed do/_/yang na rnam par rtog pa la ni 'dzin pa'o/_/ci de nyid gnyis su med pa'i sgyu ma'i rang bzhin rnams kyi rab tu phrad pa rnams kyis
[\[102a.2\]]lus 'dzin pa'i ngang tshul gyi phyir ro/_/de'i phyir sgyu ma chen mo'i rang bzhin can ma rnal 'byor ma thams cad lA mar bshad de sgyu ma chen mo zhes bya ba'i don to/_/de ltar 'di'i rab tu sbyor ba gsungs pa/_ra sI zhes bya ba la sogs pa ste gnyis pa'i grangs las zhes bya ba ni chu srin la
[\[102a.3\]]ltos pa'i gnyis pa ste/_/bum pa'i 'pho ba'i dus su de'i rgyu ba rnams su dbu mar srog rnam par gzung ba las lA ma bdag por 'gyur ro/_/'dir de bzhin du rdo rje phag mo can te de bzhin du bshad do/_/'on kyang dkyil 'khor sngon ma 'di rnams kyi bdag po mkha' 'gro ma rdo rje phag
[\[102a.4\]]mo'i rang bzhin no/_/de'i tshe mkha' 'gro ma rdo rje phag mo lA ma gnas su song nas lA ma bdag po'i gnas su 'ongs te/_rdo rje phag mo'i rang bzhin du 'gyur ro/_/lA ma rang bzhin du mkha' 'gro ma rdo rje phag mor 'gyur ro/_/ljang gu zhes bya ba la sogs pa rtogs par sla'o/_/sred
[\[102a.5\]]dang sdang ba zhes bya ba ni de'i rang bzhin 'jigs byed dang dus mtshan te/_thams cad ces bya ba ni mkha' 'gro ma la sogs pa'o/_/de bzhin gshegs rigs rjes su son/_/zhes bya ba ni ji ltar de bzhin gshegs pa rnams kyi mdog dang shar la sogs pa'i phyogs su ste/_
[\[102a.6\]]de bzhin du 'di'i yang ngo /_/lhag ma zhes bya ba la sogs pa 'khor lo drug gi dpa' bo dang rnal 'byor ma rnams kyi bar bar du'o/_/thugs la sogs pa zhes bya ba ni mi bskyod pa la sogs pa dag pa'o/_/ljang gu de bzhin dkar po dang /_/ser po dmar po sna tshogs pa'o/_/dpa'
[\[102a.7\]]bo dang ni rnal 'byor ma'i/_/'khor lo drug po rim pas bya/_/cha mnyam pa zhes bya ba ni 'khor lo rnams kyi dkyil 'khor dang rjes su mthun par bya ba rnams so/_/lhag ma rtogs par sla'o/_/lA ma byang zhes bya ba la sogs pa ni rtsa g.yon pa nas babs pas gnas der bskyed
[\[102b\]]
[\[102b.1\]]pa'i rnal 'byor ma'i tshogs zhes bya ba ni de la gnas pa rnams kyi gnas dang nye ba'i gnas la sogs par gnas pa mo rnams kyi gtso mo ni tshogs pa rnams kyi gtso mo'o/_/der gnas pa rnams kyis ci byed pa gsungs pa/_dus rjes gzugs kyi sems can don/_/zhes bya ba ste/_
[\[102b.2\]]rdzogs ldan gyi dus la sogs par sngon gyi smon lam gyi mtshan nyid kyis byed de/_gang gi tshe yang dus tshod kyi 'khor lo bzhin yongs su 'khor te gling gsum gsum rnams su re re'i dus so/_/de nyid ci'i gzugs kyis sems can gyi don byed par gsungs pa/_bzang po zhes bya ba
[\[102b.3\]]la sogs pa ste/_de bzhin gshegs pa'i sprul pa'i sku yis te/_rnam par gzigs la sogs pa nas shAkya thub pa'i bar du sangs rgyas bdun rnams kyi byed pa ste/_de'i dus su bskal pa bzang po la thog mar rnam par gzigs bskyed pa ste chos bstan pa/_de bzhin du dbang ldan
[\[102b.4\]]gyi grwa'i nye ba'i gling gnyis dang /_shar lus 'phags dang /_me'i grwa'i nye ba'i gling gnyis rim pa ji lta bar gtsug tor can dang /_log par dad sel dang /_thams cad skyob dang /_gser thub dang /_'od srungs so/_/'dzam bu'i gling chung ngur ri rab kyi lho'i 'gram du bdag ni zhes bya ba
[\[102b.5\]]shAkya'i rigs kyi rjes su song ba shAkya'i rgyud du skyes pa shAkya thub pas kyang thos par bstan pa'o/_/lhag ma gling lnga rnams kyi ni zhes bya ba ni de bzhin gshegs pa lnga rnams kyis sprul pa'i sku bden bral gyi nye ba'i gling gnyis rnams su dang /_de bzhin du nub ba lang spyod dang /_rlung gi nye
[\[102b.6\]]ba'i gling gnyis rnams su yang ngo /_/de bzhin gshegs rim gyis zhes bya ba ni/_/de bzhin gshegs pa lnga rnams kyi sprul pa'i sku rnams kyis te/_sangs rgyas lnga mi bskyod pa la sogs pas byed pa'o/_/de'i phyir zhes bya ba la sogs pa ste/_go 'phang mtha' len zhes bya ba ni sangs
[\[102b.7\]]rgyas byed pa mchog gi go 'phang gi mthar lA ma'i go 'phang ste byang gi gling de rnams su sangs rgyas lA ma'i rang bzhin zhes bya ba'i don to/_/lhag ma rnams su ji ltar rang gi rnal 'byor ma bzhin zhes bya ba sangs rgyas kyi sgra mngon par 'brel bar bya'o/_/phyi mo yang zhes bya ba ni thog mar rnal
[\[103a\]]
[\[103a.1\]]'byor thams cad kyi byed pa rnams la bsgom par bya'o/_/de dang ldan pa'i rnal 'byor pa rnams kyi ye shes des sems can byed pas na de bzhin du bshad do/_/sa'i dbang phyug ces bya ba la sogs pa dang /_/ji srid smad par mi bya ba'i bar du rtogs par sla'o/_/da ni rnal
[\[103a.2\]]'byor ma 'di rnams kyi sngags kyi yi ge rnams kyi sa bon dgod pa gsungs pa/_sngags zhes bya ba la sogs pa ste/_dbus ma lugs 'byung can zhes bya ba'i bar du rtogs par sla'o/_/oM gyi yi ge la sogs pa kha sbyar gyi sngags rnams gsungs pa/_oM badzra lA ma ye hUM hUM phaT phaT swAhA/_
[\[103a.3\]]nye ba'i snying po'i yi ge re re rnams kyi dbus su lA ma'i sngags rnams so/_/de bzhin du nye ba'i snying po rnams gsungs pa/_oM hrIHhe he hU~M hU~M phaT/_ces bya ba ste lugs las 'byung ba'o/_/de bzhin du lugs las bzlog pa gsungs pa/_Ta pha hU~M hU~M he he hrIHoM zhes bya ba'o/_/de bzhin
[\[103a.4\]]du dbus su lugs ma yin pa gsungs pa/_oM he he phaT/_/de de bzhin du oM hrIHhU~M hU~M de ltar gnyis ji lta ba bzhin du gnas so zhes pa'o/_/de ltar sku dang gsung dang thugs kyi nye ba'i snying po'i sngags ye shes kyi bdag nyid can de rnams kyi dbus su lA ma'i sngags bzhi pa yang ngo zhes pa
[\[103a.5\]]ni de ltar gyi don to/_/sum cu rtsa bdun zhes bya ba ni rim pa zhes pas rnal 'byor gyi dbang phyug ma rnams kyi sbyin par bya'o/_/de ltar sngags kyi yi ge rnams brjod pa'i rtsa thams cad kyi sems can ma 'du ba nyid du 'gyur ro/_/slar yang yi ge re re gnyis gsum gyi rtsa'i rang bzhin bskyed par
[\[103a.6\]]'gyur ro/_/yang na thams cad tshogs pa rnams su yi ge rnams brjod pas so/_/de ltar dus gcig la bdag nyid chen po'i byang chub sems dpa' de rnams kyis ye shes thob par 'gyur ro/_/de'i phyir zhes bya ba ni des yang sangs rgyas thams cad kyi bdag nyid re re'i rnal 'byor ma
[\[103a.7\]]rnams rab tu skye ba'o/_/de ltar yang gal te zhes bya ba ni tshig gcig gis tshig mang por go bar bya'o/_/de'i tshe zhi ba dang rgyas pa dang sdang ba las so/_/khro bo la khro bo'i gzugs kyis rnal 'byor ma rnams spro ba'o/_/de bzhin du zhi ba la zhi ba'i gzugs rnams dang /_rgyas pa la rgyas
[\[103b\]]
[\[103b.1\]]pa'i gzugs la sogs pa'o/_/de'i phyir gti mug dang 'dod chags la sogs pa'i rang bzhin gyi rnal 'byor ma ste de bzhin du bshad do/_/tshegs chung ba'i las rnams su zhes bya ba ni las tshegs chung pas sngags kyi bzlas pa la sogs pa phyi rol gyi las rnams 'grub ste
[\[103b.2\]]nang gi bdag nyid kyi las kyis so/_/gang gi tshe ma yang sangs rgyas rnams kyi lA ma'i yi ge gnyis thob pa ste sgom pa la mchog tu zhes bya ba'i don to/_/gang gi tshe tshor ba dran pa nye bar gzhag pa ni lA ma ste/_rang gis rig pa'i bde ba tshor ba nyid kyis tshor ba rjes su dran pa'o/_/bsgom
[\[103b.3\]]pa'i dus su de nye bar gnas pa dang las chung ba de rnams kyis 'grub ste the tshom med do/_/'di gsungs te la sogs pa ni shin tu dad pa'i rdo rje phag mos 'khor rnams la bod pa'o/_/ci'i phyir 'di rnal 'byor ma re re'i yi ges nye ba'i snying po'i sngags kyi oM gyi yi ge la sogs pas
[\[103b.4\]]ming de dang mnyam par shes par bya'o/_/mkha' 'gro ma la sogs pa'i sngags kyi yi ge thams cad kyi ming rnams de dang mnyam pa ste lha rnams kyi ming rnams so/_/'on kyang rdo rje 'dres pa zhes bya ba ni rdo rje bsres pa ste ming la'o/_/oM badzra la sogs pa'o/_/khyod la zhes bya ba ni khyod
[\[103b.5\]]kyi cho ga rnams kyis 'khor gyi rnal 'byor ma rnams kyi ming gi sngags rnams te khyod kyi ngag gi lam gyi bod pa'o/_/de ltar zhes bya ba la sogs pa rtogs par sla'o/_/'di gsungs so zhes bya ba la sogs pa sngon bzhin du sdud par mdzad pa mo'i tshig go/_/dpal zhes bya ba la sogs
[\[103b.6\]]pas le'u bzhi par nye bar sdud pa'i tshig go/_/'khor los sgyur ba drug ces bya ba ni sdom pa drug go/_/sogs pa'i sgras mkha' 'gro bdun bskyed pa'i mtshan nyid dang 'jig rten gyi khams bskyed pa dang rnal 'byor ma'i rgyud kyi rnam par gzhag pa yang ngo /_/de rnams su sprul pa dang chos
[\[103b.7\]]dang longs spyod rdzogs pa dang bde ba chen po la 'jog pa'i rang bzhin no/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las lA ma bskyed pa'i mtshan nyid dang sngags dgod pa dang 'khor los sgyur ba drug rnams kyi mtshan nyid dang mkha' 'gro
[\[104a\]]
[\[104a.1\]]bdun rnams kyi dang 'jig rten gyi khams kyi sprul pa la sogs pa'i rnam par gzhag pa rnams kyi dang lnga po rnams kyi de rnams su yang sna tshogs rgyas par bstan pa le'u bzhi pa'i bshad pa'o//_//'khor lo bzhi yi bdag nyid yul/_/rtsa yi sprul pa'i
[\[104a.2\]]bdag nyid can/_/bcom ldan 'das de'i gnas bzhugs ma'i/_/dum skyes ma la phyag byas nas/_/yon tan skyon las rnam grol ba'i/_/gnas skabs don dam pa las ni/_/sngags kyi yi ger bsgom bdag nyid/_/'grel pa gsal ba bri bar bya/_/da ni du ma skyes ma'i le'u lnga pa
[\[104a.3\]]rgya che bar brjod par bya ste/_de'i phyir mchog ces bya ba la sogs pa ste le'u bzhi pa las te/_de'i phyir gyi sgra pha rol ma gzhan lnga pa du ma skyes ma'i le'u ste/_de yang sems can rnams la phan par 'dod pas rab tu bshad par bya'o zhes bya bar 'brel lo/_/dum skyes go 'phang gnas
[\[104a.4\]]byas nas/_/zhes bya ba ni 'chad par 'gyur bas bskyed pa'i gdams ngag gi rigs pas gnas nas te/_rdo rje mkha' 'gro rang khyab bdag_/ces bya ba ni sprul pa lha mo dum skyes ma rnal 'byor rgyud kyi bdag po nyid pas so/_/go 'phang la zhes bya ste rnal 'byor gyi rgyud du shes par bya'o
[\[104a.5\]]zhes bya ba'i don to/_/de ltar gnas gang du dum skyes ma shes par bya zhe na/_de'i don du 'khor lo bzhi'i rtsa rnams kyi sna tshogs pa'i ming dang gnas rnams dang de'i yang rgyu dang 'bras bu'i dngos po rnams gsungs pa/_'khor lo bzhi zhes bya ba la sogs pa ste/_lte ba dang /_snying ga dang /_
[\[104a.6\]]mgrin pa dang /_mgo bo rnams kyi pad+ma rnams su nyi shus lhag pa'i rtsa brgyad rnams te de rnams su yul drug cu rtsa bzhi la sogs pa'i ming rnams ji lta ba'i rigs pa sri ji ltar yongs su rim pas de kho na nyid kyi snod dang ldan pa sems can skal ba dang ldan pa rnams kyi bshad par bya'o
[\[104a.7\]]zhes bya ba'o/_/yul dbus zhes bya ba la sogs pa nas drug cu rtsa bzhi'i rim pas zhes bya ba'i bar du pad+ma'i 'dab ma rnams kyi rim pa ji lta bar lte ba'i 'khor lo rnams su sa'i khams kyi rang bzhin gyi rnal 'byor ma rnams yul gyi ming can rnams so/_/de ltar so so'i gling dang gling
[\[104b\]]
[\[104b.1\]]rnams su rang rang gi yul dang yul gyi ming can mar go bar bya'o/_/de yang drug cu rtsa bzhi rim pas zhes bya ba ni nges pa'o/_/de'i phyir rigs can ma'i rtsa zhes bya ba ste yul gyi rigs can gyi rtsar shes par bya ste 'khor lo bzhi bsgom pa'i bdag nyid can gyi rnal 'byor ma rnams zhes bya
[\[104b.2\]]ba'o/_/'on kyang rnal 'byor ma yul gyi ming can ma 'di rnams kyi ming gi tshig rnams rdo rje mkha' 'gros bshad pa rnams de bzhin du rgyud 'dir le'u lnga bcu par bshad pa rnams byin gyis rlob pa mo rnams kyi'o/_/de'i phyir yul gyi rnal 'byor ma rigs kyi ming can gyi rtsa zhes bya ba'i don
[\[104b.3\]]to/_/de bzhin du snying ga'i 'khor lo'i gsungs pa/_snying ga zhes bya ba la sogs pa ste/_kun du 'gro ma rnams kyi zhes bya ba ni chu'i bdag nyid can te gang gi tshe chu ni thams cad du 'gro zhing chu klung 'bab pa rnams su g.yo ba'o/_/de bzhin du 'dir gnas pa'i gnas kyi mkha' 'gro ma
[\[104b.4\]]gnas thams cad du 'gro ba'o/_/pra ma ga zhes bya ba la sogs pa nas po rI ka ma'i bar du thams cad snying ga'i gnas su zhes bya ba ste rtsa thams cad kyi de de bzhin du bshad do/_/sgyu ma'i rnam pa'i rang bzhin ma'o zhes bya ba ni ji ltar sgyu ma'i gzugs brnyan rnams me long la sogs par so
[\[104b.5\]]sor gsal lo/_/de bzhin du rtsa thams cad mthong bas te rang gi zhing ngam rang bdag nyid ma rnams kyi rang gis mngon sum du mthong ste/_de nyid la rab tu 'jug go zhes bya ba'i don to/_/da ni mgrin pa'i 'khor lo'i ming rnams gsungs pa/_mgrin pa'i 'khor lo'i zhes bya ba la sogs
[\[104b.6\]]pas te bshad par bya ba ni brjod par bya ba'o/_/mchog ni gtso bo dam pa ste 'dab ma bcu drug la gnas pa'i lha mo gtso mo rnams so/_/des yang khrag ces bya ba la sogs pa nas mchil ma'o zhes bya ba'i bar du shes par bya'o/_/sa ha s+ya sogs zhes bya ba ni/_gsang ba mchog gi
[\[104b.7\]]dgyes pa na/_/thams cad bdag nyid rtag tu bzhugs/_/zhes bya ba ste/_ji lta ba'i rim pas yi ge re re'i rigs pas khams re re rnal 'byor ma rnams la khrag la sogs pa sbyar bar bya'o/_/me'i khams kyi rang bzhin rnams kyi yang char 'bab pa mo'o/_/de rnams kyis kyang
[\[105a\]]
[\[105a.1\]]khams thams cad kyi rang bzhin khu ba de la 'bab par byed do/_/rab tu sbyor ba'i lam du son pas 'dod pa'i ye shes te/_de rnams kyis kyang bde ba chen po'i rang bzhin gyi lus zhes bya ba'i don to/_/bzhi par mgo bo'i 'khor lo gsungs pa/_mgo bo zhes bya ba la sogs
[\[105a.2\]]pa ste lha mo sum cu rtsa gnyis rnams kyang rtsa sum cu rtsa gnyis rnams la brten pa'i ming rnams te zhag ces bya ba ni dge ba dang mi dge ba la sogs pa rnams dang dus sbyor rnams kyi dus so/_/mtshams kun zhes bya ba ni khams nyi shu rtsa bzhi rnams kyi nang rnams su 'dzag nas de bzhin du
[\[105a.3\]]brgyad snying ga'i 'khor lor son pa lhag ma'o/_/ci zhe na de la ming rnams gsungs pa/_nag mo zhes bya ba la sogs pa nas rgyal po'i bu mo zhes bya ba'i bar gyi ming rnams so/_/lha rdzas myos byed ni rang gis rig pa'i ye shes te des 'gengs pa mo rnams te 'dzag pa'i dus su thams
[\[105a.4\]]cad zhi ba'i gzugs rnams kyis so/_/de ltar zhes bya ba la sogs pa sngon gyi dris pa'i lan yongs su rdzogs pa'o/_/rtsa'i 'khor lo 'di rnams kyi nang du 'gro ma zhes bya ba ni dum skyes ma de la rnam par gnas ma'o/_/slar yang dum skyes ma de rdo rje phag mo'i rgyan can gyis bcom ldan
[\[105a.5\]]'das la yongs su dris pa'o/_/de nyid gsungs pa/_bdag gi gsung bar mdzod ces bya ba la sogs pa ste/_bdag gis 'di ci zhes bya ba ste/_ci'i phyir bdag du ma skyes ma'i rtsa'i 'khor lo 'di rnams su 'gro ba mo yin/_don gyis go bar bya ba yang bdag gi yang ming gi yi ge
[\[105a.6\]]bzhi rnams kyis dum skyes ma zhes brjod do/_/'di ni dri ba'o/_/bcom ldan 'das kyis de'i lan du gsungs pa/_khams zhes bya ba la sogs pa ste thog mar kha'i yi ge'i don to/_/khams zhes bya ba ni 'khor lo bzhi'i rtsa la bden pa'i sngar bshad pa'i yul sna tshogs pa'i rang
[\[105a.7\]]bzhin no/_/lus thams cad ces bya ba ni lus thams cad kyi rus pa dang rkang la sogs pa'i khams so/_/des tu'i yi ge ni nges par gzung ba ste gzhan lus kyi khams zhes bya ba'i don to/_/mkha' mnyam gcig gi dngos po yis/_/zhes bya ba ni de ltar khams thams cad nam
[\[105b\]]
[\[105b.1\]]mkha' dang mnyam pa dngos po gcig pas so so ba nyid med do/_/gang gi tshe sems stong pa nyid rang bzhin gyis yongs su dag pa chos kyi dbyings kyi bdag nyid can sangs rgyas kyi gzugs la byang chub sems dpa' rnams kyi ye shes thams cad zag pa med pa'i khams de chos kyi
[\[105b.2\]]dbyings kyi sems so/_/des gcig gi dngos po las lus thams cad la sogs pa'i khams khyab pa ste byang chub sems dpa' rnams kyi nam mkha' dang mnyam pa'i khams so/_/de'i don du dpe gsungs pa/_sa gzhi'i cha zhes bya ba la sogs pa ste/_ji ltar sa gzhi kun
[\[105b.3\]]nas rgya mtsho'i mthar gcig pa ste sna tshogs pa'i yul gyi cha so so'o/_/de bzhin du stong pa'i sa gzhi gcig la chos kyi dbyings kyi bdag nyid kyi lus kyi khams so sor rig par bya'o/_/tha mal pa rnams kyi dri ma dang bral ba'i sems kyi dngos por ma song bas bag chags dang bcas pa ste/_
[\[105b.4\]]des thams cad la sna tshogs pa'i rnam par rtog pa'i bdag nyid so so'i dngos por bzung bas longs spyod med cing grol ba med do/_/bzod pa zhes bya ba ni nyams pa rnams gzhug par bya ba'i phyir kha'i yi ge bshad do/_/de ltar khyod kyis sems can thams cad la khyab pa mo 'gro ba ste
[\[105b.5\]]bcom ldan 'das kyi gzugs su bzhugs ma zhes bya ba'i don to/_/'dis kyang sems can thams cad sangs rgyas su zhugs pa yod do/_/de ji ltar mthong bar 'gyur zhe na/_tha mal pa dang 'dus byas pa'i 'jig rten gnyis te/_'o na brdzun smra ba la sogs pa'i sems can rnams dmyal ba la sogs
[\[105b.6\]]par 'gro bar 'gyur ro zhe na/_de'i ngag ji ltar 'di sbyor bar byed/_smras pa de ni bden te/_brdzun du smra ba la sogs pa dmyal ba la sogs par 'gro bar 'gyur ro/_/'on kyang theg pa gsum la sogs pa thams cad brdzun gyi ngag bshad pa yin no/_/de ci'i phyir zhe na/_'dir gang gi phyir
[\[105b.7\]]brtan pa dang 'gro ba la sogs pa'i chos thams cad sgyu ma'i rang bzhin te/_gdod ma nas 'di ltar spro ba med pa'i bdag nyid can no/_/de'i spros pa glo bur ba 'ongs pa rnams kyi dbang du son pas 'khrul pa'o/_/de rnams kyi yang de bzhin du spros pa 'khrul pa'i chos kyis ming gi rnam grangs
[\[106a\]]
[\[106a.1\]]rnams kyi spros pa med pa'i bdag nyid can ston pa'o/_/rigs pa 'dis chos cung zad med de chos de la brdzun dang yongs su brtags pa'i skyon med do/_/de bzhin du yang sems can la gnod pa byas pa yang med de/_dus su rgyun mi 'chad par lan gyis dgos pa byed
[\[106a.2\]]pa ni yod do/_/de ltar sngon gyi chos kyi dbyings kyi sangs rgyas de'i rang bzhin gyi sems can de nyid la 'jug pa zhes bya ba'i don to/_/'on kyang tha mal pa dang 'dus byas pa'i dngos pos sems kyi spyod pa stong phrag brgyad cu bcom ldan 'das kyis gsungs pa de yang la la ni dag la la
[\[106a.3\]]ni ma dag ste/_des kyang gang zag sna tshogs pa rnams tha mal pa dang 'dus byas pa'i sems de ltar gcig po de rim gyis dge ba'i bshes gnyen gyi dbang gis yongs su dag pa'i rang bzhin par 'gyur ro/_/de'i phyir ngag sbyar ba la skyon med de/_slar yang Da'i yi ge'i don gsungs pa/_dum
[\[106a.4\]]bu zhes bya ba la sogs pa ste/_dum bu dum bur son pa'i khams/_/zhes bya ba ni 'dir byang chub sems dpa' rnams kyi mngon par shes pa'i rgyus khams so so'i dngos por 'gyur te/_khams sna tshogs pa'i rtsa'i le'u tshe nyid kyis dang de'i bdag nyid kyi dngos pos te sems can thams
[\[106a.5\]]cad kyi 'gro bar shes pa'o/_/de'i tshe dum bu dum bu so so re rer son pa'i gzhal med khang na spyod pa nam mkha' la 'gro ba gsal ba rang gi 'od mngon par byung ba'i lha rnams 'jig pa'i dus su sangs rgyas su rab tu zhugs pa rnams mi la sogs pa'i 'gro ba rnams la brten pa bdud rtsi za ba rnams kyis
[\[106a.6\]]des de bzhin du rang gi 'od mi snang bar 'gyur ro/_/des khams kyang so so'i dngos por 'gyur ro/_/de bzhin du dkon mchog brtsegs pa'i mdor gsungs pa/_'di lta ste gzhal med khang na spyod pa rnams kyang 'jig pa'i dus su sangs rgyas su 'jug pa can du 'gyur te sems can rnams kyi
[\[106a.7\]]don du gsal ba las 'od kyis mi la sogs pa 'dzin par 'gyur te/_bdud rtsi la sogs pa'i khams sna tshogs zos pas mngon par shes pa thob pa la sangs rgyas nyid de/_khams kyis so sor brtan pa 'thob pa ste de ma lus pa phyin ci log tu song ba'i sems kyis so/_/gcig tu khams
[\[106b\]]
[\[106b.1\]]ni sa gzhi la/_ltung ba khams dang khams su min/_/rtag tu sangs rgyas dngos po de'i/_/chos bdag med pa'i mtshan nyid do/_/des ni khyad par rigs pa ste/_/byang chub sems dpa' 'chi mtha' ba/_/bslab pa de rnams mi slob pa'i/_/rim pas byang chub nyer sogs byed/_/de rnams gang zag
[\[106b.2\]]bdag med la/_/rang gis sna tshogs sems kyis sbyong /_/ces so/_/de ltar yang na ni 'dra ba'i don te sngar bshad pa'i yul dang zhag dag mngon par shes pa sna tshogs pa'i khams nyid ces bya ba'i don to/_/de ltar slar 'di'i dpe gsungs pa/_/sgo nga'i mngal gyi mtshan nyid las/_/zhes bya ba ste/_
[\[106b.3\]]'dir ji ltar sgong skyes rnams kyi sgo nga'i nang du mngal yang dag par gnas so/_/de bzhin du chos kyi dbyings sangs rgyas su skyes pa rnams kyi chos kyi dbyings kyi sangs rgyas kyi sgo nga'i nang du mngal ni sna tshogs pa'i sems can gyi khams yang dag par gnas pa ni bya ba'i rgyud kyis nye bar spyod pas
[\[106b.4\]]so/_/des bshad pa khyod kyis yi ge Da'i yi ge zhes bya ba'o/_/de bzhin du ro'i yi ge'i don gsungs pa/_bskyed de zhes bya ba la sogs pa ste/_gang gi phyir he'i yi ge'i don du'o/_/'dir zhes bya ba ni stong pa nyid sangs rgyas rnams kyi sgo nga'i nang du sems can rnams kyi rnam par shes pa bskyed de sngon
[\[106b.5\]]gyi bag chags kyis kun gzhi'i rnam par shes pa skyed do/_/gzhal med khang na spyod pa rnams kyis sngon gyi bag chags kyis byas pa'i las kyis kyang ngo /_/gang 'dra'i gang gis khams rnams la/_/zhes bya ba ni 'dod chags dang zhe sdang la sogs pa legs par byas pa dang nyes par
[\[106b.6\]]byas pa la sogs pa gang byas pa de khams te/_des sems can gyi khams de ni kun gzhi ste de'i rang bzhin gyis kun gzhi rnam par shes pas de'i las shes par bya'o/_/gang gi tshe rnam par shes pa zhes bya ba dngos po med pa'i gzugs kyi las kyi rnam par shes pa yongs su smra ba
[\[106b.7\]]las de mi bden pa'i gzugs 'khrul pas thams cad du 'jug pa'o/_/'khrul pa zhes bya ba ni mi bden par 'gyur te/_dri za'i grong khyer dang mnyam par rnam par shes pa de shes par bya ste yang mi bden pa'i bden pa nyid ces so/_/slar yang zhes bya ba ni theg pa chen po'i mdo sder
[\[107a\]]
[\[107a.1\]]gsungs pa'i tshig gis bcom ldan 'das kyi nges pa'o/_/de'i phyir/_las su du ma skyes ma'i rang nyid/_/ces bya ba ste/_rang gi las rnam par gzung bar gyur pas phan tshun sems can gyi lus rnams kyis de'i tshe brten pa rang nyid bcom ldan 'das kyis gzugs can ma
[\[107a.2\]]bcom ldan 'das kyang de'i gzugs de las spyod pa po zhes bya ba'i don to/_/de ltar/_ro yi yi ge khyod du bshad/_/ces bya ba'o/_/slar yang he'i yi ge'i don gsungs pa/_'phrog byed ces bya ba la sogs pa ste/_sdig pa chen po zhes bya ba la sogs pa ni mtshams med pa lnga la sogs pa'i
[\[107a.3\]]mi dge ba bcu'i las kyi lam de nyid glo bur ba nyon mongs pa dang nye ba'i nyon mongs pa 'phrog par gyur pa ste/_'phrog par gyur pa'o/_/khams thams cad ni gsod par byed/_/ces bya ba ni 'dod chags dang zhe sdang la sogs pa 'gro ba ngan pa rnams kyi rgyu yang rang gi lus rnams su shes rab kyi
[\[107a.4\]]mtshon chas rang bzhin med pa'i mtshan nyid du khams gsod pa'o/_/des ni sems can rnams bral ba 'dra zhes bya ba ni phyi rol gyi sna tshogs pa'i sprul pa'i thabs rnams kyis las ston par byed do/_/de yang drag po'i las des mtshams med pa la sogs par nges par spyod par byed do/_/
[\[107a.5\]]slar yang chos thams cad la yang dag par gnas par byed do/_/de ltar dum skyes ma las thams cad ma chos rjes su dran pa nye bar gzhag pa mo he'i yi ger khyod bshad do zhes bya ba ste sngon gyi dri ba'i lan gyi don to/_/da ni kun du spyod pa'i bdag nyid kyi dkyil 'khor gyi 'khor lo gsungs
[\[107a.6\]]pa/_gtso mo zhes bya ba la sogs pas te/_mchog gi rnal 'byor ma rnams kyi/_/zhes bya ba ni rdo rje phag mo la sogs pa sum cu rtsa drug rnams kyi rang 'pho ba'i phyir sna g.yon pa la ye shes kyi dkyil 'khor 'char ba'i dus su dbu mar gzhug par bya ba'o/_/des yang bzhengs pa mchog ces
[\[107a.7\]]bya ba ni du ma skyes ma'i rnal 'byor pa rnams kyi ye shes bsgom pa la zhes bya ba'i don to/_/nya zhes bya ba la sogs pa rtogs par sla'o/_/ye shes 'dis nub ba lang spyod kyi gling du lhung ba'o/_/'dod chags chen po'i rang bzhin no/_/zhes bya ba ni nya 'dod pa'i rang bzhin ngo bo nyid kyis 'dod
[\[107b\]]
[\[107b.1\]]chags chen po'i bdag nyid de/_de rnams kyis kyang /_dngos med rnam pa can ma yin/_/zhes bya ba ste dngos po thams cad kyi sems kyi spyod pa la sogs pa dang bral ba'i rnal 'byor ma rnams kyi smon lam gyi dbang gis skyes pa rnams gnyis su med pa'i go 'phang la brten pa rnams de nyid kyi rang bzhin
[\[107b.2\]]rnams su skye ba zhes bya bar dgongs so/_/sum cu rtsa bdun zhes bya ba la sogs pa dkyil 'khor gyi 'khor lo'i dbus su rnal 'byor ma rnams dang lhan cig tu bskyed pa'o/_/'on kyang mkha' 'gro ma dang rdo rje phag mo'i rang bzhin lA ma yang bdag po'i gnas nas 'ongs nas dum skyes ma'i
[\[107b.3\]]gnas su son pa ste/_de la mkha' 'gro ma dang rdo rje phag mo dang lA ma dang dum skyes ma'i rnam pa'i rang bzhin du gnas nas/_dum skyes ma yang bdag po'i gnas su 'ongs pa'o/_/der rdo rje phag mo dang mkha' 'gro ma dang lA ma dang du ma skyes ma'i rang bzhin du gnas pa'o/_/rigs
[\[107b.4\]]pa 'di yis dbus su bdag po zhes bya ba'o/_/rang gi sngags las skyes zhes bya ba ni rang gi sngags kyi yi ges rim pa ji lta bar rnal 'byor ma thams cad skyes pa ste de'i sngags gsungs pa/_oM rbas zhes bya ba la sogs pas te sarba bud+d+ha DA ki nI'i sngags ni gcig go/_/gnyis
[\[107b.5\]]pa dum skyes ma'i'o/_/de ltar gnyis yi ge re re'i bar du kha sbyar ba'o/_/de ltar oM sarba bud+d+ha DA ki nI badzra wa r+N+Na nI ye hU~M hU~M phaT phaT swA hA/_de bzhin du oM gyi yi ge ni lhag ma dbugs dag pa'o/_/oM badzra khaN+Da ro hi kA ye hU~M hU~M phaT phaT swA hA/_zhes bya ba'o/_/da ni sngags 'di'i rab tu sbyar ba yis
[\[107b.6\]]zhes bya ba ni sna tshogs pa'i rtsa'i kun du spyod pa rnams su yang ngo /_/'dod can mo zhes bya ba ni dkyil 'khor thams cad dang dngos grub thams cad ster ba mo ste 'dod pa'o/_/lha mo re re rnams kyi ni zhes bya ba ni de ltar sum cu rtsa bdun gyi bdag nyid can gyi rnal 'byor ma'i 'khor lo 'khor lo
[\[107b.7\]]bzhir skyes ma rnams sngon du bshad pa'i rnal 'byor ma rnams kyi dbus su rtsa so sor rang gi rig pa'i bdag nyid can du shes par bya'o/_/thabs zhes bya ba la sogs pa ni 'di'i rigs pas phyi rol du yang chos kyi 'byung gnas kyi dbus su dkyil 'khor gyi 'khor lo bsgom par bya'o/_/de
[\[108a\]]
[\[108a.1\]]ltar shes rab rnams 'khor lo bzhi las skyes pa'o/_/de ltar shes rab 'khor lo bzhi las skyes pa'i thabs ni sum cu rtsa bdun gyi bdag nyid do/_/de'i bdag nyid can phyi rol du yang dpa' bo dang rnal 'byor ma rnams sde bzhi la sogs pas thor long gis sngar bshad
[\[108a.2\]]pa'i dkyil 'khor rnams su mngon par 'brel par bya'o/_/'dir yang byis pa rnams rmongs par byed par gsungs pa'o/_/sha chen po zhes bya ba ni mig gi dbang po rnams kyis sam rnam par shes pa rnams kyi yul mthong ba ste/_bdag gi gdan gyi mtshan nyid kyis khams gsum
[\[108a.3\]]kyang ste de nyid sha chen po ste yongs su za bar gyur pa ni rnam par rtog pa med par rtog pa zab zhes bya ba'i don to/_/'jigs byed sgra ni bsgrags pa'o/_/zhes bya ba ni gdams ngag gsungs pa/_ji ltar gang du yang rnal 'byor ba'i goms pas rang gi lce'i 'og gi rtsa ba med par byed do/_/
[\[108a.4\]]des de bzhin du rdzogs pa'i dus su 'jigs byed kyi sgra sgrogs pa'o/_/de bsgrags pa gang mthong ba de sgrogs par byed du 'jug go/_/sha ni slar yang za bar byed do/_/de ltar 'dir rnal 'byor gyi dbang phyug gis rdo rje'i rtsa bar bskums la/_des 'dir mi 'pho bar rab tu sbyor ba'i sgra chen
[\[108a.5\]]po sgrogs pa ste/_thams cad de la thim pa nyid kyi phyir za ba zhes bya ba'i don to/_/lA ma'i 'khor lor ba lang sha_/zhes bya ba ni rna ba'i dbang por mig sdom pas ba lang gi sha ste/_gzhan gyi gdan gyi mtshan nyid kyis rna ba'i rnam par shes pas thos te/_yul ni khams gsum rnams
[\[108a.6\]]su ma yin te/_/de ye shes kyi bdag nyid rnam par rtog pa za bar byed do/_/mkha' 'gro mar ni glang po'i sha_/zhes bya ba ni sna'i dbang por sngon gyi dbang po gnyis 'dus par byas nas dri snom mo/_/yul ni rnal 'byor gyi gdan gyi mtshan nyid kyis khams gsum rnams su ye shes kyi dri
[\[108a.7\]]de nyid kyis rtog pa bkug nas zab zhes bya ba'i don to/_/phag mo la ni sha thams cad/_/ces bya ba ni lce'i dbang por yang bya ba ste lus kyi dbang po dang yid kyi dbang po dang sngon gyi dbang po gsum yang 'dems par byas nas khyi dang rta dang ma he la sogs pa'i sha ni ro dang reg bya dang yid
[\[108b\]]
[\[108b.1\]]kyi yul las mthong ste/_gsang ba'i gdan gyi mtshan nyid kyi ye shes kyi ro la sogs par rnam par rtog pa za ba zhes bya ba'i don to/_/de ltar/_dam tshig sdom pa'i sbyor ba las/_/zhes bya ba ni/_mig la sogs pa rnam par shes pa drug gi mtshan nyid kyi ting nge 'dzin gyi dus rnams su rtog
[\[108b.2\]]pa yang ngo /_/de de nyid kyi rnal 'byor du sdom pa dam tshig ni dus te rnam pa sna tshogs pa mi snang bar byas nas de nyid za ba'i sgras dam tshig sdom pa'i rnal 'byor gyis zhes bya ba'o/_/lhag ma dam tshig sdom pa'i mtshan nyid ni lA ma'i le'ur bshad do/_/sngags ni bden par shes byas nas/_/
[\[108b.3\]]zhes bya ba ni sngags ni rnam pa du ma ste/_yid skyob pa ni gcig go/_/gnyis pa sbas pa rtogs pas na'o/_/de yang gsum pa ni rtsa'i gnas lugs dang byang chub kyi sems te de rnams kyi bden pa ni srog rgyu bas rang gis rig pa'i sngags zhes bya bar dgongs so/_/sngags kyi yi
[\[108b.4\]]ge'i dngos po med pa ste sngags kyi yi ge med pa de nyid de bzhin du bshad do/_/yang na yi ge brjod pas sngags te de nyid sems can thams cad kyi ngag de'i rang bzhin gyi phyir bskyed pa'o/_/gal te zhes bya ba la sogs pa ni rtogs par sla'o/_/yul dbus su zhes bya ba ni
[\[108b.5\]]dbu mar 'gro bar gyur pa na rtsa so so la rang gis rig pa'i sngags kyi btung ba sems dang srog tu kun du spyod par 'gyur ro/_/de bzhin du rang gi 'khrul 'khor rnams su tshim bya zhes bya ba ni rgyu'i don du gsum pa ste rtse mo gsum pa'i rnam pas lte ba'i gnas su srog dang rtsol ba'i 'khrul
[\[108b.6\]]'khor gyis byang chub kyi sems kyis dgang bar byas pas khams thams cad kyis tshim pa dang rgyas par byed do/_/bum pa bzhin du skam 'thung gzhug_/ces bya ba ni slar yang khams thams cad rgyas pa nyid las ro drug gi bdag nyid can gyi rang bzhin gyi ro byang chub kyi sems kyi mtha'i ro
[\[108b.7\]]'ongs pa de btung ba ste bum pa bzhin ni nye bar mtshon pa ste/_'on kyang rgyun mi chad par 'thung ngu gzhug par bya ba'i don to/_/de ltar mdor bstan pa'i rgyas par bshad pa gsungs pa/_'khrul 'khor zhes bya ba ni sngon du bshad pa'o/_/de yang /_rang gi gdan la gnas nas ni/_/zhes
[\[109a\]]
[\[109a.1\]]bya ba ni 'dir sgom pa thams cad kyi gnyis su med pa'i gdan te rten no/_/de sgom pa'i dus kyi rgyur byas nas te gdan du'o/_/des rtsa'i sgras nges par gzung ba'o/_/de'i phyir srog kyang 'khor lo bzhin te/_rtsa'i 'khor lo rnams su sgron me'i 'khor lo ltar bskor bar
[\[109a.2\]]bya'o/_/de yang srog bsams pas zhes bya ba ni rlung gi bdag nyid can du sems byas nas bskor byar bya ste/_gang gis mngon sum du rnam par gzung bar bya'o zhes bya ba'o/_/de ltar 'khor bar gyur par nor bu'i bu ga ni sngon du gsungs pa ste rdo rje'i bu ga bskums pa ni btsir bar bya'o/_/rtsa'i yi
[\[109a.3\]]ges ro ma yang bskums par gyur pas te de bzhin du bshad do/_/de bzhin du bu ga dgu rnams su zhes bya ba ni rtsa dgu dgag par bya ste/_gang gis she na/_gsungs pa/_sa bon zhes bya ba ni rtsa dgu po de rnams su sa bon gyi yi ge rnams kyis te de yang ma ka oM gyi yi ge rnams ci lta bu zhe na/_
[\[109a.4\]]gsungs pa/_rdo rje sogs pas zhes bya ba ste/_hU~M k+ShuM suM yuM/_k+Sh+m+r+yuM h+m+r+yuM s+m+r+yuM y+m+r+yuM zhes bya ba'i sa bon rnams kyis so/_/yang na zhes bya ba ni phyogs gzhan du gsungs pa/_thams cad ces bya ba la sogs pas sngags kyi yi ge 'di rnams kyis te de yang ma ka oM zhes bya ba la sogs pa nas nA
[\[109a.5\]]sU rA zhes bya ba'i bar du 'khor lo bzhi rnams su gnas la sogs pa'i ming gi yi ge rnams so/_/yang na mi phyed ma la sogs pa'i ming can ma zhes bya ba na rtsa sum cu rtsa gnyis rnams mi phyed ma la sogs pa sna tshogs pa'i ming rnams mgo bo'i 'khor lo rnams su sbyin
[\[109a.6\]]par bya'o zhes bya ba ni rgyas par bshad pa'o/_/de bzhin du 'di'i de ltar shin tu rgyas par bshad pa gsungs pa/_'khor lo 'di zhes bya ba la sogs pa nas bdud rtsi'i sbyor ldan pas bza'o zhes bya ba'i bar du rtogs sla'o/_/de ltar dam tshig bza' ba'i mdor bstan pa'i shin tu rgyas
[\[109a.7\]]par bshad pa'i sna tshogs pa'i gdams ngag ces bya ba ni nges pa'i tshul lo/_/mdog dmar 'du shes zhes bya ba ni 'du shes kyi phung po'i gzugs nyid kyi phyir ro/_/gzhan rtogs par sla'o/_/dpal zhes bya ba la sogs pas le'u yongs su rdzogs pa'i ngag ste/_sogs pa'i sgras
[\[109b\]]
[\[109b.1\]]ni dkyil 'khor gyi mtshan nyid dang de bzhin du dam tshig gi sgrub thabs kyang ngo /_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las dum skyes ma bskyed pa dang mtshan nyid dang 'khor lo bzhi'i rtsa'i rnam par gzhag pa dang sngags dgod pa dang
[\[109b.2\]]dkyil 'khor gyi sgrub thabs dang de kho na nyid kyi rigs pas dam tshig bstan pa dang de ltar rnam pa lnga rnams kyi rnam par gzhag pa'i mtshan nyid kyi sna tshogs pa'i rgyas par bstan pa dang mdor bstan pa'i bshad pa ste le'u lnga pa'o//_//sems can don du sgyu ma gang /_/gzugs
[\[109b.3\]]can ma la bdag btud nas/_/lha rdzas kyi ni phyag rgya'i rgyur/_/sbyor ba sna tshogs bshad par bya/_/khrag 'thung gnyis med bdag nyid gzugs/_/kun rdzob kyi ni rnam par ston/_/gdams ngag sna tshogs mtshan nyid can/_/'grel pa yang dag bri bar bya/_/da ni le'u drug
[\[109b.4\]]pa rgya che bar bshad par bya ste/_/de nas gzhan pa mchog ces bya ba la sogs pas te de nas zhes bya ba ni sngon bzhin no/_/gzhan pa mchog ces bya ba ni 'chad par 'gyur ba'i le'u yongs su rdzogs pa'i bar gyi gzhung gi tshogs de bshad par bya ba'o/_/mdor bsdus pa ste
[\[109b.5\]]rgyas par min/_/zhes bya ba ni mdor bsdus pa nyung ngu byas pa rgya che ba ma yin yang don mang ba nyid do/_/dpal he ru ka zhes bya ba ni chos dang longs spyod rdzogs pa dang sprul pa dang bde ba chen po'i mtshan nyid thabs chen po de'i kun du sbyor ba las gzugs can ma'i mtshan nyid dge ba ste/_
[\[109b.6\]]de de bzhin du bshad do/_/de ltar gzugs can ma'i mtshan nyid kyi rang bzhin gyis bskyed pa mi gsal bar bshad pa ming gi yi ge'i sgo nas gsungs pa/_lus can zhes bya ba la sogs pa ste/_las dang tshigs mtshams zhes bya ba ni las ni NI'i yi ge'o/_/rtsa thams cad mgo
[\[109b.7\]]bo la sogs par spro ba'i gnas so/_/tshigs mtshams zhes bya ba ni pi'i yi ge'o/_/rlung dang byang chub sems kyi sbyor ba las tshigs mtshams su 'dzag pa'i phyir te 'chad par 'gyur ba nyid kyis so/_/rtsa'i yi ges bde ba'i dbang po'i gnas su rU'i yi ge ste/_'dod chags chen
[\[110a\]]
[\[110a.1\]]po zhu ba'i bdag nyid can zhes bya ba ni gzugs can ma'o/_/bshad pa'i rdzas ni sngon las zhes bya ba ni sngon du ste/_de'i phyir phyi rol la sogs pa mdor na bde ba la gnas par 'gro'o/_/'on kyang phyi rol gyi gzugs sna tshogs pa'i dbyibs kyi bdag nyid can mig la sogs
[\[110a.2\]]pa'i dbang po rnams la so sor gzugs snang ngo /_/de'i phyi rol gyi gzugs rang gis rang ni bdag nyid la lta ba ste de nyid skyed par byed do/_/nang gi bdag nyid kyi gzugs dbye ba med pa nyid kyi phyir blta'o zhes bya ba'i don to/_/de ltar des na tshigs mtshams kyi mdor bstan pa'i rgyas par
[\[110a.3\]]bshad pa gsungs pa/_tshigs mtshams zhes bya ba la sogs pa ste lag pa dang rkang pa zhes bya ba ni phrag gong dang dpung lhu dang nye ba'i dpung lhu ni lag pa'o/_/de bzhin du brla dang pus mo dang byin pa dang rkang mgo'o/_/bcu gnyis po de rnams re re la 'khor lo bcu gnyis kyi bdag nyid do/_
[\[110a.4\]]de rnams re re la yang lnga lnga zhes bya ba ni bcu gnyis po rnams la shes par bya ste/_rtsar 'gyur ro zhes bya ba'i don to/_/dkyil 'khor rnams kyis zhes bya ba ni dkyil 'khor lnga lnga ste g.yon pa dang g.yas pa nas 'bab pa mo rnams lug la sogs pa'i 'pho ba rnams kyi zhag gcig gis
[\[110a.5\]]bcu gnyis po rnams la sum brgya drug cu tham pa'i dkyil 'khor gyi rtsa 'bab pa mo rnams so/_/'dod pa ni bzhed ces bya ba'o/_/g.yon zhes bya ba ni mtshan mo'i dus su mi phyed ma dang phra gzugs ma dang lha rdzas ma dang g.yon pa mo dang g.yon gzhol ma dang rus sbal skyes ma dang dngos po
[\[110a.6\]]ma dang dbang bskur ma dang skyon bral ma dang non ma dang ma mo dang yid bzang ma dang brkyang ma mchog ces bya ba ste/_srog 'bab ma rnams so/_/de bzhin du g.yas par ro ma la sogs pa nyin par 'bab ma rnams te/_de ltar lug la sogs pa rA sI bcu gnyis rnams kyis nyis ldab tu
[\[110a.7\]]gnas pa'o/_/lhag ma zhes bya ba ni/_dbus ma dang glu len ma dang gtum mo dang bdud 'joms ma ste bzhi po de bzhin du'o/_/'di rnams kyang mtshams kyi rtsa bzhi rnams te de rnams gru gsum nyid ces bya ba ni mtshams gcig mi snang ba byas pas gru gsum zhes bya ba'i don to/_/
[\[110b\]]
[\[110b.1\]]de nyis 'gyur rtsa sum cu rnams kyi chu tshod rtsa drug cu'i ste nyin gcig gi chu tshod do/_/slar yang de ltar rtsa dang chu tshod mtshams drug cur gnas te lte ba'i gnas su'o/_/mtshams ni rnam pa lnga rab gsungs/_/zhes bya ba ni rkang pa dang lag pa la sogs pa 'di rnams kyi tshigs bcu gnyis
[\[110b.2\]]po re re la rtsa sum cu rnams so/_/de rnams re re la yang mtshams lnga'i rtsa rnams te/_nyi ma'i rgyu bar gang 'gro ba/_/zhes bya ba ni phyi rol du nyi ma'i nang du srog gis bgrod pa'i 'gro ba ste rtsa ba'i rtsar 'jug pa'o/_/de ltar sum cu po re re la drug drug tu 'gyur ro/_/thams cad
[\[110b.3\]]gcig tu byas pas brgya brgyad cur 'gyur ro/_/gang nyi ma rgyu bas de srog gi rnal 'byor ma rnams kyi bgrod pa ste lam dam par 'jug pa'o/_/de ltar zla ba dang zla bar zhes bya ba ni 'pho ba so so rnams kyi cha shas 'phel bas ye shes kyi dbang phyug ma rnams kyi rang bzhin gsal bar
[\[110b.4\]]'gyur ro/_/thams cad gnyis su med par 'gyur te 'di ni lte ba'i 'khor lo'o/_/de bzhin du snying gar bshad pa zhes bya ba ni snying ga'i 'khor lo'o/_/mgrin par zhes bya ba ni mgrin pa'i 'khor lo ste gang lta bu'i khams zhes bya ba ni me'i khams so/_/sum cu gnyis zhes bya ba ni
[\[110b.5\]]mgo bo'i 'khor lo'o/_/rgyud mang por zhes bya ba ni kye'i rdo rje 'bum phrag lnga'i bdag nyid du'o/_/de lta bu'i gzugs su gnas zhes bya ba ni bshad pa'i 'khor lo bzhi'i rtsa bskyed pa rnams kyi de rnams su rang bzhin bskyed pa rnams kyi gzugs rnams te de rnams kyi gzugs su gzugs
[\[110b.6\]]can ma gnas pa'o/_/de'i rnam par rtog pas phyi rol gyi dngos por brtags pas de de bzhin no/_/da ni ming gi yi ge rnams kyis rigs par bskyed pa gsungs pa bcom ldan 'das zhes bya ba la sogs pas gzugs can ma 'dri ba ste rgyu'i yi ge ni gang gi phyir gyi don te/_/de sngon du
[\[110b.7\]]gzugs can ma'i rang bzhin gyi yi ge gsungs pa'i ming gi yi ge bcom ldan 'das kyis gsungs shig pa'o/_/de'i tshe bcom ldan 'das kyis lan gsungs pa/_gzugs med ces bya ba la sogs pa ste sogs pa'i sgras sngar bshad pa'i sku gsum kyang ngo /_/de rnam par dag
[\[111a\]]
[\[111a.1\]]pa gdan gyi tshig 'di ni ru'i yi ge'o/_/pha zhes bya ba ni pi'i yi ge'i don to/_/'khyer bar byed ces bya ba ni Ni'i yi ge'i don to/_/'gags pas zhes bya ba ni yan lag 'di rnams thams cad du sna tshogs pa'i tshig rnams kyi rnam par rtog pa'i nang du chos kyi dbyings kyi
[\[111a.2\]]gnas rnams su nges par bcug pa ste de bzhin du mngon sum du gyur par gnas so/_/de yis lhan cig skyes pa'i yang dag pa'i byang chub tu 'dod ces bya ba ni dkyil 'khor gyi 'khor lo'i rang bzhin bsgoms pa yis kyang ste 'dod pa ni 'thob pa'o/_/dkyil 'khor gyi 'khor lo
[\[111a.3\]]ni sngon bzhin du gzugs can ma bdag po ste kun du spyod pa'i las kyis so/_/de nyid de ltar yang g.yas pa'i 'dab ma'i gzugs can ma bdag po'i gnas su 'ongs pas de rdo rje phag mo dang mkha' 'gro ma dang lA ma dang khaN+Da ro ha'i rang bzhin gyi gzugs can mar 'gyur ro/_/
[\[111a.4\]]bdag po'i gnas las gzugs can ma'i gnas su 'ongs pas rdo rje phag mo dang mkha' 'gro ma dang lA ma'i rang bzhin du ma skyes ma gzugs can ma'i rang bzhin du 'gyur ro/_/de'i phyir lhan skyes kyi yang dag pa'i byang chub 'dod ces bya ba'o/_/de ltar sgyu ma'i rnam pa'i dkyil
[\[111a.5\]]'khor gyi 'khor lo'i rnal 'byor ma rnams kyi mdog dang bzhugs tshul la sogs pa gsungs pa/_ser mo zhes bya ba la sogs pa ste rtogs par sla'o/_/sngags zhes bya ba la sogs pa ni kha sbyar zhes bya ba ni gzugs can ma'i sngags dang /_go cha'i dpa' bo drug gi sngags rnams
[\[111a.6\]]dang lhan cig yi ge re re'i bar du zhes bya ba'o/_/de'i sbyor bas gzugs kyi gtso mo rnams kyi rang bzhin no/_/oM gyi yi ge la sogs pas 'di ltar bshad de/_oM ha oM na ma hi oM swA hA hU/_/oM bau Sha Ta he/_oM hU~M hU~M ho oM phaT ha/_de bzhin du oM badzra rU pi NI ya ke hU~M hU~M phaT phaT swAhA/_
[\[111a.7\]]de ltar zhes bya ba la sogs pas gzugs can ma'i mtshan nyid sna tshogs pa rnams skye ba zhes bya ba'i bar du tshigs su bcad pa bcu gcig de rnams rtogs par sla'o/_/'on kyang 'di'i mtshan nyid kyis byang chub kyi rang bzhin gyi glu gsungs pa/_byang chub rang bzhin zhes bya ba
[\[111b\]]
[\[111b.1\]]la sogs pa ste sems can thams cad gzugs can ma'i yi ge'i rang bzhin byang chub kyi rang bzhin rnams te/_'on kyang /_rmongs pa'i byis pas mi shes so/_/zhes bya ba ni byis pa'i bsam pas phan pa dang mi phan pa'i dngos po mi rtogs pas de rmongs shing nyams pa rnams la byang chub med
[\[111b.2\]]de mdzod byed kyi srin bu bzhin 'khor bar rang rig gis 'ching ngo /_/de'i phyir byang chub sgrub pa'i tshig gsungs pa/_sems can thams cad rnal 'byor ma'i de nyid ces bya ba ste gang gis byang chub sgrub par gyur pas rmongs pa la sogs pa'i byis pa'i dngos por 'dor bar byed do/_/byang chub
[\[111b.3\]]kyi rang bzhin du 'gyur ro/_/gang gis rnal 'byor ma'i de kho na nyid kyi gzugs rnams su brtan pa la sogs pa thams cad dran par bya'o/_/de rnams kyi slar yang mi gang yin pa rdo rje 'chang zhes bya ba ste/_mu stegs pa la sogs pa'i gtum mo rnams rang dang gzhan la phan par rnam
[\[111b.4\]]par dpyod pas gang yin pa'i mi'i gzugs kyi rdo rje 'chang ste/_de'i phyir sems can thams cad byang chub sems dpa'i rang bzhin zhes bya ba'i don to/_/tshigs bcad 'di'i glu'i don 'dis/_phag mo la sogs pa thams cad de'i gnas skabs su rnam par bred pa la sogs pa
[\[111b.5\]]gsum du gyur to/_/ci'i don du yang 'gyel zhes dpa' bo thams cad 'dri'o/_/de la bcom ldan 'das kyis gsungs pa/_chos kyi spyod yul ngo mtshar che/_/zhes bya ba ste rnal 'byor ma rnams kyi rang gi sems des so/_/de'i tshe der dpa' bo zhes bya ba la sogs pas bskul ba
[\[111b.6\]]gsungs pa/_gson cig gson cig ces bya ba la sogs pa ste/_sring mo khyed ces bya ba ni kye'i sring mo khyed do/_/sems can khams kyi rang bzhin grol byed ma/_/zhes bya ba ni sems can gyi khams thams cad khyed kyi rang bzhin du khyed kyis 'grol ba ma'o/_/de nyid kyi phyir
[\[111b.7\]]'dir gang gi phyir/_khyed dang sems can la ni dbye ba med/_/ces bya ste/_rnal 'byor ma'i rang bzhin gyi sems can dang sems can rnams kyi lus kyang de nyid dang gcig pa ste dbye ba med do/_/'dis kyang /_dpa' bo thams cad sgrol bar mdzad pa mo/_/zhes bya ba ni bdag thod pa'i dum bu la sogs
[\[112a\]]
[\[112a.1\]]pa sgrol ba nyid kyi rang bzhin gyis zhes bya ba'o/_/glu 'dis rjes su bskul ba rab tu sad do/_/slar yang yongs su dga' nas bcom ldan 'das zhes bya ba ni dpa' bo thams cad kyi rang bzhin gyi sku la chu la chu bzhin du rab tu zhugs te thams cad ro mnyam pa'i rang bzhin ye shes
[\[112a.2\]]dang rnam par shes pa thim par song zhes bya ba'o/_/slar yang zhes bya ba la sogs pas thams cad kyi don du ste de de bzhin du bshad do/_/'on kyang ye shes dang rnam par shes pa thim par song bas gang gi tshe sems dran pa nye bar gzhag pa'i gzugs can ma de'i tshe thim pa dang slar yang
[\[112a.3\]]de'i sems kyi rang bzhin de ltar zhal las spro ba'o/_/rnal 'byor ma thams cad sgyu ma chen mo zhes bya ba'i don to/_/gang gi phyir de bzhin du dpa' bo'i rang bzhin de'i phyir bcom ldan 'das slar yang rnam par snang mdzad la sogs pa'i rgyud rnams spro ba'o/_/gzugs can ma yang chos
[\[112a.4\]]thams cad kyi rang bzhin de'i de ltar don zhal las zhes bya ba ste/_de'i phyir gsungs pa/_rnam par snang mdzad la sogs pa/_/zhes bya ba la sogs pa nas lhag ma zhes pa'i bar du tshigs su bcad pa drug gis rnal 'byor gyi rgyud sum cu rtsa drug rnams te/_bsdus zhes bya ba ni 'joms pa'o/_/rnal
[\[112a.5\]]'byor ma'i rgyud kyi dbus su byas nas sgrib pa med pa'i ye shes kyi snang ba rnal 'byor ma'i rgyud rnams so/_/de la rnal 'byor ma'i rgyud rnams spro bar bya zhes bya ba ni chos thams cad kyi chos nyid kyi mtshan nyid 'jug par byed pa'i dus rnams su 'chad pa'o/_/de'i phyir rgyud ces
[\[112a.6\]]bya ba ni sna tshogs pa'i rnam par gzhag pa'o/_/de ltar zhes bya ba la sogs pas nye bar bsdu ba'i dag ste de ltar bshad pa'i rgyud de rnams kyi ming ngo /_/slar yang rnal 'byor ma'i rgyud dran pa'i rnam par gzhag pa byed do/_/thabs kyi dngos po'i mtshan nyid la/_/zhes bya ba'i don to/_/'on
[\[112a.7\]]kyang shes rab kyi rgyud ces bya ba la sogs pa ste rab tu gsal ba'i ye shes gzhom du med pa'i rgyud de shes rab kyi rgyud do/_/rang byung zhes bya ba ni rnal 'byor ma rang gi ting nge 'dzin la snyoms par zhugs pa las byung ba'o/_/rang gi rang bzhin rtag tu gnas/_/zhes bya ba ni gang gi dus su gang
[\[112b\]]
[\[112b.1\]]dang 'dra ba'i khams de'i dus su rang rang gi khams kyi rang bzhin las rnal 'byor ma'i rgyud rnams zhes bya bar dgongs so/_/byang chub kyi phyogs zhes bya ba ni rnal 'byor ma'i rgyud de yang nyams pa med pa'i go 'phang gi rjes su 'gro ba ste byang chub kyi phyogs kyi chos zhes bya ba 'di ni nges pa'o/_/
[\[112b.2\]]bskal pa zhes bya ba la sogs pa ste sogs pa'i sgras 'jig pa dang 'chags pa dang gnas pa dang stong pa ste de rnams kyi dus su yang ste 'jig rten gyi khams nyams nas mi snang ba na gzhan du 'gro zhing yongs su gnas pa gnas so/_/'on kyang de yongs su gyur pas grangs med pa'i 'jig rten gyi
[\[112b.3\]]khams rnams kyis de nyid du zhes bya ba'i don to/_/de rnams kyis kyang thod pa'i dum bu la sogs zhes bya ba ni dpa' bo nyi shu rtsa bzhi rnams kyi ming mi bskyod pa la sogs pa ste 'dir mi bskyod pa ni thod pa'i dum bu'o/_/keng rus chen po ni rnam par snang mdzad do/_/'od dpag tu med pa ni keng rus so/_/
[\[112b.4\]]mche ba rnam par gtsigs pa ni rin chen 'byung ldan no/_/don yod grub pa ni lha'i dgra'o/_/'od dpag med ni sa'i snying po'o/_/nam mkha'i snying po ni rdo rje'i 'od do/_/rdo rje'i sku ni phyag na rdo rje'o/_/myu gu can ni 'jig rten dbang phyug go/_/rdo rje ral pa can ni sgrib pa thams cad rnam par sel
[\[112b.5\]]ba'o/_/dpa' bo chen po ni kun du bzang po'o/_/rdo rje hU~M mdzad ni 'jam dpal lo/_/shin tu bzang po ni byams pa'o/_/rdo rje bzang po ni gshin rje mthar byas so/_/'jigs byed chen po ni shes rab mthar byas so/_/mig mi bzang ni pad+ma mthar byas so/_/stobs po che ni bgegs
[\[112b.6\]]mthar byas so/_/rin chen rdo rje ni mi g.yo ba'o/_/rta mgrin ni dbyug pa sngon po'o/_/nam mkha'i snying po ni 'dod pa'i rgyal po'o/_/dpal he ru ka ni stobs po che'o/_/pad+ma gar gyi dbang phyug ni gnod mdzes rgyal po'o/_/rnam par snang mdzad ni gtsug tor 'khor los sgyur ba'o/_/
[\[112b.7\]]rdo rje sems dpa' ni rdo rje sems dpa'o/_/dngos po'i dbye ba rnams su zhes bya ba ni zhi ba dang drag po'i dbye ba dag gis rnam grangs so sor byas pa'o/_/rigs ni du ma 'byung ba'o/_/zhes bya ba ni de ltar brtsams nas rigs du ma rnams te sna tshogs pa'i rigs so/_/de yang gzugs
[\[113a\]]
[\[113a.1\]]can ma'i go 'phang la gnas nas zhes bya ba ni sngon du bshad pa'i rim pas gzugs can ma'i go 'phang rnams su dpa' bo ste rnal 'byor pas sa rnams kyi gnas su 'khor los sgyur ba bcu gnyis kyi go 'phang rnams su glal ba ste rtsen pa'o/_/'dir gal te de srid du rnal
[\[113a.2\]]'byor pas dpa' bo nyid du 'khor los sgyur ba'i go 'phang rnams su rnam par glal ba ste/_de 'chi ba ji ltar zhe na/_gsungs pa/_de bden te 'on kyang 'jig rten rnams su rab tu grags pa tsam ste/_don dam par bde mchog gi rnal 'byor pas rang gis mkha' la spyod pa nyid thob pa'o/_/
[\[113a.3\]]des 'di gzugs che zhes bya ba la sogs pa ste/_gzugs zhes bya ba ni khams drug gi bdag nyid can 'di skyes bu chen po'i gang zag gis gzugs kyi sku ste de srog dman pa'i dus su 'chi ba zhes bya bar 'du shes so/_/gzugs med pa las gzugs su gyur/_/zhes bya ba ni sems
[\[113a.4\]]dang kun gzhi'i rnam par shes pa'i 'du shes can de'i gzugs kyis gzugs su 'gyur ro/_/de nyid kyi gzugs 'khyer ba ste rnal 'byor ma thams cad kyi tshogs kyi mkha' spyod kyi go 'phang rnams su bde mchog dang mnyam zhes bya ba'o/_/ji ltar gtso bo 'khor lo sdom pa dpa' bo dang dpa'
[\[113a.5\]]mo'i dbang phyug rnams kyi dbus su ste/_de bzhin du rnal 'byor pa de dang mnyam zhes bya ba'i don to/_/'di skad kyang gsungs te/_'dir sngon du bshad pa'i rnal 'byor ma rnams kyi kun du spyod pa de slar yang bya ba bshad pa/_gzugs can ma bdag po'i gnas nas shar gyi 'dab ma la
[\[113a.6\]]'gro'o/_/de la gnas pa'i rdo rje phag mo mkha' 'gro ma'i rang bzhin bdag po'i gnas su 'ong ba'o/_/slar yang rdo rje phag mo de byang gi 'dab ma la 'gro'o/_/de la gnas pa'i mkha' 'gro ma rdo rje phag mo dang lA ma'i rang bzhin bdag po'i gnas su 'ong ba'o/_/de bzhin du mkha' 'gro ma nub kyi 'dab
[\[113a.7\]]ma la 'gro ba'o/_/de la gnas pa'i lA ma rdo rje phag mo dang mkha' 'gro ma dang dum skyes ma'i rang bzhin bdag po'i gnas su 'ong ba'o/_/slar yang lA ma g.yas kyi 'dab mar 'gro'o/_/de la gnas pa'i dum skyes ma rdo rje phag mo dang mkha' 'gro ma dang dum skyes ma dang gzugs can ma'i
[\[113b\]]
[\[113b.1\]]rang bzhin bdag po'i gnas su lhag par 'ong ba'o/_/de bzhin du dum skyes ma shar gyi 'dab ma la 'gro'o/_/de la gnas pa'i gzugs can ma bdag po'i gnas su 'ong ba'o/_/slar yang gzugs can ma de byang gi 'dab ma la 'gro'o/_/de la gnas pa'i rdo rje phag mo bdag po'i gnas su
[\[113b.2\]]'ong ngo /_/de bzhin du rdo rje phag mo nub kyi 'dab ma la 'gro'o/_/de la gnas pa'i bdag po'i gnas nas 'ong ba'o/_/de ltar mkha' 'gro ma lhor 'gro'o/_/de la gnas pa'i lA ma bdag po'i gnas su 'ong ba'o/_/slar yang lA ma de shar gyi 'dab ma la 'gro ba'o/_/de la gnas pa'i
[\[113b.3\]]dum skyes ma bdag po'i gnas su 'ong ngo /_/de bzhin du dum skyes ma byang gi 'dab mar 'gro'o/_/de la gnas pa'i gzugs can ma bdag po'i gnas su 'ong ngo /_/slar yang gzugs can ma nub kyi 'dab ma la 'gro ba'o/_/de na gnas pa'i rdo rje phag mo bdag po'i gnas su 'ong ngo /_
[\[113b.4\]]de ltar rdo rje phag mo lho'i 'dab ma la 'gro'o/_/de la gnas pa'i mkha' 'gro ma bdag po'i gnas su 'ong ngo /_/slar yang mkha' 'gro ma de shar gyi 'dab ma la 'gro'o/_/de la gnas pa'i lA ma yang bdag po'i gnas su 'ong ngo /_/de bzhin lA ma byang gi 'dab ma la 'gro'o/_/
[\[113b.5\]]de la gnas pa'i dum skyes ma bdag po'i gnas su 'ong ngo /_/de ltar dum skyes ma nub kyi 'dab ma la 'gro'o/_/de la gnas pa'i gzugs can ma bdag po'i gnas su 'ong ngo /_/gzugs can ma de slar yang lho'i 'dab ma la 'gro'o/_/de la gnas pa'i rdo rje phag mo
[\[113b.6\]]bdag po'i gnas su 'ong ngo /_/de ltar thim pa dang longs spyod pa ste bdag po dang gtso bo nyid las longs spyod do/_/gling dang gling so sor dus bzhir rjes su son pa'i gzugs can zhes bya ba'o/_/'di gsungs so zhes bya ba la sogs pas sdud par mdzad pa mo'i tshig go/_/
[\[113b.7\]]dpal zhes bya ba la sogs pa le'u yongs su rdzogs pa'o/_/lhag ma rtogs par sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las/_gzugs can ma bskyed pa'i mtshan nyid dang rang bzhin dang de bzhin du rtsa'i 'khor lo'i rang bzhin
[\[114a\]]
[\[114a.1\]]dang gnas kyi rnam par gzhag pa dang rgyud spro ba'i mtshan nyid dang dkyil 'khor gyi 'khor lo dang sngags dgod pa'i cho ga ste le'u drug pa'i bshad pa'o//_//rnal 'byor ma'i mchog ma mo ste/_'gro dang 'ong ba nyams bya'i phyir/_/srog la sogs pa'i rlung bcu po/_/
[\[114a.2\]]kun rdzob dang ni don dam gyi/_/bden pa gnyis la brten pa mo'i/_/thog mar khwa gdong phyag byas nas/_/rdo rje'i tshig ni rtogs byed pa/_/don gsal bya phyir 'grel gsal bya/_/da ni le'u bdun pa'i bshad pa gsungs pa/_de nas zhes bya ba la sogs pa ste/_de nas zhes bya ba ni sngon
[\[114a.3\]]ma la ltos pa ste/_de ma thag par rab tu 'jug pa'o/_/cho ga mthong ba'i las kyis so/_/zhes bya ba ni cho ga sna tshogs pa'i ting nge 'dzin las yongs su byas pa bsgom pa'i mtshan nyid kyis te/_des bltas pas de'i skad cig la las 'grub bo/_/sbyor mchog ces bya ba ni mchog mi
[\[114a.4\]]g.yo ba'i ting nge 'dzin te khwa gdong ma gang gis 'byung ba 'chad par 'gyur ba las de cho ga ste thar par 'gro ba mo'i rnal 'byor ma rnams kyi dngos grub ster ba mo ste/_myur du zhes bya ba ste smra zhing bshad par bya'o zhes bya bar 'brel lo/_/nye ba'i gling zhes bya ba'i dbang ldan gyi mtshams kyi lho'i phyed
[\[114a.5\]]de la gnas pa'o/_/mi dang mi mo'i rang bzhin du gnas pa ste/_tsa'i yi ges kun du spyod pa'i las kyis kyang ngo /_/khyu mchog ces bya ba ni g.yas pa'i sna'i bu gar 'pho ba'o/_/sngon gyi tshad kyis bzang po so sor bskyed pa'i mtshan nyid kyis sa ga'i zla ba'i dus su shes par bya ste/_mchog gi
[\[114a.6\]]dbang phyug ma bskyed pa dang /_sa lnga pa dang bsam gtan gyi pha rol tu phyin pa'i ma de'i dus su dga' ba la goms pa dag la de de bzhin du bshad do/_/da ni khwa gdong ma'i yi ge rnams kyi rang bzhin gsungs pa/_sgor zhes bya ba la sogs pa ste/_shar gyi sgor gnas pa mo'i lha mo khwa gdong ma sgo
[\[114a.7\]]skyong ma bsam gtan bzhi'i bdag nyid can no/_/de nyid gsungs pa/_kA ming chos dbyings can ma'o/_/zhes bya ba ni chos kyi dbyings kyi sgras bsam gtan bzhi ste 'od gsal ba'o/_/gnyis pa ka'i yi ge chos kyi sku de'i skabs nas longs spyod rdzogs pa'i sku 'byung ba'o/_/ji ltar
[\[114b\]]
[\[114b.1\]]nam mkha' la glog dang sprin rgyu mtshan med par 'byung ste sems can rnams kyi bsod nams kyi nus pas kyang ngo /_/de bzhin du chos kyi sku rang bzhin stong pa nyid rnam par rtog pa med pa las longs spyod rdzogs pa'i sku dang sangs rgyas dang byang chub sems dpa' gtad pa med par sngon byas
[\[114b.2\]]pa'i bsod nams kyis 'dir 'byung ba'o/_/slar yang de nyid du thim nas 'gro'o/_/s+yA ni zhes bya ba ni s+yA'i yi ge'i don der longs spyod rdzogs pa'i sku las 'byung ba ste/_sprul pa'i sku sna tshogs pa'i rnal 'byor ma'i kun du 'gro bas so/_/he'i yi ge ni gang gi phyir gyi don te lte ba dang snying
[\[114b.3\]]ga dang mgrin pa dang mgo bo rnams la rnal 'byor pa rnams kyi 'khor lo'i lte ba las bu ga bzhi las byang chub kyi sems 'dzag par shes par bya'o/_/bya rog lta bu'i srog zhal can/_/zhes bya ba ni ji ltar bya rog gi gdong de bzhin du srog 'bab pa'i bu ga'i kha rnams so/_/mngon spyod
[\[114b.4\]]ni gsod pa ste rtag tu dus thams cad du mnyam par gzhag pa rnams byas nas de la zhes bya ba ni bya rog lta bu'i gdong gi bu gar srog chags rnams kyi srog brten pa ste rnam par shes pa rnam par rtog pa'i bdag nyid can gyi ngo bo nyid rnams kyi rang bzhin la gzhom pa ste/_skad cig
[\[114b.5\]]la gsod pa'o/_/rnal 'byor pas bsam pa tsam gyis so/_/sbyor ba 'dis klu rnams kyi ste/_srog la sogs pa'i rlung bcu yang dag par dgug pa ste/_ji ltar bya rog gis zos pa'i sha la lar song bar gyur pas klu drag po dang lha la sogs pa shar ltung ngo /_/de'i sdang ba'i klu la sogs
[\[114b.6\]]pa du'o/_/char 'bebs pa la sogs pa dang rdo rje ltung bar byed do/_/de bzhin du 'dir srog la sogs pa bkug pa rnams kyis rnam par rtog pa thams cad za ste ring du byed pas sdang ba'i srog gi dbang po'i mgo bo la ltung ngo /_/srog gi nus pa dang srog mi snang bar 'gyur ro/_/de thams
[\[114b.7\]]cad gtum pa dang khro bar 'gyur ro/_/de'i phyir byang chub kyi sems kyi char 'bebs te/_de'i tshe de ltar 'pho ba med pa nyid kyis ni rengs pa'o/_/de rnams kyis kyang chos kyi dbyings byang chub chen po mchog tu mi bzad pa'i ye shes de'i rang bzhin rnal 'byor ma thams cad sems can gyi
[\[115a\]]
[\[115a.1\]]don nyid kyi phyir chos dang longs spyod rdzogs pa dang sprul par 'gro ba mo de rnams sems can rnams la bde ba 'dod pa ni ji ltar rang la de bzhin du thams cad la'o/_/de ltar rnal 'byor ma sgom pa'i bdag nyid rnyed par dka' ba zhes bya ba'o/_/da ni 'di'i kun du spyod
[\[115a.2\]]pa dang dkyil 'khor gyi 'khor lo bsgom pa dang sngags dgod pa la sogs pa gsungs pa/_sngags bden pa zhes bya ba la sogs pa ste bden pa ni sngon du bshad pa'o/_/de las kyi bdag nyid du rig ste/_de rnams kyang gang gi bya rog gtso mo de so sor zhes bya ba ni khwa gdong ma gtso mo de la de
[\[115a.3\]]skad bshad do/_/dbus kyi gnas las rdo rje phag mo shar gyi sgor bya rog ma'i gnas su 'gro'o/_/khwa gdong ma'i rang bzhin du 'gyur ro/_/khwa gdong ma bdag po'i gnas su yar 'ong ste/_rdo rje phag mo'i rang bzhin du 'gyur ro/_/byung ba zhes bya ba ni 'chad par 'gyur ba'i sngags de
[\[115a.4\]]las te de de bzhin du bshad do/_/de ltar ni rkang pa brgyad pa'i sngags kyi rkang pa dang po dang khwa gdong ma'i dang kha sbyar ba gsungs pa/_/oM ba na zhes bya ba la sogs pas te/_oM na mo b+ha ga wa te bI re shA ya hU~M hU~M phaT phaT swAhA hU~M/_de bzhin du oM badzra kA kA s+yA ya ke hU~M hU~M phaT phaT
[\[115a.5\]]swAhA hU~M/_zhes bya ba'o/_/ring dang thung ngu'i dbye ba yis/_/zhes bya ba ni gang la ring po'i yi ge de la nyis 'gyur sbyin no thung ngu rnams su ring po bya'o/_/lhag ma thams cad rtogs par sla'o/_/dpal zhes bya ba la sogs pas le'u yongs su rdzogs pa'i tshig ste sogs kyi sgras yi ge'i
[\[115a.6\]]rang bzhin las bskyed pa'i dkyil 'khor bsgom pa dang sngags dgod pa'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las khwa gdong ma bskyed pa'i mtshan nyid kyi rang bzhin dang de bzhin du dkyil 'khor gyi sgrub thabs dang sngags dgod
[\[115a.7\]]pa dang cho ga'i mtshan nyid dang srog la sogs pa'i rlung bcu'i rnam par gzhag pa'i rang bzhin gyi cho ga ste le'u bdun pa'i bshad pa'o//_//bya ba dang ni byed pa'i dngos/_/yang dag ye shes ro'i bdag nyid/_/sems can kun bskyed gnyis med ma/_/de nyid rnams kyi phyag rgya'i
[\[115b\]]
[\[115b.1\]]lha/_/yan lag drug gi gzhi brten ma/_/'ug gdong ma la phyag byas nas/_/bdag byin brlab pa'i sngags pa yi/_/rab tu rtogs byed 'grel bshad bya/_/da ni le'u brgyad pa rgya che bar byed pa gsungs pa/_de nas gzhan zhes bya ba la sogs pas te/_mtshan nyid mchog ni gsang
[\[115b.2\]]ba ste 'chad par 'gyur ba gang gis 'ug gdong ma 'dir gang gi rang bzhin gyis gsal bar shes pa ste/_de nyid gzhan 'chad pa ste de bdag gis so/_/khyod nyon cig pa'o/_/ci zhe na/_byed pa yang dag ces bya ba ni yang dag pa'i byang chub rnams kyi byed pa ni thabs te gang gis bsam pa
[\[115b.3\]]tsam gyis 'thob pa ni dgos pa'o/_/sna tshogs pa'i dngos grub rnams kyis mnyam pa med pa'i sems can gyi don byang chub kyis byed pa zhes bya ba'i don to/_/gang du bsgom pa'i bdag nyid kyis 'gyur ba gsungs pa/_tshig thams cad can zhes bya ba ste 'chad par 'gyur ba bsgom pas
[\[115b.4\]]rang bzhin rnams su drag shul gyi sbyor ba la sogs pas sgrub par byed pa'o/_/thog mar sgom pa'i sbyor ba ste 'khrig pa zhes bya ba la sogs pa nas gnas zhes bya ba'i bar du tshigs su bcad pa phyed pa de rnams kyis so/_/de rnams kyis slar yang 'ug gdong ye shes bsgrub bya ste/_/zhes bya ba ni 'ug
[\[115b.5\]]gdong ma'i yi ge bzhi ni ye shes de lam gsum du 'gro ba mo gang gis a wa d+hU tI sgrub par byed de lam gsum ni lte ba'i gnas nas te brkyang ma dang ro ma dang a wa d+hU tI zhes bya ba ste/_de sgrub pa'o/_/yi ge'i don zhes bya ba ste/_'di'i don du rim pa ji lta bas/_u'i yi ge gsungs pa/_
[\[115b.6\]]drag mo zhes bya ba la sogs pa ste drag pa zhes bya ba ni gtum pa'i 'od zer 'bar bzhin pa gtsigs pa lhab lhab par gyur pa'o/_/tsa'i yi ges gtum mo'i ye shes kyi lam lte ba nas brtsams nas ji srid gtsug tor du son pa a wa d+hU tI'i nang du mig la sogs pa'i dbang po za bas zhes bya ba
[\[115b.7\]]ni rang bzhin med pa'i ye shes kyis dmigs pa med par byas nas de rang gis 'pho ba'i dus rnams su de de bzhin du bshad do/_/lu'i yi ge gsungs pa/_sred ces bya ba ni sred pa can ma ste de nyid sgyu ma chen po ste lha ni mig la sogs pa'o/_/lha min ni phung po dang khams la sogs
[\[116a\]]
[\[116a.1\]]pa'o/_/sogs pa'i sgras yul dang las kyi dbang po dang /_las kyi dbang po'i bya ba dang /_dmyal ba la sogs pa dang yi dgas dang dud 'gro rnams dang /_skye bo ni mi rnams te rnam par shes pa las de rnams su dga' ba dang shin tu mthun pas khams thams cad
[\[116a.2\]]'ju bas so/_/kA'i yi ge gsungs pa/_mda' zhes bya ba ni ji ltar mda'i shugs shin tu mgyogs par 'gro ba ste/_de bzhin du khams de rnams la 'gro ba'o/_/ji ltar yang dkar po'i tshes gcig nas brtsams nas rkang pa'i mthe bong nas nya'i bar du dpral bar 'gro'o/_/'di rnams
[\[116a.3\]]gzhu'i bdag nyid do/_/de bzhin du dbu mar rab tu gnas pa na/_rkang pa'i mtheb mthar bcu gnyis zhes bya ba yang nag po'i tshes gcig la sogs pa nas ji srid gnam stong gi bar du ste de dpral ba nas rkang pa'i mthe bo'i bar du 'gro'o/_/stong pa nyid dang snying rje'i bdag nyid gcig tu 'dres
[\[116a.4\]]par byed pa lhan cig skyes pa'i ye shes zhes bya ba'i don to/_/de ltar 'ug gdong ma'i ming las ni zhes bya ba'o/_/slar yang gsungs pa/_o De zhes bya ba la sogs pa nas gtso mo'i gzugs can ma zhes bya ba'i bar du rtogs par sla'o/_/da ni dkyil 'khor gyi 'khor lo bsgom
[\[116a.5\]]pa dang /_de bzhin du sngags dgod pa dang /_kun du spyod pa ste/_slar yang sngags kyi bdag nyid che ba gsungs pa/_sngags zhes bya ba la sogs pa ste/_sngags kyi phreng ba'i yi ge ni phreng ba ste bde ba chen po'i 'khor lo la sogs pa rnams su des de bzhin du bskyed pa rnams kyis
[\[116a.6\]]gcig tu'o/_/gang sum cu rtsa bdun gyi bdag nyid du skye ba zhes bya ba ni/_'ug gdong ma la sogs pa ste de nyid kyi ni dbus kyi gtso mo ste rdo rje phag mo'i rang bzhin de'i bdag nyid las skyes pa'i rnal 'byor ma thams cad do/_/sngags kyi yi ge gnyis bar du re re kha sbyar bar gsungs pa/_
[\[116a.7\]]oM ma zhes bya ba la sogs pa ste/_oM ma hA kA lpAg+ni san+ni b+hA ya hU~M hU~M phaT phaT swAhA/_oM badzra u lU kA s+yA ya ke hUM hUM phaT phaT swAhA/_de ltar sngags de kho na'i bdag nyid ces bya ba ni sngags kyi de kho na nyid de rang gis rig pa'i bdag nyid can srog gi rlung zhes bya ba'i don to/_/shes rab thabs zhes
[\[116b\]]
[\[116b.1\]]bya ba la sogs pa rtogs par sla'o/_/gnyis med dur khrod gnas pa mo/_/zhes bya ba ni 'dir khwa gdong la sogs pa brgyad po 'di rnams thams cad dur khrod na gnas pa mo rnams kyi gnyis su med pa ni dbus su kun du spyod pas re re brgyad kyi rang bzhin ni gnas kyi dbang gis so/_/'on kyang rtsa kun
[\[116b.2\]]du spyod pa zhes bya ba ni rnal 'byor ma thams cad kyi phan tshun rang gi gnas las g.yo bas so/_/rgyas pa dga' ba'i spyod yul lo/_/zhes bya ba ni lhan cig skyes pa'i dga' ba rnams kyis bsrub pa dang srub pa'i dus su de'i spyod yul 'thob par bgyid pa ste kun du spyod pa thams cad kyis rnal 'byor
[\[116b.3\]]ma rab tu rgyas pa ste gsal bar gyur pa zhes bya ba'i don to/_/de rnams kyis kyang 'di kun nas 'tsho ba zhes bya ba ni yang dag pa'i 'tsho ba'i ting nge 'dzin gyi chos kyi byed pa ste 'od gsal rnam pa'i chos nyid do zhes bya ba ni dgos pa ste de dag gnyis su med par thams cad bsgrub par bya'o zhes bya ba'i don
[\[116b.4\]]to/_/de nas slar yang byang gi sgor 'gro ste dbus bdag po'i gnas nas rdo rje phag mo'i rang bzhin gyi khwa gdong ma yang ngo /_/de la gnas pa'i 'ug gdong ma bdag po'i gnas su 'ong ste rdo rje phag mo dang khwa gdong ma'i rang bzhin du 'gyur ro/_/'ug gdong ma'i yang bskrad pa zhes bya ba la
[\[116b.5\]]sogs pa ste/_ji ltar 'ug pa gzhan gyi gnas su 'gro ba ni myur bar mtshan mo bya rog rnams za bar byed do/_/de mthong ba dang bya rog de ltar 'bros pa nyid do/_/de bzhin du kun du spyod pa'i dus su khwa gdong ma skrod pa ste/_de zhugs pas za ba'o/_/gnyis su med pa nyid kyis rab tu 'bros
[\[116b.6\]]par byed do/_/de'i phyir rigs pa 'dis tsa'i yi ge rnal 'byor gzung ba ste/_las ni zhi ba la sogs pa rnal 'byor pa rnams kyi 'jig rten rang rang gi gling dbang phyug ma rnams kyi gtso mor 'gyur ro/_/de yang rang bstan bcos sna tshogs las zhes bya ba ni mkha' 'gro ma mngon par brjod pa
[\[116b.7\]]la sogs pa rnams su gsungs pa rnams dang rgyud thams cad du gsungs pa rnams bya'o zhes bya ba'o/_/'on kyang sbyor ba kun gyis 'phags/_/zhes bya ba ni las sna tshogs thams cad kyi rgyud rnams su 'chad par 'gyur ba'i sbyor bas rdzogs par bya ba'o/_/de slar yang rnal 'byor rgyud
[\[117a\]]
[\[117a.1\]]'di'i spyod yul de rnyed par sla'o/_/rgyud gzhan du ni ma yin te chung ba nyid kyi phyir ro/_/gal te de srid sna tshogs pa'i rgyud rnams su gang chung zhing nyung bar gsungs pa de'i tshe rgyud thams cad du spyod yul te/_de'i tshe de nas rgyud thams cad du 'di ni bdag nyid che ba
[\[117a.2\]]yin zhe na/_bshad pa/_gang zer ba de bden te 'on kyang zhes bya ba ni mang du thos pa rnams kyi spyod yul de la thos pa chung ba rnams kyis ma yin zhes bya ba'o/_/des na 'di ni rnyed par sla ba nyid de bdag nyid che ba'o/_/gang gi phyir de'i sbyor ba thams cad ces bya ba'o/_/rgyud de thams cad du
[\[117a.3\]]yang drang bar bya ste/_tsa'i yi ges rnal 'byor gyi rgyud rnams su yang ngo /_/thams cad bsdus pa'i gzugs rgyud 'di'o/_/rnal 'byor gyi ngag rnam pa sna tshogs pa zhes bya ba'i don to/_/de'i phyir gsungs pa so sor sdud pa zhes bya ba la sogs pa'i tshigs su bcad pa bdun rnams ni rtogs
[\[117a.4\]]par sla'o/_/'on kyang bla ma'i zhal las shes par bya'o zhes bya ba ni nges pa'o/_/da ni lus kyi mtshan nyid kyis yul nyi shu rtsa bzhi'i gnad kyi mtshams gnyis dag btsir bas rang gis rig pa gsungs pa/_lus zhes bya ba la sogs pa ste mtshan nyid ces bya ba ni dus ma yin pa'i 'chi ba 'chad par
[\[117a.5\]]'gyur ba nyid kyi phyir yang dag par bshad par bya ba'o/_/rtsa'i gur zhes bya ba ni lus kyi gur te de ltar spyi bo la sogs pa nas/_bo la kak+ko la gnyis dag_/ces bya ba'i bar du gnyis kyis bzhi bcu zhe brgyad tshigs rnams so/_/'on kyang 'di rnams kyi rtsa'i rgyud gcig pa rim pa ji lta bar khyab pa po
[\[117a.6\]]rnams te/_de'i tshigs kyi gnas dag ces bya ba ni skye ba'i gnas kyi tshigs so/_/ngal so ba'i gnad ni gnad do/_/de'i phyir spyi gtsug gi tshigs dang /_rdo rje nor bu'i bar du gnad do/_/de ltar rkang pa'i mthe bo dang smin ma'i dbus dang mtshan ma'i rtsa ba dang mig dang de bzhin du sna dang byin pa dang
[\[117a.7\]]rkang pa'i mthil dang lte ba dang bshang ba dang rkang pa dang mkhur tshos dang mdoms dang lag pa dag dang dpung pa dang rtse mo dang thal gong dang rked pa dang dpral ba dang rna ba'i rgyab dang rtsa ba dang gnas kyi lce dang /_slar yang rken gyi lce'o/_/tshigs ni 'di rnams so/_/de bzhin du gnad bshad pa/_mtshams
[\[117b\]]
[\[117b.1\]]kyi mtha' dang rlig pa gnyis dang dpral ba dang /_de bzhin du rkang pa'i sor mo dang /_byin pa dang /_rna ba dang /_snying ga dang /_rgyab kyi rgyud dang /_rkan dang /_mchu dang /_'gram pa dang /_mchan khung dang /_rtsib logs dag dang /_nu ma dang /_mjug thung dang /_de bzhin du mkhrig ma dang /_
[\[117b.2\]]ske dang /_dpral ba dang /_de bzhin du rtsib logs gnyis dang /_g.yas pa dang /_g.yon pa'i brla gnyis dag dang /_smin ma bcings pa dang /_mi'i sna dang /_bo la kak+kol gnad do/_/de ltar btsir bar bya'o/_/rang rang rgyu bar zhes bya ba ni srog rgyu ba'i dus rnams su gang 'bab pa de btsir bar
[\[117b.3\]]bya'o/_/ngal so ba'i dus su mtshams rnams so/_/de ltar skye ba'i dus su gnad rnams zhes bya ba'o/_/ci'i phyir/_byang chub sems ni bdag nyid che/_/zhes bya ba ni byang chub sems kyi bdag nyid chen po bde ba rgyas pa nyid du 'gyur ro/_/gang gi tshe de'i tshe rang gi rig pa mi g.yo bar 'gro'o/_/
[\[117b.4\]]de ltar drag shul sbyor ba'i cho gas zhes bya ba ni bla ma'i zhal las shes par bya'o/_/'phar ba dang 'dar ba la sogs pas rtsa'i 'khrul 'khor bstan par byas pas de'i skad cig las de bzhin du mtshon par bya ba ste/_goms par bya ba'i dus su'o/_/'di ni mdor bsdus nas nye bar bstan pa tsam
[\[117b.5\]]ste/_de'i phyir rgya che bar kho bos ma brjod de bla ma gcig la gcig brgyud pa nyams pa'i 'jigs pa ste 'di ni nges pa'o/_/zla ba dang zla ba zhes bya ba la sogs pas zla ba bcu gnyis rnams su tshes grangs gang yin pa de zla ba so so la tshes grangs sum cu'o/_/rtsa ba'i rtsa ba zhes bya ba ni sgrub
[\[117b.6\]]par byed pa mor rab tu gnas so/_/dkar po'i tshes gcig la sogs par g.yon pa'i rkang pa'i mthe bo la sogs pas so/_/nag po'i tshes gcig gi mthar te/_ji srid zla ba nya'i bar du ste mgo bo'i bar du btsir bar bya'o/_/de bzhin du nag po'i tshes gcig la sogs pa ji
[\[117b.7\]]ltar stong gi bar du dpral ba la sogs pa nas g.yas pa'i rkang pa'i mthe bo'i bar du byang chub kyi sems 'bab pa'o/_/byang chub kyi sems 'bab pa'i rtsa btsir bar bya'o/_/'ug can ma yi gdong spyod ma/_/zhes bya ba ni rtsa 'di rnams kyi sgo rnams ni 'ug gdong ma lta bu ste/_phyi rol gyi lus
[\[118a\]]
[\[118a.1\]]kyi yang gnas dang gnas su zhes bya ba'o/_/de'i phyir de rnams su gang 'dra ba zhes bya ba de kha'o/_/phyag rgya yis kyang btsir ba de'i zhes bya ba ni rtsa so so la de dang 'dra bar bya'o/_/sor mo zhes bya ba ni mthe'u chung gi steng du ming med sbyar bar bya'o/_/de bzhin du sdigs mdzub dang
[\[118a.2\]]mthe bong 'dzom par bya'o/_/de ltar bzhi po gcig nyid du sbyar nas gung mo steng du gcig ste so sor bshad pa las btsir bar bya'o/_/dbugs ni de 'dra ba zhes bya ba ni mtshan mo'i dus su ji ltar 'ug pa 'dug pa na mgo skyod par byed do/_/de bzhin du phyi dang nang gi bdag nyid kyi srog bskyod par bya bar
[\[118a.3\]]'dod do/_/bstan bcos thams cad du zhes bya ba ste/_de nas zhes bya ba ni 'khor lo bzhi'i rtsa btsir bar bya'o/_/de la zhes bya ba la sogs pa ni des de bzhin du gtum mo 'bar bar bya'o/_/de'i phyir zhes bya ba la sogs pa ni aM gi rnam pa'i yi ge kun rdzob kyi rnam par rtog pa'o/_/de bzhin
[\[118a.4\]]du 'di zhes bya ba la sogs pa ste/_dbang bskur gyi dus su dbang bskur gnyis po des de ltar 'chad do/_/gang gis zhes bya ba la sogs pa nas phyag rgya chen po'i bar du mi rtag pa nyid gsungs pa'o/_/rmongs pa zhes bya ba la sogs pa ni nyan thos la sogs pa rnams kyis thar pa
[\[118a.5\]]gzung ba ring bar yongs su spong bar byed do/_/de'i phyir rjes su gnas zhes bya ba la sogs pa ste/_lam ngan pa spang bar bya zhing lam bzang po la sbyar bar bya'o/_/'di gsungs so zhes bya ba la sogs pas sdud par mdzad pa mo'i sngon bzhin no/_/dpal zhes bya ba la sogs pas le'u yongs su
[\[118a.6\]]rdzogs pa'i ngag go/_/nges pa'i tshul zhes bya ba ni tshig 'joms pa ste/_de nyid cho ga las bskyed pa/_/zhes bya ba'o/_/yang dag par so sor bskyed pa'i yi ge'i sgo nas so/_/sogs pa'i sgras dkyil 'khor gyi 'khor lo'i bsgom pa dang sngags dgod pa dang kun du spyod pa dang drag shul sbyar
[\[118a.7\]]ba'i cho ga rnams so/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las 'ug gdong ma bskyed pa'i mtshan nyid kyi cho ga dang srog bskyed pa nye bar bstan pa dang /_dkyil 'khor gyi 'khor lo bsgom pa dang sngags dgod pa dang kun du spyod pa dang drag shul
[\[118b\]]
[\[118b.1\]]gyi sbyor ba'i rang bzhin te le'u brgyad pa'i bshad pa'o//_//snying po thams cad bsdus pa mo/_/kun 'gro'i bdag nyid kyi ni ma/_/ye shes rdzas rnams gsol ba mo/_/sna tshogs reg bdag nyid lha mo/_/gnas skabs legs pa'i mtshan nyid can/_/thog mar 'ug gdong phyag
[\[118b.2\]]byas nas/_/sman chen lta bu byed ma yi/_/de yi 'grel pa rab bshad bya/_/da ni le'u dgu pa rgya che bar gsungs pa/_de nas zhes bya ba la sogs pa ste don che zhes bya ba ni 'chad par 'gyur ba'i ming gi yi ge la sogs pas bskyed pa'o/_/gnas skabs bzhi'i rang bzhin sangs rgyas
[\[118b.3\]]nyid sgrub pa'o/_/de'i phyir de nas khyi gdong rgyu'i dbye bas zhes bya ba ni de'i dbye ba'i rgyus rang gi gzugs yongs su brtag pas gzhan yang bshad par bya'o zhes bya bar 'brel lo/_/gang gis zhes bya ba ni don chen po'i rgyu yis shes pa tsam gyis rang gi sems la rnal 'byor pa
[\[118b.4\]]rnams kyis de'i tshe dmigs pas dngos grub bla na med pa de'i ngo bo nyid du nye bar 'ong ba'o/_/de'i phyir gsungs pa/_swA ni gnas pa zhes bya ba la sogs pas de swA'i yi ge'i don to/_/'dir ji ltar khyi'i 'gro ba dang 'ong ba dang gnas pa'i gnas skabs de bzhin du dbugs kyi rnal 'byor
[\[118b.5\]]ma rnams kyis bshad do/_/de'i phyir swA ni zhes bya ba ni dbugs te/_de la gnas pa'i rnal 'byor ma rnams kyis rang bzhin gyi bdag nyid kyis 'gro ba dang ldog pa'o/_/rang gis zhes bya ba ni ji ltar rlung gi 'gro ba dang 'ong ba de bzhin du rnal 'byor ma thams cad bar snang la rang nyid 'dod pa de
[\[118b.6\]]nyid du 'gro ba dang der kun du 'gro ba'o/_/de nas slar yang ldog go/_/rang gi gnas su thim par 'gyur ro/_/gcig tu rkyen gyis ma yin zhes bya ba'i don to/_/de'i phyir dus su thams cad du gnyid log pa ste zhes bya ba ni ji ltar khyi dus thams cad du gnyid log pa nas sad de de bzhin
[\[118b.7\]]du rlung gi rnal 'byor ma rnams dngos po med pa'i gzugs can ma yin pa rnams gnyid log pa'o/_/tsa'i yi ge chos kyi sku'i gzugs ma rnams su dbugs rgyu ba rnams su sprul pa'i sku'i gzugs can ma rnams te/_sad las bde ba yon tan che/_/zhes bya ba ni ji ltar yang gnyid
[\[119a\]]
[\[119a.1\]]chen po'i bde bar song ba'i khyi sad pa ni de'i yon tan chen po'o/_/de bzhin du chos kyi sku'i rang bzhin du son pa'i rnal 'byor ma dang sangs rgyas rnams mchog tu bde ba'i bdag nyid can sprul pa'i sku rnams sad de de nyid de rnams su yon tan chen po'o/_/de ltar yon tan dang
[\[119a.2\]]bcas pa ni sprul pa'i sku'o/_/sna tshogs zhes bya ba ni na'i yi ge'i don to/_/sna tshogs gnas su son nas ni/_zhes bya ba ni ji ltar khyi sna tshogs pa'i gnas te khyim nas khyim dang srang nas srang du song bas bdag nyid kyis ni bde ba zhes bya ba ni sdug bsngal gyis mi gos te rang bzhin gyi mtshan
[\[119a.3\]]nyid do/_/de bzhin du rnal 'byor pas gnas dang gnas su phyin pas rang gi bde ba rig ste rnam par rtog pa med pa'i phyir ro/_/sdug bsngal spong ngo /_/brgya pa'i zhes bya bas 'chad par 'gyur ba'i 'khor lo bzhi'i gnas skabs 'dir rtsa las 'byung bar shes par bya'o/_/de ltar bshad pa'i
[\[119a.4\]]yi ge gnyis kyis khyi'i ming ste des de ltar yi ge gnyis kyis shes par bya ba'o/_/bde ba ster mo zhes bya ba ni don chen po byed pa rnams kyis rang bzhin gyi bde ba ster ba mo zhes bya ba'i don to/_/A s+ya zhes bya ba ni rtsa thams cad kyi 'khor lo bzhi'i bdag nyid las skyes ma rnams kyi rab tu rgyas
[\[119a.5\]]pa ste/_kha bye ba ste dus thams cad du dga' ba la sogs pa'i gnas skabs kyi zhal lo/_/der pad+ma'i snying po de rnams su zhes bya ba ni rtsa de rnams kyi dbus su ye shes a wa d+hU tI'i pad+ma rnams te/_de rnams kyi lte bar mtsho skyes zhes bya ba ni 'dab ma drug cu rtsa bzhi'i bdag nyid can lte ba'i
[\[119a.6\]]pad+ma ste lte ba'i yang zhes pa'o/_/der skyes pa rnams ni drug cu rtsa bzhi'i bde ba'i bdag nyid skye ba'i gnas skabs ni sad pa'i gnas skabs sprul pa'i sku can ma rnams so/_/de'i phyir gsungs pa/_gtong ba zhes bya ba la sogs pa ste/_grong dang grong du gnas pa mo/_/zhes bya ba'i bar du yang
[\[119a.7\]]gcig go/_/gnyis pa bzhi pa'i gnas skabs gsungs pa/_sangs rgyas rnams su rgyud kyis zhes bya ba la sogs pa nas rtsod pa'i cha'i rigs pa'i tshul zhes bya ba'i bar rnams kyis so/_/gsum pa rmi lam gyi gnas skabs gsungs pa/_pad can ma zhes bya ba la sogs pa nas
[\[119b\]]
[\[119b.1\]]thams cad kyi mig ces bya ba'i bar rnams kyis so/_/bzhi pa gnyid log pa'i gnas skabs gsungs pa/_'gro ba zhes bya ba la sogs pa nas 'da' ba mtshungs zhes bya ba'i bar rnams kyis so/_/de ltar gnas skabs rnam pa bzhi ste thams cad rtogs sla bas ma bshad do/_/da ni sngags
[\[119b.2\]]dgod pa la sogs pa dang dkyil 'khor gyi 'khor lo bsgom pa gsungs pa/_sngags bden pa zhes bya ba la sogs pa ste/_sngags kyi sbyor ba'i bdag nyid de/_/de sngags kyi dngos po dam pa rnal 'byor gyi bdag nyid kun rdzob kyi rnam pa can bsgom pa ste/_shes bya'i sgrib pa la sogs pa rab tu myong ba
[\[119b.3\]]ste dbus kyi dkyil 'khor de la de skad bshad do/_/de ltar kha sbyor gyi bdag nyid kyi sngags gsungs pa/_oM ba badzre zhes bya ba la sogs pa ste/_de la oM dza TA mu ku Tot+ka TA ya hU~M hU~M phaT phaT swAhA/_de bzhin du oM badzra shwa nA s+yA ya ke hU~M hU~M phaT phaT swA hA/_rang gi bdag por rab 'jug pa/_/zhes bya
[\[119b.4\]]ba ni nub kyi sgo nas dbus su bdag po'i gnas su 'ong ba'o/_/de la gnas pa ni nub kyi sgor 'gro ste/_de ltar 'ug gdong ma de nyid rdo rje phag mo dang khwa gdong ma dang khyi gdong ma'i rang bzhin du 'gyur ro/_/khyi gdong ma ni rdo rje phag mo dang khwa dang 'ug pa'i gdong can ma'i rang bzhin du 'gyur ro/_/
[\[119b.5\]]'di ni gnas kyi dbang gis so/_/de ltar dbang gi las rnams zhes bya ba ni 'chad par 'gyur ba nyid kyis 'grub pa'o/_/sogs kyi sgras mi la sogs pa'i 'khor los sgyur ba ste/_sngags rig ces bya ba ni rnal 'byor pa rnams kyis bya ba'o/_/bdud rtsi lnga zhes bya ba ni bi mu shur ma'o/_/
[\[119b.6\]]sgron ma che zhes bya ba ni go ku da ha na'o/_/de ltar bdud rtsi bcu'o/_/mchod pa zhes bya ba ni mngon sum du ting nge 'dzin gyi snang ba rnams su las thams cad kyis byang chub chen po thob pa na zad nas 'gro ba nyid kyis so/_/pad+ma ni rtsa bcu rnams su yang dag par bkug pa la sogs bkag pas
[\[119b.7\]]bdud rtsi ni rang gis rig pa'i sa bon tshigs thams cad las skyes pa'i lus kyi gur khams gsum gyi bdag nyid do/_/rdo rje sbu gu rtsa dbu ma'i sbyor bas 'og dang steng du gzung bas 'bar ba'i gtum mo des bsre ba dang dgug par bya'o/_/sogs pa'i sgras sbyang ba dang rtogs pa yang ngo /_/
[\[120a\]]
[\[120a.1\]]nA da mnan nas sa bon 'ju ba'o/_/sku rdo rje la sogs pa ni oM AHhU~M gi yi ge'i sngags kyis rdo rje bzlas pa byas pas bza' bar bya'o/_/rnal 'byor ma thams cad tshim par bya'o/_/'di gsungs so zhes bya ba la sogs pa ni sngon bzhin no/_/dpal zhes bya ba la
[\[120a.2\]]sogs pas sngon bzhin du le'u yongs su rdzogs pa'i ngag go/_/sogs pa'i sgras bskyed pa dang sngags dgod pa dang dkyil 'khor gyi 'khor lo bsgom pa dang kun du spyod pa'i rang bzhin no/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las
[\[120a.3\]]khyi gdong ma bskyed pa'i mtshan nyid dang /_rnam par gzhag pa bzhi'i rang bzhin gyi bde ba dang de bzhin du sngags dgod pa dang dkyil 'khor gyi 'khor lo bsgom pa dang /_kun du spyod pa rgyas par bshad pa'i cho ga zhes bya ba'i le'u dgu pa'i bshad pa'o//_//las thams cad ni byed dge
[\[120a.4\]]ma/_/dkyil 'khor la sogs pa'i las su/_/sna tshogs pa yi dud 'gro'i zhal/_/zhal dang phyag sogs mang lha mo/_/rang rang rang bzhin du gnas ma/_/bdud kyi mtshon cha'i tshogs 'dzin ma/_/phag gdong ma la rab btud nas/_/rab tu rtog byed 'grel bshad bya/_/da ni
[\[120a.5\]]le'u bcu pa gsungs pa/_/de nas phag gdong ma yi ni/_/zhes bya ba la sogs pa ste nyung ba zhes bya ba ni gzhung nyung ba nyid kyis so/_/rgya che ba zhes bya ba ni don mang ba nyid kyis te de bshad par bya'o/_/phag gdong ma 'dod pa'i don kun la 'jug pa zhes bya ba ni kun rdzob kyi bden
[\[120a.6\]]pa'i gzugs kyi dngos po ste gang gis de ltar yang skye bo rnams kyis yongs su ma shes pa des 'ching ba'o/_/des de ltar 'jug med de'i dngos po rnams kyis zhes bya ba ni de yongs su shes pa ste/_'chad par 'gyur ba'i thabs dang sgom pa yis so/_/de'i phyir phag gdong mas rengs
[\[120a.7\]]pa'i las rnams la zhes bya ba ni 'pho ba'i dus su rengs par byed pa'o/_/'di byas pas cir 'gyur zhe na/_de'i phyir gsungs pa/_mi shes ri bo 'joms pa yis/_/zhes bya ba ste/_mi shes pa ni skye ba sngon ma la bya ba pa'i sdig pa ste shin tu sdang ba nyid dang che bas na ri bo'o/_/de mchog
[\[120b\]]
[\[120b.1\]]tu zag pa med pas lta ba'i phyir rnam par 'joms par byed de gang gis 'joms pa de de bzhin du bshad do/_/de ltar yi ge re re'i nges pa'i tshig gsungs pa rdo rje khab ces bya ba la sogs pa ste/_rdo rje snying po dag gi gdong gnyis kyis rtsa'i bu ga'i rtse mo pad sna la lta bu khab kyi rnam pa'o/_/
[\[120b.2\]]de yang /_skud pa lta bur kun 'gro ma/_/zhes bya ba ni ji ltar thag 'thag pa'i skud pa'i 'khrul 'khor te skud pa cig kyang ngo /_/de bzhin du kun du 'gro ba'i rtsa gcig du mar 'byung bar 'gyur ro/_/de ltar ka'i yi ge'i don gsungs pa/_byang chub sems zhes bya ba la sogs pa ste dga'
[\[120b.3\]]ba che la sogs pas zhes bya ba ni rnal 'byor ma rnams kyi dbang po gnyis kun du sbyor ba las byang chub kyi sems rnam par bzung bas so/_/keng rus bdud rtsi 'gugs pa mo/_/zhes bya ba ni 'dir keng rus kyi sgras thos pa ste/_de la gnas pa'i byang chub kyi sems gnas pa yang
[\[120b.4\]]'gugs pa ste rkang kyang ngo /_/de dag 'gugs pa ni 'dren pa mo ste bdud rtsi zab mo zhes bya ba'i don to/_/na'i yi ge gsungs pa/_de'i rang bzhin zhes bya ba la sogs pa ste/_de dag gi rang bzhin chags sogs kun zhes bya ba ni sogs pa'i sgras 'dod chags dang zhe sdang dang /_
[\[120b.5\]]gti mug dang nga rgyal dang phrag dog dang ser sna la sogs pa ste/_'on kyang rang gi ngo bo las kyang 'dod chags la sogs pa'i sgra ni sad pa dang rmi lam dang gnyid dang bzhi pa'i rang bzhin gyi dga' ba la sogs pa'o/_/de ltar/_bzhi pa 'das pa zag pa med/_/ces bya ba ni/_zag pa'i
[\[120b.6\]]dus su bzhi pa yongs su 'dzin par byed de/_de dag las 'das pa ni 'pho bar mi byed pa ste/_zag pa med pa mchog tu mi 'gyur ba'i rang bzhin can ma zhes bya ba'i don to/_/'dir sU ka ra'i yi ge gsum gyi dpe gsungs pa/_ji ltar yang phag mo rdo rje'i mchu ste/_de bzhin du
[\[120b.7\]]rigs can gyi lte ba'i rtsa rdo rje khab rdo rje'i mchu'o/_/de bzhin du yang ji ltar phag mo skud pa lta bur kun du 'gro ba de'i zhal phyag khyog go/_/de bzhin du ste skud pa lta bu ste rtsa lam kun du 'gro ba'o/_/de ltar phag mo sa gzhi las ram pa rtsa ba nas 'don pa dang ma lus pa shin tu
[\[121a\]]
[\[121a.1\]]'dzin nus te/_de bzhin du byang chub kyi sems bde ba chen po las keng rus kyi bdud rtsi 'gugs pa mo ste rtsa gtum mo'i gzugs can ma'o/_/ji ltar yang phag mo dus thams cad du rtsol ba rnams su 'dod chags la sogs pa thams cad de'i rang bzhin rnams kyis de
[\[121a.2\]]la thim pa'i rang bzhin gyis bde ba za ba'o/_/de lta bu'i 'du shes rnam par spangs pa rang gi lam nas mi 'pho ba'o/_/de bzhin du rnal 'byor pas rtsol ba'i las thams cad kyi 'dod chags la sogs pa de'i rang bzhin du bdag gis mchog tu zag pa med par bya ba'o/_/nga rgyal spangs
[\[121a.3\]]pa de la thim pas rang gi lam nas mi 'pho ba zhes bya ba ni mchog tu zag pa med pa'o/_/de ltar de nas zhes bya ba ni phyogs gzhan te/_gal te rnal 'byor pa rnams kyi rdo rje dang pad+ma mnyam par 'jug pa'i dus su sa bon ltung ngo /_/de'i tshe bsgom pa'i bdag nyid kyis rang gi 'pho ba'i dus
[\[121a.4\]]su 'chad par 'gyur ba rnams kyis so/_/brgyad du zhes bya ba ni khwa gdong ma la sogs pa rnams kyi rnam par gzhag pa mngal 'pho ba la sogs pa rnams so/_/de ltar de nas zhes bya ba la sogs pa ste/_de ltar yang dag pa'i rtsol ba zhes bya ba ni/_rkang pa gcig gis ma longs
[\[121a.5\]]pa'i tshigs su bcad pa bzhi ni rtogs par sla ba zhes bya ba'o/_/gzhan zhes bya ba ni gnas skabs bcu ste/_ji ltar khyab 'jug gis rab tu bshad pa'i phyi rol pa'i 'jug pa nya la sogs pa de rnams su ni mi 'gyur ro/_/ci'i phyir 'dir gang gi phyir khyab 'jug gi lta ba la gnas
[\[121a.6\]]pa rnams kyi rang gi tshig dang 'gal te/_de ji ltar zhe na/_gsungs pa/_thams cad khyab 'jug rang bzhin dngos/_/de bzhin rang nyid 'phrog dang byed/_/srog chags kun dang 'byung bdag nyid/_/grol dang longs spyod mthar de bzhin/_/srog gi gzugs su 'tsho
[\[121a.7\]]bdag nyid/_/thams cad du ni khyab 'jug gnas/_/thog ma tha ma dbus gnas nas/_/nam du yang ni g.yo ba med/_/ces bya ba 'di la sogs pa rang gi tshig gis bshad do/_/slar yang khyab 'jug gi 'jug pa bcus 'jug pa ste nya la sogs pas de'i tshe rim gyis
[\[121b\]]
[\[121b.1\]]'jug pas 'gro bas na de nga'i 'jug pa la mi gnas pas sangs rgyas pa rnams la sngon du nyams so/_/de'i phyir thams cad khyab 'jug gi rang bzhin la sogs pa mi srid pa nyid kyi phyir ro/_/de'i tshe sangs rgyas pa rnams kyi bstan pa'i tshig can no/_/des nya la sogs pa mngal
[\[121b.2\]]du 'gro ba'i gnas skabs bcu bstan pa'o/_/'di bshad pas ci sgrub gsungs pa/_sangs rgyas bcom ldan 'das gnas skabs bcu'i 'jug pas 'jug pa ste/_khyab 'jug gis ma yin no/_/de ltar 'jug pa zhes bya ba ni dngos po thams cad du 'jug pa ste/_de'i rang bzhin nyid kyis
[\[121b.3\]]sangs rgyas rnams kyi 'dir de ltar thams cad bden pa'i phyir ro/_/'jug med ces bya ba ni de ltar bdag dang bdag gi ba'i dngos po rnams kyis mi 'dzin pa nyid pas lhan cig skyes pa'i byang chub kyi mtshan nyid kyis so/_/de'i dngos po'i spyod yul zhes bya ba ni dngos po'i spyod yul nye
[\[121b.4\]]bar spyod pa'i sna tshogs pa'i byang chub sems dpa' rnams kyi thugs dgongs de nyid kyis byang chub par gyur pa nyid kyis de'i dngos po'i spyod yul te/_byang chub rnam par 'gyur ba med pa'i bdag nyid kyi dngos po nye bar spyod pas rab tu 'jug ste mchog tu gnyis su med pa zhes bya ba'i don
[\[121b.5\]]to/_/rnam par 'gyur ba yang rkang gnyis zhes bya ba la sogs pa ste rtsol ba'i yan lag la 'jog pas rab tu 'jug pa sna tshogs pa'i rnam pas so/_/de rnams kyi 'jug pa med pa'i de kho na nyid la rtag tu zhes bya ba ni sngar bshad pa'i byang chub tu gyur pa de las te rnal 'byor ma mthong
[\[121b.6\]]ba dang reg pa dang 'chad par 'gyur ba'i sgom pa yis kyang ngo /_/da ni 'di'i sgom pa dang kun du spyod pa dang /_de bzhin du sngags dgod pa gsungs pa/_sor mo zhes bya ba la sogs pa ste/_rdo rje'i dkyil 'khor dbus su zhes bya ba ni dbus ma'i dbus su ste/_sngon bzhin du dkyil 'khor
[\[121b.7\]]gyi 'khor lo bsgom par bya'o zhes bya ba ste thabs dang shes rab kyi rang bzhin no/_/kun du spyod pa rang gi 'pho ba ni seng ge zhes bya ba la sogs pas so/_/dbus bdag po'i gnas nas khyi gdong ma lho'i sgor 'gro'o/_/de la gnas pa'i phag gdong ma bdag po'i gnas su yang 'ong ngo /_/
[\[122a\]]
[\[122a.1\]]de ltar phag gdong ma de rdo rje phag mo dang bya rog dang 'ug pa dang khyi gdong ma'i rang bzhin du 'gyur ro/_/khyi gdong ma yang gnas kyi dbang gis rdo rje phag mo dang bya rog ma dang 'ug pa ma dang phag gdong ma'i rang bzhin du 'gyur ro/_/slar yang phag gdong ma shar gyi sgor
[\[122a.2\]]'ongs te de la gnas pa'i rdo rje phag mo bdag po'i gnas su 'gro'o/_/de nyid yang bya rog ma dang 'ug pa ma dang khyi gdong ma dang khwa gdong ma'i rang bzhin du 'gyur ro/_/slar yang byang gi sgor phyin nas de la gnas pa'i khwa gdong ma bdag po'i gnas su yang 'ong ngo /_/de nyid yang nub kyi
[\[122a.3\]]sgor 'gro ste/_de la gnas pa'i 'ug gdong ma bdag po'i gnas su yang 'ong ngo /_/de nyid lho'i sgor 'gro ste/_der gnas pa'i khyi gdong ma bdag po'i gnas su yang 'ong ngo /_/de nyid yang shar gyi sgor 'gro ste/_de la gnas pa'i phag gdong ma bdag po'i gnas su yang 'ong ngo /_/de
[\[122a.4\]]slar byang gi sgor 'gro'o/_/de la gnas pa'i rdo rje phag mo bdag po'i gnas su yang 'ong ngo /_/slar yang de nyid nub kyi sgor 'gro'o/_/de la gnas pa'i khwa gdong ma bdag po'i gnas su yang 'ong ngo /_/de nyid yang lho'i sgor 'gro'o/_/de la gnas pa'i 'ug gdong ma bdag po'i
[\[122a.5\]]gnas su yang 'ong ngo /_/de nyid shar gyi sgor 'gro'o/_/de la gnas pa'i khyi gdong ma bdag po'i gnas su yang 'ong ngo /_/de yang byang gi sgor 'gro'o/_/de la gnas pa'i phag gdong ma bdag po'i gnas su yang 'ong ngo /_/de nyid slar nub kyi sgor 'gro'o/_/de la gnas pa'i rdo rje phag
[\[122a.6\]]mo dbus kyi gnas su yang 'ong ngo /_/slar yang de nyid lho'i sgor 'gro'o/_/de la gnas pa'i khwa gdong ma bdag po'i gnas su yang 'ong ngo /_/de nyid yang shar gyi sgor 'gro'o/_/de la gnas pa'i 'ug gdong ma bdag po'i gnas su yang 'ong ngo /_/de nyid yang byang gi sgor 'gro'o/_/
[\[122a.7\]]de la gnas pa'i khyi gdong ma bdag po'i gnas su yang 'ong ngo /_/de yang nub kyi sgor 'gro'o/_/de la gnas pa'i phag gdong ma bdag po'i gnas su yang 'ong ngo /_/de yang lho'i sgor 'gro'o/_/de la gnas pa'i rdo rje phag mo rang gi gnas su yang 'ong ba zhes bya ba'o/_/de ltar
[\[122b\]]
[\[122b.1\]]thams cad kyi bdag nyid rdo rje phag mo dang phag gdong ma la sogs pa zhes bya ba'i don to/_/sngags las byung zhes bya ba ni lha mo rnams kyi sngags gsungs pa/_de yang oM ba da zhes bya ba la sogs pas te kha sbyar gyi sngags so/_/'dir bshad pa/_oM daMSh+TA ka rA lo gra b+hI Sha Na mu
[\[122b.2\]]khA ya hU~M hU~M phaT phaT swA hA/_de bzhin du oM badzra sU kA ra s+yA ye hU~M hU~M phaT phaT swA hA/_zhes bya ba'o/_/da ni dkyil 'khor gyi thig gdab pa rtsa bdun zhes bya ba la sogs pa ste/_de ltar bum pa'i mtshan nyid dang bum pa lhag par gnas pa dang /_gtor ma sbyin pa la sogs pa dang /_
[\[122b.3\]]phyi nas las ni yang dag brtsam/_/zhes bya ba'i bar du rtogs par sla'o/_/da ni las kyi rdo rje'i rkyen gyis 'dir sna tshogs pa'i dud 'gro'i gdong can gyi rnal 'byor ma bsgom pa ni las thams cad bya ba'i phyir rgyud 'dir yang gsungs pa/_lha mo sna tshogs dud 'gro'i gdong /_/
[\[122b.4\]]zhes bya ba la sogs pa ste/_sum cu rtsa bdun gzugs can ma/_/zhes bya ba ni 'di ni 'khor lo sdom par dkyil 'khor bri ba la gcig la gcig gi khams kyi rdul tshon gyi sgom pa la sum cu rtsa bdun gyi rigs rnams su bya'o/_/gang gi tshe lus kyi dkyil 'khor du gzugs
[\[122b.5\]]la sogs pa rnams kyis khams sum cu rtsa bdun rnams te de'i rang bzhin gyi bcom ldan 'das kyi gzugs brnyan gyi rang bzhin gyi gzugs kun gzhi rnam par shes pa'i rgyu can las/_las kyi rdo rje'i rang bzhin bag chags dang bral ba dbyer med pa'i rdo rje'i ye shes kyi ngo bo zhes
[\[122b.6\]]bya ba'i don to/_/de bsgom pa'i sems kyi rgyu byas nas las bsgrub pa'i dus thams cad du'o/_/de'i phyir 'di gsungs pa/_ting 'dzin gsum gyi sbyor ldan pa/_/zhes bya ba ste/_dang po'i sbyor ba dang dkyil 'khor rgyal po mchog dang las rgyal po mchog ste/_'di'i rnal 'byor
[\[122b.7\]]dang ldan pas las kyi rdo rje'i rnal 'byor ma bsgom par bya ba ste bri bar bya zhes bya ba'i don to/_/de yang bdun cu rtsa gnyis zhes bya ba la sogs pas ston pa ste rang gi rigs las skyes zhes bya ba'i bar rnams ni rtogs par sla ba rnams so/_/'dir tshig nges par bya ba'i phyir 'phral skad du
[\[123a\]]
[\[123a.1\]]gsungs pa/_sU yig ces bya ba la sogs pa ste/_tshig dang pos phag gdong ma'i gzugs kyi rang bzhin gyi lam gyis skye 'gro la rgyas btab pa'i bcom ldan 'das ma zhes bya ba ste/_ci de nyid gsungs pa/_lhan skyes de kho na nyid dran par bya zhes bya ba ste/_de
[\[123a.2\]]kho na nyid ni sna tshogs pa chos nyid kyi mtshan nyid rnams te brjod par bya ba dang rjod par byed pa'i 'bral pa rnams te/_lhan cig skyes pa'i rang bzhin gyis dran par bya ba ste/_phag gdong ma'i rang bzhin rnams kyang sngon du bshad pa'i rdo rje khab la sogs pa ste/_'di'i bya bas 'dir 'gyur
[\[123a.3\]]pa'o/_/slar yang 'khor ba'i sdug bsngal ma yin no zhes bya ba ni slar yang 'khor ba'i dbus su gnas pa nyid kyang byang chub sems dpa' rnams kyi sdug bsngal dang /_zhe sdang la sogs pa mi 'byung ngo /_/de'i phyir skye bo phyugs gang yin pa de rnams sangs rgyas so zhes bya ba ste sna
[\[123a.4\]]tshogs pa'i dud 'gro'i gdong la sogs pa'i phyugs rnams der zhugs pas bcom ldan 'das rdo rje 'chang de'i rang bzhin las sangs rgyas nyid du shes par bya'o/_/'di gsungs so zhes bya ba la sogs pa ni rtogs par sla'o/_/dpal zhes bya ba la sogs pas le'u nye bar bsdus pa'i
[\[123a.5\]]tshig ste/_sogs pa'i sgras sngags dgod pa dang /_dkyil 'khor gyi 'khor lo bsgom pa dang /_kun du spyod pa dang sna tshogs pa'i dud 'gro'i zhal gyi las thams cad ma bsgoms pa dang /_rnam par dag pa'i mtshan nyid do/_/dpal mkha' 'gro rgya mtsho rnal 'byor ma'i rgyud kyi rgyal
[\[123a.6\]]po chen po'i 'grel pa gru gzings las phag gdong ma bskyed pa'i mtshan nyid dang /_dkyil 'khor la 'jug pa dang /_sngags dgod pa dang de'i dkyil 'khor bsgom pa dang /_kun du spyod pa dang /_dud 'gro'i zhal gyi sgrub thabs kyi cho ga'i rang bzhin rgyas par bstan pa zhes bya ba
[\[123a.7\]]ste le'u bcu pa'i bshad pa'o//_//'chi ba 'joms par byed pa mo/_/lha mo dus min 'joms pa ste/_/gshin rje'i mche ba rnam 'joms ma/_/bsgom par byas pa sems bdag nyid/_/bcom ldan 'das kyi gzugs can ma/_/thog mar gshin rje brtan btud
[\[123b\]]
[\[123b.1\]]nas/_/rdo rje 'chang dang bla ma'i bkas/_/de yi 'grel pa bshad bya nyid/_/da ni le'u bcu gcig pa 'chad de/_de nas brtan pa'i rnal 'byor zhes bya ba la sogs pa ste/_rnal 'byor zhes bya ba ni dus ma yin par 'chi ba'i dus kyi mtshan nyid 'dus pa dang 'chi ba'i mtshan ma mthong ba
[\[123b.2\]]ste/_brlag par bya ba'i rnal 'byor 'chad par 'gyur ba'i bsgom pa'i man ngag gi mtshan nyid la sogs pa'o/_/de rnams 'dir bshad par bya ste/_gsal bar nyon cig sgom pa po rnams zhes bya ba ste/_rang gi 'khor rnams kyi 'chi ba slu ba'o/_/de'i phyir gsungs pa/_dus
[\[123b.3\]]bzhi zhes bya ba la sogs pa ste/_de ltar dus bzhi rnams su lo rnams la byang du bgrod pa dang /_lhor bgrod pa dang dpyid dang ston gyi nam nyi ma mnyam pa gnyis kyi mtshams rnams la gshin rje brtan ma la sogs pa gra la gnas pa rnams kyi bdag po dang /_bskyed
[\[123b.4\]]pa ni phyi rol gyis shes par bya'o/_/nang gi bdag nyid kyang nam phyed dang nyin gung dang tho rangs dang srod kyi thun mtshams su skye ba dang bdag po'o/_/'di rnams thams cad kyi spyi'i tshig go/_/de ni gshin rje brtan ma bshad de/_nye ba'i gling zhes bya ba la sogs pas
[\[123b.5\]]so/_/las gnyis dag tu ces bya ba ni nag po dang ser po gnyis kyis mngon spyod dang /_rengs pa dag go/_/thog mar yi ge gnyis can no/_/zhes bya ba ni yA ma'i yi ge gnyis kyis te/_de ltar dus min zhes bya ba la sogs pa ste/_bdag ni zhes bya ba'i bar du gshin rje brtan
[\[123b.6\]]mas bcom ldan 'das la 'dri ba'o/_/dri ba de bsal ba'i don du bcom ldan 'das kyis gsungs pa'o/_/ci gsungs pa/_dus min zhes bya ba la sogs pa ste/_mkha' spyod go 'phang zhes bya ba'i bar du rtogs par sla'o/_/da ni sgom dang kun du spyod pa dang /_/de bzhin du sngags
[\[123b.7\]]dgod pa gsungs pa/_kha dog ces bya ba la sogs pa ste/_lus can sgom pa can ni zhes bya ba ni/_lus can ni gzugs kyi phung po'i bdag nyid can mkha' 'gro ma gang gi tshe de'i tshe kha dog nag mo ste/_rang gi sems kyi mtshan nyid kyi bde ba nag po zhes bya bar dgongs te/_sgom pa po ni
[\[124a\]]
[\[124a.1\]]tshor ba'i rang bzhin gyi gzugs can ma/_tshor ba'i phung po'i bdag nyid can gang gi tshe de'i tshe kha dog ser mo ste/_rang gis rig pa'i ye shes te rang gi sems sgom pas gsal ba rab kyi mthar phyin pa'i bde ba ser po zhes bya ba'i don to/_/lhag ma rtogs par sla'o/_/dkyil
[\[124a.2\]]'khor dbus kyi gtso mo'o/_/zhes bya ba ni rdo rje phag mo'i mkha' 'gro ma la sogs pa brgyad kyi rang bzhin me'i grwar gshin rje brtan ma'i gnas su song nas/_gshin rje brtan ma'i rang bzhin du 'gyur ro/_/de la gnas pa'i gshin rje brtan ma dbus su bdag po'i gnas su nye bar 'ongs nas/_
[\[124a.3\]]rdo rje phag mo dang mkha' 'gro ma la sogs pa'i rang bzhin du 'gyur ro/_/de'i phyir gtso mo'o/_/de ltar de'i rnal 'byor sum cu rtsa bdun bdag nyid ces bya ba ni/_rab tu spong pa la sogs pa byang chub kyi phyogs kyi chos kyi rnal 'byor gyi rang bzhin gang gi tshe rdo rje phag mor sum cu rtsa bdun gyi
[\[124a.4\]]bdag nyid de'i tshe/_gnas kyi dbang gis te 'di rnams thams cad kyi nges pa'o/_/des yang sngags las byung ba'i bdag nyid can gyis zhes bya ba ste/_'chad par 'gyur ba'i sngags 'di las byung ba ste/_oM gyi yi ge la sogs pas kha sbyar gyi sngags gsungs pa/_oM sa ha sra b+hu dzA b+hA
[\[124a.5\]]su rA ya hU~M hU~M phaT phaT swA hA/_de bzhin du oM AHhU~M badzra ya ma dA d+hI ye hU~M hU~M phaT phaT swA hA/_zhes bya ba ste lhag ma rtogs par sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las gshin rje brtan ma'i rab tu sbyor ba'i rnam par gzhag pa dang bskyed
[\[124a.6\]]pa'i mtshan nyid dang de bzhin du 'chi ba bslu ba dang zla ba rgyu ba'i dbye bas bsgom pa'i man ngag dang kun du rgyu ba dang sngags dgod pa'i rnam par gzhag pa rgyas par bstan pa zhes bya ba ste le'u bcu gcig pa'i bshad pa'o//_//'khor lo 'chi ba slu ba mo/_/lo dang zla ba zla phyed du/_/'phel
[\[124a.7\]]ba'i nyi ma'i dus can ma/_/de rnams su ni yang sdud byed/_/gshin rje pho nya ma btud nas/_/'chi ba med pa thob 'dod kyis/_/rdo rje'i tshig rab rtogs byed pa'i/_/de yi 'grel pa bri bar bya/_/da ni le'u bcu gnyis pa'i bshad pa gsungs pa/_/de nas gshin rje'i pho nya zhes
[\[124b\]]
[\[124b.1\]]bya ba la sogs pa ste gshin rje'i pho nya mo 'dul ba'i lha mo rdo rje phag mo'i sprul pas gdams ngag gis 'chad par 'gyur ba ste/_gang gis zhes bya ba ni 'di yis de ltar dus ma yin pa'i 'chi ba dbang du 'gyur ba ste/_gang 'dod pa de mya ngan las 'da' bar byed de brgyal zhig na
[\[124b.2\]]khams zad pas dbang po rnams la nus pa med pa'i dbang gis so/_/yang na mchog tu zag pa med pa'i sbyor ba brtan pa nyid kyis dus ma yin pa'i 'chi ba yang bslu ste khams brtan pa nyid kyis so/_/dpyid kyi nyin mtshan mnyam pa'i dus zhes bya ba ni sna g.yas pa'i bu gar srog kun du
[\[124b.3\]]rgyu ba'i dus su yang ste/_pho nya ma 'byung mtshan nyid do/_/zhes bya ba ni 'chad par 'gyur ba'i dbu mar rtsol ba'i srog rgyu ba'i dus rnams su dkyil 'khor lnga'i mtha' ste de la de bzhin du brjod do/_/gshin rje'i zhes bya ba la sogs pa nas gsal ba zhes bya ba'i bar du rtogs par sla'o/_/
[\[124b.4\]]de ltar srog gi nus pa zhes bya ba la sogs pas phung po lnga dang khams bzhi rnams dang dbang po drug dang yul drug rnams dang las kyi dbang po bzhi rnams so/_/de ltar bcu dgu'i bdag nyid can gyi srog gi nus pa khams thams cad kyi rang bzhin srog 'bab pa'o/_/khams rgyas pa nyid
[\[124b.5\]]kyis srog kyang rgyas so/_/slar yang 'dir zhes bya ba ni khams de rnams rab tu khros pas 'joms pa po'i dbugs kyi bdag nyid can gyis nus pa can zhes bya ba ste phyin ci log gi ri mo rnams su rab tu babs par gyur pas khams nyams par 'gyur ro/_/de'i yang phyin ci log gi rgyu ba
[\[124b.6\]]gsungs pa/_mnyam zhes bya ba la sogs pa ste/_nyi mar bdun pa mnyam song bar/_/zhes bya ba ni rang rang gi skye bar bshad pa nas brtsams nas 'pho ba'i bar ji srid du zla ba bdun pa skye ba'i skar mar de'i tshe pUSh+Na'i dus zhes bya ba ste mnyam pa'i dus so/_/pags pa la sogs
[\[124b.7\]]pa'i khams bdun te/_de rnams kyis 'chad par 'gyur ba'i man ngag gis phyin ci log la sogs par 'bab pa can gyi'o/_/gzhan rtogs par sla'o/_/de'i phyir yang pho nya zhes bya ba la sogs pa ni/_gshin rje'i pho nya ma'i dkyil 'khor gyi bdag nyid can bsgom par bya ba'o/_/kun
[\[125a\]]
[\[125a.1\]]du spyod pa bshad pa/_dbus bdag po'i gnas nas gshin rje brtan ma srin po'i grwar 'gro'o/_/der gnas pa'i gshin rje pho nya ma bdag po'i gnas su yang 'ong ste de rdo rje phag mo dang gshin rje brtan ma'i rang bzhin du 'gyur ro/_/gshin rje brtan ma rdo rje phag mo dang gshin
[\[125a.2\]]rje pho nya ma'i rang bzhin du 'gyur ro/_/gang du rtsal zhes bya ba la sogs pa nas/_gang phyir ka sogs gzugs can ma/_/zhes bya ba'i bar du rtags par sla'o/_/'on kyang bla ma'i man ngag las shes par bya ste de nyams nas 'gro bas kho bos 'dir ma bshad do/_/kha sbyar gyi sngags gsungs pa/_
[\[125a.3\]]oM ba pa zhes bya ba la sogs pa ste/_oM pa ra shu pA sho d+ya ta shU la kha T+wAM ga d+hA ra Ni hU~M hU~M phaT phaT swA hA hU~M/_de bzhin du oM badzra ya ma dU tI ye hU~M hU~M phaT phaT swA hA zhes bya ba'o/_/lhag ma thams cad rtogs par sla'o/_/dpal zhes bya ba la sogs pas le'u yongs su rdzogs pa'i ngag go/_/
[\[125a.4\]]sogs pa'i sgras dkyil 'khor bsgom pa dang /_sngags dgod pa dang /_'chi ba bslu ba'i 'khor lo dang sna tshogs pa'i man ngag gi mtshan nyid kyi rang bzhin no/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las gshin rje pho nya ma'i mtshan nyid kyi
[\[125a.5\]]rang bzhin bskyed pa dang /_'chi ba mtshon pa'i 'khor lo dang /_dkyil 'khor bsgom pa dang /_sngags dgod pa dang /_kun du spyod pa dang /_sna tshogs pa'i gdams ngag gi rnam par gzhag pa rgyas par bstan pa ste le'u bcu gnyis pa'i bshad pa'o//_//gnad kyi tshigs su gcod
[\[125a.6\]]pa mo/_/'chi ba'i mtshan ma rnams 'dzin pa/_/rig pa yi ni mtshan nyid can/_/rang bzhin rnal 'byor la brten nas/_/mche gtsigs bde ba'i rgyu can ma/_mche gtsigs ma la bdag btud nas/_/rang gi sbyor ba rdzogs pa mo'i/_/de yi 'grel pa bshad par bya/_/da ni le'u bcu gsum pa'i 'grel pa rab tu bshad
[\[125a.7\]]par bya ba gsungs pa/_de nas gshin rje mche gtsigs ma/_/zhes bya ba la sogs pa ste de nyid gang gi phyir rab tu bshad de de'i dngos po nyan pa rnams kyis da lta nyon zhes bya ba'o/_/de ci zhe na/_gsungs pa/_sems can rnams kyi zhes bya ba la sogs pa ste bag chags kyi skyon gyis zhes bya ba
[\[125b\]]
[\[125b.1\]]ni sngon gyi bag chags kyis dus thams cad du rab tu g.yogs pa'i las byas pa rnams kyis te de'i phyir zug rngus bsreg pa'o/_/gur zhes bya ba ni lus kyi gzeb po/_/'dir yang /_gang zhig gang gis las byas pa/_/zhes bya ba ni sngon gyi lus kyi gnas skabs kyi dus su gang zhig
[\[125b.2\]]gang gi skad cig dang yud tsam dang nyi ma dang zla phyed dang zla ba dang lo la sogs pa'i dus su las dman pa dang 'bring po dang drag po rnams rab tu byas pa de'i dus su rab tu 'jug pa'i dus su yang gzer ba po dang sreg par byed de bzhed ces bya ba ni bcom ldan 'das kyi nges pa'o/_/ci de'i gzer
[\[125b.3\]]ba'i gnas kyi tshad rnams gsungs pa/_brgyad cu rtsa bzhi zhes bya ba la sogs pa ste gnad rnams rtsa'i kha'i mtshams su'o/_/de gang du de la gnas pa rnams zhes bya ba ni 'chad par 'gyur ba'i gdams ngag gis 'di rnams kyi dbus su bya'o zhes bya ba la sogs pa ste/_'di de ltar
[\[125b.4\]]'chi ba kun zhes bya ba'i bar du rtogs par sla'o/_/mche gtsigs go 'phang zhes bya ba ni 'chad par 'gyur ba'i skyed pa'i yi ge'i don gyis bslu ba'o/_/'dir 'gyur ro zhes bya ba ni rab tu sbyor ba'i khyad par gsungs pa/_rtsa ba bcu zhes bya ba ni mar khu bsgrub par byas nas de 'dir gsungs
[\[125b.5\]]pa/_rtsa ba bcu rnams bzung bar gyur pa ste/_paTha da kaN+Da ka ri dang /_/u dum+bA ra u sha ri/_/e raN+Di'i rtsa ba de bzhin/_/shwe ta pa ra dzi ta slar/_/b+h+r-iM ga ra dza pA Da l+ya/_/'khor lo'i mtshan ma bo de tse/_/de la sogs pa du ma rnams/_/rlung dang mkhris pa bad kan 'joms/_/'di rnams
[\[125b.6\]]thams cad cha mnyam par/_/dum bu dum bur bya ba'o/_/chu ni mar nag nyi shur 'gyur/_/rtsa ba rnams dang lhan cig tu/_/cha gsum zad par byas nas ni/_/bsdus pa gcig ni gzung bar gyis/_/btsod la sogs pa'i rdzas rnams kyi/_/dri zhim rnams kyis bsre bar bya/_/yang
[\[125b.7\]]na 'di rnams rtsa ba rnams/_/sA la'i lo ma de bzhin 'dir/_/praSh+Thi'i lo ma br-i ha ti/_/gze ma kaN+Da ka ri dang /_/pA Da li dang de bzhin gser/_/kasma ri dang g+hi gla ma rta slar/_/bil ba'i rtsa ba dang ni bcu/_/sngon bzhin du ni bya ba ste/_/mar khu gdu bya phyi nas ni/_/a b+ha sogs 'dab
[\[126a\]]
[\[126a.1\]]rnams kyis bsad/_/yang ni sngon du gnas de gsungs/_/mar khur lan cig gdu bar bya/_/ji srid chu ni zad pa na/_/dri zhim po ni mang po sbyin/_/sgyed pu bskur nas phyi nas ni/_/rtsa ba bcu ni gzung ba yis/_/de yis zug rngu la mnye bya/_/stobs po che dang gzhan
[\[126a.2\]]mi thub/_/khyab 'jug zhes bya NA ya na'i ming /_/mar nag 'od zer ldan pa ni/_/mtha' ma can ni bsgrub par bya/_/zhes so/_/lhag ma sngon bzhin du byas nas mgo bor gzung bar bya'o/_/sna sman zhes bya ba la sogs pas rnam par snang mdzad kyi mar nag bzung nas so/_/rang byung
[\[126a.3\]]khrag gis rab tu sbyor ba'i rgya mtsho zhes bya ba ni rnal 'byor ma thams cad kyi dum bu'am le'u dang rtog pa rnams su yi ge sna tshogs pa'i rab tu sbyor ba'i gdams ngag bshad pa rnams der gdams ngag gi rgya mtsho chen po bzung ba las zhes bya ba ste/_de bag chags kyis bzung bas gdams
[\[126a.4\]]ngag 'di gsungs pa/_gang zhes bya ba la sogs pa ste/_ya'i yi ge'i don no/_/de ltar ya'i yi ge rlung thams cad kyi brda can no/_/de'i tshe dkyil 'khor re re la zhes bya ba ni sna'i bu gar dkyil 'khor lnga'i rtsa 'bab pa'i dus su'o/_/dbus zhes bya ba ni ma'i yi ge'i don te/_dbus
[\[126a.5\]]kyi nang du mtshon pa las/_/zhes bya ba ni dbus ma'i ye shes kyi dkyil 'khor gyi 'khor lo thams cad kyi mthar mtshon par bya'o/_/de ltar g.yas su bgrod pa zhes bya ba ni g.yas pa'i sna'i bu gar rab tu 'bab pa'i dus su'o/_/dam gyi yi ge ni dam gyi yi ge'i don to/_/tshigs kun
[\[126a.6\]]du zhes bya ba ni rtsa thams cad kyi rtse mo dang tshigs par srog 'dzin pas na stong pa nyid du 'gro'o zhes bya ba'i don to/_/bug gzer byed pa zhes bya ba ni 'bigs par byed pa po rnal 'byor gyi dbang phyug des te/_gang gi dus su gang dang 'dra ba gang gi gnas su gzer bar 'gyur ro/_/
[\[126a.7\]]gnas de rnams su der bu gar 'bugs pa ste rang gi sems der btang nas dpyad pa'i phyir yang dag pa'i stong pa nyid du rab tu gzhug pa'o/_/dbyu gu de'i skad cig ces bya ba ni rtsa so sor rab tu 'bab pa'i dbyu gu de la de bzhin du bshad do/_/de ltar hril hril zhes bya ba ni ta'i yi ge
[\[126b\]]
[\[126b.1\]]ge'i don te rtags su 'gyur ro/_/sogs pa'i sgras lte ba dang mgrin pa dang mgo bo'i snying po la'o/_/Sha'i yi ge'i don te pad+ma rnams so/_/de ltar yang tshigs thams cad du yang ngo /_/kyang gi yi ges pad+ma bzhi'i rtsa'i 'dab ma rnams te tshigs thams cad kyi rtsa yang ngo /_/hril
[\[126b.2\]]hril byed pa ni gzer ba dang rnam par shes pa dang kun du spyod pa rnams stong pa nyid du byas nas 'chi ba bslu ba por shes par bya'o zhes 'brel lo/_/dbang po rnams zhes bya ba ni i'i yi ge'i don te/_slar yang rnam par shes pa'i mtshan ma rnam par shes pa stong pa nyid du song ba'i
[\[126b.3\]]dus su mig la sogs pa thams cad nges par 'jal ba nyid 'dod chags dang bral bar song bas gnas pa'o/_/rtsa'i yi ges las kyi dbang po rnams kyang ngo /_/de ci'i phyir zhe na/_gsungs pa/_de ltar zhes bya ba la sogs pa ste/_dbang po sbyangs pas zhes bya ba ni sngon
[\[126b.4\]]du bshad pa'i rnam par shes pa stong pa nyid du btang bas des dbang po rnams sbyangs par 'gyur ro/_/gang gi phyir dbang po las rnam par shes pa thams cad kyi rang bzhin rnams te/_stong pa des 'di rnams thams cad kyi stong pa nyid du rnam par dag pa ste de rnams kyis kyang ting nge 'dzin
[\[126b.5\]]rnams kyis zhes bya ba'o/_/gcig tu yid kyi gdams ngag 'ba' zhig gis 'chi ba bslu ba tsam ma yin te yang dag par rdzogs pa'i byang chub de las rang bzhin gyis 'od gsal ba nyid 'thob ste/_'di la the tshom med do zhes bya ba ni bcom ldan 'das kyis nges pa gsungs pa'o/_/stong nyid
[\[126b.6\]]ting 'dzin bgrod byas nas/_/rnam shes brgyad pa de nas yang /_/'od gsal ba yi gnas de yis/_/sgyu ma la sogs brgyad du btags/_/zhes bya ba'o/_/de ltar 'di yis slar yang rab tu sbyor ba'i sgrub thabs kyi man ngag gsungs pa/_nor bu zhes bya ba la sogs pa ste/_myos
[\[126b.7\]]byed 'bab pa mo zhes bya ba ni rang gis rig pa'i bde ba 'bab pa mo dbu ma thams cad du 'gro ba skud pa'i gzugs thams cad du btang nas zhes bya ba ni dus thams cad du lus thams cad la khyab par byas nas te de nyid gshin rje'i mche ba 'joms ma ste/_'chi ba dang skye ba rnams la gnas pa'o/_/
[\[127a\]]
[\[127a.1\]]gzhan rtogs par sla'o/_/da ni dkyil 'khor gyi 'khor lo bsgom pa dang kun du spyod pa dang de bzhin du sngags dgod pa gsungs pa/_kha dog dmar zhes bya ba la sogs pa ste/_rdo rje'i dkyil 'khor dbus su zhes bya ba ni 'dir bdag po'i gnas nas gshin rje pho nya ma
[\[127a.2\]]rlung gi grwar song nas gshin rje mche gtsigs ma'i rang bzhin du 'gyur ro/_/de la gnas pa'i gshin rje mche gtsigs ma bdag po'i gnas su 'ong ngo /_/de la rdo rje phag mo dang gshin rje brtan ma dang gshin rje pho nya mo'i rang bzhin du 'gyur ro/_/de ltar 'di rnams kyi sngags
[\[127a.3\]]kyi yi ge rnams gsungs pa/_oM ba byA zhes bya ba la sogs pa ste yi ge re re bar dang mtshams su kha sbyar ba ste/_de nyid bshad pa/_oM byA g+h+rA dzi nA m+ba ra d+ha rA ya hU~M hU~M phaT phaT swA hA/_de bzhin du oM badzra yam daM Sh+T+'+ri nI ya ke hU~M hU~M phaT phaT swA hA/_zhes bya ba'o/_/de la dbus su zhes bya ba ni
[\[127a.4\]]sngon du bshad pa'i a wa d+hU tI'i myos byed 'bab pa mo'i dbus su dkyil 'khor gyi 'khor lo bsam par bya'o/_/brgya phrag 'bum zhes bya ba ni mngon par rjod par byed pa rab tu gsungs pa ste sdom pa rgya mtsho chen por zhes bya ba'i don to/_/'on kyang de zhes bya ba ni thams cad kyi 'chi ba bslu
[\[127a.5\]]ba'i man ngag thams cad stong pa'i go 'phang zhes bya ba ste 'od gsal bar byas nas so/_/mngon sum du bla ma mchog mnyes par bya zhes bya ba ni mchog ni dge bar mdzad pa'i bla ma ste de mnyes par byas pas byin pa de yis byang chub chen po'i gdams ngag go/_/de yang mngon sum
[\[127a.6\]]du byas nas te du ba la sogs pa'i rtags bcu rnams kyis zhes bya ba'i don to/_/'di gsungs so zhes bya ba la sogs pa ni go sla'o/_/dpal zhes bya ba la sogs pas rtog pa'i yongs su rdzogs pa'i man ngag go/_/sogs pa'i sgras dkyil 'khor bsgom pa dang kun du spyod pa dang
[\[127a.7\]]sngags dgod pa dang mtshan nyid dang rang bzhin kyang ngo /_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las gshin rje mche gtsigs ma'i mtshan nyid bskyed pa dang bsgom pa dang kun du spyod pa dang sngags dgod pa dang rab tu sbyor ba la
[\[127b\]]
[\[127b.1\]]'jug pa'i rnam par gzhag pa'i rang bzhin rgyas par bstan pa ste le'u bcu gsum pa'i bshad pa'o//_//dus min 'chi ba bslu ba mo/_/rgyud thams cad kyi ting 'dzin gyi/_/rang bzhin gyi ni gzugs can ma/_/rnal 'byor pa yis 'chi mtha' la/_/bsgom pa byas pas rab
[\[127b.2\]]grol ba'i/_/gshin rje 'joms la phyag 'tshal te/_/bdag gis bla ma gang dran pas/_/de yis gsungs pa rab bshad bya/_/da ni le'u bcu bzhi pa rgyas par byas pa gsungs pa/_de nas gshin rje 'joms ma zhes bya ba la sogs pa ste/_de nas zhes bya ba ni le'u bcu
[\[127b.3\]]gsum pa'i de ma thag tu gnas pa/_de yang 'joms ma zhes bya ba ni/_gshin rje 'joms ma'i 'jug pa ste 'chad par 'gyur ba'i mtshan nyid kyis bskyed pa la sogs pa'o/_/gang gis zhes bya ba ni rtags 'dis pha rol tu 'gro ma zhes bya ba ni/_bla ma rdo rje 'chang gi tshig gis srid
[\[127b.4\]]pa'i rgya mtsho'i pha rol du 'gro bas na dus gsum du bzhugs pa rnams kyis de bshad par bya'o zhes bya bar 'brel lo/_/'dir rnal 'byor ma rnams kyis 'dus pa zhes bya ba ni rdo rje phag mo la sogs pa ri rab kyi rdul dang mnyam pa'i rdo rje rnal 'byor ma rnams kyi 'dus pa ste tshogs par
[\[127b.5\]]byas nas so/_/tsa'i yi ges dpa' bo brjod du med pa'i yang brjod du med pa rnams kyis kyang 'dus par byas nas so/_/gus pas dris pa zhes bya ba ni bcom ldan 'das la phyag byas nas rnam pa sna tshogs pa'i mchod pa rnams kyis kyang yang dag par mchod pa'i rjes su ste/_de
[\[127b.6\]]nyid gus pa ste gus pa dang bcas pas zhes bya ba'o/_/ci zhes bya ba zhus pa gsungs pa/_'jug pa zhes bya ba la sogs pa ste/_tshigs su bcad pa gcig gis 'jug pa dang /_pha rol du 'gro ba'i tshig gnyis dris pa'o/_/de ltar dris pa'i nyon zhes bya ba la sogs pas
[\[127b.7\]]bcom ldan 'das kyis lan gsungs pa/_sgyu ma'i 'jug pa yang zhes bya ba ste/_ji ltar sgyu ma'i bud med 'jug pa na sgyu ma byed pa'i skyes bu gang na yang de ltar bden pa'i mi bden par mthong ngo /_/de ltar bsgoms pa'i dra ba thams cad kyis sems kyi spyod pa mi bden pa'i so
[\[128a\]]
[\[128a.1\]]sor gsal ba mngon sum gyi rdzas kyis 'jug pa'i phyir thun mong gi tshig go/_/de ltar bcu gcig gis bshad de/_lha mo dbang po'i dra ba zhes bya ba ni ji ltar yang dbang po'i dra ba byed pa rnams kyis sna tshogs pa'i mig 'phrul ston par 'gyur ro/_/ma rig par gyur
[\[128a.2\]]pas yang thams cad mthong ngo /_/lag pa'i las dang sems zhen pa nyid kyi phyir ro/_/de bzhin du rnal 'byor ma rnams kyi ye shes kyi lha mo gshin rje 'joms mar 'jug pa ste rnal 'byor bsgom pa'i bde ba'i ye shes la zhen pa nyid kyis 'on kyang mthong ste/_rnal 'byor la sogs
[\[128a.3\]]pa bsgom pa de la med do/_/so sor gsal bar gyur pa yang rang bzhin gyi stong pas med do/_/chu'i zla ba ltar rnam par dpyod pas kyang med do/_/de ltar rang gi rang bzhin du 'jug par 'gyur zhes bya ba ni bsod nams med pa sdig pa byed pa rnams kyis 'chi ba la sogs pa'i
[\[128a.4\]]sdug bsngal gyis bsreg go/_/rnal 'byor pa bsod nams dang ldan pa de kho na nyid 'dzin pa de rnams kyis las kyi 'chi ba'i dus su dngos po yang slu bar byed do/_/gcig tu na yang 'chi ba'i dus su bslu ba ni ma yin te mchog ces bya ba ni mchog tu mya ngan las 'das pa 'thob pa'o/_/
[\[128a.5\]]'dod chags la sogs pa'i 'khor ba las pha rol tu 'gro ba'i phyir de la/_'chi ba med cing bslu ba yang med ces bya ba ste nyon mongs pa'i phung po rnams kyis brtan pa tsam du bstan pa ni kun rdzob dang don dam pa'i nges pa'o/_/da ni 'di rnams kyi kun rdzob dang don dam pa gnyis kyi
[\[128a.6\]]dgos pa dang byed pa'i mtshan nyid kyi rang bzhin gyi man ngag gsungs pa/_ston ka zhes bya ba la sogs pa ste/_de ni mngon par brjod ces bya ba'i bar du byed pa dang las kyang ngo /_/de thams cad rtogs par sla'o/_/de phyir byis pa zhes bya ba la sogs pa nas rang gi mtshan nyid ces
[\[128a.7\]]bya ba'i bar du zhes bya ba yang ste kun rdzob ste rtogs par sla'o/_/de nas don dam pa gnyis su med pa gsungs pa/_slar yang zhes bya ba la sogs pa ste tshigs su bcad pa gnyis kyis bya ba dang byed pa ste don dam pa ste rtogs par sla'o/_/de bzhin du 'dir 'dis de ltar
[\[128b\]]
[\[128b.1\]]dus ma yin par 'chi ba'i rab tu sbyor ba gsungs pa/_srog rgyu ba zhes bya ba la sogs pa ste thog med yud tsam zhes bya ba'i bar du rtogs par sla'o/_/da ni dkyil 'khor gyi 'khor lo bsgom pa dang sngags dgod pa dang kun du spyod pa gsungs pa/_kha dog ces bya ba la sogs
[\[128b.2\]]pa ste bsgom pa ni rtogs par sla'o/_/lhan skyes sbyor bas rdo rje 'dzin/_/zhes bya ba ni dbu mar dkyil 'khor rab tu zhugs pas lhan cig skyes pa ste de'i sbyor bas ni 'pho ba med pa'o/_/rdo rje 'dzin zhes bya ba ni der 'chad par 'gyur ba'i dbus su bsgom par bya dgos so/_/
[\[128b.3\]]de ltar kha sbyar gyi sngags kyi yi ge rnams gsungs pa/_oM ma zhes bya ba la sogs pa ste/_de la oM ma hA d+hUm+thAn+d+ha kA ra wa pu ShA ya hU~M hU~M phaT phaT swA hA/_de bzhin du oM badzra ya ma ma tha nI ye hU~M hU~M phaT phaT swA hA/_zhes bya ba'o/_/lhag ma rtogs par sla'o/_/thim dang longs spyod
[\[128b.4\]]sogs byed ma/_/zhes bya ba ni kun du spyod pa gsungs te/_gshin rje mche gtsigs ma bdag po'i gnas nas dbang ldan gyi mtshams su 'gro'o/_/de yang gnas kyi dbang gis gshin rje 'joms ma'i rang bzhin du 'gyur ro/_/de la gnas pa bdag po'i gnas su 'ong ngo /_
[\[128b.5\]]de rdo rje phag mo dang brtan ma dang pho nya ma dang mche gtsigs ma'i rang bzhin du 'gyur ro/_/gshin rje 'joms ma zhes bya ba la ni 'di rnams thams cad thim pa'o/_/me'i grwa nas rdo rje phag mo dbus su 'ong ngo /_/de la gnas pa'i gshin rje 'joms ma yang me'i grwa la 'gro'o/_/
[\[128b.6\]]slar yang dbus nas rdo rje phag mo bden bral du 'gro'o/_/der gnas pa'i gshin rje brtan ma yang dbus su 'ong ngo /_/de yang rlung gi grwar 'gro'o/_/der gnas pa'i gshin rje pho nya mo yang dbus su 'ong ngo /_/de nyid dbang ldan du 'gro'o/_/de la gnas pa'i gshin rje mche
[\[128b.7\]]gtsigs ma dbus su yang 'ong ngo /_/de bzhin du de nyid mer 'gro'o/_/de la gnas pa'i gshin rje 'joms ma yang dbus su 'ong ngo /_/de yang bden bral du 'gro'o/_/de la gnas pa'i rdo rje phag mo yang dbus su 'ong ngo /_/slar yang bdag por bya ba gsungs pa/_dbus nas rdo rje
[\[129a\]]
[\[129a.1\]]phag mo rlung du 'gro'o/_/der gnas pa'i brtan ma dbus su yang 'ong ngo /_/de slar dbang ldan du 'gro'o/_/de gnas pa'i pho nya ma yang dbus su 'ong ngo /_/de mer 'gro'o/_/de la gnas pa'i mche ba gtsigs ma dbus su yang 'ong ngo /_/de yang bden bral
[\[129a.2\]]du 'gro'o/_/de la gnas pa'i 'joms ma dbus su yang 'ong ngo /_/de yang rlung du 'gro'o/_/de la gnas pa'i rdo rje phag mo yang dbus su 'ong ngo /_/slar yang khyab bdag nyid gsungs pa/_dbus nas rdo rje phag mo dbang ldan du 'gro'o/_/de la gnas pa'i brtan ma dbus su yang
[\[129a.3\]]'ong ngo /_/de slar mer 'gro'o/_/de la gnas pa'i pho nya mo dbus su 'ong ngo /_/de bden bral du 'gro'o/_/der gnas pa'i mche gtsigs ma dbus su yang 'ong ngo /_/de yang rlung du 'gro'o/_/de la gnas pa'i 'joms ma yang dbus su 'ong ngo /_/de yang dbang ldan du 'gro'o/_/
[\[129a.4\]]der gnas pa'i rdo rje phag mo yang dbus su 'ong ba zhes bya ba ni rnal 'byor ma 'di rnams thams cad kyis shes par bya'o zhes bya ba ni bcom ldan 'das kyi nges pa'o/_/da ni rnal 'byor ma thams cad bcom ldan 'das kyi rang bzhin can ma'i rnam par gzhag pa'i mtshan nyid kyis bdag tu
[\[129a.5\]]byed pa'i rgyu gsungs pa/_phag mo zhes bya ba la sogs pa ste sprul pa'i bdag nyid can zhes bya ba ni bcom ldan 'das rdo rje 'chang chen pos rdo rje phag mo sprul pa'i gzugs te stong pa nyid ni snying rje'i rkyen gyis so/_/tu'i yi ge ni nges par gzung ba'o/_/skyes pa srid pa nyams byed ma'o/_/zhes
[\[129a.6\]]bya ba ni rkang gnyis la sogs pa'i 'jig rten pa skyes pa rnams kyi dngos po rnams rnam par nyams par byed ma ste 'dod chags la sogs pa'o/_/chos chen po bstan pas de rnams kyis gzung ba dang 'dzin pa la sogs pa'i mngon par zhen pa nyams par byed pa'o/_/de ltar ngo bo nyid
[\[129a.7\]]kyis stong pa'i rang bzhin chos thams cad kyis so/_/de rnams kyis kyang bcom ldan 'das rdo rje'i sbyor ba chen pos zhes bya ba'o/_/rnal 'byor pa rnams kyis mchog tu zag pa med pa'i sbyor ba rnams kyis kyang ngo /_/de rnams kyis kyang rtsa thams cad la gnas pa rnams kyi rang bzhin
[\[129b\]]
[\[129b.1\]]gyi lha rnams kyi rang bzhin lta bu'i chos kyi dbyings nyid kyis rab tu 'jug pa'o/_/de ltar bdag tu byed pa rnams 'khor los sgyur ba nyid de rnal 'byor ma thams cad kyi bstan pa'o/_/da ni dngos po thams cad kyi 'khor los sgyur ba'i sbyor ba'i ye shes sangs rgyas kyi rang bzhin du gsungs pa/_
[\[129b.2\]]'khor los sgyur ba chen po zhes bya ba la sogs pa ste/_byang chub sems dpa'o zhes bya ba'i bar rtogs par sla'o/_/de ltar 'di'i nye bar bsdu ba'i glu gsungs pa/_dbang po zhes bya ba la sogs pa ste/_dbang po rnams ni byang chub sems dpa'i skye bo yin zhes bya ba ni dbang po
[\[129b.3\]]thams cad sangs rgyas kyi gzugs nyid pas de'i tshe gang zag so so rnams kyi yul gcig pas byang chub sems dpa' rnams kyi gzugs su yang rig par bya'o/_/yul rnams kyis ni sangs rgyas nyid du gyis/_/zhes bya ba ni yul rnams ni phyi rol gyi ste mig la sogs pas
[\[129b.4\]]blangs pa'i las kyis yid la sangs rgyas nyid du mos pa gyis shig pa ste sems rnam par dag pa nyid pas rdzogs pa'i sangs rgyas zhes bya ba'i don to/_/phung po zhes bya ba ni phung po lnga rnams sangs rgyas nyid de lhan cig gzung zhes bya ba ni/_sangs rgyas sems can med par gcig_/
[\[129b.5\]]ces bya ba'i tshig gis so/_/mi shes pa'i dri mas bsgribs pa gang gi tshe de'i tshe sangs rgyas min no/_/de'i phyir sangs rgyas kyi rang bzhin du phung po bya'o zhes bya ba'o/_/khams rnams rdo rje 'dzin pa'i gzugs kyis zung /_/zhes bya ba ni sa la sogs pa'i khams rnams rdo rje 'chang gi
[\[129b.6\]]rang bzhin gyis gzung bar bya'o zhes bya ba'o/_/gang gis 'pho ba med pa'i ye shes kyis byang chub khams thams cad zhu bar zhugs pa'i ye shes kyi khu bas de mi 'pho bar byas pas khams rnams rdo rje 'chang nyid du 'gro'o/_/'di ni de'i phyir de la de skad bshad do/_/de ltar byas pas
[\[129b.7\]]cir 'gyur ba gsungs pa/_srid par slar yang ldog par 'gyur ba ma yin no zhes bya ba ste/_de ltar byas pa la srid pa'i 'khor bar slar yang 'ong ba dang 'gro bar mi 'gyur ro/_/zhe sdang la sogs pa yang nye bar longs spyod pas kyang dmyal ba la sogs par mi 'gyur ro zhes bya ba'i don to/_/
[\[130a\]]
[\[130a.1\]]de ltar thams cad 'chi ba med pa'i rang bzhin du ni zung zhes bya ba ni de ltar phung po dang khams dang skye mched dang yul la sogs pa rnams 'chi ba med pa'i rang bzhin rnams su zung shig pa'o/_/thog ma med pa nas phun sum tshogs pa'i rgyud rnams kyi skye ba med pa nyid kyi
[\[130a.2\]]phyir ro/_/de'i phyir 'chi ba med pa zhes bya ba'i don to/_/'dir gal te yang thog ma med pa'i rgyun rnams kyi skye ba med pa nyid kyi phyir de'i tshe sangs rgyas kyi 'jig rten rnams kyang 'chi ba med do/_/de nyid ji ltar zhe na/_'dir shAkya thub pa la sogs pa dang rags pa dang phra ba'i byang chub sems
[\[130a.3\]]dpa' rnams yongs su mya ngan las 'das she na/_smras pa/_de bden te shAkya thub pa la sogs pa dang byang chub sems dpa' rnams yang dag pa'i snying rje'i rang bzhin te gang dang gang du sems can rnams lam ngan pa la gzigs nas de dang de la snying rje bskyed do/_/der sems can de
[\[130a.4\]]rnams la lam bzang po bstan nas slar yang 'jig rten gyi khams gzhan rnams su gshegs nas 'dir yongs su mya ngan las 'da' ste/_'jig rten pa rnams kyi yid ches pa tsam du 'gyur ba'o/_/de ltar 'bras bu de'i rgyu gsungs pa/_snying rje yi ni sbyor bas sems can khyod
[\[130a.5\]]'dug cig_/ces bya ba ste/_khyod kyis mngon sum du sgyu ma'i rnam pas sems can rnams la snying rje'i sbyor bas de sangs rgyas nyid bla ma'i man ngag las bsgrub par bya ba'i dus su snying rje dang yongs su 'dres pa'i sbyor ba zung shig pa'o/_/snying rje'i sbyor ba ni snying rje nyid sbyor ba'o/_/gang
[\[130a.6\]]dang gang gis gzhan gyi dgos pa gyis/_/zhes bya ba ni gang dang gang gi phyi dang nang gi bdag nyid kyi dngos pos rnam par dpyad pas snying rje'i sbyor ba'i ting nge 'dzin byas nas gzhan gyi dgos pa ni mnyam pa med pa'i sems can gyi don bya ba ste thams cad mkhyen pa nyid ces bya bar dgongs
[\[130a.7\]]so/_/thams cad mkhyen pa zhes bya ba la sogs pa ste/_rjes su gsungs pas kyang rjes gnas bya zhes bya ba ni 'pho ba bcu gnyis rnams kyi dbus su dkyil 'khor drug drug rnams dpal mngon par brjod pa phyi mar gsungs te/_dkyil 'khor bdun cu rtsa gnyis ji lta ba'i
[\[130b\]]
[\[130b.1\]]rim pas re re'i dkyil 'khor re rer shes par bya'o/_/de'i rjes su gnas pa ste mkha' 'gro ma la sogs pa nas 'joms ma'i mthar rnal 'byor ma bcu gnyis rnams kyi rnam par gzhag pa'i dbus su zhes bya ba ni bcom ldan 'das kyi nges pa'o/_/lhag ma rtogs par sla'o/_/de
[\[130b.2\]]ltar mkha' 'gro ma bcu gnyis rnams kyi mtshan nyid 'dzam bu'i gling chen po'i rang bzhin no/_/dpal zhes bya ba la sogs pas mdor byas pa'i le'u yongs su rdzogs pa'i ngag go/_/sogs pa'i sgras sngon bzhin du dkyil 'khor gyi 'khor lo bsgom pa dang sngags dgod pa dang kun
[\[130b.3\]]du spyod pa dang /_rnal 'byor ma thams cad kyi bdag tu bya ba nyid bcom ldan 'das rab tu zhugs pas so/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las gshin rje 'joms ma bskyed pa'i mtshan nyid dang 'chi ba'i dus slu ba la sogs
[\[130b.4\]]par 'jug pa dang dkyil 'khor bsgom pa dang /_sngags dgod pa dang /_kun du spyod pa dang /_rnal 'byor ma rnams kyi bdag po byed pa nyid dang /_sangs rgyas kyi rnam par gzhag pa'i rang bzhin gyi cho ga'i mtshan nyid kyi gnas skabs rgyas par bstan pa ste le'u bcu bzhi pa'i bshad
[\[130b.5\]]pa'o//_//thams cad kyi ni snying po gcig_/khrag 'thung thams cad du rang gis/_/gang gis 'jig rten rnams sprul pa'i/_/gnas dang gzhi kun bdag nyid can/_/phyi nang bdag nyid rnal 'byor du/_/gnas pas 'di ni snying rje'i bdag_/sna tshogs phyag dang mtshon char
[\[130b.6\]]ldan/_/zhal rnams kyang ni ngo mtshar che/_/ston pa phag mo yis 'khyud pa/_/srid dang myang 'das bde ster 'dud/_/sna tshogs man ngag 'chad pa yis/_/de yi 'grel pa bri bar bya/_/de rnams bshad par sbyin bya ste/_/bla ma sangs rgyas dran byas nas/_/thog mar
[\[130b.7\]]mchod pa byas nas ni/_/de rnams gsung ni rgya cher bya/_/da ni dkyil 'khor gyi 'khor lo bsgom pa dpal yang dag pa'i ting nge 'dzin la gnas pa'i brjod par bya ba he ru ka'i mtshan nyid kyi ye shes chen po'i ror ro mnyam pa phyi dang nang gi bdag nyid can gyi sgrub pa'i thabs gsungs
[\[131a\]]
[\[131a.1\]]pa/_de nas gsang chen zhes bya ba la sogs pa ste/_yang dag ting 'dzin mtshan nyid do/_/zhes bya ba ni ji ltar dpal he ru ka'i rnam pas gnas pas byang chub kyi phyogs kyi chos kyi rnam grangs te/_gang gis zhes bya ba ni ting nge 'dzin gyis te rang bzhin gyis 'od gsal ba
[\[131a.2\]]gnyis su med pa'o/_/gus pa dang bcas pa ni gus pa dang bcas pa ste dad pa dang ldan pa'o/_/gzhan med do zhes bya ba ni sgrub thabs zhes bya ba'i don to/_/'jig pa la sogs pas zhes bya ba ni gang gi dus su thog mar 'jig rten gyi khams rnam par nyams par 'gyur ro/_/stong
[\[131a.3\]]pa'i dbus su yang de nyid de'i dbus su 'chags pa'i mthar gang snod dang sems can skye ba dang gnas pa bshad pas sprul pa'i sku gsal bar gyur pa'o/_/de ltar chos zhes bya ba la sogs pas de de bzhin du gsungs so/_/bsdus byas pa zhes bya ba ni 'chad par 'gyur ba'i
[\[131a.4\]]sgrub pa'i thabs kyi rigs pas 'gyur ba'i gsang chen bshad par bya zhes bya bar 'brel lo/_/de ltar gsungs pa/_thog mar zhes bya ba la sogs pa ste gnas ni bsgrub byas nas zhes bya ba ni 'dir ji ltar 'jig rten gyi khams skye ba'i dus su yang nam mkha'i khams kyi dbus su gzhal
[\[131a.5\]]med khang na spyod pa rnams 'og tu gnas pa dang de rnams kyi steng du gnas pa dang phyogs brgyad na gnas pa rnams kyis de ltar dbus su sangs rgyas kyi zhing na gnas pa la byang chub sems dpa' rnams kyis gzigs pa'o/_/skye bo med pa zhes bya ba ni gcig ste stong pa'i gnas su'o/_/
[\[131a.6\]]ri sogs su zhes bya ba ni 'dir gal te sngon gyi dus su phung po rnams kyang 'dzin/_kun nas rnam par dpyod pa'i dus su rang bzhin gyis skye ba ni ri ste de'i tshe rang bzhin gyi 'jig rten gyi khams kyi phung po'i ri ni rten no/_/sogs kyi sgras/_ri bo'i phug gam bya skyibs dang /_/rgya mtsho
[\[131a.7\]]chen po'i 'gram dang ni/_/gdod ma grub pa'i dur khrod dang /_gang du yid ni dga' bar ro/_/zhes bya ba ste/_de ltar mig la sogs pa'i yul rnams su 'dzin pa rnam par dpyod pa'i dus su gal te rang bzhin gyi ye shes de'i tshe mig la sogs pa'i yul gyi spyod yul kun
[\[131b\]]
[\[131b.1\]]nas rten gyi gnas 'jig rten gyi khams kyi gling rnams so/_/gal te yang mig la sogs pa'i skye mched rnams su kun nas 'dzin pa rnam par dpyod pa'i dus su rang bzhin gyis skyes pa de'i tshe skye mched ni rdo rje'i ri dang me'i rwa ba dang rlung gi ra ba dang 'khor lo'i ra ba dang ri rab dang rgya mtsho chen
[\[131b.2\]]po dang gnyis su med pa'i ye shes ni rten te rang bzhin gyi 'jig rten gyi khams rnams su zhes bya ba ni bya skyibs so/_/de ltar gal te rus pa la sogs pa'i khams bdun rnams su kun nas 'dzin pa rnam par dpyod pa'i dus su rang bzhin gyi ye shes pa skyed pa de'i tshe khams kyi rnam par shes
[\[131b.3\]]pa'i bdag nyid can no/_/rgya mtsho chen po'i 'gram rnams kyang rten te 'jig rten gyi khams kyi gnas kyang ngo /_/de bzhin du yang gal te ngag dang lag pa la sogs pa las kyi dbang po rnams kun nas 'dzin pa rnam par dpyod pa'i dus su rang bzhin rnam par skyes pa de'i tshe
[\[131b.4\]]dmyal ba brgyad dur khrod chen po rnams kyi rten dang 'jig rten gyi khams rnams kyi'o/_/skye bo med pa'i gnas zhes bya ba'i nges pa'o/_/phyi rol du yang yi ge'i don ni dur khrod du bya de la ni zhes bya ba ni thams cad kyi ting nge 'dzin rnams kyi kun nas 'dzin pa rnam par dpyod pa'i
[\[131b.5\]]dus su ngag dang lag pa la sogs pa mi smra ba'i rnal 'byor gyis yang dag par gnas na sems mnyam par gzhag pa yis kyang ste skye bo med pa'i phyogs dang dur khrod gnyis kyi tshig gis so/_/phyi rol du yang ro bsregs pa las dur khrod do/_/zhing skyong rnams la der gtor
[\[131b.6\]]ma zhes bya ba ni 'dir sngon du bskal ba bsregs pa'i dus su mun pa la sogs pa dang sna tshogs pa'i nam mkha'i gnas rnams dang phra mo'i sems can gyi khams rnam par gnas pa'o/_/de rnams de'i tshe brten pa ni zhing can te/_de rnams la yang gtor ma sbyin pa ni thog mar
[\[131b.7\]]me skye'o/_/des de rnams kyi bdud rtsi'i gzugs su bskyed do/_/sngon du rnal 'byor pa 'di rnams kyi ni ting nge 'dzin gyi dus su mnyam par gzhag pas rnam par shes pa la brten pa rnams tha mal pa las rang bzhin stong pa nyid kyi ye shes kyi bdag nyid can du de rnams kyi srog
[\[132a\]]
[\[132a.1\]]mnyam pa las gtor ma ste khams rnams rgyas pa dang byang chub kyi sems zhu ba las so/_/phyi rol du yang sna tshogs pa'i nya dang sha la sogs pas de'i tshe sbyin par bya'o zhes bya ba ni nges pa'o/_/mchod yon la sogs dbul bar bya/_/zhes bya ba ni mchod yon la
[\[132a.2\]]sogs pa ste zhabs bsil dang me tog dang bdug spos dang mar me dang dri dang de bzhin du ni lha bshos slar yang ngo /_/de ltar rgyu'i rnal 'byor pa rnams kyi rnam par bsam pa'i mtshan nyid rnam pa brgyad rnams bskyed par 'gyur te/_de yang yid ches bya ba ni me tog go/_/srog ni
[\[132a.3\]]bdug spos so/_/bde ba ni mar me'o/_/dri ni mngon par shes pa'o/_/lha bshos ni chos kyi dbyings kyi bdag nyid can no/_/de bzhin du mchod yon ni 'dod pa'o/_/zhabs bsil dang zhal bsil ni gang zag dang chos kyi bdag med pa ste/_rnal 'byor pa rnams kyi ye
[\[132a.4\]]shes zhes bya ba'i don to/_/de ltar 'jig rten gyi khams kyi me tog ni nam mkha'o/_/bdug spos ni rlung gi dkyil 'khor ro/_/mar me ni me'i dkyil 'khor ro/_/zhabs bsil la sogs pa ni chu'i dkyil 'khor ro/_/dri ni sa'i dkyil 'khor ro/_/mchod yon ni
[\[132a.5\]]gtun shing tsam gyi char ro/_/lha bshos ni thog ma nyid du sa'i steng gi bdud rtsi'o/_/zhal bsil ni snying rje chen po rnams kyis sangs rgyas kyi zhing gi 'jig rten gyi khams su 'jug pa'i sems de gzhal med khang na spyod pa rnams kyis tshangs pa la sogs pa bskyed pa yang ngo /_/
[\[132a.6\]]kha'i gtsang sbra sogs sngon zhes bya ba ste/_sogs pa'i sgras so shing kyang ngo /_/sngon zhes bya ba ni nam langs pa dang langs la gtsang sbra la sogs pas bya'o/_/de ltar rnal 'byor pa rnams kyi sems ye shes su bskyed pa ste/_'di la yang dngos po thams cad rnam par rtog pa dang
[\[132a.7\]]bral ba sems kyi chos nyid ni gtsang sbra dag pa'o/_/'dod pa la sogs pa'i dri ma med pas kha bkru ba'o/_/'di rnams thams cad du bden pa'i ngag gis ni so shing ngo /_/de ltar 'jig rten gyi khams bskyed pa'i rgyu'i chos kyi gnas ni gtsang sbra'o/_/thams cad ye
[\[132b\]]
[\[132b.1\]]shes kyi rang bzhin gyi kha bkru ba'o/_/dngos grub thams cad kyi rang bzhin ni so shing ste sngon du'i phyir ro/_/slar yang bcom ldan 'das zhes bya ba la sogs pa ste/_thang ka la sogs pa'i sku la dmigs nas ji ltar 'chad par 'byung pa'i sgom par bshad pa dang ldan pa ste de'i
[\[132b.2\]]tshe rnal 'byor pa rnams kyi ye shes khams gsum gyi dkyil 'khor gyi 'khor lo'i rnam par so sor snang ngo /_/de rnams kyis kyang gzhal med khang na spyod pa rnams kyi dbus su tshangs pa'i gzhal yas khang rdzogs par byed de de'i rnam pa gzhal med khang na spyod pa rnams
[\[132b.3\]]kyis bltas nas slar yang sngon gyi bag chags kyis khams gsum pa'i rnam pa tshangs pa la sogs pa'i lha rnams rjes su dran par byas nas blta ste bcom ldan 'das kyi bdag nyid can rnams so/_/yi dgas gdan can drag chen po/_/zhes bya ba ni phyi rol du rnam par
[\[132b.4\]]rtog pa thams cad gzhom pa'i don du yi dgas te ro'i gdan no/_/dur khrod kyi dbus su rnal 'byor pa rnams kyis de'i ye shes las byung bas sngon gzhal med khang la nye bar spyod pa zhal bzhi pa tshangs pa chos kyi dbyings kyi bdag nyid can ni yi dgas so/_/gang phyir
[\[132b.5\]]chos dbyings bdag nyid can/_/zhes bya ba'o/_/'gro ba'i don dang ldan pa bsgom/_/zhes bya ba ni sngon du rnal 'byor pa 'di rnams kyi sna tshogs pa'i bsam pa ste/_de'i tshe bsam pas ye shes mtha' med cing thug pa med pa'i 'jig rten gyi khams kyi nang rnams su grangs med
[\[132b.6\]]pa'i sangs rgyas rnams nam mkha'i khongs su rnam par gnas so/_/de rnams kyis 'chad par 'gyur ba'i bskul bas tshangs pa'i lus su gnas pa'i rdo rje 'chang rab tu sad par byed do/_/phyis rab tu sad pas ting nge 'dzin dmigs par bya'o zhes bya ste/_sngon du 'gro ba
[\[132b.7\]]'di rnams thams cad kyi don gyi rgyur rnal 'byor pa rnams kyi ting nge 'dzin la dmigs pa de rnams kyis te/_tsa'i yi ges sngon sna tshogs pa'i sangs rgyas kyi zhing rnams su nye bar spyad pa las de'i rnam pa'o/_/kun nas kun du skad cig gis/_/zhes bya ba ni dang po sbyor
[\[133a\]]
[\[133a.1\]]ba dang dkyil 'khor rgyal po mchog dang las rgyal po mchog dang thig le'i rnal 'byor dang phra mo'i rnal 'byor thams cad rdzogs par bya ba'o/_/kun zhes bya ba ni thig le bzhi'i rang bzhin gyi don te/_de ltar yang thig le bzhi gsungs pa/_shrI yig ces bya ba la
[\[133a.2\]]sogs pas te/_'byung ba kun gyi don zhes bya ba ni phyi rol du sa la sogs pa dkyil 'khor 'byung ba'i don dang khams gsum mo/_/nang gi bdag nyid ces bya ba ni sa la sogs pa'i khams kyi rang bzhin gyi lus kyang ngo /_/de 'dod pa zhes bya ba ste/_'di gnyis kun rdzob kyi gzugs
[\[133a.3\]]can zhes bya bar 'dod pa'o/_/'jug pa med pa ni don dam pa'o/_/tsa'i yi ges 'dod pa zhes bya ba ste/_de yang bde ba'i mtha' can gang /_/zhes bya ba ni lhan cig skyes pa'i dga' ba'i mthar lhung ba med pa bral ba ji srid pa ste bar ma'i bde ba brjod du med pa'o/_/'di la
[\[133a.4\]]sogs pa zhes bya ba ni mtha' med cing thug pa med pa'i chos dang chos nyid mtshan nyid kyis gsungs pa ste/_bcom ldan 'das kyis thabs dang shes rab kyi bdag nyid can gyi chos kyis kyang ngo /_/de thams cad gnyis su med pas kyang shrI'i yi ge nye bar bstan pas so/_/de brjod pa
[\[133a.5\]]zhes bya ba ni yi ge'i rnam pa sna tshogs pa brjod pa'i po tir bshad pa ste yongs su bzhag pa zhes bya ba'o/_/thig le dang po ste 'dis dang po'i sbyor ba thams cad thos pa dang bsam pa la sogs pa sngon du rjes su dran pa'i tshogs gsungs pa'o/_/de ltar thig le gnyis
[\[133a.6\]]pa dang po'i sbyor ba de nyid kyi tshogs gsungs pa/_he yig ces bya ba la sogs pa ste snying ga nas kun du zhes bya ba ni thos pa dang bsam pa'i dus su yang mi 'dod pa ma yin te ye shes longs spyod rdzogs pa'i bdag nyid can snying ga nas rang gi sems mi gtong pa'o/_/
[\[133a.7\]]de yang he ru ka la sogs/_/zhes bya ba ni sna tshogs pa'i dkyil 'khor gyi 'khor lo'i bdag nyid can no/_/rang gi 'khor lor son zhes bya ba ni longs spyod rdzogs pa'i bdag nyid kyi 'khor lo ste nam mkha' la gnas pa'i he ru ka la sogs pa sna tshogs pa'i rdo rje 'chang
[\[133b\]]
[\[133b.1\]]gi gzugs de rnams kyi nang du 'di gzhag pa ste skyed pa po zhes bya ba'o/_/stong pa'i bdag nyid can yang zhes bya ba ni 'dzin pa po la sogs pa'i dkyil 'khor gyi 'khor lo rgyus stong pa'o/_/de'i phyir rgyu med pa la sogs pa nyid kyis brtags pa'o/_/stong pa'i rgyu thams cad kyis
[\[133b.2\]]mi 'dod pa'i rgyu zhes bya ba'i don to/_/de rnams kyis kyang rang bzhin chos bdag med pa ste zhes bya ba ni chos thams cad kyi bdag nyid chos kyi sku'i mtshan nyid longs spyod rdzogs pa'i sku'o/_/rnal 'byor rnams kyi sbyor gnas pa/_/zhes bya ba ste de stong pa zhes bya bar 'brel
[\[133b.3\]]lo/_/'di ni thig le gnyis pa ste tshogs pa gnyis pa'o/_/de bzhin du gsum pa'i thig le gsum la sogs pa dang po sbyor ba'i yongs su byed pa gsungs pa/_bkod pa zhes bya ba la sogs pa ste thos pa dang bsam pa la sogs pa'i dus su don gang yongs su rtogs
[\[133b.4\]]par byed de/_de nyid gang zag gi bdag med pa sprul pa can gyi sku'o/_/sna tshogs pa'i chos 'chad pa la sogs pa'i rtog pa'i dra ba rnam par spro'o/_/mi 'dod min pas chen po zhes bya ba ni mkhas pa rnams kyi nges pa'o/_/de rnams kyis kyang ru'i yi ge'i don gyis gsungs pa ste/_
[\[133b.5\]]de'i don gsungs pa/_ru yig rkyen gyi bdag nyid de/_/zhes bya ba ni/_ru yig bkod pa dang bral ba/_/zhes bya ba ste/_lung gi nang du gsungs pas de'i rkyen gyis longs spyod rdzogs pa dang chos dang sprul pa'i sku la de'i bkod pa dang bral ba zhes bya ba ni kun rdzob kyi bden pa'i
[\[133b.6\]]rnam par rtog pa las ring du byas pas yid la 'dod pas byung ba rnams kyi rnam par rtog pa tsam kyang med pa ste/_bdag gis zhes bya ba ni de dang 'dra ba'i ste shAkya thub pa la sogs pa rnams kyi chos dang longs spyod rdzogs pa dang sprul pa'i bdag nyid can rnams kyi sangs
[\[133b.7\]]rgyas rnams kyang ngo /_/de'i phyir rnam par mi rtog pa'i ye shes de sangs rgyas kyi zag pa med pa nyon mongs pa med pa phung po lhag ma med pa'i mya ngan las 'das pa'i mtshan nyid do/_/de lta bu'i rkyen gyi yi ge'o/_/sangs rgyas kyi kun rdzob kyi yi ge rnams su ye shes ma yin te
[\[134a\]]
[\[134a.1\]]sangs rgyas kyi ming dngos po'i 'du shes bdag gi 'du shes zhes bya ba cung zad yod pa ma yin no zhes bya ba'o/_/thig le gsum pa dang yongs su bcad pa gsum pa'o/_/thig le bzhi pa dang rnal 'byor chen po'i yongs su byed pa gsungs pa/_ka slar zhes bya ba
[\[134a.2\]]la sogs pa ste/_'dir sngon du 'di rnams rnal 'byor pa 'di rnams kyis thos pa dang bsam pa la sogs pa'i dus su chos bdag med pa'i mtshan nyid du thams cad 'gro ste/_de ltar rang nyid chos kyi sku'o/_/chos thams cad kyi rang bzhin gyi mtshan nyid kyi phyir ma lus pa rtsod
[\[134a.3\]]pa med pa sangs rgyas dang byang chub sems dpa' rnams kyi rigs so/_/ci slar yang gzhan yod pa bdag gis 'di lta bu'i ye shes rnams kyis gnyis su med pa rnams su gang gzhan gyi rigs pa ma mthong ste/_gang gi phyir de'i tshe rtsa'i yi ge gnyis su med pa'i ye
[\[134a.4\]]shes rang nyid sangs rgyas kyang gang na yang cung zad gnas pa med ces bya ste chos kyi sku spangs pa'am gzhan gyi rigs la thim pa ste/_dbang phyug gi lta bar rigs dang rigs las byung ba brjod pa dang skye ba dang por gnas so/_/de'i phyir gang gi tshe de rnams kyi
[\[134a.5\]]rigs pa ma yin te lus ni rigs yin la ye shes ni rigs las byung zhes te rigs rnams la brten pas ni rigs las byung ba'o/_/de nyid rigs dang rigs can zhes bya ba'i don to/_/de ltar gnyis po dag med par grub ste gang gi tshe yang rgyu dang 'bras bu'i nges
[\[134a.6\]]par dpyad pa med do/_/'bras bu'i dngos po la rgyu yod na sA lu la sogs pa'i sa bon kyang ngo /_/de ltar gal te rgyu med na 'bras bu ji ltar zhe na/_de la sogs pas rgyu'i dngos po la rnam par dpyod pa med do/_/gal te yang rigs las byung ba la rigs la brten pa de'i
[\[134a.7\]]tshe ji ltar bshad pa bzhin no/_/de ltar gang gi phyir ka'i yi ges gsungs pa ste/_sangs rgyas dang sangs rgyas kyi ye shes kyang gang na yang gnas pa med do/_/de ji ltar byang chub ce na/_thams cad mi bden pa'i sku thams cad kyi mtshan nyid kyi phyir byang chub ces bya'o/_/
[\[134b\]]
[\[134b.1\]]de yang bsgom pa dang yid kyis gzung ba'i dngos po yang mi bden pa'o/_/de'i dngos po yang stong pa ste gong bu rdul phra rab kyi dbye bas rnam par dpyad par gyur pas bum pa dang snam bu la sogs pa chos kyi sku'i gzugs so/_/de yang bstan pa'i rab tu bcings pas chos kyi
[\[134b.2\]]sku mngon par brjod pa'i 'du shes tsam mo/_/dngos med mngon sum stong pa nyid/_/ces bya ba ni 'di ni sgyu ma dang rmi lam dang dbang po'i dra ba'i rang bzhin khams gsum gyi dngos po rab tu gsal ba tsam stong pa ma yin pa gzung ba med pas dngos po tsam gyi rang
[\[134b.3\]]bzhin can no/_/gang gi phyir mi 'dod pa ma yin na thog ma med pa'i dus kyi rnal 'byor pa rnams kyis ye shes kyis bskyed pa'i dngos po thams cad do/_/'di yis dpal he ru ka'i go 'phang zhes bya ba ni sngon du bshad pa'i thig le bzhi'i yongs su 'dzin pa po'i gnas
[\[134b.4\]]kyi nges pas so/_/'di rnams kyi rgyu gsungs pa lha mo bsgom pa thams cad sngon du song bas zhes bya ba ste/_rdo rje phag mo la sogs pa bsgom pa byas pas de thams cad du 'gro ba ste 'jig rten gyi khams thams cad du rab tu 'jug pa sngon du ste thog mar bskyed pa'o/_/
[\[134b.5\]]'di ni thig le dang tshogs byed pa bzhi pa'o/_/de ltar rab tu rgyas pa yod pas tshangs pa rdo rje 'chang skad cig gis thams cad sngon bsgoms pa'i bag chags kyis gsal bar byas pa thig le bzhi'i rang bzhin dran pas mthong ba'o/_/de ltar bsgom pa'i nang du
[\[134b.6\]]thig le bzhi sngon du rgyu nyid kyi phyir ro/_/de ltar thig le bzhi'i nang du bsgom pa'o/_/de'i phyir thig le bzhi'o/_/gang gi phyir de dran pas bsgom pa'i phyir ro/_/de ltar de'i bsgom pa la sogs pa'i rnal 'byor gsungs pa/_snying ga'i zhes bya ba la sogs pa ste/_rnal
[\[134b.7\]]'byor pa rnams kyis snying gis te rnal 'byor pa rnams kyis snying gar nyi ma dang chu skyes kyi dbus su bsgom par bya'o/_/ye shes kyi sa bon zhes bya ba ni hUM gi yi ge'o/_/rang byung la sogs zhes bya ba ni ji ltar 'ga' zhig tu yang rab tu 'bar bar song ba yod pa
[\[135a\]]
[\[135a.1\]]ni sdong bu dang me tsam gyis slar yang 'bar ro/_/de bzhin du dga' ba dang bcas pa'i sems kyi bde ba tsam gang yin pa de sems kyi sa bon te ye shes kyi rnam pa las byung bas rang byung zhes bya ba ste thig le bzhi bsdus pa de'i gzugs zhes bya ba'i don to/_/de ltar tshangs pa
[\[135a.2\]]rdo rje 'chang gi rang gi sems ye shes dang shes bya'i gzugs su zhugs pa ste/_sngon gyi rnal 'byor pa rnams kyi ye shes su yang ngo /_/slar yang rnal 'byor pa rnams kyis sa bon de'i 'od zer rnams 'phro ba spro ba ste/_sna tshogs pa'i kha dog ni kha dog lnga la sogs pa rnams kyis nam
[\[135a.3\]]mkha' gang bar bgyis pa ste khyab bya'i gzugs su'o/_/de rnams kyis yang ye shes mkha' 'gro ma'i gzugs zhes bya ba ni rdo rje phag mo la sogs pa'i dra ba spyan drangs te/_lha zhes bya ba ni he ru ka la sogs pa rnams kyi rjes su dpa' bo yang spyan drang ba nyid do/_/nam mkha' zhes
[\[135a.4\]]bya ba ni mchod pa byas pa'i de ma thag tu de de bzhin du bshad do/_/bdud rtsi rnams kyis zhes bya ba ni bi mu shu ra ma zhes bya ba'o/_/de yang zla ba dang nyi ma shar ba las skyes pa'i bdag nyid ces bya ba ni srog dang thur sel rnam par bzung bas khams thams cad zhu ba rnams kyi rnal
[\[135a.5\]]'byor ma'i tshogs la mchod par bya'o/_/sdig pa bshags pa sogs zhes bya ba ni bla na med pa'i mchod pa rnam pa bdun rnams kyis mchod pa'o/_/de yang sdig pa bshags pa dang mi byed pa'i sdom pa dang /_bsod nams la rjes su yi rang ba dang /_yongs su bsngo ba dang /_
[\[135a.6\]]gsum la skyabs su 'gro ba dang /_byang chub kyi sems bskyed pa dang /_lam la brten pa'o/_/slar yang snying rje la sogs pa ni byams pa dang dga' ba dang btang snyoms rjes su dran par bya'o/_/stong nyid rang bzhin bdag nyid kyang /_/zhes bya ba ni/_oM sarba d+harmAHshU n+ya tA swa b+hA ba shUn+yo\u0f85haM/_
[\[135a.7\]]oM sarba d+harmAHswa b+hA ba shu d+d+ho\u0f85haM/_oM shU n+ya tA dz+nyA na badzra swa b+hA ba At+ma ko\u0f85haM/_zhes bya ba bsgom par bya'o/_/de bzhin du oM yo ga shud+d+haHsarba d+ha rmA yo ga shud+d+ho\u0f85haM/_zhes bya ba'o/_/de'i rjes su sa bon lnga/_/zhes bya ba ni yaM raM baM laM suM phyi rol la sogs par yongs su bskor nas zlum por
[\[135b\]]
[\[135b.1\]]te rlung dang me dang chu dang dbang chen gyi dkyil 'khor rnams dang ri rab kyi dbus su de yang blta bar bya'o/_/de ltar de'i rang bzhin gyi khang pa brtsegs pa sprul par bya zhes bya ba ni gnyis pa khang pa brtsegs pa ste des tu'i yi ge ni nges par gzung ba'o/_/gcig ces bya ba ni
[\[135b.2\]]gsal bas ri rab kyi steng las spros pas sa'i mthil dang dbyibs kyi bdag nyid can no/_/de ltar tshangs pa'i gzugs kyis rdo rje 'chang gi las kyi rang bzhin du gsungs pa/_'od zer spro ba'i phyir gzhal med khang na spyod pa rnams kyi sems rnams la rab tu 'jug par 'gyur ro/_/
[\[135b.3\]]de rnams kyi ye shes bkug nas de'i tshe bar snang la sngon gyi sangs rgyas rnams kyi ye shes spro ba'i sbyor bas ye shes kyi mkha' 'gro ma la sogs pa'i gzugs kyis te mtha' med pa'i dpa' bo dang rnal 'byor ma bzhugs pa'i ye shes kyang ste/_de rnams lan cig tu byas nas dbang
[\[135b.4\]]du bya ba dang bkug par 'gyur ro/_/gzhal med khang na spyod pa rnams kyis 'di sems bskyed par 'gyur te/_tshangs pa gcig pu gzhal yas khang gi steng na gnas pa bltas nas/_des 'di'i skad cig la rang nyid mya ngan las 'da' ste de la gnas par mi 'gyur ro/_/nam
[\[135b.5\]]mkha'i khongs yongs su bkang nas de'i dbus su gnas pa yod pa na rang gi snang bas ye shes dang shes bya gnyis kyis 'gro ba'i bdag po'i gzugs rang bdag gis mthong ngo zhes bya ba'i don to/_/de ltar bdud rtsi la sogs pa lnga rnams kyis dang de bzhin du sdig pa
[\[135b.6\]]bshags pa la sogs pa bdun rnams kyis dang /_snying rje la sogs pa bzhi rnams kyis dang de bzhin du stong pa nyid la sogs pa'i sngags bzhi rnams kyis dang sa bon lnga rnams kyis kyang de kho na nyid nyi shu rtsa lnga'i rgyu'o/_/de yang lA ma'i mtshan nyid kyi le'ur gsungs
[\[135b.7\]]te rang bzhin gyi skyes bu la sogs pa nas stong pa nyid kyi mthar thug pa'i 'jig rten gyi khams kyi gnas lugs su 'gyur ro/_/de ltar rgyu'i rdo rje 'chang zhes bya ba la sogs pa dang g.yon dang g.yas pa'i zhes bya ba'i bar du bsgom pa la sngon du bshad pa'i bar snang la
[\[136a\]]
[\[136a.1\]]gnas pa'i tshangs pa la sogs pa dang bcas pa gzhal yas khang rnams su gzugs brnyan ye shes kyi gzugs tshangs pa la sogs par son pa rnams de'i tshe nam mkha'i mtshan nyid kyi rang bzhin du 'gyur ro zhes bya ba ni ye shes kyi rang bzhin spangs pa'o/_/de ltar
[\[136a.2\]]rdo rje 'chang gi mdog dang mtshon cha de bzhin du bshad par 'gyur ro/_/de ltar 'dab ma bzhi bcu rtsa brgyad ces bya ba la sogs pa nas bsgom pa'i nyi ma can zhes bya ba'i bar des 'di skad bshad de/_pad+ma dang ri rab kyi steng gi cha 'khor lo bcu gnyis rnams su de bzhin du rdo rje phag mo'i
[\[136a.3\]]'khrul 'khor gyi 'khor lo rim pa ji lta bu rnams su gnas nyi shu rtsa lnga rnams gsungs pa/_'khor lo'i rwa bar ni bcom ldan 'das kyi 'khor lo'o/_/gnya' shing 'dzin dang pad+mar ni phag mo'o/_/zla ba'i gling du ni bcom ldan 'das so/_/sbrang rtsi'i rgya mtshor phag mo'o/_/
[\[136a.4\]]gshol mda' 'dzin dang dkar po'i gling du bcom ldan 'das so/_/mar gyi rgya mtsho dang seng ldeng can gyi rir phag mo'o/_/ku sha'i gling du bcom ldan 'das so/_/zho'o rgya mtsho dang blta na sdug gi rir phag mo'o/_/mi'am ci'i gling du bcom ldan 'das so/_/'o ma'i rgya mtsho dang rta rna
[\[136a.5\]]can gyi rir phag mo'o/_/krung krung gi gling du bcom ldan 'das so/_/chu'i rgya mtsho dang dul rngo ba'i rir phag mo'o/_/drag po'i gling du bcom ldan 'das so/_/chang gi rgya mtsho dang gangs can gyi rir phag mo'o/_/'dzam bu'i gling du bcom ldan 'das te de bzhin du ba tshwa can dang
[\[136a.6\]]zho dang me dang rlung dang nam mkhas bskor ba rnams su bcom ldan 'das so/_/phyi'i dkyil 'khor gyi kun nas 'khor lo'i rwa ba dang rdo rje'i ri'i zhes bya ba ni nges pa'o/_/de ltar dpal he ru ka dang rdo rje phag mo'i 'khor lo nyi shu rtsa bzhi shes rab dang thabs kyi bdag nyid snying rje dang stong pa
[\[136a.7\]]nyid kyi rang bzhin dang ye shes dang shes byar shes par bya'o/_/de ltar 'khor lo'i rwa ba la sogs pa gnas nyi shu rtsa drug rnams kyang ngo /_/de ltar gri gug ces bya ba la sogs pas ri la sogs pa 'di rnams thams cad kyi bar mtshams rnams su shes par bya ste/_lhag
[\[136b\]]
[\[136b.1\]]ma rnams la ri mo lnga lnga la sogs pa bya'o/_/yang na gri gug ces bya ba la sogs pas zhags pa dang lcags kyu spangs la gnas bcu gcig ste 'dod pa'i khams 'chad pa'o/_/de bzhin du sgo bcu drug rnams kyis kyang gzugs kyi khams 'chad do/_/de bzhin du rgyu'i rdo rje
[\[136b.2\]]'chang gis gnyis gsum bzhi dang ri mo lnga rnams kyis gzugs med pa'i khams ye shes lnga'i rnam pas bshad pa'o/_/de ltar yang rnal 'byor pa rnams kyis bsgom pa'i dus rnams su yongs su gyur zhes bya ba la sogs pas rgyu'i rdo rje 'chang rang dang 'dra ba'i shes rab dang
[\[136b.3\]]thabs kyi lhan cig tu zhu bar gyur nas sa bon du gyur pa'i gnas skabs su gyur to/_/des de ltar rdzogs pa ni dkyil 'khor gyi 'khor lo gtso bo'i dkyil 'khor pa rnams kyis lhan cig bzhis lhag pa'i lnga brgya'i bdag nyid can bsgom par bya'o zhes bya ba ste 'chad
[\[136b.4\]]par 'gyur ba'i 'bras bu'i rdo rje 'chang ngo /_/rdzogs pa zhes bya ba ni de'i 'jig rten gyi khams kyi sems can gyi 'jig rten bskyed pas ri rab kyi steng du tshangs pa la sogs pa rtsen pa'i sbyor bas 'jug pa'o/_/sa gzhi'i mthil du yang zhes bya ba ni sngon du bshad pa'i bdud rtsi
[\[136b.5\]]la sogs pa rnams kyis mchod pa byas nas de bzhin du yang sngon gyi lha bshos dbul ba'i sa'i steng du bdud rtsi zhu ba'i gzugs kyis rnam par gnas pa'o/_/de'i bdud rtsi myang bas lha de rnams nam mkha'i rang bzhin ma yin no/_/der de ltar bdud rtsi'i dbus su rab
[\[136b.6\]]tu zhugs par gyur to/_/rang gi 'od mi snang bar song ba rnams sems med par rnam par gnas so/_/slar yang rnal 'byor pa rnams kyi rnam par shes pa rgyu'i rdo rje 'chang yongs su gyur pa yod pas dkyil 'khor pa thams cad kyis kyang stong pa nyid kyi gzugs su
[\[136b.7\]]gyur to/_/de rnams kyis kyang glu sgra rnams kyis rtag tu zhes bya ba ni snying rje dang /_byams pa dang /_dga' ba dang /_btang snyoms kyi rang bzhin gyi rnal 'byor ma rnams kyis sngon gyi smon lam gyi dbang gis rab tu sad par byed do/_/glu de gsungs pa/_'gro ba mgron 'bod
[\[137a\]]
[\[137a.1\]]ces bya ba la sogs pa ste/_rkang pa bzhi pa'i tshigs su bcad pa bzhi rnams kyis te/_khyab bdag nyi ma re rer 'gro ba mgron 'bod na/_/zhes bya ba ni kye khyab bdag 'gro ba snying rje'i ros khyod kyis mgron du bos pa ste/_khyod ni ci'i phyir stong pa nyid du bzhugs
[\[137a.2\]]zhes bya ba ste ci'i don du khyod stong pa nyid la rab tu zhugs par gyur/_de'i phyir bzhengs shig bdag ni snying rje'i rang bzhin te zhes bya ba ni bzhengs shig stong pa nyid kyi ting nge 'dzin spongs la bdag cag snying rje'i rang bzhin can ma rnams kyis sems can gyi don mdzod cig
[\[137a.3\]]pa'o/_/ci de nyid gsungs pa/_bde ba chen po'i rdo rjes bdag la 'dod pa mdzod/_/ces bya ba ste/_bde ba chen po'i kye mgon po rdo rje 'chang mchog tu zag pa med pa'i sbyor ba dang ldan pas bdag la 'dod pa gyis rol par gyis te rang gi 'dod pa rdzogs par mdzod ces bya ba'i
[\[137a.4\]]don to/_/slar yang gsungs pa/_gson cig gson cig gzhan gyi dgos pa nub/_/ces bya ba ni kye khyab bdag bdag cag snying rje'i rang bzhin can ma rnams kyi bdag gson cig khyod kyis gcig tu na stong pa nyid la zhugs pa tsam ma yin gyi gzhan rnams khams gsum
[\[137a.5\]]gyi sems can rnams kyi dgos pa nub pa ste byams pa med pa nyid kyi phyir sdang ba'i byams pa rnams skye'o zhes bya ba'o/_/'jig rten phyugs rnams shi ba bzhin du song /_/zhes bya ba ni sdang ba'i byams pa gang gis 'jig rten gyi phyugs la rnam par ma dpyad pas 'chi ba'o/_/slar
[\[137a.6\]]yang dmyal ba la sogs pa'i sdug bsngal nyams su myong bar 'gyur ro/_/de'i phyir nga'i ngag la nyon la stong pa nyid spongs shig pa'o/_/des ci bya ba gsungs pa/_bdag gi pad+ma rgyas pa la 'dod mdzod/_/ces bya ba ste/_bdag gi shin tu kha bye ba rgya che ba lhan
[\[137a.7\]]cig skyes pa'i rang bzhin gyi pad+ma byams pa'i ro'i gzugs de khyod kyis 'dod pa gyis shig_/gang gis 'dod pa byas pas de ltar 'jig rten kun ni bde 'gyur ro/_/zhes bya ba ni de'i tshe 'jig rten 'di rnams thams cad kyi bde bar 'gyur ro/_/de rnams kyang mi
[\[137b\]]
[\[137b.1\]]'chi'o/_/dmyal ba la sogs par 'gro bar mi byed do/_/lam gyi yang rgyur 'gro'o/_/slar yang gzhan gsungs pa/_rdo rje 'dzin pas bdag la rol cig rol/_/zhes bya ba ste/_kye bya ba bdag rdo rje 'chang bdag cag rab tu dga' ba'i rang bzhin ma rnams la rol pa dang
[\[137b.2\]]rtsen pa gyis shig stong pa nyid kyi ting nge 'dzin spongs shig pa'o/_/lhan skyes rang bzhin brjod du med pa 'thob/_/ces bya ba ni/_gang gis stong pa nyid kyi ting nge 'dzin spangs pa yod pas brjod du med pa'i lhan cig skyes pa'i rang bzhin gyi bde ba 'thob pa ste des sems
[\[137b.3\]]can rnams kyi rab tu dga' bar 'gyur ro/_/'on kyang 'jig rten sems can gzhan ni rmongs gyur pas/_/zhes bya ba ni/_gcig tu na khyod kyis rab tu dga' ba dang bral bas 'jig rten pa thams cad bkug cing mgron du bos pa yod pa ma yin te/_byang chub kyi yul de'i
[\[137b.4\]]tshe gzhan gnyis pa nyid du 'gyur te/_/des sems can gyi don mi 'grub po/_/gzhan yang byang chub sems dpa' rnams kyi lam las 'das par 'gyur ro/_/de gsungs pa/_ji ltar khyod kyi stong nyid don med do/_/zhes bya ba ste rgyu mtshan gang gis stong pa nyid dgos
[\[137b.5\]]pa med pa la khyod kyis rab tu zhugs pas de de bzhin du bshad do/_/de'i phyir stong pa nyid dor la bdag gi mchog gi bde ba bla na med pa rab tu dga' ba'i bde bas 'dod pa gyis shig mnyam pa med pa'i sems can gyi khams rab tu dga' ba'i ye shes
[\[137b.6\]]'thob par 'gyur ro zhes bya ba'i don to/_/de bzhin du gzhan yang gsungs pa/_khyod ni chos thams cad kyi byed pa ste/_/zhes bya ba ni/_kye khyab bdag khyed ni chos thams cad kyi byed pa sems can gyi don bskyed pa rnams te/_de'i tshe ci'i phyir stong pa nyid rang bzhin son
[\[137b.7\]]par bzhugs zhes bya ba ste cis khyod lhan cig skyes pa'i rang bzhin gzung bas des ma bzhud cig stong pa nyid du zhugs pa dor cig_/de'i tshe yang bdag la mchog gi don gyis dgyes pa mdzod ces bya ba ste bdag 'jig rten gyi chos brgyad rnams la btang snyoms pa ste
[\[138a\]]
[\[138a.1\]]'on kyang snying rje'i rang bzhin can ma rnams la mchog gi don gyi bde bas 'dod pa gyis shig pa'o/_/ji ltar khyod ni 'jig rten dang mnyam 'gro/_/zhes bya ba ni gang gis don byed pa'i bde bas 'dod pa byas pa dang khyod kyis gzigs pas 'jig rten
[\[138a.2\]]khyod dang mnyam par rab tu 'gro'o/_/byang chub kyi rang bzhin gyis kyang ngo /_/de'i tshe phan tshun sems can gyi don byed do zhes bya ba'i don to/_/'di zhes bya ba la sogs pas bshad pa 'di'i glus bskul ba zhes bya ba ste sngon gyi smon lam gyis nye bar slong bas rab tu sad
[\[138a.3\]]pa ste/_he ru ka rang nyid ces bya ba ni sa bon gyi gzugs spangs nas mngon sum du he ru kar thig le bzhi'i rang bzhin rnams kyis snying rje la sogs pa'i gzugs can 'chad par 'gyur ba'i phyag dang gzugs la sogs pa dang lhan cig rab tu sad pa ni gsal ba'i
[\[138a.4\]]gzugs te 'bras bu'i rdo rje 'chang zhes bya ba'i don to/_/de ltar sngags kyi yi ge brjod pa'i bdag nyid can skad cig gis rnam pas bcom ldan 'das bzhengs pa'o/_/de'i sngags gsungs pa/_oM AHzhes bya ba la sogs pa ste/_yi ge bcu gnyis rnams
[\[138a.5\]]su phyi rol la sogs pa'i pad+ma'i bar du 'khor lo rnams dang pad+ma dang dpa' bo dpa' mo'i dbang phyug ma thams cad dang lhan cig tu skyes pa ste lhag ma rnal 'byor pa rnams kyi sgom pa rnams ni thams cad rtogs par sla'o/_/'on kyang 'jig rten gyi khams kyi de'i
[\[138a.6\]]rnam par gzhag pa bshad par bya ste/_'dir sngon du gang tshangs pa la sogs pa'i lha rnams bdud rtsi'i dbus su bzhugs so/_/de'i rang bzhin las de'i tshe 'dir ye shes kyi rnam pa tshangs pa la sogs pa'i lha rnams snying rje dang byams pa dang dga' pa
[\[138a.7\]]dang btang snyoms kyi rang bzhin gyi bdag nyid rnams kyis 'dir zhugs pa las bslang ba'o/_/de rnams kyis yang sngon gyi mtshan nyid rjes su dran par byas nas lus kyi bdud rtsi za ba la zhen pas gang byas pa sngon gyi rnal 'byor bsgoms pa la sogs pa'i
[\[138b\]]
[\[138b.1\]]las de thams cad rjes su dran par byas nas sad do/_/mig gi dbang po la sogs pas thams cad mthong ngo /_/gang sngon gyi zla ba dang nyi ma bsrubs pas bdud rtsi bskyed do/_/de rnams kyis yang rang gi lus bdud rtsi nyid kyi phyir zla ba dang nyi ma la sogs pa dang
[\[138b.2\]]rgyu skar gyi 'khor lo mthong ngo /_/de'i tshe bcu gnyis kyi bdag nyid kyi chos kyi 'khor lo sngags brjod pas ri rab la sogs pa dang nam mkha'i mtha' thams cad mthong ngo /_/de las ngag skyes te des yang 'jig rten dang 'jig rten las 'das pa thams cad
[\[138b.3\]]kyi bstan bcos byung ngo /_/de ltar bstan bcos rjes su dran pa byas nas gang dang gang gis bram ze dang rgyal rigs la sogs pa ji ltar yang dkyil 'khor gyi 'khor lo'i rnal 'byor ma dang dpa' mo rnams kyi rigs rnams te/_der rigs kyi las rnams la
[\[138b.4\]]gnas nas so/_/'jigs byed dang dus mtshan sred pa dang sdang ba byung ba'o/_/des sA lu la sogs pa'i lo tog gang du btab pas sa rnams kyi cha byung ngo /_/lte ba gcig ni bud med do/_/nyi ma ni skyes pa'o/_/me ni 'dod chags so/_/gar ni gar gyi
[\[138b.5\]]nyams dgu la sogs pa ste/_sna tshogs pa'i gar dang glu dang rol mo dang skad dang lung la sogs pa dang 'dod pa'i bstan bcos dang zhe sdang dang 'dod chags dang gti mug dang phrag dog la sogs pa dang khro ba dang 'thab pa dang gtam brjod pa la
[\[138b.6\]]sogs pa'i mtshan nyid dang bla ma la bsnyen bkur ba dang mchod pa byed pa la sogs pa dang /_sbyin pa la sogs pa dang /_zhi ba'i gzugs dang /_dam pa'i chos kyi sems dang /_zhi ba la sogs pa'i las kyi tshogs kyi sems dang de la sogs pa sna tshogs
[\[138b.7\]]pa'i 'du shes rnams byung ngo /_/lus ni nag po de bzhin du ljang gu phyed phyed can zhes bya ba ni mtshan mo dang nyin par gyi 'du shes so/_/phyag bdun cu rtsa drug rnams kyi zhes bya ba ni g.yon pas khams sum cu rtsa brgyad rnams 'byin pa ste/_de yang phung
[\[139a\]]
[\[139a.1\]]pho dang /_khams dang /_skye mched dang /_yul dang /_las kyi dbang po dang las kyi dbang po'i yul te/_de ltar drug drug pas sum cu rtsa drug ste khu ba dang khrag gnyis so/_/'di rnams g.yas par sdud pa ste zung gi tshig tu gnas so/_/de bzhin
[\[139a.2\]]du zhal rnams ni bcu bdun zhes bya ba ni sngon du bshad pa rnams kyis 'di ni gsang ba zhes bya ba la sogs pas khams bcu drug rnams te bcu bdun pa ni rnam par shes pa'o/_/ral pa'i cod pan 'dzin zhes bya ba ni sna tshogs pa'i 'jig rten sgrin du re ba rnams 'khor
[\[139a.3\]]lo can du bya ba'i phyir dang dam pa'i chos la gzhag pa'i phyir ro/_/dpa' bo zhes bya ba ni sna tshogs pa'i dgra rnams kyis sngon gyi nyon mongs pa dang nye ba'i nyon mongs pa la sogs pa skyes pa rnams kyi g.yul ngo las rgyal ba nyid kyis so/_/sna tshogs rdo rje zhes
[\[139a.4\]]bya ba ni sangs rgyas dang chos dang dge 'dun dang bla ma dang rnal 'byor ma rnams la dad pa nyid kyi phyir ro/_/zla ba phyed pa can zhes bya ba ni ro mchog myang ba dang khu ba'i thigs pa zhu ba nyid kyis so/_/mche ba chen po gtsigs pa'i zhal/_/zhes bya ba ni sdang ba rnams
[\[139a.5\]]tshar gcod pa nyid kyi phyir ro/_/zhal rnams ser ba dang ljang gu dang dmar po dang nag po'i kha dog gis dus bzhi dang thun mtshams bzhi dang dus tshod bzhi'i phyir ro/_/de ltar yang mtshon cha'i tshogs rnams g.yas dang g.yon pa na zhes bya ba ni ji lta ba'i rim pas
[\[139a.6\]]glang po che'i pags pas 'khor ba'i chos rnams kyi 'jug pa'o/_/skye gnas kyi phyag rgyas ni mya ngan las 'das pa la 'jug pa'o/_/lhag ma phyag bdun cu rtsa gnyis kyi mtshon cha rnams kyis dang de bzhin du mgo bo lngas brgyan pa dang phyag rgya drug gis dang mgo bo
[\[139a.7\]]brgya'i phreng bas dang dpung rgyun gyis dang /_zhabs gdub kyis dang de'i sgras dang stag gi pags pas dang ba spu 'khyil pa yis te de ltar brgyad cu rnams kyis sems kyi spyod pa stong phrag brgyad cu rnams byung ba'o/_/de ltar spyan lnga bcu rtsa gcig rnams kyis oM
[\[139b\]]
[\[139b.1\]]gyi yi ge la sogs pa nas ka'i yi ge'i mthar dbyangs dang gsal byed kyi yi ge rnams kyi 'du shes so/_/de ltar de'i mdun du zhes bya ba la sogs pa dang bsgom par bya'o zhes bya ba'i bar du rdo rje phag mo'i bsgom pa la mkhas pas sna tshogs pa'i gnas su dpa'
[\[139b.2\]]bo dang dpa' mo'i dbang phyug ma rnams bskyed par 'gyur ro/_/dar gyi phreng ba ni dpa' bo dang dpa' mo'i dbang phyug ma rnams la ste des sna tshogs pa'i sa'i dum bu rnams su chos la sogs pa yang dag par srung ba'i don du stobs kyi 'khor los sgyur ba la
[\[139b.3\]]sogs pa sna tshogs pa'i rgyal po byung ngo /_/brtul zhugs zhes bya ba ni sngon gyi rnal 'byor pa rnams kyis byas pa'i las kyi phyir zhes bya ba'i don to/_/de ltar rgyu'i rdo rje 'chang bsgom pa ni bsnyen pa'o/_/de zhu bar gyur pa ni nye ba'i bsnyen pa'o/_/'bras bu rdo rje
[\[139b.4\]]'chang du rdzogs pa ni sgrub pa'o/_/de nas rdo rje phag mo bsgom pa'i rnal 'byor ni sgrub pa chen po zhes bya ste/_mthar gnas dang bdag dang rnal 'byor bsrung ba la sogs pas dang po sbyor ba zhes bya ba'i ting nge 'dzin lus kyi rang bzhin can no/_/da ni dkyil
[\[139b.5\]]'khor rgyal po mchog ces bya ba'i ting nge 'dzin gsungs pa/_pad+ma zhes bya ba la sogs pa ste/_'dir dang po'i sbyor bas 'jig rten gyi khams 'byung ba dang rgyal po rdzogs pa'i bar du'o/_/de nas dkyil 'khor rgyal po mchog tu gnas pa'i dus te/_gang gi tshe
[\[139b.6\]]sngon gyi rnal 'byor pa rnams kyis shes rab dang thabs dag gis dang he ru ka dang rdo rje phag mo dag gis rang gi rig pa'i sna tshogs pa'i he ru ka'i gzugs rnams dang /_rnal 'byor ma rnams spro zhing sdud pa'o/_/de bzhin du ri rab la sogs pa dang sa gzhi
[\[139b.7\]]rnams gnas pa yod pas lha la sogs pa'i 'jig rten rnams dang rang rang gi gnas rnams kyi nges pas pad+ma'i 'dab ma la sogs pa 'khor lo thams cad kyi dpa' bo dang rnal 'byor ma sangs rgyas kyi rigs kyi 'jig rten rol pa ste rgyun chad pa med pa'i rgyud kyis
[\[140a\]]
[\[140a.1\]]spro ba ste re re'i mtha' med pa'i rigs zhes bya ba'i don to/_/de ltar shar la sogs pa zhes bya ba ni mkha' 'gro lnga'i rigs las byung ba lnga ste/_de ltar/_mkha' 'gro ma dang gzugs can ma/_/'od byed ma dang mdog nag ma/_/yongs gyur ma dang byis bcas ma/_/
[\[140a.2\]]rjes su mdog ma kha dog sngo ba ste shar la sogs pa nas byang gi mthar sa gzhi'i rjes su rigs pa'i kha dog go/_/de las byung ba'i dngos po rnams kyis za ba la sogs pa'o/_/de ltar lA ma la sogs pa yang shes par bya'o/_/g.yon skor du zhes bya ba ni ji ltar me long
[\[140a.3\]]du gdong la sogs pa'i gzugs brnyan g.yon pa'i lus po ni g.yas par so sor gsal te g.yas pa'i lus po g.yon par kyang ngo /_/de'i tshe rnal 'byor pa rnams kyi dkyil 'khor rnams su he ru ka la sogs pa dang rnal 'byor ma'o/_/des kyang g.yas pa'i
[\[140a.4\]]lag pa rnams su g.yon pa'i mchod pa'o/_/de bzhin du lag pa g.yon pa rnams su g.yas pa'i mchod pas zhes bya ba ni gdams pa'o/_/de rnams kyis kyang ri rab gling thams cad kyi g.yon par so sor gsal te nyi ma'i lag pa'i 'od zer gyis kyang ste
[\[140a.5\]]g.yon du shar nas g.yas su 'gro'o/_/de'i grib ma'i lag pa g.yas su shar nas g.yon du 'gro'o/_/de ltar yang bdud rtsi lnga'i snod las sngon gyi rnal 'byor pa rnams kyi nyi shu rtsa bzhi'i gnas dang nye ba'i gnas kyi gnas rnams su thig le 'brul lo/_/de
[\[140a.6\]]rnams kyis kyang dpa' bo dang rnal 'byor ma thams cad kyis bstar bar bya bar 'gyur ro/_/des yang lha rnams kyi nye bar longs spyod par 'gyur ro/_/g.yas brkyang zhes bya ba ni slar yang byang chub kyi lam rnams su rab tu 'jug par 'dod do/_/thod pa'i phreng
[\[140a.7\]]ba sogs 'dzin ma/_/zhes bya ba ni/_sna tshogs pa'i sngags kyi bzlas pa rnams la dga' ba'o/_/phyag dang mtshon cha dag ni lta ba drug la sogs par 'jug par yang ngo /_/de byis pa'i sngags pa bsgrib par bya ba'i phyir phag mo ji ltar gcig tu na sangs rgyas pa'i ye
[\[140b\]]
[\[140b.1\]]shes 'chad pa 'ba' zhig ma yin zhes bya ste 'di ni thig le'i 'khor lo'o/_/da ni 'khor lo'i ra ba'i 'khor lo gsungs pa/_de'i phyi rol du zhes bya ba la sogs pa ste thog mar ye shes kyi sku'i rnam par gzhag pa brjod par bya ste/_'khor lo de'i bdag nyid rnams su
[\[140b.2\]]yang ngo /_/de yang thog mar rdo rje'i 'khor lo zhes bya ba ni mi phyed pa'i gzugs nyid kyi phyir ro/_/'khor lo'i ra ba na gnas pa thams cad kyi yang dngos po thams cad dbyer med pa'i sems te phan tshun dag 'dod chags la sogs pa med do/_/de nyid de ltar bla na med
[\[140b.3\]]pa'i rigs te 'di rnams thams cad kyi bla na med pa nyid kyi phyir dang mthar thug pa zhes bya ba ste nges pa'o/_/de ltar sa gzhi sngo dang gnag pa'i dbus su zhes bya ba ni ri rab kyi grib mas kyang ste sems dang sems las byung ba la sogs pa rnams kyis gnyis su med pa'o/_/des
[\[140b.4\]]kyang de rnams kyi de'i mdog go/_/de ltar mkha' 'gro ma la sogs pa nas 'bar chen mo zhes bya ba'i bar rnams kyis rnal 'byor ma sum cu rtsa drug rnams dang de'i rigs can rnams de'i rang bzhin rnams kyis 'khor lo'i ra bar zhes bya ba'o/_/de ltar phyag bzhi zhes bya ba ni rlung dang me dang
[\[140b.5\]]chu dang nam mkha'i bdag nyid can gyi bdud rtsi zos pas rags pa nyid de sa med do/_/de ltar thod pa bdud rtsi'i snod dang kha T+wAM ga rang dang gzhan gyi cha'i rdzas yongs su gzung pa med de ser sna med pa nyid kyi phyir ro/_/DA ma ru zhes bya ba ni sgra dang sgra'i lan gyis 'du shes tsam kyang med pa
[\[140b.6\]]zhes bya ba'o/_/gri gug de bzhin zhes bya ba ni 'dod pa la sogs pa'i nyon mongs pa'i bag chags thams cad dang bral bas so/_/skra grol ba zhes bya ba ni bdag dang bdag gi ba'i gzung ba dang 'dzin pa dor ba'o/_/phyogs gos 'chang zhes bya ba ni nam mkha' la 'gro bar 'dod
[\[140b.7\]]pa'o/_/phyag rgya lnga zhes bya ba ni de bzhin gshegs pa lngas byin gyis brlabs pa'i lus su gnas pa'o/_/rdo rje'i phreng ba zhes bya ba ni sna tshogs pa'i bla ma'i gdams ngag sngon gyi bag chags rjes su dran pas brgyan pa'o/_/yi dgas gdan zhes bya ba ni rang gi sems kyi chos kyi
[\[141a\]]
[\[141a.1\]]dbyings kyi rang bzhin la'o/_/drag chen mo zhes bya ba ni rang gi lta ba la mngon par dga' ba'o/_/de ltar 'khor lo thams cad kyi rnal 'byor ma rnams kyis nges par de ltar rig par bya'o/_/sna tshogs pa'i rgyan dang ldan zhes bya ba ni sna tshogs pa'i yon tan rnams kyis rnam
[\[141a.2\]]par brgyan pa'o/_/shes rab thabs dang ldan pa mo/_/zhes bya ba ni 'chad par 'gyur bas kyang bshad par bya'o/_/de ltar 'di la sogs pas gzugs med khams zhes bya ba ni gzugs med pa'i khams rnams kyi rigs zhes bya ba'i don to/_/gnas de yang zhes bya ba ni ri rab
[\[141a.3\]]kyi kun nas phyogs dang mtshams dang logs su gnas pa nyid kyi phyir ro/_/rab tu dga' ba'i sa zhes bya ba ni sbyin pa'i pha rol tu phyin par rnam par bshad pa de rab tu dga' ba'i sems kyis rab tu phrad pa las thun mong gi sa ste de nyid de ltar phung po lhag ma med pa'i rmye don sna tshogs
[\[141a.4\]]pa sgrub pa'i bsam gtan dang po nyid kyi phyir byang chub chen po'i sa'o/_/'dis gnas 'di rnams thams cad kyi sna tshogs pa'i 'jig rten gyi khams rnams su sangs rgyas kyi chos 'jug pa bshad de 'di ni nges pa'o/_/des gnas dang nye ba'i gnas la sogs pa slar zhes bya ba ni gnas 'di
[\[141a.5\]]rnams thams cad 'chad par 'gyur ba'i rim pas gnas dang nye ba'i gnas dang zhing dang nye ba'i zhing dang 'dun sa dang nye ba'i 'dun sa dang 'du ba dang nye ba'i 'du ba dang dur khrod dang nye ba'i dur khrod dang pi la ba dang nye ba'i pi la ba rnams su 'gyur ro/_/gcig ces bya ba la sogs pas
[\[141a.6\]]de de bzhin du bshad do/_/thams cad la zhes bya ba ni dngos po thams cad kyi khams gcig pa ste mig la sogs pa thams cad do/_/sum cu rtsa drug khams rjes su rim pas zhes bya ba ni yang dag par bshad pa sum cu rtsa drug la sum cu rtsa drug rnams kyis bsgyur bas de la stong nyis
[\[141a.7\]]brgya dgu bcu rtsa drug tu 'gyur te gtso bo yon tan kun rang bzhin zhes bya ba'i gzhung gis so/_/de ltar 'di rtsa'i yi ges khams rnams rnal 'byor ma rnams kyi rang bzhin can zhes bya ba ste/_lnga pa'i don du dang po ste rnal 'byor ma rnams kyi khams so/_/rang bzhin can las
[\[141b\]]
[\[141b.1\]]dpa' bo rnams kyi khams zhes bya ba'o/_/des 'khor lo'i rwa ba rnams su de de bzhin du bshad par 'gyur ro/_/de slar yang sum cu rtsa drug dbye ba zhes bya ba ni de ltar 'khor lo'i ra ba la sogs pa'i gnas rnams su gling bcu gnyis rnams su 'gyur ro/_/der gnas de rnams su
[\[141b.2\]]yang gnas dang nye ba'i gnas la sogs pa rnam par dag pas sum cu rtsa drug gi rigs rnams su 'gyur ro/_/yul dang yul rim pas phye'o zhes bya ba'i tshig gis so/_/de ltar rdo rje'i 'khor lo rnams su gri gug gis bskor bar gnas pa zhes bya ba ste ye shes kyi pha rol tu son pa
[\[141b.3\]]zhes bya ba'i nges pa ste 'khor lo'i ra ba rnams su'o/_/de ltar yang ma gsungs kyang bshad par bya ste/_rdo rje phag mo'i 'khor lo rnams de nas dbus kyi bdag nyid du lte ba'i pad+ma rnams su yi ge nyi shu rtsa bzhis phag mo'i sngags rnams su lhag ma'i yi ge rnams rnal 'byor ma rnams
[\[141b.4\]]kyi bskyed pa ste/_le'u gnyis par bshad pas so/_/de bzhin du 'di nyid du bshad de go cha'i sngags kyi yi ge rnams dang dpa' bo dang dpa' mo'i dbang phyug ma rnams dang rnal 'byor ma bcu gnyis rnams kyi ste/_de ltar sum cu rtsa drug pa khor yug 'dzin gyi ri'i 'khor lo
[\[141b.5\]]zhes bya'o/_/de la gnas pa rnams kyi lha drang srong rnams kyi rigs zhes bya ba ni nges pa'o/_/da ni thugs kyi 'khor lo bshad par bya ste/_de nas de'i phyi rol du zhes bya ba la sogs pas zla ba'i gling gi rnam par gzhag pa'o/_/thugs zhes bya ba ni zla ba'i gling rnams
[\[141b.6\]]su gnas pa'i sems can rnams kyi snying bskyed pa rnams kyi snying gi yon tan du 'gyur ro/_/zla ba'i thig le nyid kyi phyir ro/_/dmar dang ser ba zhes bya ba ni rang gis rig pa gnyis su med pa'i phyir kha dog ces bya ba grub po/_/de ltar de'i 'khor lo'i rtsibs
[\[141b.7\]]kyi dbus su gnas pa'o/_/yul dang yul du'o/_/de ltar 'dir rnal 'byor ma rnams gsungs pa/_rdo rje 'chang ma zhes bya ba la sogs pa nas gnod mdzes rgyal po zhes bya ba'i bar du rigs sum cu rtsa drug gi rigs can ma rnams so/_/de ltar kha dog
[\[142a\]]
[\[142a.1\]]ces bya ba la sogs pa nas thog mar de'i de zhes bya ba'i bar du rtogs par sla'o/_/'on kyang gling rnams su gang rnam par gzhag pa de thams cad lung gi nang du rtogs par bya'o/_/gtso bo zhes bya ba la sogs pas 'khor los sgyur ba bcu gnyis rnams
[\[142a.2\]]kyi ming gsungs pa/_'di rnams thams cad kyis yang 'khor los sgyur ba he ru ka chen po zhes bya'o/_/de ltar he ru ka chung ngu zhes bya ba la sogs pa rtogs par sla'o/_/de rnams kyi rigs rnams 'khor los sgyur ba rnams kyi blo dang ldan pa khyod kyis mtshon
[\[142a.3\]]par bya'o zhes bya ba ni khyod kyis mig la sogs pa'i yul dang yul can ma rnams kyis de bzhin gshegs pa he ru ka'i gzugs rnams la sems bskyed pa ste bod pa'i don to/_/de ltar thugs kyi 'khor lo mdor bsdus pas bshad do zhes bya ba ni nges pa'o/_/gnyis
[\[142a.4\]]pa zhes bya ba ni sngon ma la ltos pa'o/_/de ltar yang rgya mtsho dang ri rnams su zhes bya ba ste sbrang rtsi'i rgya mtsho rnams su rdo rje phag mo'i sngags kyi yi ge rnams kyi 'khrul 'khor gyi 'khor lo rnam pa gnyis so/_/shes rab dang thabs kyi bdag nyid can rnams kyang ngo /_/da ni
[\[142a.5\]]yon tan thams cad ces bya ba'i bcom ldan 'das kyi 'khor lo gsum pa gsungs pa/_de nas de'i phyi rol du thams cad ces bya ba la sogs pas te/_dkar po'i gling yon tan thams cad ces bya ba ste sna tshogs pa'i dam pa'i chos nye bar tshogs pas sems kyang bde
[\[142a.6\]]ba nyid thob pa'o/_/de rnams kyis dkar po'i gling na gnas pa rnams bskyed pa zhes bya ba ste yon tan thams cad kyi rang bzhin no/_/de'i phyir yang dkar ba dang dmar ba'i kha dog ste 'dzin pa med pas gnyis su med pa'i yon tan gyis zhes bya ba'i don to/_/de
[\[142a.7\]]ltar rdo rje'i rtsibs zhes bya ba la sogs pa sngon bzhin no/_/de rnams kyi yang rnal 'byor ma'i rigs gsungs pa/_bram ze mo zhes bya ba la sogs pa nas/_ko lpags mkhan ma'i rnal 'byor ma/_/zhes bya ba'i bar rnams kyis sum cu rtsa drug gi rigs rnams su yon
[\[142b\]]
[\[142b.1\]]tan thams cad kyi rigs kyi 'khor lo'o/_/zhing dang 'dod pa'i khams kyi yon tan gyi gzugs dang rigs thams cad kyi bdag nyid kyi phyir dang gnyis pa dkar po'i gling zhes bya ba ste/_rang nyid shes rab thabs bdag nyid/_/ces bya ba ni rang rang gi rigs las byung ba'i
[\[142b.2\]]bdag po zhes bya ba'i don to/_/rang nyid bla ma mchod pa'i gnas/_/zhes bya ba ni de ltar 'khor lo rtag tu mchod par bya ba ste rang nyid bla ma'i gzugs gtso bo dang lhan cig pa dngos grub thams cad ster ba po yon tan thams cad kyi bdag nyid can zhes bya ba'i don to/_/de ltar
[\[142b.3\]]rang gi ming brjod pa zhes bya ba la sogs pas de de bzhin du bshad pa rnams te gtso bo la sogs pa 'di rnams thams cad dang dkyil 'khor gyi 'khor lo thams cad kyi dkyil 'khor pa'i lha rnams kyis mchod pa'i sngags dang bzlas pa'i sngags su bya'o/_/de'i phyi
[\[142b.4\]]rol du zlum po zhes bya ba la sogs pas ye shes kyi 'khor lo'i yongs su gcod pa gsungs pa/_zlum bo'i rnam pas g.yon dang g.yas pa'i sna'i bu gar dkyil 'khor rnams la khyab par byed pa nyid kyis so/_/ri mo gnyis su zhes bya ba ni gnyis dag a
[\[142b.5\]]wa d+hU tIr ye shes kyi dkyil 'khor zhes bya ba'i don to/_/phyi rol du de nyid do/_/ye shes kyi rnam pa rdzogs pa zhes bya ba ni rigs pa'o/_/de ltar sgo zhes bya ba la sogs pas byang chub kyi phyogs kyi chos sum cu rtsa bdun bstan par bya ba'i phyir 'di nges
[\[142b.6\]]pa'o/_/de bzhin du shar la sogs pa'i sgo rnams dang me la sogs pa'i grwa rnams su khwa gdong ma la sogs pa'i rnal 'byor ma rnams yongs su gzhag par bya ba'i phyir sngon du bshad pa'i kun tu spyod pa bshad de/_de yang rdo rje phag mo'i thig
[\[142b.7\]]le'i gnas nas 'dod pas sngon bzhin du shar gyi sgor gnas te khwa gdong ma thig le'i gnas su yang 'gro'o/_/der yang yon tan thams cad rnal 'byor ma'i 'khor lo'i nang du son par 'gyur ro/_/de ltar rdo rje phag mo khwa dgong ma'i rang bzhin gyi
[\[143a\]]
[\[143a.1\]]'khor lo la kun du spyod pa'i sbyor bas za ba'o/_/de bzhin du khwa gdong ma rdo rje phag mo'i rang bzhin yon tan thams cad kyi 'khor lo la gnas pa'o/_/gang gi tshe ye shes tsam g.yo ba dang rnam pa dang bcas pa de yang rab tu thim par 'gro'o/_/de bzhin
[\[143a.2\]]du 'ug gdong ma gshol mda' 'dzin gyi 'khor lor bshad do/_/de bzhin du sbrang rtsi'i rgya mtsho khyi gdong ma'i'o/_/zla ba'i gling rnams su phag gdong ma'o/_/gnya' shing 'dzin du brtan ma'o/_/'khor lo'i ra bar pho nya ma'o/_/pad+ma'i 'dab ma rnams su mche
[\[143a.3\]]gtsigs ma'o/_/gzungs kyi snam bu dang /_de bzhin du dur khrod brgyad na gnas pa rnams dang 'byung po'i tshogs dang sgo'i grwa rnams dang 'khor lo ni gshin rje 'joms ma la thams cad zhugs pa'o/_/lhag ma ji ltar sngon du gsungs pa'i rim pas kun du spyad
[\[143a.4\]]par bya'o zhes bya ba ni nges pa'o/_/'dis yang 'di rnams thams cad kyi 'chi ba dang skye ba bshad pa'o/_/de ltar shar dang byang dang nub dang lho'i sa gzhi rnams nag po la sogs pas ri rab la bskor ba ste nyi mas thun mtshams bzhi dang gling bzhi rnams su
[\[143a.5\]]mtshams kyi grib mar 'gyur ro/_/de ltar phyi dang nang thams cad bshad pa ni kun du spyod pa'i nges pas so/_/thams cad kyang 'dir bya ste phyi dang nang zhes bya ba'i tshig gis so/_/gzhan thams cad rtogs par sla'o/_/de ltar ye shes kyi 'khor lo de'i gsum pa yon
[\[143a.6\]]tan gyi 'khor lo zhes bya ba ste yon tan thams cad las rgal ba zhes bya ba'i don to/_/de ltar yang 'dir mar gyi rgya mtsho'i seng ldeng can gyi ri'i rdo rje phag mo shes rab dang thabs kyi bdag nyid can gyi 'khor lo gnyis pa zhes bya ba'o/_/de lta bu sngon du bshad
[\[143a.7\]]pa rnams kyi 'khor lo gnyis pa rnams dang thog ma dang bdun pa rnams te 'dir gnyis pa dang brgyad pa zhes bya ba'o/_/da ni chos kyi sku dum bu gsum pa'i dkyil 'khor nam mkha'i 'khor lo gsungs pa/_de nas phyi rol mkha' zhes bya ba la sogs pa ste ye shes kyi
[\[143b\]]
[\[143b.1\]]'khor lo'i dur khrod rnams kyi 'khor lo'i ra ba'i phyi rol du nam mkha'i 'khor lo ku sha'i gling ste 'dam skyes sngon po lta bu zhes bya ba ni rang bzhin gyis sngo ba ste thugs kyi 'dam skyes las byung ba nyid kyi phyir 'dam skyes dang 'dra ba'o/_/de ltar mkha' la spyod pa rnams kyi rnal
[\[143b.2\]]'byor ma rnams kyi rigs dang rigs can ma rnams so/_/'di lta ste/_mi'am ci mo zhes bya ba la sogs pa nas sgra ldan ma zhes bya ba'i bar du rigs dang rigs can ma rnams te ku sha'i gling du gnas pa rnams so/_/de ltar nye ba'i zhing dang sngon ma la ltos pas gling
[\[143b.3\]]gsum pa la'o/_/mkha' spyod rigs las skyes zhes bya ba ni rdzus skyes rnams te sems kyi dgongs pa khyad par 'phags zhes bya ba'o/_/ku sha'i gling pa rnams 'ongs pa zhes bya ba'o/_/lhag ma thams cad rtogs par sla'o/_/de bzhin du 'dir zho'i rgya mtsho dang
[\[143b.4\]]blta na sdug gi rir rdo rje phag mo'i 'khor lo gnyis thabs dang shes rab kyi bdag nyid can zhes bya ba'o/_/de yang gsum pa dang dgu pa'o/_/da ni de'i phyi rol du chos kyi sku'i rlung gi 'khor lo gsungs pa/_de'i phyi rol rlung gi 'khor lo zhes bya ba la sogs pa ste kha dog sna
[\[143b.5\]]tshogs sngon po zhes bya ba ni rlung gi dkyil 'khor las byung ba'i ye shes dpral ba las so/_/rang gi 'pho ba las byung bas/_/zhes bya ba ni nges pa'o/_/rdo rje'i rtsibs zhes bya ba la sogs pa ni sngon bzhin no/_/ming gzhan gyis nam mkha'i snying po mchog ces bya ba ni
[\[143b.6\]]gang gi tshe nam mkha'i nang du rlung rnams kyi gnas te rlung dang rnam par shes pa nyid kyis so/_/de'i tshe nam mkha'i snying po ni chos kyi bdag med pa'i mtshan nyid do/_/de yang nam mkha'i bdag med pa'i rlung gis chos rnams dang bcas pa nyid kyi phyir ro/_/de'i phyir mi'am
[\[143b.7\]]ci'i gling dang de'i rigs dang rus can zhes bya ba'o/_/de ltar 'dir rnal 'byor ma'i rigs bshad pa/_mkha' lding ma zhes bya ba la sogs pa nas ri dgas mo zhes bya ba'i bar du sum cu rtsa drug gi rigs dang rigs can ma ste de ltar rnal 'byor rnams mi'am ci'i gling na gnas pa
[\[144a\]]
[\[144a.1\]]rnams so/_/kha dog 'khor lo'i sa gzhi zhes bya ba ni rnal 'byor ma rnams kyi khyad par du byed pa gong dang 'dra ba ste rlung gi 'khor lo'i sa gzhi sna tshogs sngon po'i mdog dang 'dra ba ste rlung gi 'khor lo'i rnal 'byor ma thams cad kyi'o/_/yang na rang rang gi
[\[144a.2\]]zhes bya ba ni nam mkha' lding la sogs pa gong dang 'dra ba ste gang dngos su dkar po la sogs pa'i mdog de dang 'dra bar shes par bya'o/_/'khor lo 'di ni sgong skyes zhes bya ba 'di ni nam mkha' la 'gro ba'i gzugs kyis gang gi tshe rnal 'byor ma rnams kyi gzugs
[\[144a.3\]]dang bzhugs tshul la sogs pa de'i tshe yang nam mkha'i sgo da'i nang du de'i dkyil 'khor rnams su srog rnams thim par 'gyur ro/_/de'i phyir byung ba'i rigs rnams sgong skyes zhes bya ba'o/_/de yang yon tan dbye bas gsum/_/zhes bya ba ni ye shes dang nam mkha' dang
[\[144a.4\]]rlung gi yon tan rnams de nam mkha' dang rlung dang sa'i 'khor lo'i bdag nyid can ni yon tan gsum rnams de'i nges pa'o/_/de ltar chos kyi sku'i dang de bzhin du longs spyod rdzogs pa'i sku'i bdag nyid can sngon bzhin no/_/drod gsher skyes kyi gzugs can zhes bya ba ni
[\[144a.5\]]chos kyi sku'i skabs las sprul pa'i gzugs longs spyod rdzogs pa drod gsher skyes kyi gzugs te de ltar phan tshun du mngal skyes sprul pa'i sku'o/_/longs spyod rnams kyi khyad par gyis/_/zhes bya ba ni nam mkha'i khams kyi gzugs nyid kyi phyir de de bzhin du bshad do/_/de
[\[144a.6\]]ltar slar yang rlung gi 'khor lo 'di'i ngos su 'o ma'i rgya mtsho dang rta rna can gyi rir rdo rje phag mo'i shes rab dang thabs kyi 'khor lo nyid dang bcu bzhi pa zhes bya ba 'di rnams kyis 'di rnams thams cad kyi rgya mtsho dang ri la sogs pa rnams rang rang gi gling rnams su gang gi
[\[144a.7\]]tshe mngon par brjod pa rnams kyi rnal 'byor ma rnams de'i gzugs la sogs pas de thams cad la gnas pa zhes bya ba ni nges pa'o/_/da ni sa zhes bya ba'i dkyil 'khor gsungs pa/_de nas phyi rol zhes bya ba la sogs pa ste/_kha dog ser po'i rang bzhin
[\[144b\]]
[\[144b.1\]]gyis zhes bya ba ni dbang chen gyi dkyil 'khor las byung ba ye shes sam de kho na nyid des yang 'jig rten gyi khams krung krung gi gling gi rang bzhin gyi kha dog ser po'o/_/de ltar de la gnas pa sa la spyod ma sa'i rang bzhin gyi ngo bo'i rnal 'byor ma rnams te/_sum cu rtsa
[\[144b.2\]]drug rigs las byung ba rnams krung krung gi gling na gnas pa'i rigs rnams so/_/de ltar de'i rnal 'byor ma rnams gsungs pa/_seng ge mo zhes bya ba la sogs pa nas grong na gnas pa ma mchog ces bya ba'i bar du'o/_/de ltar zhes bya ba la sogs pa
[\[144b.3\]]rtogs par sla'o/_/'on kyang sngon du bshad pa'i rim pas kun du spyod pa bya'o zhes bya ba bshad pa/_bram ze mo shar gyi sgo nas 'ongs nas thig le'i gnas su'o/_/de la gnas pas rdo rje phag mo shar gyi sgor 'gro'o/_/de ltar bram ze mo de sngon du bshad pa'i
[\[144b.4\]]ye shes kyi 'khor lo la rang gi 'pho ba las byung ba'i dbyu gu gcig gis longs spyod do/_/dbang phyug chen po yang mar gyi rgya mtsho dang dul ba'i ri la 'khor lo gnyis la'o/_/de bzhin du gzhon nu ma nam mkha'i 'khor lo la'o/_/khyab 'jug ma slar yang
[\[144b.5\]]zho'i rgya mtsho dang khor yug 'dzin gyi ri'i 'khor lo la'o/_/de ltar phag mo rlung gi 'khor lor ro/_/de bzhin du dbang po ma byed ma zhes bya ba'i ri dang /_'o ma'i rgya mtshor ro/_/slar yang gtum mo sa'i 'khor lo la'o/_/dpal chen mo sgo skyong ma ni grwa na
[\[144b.6\]]gnas pa mo dang dur khrod kyi lha la longs spyod pa'i dbyu gu re re'o/_/de ltar slar yang kun du spyod pa sngon du gsungs pa'i rim pas bya'o zhes bya ba ste thim pa dang longs spyod pa dang /_sngon du bdag tu byed pa la sogs pas so/_/de ltar chu'i rgya mtsho
[\[144b.7\]]dang dul ba'i ri'i rdo rje phag mo shes rab dang thabs kyi bdag nyid can gyi 'khor lo gnyis te/_lnga pa dang bcu gcig pa'o/_/de ltar 'khor lo gsum gyi bdag nyid can chos kyi sku can ma rnams la'o/_/da ni longs spyod rdzogs pa'i sku gcig la
[\[145a\]]
[\[145a.1\]]'khor lo gsum rnams gsungs pa/_de la yang thog mar me'i 'khor lo bshad de/_de nas phyi rol slar zhes bya ba la sogs pa ste/_kha dog dmar po zhes bya ba ni me'i dkyil 'khor las byung ba'o/_/'bar chen po zhes bya ba ni 'dod chags chen po'i
[\[145a.2\]]ting nge 'dzin las byung ba'o/_/rnal 'byor ma ni yang dag dgod/_/ces bya ba ni drag po'i gling zhes bya ba'i rigs dang rigs can ma'o/_/de'i yang rigs las byung ba de rnams gsungs pa/_lha mo zhes bya ba la sogs pa nas/_bu mo'i bu mor yang dag bshad/_/ces
[\[145a.3\]]bya ba'i bar du pho nya mo sum cu rtsa drug de rnams kyi rigs drug pa drag po'i gling na gnas ma rnams kyi'o/_/de ltar nus pa'i 'khor lo ni sna tshogs pa'i rigs nyid kyang rigs gcig las byung ba'o/_/lhag ma rdo rje'i 'khor lo la sogs pas dang mchod pa dang mchod
[\[145a.4\]]pa'i las la sogs pa'i khyad par ni 'khor lo thams cad kyi rnal 'byor ma rnams kyi nges pa'o/_/'dis de ltar khyad par gyi kun du spyod pas bcom ldan 'das kyis gsungs so/_/des 'jig rten gyi khams 'di'i 'gro ba dang 'ong ba'i rgyus lugs dang mthun pa dang
[\[145a.5\]]lugs dang mi mthun pa'i tshig gsungs pa'o/_/des de ltar sangs rgyas nyid du 'gro'o/_/de'i tshe sangs rgyas rnams kyis chos ston pa gang gi tshe sngon gyi sangs rgyas nyid la brten nas bems po nyid du zhugs pa'i khams rnams kyis brgya la zhig na 'khrul
[\[145a.6\]]par byed do/_/ji ltar nam mkha' la sprin glo bur ba rnams kyis g.yogs pa na yang dri ma med pa nyid do/_/de bzhin du sangs rgyas rnams kyis de de bzhin du bshad do/_/des ni 'di la mchod mi byed/_/g.yon dang g.yas pa'i lag pa yis/_/zhes bya ba ste/_ha'i
[\[145a.7\]]yi ge ni gang gi phyir gyi don to/_/de bzhin du shin tu khams la brten pas lhag pa'i dus kyi byang chub sems dpa' rnams kyis rtag pa nyid du 'gro ste gang gi tshe de'i tshe 'chi ba'i tha ma nyid du gsungs pa'o/_/shi ba las phyugs rnams te phung po la sogs pa thams cad kyis zos pa
[\[145b\]]
[\[145b.1\]]las thams cad 'grub ste phyag rgya chen po dang tshig thams cad dang /_thams cad der thim par 'gyur ro/_/de'i phyir phyugs rnams kyi sha thams cad sbyin par bya'o/_/kun nas kun du son pa las/_/zhes bya ba'i tshig gis 'chad pa/_brgya la sngon gyi bag chags kyis shi na kun
[\[145b.2\]]gzhi'i rnam par shes pa'i rnam pas sems can thams cad la sogs pa'i las dang yon tan gyi dbang gis rjes su dran te gang gi tshe dri za'i sems can btung bar bya ba dang bldag par bya ba la sogs pa'i rdzas kyi dri zhim pos tshim par byed do/_/des kyang sngon gyi
[\[145b.3\]]bag chags kyi rnam pa'i rnam pas kun nas gnas so/_/de ltar 'di rnams thams cad la gzung ba'i dngos pos dang phun sum tshogs pa thams cad kyi rgyus btung bar bya ba sna tshogs pa rnam par sbyin par bya'o/_/bldag bya sna tshogs de bzhin du/_/zhes
[\[145b.4\]]bya ba'i tshig gis bshad pa'i phyir ro/_/de ltar langs nas zhes bya ba ni rang rang gi lus rang gi gnas spong ba ste/_de'i tshe longs spyod rdzogs pa mo can gyi mchod pa rnams rdo rje 'chang gis byed pa'o/_/lus kyis sangs rgyas rnams kyi gang du byung ba de la zhugs pas
[\[145b.5\]]zhes bya ba ni nges pa'o/_/slar yang smon lam gyis log nas 'khor lo bcu gnyis pa rnams su mchod pa rdo rje 'chang gi rang bzhin gyis dang sna tshogs pa'i mkhas pa rnams kyis mchod pa la sogs pa rang rang gi slob ma rnams la chos 'jug par byed do/_/de
[\[145b.6\]]rnams kyi yang 'di rnams thams cad kyi dpa' bo dang dpa' mo rnams kyi mchod pa la sogs pa de de bzhin du bshad par 'gyur ba'o/_/'dis bsgrubs pas dang lugs dang mthun pa dang lugs dang mi mthun pa la sogs pas kyang sangs rgyas rnams kyi tha mal pa'i
[\[145b.7\]]dngos po'i phyir chos 'chad pa'i tha mal par sems can rnams kyi yon tan gyi dbang gis so/_/phan tshun mi mthun pa nyid kyis kyang sangs rgyas des longs spyod rdzogs pa'i sangs rgyas kyi gzugs zhes bya ba'o/_/'jig rten thams cad kyis kyang ngo /_/longs spyod
[\[146a\]]
[\[146a.1\]]rdzogs pa'i sku'i dum bu me'i 'khor lo dang po'o/_/de ltar 'dir chang gi rgya mtsho dang de bzhin du bsil ba la sogs pa'i ri rnams su rdo rje phag mo'i shes rab dang thabs kyi bdag nyid can gyi 'khor lo gnyis rnams drug pa dang bcu gnyis pa rnams zhes bya ba'o/_
[\[146a.2\]]da ni 'dzam bu'i gling rnams su chu'i 'khor lo bshad par bya ste/_de nas de'i phyi rol du bshad par bya zhes bya ba la sogs pa ste chu'i 'khor lo zhes bya ba ni chu'i dkyil 'khor las byung bas so/_/rdzu 'phrul che zhes bya ba ni 'dzam bu'i gling las kyi sa chen po'i rang bzhin te de las
[\[146a.3\]]gang byed pa de thams cad len pa ste/_sangs rgyas la sogs pa'o/_/de'i phyir dkar po'i mdog ces bya'o/_/rang bzhin gyis dkar ba'i las rnams mdor bsdus pa 'thob pa'o/_/'on kyang gling thams cad kyi rang bzhin ma lus par rtogs pa gang gi tshe de'i tshe rmongs pa dgu pas 'dzam
[\[146a.4\]]bu'i gling na gnas pa'i skye bo rnams g.yo dang sgyu la sogs pa la dga' ba rnams so/_/des rnal 'byor ma'i rigs 'di rnams bsgom par bya'o/_/sum cu rtsa drug rim pas zhes bya ba ni sdang ba'i las kyi rang bzhin thams cad rnam par nyams par bya ba'i phyir dang khyad par du
[\[146a.5\]]'phags pa'i rigs su 'gyur ro/_/de'i rigs rnams kyang 'dzam bu'i gling du gnas pa rnams su 'gyur ro/_/de nyid gsungs pa/_spre'u mo zhes bya ba la sogs pa nas/_ka lA zhes bya ba'i bar du ste/_de ltar 'dzam bu'i gling dum bu bcu gnyis kyi bdag nyid can no/_/de la re re'i dum
[\[146a.6\]]bu'i mkha' 'gro ma la sogs pas ji ltar bshad pa'i rim pa de rnams su yang 'khor lo 'di la gnas pa mo rnams kyi rang bzhin dang gnas la sogs pa lam de'i rnam par shes par bya'o/_/ba tsha zhes bya ba ni ji ltar yang gling 'di rnams su ba tsha'i rgya mtsho las ba tsha'i grong
[\[146a.7\]]gling thams cad rnams su sbrang rtsi la sogs pas longs spyod kyi sa la rgya mtsho'i 'gro ba rnams kyis dang skye bo thams cad kyi'o/_/drod gsher skyes zhes bya ba ni mdor byas pas 'di la ji ltar 'dzam bu'i gling 'di drod gsher skyes kyi rang bzhin no/_/las des mi rnams mngal
[\[146b\]]
[\[146b.1\]]skyes rnams kyi yang bsam par 'gyur ro/_/de bzhin du me'i 'khor lor gnas pa mo rnams kyi drod gsher skyes kyi bsam pa dang mngal skyes kyi yang ngo /_/de ltar mtshan nyid thams cad yongs su rdzogs/_/zhes bya ba ni gcig la gcig gi gling thams cad phal pa dang gtso bo re re'i gling la gling thams
[\[146b.2\]]cad kyi bsam pa'i yon tan rnams yongs su rdzogs par 'gyur ro zhes bya ba'i don to/_/de ltar chu'i 'khor lo 'dzam bu'i gling gi don can longs spyod rdzogs pa'i sku gnyis ma'o/_/da ni ba tsha la sogs pas bskor ba'i gzhi rnams rim pa ji lta ba rnams su ye shes kyi 'khor lo la sogs pa'i
[\[146b.3\]]'khor lo bzhi rnams su gsungs pa/_de nas de'i phyi rol zhes bya ba la sogs pa ste/_de ltar 'khor lo bzhi 'dzam bu'i gling gi nang du son pa rnams des kyang 'dzam bu'i gling dang mtshan nyid thams cad yongs su rdzogs pa zhes bya ba gsungs so/_/ye shes kyi 'khor lo zhes bya ba ni ye shes
[\[146b.4\]]kyi dkyil 'khor las byung bas de'i phyir kun nas yongs su bskor ba bzhin no/_/kha dog sna tshogs zhes bya ba ni sna tshogs pa'i rang bzhin gyis so/_/lha ma yin mo rnams zhes bya ba ni des bskor ba la gnas pa mo rnams kyi rigs te des ni lha ma yin gyi rigs so/_/rim pas zhes bya ba ni sngon
[\[146b.5\]]gyi rim pas g.yon pa dang g.yas pa'i sna'i dkyil 'khor gyi yon tan nye bar bsags pas so/_/'dir gsungs pa/_thig le mchog ma zhes bya ba la sogs pa nas rigs kyi gzugs can ma zhes bya ba'i bar du rnal 'byor ma sum cu rtsa drug rnams lha ma yin mo rnams kyi rigs las byung ba chus bskor
[\[146b.6\]]ba la gnas ma rnams so/_/lhag ma rtogs par sla'o/_/'on kyang sngon du bshad pa'i rim pas dur khrod dang 'khor lo gsum rnams su dang /_de bzhin du rdo rje phag mo'i 'khor lo bzhi rnams kyi dang sgo na gnas pa mo dkar mo la sogs pa rnams kyi kun du spyod pa gsungs pa/_rdo rje phag mo thig le'i
[\[146b.7\]]gnas nas 'ongs nas shar gyi sgor ro/_/de la gnas pa'i dkar mo thig le'i gnas su 'gro'o/_/sngon du bshad pa rnams kyi ye shes kyi sku dang chos kyi sku dag gis 'khor lo rnams za ba'o/_/de ltar tsau rI chu'i rgya mtshor dang /_dri chen por rdo rje phag mo dang shes rab dang thabs kyi 'khor lo gnyis so/_/de bzhin
[\[147a\]]
[\[147a.1\]]du be tA lI drag po'i gling gi 'khor lo'o/_/g+ha sma rI chang gi rgya mtshor rdo rje phag mo'i 'khor lo'o/_/slar yang puk+ka sI bsil ba la sogs pa'i rir dang rdo rje phag mo'i 'khor lo'o/_/de ltar sha ba rI 'dzam bu'i gling gi 'khor lo'o/_/de bzhin du tsaN+Da lI ba tshwa dang /_zho'i 'khor lo'o/_/Dom+bi nI sgor gnas pa mo rnams
[\[147a.2\]]dang de bzhin du dur khrod kyi lha rnams zhes bya'o/_/lhag ma sngon du bshad pa'i rim pas thams cad bya'o zhes bya ba ni nges pa'o_/'di ni mdor bsdus pas ye shes kyi 'khor lo'o/_/de ltar 'khor lo gsum gyi bdag nyid can dang longs spyod rdzogs pa'i sku'i 'khor lo'o/_/de ltar yang rdo rje'i ri rnams su dkyil
[\[147a.3\]]'khor gyi 'khor lo'i ra ba dang sna tshogs pa'i dpa' bo dang rnal 'byor ma'i 'khor lo'o/_/da ni sprul pa'i sku'i dkyil 'khor gyi 'khor lo gsum gyi bdag nyid can gyi thugs kyi 'khor lo la sogs pa gsungs pa/_de nas de yi phyi rol bshad/_/ces bya ba la sogs pa ste/_thugs kyi 'khor lo 'di zhes bya ba ni
[\[147a.4\]]dkyil 'khor thams cad kyi g.yon pa dang g.yas pa dag gi sems kyi rtsol ba dag gis byung ba ste thugs kyi 'khor lo'o/_/gsal zhes bya ba ni rnal 'byor ma'i 'chad par 'gyur ba'i rnal 'byor ma'i rigs las so/_/kha dog gnag ces bya ba ni me yis bskor ba'i rnal 'byor ma rnams kyi rigs kyi 'khor lo yang
[\[147a.5\]]ngo /_de ltar kun gyi rang bzhin mchog skyes pa/_/zhes gsungs pa ste/_dkyil 'khor thams cad sems kyi rtsol ba las te dkyil 'khor thams cad kyi rang bzhin zhes bya ba ni nges pa'o/_/'di'i rnal 'byor ma'i 'khor lo gsungs pa/_klu mo zhes bya ba la sogs pa nas grul bum mo zhes bya ba'i bar du rnal 'byor
[\[147a.6\]]ma'i rigs sum cu rtsa drug rnams so/_/lha mo chen mo zhes bya ba la sogs pa rtogs par sla'o/_/sems kyi rang bzhin dag pa nyid/_/ces bya ba ni de ltar bshad pa'i rnal 'byor ma'i 'khor lo de yang sems kyi rang bzhin dag par byed pa gang gi tshe rang bzhin thams cad kyi bar dang bar rnams su sna tshogs
[\[147a.7\]]pa'i sdang ba'i sems can mi 'dod par 'gro'o/_/de'i tshe thams cad du son pa'i 'khor lor 'dod ces bya ba'i don to/_/de ltar rang bzhin spangs pa zhes bya ba ni de'i phyir rnal 'byor ma'i 'khor lo gsungs pa ste de yang rnal 'byor ma'i 'khor lo bdag med pa can zhes bya ba ni gnas
[\[147b\]]
[\[147b.1\]]dang bral ba des de rnams kyi las kyi rnam par smin pa'i mes bskor ba'i bdag nyid kyi sa'i phyi rol zhes bya ba ste ro'i lus lta bu bdag nyid kyi rang bzhin dang bral ba'i mes bsreg pa'o/_/rnal 'byor ma'i rang bzhin gyis sdang ba'i ye shes zhes bya ba'i don to/_/'dis ji skad bshad pa
[\[147b.2\]]gsungs pa/_thams cad bdag med pa'i mtshan nyid kyi rang bzhin nyid rang bzhin tsam gyi ye shes so/_/de yang mi bden pa ste dngos po thams cad stong pa nyid du bstan pa'i phyir ro/_/de gsungs pa/_'di rnams thams cad 'di ltar zhes bya ba la sogs pa ste 'dis sgo skyong ma
[\[147b.3\]]gsungs so/_/gnas bzhi rnams zhes bya ba ni dum bu dang po ye shes kyi sku'i 'khor lo'i gnas rnams su sgo skyong ma rnams de bzhin du bcu gnyis zhes bya ba ni sku gsum gyi 'khor lo'i gnas rnams su dang sgo bcu gnyis rnams su sgo skyong ma bcu gnyis rnams so/_/de'i phyir de ltar
[\[147b.4\]]zhes bya ba la sogs pas bsdus pa'o/_/de ji ltar zhe na gnas bzhi rnams slar yang bcu gnyis zhes bya bas chas phye ba gsungs pa/_ye shes zhes bya ba ni ye shes kyi 'khor lo'i dkyil 'khor bzhi dang stong pa nyid dang ye shes kyi rnam pa'o/_/de ltar rnam par shes pa'i dngos po nyid kyis
[\[147b.5\]]zhes bya ba ni brtags pa dang gzhan gyi dbang dang yongs su grub pa'i rang bzhin sprul pa dang longs spyod rdzogs pa dang chos kyi rim pa ji lta ba rnam pa bzhi ste/_bzhi zhes bya ba ni gnas gsum rnams su stong pa nyid bcu gnyis rnams so/_/de ltar thog ma'i bzhi sprul pa'i gnyis pa bzhi longs spyod rdzogs pa
[\[147b.6\]]gsum pa'i bzhi chos kyi sku'i lhag ma bzhi ye shes kyi zhes bya ba ni rim pa ji lta ba yis zhes bya ba ni nges pa'o/_/dur khrod bcom ldan 'das rang nyid/_/ces bya ba ni thim pa dang longs spyod pa dang bdag tu byed pas stong pa nyid kyi bdag nyid can rnal 'byor ma de la thim nas song ba zhes bya ba'o/_/dbugs
[\[147b.7\]]kyi 'pho ba'i dbye ba dang kun du spyod pas dbugs 'bab pa'i phyir sems rtsa de'i nang du bcom pa nyid kyis bcom ldan 'das zhes bya ste rang gis chos kyi dbyings kyi gzugs can de de bzhin du bshad do/_/lhag ma rtogs par sla'o/_/'di ni thugs kyi 'khor lo'i sprul pa'i 'khor lo dang po'o/_/
[\[148a\]]
[\[148a.1\]]da ni 'di'i sprul pa'i 'khor lo gnyis pa gsung gi 'khor lo gsungs pa/_de nas phyi rol du gzhan zhes bya ba la sogs pas te/_gsung gi 'khor lo zhes bya ba ni 'di rnams thams cad kyi 'khor lo rnams kyi rang rang gi ye shes gnyis su med pa'i dus rnams su 'dis ngag gi
[\[148a.2\]]tshogs rtog go/_/ye shes kyi dkyil 'khor 'di'i lha la sogs pa'i lus po'am rlung dang rnam par shes pa dag tu de dag gi 'khor lor bshad de/_rlung gis bskor ba'i dbus su'o/_/dmar dang btsod gyi kha dog ces bya ba ni 'dod chags chen pos rjes su chags pa'i bdag nyid rnam par shes pa
[\[148a.3\]]dang rlung gi dbus su'o/_/de ltar de la gnas pa mo rnams so/_/gtso zhes bya ba ni rigs sum cu rtsa drug rnams rang bzhin gyi rigs can gyi rnal 'byor ma'i 'khor lo gsungs pa/_mchod pa zhes bya ba la sogs pa nas las kun byed ma zhes bya ba'i bar rnams kyi rang bzhin gyi 'khor lo 'di
[\[148a.4\]]che zhes pa'o/_/de ltar rnal 'byor ma'i 'khor lo 'dod chags chen pos rjes su chags pas che ba zhes bya ba ste rang gi rang bzhin gyis dge ba'i sangs rgyas kyi gzugs can ma sna tshogs pa'i rang bzhin du son pa zhes bya ba'i don to/_/'dis kyang ci gsungs par 'gyur ba gsungs pa/_rang
[\[148a.5\]]rang gi rang bzhin spangs pas dngos su stong pa nyid kyi rang bzhin dngos po thams cad ces bya ba'o/_/de'i phyir sa kun du 'od zer bcu gcig pa sangs rgyas kyi sa zhes bya ba'o/_/gdan bzhi rnams kyi zhes bya ba la sogs pas ye shes mkha' 'gro ma la sogs pa de'i rgyud du rab tu grags pa
[\[148a.6\]]zhes bya ba ste lhag ma rtogs sla'o/_/da ni 'di'i sprul pa'i 'khor lo 'di'i gsum pa sku'i 'khor lo gsungs pa/_de nas sku'i 'khor lo zhes bya ba la sogs pa ste/_sku'i 'khor lo zhes bya ba ni dngos po thams cad kyi gzugs kyi bdag nyid can khams gsum pa sku'i rnam pa bskyed
[\[148a.7\]]pa'o/_/gang gi tshe de'i tshe 'khor lo thams cad kyi sku'i mthar gyur pa ste sku'i nang du 'khor lo thams cad do/_/de'i phyir sku'i 'khor lo nam mkha' la gnas te/_ji ltar nam mkha'i nang nas sna tshogs pa yang dag par 'byung ste/_sna tshogs pa'i nang ni nam mkha'o/_/
[\[148b\]]
[\[148b.1\]]de bzhin du lus kyi nam mkha'i nang las thams cad yang dag par byung ste/_thams cad kyi nang du lus kyi nam mkha' zhes bya ba ste/_des 'di'i sku dang gsung dang thugs kyi mdog can zhes bya ba ste/_dkar ba dang dmar ba dang gnag pa'i mdog gis dang sku la sogs
[\[148b.2\]]pa'i dbye bas sna tshogs pa'i mdog ces bya ba'o/_/'dir rnal 'byor ma'i 'khor los sgyur ma zhes bya ba ni rgyal chen bzhi'i rigs kyi ma la sogs pa'i dbus su gang rnal 'byor ma'i 'khor los sgyur ma sum cu rtsa drug go/_/de ltar 'dir dkyil 'khor pa'i lha mo bsgom par bya'o/_/de'i
[\[148b.3\]]rigs las byung ba nam mkha'i bskor ba la gnas pa mo rnams zhes bya ba'o/_/de ltar 'dir rnal 'byor ma rnams gsungs pa/_rgyal chen bzhi'i rigs kyi ma zhes bya ba la sogs pa nas dbang po ma zhes bya ba'i bar du 'khor los sgyur ma'i rnal 'byor ma sum cu rtsa drug rnams su
[\[148b.4\]]shes par bya'o zhes bya ba la sogs pa rtogs par sla'o/_/sa ni mos pa spyod pa zhes bya ba ni thog mar nam mkha'i 'du shes can smon lam gyis de bzhin du de nyid kyi mthar thug pa can ma bcu gnyis dang mos pa spyod pa nam mkha'i 'khor lo rnams su kun nas 'khor ba'i 'khor lo
[\[148b.5\]]na gnas na'o/_/des ci der 'khor ba'i 'khor lo gsungs pa/_bcu gnyis po de 'khor lo'i rnam pa zhes bya ba ste/_'khor ba'i 'khor lo zhes bya ba ni de ltar sprul pa'i 'khor lo ste rdo rje phag mo'i 'khrul 'khor gyi 'khor lo bcu gnyis rnams sna tshogs pa'i de kho na nyid kyi
[\[148b.6\]]bdag nyid can rnams te des tu'i sgras ni nges par gzung ba'o/_/'khor lo 'di ni gru bzhi ste/_/zhes bya ba ni 'dir gang gi phyir sprul pa'i skur 'du shes pa can gru bzhi la sogs pa'i rdzu 'phrul gyi rkang pa bzhi la sogs pa byang chub kyi phyogs kyi chos rnam par dag pa zhes bya ba la
[\[148b.7\]]sogs pas stobs bcu dang mi 'jigs pa bzhi la sogs pa'i yon tan rgya mtsho'i gzugs ri mo lnga la sogs pa de de bzhin du bshad do/_/brgyad gnyis lha mo zhes bya ba ni bcu drug rnams kyis te mchod pa'i rnal 'byor ma rnams kyis mchod pa byas pa ni/_dkyil 'khor
[\[149a\]]
[\[149a.1\]]bzhi rnams la rnal 'byor ma drug cu rtsa bzhi rnams kyis byas pas zhes bya ba'o/_/de ltar slar yang sgo skyong ma rnams kyi rim pa ji lta ba rnams su kun du spyod pa gsungs pa'i rdo rje phag mo'i thig le'i gnas nas shar gyi sgor 'gro'o/_/de la gnas pa'i chu skyes dkar mo
[\[149a.2\]]thig le'i gnas su 'ong ngo /_/der ye shes dang chos dang longs spyod rdzogs pa dang sku'i dkyil 'khor rnams la za ba'o/_/de ltar gan+d+ha ri ma rdo rje'i ri'i 'khor lo la'o/_/de bzhin du rdo rje gar ma thugs kyi 'khor lo la'o/_/slar yang rta rgod ma'i gdong can gsung gi 'khor lo
[\[149a.3\]]la'o/_/de ltar rdo rje 'bar ba'i zhal can ma sku'i 'khor lo la'o/_/de bzhin du rdo rje khro gnyer gyi zhal can ma'i mchod pa'i lha mo drug cu rtsa bzhi rnams la'o/_/slar yang rdo rje dum bu ma rnams kyi sgo skyong ma drug rnams dang de bzhin du dur khrod brgyad na gnas pa mo rnams so/_/de
[\[149a.4\]]ltar de bzhin du yang rdo rje gtum mo rnams kyis ye shes dang chos dang longs spyod rdzogs pa dang sprul pa'i 'khor lo can ma la ste/_'khor lo thams cad kyi rnal 'byor ma rnams la za ba'o/_/lhag ma ji ltar sngon du bshad pa'i rim pas thim pa dang longs spyod pa dang bdag tu byed pa
[\[149a.5\]]rim pas kun du spyod pa bya ste/_dbyug gu dang chu tshod so sor zhes bya ba ni nges pa'o/_/drag chen mos ni snying rje chen pos brlan pas nyon mongs pa dang nye ba'i nyon mongs pa la sogs pa'i sdig pa chen po 'joms pa'o/_/gtsigs pa'i zhal ni ngo bo nyid kyi zhal sdig pa'i dbang gis
[\[149a.6\]]sdig pa chen po las byung ba'i sems can rnams za ba mo'o/_/'bar ba'i phreng bas rnam par rgyal/_/zhes bya ba ni khro bo thams cad la sogs pa'i bgegs rnams ring du byed pa'o/_/thams cad mgo bo'i phreng ba 'dzin/_/zhes bya ba ni/_dpa' bo dang rnal 'byor ma rnams kyis zhe sdang la sogs
[\[149a.7\]]pa'i rigs kyi ma rnams kyis tshig nges par gcod pa'o/_/dpa' bo rnams la dar phreng can/_/zhes bya ba ni/_re re sangs rgyas 'khor los sgyur ba'i gzugs can rnams zhes bya ba'i don to/_/ral pa'i cod pan zhes bya ba ni rang gi rigs rnams las 'byung bas sna tshogs pa'i
[\[149b\]]
[\[149b.1\]]rnam pa'i 'khor lo de rnams 'khor lor bya ba'i phyir dang glen pa'i 'jig rten la yang chos ston pas ral pa bcings pa'o/_/lus kun thal pa'i rdul kyis byugs/_/zhes bya ba ni rang gi rig pa rnams las byung bas sna tshogs pa'i rnam pa'i gang gi ming de rnams kyi chos bstan par bya ba'i phyir ming
[\[149b.2\]]la sogs pa'i tshig de thar pa thams cad nye bar spyod pa can zhes bya ba'i don to/_/rnal 'byor ma rnams nu ma mkhrang /_/zhes bya ba ni 'dod pa'i yon tan lnga la sogs pas mkhrang ba'i nu ma de mnyes pa las so/_/lag gdub ces bya ba ni srog gcod pa la sogs pa thams cad sdig pa
[\[149b.3\]]la sogs pa'i lag pa bskyod pa dang bral ba'o/_/spyi gtsug rgyan zhes bya ba ni sems can thams cad la nga rgyal la sogs pa dang bral bas phyag 'tshal bas mgo la gtsug tor gyis brgyan ba'o/_/de la sogs pa du ma dam pa'i chos gsungs pa'i yon tan gyi rnam grangs kyis
[\[149b.4\]]mtshan nyid phun sum tshogs pa thams cad thob pa'o/_/de ltar rnal 'byor ma thams cad rdo rje phag mo'i rigs byung ma zhes bya ba ni a wa d+hU tI la brten pa'i sems so/_/der bsrub pa dang srubs pas srog la sogs pa'i rlung rnams kyi'o/_/des kyang 'dod chags chen po'i tshul gyi ting nge
[\[149b.5\]]'dzin la snyoms par zhugs pa'i stong pa nyid thob pa yod pas snying rje las byung ba'i rdo rje phag mo'i dam tshig de rigs can te de'i tshig spros pa'i rnal 'byor ma thams cad kyi rigs rnams so/_/de'i phyir phag mo'i rigs byung ma/_/zhes bya ba ni nges pa'o/_/dpa' bo rnams zhes bya ba la
[\[149b.6\]]sogs pas dpa' bo las spros pa'i mi rnams su 'gyur ba'o/_/de ltar rdo rje mkha' 'gro zhes bya ba la sogs pa nas thugs rdo rje zhes bya ba'i bar du 'khor lo dang por 'khor lo'i ra ba rnams su dpa' bo sum cu rtsa drug ste/_lhag ma zhes bya ba la sogs pa nas gtso bo
[\[149b.7\]]zhes bya ba'i bar du rtogs par sla'o/_/'on kyang dman pa zhes bya ba la sogs pa ste bzhi yis dman pa'i stong phrag ces bya ba ni bcom ldan 'das kyi 'khor lo bcu gnyis rnams su bzhi brgya sum cu rtsa gnyis so/_/de bzhin du sogs pa'i sgras rdo rje phag mo'i 'khor lo bcu gnyis
[\[150a\]]
[\[150a.1\]]rnams su bzhi brgya sum cu rtsa gnyis so/_/slar yang de ltar 'di'i snying po'i pad+ma rnams su dang gzhan gyi rnal 'byor ma rnams kyi dpa' bo sum cu rtsa drug go/_/de ltar bcom ldan 'das kyi snying po'i pad+ma rnams su nyi shu rtsa bzhi'o/_/de ltar sgo rnams sum cu rtsa gnyis so/_/
[\[150a.2\]]de bzhin du phyi rol du 'khor lo'i ra ba rnams su sum cu rtsa drug go/_/lhag ma sku bzhi'i phyi rol du dur khrod rnams su bzhi'o/_/de ltar bzhis dman pa'i stong gi ming can ni yon tan gyi dbye bas so so ba rnams zhes bya'o/_/gang gi phyir sprul pa'i sku'i bdag nyid can dang sangs rgyas thams
[\[150a.3\]]cad dpa' bo nyid kyis dpa' bo'i yon tan la zhugs pa zhes bya ba ni nges pa'o/_/de ltar sangs rgyas rnams kyi mtshan rnams ni de kho na nyid 'dus par gsungs pa rnams te dpa' bo dang dpa' bo'i dbang phyug 'di rnams kyis yang kun du spyod pa gsungs pa/_gang dang gang gis zhes bya
[\[150a.4\]]ba la sogs pa ste de ltar bcu gnyis po rnams sam sum cu rtsa drug gi 'khor lo rnams kyi rim pa ji lta bas thog ma la sogs par yang yongs su bzhag nas rnal 'byor dang rnal 'byor gyi dbang phyug rnams kyang ngo /_/rnal 'byor ma yang gcig la gcig dpa' bo rnams la gnas
[\[150a.5\]]dang nye ba'i gnas la sogs par kun du spyod pa'i phyir dang lhag ma za ba yis so/_/yang na 'khor lo bcu gnyis rnams su thog ma la sogs pa'i rnal 'byor ma rnams kyis sum cu rtsa drug 'dab ma'i pad+ma rnams dum bu gcig gi dkyil 'khor gyi dbus rnams su bya'o/_/dbus
[\[150a.6\]]kyi pad+mar yang sngon bzhin no/_/de ltar re re'i pad+ma bcu gnyis kyi bdag nyid can gyi dbus su de rnams gtso bo sngon du gsungs pas rdo rje mkha' 'gro la sogs pa nas thugs rdo rje zhes bya ba'i bar te/_de rnams kyi yang rnal 'byor ma rnams rdo rje phag mo la sogs pa pad+ma'i
[\[150a.7\]]'dab mar bshad pa dang bcas pa rnams bcu gnyis la brten pa rnams so/_/de ltar yang sa bcu gnyis po rnams sku dang gsung dang thugs kyi dbye bas sum 'gyur du 'gyur ba'i phyir sum cu rtsa drug go/_/de ltar bcu gnyis bcu gnyis pa'i pad+ma rnams kyi dang 'khor lo
[\[150b\]]
[\[150b.1\]]gsum gyi dkyil 'khor gyis so/_/re re la yang sa bcu gnyis kyi dbye ba rnams kyis so/_/de bzhin du lhag ma 'dir bcu gsum pa rdo rje 'chang chen po'i sa sgo dang grwa la gnas pa mo zhes bya ba ste sgo'i bdag nyid can no/_/dkyil 'khor la sogs zhes bya ba'i sgras rdo rje phag mo'i
[\[150b.2\]]'khrul 'khor bcu gnyis kyi sngags kyi 'khor lo'i rnal 'byor ma la pad+ma 'dab ma bcu gnyis pa rnams bcu gnyis kyi bdag nyid can rnams bya'o/_/sum cu rtsa drug dang bcu gnyis lan gsum du bsgyur bas 'khor lo gsum dang sngon du bshad pa rnams kyi phyi rol rnams su'o/_/
[\[150b.3\]]de ltar 'khor lo drug po rnams slar yang sgo rnams kyi dbyibs zlum po'i dkyil 'khor rnams su kun nas ri mo'i phyi rol du dur khrod sum cu rtsa gnyis rnams rim pa ji lta bas bya'o/_/sngon du bshad pa rnams so/_/de ltar 'khor lo 'di rnams re re gtso mo rnams kun du spyod pa las
[\[150b.4\]]rnal 'byor ma bcu gnyis rnams kyi kun du spyod pa dbus rnams su sngon du bshad pa'i mtshan nyid du 'gyur ro/_/de ltar shar dang byang dang nub dang lho gnas pa mo rnams kyi'o/_/de bzhin du shar dang dbang ldan dang byang dang nub dang lho'i logs kyi grwa'i phyed ma rnams su gnas pa mo rnams
[\[150b.5\]]kyi dang /_de ltar lhag ma phyed ma la gnas pa rnams kyi me dang bden bral dang /_rlung dang dbang ldan rnams kyi thams cad kun du spyod par shes par bya'o/_/'dis stong gsum gyi stong chen po'i 'jig rten gyi khams bskyed par gsungs par 'gyur ro/_/rdo rje'i ming zhes bya ba la sogs
[\[150b.6\]]pa thams cad rtogs par sla'o/_/'on kyang ye shes kyi dkyil 'khor la phyi dang nang gi bdag nyid kyi dngos po thams cad gcig tu bya bas 'jig rten gyi khams kyi 'jig rten dang 'jig rten las 'das pa'i phun sum tshogs pa thams cad gsungs so/_/de ltar zhes bya ba ni
[\[150b.7\]]bshad pa rnams te dam tshig gi 'khor lo rnams su dpa' bo thams cad de rnams kyang bcom ldan 'das kyis rigs las byung ba rnams so/_/'od gsal ba'i ye shes las langs pa'i sems kyis rtsol ba dang khams dang lus rnams kyis dge ba'i las kyis so/_/de ltar
[\[151a\]]
[\[151a.1\]]sangs rgyas rnams kyi sprul pa'i sku zhes bya ba ste de de bzhin du bshad de lus rnal 'byor ma'i rang bzhin de byang chub kyi snod ces bya ba'i don to/_/'dis zhes bya ba'o/_/de ltar sku'i 'khor lo byang chub kyi snod de sku gsum bdag nyid can kyang zhes bya ba ni lhan cig skyes pa dang
[\[151a.2\]]chos dang longs spyod rdzogs pa'i bdag nyid kyi sprul pa'o/_/lhan skyes gsum pa zhes bya ba ni chos dang longs spyod rdzogs pa dang sprul pa'i sku'i bdag nyid dam pa ste/_'di ni dkyil 'khor rgyal po mchog ces bya ba'i ting nge 'dzin sprul pa'i sku can no/_/de ltar 'jig rten gyi khams
[\[151a.3\]]dang sems can gyi 'jig rten byung bar gyur pa ste/_sgom pa'i rang bzhin gyi bde ba can dang tha mal pa'i las las 'jig rten byung bas sdug bsngal dang ldan zhes bya ba ste nges pa'o/_/da ni gnas pa'i dus las rgyal po mchog ces bya ba'i ting nge 'dzin longs spyod rdzogs pa'i sku can
[\[151a.4\]]gsungs pa ste/_'dir yang thog mar rang rang gi gnas rnams su gnas la sogs pa'i phun sum tshogs pas gsungs pa/_de nas gnas dang nye gnas dang /_/zhes bya ba la sogs pa nas rdzing bu bzhi mdo zhes bya ba'i bar du gnas bzhi bcu rtsa brgyad rnams te/_gnas dang nye ba'i gnas
[\[151a.5\]]dang /_zhing dang nye ba'i zhing dang /_'dun pa dang nye ba'i 'dun pa dang /_'du ba dang nye ba'i 'du ba dang /_dur khrod dang nye ba'i dur khrod dang /_'thung gcod dang nye ba'i 'thung gcod de de ltar gnas 'di rnams su bya ba ni bcu gnyis po 'di rnams thams cad kyi gnas la sogs pa bzhi bzhi'i
[\[151a.6\]]gnas rnams su bu mo gang zhes bya ba ni rnal 'byor ma'o/_/lhan skyes zhes bya ba ni lhan cig skyes pa'i rang bzhin lhan skyes de de nyid rnal 'byor ma'o/_/rang rang skyes gnas skyes/_zhes bya ba ni de rnams kyi skye gnas ni rten te rigs ni rus so/_/bskyed pa'i gnas sngon du gsungs so/_/
[\[151a.7\]]lA ma'i mtshan nyid kyi le'u rnams su de kho na nyid sum cu rtsa drug gis so/_/de bzhin du 'dzam bu'i gling du mkha' 'gro ma la sogs pa'i de kho na nyid bcu gnyis rnams kyis so/_/de ltar yul dang yul du rang rang gi ye shes dang ldan pa gnyis su med par gnas pa zhes bya ba ni dpa'
[\[151b\]]
[\[151b.1\]]bo rnams dang lhan cig snyoms par zhugs pa rang bzhin 'od gsal ba'i bdag nyid ces bya ba'i don no/_/de ltar 'khor lo bcu gnyis rnams kyi zhes bya ba ni rnal 'byor ma re re'i 'khor lo'i dang 'di rnams thams cad kyi thog ma'i rtsom pas rnal 'byor ma'i mda'i dbye bas zhes bya ba ni drang
[\[151b.2\]]po'i dbye bas te ji ltar mda' drang ba nyid kyis 'gro'o/_/de bzhin du rnal 'byor ma gnas skyes ma rdo rje'i 'khor lo la sogs pa nas sku'i 'khor lo'i bar du drang po'i rnal 'byor ma bcu gnyis gnas la sogs par te ji srid sum cu rtsa drug bcu gnyis rab tu bshad pa rnams khams sum
[\[151b.3\]]cu rtsa drug gi phyir ro/_/phung po dang khams dang skye mched la sogs pas so/_/de ltar khams re re bcu gnyis kyi dbye bas mi mthun pas zhes bya ba'o/_/des kyang re re zhes bya ba la sogs pas de de bzhin du bshad do/_/'dis kyang 'jig rten gyi khams kyi gling 'di rnams
[\[151b.4\]]thams cad yongs su rdzogs pa las sa bcu gnyis la sogs pa'i rang bzhin gsungs pa'o/_/da ni sngags dang dbang bskur ba dang rgyas gdab pa dang de bzhin du ye shes sems dpa' la sogs pa bsgom pa dang ye shes kyi dkyil 'khor spyan drangs pa dang gtso bo dang dkyil
[\[151b.5\]]'khor rnams mchod pa zhes bya ba'i man ngag bshad pa gsungs pa/_dbang bskur zhes bya ba la sogs pas te/_tshigs bcad ces bya ba ni tshigs bcad sngon du song bas nod pa ste/_de yang ji ltar zhes bya ba la sogs pas brda'i skad kyis te de'i gdams ngag gi don du rab tu 'jug
[\[151b.6\]]pas gsungs pa rdo rje zhes bya ba la sogs pa ste/_rdo rje dang nam mkha'i bar du zhes bya ba ni rdo rje'i nor bu dang bya rog gdong gi bar du byang chub 'bab pa'i rtsa'i nang rnams su ste de'i dbus su sangs rgyas 'di rnams thams cad son pa zhes bya ba ni sngon du bshad pa'i rnal
[\[151b.7\]]'byor ma rnams kyi dpa' bo dang dpa' mo'i dbang phyug phung po la sogs pa de bzhin gshegs pa lnga la sogs pa sangs rgyas thams cad de'i tshe nang du zhugs pa ste/_'di'i man ngag gis zhes bya ba'o/_/de nyid gsungs pa/_ye shes 'od zer byung yang zhes bya ba ni sangs rgyas
[\[152a\]]
[\[152a.1\]]de rnams thams cad ye shes kyi gtum mo las byung ba ste yaM gi yi ge ni nges par bzung ba ste dbus ma'i sngon mas thams cad kun du spyod pa la sogs pa las rdzogs pa rnams phung po dang khams la sogs pa'i rang bzhin las sangs rgyas rnams so/_/de'i phyir/_
[\[152a.2\]]rang 'byung bdud rtsi'i rgyun gyis ni/_/zhes bya ba ste 'dod pa med pa ma yin pas yongs su bsgos pa med pa'i ye shes kyi gtum mo 'bar ba'o/_/des de ltar sems la sogs pa'i khams thams cad zhu bas dbang bskur ba'o/_/rdo rje mgon po'i zhes bya ba ni dbye ba med pa'i
[\[152a.3\]]ye shes kyi rdo rje'i dngos po las rdo rje de nyid ye shes kyi rdo rje ste sems can thams cad kyi srog kun 'dzin pa'i phyir dang skyabs su gyur pas mgon po'o/_/de nyid kyi/_lhan skyes chu ni yongs gang las/_/zhes bya ba ni 'jig rten gyi khams gcig la gcig mthun par dgongs pa'i
[\[152a.4\]]dbang bskur sngon du song bas dngos grub sna tshogs pa'i bde ba ster ba'o/_/de ltar oM sarba zhes bya ba la sogs pas dbang bskur ba'i brda'i sngags so/_/gang dang zhes bya ba la sogs pas 'khor los sgyur ba bcu gnyis sngon du bshad pa rnams kyis mgo bor rgyas gdab
[\[152a.5\]]bo/_/lhag ma rnams la gtso bos zhes bya ba'o/_/khyab bdag ces bya ba ni 'jig rten gyi khams kyi sems can rnams kyi lha la bsnyen pa sngon du song ba can gyi 'dod chags phun sum tshogs par 'gyur ro/_/ye shes zhes bya ba ni ye shes sems dpa' sngon du song bas dkyil 'khor
[\[152a.6\]]rgyal mchog gi ting nge 'dzin gyi dus rnams su 'brel te 'dir skabs skabs su thor long du ste paN+Di ta rnams kyis 'jug pa rmongs par byed pa'o/_/de ltar gtso bo la sogs pa dang dkyil 'khor pa thams cad kyi snying gar ye shes dang gtso bo la sogs pa thams cad dam
[\[152a.7\]]tshig sems dpa' rnams kyi gang dang 'dra ba ste/_gang dang gang gis gzugs dang bzhugs tshul la sogs pa phyi rol du de'i gzugs rnams bsgom par bya ba'o/_/ting nge 'dzin sems dpa' zhes bya ba ni ye shes sems dpa' de rnams kyi thugs kar slar yang 'di
[\[152b\]]
[\[152b.1\]]rnams thams cad la ting nge 'dzin sems dpa' 'chad par 'gyur ba'i sngags rnams kyi gzugs kyis rang rang gi sa bon bsgom par bya ba'ang rung ngo /_/ji ltar 'jig rten gyi khams kyi sems can rnams kyi kun gzhi'i rnam par shes pas lhan cig skyes pa'i snying po 'jig par 'gyur
[\[152b.2\]]ro/_/rnal 'byor pa rnams kyi chos kyi sku ting nge 'dzin sems dpa'o/_/longs spyod rdzogs pa'i sku ye shes sems dpa'o/_/sprul pa'i sku dam tshig sems dpa' zhes bya ba ste/_mngon sum du 'dir de ltar sku 'dis byed pa'i phyir ro/_/de nas zhes bya ba ni de la ye shes
[\[152b.3\]]sems dpa'i thugs ka las 'od zer zhes bya ba ste 'od zer gyi tshogs kyis so/_/des de ltar ye shes 'khor lo la zhes bya ba ni 'jig rten gyi khams kyi sems can rnams dang rnal 'byor pa'i 'jig rten rnams la sangs rgyas kyi ye shes 'jug par 'gyur ro/_/de'i phyir/_bla
[\[152b.4\]]ma'i man ngag las shes bya/_/zhes bya ba ni thog ma med pa nas brgyud pa'i bla ma dang slob ma'i man ngag tu gnas so/_/de ltar dzaHhUM baM hoH'i yi ge rnams kyis zhes bya ba ni dgug pa dang gzhug pa dang bcing ba dang dbang du bya ba ste/_ji ltar 'dir ye shes kyi dkyil 'khor
[\[152b.5\]]la 'gyur ba de bzhin du 'dir sems can rnams kyi bla ma dang slob ma'i 'brel bar 'gyur ro/_/de ltar sbyin pas 'gugs so/_/dam pa'i chos la sogs pa dang snyan par smra bas rang gi las rnams su 'jug par byed do/_/sna tshogs pa'i don spyod par bshad pa la sogs pas
[\[152b.6\]]brtan pa nyid 'ching bar byed do/_/bdag nyid bzhin du gzhan la byed pas dbang du byed pa ste 'di ni nges pa'o/_/sna tshogs dpa' bo rnal 'byor mas/_/zhes bya ba ni phyi dang nang gi bdag nyid kyis mchod pa rnam pa gsum ste gnas dang nye ba'i gnas la sogs pa na gnas
[\[152b.7\]]pa'i 'dir byon pa'i gtso bo rnams kyi dkyil 'khor pa rnams la byed pa ste/_'jig rten gyi khams rnams su yang phyi rol du ni skye ba phun sum tshogs pa'i mchod pa'o/_/de nas bag ma len pa la sogs pa ni gsang ba'o/_/de'i phyir 'chi ba'i mthar ji srid du sna tshogs
[\[153a\]]
[\[153a.1\]]pa'i bde ba'i spyod pas ni nang gi bdag nyid can gyi'o/_/de la sogs pa las rgyal po mchog ces bya ba'i ting nge 'dzin gnas pa'i dus kyi longs spyod rdzogs pa'i sku can zhes bya ba'o/_/da ni rnal 'byor pa rnams kyi thig le'i rnal 'byor dang phra mo'i rnal 'byor te/_de nyid
[\[153a.2\]]kyis 'jig rten gyi khams kyi 'chags pa'i dus dang stong pa'i dus gnyis bshad pa'i phyir gsungs pa/_rnal 'byor gnyis zhes bya ba la sogs pa ste/_che ba zhes bya ba ni chen po zhes bya ba'i don to/_/thig le chen po'i rnal 'byor te de yang 'khor lo bcu gnyis kyi thig le zhes bya
[\[153a.3\]]ba'o/_/rtsa thams cad kyi dbus su rnam par shes pa dang byang chub kyi sems kyi thig le gnas pa ste rdo rje'i rnam pa rnams su mtshon zhes bya ba ni shes par bya ba'o/_/de ltar slar lte ba'i steng rnams su zhes bya ba ni rtsa thams cad kyi yang dbus dang 'og dang steng du rdo rje'i rnam pa la'o/_/de
[\[153a.4\]]ltar de rnams su yang rtse mo rnams kyi zhes bya ba ni de de bzhin du bshad pa'o/_/rtsa rnams re re bcu rnams kyis/_/zhes bya ba ni srog la sogs pa'i rlung bcu rnams kyis rtsa bcu'i 'og dang steng rnams su rdo rje'i rtse mo lnga lnga'o/_/de rnams su yang thig le rnams kyis zhes bya ba ni re
[\[153a.5\]]re'i rtse mo la ji lta ba'i rim pas thig le brgya phrag re re mtshon par bya ba'o/_/de ltar bshad pas sngon du bshad pa rnams kyi snying rje dang byams pa dang dga' ba dang btang snyoms kyi rang bzhin rnal 'byor ma bzhi dang bsres pa'i thams cad gcig tu bsdoms pas stong phrag gcig gis rnal
[\[153a.6\]]'byor ma'i tshogs kyi thig le zhes bya ba'i don to/_/de ltar du ba la sogs pa zhes bya ba ni du ba la sogs pa'i sbyor bas bcu po rnams kyi rtags re re'i thig le brgya phrag gcig nyid thig le'i gnas rnams su 'bab par bya zhes bya ba ste/_rdo rje'i bu ga las mi 'pho ba'i ye shes dpral
[\[153a.7\]]ba'i dbus rnams su rim pas 'gro ba'o zhes bya ba'i don to/_/de ltar mdor bsdus pa'i thig le'i rnal 'byor ro/_/'dis sems can thams cad kyi 'jig rten par 'gyur ro/_/bskal pa sreg pa'i dus rnams su khu tshur gyi mthe bong gi tshad kyi bud med dang skyes pa de
[\[153b\]]
[\[153b.1\]]rnams thog ma nyid du gcig gi sngon gyi rgyu mtshan gyis bsam gtan dang po'i thog mar 'gyur ro/_/de nas bsod nams kyi dbang gis 'di rnams thams cad la 'gyur ro/_/lus yang ba nyid kyang ngo /_/de ltar gyur pa dang sngon gyi smon lam gyi dbang gis sgom pa la goms pas lte ba'i gnas
[\[153b.2\]]rnams su sems brtan pa nyid do/_/des sems shin tu phra ba'i dngos pos lus yang bar 'gyur ro/_/slar yang des de ltar sems can rnams kyi bsam gtan gyis mchog tu zag pa med par goms pas lus kyi khams chung ba nyid du 'gyur ro/_/rlung bcu rnams su 'dus
[\[153b.3\]]pas so/_/gzhan tha mal pa rnams kyi rnam par shes pa song bar gyur pas gzhan gyi 'jig rten gyi khams rnams su las kyi rnam par smin pas las kyi gnas rnams su dmyal ba la sogs par 'tshed pa'am ltung ba'o/_/rnal 'byor goms pa rnams kyis bshad pa'i mtshan
[\[153b.4\]]nyid kyis thig le 'du shes pas ri rab kyi steng du sum cu rtsa gsum gyi lha'i rigs rnams su skye'o/_/der yang bsam gtan gnyis pa la rang gi lus thim nas 'gro'o/_/de'i phyir zhes bya ba la sogs pas phra mo'i rnal 'byor gsungs pa/_de ltar tshigs su bcad pa gcig
[\[153b.5\]]gis man ngag gi bsgom pa ste rtogs par sla'o/_/'jig rten gyi khams su du ba la sogs pa'i yon tan rnams su bskal pa bsreg par 'gyur ro/_/de nyid phyis stong pa'i dus te phra mo'i rnal 'byor ro/_/de nas sngags bzlas zhes bya ba la sogs pas tshigs su bcad pa
[\[153b.6\]]phyed dang bcas pas sngags bzlas pa dang bgrang phreng la sogs pa'i mtshan nyid do/_/des de ltar sngon du bshad pa rnams kyi'am sems can rnams kyi rnam par dag pas ngag rnam par dag par 'gyur ro/_/de bzhin du phyed dang bcas pa'i tshigs su bcad pa gcig gis mchod
[\[153b.7\]]pa zhes bya ba la sogs pa ste/_dkyil 'khor gyi 'khor lo'i bdag nyid la de'i de ltar ye shes kyi mchod pa mtha' med cing mu med pa rnams 'jig rten gyi khams rnams kyi rang gi bdag nyid byed pa po'i rang bzhin zhes bya bar dgongs so/_/des de ltar nye bar mtshon pa tsam
[\[154a\]]
[\[154a.1\]]ste mchod pa'i lha mo gau rI la sogs pa yang bshad de/_ji lta ba'i rim pas gau rI tsau rI bai tA lI g+hAsma rI puk+ka sI sha ba rI dmyal ba dang yi dgas dang dud 'gro dang lha dang lha ma yin dang mi rnams te 'dod pa'i khams so/_/lha mo gnyis zhes bya ba ni tsaN+Da lI gzugs kyi khams
[\[154a.2\]]dang /_/Do m+bi nI gzugs med pa'i khams so/_/de ji ltar gsungs pa/_gau rI ri dgas sbyar ba 'dzin/_/tsau rI ma ni nyi ma'i snod/_/be+e tA lI ni chu'i lag ma/_/sman 'dzin pa ni g+hasma rI/_/puk+ka sI ni stobs lag can/_/sha ba rI ro 'dzin de bzhin/_/tsaN+DalI ma Da ma ru sgrogs/_/mgrin
[\[154a.3\]]pa las 'khyud Dom+bi nI/_/de ltar gam ni 'gro ba'i phyir zhu ba'i gzugs nyid pas byang chub kyi sems bud med kyi pad+ma rnams su 'gro ba ni 'dod chags chen pos dmyal ba nyid du 'gro ba ste gaurI'o/_/de bzhin du yang dag pa'i las rnams su byas pa'i bde ba la sogs
[\[154a.4\]]pas de 'pho ba na rang bzhin med pa nyid kyi bdag nyid kyis bskyod par gyur pas yi dgas kyi 'gro ba thob pas ni tsau rI'o/_/de ltar rig pas ma lus pa 'dod chags la sogs pa'i chos de dag gis brjod mi nus pas thad kar 'gro bar 'dod pa'i 'gro bar gyur par 'gro ste skyes pa'i
[\[154a.5\]]skad kyi zhe sdang gis dud 'gro 'thob pas be tA lI de bzhin du steng du 'gro ba dran nas zag pa med pa nyid dang ldan no/_/thar pa'i gzugs kyis ston pa rdo rje'i theg pa la gcig tu gnas pa dpral bar lha'i tshogs kyi g+hasma rI'i 'gro bas 'thob pas so/_/rnam par 'joms
[\[154a.6\]]te me tog 'dod ma'i rnam par rtog pa rlag par byed do/_/des kun nas 'dzin pa la dga' ba la 'dus pa dang ldan pas puk+ka sI lha ma yin gyi 'gro ba'o/_/'bod pa la dga' ba phyag rgya chen po cha dang bral ba'i thig le'i gzugs ri bong 'dzin pa'i chu'i yid dang ldan pa med
[\[154a.7\]]par byed pa gti mug chen po sha ba rI ma'i 'gro ba thob par byed pa'o/_/'dod pa'i khams kyi rnal 'byor ma mchod pa'i thig le zhes bya ba'o/_/de bzhin du g.yo ba nyid kyis dang mkha' 'gro chen po thim par gyur pas mchog tu bde ba rnams su thig le gzugs ster ba mo
[\[154b\]]
[\[154b.1\]]lha rnams kyi ste 'di nyid ltar rtogs par byed do/_/tsaN+DalI gzugs khams ma zhes bya ba'o/_/don dam pa de shar bas dbang phyug gi spyod yul gyi sems de nyid nga rgyal che ba dbang phyug gi gzugs kyis phal ba dang gtso bor 'dod pa ni Dom+binI'o/_/gzugs med 'gro ba'i
[\[154b.2\]]gzugs can ma'o/_/de ltar ma lus pa khams gsum pa'i rnam pa dkyil 'khor gyi 'khor lo mchod pa'i bdag nyid du gsungs pa/_bde ba la sogs pa'i gzugs kyi dngos po thams cad de theg pa chen po la sogs pa'i gzugs can no/_/de nyid gsungs pa/_kun
[\[154b.3\]]rdzob dang ni don dam pa/_/dkyil 'khor pa dang gtso bo'o/_/khrag 'thung gnyis med dngos po ru/_/'di gsum gyis ni khams gsum mo/_/thams cad thig le'i gzugs bdag nyid/_/bden pa gnyis su bzung ba med/_/yod pa gzugs med bdag nyid de/_/rtog pa tsam
[\[154b.4\]]ni khyab bdag che/_/de bzhin du ni yang gsungs pa/_/sbyin pa kun rdzob gzugs bdag nyid/_/pha rol kyang ni don dam pa'o/_/dang po'i sbyor ba des 'grub po/_/tshul khrims bsnyen pa sogs su 'dod/_/phar phyin rgyu yi rdo rje 'chang /_/stong nyid snying rje'i bdag nyid do/_/
[\[154b.5\]]bzod pa tshangs par spyod pa yis/_/dkyil 'khor 'byin pa yang ni de/_/rgyal po bde ba kun la gnas/_/mchog ni rang gis pha rol phyin/_/brtson 'grus dga' chen thams cad las/_/mdog dang bzhugs tshul mtshan nyid kyis/_/pha rol phyin rnams rang bzhin du/_/ye
[\[154b.6\]]shes rnam par kun du 'byung /_/ye shes sems sogs bsam gtan te/_/phar phyin 'od zer spro ba'o/_/ye shes dkyil 'khor dang dbang bskur/_/shes rab las kyi rgyal po mchog_/rang rang mgo bor rigs kyis ni/_/rgyas gdab pha rol phyin pa'o/_/stobs ni snying rje'i
[\[154b.7\]]dpa' bo ste/_/stong pa nyid ni rnal 'byor ma/_/pha rol phyin pa gnyis med kun/_/snyoms par zhugs kyis gang bde ba'o/_/thabs ni thig le'i rnal 'byor te/_/pha rol phyin pa thim pa che/_/smon lam sngags kyi bzlas pa sogs/_/phar phyin phra mo'i rnal 'byor ro/_/
[\[155a\]]
[\[155a.1\]]ye shes dkyil 'khor ma lus pa/_/phag mo dang ni bsres pas ni/_/bsdu ba pha rol phyin pa ste/_/'jig rten khams kyi rnam dag pa'o/_/srid dang mya ngan 'das gzugs bdag_/sgyu ma snying rje las byung ba'o/_/thams cad bden min brdzun pa min/_/skye min mi skye min
[\[155a.2\]]spangs pa'o/_/de ltar 'di thams cad kyi don slar yang bcom ldan 'das kyis glu gnyis kyis gsungs pa/_dkyil 'khor 'khor lo zhes bya ba la sogs pa ste/_bzang po zhes bya ba ni bshad pa'i sbyin pa la sogs pa'i rgyu mtshan gyis ye shes kyi pha rol tu phyin pa'i bar du rnal 'byor ma bcu
[\[155a.3\]]gnyis rnams bsgom par bya'o/_/'dis de ltar bsod nams dang sdig ces bya ba ste khams gsum du yongs su brtags pa'i skye ba la sogs pa'i dngos po spangs pa de'i tshe bsod nams dang sdig pa la sogs pa'i ye shes can rnams kyis gang du 'byung ba'o/_/don dam par
[\[155a.4\]]kyang dngos po thams cad mi bden pa brdzun par gzung ba nyid kyis so sor snang ste/_tha mal pa rnams des mngon par nga rgyal ba la sogs pas 'bras bu la longs spyod de dmyal ba la sogs pa ste/_'di ltar gzugs su gzung ba la mngon par zhen pas mar me 'bar ba mthong nas
[\[155a.5\]]phye ma leb rnams der lhung ste 'chi bar byed do/_/de ltar skyes bu ngan pa rnams kyi 'dod pa lnga la sogs pa bltas nas de gti mug la sogs pas 'chi bar 'gyur te brdzun pa la mngon par rlom pas srid pa'i 'ching ba rnams su 'gro'o/_/skyes bu dam pa rnams kyis kyang 'dod pa'i yon
[\[155a.6\]]tan lnga la sogs pa nyams su myong bar byed de gzung ba med pa nyid kyis sangs rgyas nyid des de ltar 'thob pa'o/_/lhag ma rtogs par sla'o/_/gtor ma zhes bya ba la sogs pas bdud rtsi lnga la sogs pa dang sha thams cad sbyin par bya'o/_/gsang sngags zhes bya ba ni 'chad par
[\[155a.7\]]'gyur ba'i gtor ma'i sngags kyis so/_/phyag rgya zhes bya ba ni skye gnas kyi phyag rgya dag ste de bzhin du sogs pa'i sgras spyad pa dang rtogs pa la sogs pa'i rim pas gtor ma'i snod la brgyan par byas pa'o/_/bye ba bzlas pas dngos grub che/_/zhes bya ba ni bye ba ni rtse mo ste de
[\[155b\]]
[\[155b.1\]]nyid sems can thams cad kyi dam pa'i chos rnams kyi lam stong pa nyid de yang rnal 'byor ma rnams kyi dbus mar 'du shes pa ste de'i bzlas pa ni thams cad rnam par rtog pa las byung ba dag gi dra ba de'i nang du bya ba la byed pa ni bya ba'o/_/de nyid kyang sngags kyi yi ge las byung ba'i dus
[\[155b.2\]]rnams su rang bzhin gyis bzlas pa 'di ltar gsungs pa/_yi ge gnyis kyis nges pa'i tshig gis so/_/sad dang rmi lam gnyid mthug dang /_/bzhi pa yi yang dgra chen po/_/slu ba las ni yongs byung ba'i/_/ye shes de'i gzugs dmigs par gyis/_/zhes bya ba'o/_/de
[\[155b.3\]]ltar dngos grub chen po zhes bya ba ni phyag rgya chen po'i dngos grub thob par 'gyur ba ste bye ba'i bzlas pas so/_/'bum phrag bzlas pa'i nang las ni/_/zhes bya ba ni rtsa'i yi ges dbus ma'i nang las mtshon pa ste lus dang ngag dang yid thams cad der thim pa'i bzlas pa sngon du
[\[155b.4\]]gsungs pa 'di gang bshad pa khams gsum gyi rnam pa nam mkha'i rnam pas gnas te thams cad ces bya bar dgongs so/_/sna tshogs dam tshig nyer spyad ces bya ba ni rnal 'byor gyi dbang phyug rnams kyis bsgoms pas dub na ji ltar rnyed pa'i sna tshogs pa'i go ku da ha na la
[\[155b.5\]]sogs pa'i kha na ma tho ba med pa'i dam tshig pa rnams kyis bdag nyid chen po'i dam tshig nye bar spyod par bya'o/_/de yang ji ltar mngon par brjod pas zhes bya ba ni ji ltar 'khor lo thams cad du rnal 'byor ma'i rigs rnams gsungs pa rnams kyang ste/_de bzhin du rigs
[\[155b.6\]]thams cad pa'i dam tshig rnams bza' bar bya'o zhes bya ba ni nges pa'o/_/bshad pa 'di sngon bzhin du lhag ma ba'i sems can rnams kyang sangs rgyas kyi smon lam gyi dbang gi gzhal med khang na spyod par 'gyur te/_de'i phyir rnal 'byor zhes bya ba ste/_slar yang 'jig
[\[155b.7\]]rten gyi khams byung ba'i phyis kyi dus rnams su de ni mi la sogs pa'i gzugs rnams su grub ste phyag rgya chen po'i dngos grub tu 'gyur ro/_/de'i phyir/_gang dang der ni gnas par bya/_/zhes bya ba ni sangs rgyas kyi zhing sna tshogs rnams su sprul pa'i sku la sogs pas so/_/'di ni
[\[156a\]]
[\[156a.1\]]nges pa'o/_/'di gsungs zhes bya ba la sogs pas ni sngon bzhin no/_/dpal zhes bya ba la sogs pas le'u yongs su rdzogs pa'i tshig go/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las bcom ldan 'das
[\[156a.2\]]yang dag pa'i ting nge 'dzin la bzhugs pa'i sgrub pa'i thabs kyi phyi dang nang gi bdag nyid kyi 'jig rten gyi khams rnams kyi skye ba la sogs pa sna tshogs pa'i man ngag 'chad pa'i rnam par gzhag pa rgyas par bstan pa ste le'u bco lnga pa'i bshad pa'o//_//thams cad
[\[156a.3\]]'byung ba'i bdag nyid che/_/gsang sngags rgyal po phyag byas nas/_/mngon par mtshams sbyor gzugs bdag nyid/_/rnal 'byor ma dang dpa' bo'i gtso/_/rgyud kyi rgyal po kun du ni/_/kun du spyod pa 'byung ba ste/_/dkyil 'khor lnga yi mtshan nyid du/_/'pho ba dbyangs ni bcu
[\[156a.4\]]gnyis te/_/'khor lo ma ning ye shes can/_/dkyil 'khor pa ni brgyad brgya pa'o/_/sngags kyi dbyibs kyi gzugs bdag nyid/_/dpa' bos thig le sgra gcan no/_/da ni gsang sngags rkang pa bzhi bcu rtsa brgyad pa'i rtsa ba'i sngags kyi le'u tshe'i cho ga gsungs pa/_de nas rtsa
[\[156a.5\]]ba'i sngags zhes bya ba la sogs pa ste/_nyon zhes bya ba ni le'u bco lnga pa'i de ma thag tu sngags btu ba'i le'u bcu drug pa rdo rje phag mo la sogs pa dpa' bo dang rnal 'byor ma rnams nyan du bcug pa de bshad par bya'o zhes bya bar 'brel lo/_/de nyid gsungs pa/_chos 'byung
[\[156a.6\]]dbus su zhes bya ba ni phyi rol du ni sa'i phyogs su gur gum dang tsan+dan la sogs pas gru gsum gyi rnam pa byas nas nye bar spyod pa lnga la sogs pa mchod pa'i rdzas rnams kyis mchod de gtor ma rnams sbyin pa sngon du song bas me tog gi char dbab par bya'o/_/phyi nas 'khor lo
[\[156a.7\]]de de bzhin du gsungs so/_/nang du ni khams thams cad kyi dkyil 'khor 'khor lo rnams sems kyi rnam par a wa d+hU tIr bcug nas rnal 'byor pa rnams kyi gru gsum pa ye shes kyi dkyil 'khor zhes bya ba ste de'i nang du 'khor lo ni rtsa ba 'dus pa'i khams kyis gcig
[\[156b\]]
[\[156b.1\]]gis mchog pa'i sum cu'i bdag nyid kyis srog la sogs pa'i rlung rnams kyi dkyil 'khor gyi tshogs so/_/der 'char ba'i dus las rang rang gi sngags dang lha yi ge'i rnam pa las yang dag par btu bar bya'o zhes bya ba'i don to/_/'di'i phyi rol du dum bu bzhi'i bdag nyid kyi 'khor lo
[\[156b.2\]]gsungs pa/_lnga zhes bya ba la sogs pa ste/_zlum po zhes bya ba ni rim pa ji lta bar lnga dang bcu gnyis dang brgyad rnams te zlum po gsum rnams sbyin par bya'o/_/de'i phyi rol du gru bzhi sbyin par bya'o/_/lhag ma rtogs par sla'o/_/ka dbus zhes bya ba ni dbus su ka'i yi ge'o/_/
[\[156b.3\]]tsa shar zhes bya ba ni shar du tsa'i yi ge'o/_/Ta lho zhes bya ba ni lhor Ta'i yi ge'o/_/ta nub ces bya ba ni nub tu ta'i yi ge'o/_/pa byang zhes bya ba ni byang du pa'i yi ge'o/_/ji lta'i rim pas zhes bya ba ni dum bu lnga pa'i phyi rol du dum bu bcu gnyis pa rnams la shar la sogs pa rnams
[\[156b.4\]]su a'i yi ge la sogs pa dbyangs bcu gnyis sbyin par bya'o/_/de bzhin du ma ning r-i r-I l-i l-I shar la sogs pa'i sgo rnams su'o/_/grwa gnyis su gnyis gnyis zhes bya ba ni rtsibs brgyad pa'i grwa rnams su ste me la sogs par rim pa ji lta bas yar la wa rnams kyang ngo /_/de'i phyi
[\[156b.5\]]rol du gru bzhi pa'i grwa rnams su sha Sha sa ha zhes bya ba'o/_/de ltar le'u tshe dbyangs dang sde tshan gyi 'khor lo'o/_/der gnas pa zhes bya ba ni sngags kyi rgyal po ste/_mgon po btu bar bya zhes bya ba ni/_mkha' 'gro dang mkha' 'gro ma la sogs pa'i gzugs kyis yid skyob
[\[156b.6\]]pa mgon po zhes bya bar 'brel lo/_/de ltar gsungs pa/_nub ces bya ba la sogs pa ste/_'khor lo'i nub kyi dum bu'i mtha' ma zhes bya ba ni ta'i sde tshan gyi mtha' ma ni na'i yi ge'o/_/de bzhin du byang gi mtha' ma zhes bya ba ni pa'i sde tshan gyi mtha' ma ni ma'i yi ge'o/_/me'i gnyis
[\[156b.7\]]pa'i yi ge zhes bya ba ni phyi rol gru bzhi pa'i dum bu las rang gi mngon par brjod pas sha'i yi ge'o/_/dbang ldan chu'i sa bon zhes bya ba ni rtsibs brgyad pa'i dbang ldan gyi grwa la wa'i yi ge'o/_/shar gyi gsum pa'i yi ge zhes bya ba ni shar gyi dum bu las tsa'i yi ge'i gsum pa'i
[\[157a\]]
[\[157a.1\]]dza'i yi ge'o/_/de ltar lho'i Ta'i sde tshan gyi gsum pa'i yi ge Da'i yi ge'o/_/dbus ma'i thog ma zhes bya ba ni ka'i yi ge'o/_/byang gi mtha' ma'i sa bon zhes bya ba ni ma'i yi ge'o/_/gnyis pa'i dbang ldan gyi zhes bya ba ni ha'i yi ge'o/_/de ltar slar yang thog ma'i
[\[157a.2\]]zhes bya ba ni wa'i yi ge'o/_/bden bral me'i sa bon zhes bya ba ni ra'i yi ge'o/_/dbang ldan chu zhes bya ba ni wa'i yi ge'o/_/srin po'i ra'i yi ge zhes bya ba ni rA'i yi ge'o/_/gnyis pa me'i yi ge zhes bya ba ni sha'i yi ge'o/_/'dre'i me'i yi ge zhes bya ba ni ra'i yi ge'o/_/me'i rlung
[\[157a.3\]]zhes bya ba ni ya'i yi ge'o/_/de ltar sngags zhes bya ba ni de de bzhin no/_/dbyangs rnams gsungs pa/_tsheg drag ces bya ba la sogs pas te sngags kyi gnyis pa'i yi ge ma'i yi ge'o/_/de'i drung du thig le gnyis sbyin par bya'o/_/dum bu bzhi pas mnan zhes bya ba ni sngags
[\[157a.4\]]kyi gsungs pa sha'i yi ge'o/_/i'i yi ges mgo bo la mnan pa ste mes klubs zhes bya ba ni 'og gi char ra'i yi ge sbyin par bya'o/_/mdor na shrI'i yi ge'o/_/lnga pa'i yi ge ni dza'i yi ge'o/_/ra'i yi ges zhes bya ba ni de de bzhin no/_/gnyis pa'i dum bus mnan zhes bya ba ni
[\[157a.5\]]drug pa'i yi ge ni Da'i yi ge ste a'i yi ge mdor na DA zhes bya ba'o/_/dgu pa ni ha'i yi ge ste des de ltar ma hA zhes bya ba'o/_/bcu pa ni wa'i yi ge'o/_/I'i yi ge dbyangs bzhi pas so/_/de ltar bcu gnyis pa dang bcu gsum pa rtogs par sla'o/_/bcu bzhi pa sha'i yi ge ste
[\[157a.6\]]chu yi 'og tu ni wa'i yi ge sbyar ba ste mdor na shwa'i yi ge'o/_/gnyis pa'i dum bus mnan pa ni A'i yi ges yi ge bco lnga pa ra'i yi ge ste mdor na ra'i yi ge'o/_/de ltar zhes bya ba ni sngags kyi rkang pa 'di rkang pa thams cad kyi byed pa po zhes bya ba ni rkang pa bzhi bcu rtsa
[\[157a.7\]]brgyad pa rnams kyi thog mar 'di rab tu gtum mo la sogs pa'i rnal 'byor ma nyi shu rtsa bzhi rnams dang /_de bzhin du thod pa'i dum bu la sogs pa dpa' bo nyi shu rtsa bzhi rnams dang 'chad par 'gyur ba 'di rnams thams cad kyi skyed par byed pa'i gzugs so/_/gnyis
[\[157b\]]
[\[157b.1\]]po kha sbyor ba'i sngags kyi tshig rnams dang rab tu gtum mo la sogs pa'i le'u nyi shu rtsa lnga rnams kyi nang du son pa rnams kyang ste/_de yang mkha' 'gro ma la sogs pa'i le'u bcu gnyis kyi 'pho ba rnams kyi dbus su 'pho ba re re rnams kyi nang du son par 'gyur ba'o/_/de ltar yang he ru
[\[157b.2\]]ka dang rdo rje phag mo'i le'u gnyis su go cha drug gi sngags rnal 'byor ma'i le'u dang bcas pa rnams su nang du 'gro ba'o/_/de yang gtor ma dang 'khor lo mchod pa dang dkyil 'khor gyi cho ga dang sbyin sreg dang sngags kyi bzlas pa la sogs pa'i le'u gsum du gsum bzhi nyi shu
[\[157b.3\]]rtsa lnga pa rnams kyi nang du 'gro'o/_/de yang lnga bcu rtsa gcig par ro/_/de yang thog mar ro/_/de yang 'di skad bdag gis thos pa ste de rgyud thams cad kyi don no/_/gang gi tshe de'i tshe sngags btu ba'i le'u 'dir 'di rnams thams cad kyi mngon par sbrel ba ste rgyud kyi gnas lugs
[\[157b.4\]]thams cad kyi rang bzhin sngags kyi le'u'i sngags kyis sbrel te de'i phyir sngags kyi le'u ni 'brel pa ste/_rgyud kyi rgyal po thams cad kyi zhes bya bar dgongs so/_/da ni sngags kyi tshig gnyis pa gsungs pa/_nub ces bya ba la sogs pa ste/_nub las thog ma ni sde tshan gyi
[\[157b.5\]]thog ma ni ta'i yi ge'o/_/byang gi bzhi pa zhes bya ba ni pa'i sde tshan gyi bzhi pa b+ha'i yi ge'o/_/dbang ldan gyi chu zhes bya ba ni wa'i yi ge'o/_/de ltar lho'i mtha' ma Ta'i sde tshan gyi mtha' ma Na'i yi ge'o/_/dbus ma'i thog ma ka'i yi ge'o/_/byang gi mtha' ma ma'i yi ge'o/_/dbang
[\[157b.6\]]ldan gyi chu wa'i yi ge'o/_/lho'i mtha' ma zhes bya ba ni Na'i yi ge'o/_/rlung gi yi ge me'i zhes bya ba ni ya'i yi ge'o/_/de ltar sngags kyi tshig gnyis pa'o/_/'di'i de ltar dbyangs rnams gsungs pa/_gsum pa zhes bya ba la sogs pa ste/_gsum pa'i dum bus mnan zhes bya
[\[157b.7\]]ba ni sngags kyi thog ma ta'i yi ge la I'i yi ges mnan pa'o/_/me'i 'og tu 'bar byas pa/_/zhes bya ba ni 'og gi char ra'i yi ge sbyar bar bya ste mdor na tri'i yi ger 'gyur ro/_/dum bu lnga pas gnyis pa la/_/zhes bya ba ni b+ha'i yi ge la u'i yi ge 'og gi char te mdor na b+hu'i rnam pa'i yi
[\[158a\]]
[\[158a.1\]]ge'o/_/byang gi thog ma zhes bya ba ni drug pa ma'i yi ge de'i 'og gi char pa'i yi ges sbyar ba ste mdor na m+ba zhes so/_/de bzhin du brgyad pa'i yi ge de yi ge de dang mnyam zhes bya ba ni m+ba'i yi ge ste/_de yang dum bu gnyis pas phye/_/zhes bya ba ni I'i yi ges phye ba ste mdor na m+ba'i
[\[158a.2\]]yi ge'o/_/bcu pa nA'i yi ge ste A'i yi ges mnan pa ste mdor na Na'i yi ge'o/_/de ltar sngags kyi tshig don med pa thams cad rnam par mnyam par byed pa dang /_gnyis pa ma rig pa la sogs pa don ma yin pa nyams par byed de mngon du bshad pa'i rigs pas so/_/de'i chos
[\[158a.3\]]kyi 'khor lo zhes bya ba ni sangs rgyas kyi sprul pa'i sku la sogs pas 'byung ba ste/_de de bzhin du gsungs pa 'thob par byed pa'i rgyu zhes bya ba'o/_/da ni sngags kyi tshig gsum pa gsungs pa/_nub ces bya ba la sogs pa ste nub kyi gsum pa zhes bya ba ni da'i yi ge'o/_/'dre'i
[\[158a.4\]]gnyis pa zhes bya ba ni Sha'i yi ge'o/_/nub kyi thog ma zhes bya ba ni yi ge ta'o/_/lho'i thog ma zhes bya ba ni yi ge Ta'o/_/byang gi bzhi pa zhes bya ba ni yi ge b+ha'o/_/gnyis pa'i 'dre'i zhes bya ba ni yi ge Sha'o/_/lho'i mtha' ma zhes bya ba ni yi ge Na'o/_/byang gi bzhi pa zhes bya ba
[\[158a.5\]]ni yi ge b+ha'o/_/'dre'i me'i yi ge zhes bya ba ni ra'i yi ge'o/_/dbang ldan gyi chu zhes bya ba ni wa'i yi ge'o/_/me'i rlung zhes bya ba ni yi ge ya'o/_/de ltar sngags kyi tshig rkang gsum pa'o/_/'di'i de ltar dbyangs rnams gsungs pa/_bcu gcig pa zhes bya ba la sogs
[\[158a.6\]]pa ste/_bcu gcig pa yi dum bus mnan/_/zhes bya ba ni thog ma'i sngags kyi yi ge la aM gi yi ge rjes su byed pa'i dbyangs kyis mnan pa ste da'i yi ge ste mdor na daM gi yi ge'o/_/dum bu dgu pas zhes bya ba ni o'i yi ges yi ge gnyis pa'i Sha'i yi ge'i cod pan la sbyar bar
[\[158a.7\]]bya ste/_de de ltar lho'i thog ma'i Ta'i yi ges te de bzhin du/_me'i ni ra'i yi ges 'og gi char te mdor na Sh+To'i yi ger 'gyur ro/_/gsum pa ta'i yi ges dbus ma ka'i yi ge la sbyin par bya'o mdor na t+ka'i yi ger 'gyur ro/_/bzhi pa'i dum bus mnan pa zhes bya ba ni yi
[\[158b\]]
[\[158b.1\]]ge is te lnga pa'i yi ge zhes bya ba ni yi ge b+ha la mnan pa ste mgo bo la'o/_/mdor na yi ge b+hi'o/_/dum bu brgyad pa zhes bya ba ni yi ge ai yi ge brgyad pa b+ha'i yi ge la sbyin par bya ba ste mdor na b+hai'i yi ge'o/_/bcu pa zhes bya ba ni yi ge wa ste gnyis pas mnan zhes bya ba ni dum bu gnyis pa'i
[\[158b.2\]]A'i yi ges mnan pa ste mdor na yi ge wA'o/_/de ltar sngags kyi tshig rkang gsum pa'o/_/sdang ba rnams tshar gcod pa ni dmyal ba la sogs pa sdang ba'i sems can rnams la'o/_/de bzhin du lha la sogs pa sangs rgyas kyi lam rnams la mi gnas pa de rnams bsgral
[\[158b.3\]]ba'i phyir tshar gcod pa'o/_/da ni sngags kyi tshig rkang bzhi pa gsungs pa/_gnyis pa me'i zhes bya ba la sogs pa ste sa bon zhes bya ba ni yi ge Sha'o/_/nub kyi thog ma zhes bya ba ni yi ge ta'i yi ge'o/_/rlung gi gnyis pa zhes bya ba ni yi ge sa'o/_/dbang ldan zhes bya ba ni
[\[158b.4\]]yi ge ha'o/_/gnyis pa'i rlung gi yi ge zhes bya ba ni yi ge sa'o/_/nub kyi mtha' ma zhes bya ba ni yi ge na'o/_/de bzhin du nub kyi thog ma zhes bya ba ni yi ge ta'o/_/me'i rlung zhes bya ba ni yi ge ya dgug par bya'o/_/de ltar sngags kyi tshig rkang bzhi pa'o/_/de yang dngos po
[\[158b.5\]]thams cad ston pa'o zhes bya ba ni sna tshogs pa'i dus dang rgyus dngos grub ston par byed do/_/'di dbyangs rnams gsungs pa/_ra yig ces bya ba la sogs pa ste/_yi ge lnga pa zhes bya ba ni sngags kyi sa'i yi ge'i 'og tu yi ge ra'i gdan sbyin par bya'o/_/mdor na
[\[158b.6\]]sra'i yi ge'o/_/drug par bdun pa'i dum bus zhes bya ba ni na'i yi ge la e'i yi ge sbyar bar bya'o/_/bdun pa la gnyis pas zhes bya ba ni a'i yi ges yi ge ta mnan par bya'o/_/de ltar mes 'og tu zhes bya ba ni yi ge ra sbyin par bya'o/_/mdor na yi ge tra'o/_/de ltar
[\[158b.7\]]kun mkhyen go 'phang zhes bya ba ni sngags kyi tshig rkang bzhi pa ste des ma bral ba'i sems can thams cad shes pas kun du mkhyen no/_/da ni 'di'i sngags kyi tshig rkang lnga pa'i sngags btu ba gsungs pa/_/dbang ldan zhes bya ba la sogs pa ste/_dbang ldan ni chu zhes bya ba
[\[159a\]]
[\[159a.1\]]ni yi ge wa'o/_/rgyu yig ces bya ba ni rang mngon par brjod pas so/_/nub kyi thog ma zhes bya ba ni yi ge ta'o/_/shar gyi yang gsum pa zhes bya ba ni tsa'i sde tshan gyi gsum pa yi ge dza'o/_/dbang ldan gzhan zhes bya ba ni yi ge ha'o/_/me'i rlung zhes bya ba ni yi ge ya'o/_/de
[\[159a.2\]]ltar tshig rkang lnga pa drag po zhes bya ba ni drag po'i las kyi'o/_/rnal 'byor ma rnams gsad byed pa/_/zhes bya ba ni gsad pa'i las kyi rnal 'byor ma gsod pa'i bdag nyid du bskul ba'o/_/slar yang 'di'i 'gram du tshig rkang drug pa thub pa'i gsal byed rnams gsungs pa/_dbus zhes bya ba
[\[159a.3\]]la sogs pa ste dbus kyi thog ma zhes bya ba ni ka'i sde tshan gyi thog ma yi ge ka'o/_/slar yang de'i yi ge zhes bya ba ni yi ge ka de ltar ro/_/byang gi mtha' ma zhes bya ba ni yi ge ma'o/_/rlung gi sa zhes bya ba ni yi ge la'o/_/byang gi bzhi pa zhes bya ba ni yi ge b+ha'o/_/srin po'i me'i sa bon
[\[159a.4\]]zhes bya ba ni yi ge ra'o/_/lho'i mtha' ma zhes bya ba ni yi ge Na'o/_/dbus ma'i gsum pa zhes bya ba ni yi ge ga'o/_/me'i rlung zhes bya ba ni yi ge ya'o/_/lnga pas zhes bya ba ni tshig rkang lnga pa'i ste sogs pa'i sgras sngags kyi tshig rkang drug pa'i dbyangs sbyin par bya'o/_/ji lta ba'i rim
[\[159a.5\]]pas de ltar tshig rkang lnga pa'i 'byin pa dang sdud pa drug pa zhes bya ba ste/_de gsungs pa/_gsum pa zhes bya ba la sogs pas de gsum pa'i dum bus mnan pa zhes bya ba ni i'i yi ges te sngags kyi thog ma'i yi ge ni pa'i yi ge ste mdor na yi ge bi'o/_/kun du 'gro ba rlung gi
[\[159a.6\]]bdag nyid do/_/de de ltar bzhi pa'i sa bon zhes bya ba ni sngags kyi yi ge dza bzhi pa'o/_/i'i yi ges mnan pa ni yi ge dzir 'gyur ro/_/lnga pa zhes bya ba ni yi ge ha ste gnyis pa'i dum bu zhes bya ba ni yi ge a yis mnan pa ste yi ge hA la de bzhin du gdan ni chu zhes bya ba ni yi ge
[\[159a.7\]]was so/_/mdor na ha'i yi ge'o/_/'di ni tshig rkang lnga pa'o/_/de bzhin du drug pa'i gsungs pa/_bcu gcig ces bya ba la sogs pa ste/_dum bu bcu gcig pa'i rjes su byed pa'i dbyangs kyi thog ma'i yi ge ka'i yi ge la mnan pa ste kaM du 'gyur ro/_/dum bu gnyis
[\[159b\]]
[\[159b.1\]]pas mnan zhes bya ba ni yi ge As yi ge gnyis pa ka'i yi ge la ste mdor na yi ge kA'o/_/de ltar de yis de bzhin zhes bya ba la sogs pa rtogs sla'o/_/brgyad pa'i yi ge zhes bya ba ni yi ge na ste dum bu dgu pas zhes bya ba ni o'i yi ges klubs pa'o/_/mdor na yi ge No'o/_/bcu pa
[\[159b.2\]]ni yi ge ga'o/_/dum bu gnyis pas mnan zhes bya ba ni A'i yi ge ste de bzhin du mes 'og tu phye ba ni yi ge ra'i stan te mdor na yi ge grwa'o/_/tshig rkang drug pa'o/_/'dod pa kun zhes bya ba ni dngos grub chen po brgyad la sogs pa 'dod pa'i dngos grub rab tu sgrub pa po zhes
[\[159b.3\]]bya ba'o/_/da ni sngags kyi tshig rkang bdun pa gsungs pa/_dbus ma zhes bya ba la sogs pa ste/_thog ma zhes bya ba ni yi ge ka'o/_/lho'i thog ma zhes bya ba ni yi ge Ta'o/_/rlung gi brten pa zhes bya ba ni yi ge la'o/_/ka Shar bshad ces bya ba ni yi ge k+Sha btu bar bya'o/_/byang
[\[159b.4\]]gi bzhi pa zhes bya ba ni yi ge b+ha'o/_/shar gyi gsum pa zhes bya ba ni yi ge dza'o/_/me'i rlung zhes bya ba ni yi ge ya'o/_/de ltar sngags kyi tshig rkang bdun pa'o/_/dgu pa zhes bya ba la sogs pas 'di'i de ltar dbyangs rnams gsungs pa/_dum bu dgu pas gnon zhes bya ba ni
[\[159b.5\]]o'i yi ge ste thog ma'i yi ge zhes bya ba ni sngags kyi thog ma'i yi ge ka ste de o'i yi ges mnan pas mdor na yi ge ko'o/_/dum bu gsum pa zhes bya ba ni yi ge is yi ge Da la mnan pas Dir 'gyur ro/_/dum bu lnga pa'i phyi mo lnga pa'i gdan zhes bya ba ni u'i yi ges b+ha'i
[\[159b.6\]]yi ge'i gdan te yi ge b+hur 'gyur ro/_/dum bu gnyis pas gnon zhes bya ba ni A'i yi ge ste drug pa'i yi ge zhes bya ba ni yi ge dza ste de la mnon pas dzAr 'gyur ro/_/da ni sngags kyi tshig rkang brgyad pa gsungs pa/_shar zhes bya ba la sogs pa ste/_gsum pa zhes bya
[\[159b.7\]]ba ni yi ge dza'o/_/rlung zhes bya ba ni rlung gi grwa las 'dzin pa'i sa bon yi ge'o/_/dbang ldan zhes bya ba ni chu'i yi ge wa'o/_/rlung gi sa zhes bya ba ni yi ge la'o/_/dbus ma'i gsum pa ni yi ge ga'o/_/me'i rlung zhes bya ba ni yi ge ya'o/_/de ltar sngags kyi tshig
[\[160a\]]
[\[160a.1\]]brgyad pa ni sdig pa thams cad rnam par 'joms pa zhes bya ba ni de la sogs pa sngon ma dang sngags kyi tshig rkang gzhan rnams kyi rkang par bshad pa la don gnyis te/_gcig ni tshig rkang thams cad du sngags kyi bzlas pa la sogs par gsungs te/_de thams cad
[\[160a.2\]]byed do/_/gnyis pa ni 'chang bar 'gyur ba'i rnal 'byor ma dang dpa' bo rnams bsgom pa'i sngags kyi bzlas pa tshig dang tshig gis te/_de'i rang bzhin pas de de bzhin du bshad do/_/'dir yang tshig rkang brgyad pa'i dbyangs rnams gsungs pa/_gnyis pa zhes bya ba la sogs pa
[\[160a.3\]]ste dum bu gnyis pas gnon zhes bya ba ni A'i yi ge dang chus te yang dag dang po'i yi ge zhes bya ba ni sngags kyi dang po'i yi ge dza'i yi ge'o/_/de chus brgyan pa ste de yang dag par ro/_/mdor na dzA zhes bya ba'o/_/de ltar dum bu gnyis pa ni yi ge As te gnyis pa'i yi ge la
[\[160a.4\]]mnan pa ste/_mdor na lA zhes bya ba'o/_/dum bu bzhi pas gnon zhes bya ba ni yi ge Is te yi ge bzhi pa la gnon pa'o/_/de ltar yi ge l-I'o/_/dum bu gnyis pa zhes bya ba ni A'i yi ges gnon pa'o/_/bdun pa'i yi ge ni yi ge ga ste lhan cig pa nub kyi mtha' ma zhes bya ba ni
[\[160a.5\]]na'i yi ge ste mdor na g+nA'i yi ge'o/_/da ni sngags kyi tshig rkang dgu pa gsungs pa/_byang zhes bya ba la sogs pa ste/_byang gi thog ma zhes bya ba ni yi ge pa'o/_/bden bral me'i sa bon ni yi ge ra'o/_/de'i de ltar gnyis pa zhes bya ba ni yi ge Sha'o/_/byang gi thog ma'i yi ge ni yi
[\[160a.6\]]ge pa'o/_/bden bral gnyis pa'i ni yi ge Sha'o/_/d+ya'i yi ge rang gis mngon par brjod pas so/_/rdo rje sems dpa' zhes bya ba ni rnam par mi g.yo ba'i dbyings kyi phyir ro/_/nub kyi thog ma ni yi ge ta'o/_/me'i gnyis pa'i sa bon ni yi ge Sha'o/_/rlung gi sa bon ni yi ge la'o/_/
[\[160a.7\]]me'i rlung ni yi ge ya'o/_/de ltar tshig rkang dgu pa'o/_/'di'i de ltar dbyangs rnams gsungs pa/_gdan zhes bya ba la sogs pa ste/_dum bu lnga pa zhes bya ba ni yi ge us te gnyis pa'i yi ge ni sngags kyi tshig rkang gnyis pa'i yi ge ste yi ge ra'o/_/de ltar ru zhes bya
[\[160b\]]
[\[160b.1\]]ba'o/_/de ltar de nyid de ltar zhes bya ba ni rtogs par sla'o/_/bzhi par gnon pa dum bu gnyis zhes bya ba ni pa'i yi ge la A'i yi ges mnan pa ste pA'i yi ger 'gyur ro/_/lnga pa'i yi ge sha'o/_/dgu pa'i dum bus zhes bya ba ni o'i yi ges te mdor na yi ge Sho'o/_/brgyad par dum bu
[\[160b.2\]]drug pas zhes bya ba ni sha'i yi ge la u'i yi ge sbyin par bya ste de ltar shu'i yi ge'o/_/dgu par mnan zhes bya ba ni yi ge la ste/_dum bu gnyis pas A'i yi ges mnan pa ste lAr 'gyur ro/_/da ni tshig rkang bcu pa gsungs pa/_dbus ma zhes bya ba la sogs pa ste/_dbus ma'i
[\[160b.3\]]thog ma ni yi ge ka'o/_/rlung gi dbang chen zhes bya ba ni yi ge la'o/_/nub kyi thog ma ni yi ge ta'o/_/de'i de ltar bzhi pa zhes bya ba ni yi ge d+ha'o/_/byang gi mtha' ma ni yi ge ma'o/_/dbus ma'i gsum pa ni yi ge ga'o/_/dbang ldan gyi chu ni yi ge wa'o/_/byang gi thog ma'i yi
[\[160b.4\]]ge ni yi ge pa'o/_/bden bral gyi gnyis pa ni yi ge Sha'o/_/me'i rlung ni yi ge ya'o/_/de ltar tshig rkang bcu pa 'di'i dbyangs rnams gsungs pa/_gnyis pa zhes bya ba la sogs pas te dum bu gnyis pas zhes bya ba ni A'i yi ges gnon pa ste/_de bzhin du byang gi
[\[160b.5\]]thog ma'i gdan no/_/slar yang zhes bya ba ni pa'i yi ge ni gdan no/_/gnyis pa'i yi ge zhes bya ba ni sngags kyi gnyis pa la'i yi ge ste mdor na lpA yi ge'o/_/'di'i de ltar bcu gcig pas zhes bya ba ni rjes su byed pa'i dbyings kyi spyi gtsug tu sbyin par bya'o/_/dum bu
[\[160b.6\]]drug pas 'dzin pa la zhes bya ba ni u'i yi ges d+ha'i yi ge de'i bya ba ste gnyis las yi ge d+hu'o/_/dum bu bzhi pa'i mtha' zhes bya ba ni dum bu lnga pas U'i yi ge ste 'og tu'o/_/me ni yi ge ra'o/_/mdor na mrA zhes bya ba'o/_/drug pa ga'i yi ger ra'i yi ge'i gdan sbyin par
[\[160b.7\]]bya'o/_/brgyad par lnga pa'i gdan zhes bya ba ni u'i yi ges te bu'i yi ger 'gyur ro/_/dgu pa Sha'i yi ge la dum bu gnyis pas gnon zhes bya ba ni A'i yi ge ste ShA zhes bya ba'o/_/da ni sngags kyi tshig rkang bcu gcig pa gsungs pa/_dbang ldan zhes bya ba la sogs
[\[161a\]]
[\[161a.1\]]pas te dbang ldan chu zhes bya ba ni yi ge wa'o/_/dbus ma'i thog ma'i yi ge ni ka'i yi ge'o/_/lho'i thog ma ni yi ge Ta'o/_/byang gi mtha' ma ni yi ge ma'o/_/dbus ma'i gnyis pa ni yi ge kha'o/_/dbang ldan gnyis pa'i yi ge ni yi ge ha'o/_/slar yang de de ltar zhes
[\[161a.2\]]bya ba ni yi ge ha'o/_/bden bral me'i sa bon zhes bya ba ni yi ge ra'o/_/dbang ldan chu'i yi ge zhes bya ba ni yi ge wa'o/_/me'i rlung ni yongs su bzung zhes bya ba ni yi ge ya'o/_/de ltar tshig rkang bcu gcig pa ste 'di'i de ltar dbyangs rnams gsungs pa/_gsum pa zhes bya ba
[\[161a.3\]]la sogs pas te dum bu gsum pa ni a'i yi ges mnon pa ste sngags kyi thog ma'i yi ge ni yi ge wa'o/_/de ltar yi ge bi'o/_/dum bu lnga pa'i gdan zhes bya ba ni u'i yi ges gdan te bzhi pa'i yi ge ni ma'i yi ge ste de ltar mu'i yi ge'o/_/de ltar drug pa ha/_bdun pa ha/_
[\[161a.4\]]dgu pa la gnyis pas gnon pa zhes bya ba ni A'i yi ges gnon pa ste mdor na hA hA ra sa'i yi ger 'gyur ro/_/da ni sngags kyi tshig rkang bcu gnyis pa gsungs pa/_byang zhes bya ba la sogs pa ste byang gi mtha' ma ni yi ge ma'o/_/nub kyi thog ma ni yi ge ta'o/_/dbus ma'i
[\[161a.5\]]gsum pa ni yi ge ga'o/_/lho'i mtha' ma ni yi ge Na'o/_/byang gi thog ma ni yi ge pa'o/_/bden bral gyi me'i yi ge ni yi ge ra'o/_/byang gi thog ma ni yi ge pa'o/_/'dre'i me'i ni yi ge ra'o/_/nub kyi thog ma ni yi ge ta'o/_/me'i rlung ni yi ge ya'o/_/de ltar sngags kyi tshig rkang
[\[161a.6\]]bcu gnyis pa 'di'i dbyangs rnams gsungs pa/_gnyis pa zhes bya ba la sogs pas A'i yi ges gnon pa'o/_/sngags kyi thog ma'i yi ge ni ma'i yi ge'o/_/de ltar mA zhes bya ba'o/_/shar sgo mas zhes bya ba ni ri'i yi ges gnon pa ste/_gnyis pa'i gdan zhes bya ba ni
[\[161a.7\]]ta'i yi ge'i 'og tu ra'i yi ge sbyin par bya'o/_/dum bu gsum pa zhes bya ba ni i'i yi ges gnon pa ste drug pa'i yi ge ni ra'i yi ge ste de ltar na yi ge ri'o/_/dum bu drug pa'i gdan ni bdun pa'i yi ge pa'i yi ge ste/_de ltar na pu'i yi ge'o/_/dum bu gsum pa i'i
[\[161b\]]
[\[161b.1\]]yi ges gnon pa ste brgyad pa'i yi ge ni yi ge ra ste de ltar na yi ge ri'o/_/bcu pa yi ge ma'o/_/dum bu bcu gcig pa rjes su byed pa'i dbyangs kyis mnan pa'o/_/de ltar na maM gi yi ge'o/_/bcu gcig pa'i 'og tu ni ta'i yi ge'i 'og tu ri'i yi ge sbyin par bya'o/_/de'i
[\[161b.2\]]de ltar gnyis pa'i dum bus ni A'i yi ges dgang bar bya'o/_/mdor na yi ge trA'o/_/de ltar sngags kyi tshig rkang mi g.yo ba zhes bya ba'o/_/da ni sngags kyi tshig rkang bcu gsum pa gsungs pa/_rlung zhes bya ba la sogs pas ta/_gnyis pa zhes bya ba ni yi ge sa'o/_/dbang
[\[161b.3\]]ldan gnyis pa ni yi ge ha'o/_/shar gyi gsum pa ni yi ge dza'o/_/rlung gi gnyis pa ni yi ge sa'o/_/nub kyi gsum pa ni yi ge da'o/_/bden bral gyi me zhes bya ba ni yi ge ra'o/_/dbang ldan gyi chu ni yi ge wa'o/_/rlung gi sa ni yi ge la'o/_/'og gi char de de ltar zhes bya
[\[161b.4\]]ba ni la'i yi ge'i 'og tu la'i yi ge sbyin par bya'o/_/byang gi bzhi pa zhes bya ba ni yi ge b+ha'o/_/dbus ma'i thog ma ni yi ge ka'o/_/bden bral gyi me zhes bya ba ni yi ge ra'o/_/me'i yang rlung ni yi ge ya'o/_/de ltar sngags kyi tshig rkang bcu gsum pa'o/_/da ni sngags
[\[161b.5\]]kyi tshig rkang bcu bzhi pa gsungs pa/_ye shes zhes bya ba la sogs pa ste/_ye shes sa bon ni hUM gi yi ge'o/_/de nyid de ltar zhes bya ba ni hUM gi yi ge de ltar ro/_/dbus ma'i thog ma ni yi ge ka'o/_/bden bral gyi me ni yi ge ra'o/_/shar gyi thog ma ni yi ge tsa'o/_/gdan
[\[161b.6\]]de nyid de ltar zhes bya ba ni tsa'i yi ge la tsa'i yi ge sbyin par bya'o/_/srin po ni rtogs sla'o/_/lho'i mtha' ma ni yi ge Na'o/_/byang gi mtha' ma ni yi ge ma'o/_/dbus ma'i yi ge gnyis pa ni yi ge kha'o/_/me'i yang rlung ni yi ge ya'o/_/de ltar sngags kyi tshig rkang bcu bzhi pa'o/_/_
[\[161b.7\]]'di'i de ltar dbyangs rnams gsungs pa/_gnyis pa zhes bya ba la sogs pa ste/_a'i yi ges mnan pa ste sngags kyi gsum pa'i yi ge ka ste de ltar na kAr 'gyur ro/_/bzhi pa zhes bya ba ni yi ge ra'o/_/de ltar dgug pas gnon zhes bya ba ni dum bu dgu pa'i
[\[162a\]]
[\[162a.1\]]o'i yi ges te mdor na yi ge ro'o/_/lnga pa ni ts+tsa'i yi ge'o/_/slar yang gnyis pas zhes bya ba ni dum bu gnyis pa a'i yi ge ste de ltar ts+tsa'i yi ge'o/_/dum bu lnga pa'i gdan zhes bya ba ni u'i yi ges brgyan pa ma'i yi ge la ste de ltar na yi ge mu'o/_/dgu pa yi
[\[162a.2\]]ge kha'o/_/dum bu gnyis pa'i A'i yi ges mnan pa ste khA'i yi ge'o/_/da ni sngags kyi tshig rkang bcu bzhi pa'i lugs dang mi mthun pas gsungs pa/_gnyis pa zhes bya ba la sogs pa ste A'i yi ges gnon pa ste bcu gcig pa'i yi ge ra'o zhes bya'o/_/de ltar na yi ge rA'o/_/drug
[\[162a.3\]]pa yi ge ra'o/_/bzhi pas mnan pa zhes bya ba ni dum bu bzhi pa'i I'i yi ges te mdor na rI'i yi ge'o/_/bzhi pa sa'i yi ge'i gdan te lnga pa ni dum bu lnga pa'i u'i yi ge ste de ltar yi ge su'o/_/'di'i de ltar bcu gcig pa yis cod pan zhes bya ba ni dum bu bcu gcig pa'i
[\[162a.4\]]rjes su byed pa'i dbyangs sbyin par bya'o/_/de ltar slar yi ge suM ngo /_/da ni sngags kyi tshig rkang bco lnga pa gsungs pa/_byang zhes bya ba la sogs pa ste/_tha ma ni yi ge ma'o/_/dbang ldan gzhan ni yi ge ha'o/_/me'i gnyis pa'i sa bon ni yi ge sha'o/_/de nyid de ltar zhes bya ba
[\[162a.5\]]ni yi ge sha de bzhin no/_/lho'i mtha' ma ni yi ge Na'o/_/byang gi mtha' ma ni yi ge ma'o/_/me'i rlung ni yi ge ya'o/_/slar yang de nyid de ltar zhes bya ba ni yi ge ya'o/_/de ltar sngags kyi tshig rkang bco lnga pa gsungs pa ste/_'di'i de ltar dbyangs rnams gsungs pa/_gnyis pa
[\[162a.6\]]zhes bya ba la sogs pa ste/_dum bu gnyis pa yongs ldan pa/_/zhes bya ba ni A'i yi ge sngags kyi yi ge gnyis pa yi ge ha ste de ltar na hA'i yi ger 'gyur ro/_/byang gi mtha' ma ni yi ge ma'o/_/de ltar gdan te gsum pa'i sha'i yi ge la sbyin par bya'o/_/mdor na yi ge sh+ma'o/_/dum
[\[162a.7\]]bu gnyis pa yongs ldan pa ni A'i yi ges te bzhi pa'i yi ge ni yi ge shA'o/_/de ltar na shA'i yi ge'o/_/drug pa pa'i yi ge la gsum pas mnan pa ni i'i yi ge ste de nyid de ltar mes 'og gi char 'bar byas pa ni yi ge ra ste mdor na yi ge pra'o/_/bdun pa yi ge ya'o/_/dum bu
[\[162b\]]
[\[162b.1\]]gnyis pa A'i yi ges mnan pa ste/_de ltar na yi ge yA'o/_/da ni sngags kyi tshig rkang bcu drug pa gsungs pa/_rlung zhes bya ba la sogs pa ste/_gnyis pa zhes bya ba ni yi ge sa'o/_/dbang ldan gyi chu ni yi ge wa'o/_/byang gi bzhi pa ni yi ge b+ha'o/_/nub kyi thog ma ni yi ge ta'o/_/rlung gi
[\[162b.2\]]gnyis pa zhes bya ba ni yi ge sa'o/_/lho'i thog ma ni yi ge Ta'o/_/dbus ma'i thog ma ni yi ge ka'o/_/bden bral gyi me'i bu ni yi ge ra'o/_/me'i rlung ni yi ge ya'o/_/de ltar sngags kyi tshig rkang bcu drug pa'o/_/'di'i de ltar dbyangs rnams gsungs pa/_gnyis pa zhes bya ba la
[\[162b.3\]]sogs pa ste sngags kyi gnyis pa'i pa'i yi ge'o/_/ra'i yi ges mgo bo la mnan pa'o/_/de ltar na yi ge rba'o/_/gsum pa yi ge b+ha'o/_/de'i gdan dum bu drug pa ste/_U'i yi ges te de ltar na yi ge b+hU'o/_/cod pan la bcu gcig pa ste rjes su byed pa'i dbyangs kyi lnga pa zhes bya ba ni
[\[162b.4\]]sa'i yi ge la ste de ltar na yi ge saM ngo /_/drug pa ta'i yi ge la dum bu gnyis pa'i A'i yi ges te me'i bu ni ra yig go/_/de ltar na yi ge trAr 'gyur ro/_/bcu pa yi ge ra'o/_/dum bu gnyis pa ni yi ge As te de ltar na yi ge rA'o/_/da ni sngags kyi tshig rkang bcu bdun pa
[\[162b.5\]]gsungs pa/_byang zhes bya ba la sogs pa ste/_mtha' ma ni yi ge ma'o/_/dbang ldan ni yi ge ha'o/_/dbus ma'i thog ma ni yi ge ka'o/_/rlung gi sa ni yi ge la'o/_/'di de ltar byang gi thog ma'i gdan ni pa'i yi ges te wAr 'gyur ro/_/nub kyi thog ma ni yi ge ta'o/_/dbus ma'i
[\[162b.6\]]gsum pa ni yi ge ga'o/_/nub kyi thog ma'i yi ge ni yi ge ta'o/_/shar gyi gsum pa ni yi ge dza'o/_/me'i rlung ni yi ge ya'o/_/de ltar sngags kyi tshig rkang bcu bdun pa ste/_'di'i yang dbyangs rnams gsungs pa/_gnyis pa zhes bya ba la sogs pa ste/_A'i yi ges yongs
[\[162b.7\]]su ldan pa ste sngags kyi tshig gnyis pa'i yi ge ni yi ge ha ste de ltar na hAr 'gyur ro/_/bzhi pa zhes bya ba ni rtogs par sla'o/_/'on kyang wAr 'gyur ro/_/lnga pa zhes bya ba ni de bzhin du ti'i yi ge ste bzhi pa la rjes su byed pa'i dbyangs sbyin par byed do/_/lpAM du 'gyur ro/_/gsum pa'i dum bu ni
[\[163a\]]
[\[163a.1\]]i'i yi ges mnan pa ste drug pa yi ge ga'o/_/na zhes bya ba ni rtogs sla'o/_/de ltar mdor na g+ni'i yi ge'o/_/bdun pa ta'i yi ger dum bu bdun pa e'i yi ges te de ltar na yi ge te'o/_/brgyad pa yi ge dza'o/_/de nyid dum bu gnyis pa ste A'i yi ges mnan pa'o/_/de ltar
[\[163a.2\]]na yi ge dza'o/_/da ni sngags kyi tshig rkang bco brgyad pa gsungs pa/_shar zhes bya ba la sogs pa ste gsum pa ni yi ge dza'o/_/lho'i thog ma ni yi ge Ta'o/_/dbus ma'i thog ma ni yi ge ka'o/_/sa ni yi ge la'o/_/byang gi thog ma ni yi ge pa'o/_/de'i de ltar mtha'i yi ge zhes bya ba ni pa'i
[\[163a.3\]]sde tshan gyi mtha' ma yi ge ma'o/_/dbus ma'i thog ma ni yi ge ka'o/_/lho'i thog ma ni yi ge Ta'o/_/me'i rlung ni yi ge ya'o/_/de ltar sngags kyi tshig rkang bco brgyad pa'o/_/'di'i de ltar dbyangs rnams gsungs pa/_gnyis pa zhes bya ba la sogs pas te A'i yi ges te yongs ldan
[\[163a.4\]]pa ni sngags kyis gnyis pa'i yi ge Ta'i yi ge la ste de ltar TAr 'gyur ro/_/des de ltar zhes bya ba ni A'i yi ges bzhi pa la'i yi ge la ste/_de ltar ni lA zhes bya ba'o/_/lnga pa lnga pa'i dum bu ni u'i yi ges drug pa'i yi ge ste ma'i yi ge las te de ltar na mu'i yi ge'o/_/bdun pa'i yi ge ka'i
[\[163a.5\]]yi ge'o/_/des de ltar u'i yi ges te de ltar ku zhes bya ba'o/_/dum bu gnyis pas ni A'i yi ge ste brgyad yi ge ni TA'i yi ges te de ltar na TA'i yi ge'o/_/da ni sngags kyi tshig rkang bcu dgu pa gsungs pa/_dbu ma zhes bya ba la sogs pa ste gnyis pa ni yi ge kha'o/_/lho la
[\[163a.6\]]dbang ldan thog ma zhes bya ba ni Ta'i yi ge'i 'og tu yi ge wa sbyar bar bya'o/_/TA'i yi ger 'gyur ro/_/dbus ma'i gsum pa yi ge ga'o/_/dbus ma'i thog ma yi ge ka'o/_/byang gi thog ma yi ge pa'o/_/rlung gi sa ni yi ge la'o/_/me'i gnyis pa'i sa bon yi ge sha'o/_/rlung
[\[163a.7\]]gi grwa'i sa ni yi ge la'o/_/byang gi bzhi pa ni yi ge b+ha'o/_/nub kyi mtha' ma ni yi ge na'o/_/de'i de ltar bzhi pa ni yi ge d+ha'o/_/'dre'i me'i bu ni yi ge ra'o/_/lho'i mtha' ma ni yi ge Na'o/_/de ltar sngags kyi tshig rkang gcig gis dman pa'i nyi shu pa'o/_/'di'i de ltar dbyangs
[\[163b\]]
[\[163b.1\]]rnams gsungs pa/_chu'i gdan la zhes bya ba la sogs pa ste/_de ltar chu'i gdan ni pa'i yi ge ste sngon du brjod pa 'dir yang paN+Di ta rnams rmongs par bya ba'i phyir ro/_/de ltar dum bu gnyis yongs ldan ni A'i yi ge ste sngags kyi yi ge gnyis pa la ste TA'i yi ge A'i yi ge dang lhan
[\[163b.2\]]cig pa ste T+wA'i yi ge'o/_/'di de ltar cod pan la dum bu bcu gcig pa rjes su byed pa'i dbyangs sbyin par bya ste T+wAM ngo /_/dum bu gnyis pa ni A'i yi ge lnga pa pa'i yi ge la A'i yi ge dang ldan pa ste pA zhes bya ba'o/_/bdun pa ni yi ge sha'o/_/dum bu drug pa ni U'i yi ges 'og tu
[\[163b.3\]]ste shU'i yi ger 'gyur ro/_/dgu pa ni yi ge b+ha'o/_/dum bu gsum pas ni I'i yi ge ste b+hi'i yi ger 'gyur ro/_/'di'i de ltar mgo bo la bcu gcig pa rjes su byed pa'i dbyangs sbyin par byed/_b+hiM gi yi ger 'gyur ro/_/bcu gcig pa yi ge d+ha'o/_/gnyis pas zhes bya ba ni dum bu
[\[163b.4\]]gnyis pa A'i yi ges de ltar d+hAr 'gyur ro/_/gsum pa dum bu gsum pa zhes bya ba ni i'i yi ge ste yi ge bcu gnyis pa ra'i yi ge ste de ltar ri'i yi ger 'gyur ro/_/bdun pa zhes bya ba ni dum bu bdun pas e'i yi ge ste bcu gsum pa Na'i yi ge la e'i yi ges te Ni'i
[\[163b.5\]]yi ger 'gyur ro/_/da ni sngags kyi tshig rkang nyi shu pa gsungs pa/_byang zhes bya ba la sogs pas te de'i mtha' ma ni yi ge ma'o/_/gzhan dbang ldan dum bu zhes bya ba ni yi ge ha'o/_/rlung gi gnyis pa zhes bya ba ni yi ge sa'o/_/byang gi mtha' ma ni yi ge ma'o/_/nub kyi
[\[163b.6\]]gsum pa yi ge da'o/_/byang gi mtha' ma'i yi ge ma'i yi ge'o/_/dbus ma'i gnyis pa yi ge kha'o/_/rlung gi sa'i yi ge la'o/_/me'i rlung gi yi ge ya'o/_/de ltar sngags kyi tshig rkang nyi shu pa ste 'di'i de ltar dbyangs rnams gsungs pa/_gnyis pa zhes bya ba la sogs
[\[163b.7\]]pa ste/_A'i yi ge dang yongs su ldan pa ste/_sngags kyi gnyis pa'i yi ge ni yi ge ha'o/_/bzhi par yi ge ma'o/_/lnga pa'i gdan te dum bu lnga pa ste u'i yi ges te de ltar na yi ge mu'o/_/ra'i yi ges 'og gis char gdan ni lnga pa'i yi ge dra ste dra'i yi ger 'gyur ro/_/
[\[164a\]]
[\[164a.1\]]bdun pa ni e'i yi ges te dum bu bdun pa ste drug pa ma'i yi ge la ste de ltar na yi ge me'o/_/brgyad pa yi ge la'o/_/dum bu gnyis pa a'i yi ges te mdor na lAr 'gyur ro/_/da ni sngags kyi tshig rkang nyi shu rtsa gcig pa gsungs pa/_dbang ldan zhes bya ba la sogs
[\[164a.2\]]pa ste chu ni yi ge wa'o/_/dbus ma'i bzhi pa zhes bya ba na yi ge g+ha'o/_/shar gyi thog ma ni yi ge tsa'o/_/bden bral me'i sa bon ni yi ge ra'o/_/'di'i de ltar gdan byang gi mtha' ma ni yi ge ma'o/_/mdor na yi ge ma'o/_/de'i de ltar zhes bya ba ni byang gi bzhi pa ni yi ge
[\[164a.3\]]b+ha'o/_/bden bral gyi me ni yi ge ra'o/_/nub kyi bzhi pa ni yi ge d+ha'o/_/bden bral gyi me ni yi ge ra'o/_/lho'i mtha' ma ni yi ge Na'o/_/de ltar sngags kyi tshig rkang nyi shu rtsa gcig pa 'di'i dbyangs rnams gsungs pa/_gnyis pa zhes bya ba la sogs pas te A'i yi ge dang
[\[164a.4\]]ldan pa ste gdan rlung zhes bya ba ni yi ge yA'o/_/sngags kyi thog ma'i yi ge ni yi ge ba'o/_/de ltar mdor na byA'i yi ge'o/_/ra yig steng du gnas pa ni gnyis pa yi ge g+ha ste de ltar na g+ha zhes bya ba'o/_/bzhi pa ni yi ge ma ste spyi bor dum bu gnyis pas ni A'i yi ges reg pa ste de ltar
[\[164a.5\]]cod pan dum bu bcu gcig po rjes su byed pa'i dbyangs sbyin par bya'o/_/mdor na rmaM gi yi ge'o/_/gnyis po ni dum bu gnyis pa A'i yi ges te bdun pa d+ha'i yi ge la A'i yi ge sbyin par bya'o/_/de ltar na d+hA'i yi ger 'gyur ro/_/brgyad pa yi ge ra ste/_de gsum pas ni i'i yi
[\[164a.6\]]ges te de ltar na yi ge ri'o/_/dgu pa ni yi ge Na'o/_/bdun pas ni dum bu bdun pas i'i yi ge ste de ltar na Ni'i yi ger 'gyur ro/_/da ni sngags kyi tshig rkang nyi shu rtsa gnyis pa gsungs pa/_dbang ldan zhes bya ba la sogs pa ste/_chu ni yi ge wa'o/_/nub kyi thog ma ni yi ge ta'o/_/
[\[164a.7\]]rlung gi dbang chen ni yi ge la'o/_/der de ltar zhes bya ba ni rlung gi gnyis pa ni yi ge sa'o/_/dbus ma'i bzhi pa ni yi ge g+ha'o/_/byang gi mtha' ma ni yi ge ma'o/_/nub kyi bzhi pa ni yi ge d+ha'o/_/de la de ltar ra yig dang ldan pa zhes bya ba ni spyi bor ra'i yi ge sbyin par bya'o/_/de ltar
[\[164b\]]
[\[164b.1\]]na d+har 'gyur ro/_/lho'i mtha' ma ni yi ge Na'o/_/dbus ma'i thog ma ni yi ge ka'o/_/srin po'i me ni yi ge ra'o/_/me'i rlung ni yi ge ya'o/_/de ltar sngags kyi tshig rkang nyi shu rtsa gnyis pa ste/_'di'i de ltar dbyangs rnams gsungs pa/_bdun pa zhes bya ba la sogs pas te/_dum
[\[164b.2\]]bu bdun pa'i e'i yi ges ldan pa ste/_sngags kyi thog ma'i yi ge ni yi ge ba'o/_/de ltar yi ge be+e'o/_/gnyis pa zhes bya ba ni dum bu gnyis pa'i A'i yi ges te gnyis pa'i yi ge ta'i yi ge'o/_/de ltar tA zhes bya'o/_/bcu gcig pa rjes su byed pa'i dbyangs kyi yi ge bzhi pa
[\[164b.3\]]sa'i yi ge la ste de ltar na saM du 'gyur ro/_/bcu pa yi ge ra ste de la dum bu gnyis pa A'i yi ges klubs pa ste de ltar na rA'i yi ger 'gyur ro/_/da ni sngags kyi tshig rkang nyi shu rtsa gsum pa gsungs pa/_byang zhes bya ba la sogs pa ste/_byang gi mtha' ma ni yi ge ma'o/_/dbang
[\[164b.4\]]ldan grwa'i sa mtha' ni yi ge ha'o/_/de de ltar zhes bya ba ni dbang ldan gyi grwa las chu ste yi ge wa'o/_/dbus ma'i bzhi pa ni yi ge g+ha'o/_/de'i de ltar na'i yi ge'i gdan te de ltar na g+hA zhes bya ba'o/_/nub kyi mtha' ma ni yi ge na'o/_/dbang ldan gyi chu ni yi ge wa'o/_/'dre'i me'i
[\[164b.5\]]yi ge ra'o/_/lho'i mtha' ma ni yi ge Na'o/_/de ltar tshig rkang nyi shu rtsa gsum pa ste/_'di'i de ltar dbyangs rnams gsungs pa/_gnyis pa zhes bya ba la sogs pas te A'i yi ges ldan pa ste/_sngags kyi gnyis pa yi ge ni ha zhes bya ba ste de hAr 'gyur ro/_/gsum pa
[\[164b.6\]]zhes bya ba ni dum bu gsum pa I'i yi ge ste gsum pa ni yi ge ba ste de ltar ni bir 'gyur ro/_/lnga pa yi ge na'o/_/des de ltar zhes bya ba ni yi ge i ste de ltar na nir 'gyur ro/_/drug pa yi ge wa'o/_/dum bu gnyis pa A'i yi ges brgyan pas de ltar wAr 'gyur ro/_/dum bu
[\[164b.7\]]gsum pa'i mtha' ma yi ge bdun pa ni yi ge ra ste I'i yi ges yi ge rIr 'gyur ro/_/brgyad pa ni yi ge na'o/_/dum bu bdun pa e'i yi ge ste de ltar na yi ge Ner 'gyur ro/_/da ni sngags kyi tshig rkang nyi shu rtsa bzhi pa gsungs pa/_me zhes bya ba la sogs pa ste/_gnyis
[\[165a\]]
[\[165a.1\]]pa zhes bya ba ni yi ge sha'o/_/nub kyi thog ma ni yi ge ta'o/_/de'i de ltar ra'i yi ge'i stan sbyin par bya ste de ltar na tra zhes bya ba'o/_/nub kyi mtha' ma ni yi ge na'o/_/rlung gi gnyis pa ni yi ge sa'o/_/byang gi bzhi pa ni yi ge b+ha'o/_/lho'i mtha' ma ni yi ge Na'o/_/dbus
[\[165a.2\]]ma'i thog ma'i yi ge ni yi ge ka'o/_/bden bral gyi me'i sa bon ni yi ge ra'o/_/me'i rlung ni yi ge ya'o/_/de ltar sngags kyi tshig rkang nyi shu rtsa bzhi pa ste 'di'i yang dbyangs rnams gsungs pa/_lnga pa zhes bya ba la sogs pas te/_dum bu lnga pa gdan du ste u'i yi ges sngags
[\[165a.3\]]kyi gnyis pa'i yi ge tra'i yi ge ste de ltar na tru zhes bya ba'o/_/gsum pa i'i yi ge na la ste/_de ltar na nir 'gyur ro/_/lnga pa u'i yi ge 'og tu sbyin pa ste bzhi pa yi ges la'o/_/de ltar su'i yi ge ste de de ltar stong pa nyid kyi mnan pa dang bcas pas de ltar na suM zhes bya ba'o/_/
[\[165a.4\]]dum bu gnyis pa A'i yi ges brgyan pa yi ge ra ste de ltar na rA zhes bya ba'o/_/da ni sngags kyi tshig rkang nyi shu rtsa lnga pa gsungs pa/_nub ces bya ba la sogs pa ste thog ma zhes bya ba ni yi ge ta'o/_/de'i de ltar nyi mas ni ra'i yi ges gdan te de ltar na tra zhes bya ba'o/_/rlung gi
[\[165a.5\]]gnyis pa'i sa bon yi ge sa'o/_/dbang ldan grwa'i pha rol yi ge ha'o/_/gnyis pa'i rlung gi yi ge zhes bya ba ni yi ge sa'o/_/de de ltar ra'i yi ge'i stan gyis brgyan pa ste de ltar na sra zhes bya ba'o/_/byang gi mtha' ma ni yi ge ma'o/_/dbang ldan gyi sa'i pha rol ni yi ge
[\[165a.6\]]ha'o/_/rlung gi gnyis pa'i yi ge ni yi ge sa'o/_/dbang ldan gyi grwa'i sa mtha' ni yi ge sa'o/_/slar yang rlung gi gnyis pa ni sa de ltar ra'i yi ge dang ldan pas yi ge sra'o/_/dbus ma'i thog ma ni yi ge ka'o/_/bden bral gyi me'i sa bon ni yi ge ra/_byang gi mtha' ma yi ge ma/_/dbang ldan
[\[165a.7\]]chu'i yi ge wa/_/rlung gi dbang chen yi ge la/_/'di'i de ltar rlung gi gdan ni ya'i yi ges te l+ya zhes bya ba'o/_/nub kyi thog ma ni yi ge ta/_dbang ldan chu'i yi ge wa/_de la ra'i yi ge ldan pa ste de de ltar na rba zhes bya ba'o/_/bden bral ra'i yi ge ni yi ge ra/_'di'i de ltar
[\[165b\]]
[\[165b.1\]]nub kyi thog ma ta'i yi ge bstan te de ltar rta zhes bya ba'o/_/lho'i mtha' ma yi ge Na/_de ltar sngags kyi tshig rkang nyi shu rtsa lnga pa ste/_'di'i dbyangs rnams gsungs pa/_dum bu gsum pa zhes bya ba la sogs pas te/_phyi mor ldan pa ni i'i yi ges sngags kyi thog ma'i yi ge tra la ste
[\[165b.2\]]des na yi ge tri'o/_/gnyis pa yi ge sa/_dum bu gnyis pa A'i yi ges te de ltar sA zhes bya ba'o/_/drug pa ha des de ltar zhes bya ba ni A'i yi ge ste de ltar na yi ge hA'o/_/dgu pa sra/_dum bu bdun pa I'i yi ges te de ltar sri'i yi ger 'gyur ro/_/dgu pa zhes bya ba ni dum
[\[165b.3\]]bu dgu pa o'i yi ges te bcu gcig pa yi ge ra/_de ltar na ror 'gyur ro/_/bcu gnyis pa la dum bu gnyis pas A'i yi ge ste de ltar na mA zhes bya ba'o/_/bcu bzhi pa yi ge l+ya la des de ltar A'i yi ges te de yang bcu gcig pas gnon pa ste rjes su byed pa'o/_/dbyangs
[\[165b.4\]]kyis mgo bo la'o/_/de ltar na mdor na l+yAM gi yi ge'o/_/bcu bdun pa rta'i yi ge'o/_/dum bu gsum pas zhes bya ba ni I'i yi ges te de ltar na rti zhes bya ba'o/_/bco brgyad pa yi ge Na/_de bdun pas zhes bya bas ni dum bu bdun pas te e'i yi ges so/_/de ltar na Ner
[\[165b.5\]]'gyur ro/_/da ni sngags kyi tshig rkang nyi shu rtsa drug pa gsungs pa/_me zhes bya ba la sogs pa ste gnyis pa'i sa bon yi ge sha_/nub kyi thog ma yi ge ta/_rlung gi gnyis pa yi ge sha_/dbang ldan sa'i yi ge pha rol ha/_gnyis pa'i yi ge sa/_byang gi mtha' ma yi ge ma/_
[\[165b.6\]]dbus ma'i gnyis pa yi ge kha/_me'i rlung ni yi ge ya/_de ltar sngags kyi tshig rkang nyi shu rtsa drug pa ste/_'di'i dbyangs rnams gsungs pa/_ra yig ces bya ba la sogs pas te/_lnga pa'i yi ge sa'i yi ge la ra yig sbyin par bya ste de ltar na sra zhes bya ba'o/_/gdan
[\[165b.7\]]ni dum bu lnga pa ni/_u'i yi ges te drug pa ma'i yi ge la ste de ltar na yi ge mu'o/_/bdun pa yi ge kha de la dum bu gnyis pa A'i yi ges te de ltar na yi ge khAr 'gyur ro/_/da ni sngags kyi tshig rkang nyi shu rtsa bdun pa gsungs pa/_dz+nyA ni zhes bya ba la sogs pa ste/
[\[166a\]]
[\[166a.1\]]dz+nyA'i rnam pa'i yi ge ni ye shes kyi dkyil 'khor gyi brda ste rang 'byung nyid kyi phyir rang gis btu bar bya'o zhes so/_/nub kyi mtha' ma ni yi ge na'o/_/rlung gi gnyis pa ni yi ge sa'o/_/dbus ma'i gsum pa ni yi ge ga'o/_/srin po'i nyi ma ni yi ge ra'o/_/byang gi thog ma
[\[166a.2\]]ni yi ge pa/_de de ltar ra'i yi ge'i stan te bsdus shing mdor byas pas pra zhes bya ba'o/_/byang gi bzhi pa yi ge b+ha/_me'i rlung gi yi ge ya'o/_/de ltar sngags kyi tshig rkang nyi shu rtsa bdun pa ste/_'di'i de ltar dbyangs rnams gsungs pa/_dum bu zhes bya ba la sogs pas
[\[166a.3\]]te/_/gnyis pa ni A'i yi ge ste sngags kyi gsum pa'i yi ge sa'i yi ge'o/_/de ltar na sA zhes bya ba'o/_/bdun pa ni yi ge b+ha/_de'i des de ltar zhes bya ba ni A'i yi ges kun du sbyar bar bya ste de ltar na b+hA'i yi ger 'gyur ro/_/da ni sngags kyi tshig rkang nyi shu rtsa brgyad pa gsungs
[\[166a.4\]]pa/_byang zhes bya ba la sogs pa ste/_mtha' ma ma ni yi ge ma/_dbang ldan sa mtha' yi ge ha/_byang gi thog ma yi ge sa/_me'i gnyis pa'i yi ge Sha'i yi ge'o/_/nub kyi thog ma'i yi ge ta/_bden bral grwa'i nyi ma yi ge ra/_nub kyi bzhi pa yi ge d+ha/_bden bral nyi ma yi ge ra/_dbang
[\[166a.5\]]ldan chu ni yi ge wa/_rlung gi gnyis pa yi ge sa/_dbang ldan sa mtha' yi ge ha/_bden bral me ni yi ge ra/_lho'i mtha' ma yi ge Na'o/_/de ltar sngags kyi tshig rkang nyi shu rtsa brgyad pa ste/_'di'i de ltar dbyangs rnams gsungs pa/_gnyis pa zhes bya ba la sogs pa ste/_A'i
[\[166a.6\]]yi ges yongs su reg pa ste/_sngags kyi gnyis pa'i yi ge ni yi ge ha ste de ltar na ha zhes bya ba'o/_/gsum pas ni i'i yi ge ste gsum pa yi ge pa la ste de de ltar na yi ge pi'o/_/bzhi pa yi ge sha ste de ltar na shi zhes bya ba'o/_/lnga pas zhes bya ba ni dum bu lnga pa ste/_
[\[166a.7\]]u'i yi ges drug pa ra'i yi ge'i 'og gi char te de ltar na yi ge ru zhes bya ba'o/_/gsum pa ni dum bu gsum pa i'i yi ges bdun pa d+ha'i yi ge la ste de ltar na d+hi'i yi ge'o/_/bcu pa yi ge sa/_de de ltar dum bu gnyis pas te A'i yi ges sbyar te de ltar na sA zhes bya
[\[166b\]]
[\[166b.1\]]ba'o/_/bcu gcig pa yi ge ha la A'i yi ges sbyin par bya'o/_/des de ltar zhes bya ba'i tshig gis gsum pa ni dum bu gsum pa ste i'i yi ges bcu gnyis pa ra'i yi ge la ste de ltar na yi ge ri'o/_/bcu gsum pa ni yi ge na la dum bu bdun pa e'i yi ge ste de
[\[166b.2\]]ltar yi ge Ne zhes bya'o/_/da ni sngags kyi tshig rkang gcig gis dman pa'i sum cu pa gsungs pa/_rlung zhes bya ba la sogs pas te/_gnyis pa'i sa bon ni yi ge sa'o/_/ra yig ldan bcas chu zhes bya ba ni pa'i yi ge la ra'i yi ge sbyar bar bya ste de ltar na rbar 'gyur
[\[166b.3\]]ro/_/byang gi mtha' ma yi ge ma/_'dre'i sreg za'i gdan can yi ge ra byang gi gsum pa yi ge ba/_rlung gi sa ni yi ge la/_nub kyi bzhi pa yi ge d+ha/_de'i de ltar chu'i gdan ni pa'i yi ge sbyar bar bya ste/_de ltar na d+h+wa'i yi ge'o/_/rlung gi gnyis pa yi ge sa/_nub kyi mtha' ma
[\[166b.4\]]yi ge nar 'gyur te/_de ltar sngags kyi tshig rkang sum cur gcig gis ma tshang ba ste 'di'i yang dbyangs rnams gsungs pa/_dum bu gnyis pa zhes bya ba la sogs pas te A'i yi ges gsang sngags kyi yi ge gsum pa ma'i yi ge la yongs su ldan pa ste de ltar na mA zhes bya
[\[166b.5\]]ba'o/_/bcu gcig pas mnan pa ni rjes su byed pa'i dbyangs kyis yi ge bdun pa d+h+wa'i yi ge la ste de ltar na d+h+waM du 'gyur ro/_/gsum pa ni dum bu gsum pa ste i'i yi ges brgyan pa sa'i yi ge la ste de ltar na si zhes bya ba'o/_/bdun pa ni dum bu bdun pa ste e'i yi ges
[\[166b.6\]]dgu pa Na'i yi ge la e'i yi ges reg pas de ltar yi ge Ner 'gyur ro/_/da ni sngags kyi tshig rkang sum cu pa gsungs pa/_me zhes bya ba la sogs pa ste/_gnyis pa ni yi ge sha'o/_/de yang nyi ma ni ra yig dang ldan pa ste de ltar na shra zhes bya ba'o/_/bden bral grwa'i
[\[166b.7\]]gnyis pa ni yi ge Sha'o/_/de la lho'i thog ma Ta'i yi ge'i stan can te de ltar na Sh+Ta zhes bya'o/_/rlung gi gnyis pa'i yi ge sa dbang ldan grwa'i sa mtha' yi ge ha/_dbang ldan nyi ma yi ge ra/_dbus ma'i thog ma yi ge ka_/srin po'i mer ni yi ge ra/_dbus ma'i thog ma ka'i
[\[167a\]]
[\[167a.1\]]rnam pa'i yi ge'o/_/me'i rlung yi ge ya/_de ltar rtsa ba'i gsang sngags kyi tshig rkang sum cu pa ste/_'di'i de ltar dbyangs rnams yongs su sbyar ba gsungs pa/_gsum pa zhes bya ba la sogs pa ste i'i yi ges reg pa ste sngags kyi thog ma'i yi ge shra'i yi
[\[167a.2\]]ge la'o/_/de ltar shra'i yi ge zhes bya'o/_/des de ltar i'i yi ge ste gnyis pa Sh+Ta'i yi ge la'o/_/de ltar na Sh+Ti zhes bya'o/_/drung na mo zhes bya ba ni Sh+Ta'i yi ge'i logs na mo'i yi ge sa'o/_/de de ltar bcu gcig pa sa gnon zhes bya ba ni rjes su byed pa'i dbyangs kyis so/_/de ltar
[\[167a.3\]]na saM zhes bya ba'o/_/slar yang gnyis pa ni dum bu gnyis pas te A'i yi ges bzhi pa ha'i yi ge la A'i yi ges brgyan pa te de ltar na ha zhes bya'o/_/des de ltar ni A'i yi ges drug pa ka'i yi ge la'o/_/de ltar kA zhes bya'o/_/brgyad pa yi ge ka_/des zhes bya ba ni A'i yi
[\[167a.4\]]ges de ltar na kA'i yi ger 'gyur ro/_/da ni sngags kyi tshig rkang sum cu rtsa gcig pa gsungs pa/_rlung zhes bya ba la sogs pas te gnyis pa'i sa bon ni yi ge sa'o/_/nyi ma ldan bcas chu zhes bya ba ni ra'i yi ge dang ldan pa pa'i yi ges te de ltar na rba zhes bya'o/_/nub kyi mtha'
[\[167a.5\]]ma yi ge na/_dbus ma'i gsum pa yi ge ga_/nub kyi mtha' ma yi ge na/_bden bral gyi gnyis pa'i yi ge Sha'i yi ge'o/_/slar yang 'di'i de zhes bya ba ni bden bral gyi yi ge Sha/_lho'i mtha' ma yi ge Na/_rlung gi gnyis pa yi ge sa/_de'i de ltar nub kyi stan ni ta'i yi ge ste de ltar na ste zhes
[\[167a.6\]]bya'o/_/byang gi bzhi pa yi ge b+ha/_nub kyi mtha' ma yi ge na/_dbang ldan gyi chu'i yi ge wa/_nub kyi bzhi pa yi ge d+ha/_de yang ra yig dang ldan pa ste/_de ltar na d+h+ra zhes bya'o/_/dbang ldan chu'i yi ge wa/_lho'i mtha' ma yi ge Na/_me'i rlung ni yi ge ya'o/_/de ltar sngags kyi
[\[167a.7\]]tshig rkang sum cu rtsa gcig pa ste/_'di'i de ltar dbyangs rnams gsungs pa/_gnyis pa zhes bya ba la sogs pa ste A'i yi ges gnon pa ste sngags kyi gsungs pa ni na'i yi ge la'o/_/de ltar na nA zhes bya ba'o/_/bzhi pa'i yi ge ga'o/_/des de ltar A'i yi ge reg pa ste/_de ltar na
[\[167b\]]
[\[167b.1\]]ga zhes bya'o/_/bcu gcig pas brgyan pa ni rjes su byed pa'i dbyangs kyis lnga pa na'i yi ge la'o/_/slar yang dum bu gnyis pas ni A'i yi ges te de ltar na nAM zhes bya'o/_/drug pa'i yi ge Sha de yang dgu pa'i dum bu'i o'i yi ge ste de ltar na Sho zhes bya'o/_/dgu pa'i yi ge rta thig les mnan
[\[167b.2\]]pa ste de ltar na yi ge rtaM do/_/bcu gnyis pa'i yi ge ba/_gsum pa ni dum bu gsum pa I'i yi ge ste de ltar na yi ge bi'o/_/bcu gsum pa'i yi ge d+h+ra'o/_/gnyis pa ni dum bu gnyis pa A'i yi ge ste mdor na yi ge d+h+ra'o/_/bco lnga pa'i yi ge Na/_des de ltar zhes bya ba ni a'i yi ge ste
[\[167b.3\]]de ltar na Na zhes bya'o/_/da ni sngags kyi tshig rkang sum cu rtsa gnyis pa gsungs pa/_thog ma zhes bya ba la sogs pa ste/_rtsibs bcu gnyis pa'i 'khor lo'i thog ma yi ge a btu ba'o/_/nub kyi thog ma yi ge ta/_'di'i de ltar rdo rje sems dpa'i gdan ni ra'i yi ge ste/_de ltar
[\[167b.4\]]na yi ge tra'o/_/byang gi mtha' ma'i yi ge ma/_rlung gi sa'i yi ge la/_nub kyi bzhi pa'i yi ge d+ha zhes pa'o/_/bden bral me'i sa bon yi ge ra/_nub kyi mtha' ma yi ge na/_de ltar sngags kyi tshig rkang sum cu rtsa gnyis pa ste/_'di'i de ltar dbyangs rnams gsungs pa/_thog
[\[167b.5\]]ma zhes bya ba la sogs pa ni thog ma ni sngags kyi yi ge'i thog ma ste yi ge A'o/_/de de ltar bcu gcig pas gnon pa ni rjes su byed pa'i dbyangs kyis te de ltar na yi ge aM ngo /_/gsum pa yi ge ma/_dum bu gnyis pas ni A'i yi ge ste de ltar na mA zhes bya'o/_/bzhi pa dang lnga
[\[167b.6\]]pa zhes bya ba ni yi ge la dang yi ge d+ha dag la ste de ltar na lA d+hA zhes bya'o/_/des de ltar zhes bya ba ni A'i yi ge'i tshig gis so/_/gsum pa ni dum bu gsum pa ste/_i'i yi ges drug pa'i yi ge la ste de ltar na ri zhes bya'o/_/bdun pa'i yi ge na bdun pas de ltar
[\[167b.7\]]zhes bya ba ni e'i yi ge ste de ltar na ne zhes bya'o/_/da ni sngags kyi tshig rkang sum cu rtsa gsum pa gsungs pa/_rlung zhes bya ba la sogs pa ste/_gnyis pa'i sa bon yi ge sa/_byang gi mtha' ma yi ge ma/_bden bral rdo rje sems dpa'i yi ge ra/_dbus ma'i thog ma'i yi ge ka
[\[168a\]]
[\[168a.1\]]zhes bya'o/_/byang gi mtha' ma yi ge pa/_nub kyi thog ma yi ge ta/_de'i de ltar yi ge mtha' ma na/_slar yang de'i gsum pa yi ge da/_me'i rlung gi yi ge ya/_de ltar sngags kyi tshig rkang sum cu rtsa gsum pa ste/_'di'i de ltar dbyangs rnams gsungs pa/_lnga pa zhes bya ba la sogs pa
[\[168a.2\]]ste/_/lnga pa'i gdan ni dum bu lnga pa ste u'i yi ges sngags kyi thog ma'i yi ge la ste yi ge de de ltar na su zhes bya'o/_/bdun pa ni bdun pa'i dum bu gnyis pa ma'i yi ge la ste de ltar na me zhes bya'o/_/gsum pa ni yi ge ra ste yi ge ra'i gdan ni dum bu lnga pa u'i yi ge ste mdor na yi ge ru'o/_/
[\[168a.3\]]bzhi pa ka'i yi ger bcu gcig pa mnan pa ni rjes su byed pa'i dbyangs kyis te de ltar na kaM zhes bya'o/_/lnga pa yi ge pa de la dum bu gsum pa i'i yi ge ste de ltar na yi ge pi'o/_/bdun pa dang brgyad pa dag ni yi ge na dang yi ge da dag ste dum bu gnyis pa A'i yi ges te de ltar na yi ge nA
[\[168a.4\]]dang dA zhes bya'o/_/da ni sngags kyi tshig rkang sum cu rtsa bzhi pa gsungs pa/_dbus ma zhes bya ba la sogs pa ste/_thog ma yi ge ka_/de'i gdan me'i bu ni yi ge ra/_de ltar na kra zhes bya'o/_/nub kyi bzhi pa yi ge d+ha/_dbang ldan chu'i yi ge wa/_dbus ma'i bzhi pa yi ge g+ha/_de'i de
[\[168a.5\]]ltar nyi ma'i yi ge ra'i gdan te de ltar na g+ha zhes bya'o/_/dbang ldan grwa'i sa mtha' yi ge ha/_nub kyi bzhi pa yi ge d+ha/_'dre'i me'i sa bon yi ge ra/_lho'i mtha' ma yi ge Na/_me'i rlung gi yi ge ya/_de ltar sngags kyi tshig rkang sum cu rtsa bzhi pa ste/_'di'i de ltar dbyangs rnams gsungs
[\[168a.6\]]pa/_/dgu pa zhes bya ba la sogs pa ste/_dum bu dgu pa'o/_/o'i yi ges gnon pa ni sngags kyi thog ma'i yi ge kra'i yi ge la ste de ltar na kro zhes bya'o/_/gsum pas ni i'i yi ges te/_gsum pa ni yi ge pa'o/_/de ltar na bi zhes bya'o/_/gnyis pa A'i yi ges te drug pa dang brgyad pa'i yi ge
[\[168a.7\]]dag ni yi ge d+ha dang yi ge na dag la ste de ltar na d+hA nA zhes bya ba'o/_/da ni sngags kyi tshig rkang sum cu rtsa lnga pa gsungs pa/_byang zhes bya ba la sogs pa ste de'i mtha' ma yi ge ma/_dbang ldan grwa'i sa mtha' yi ge ha/_dbus ma'i thog ma yi ge ka_/me'i gnyis pa yi ge Sha/_nub kyi
[\[168b\]]
[\[168b.1\]]thog ma yi ge ta/_rlung gi dbang chen yi ge la/_dbus ma'i thog ma yi ge ka_/nub kyi dang po yi ge ni ta'i yi ge'o/_/de'i de ltar byang gi mtha' ma yi ge ma'i stan can te de ltar na t+ma zhes bya'o/_/nub kyi mtha' ma yi ge na/_de ltar sngags kyi tshig rkang sum cu rtsa lnga pa ste/_'di'i de ltar
[\[168b.2\]]dbyangs rnams gsungs pa/_gnyis pa zhes bya ba la sogs pa ste/_A'i yi ges reg pa ni sngags kyi gnyis pa'i yi ge ha'i yi ge la ste de ltar na hA zhes bya'o/_/de ltar gsum pa ka'i yi ge ste de ltar na kA zhes bya'o/_/lnga pa ni ta'i yi ge la dum bu gsum pa ste de ltar na yi ge
[\[168b.3\]]ti'o/_/bdun pa dang dgu pa yi ge ka dang yi ge na dag ste gnyis pa dang bdun pa ni a'i yi ges ka'i yi ge la sbyar de de ltar na ka zhes bya'o/_/na'i yi ge la e'i yi ge ste de ltar na ne zhes bya bar 'gyur ro/_/da ni sngags kyi tshig rkang sum cu rtsa drug pa gsungs pa/_byang zhes bya
[\[168b.4\]]ba la sogs pa ste/_gsum pa yi ge wa/_nub kyi gsum pa yi ge da/_de'i bzhi pa yi ge d+ha'i stan can de ltar d+ha zhes bya ba'o/_/dbus ma'i thog ma yi ge ka_/lho'i thog ma yi ge Ta/_rlung gi gnyis pa yi ge sa/_dbang ldan grwa'i sa mtha' yi ge ha/_slar yang rlung gi gnyis pa yi ge
[\[168b.5\]]sa/_/de yang ra'i yi ge dang ldan pa ste sra zhes bya'o/_/ka shar bshad pa yi ge k+Sha/_lo'i mtha' mar yi ge Na/_nub [(]gyi [,]kyi [)]mtha' ma yi ge na/_bden bral gnyis la yi ge Sha/_de'i de ltar byang gi thog ma'i gdan ni pa'i yi ges te mdor na Sh+pa zhes bya'o/_/nub kyi gsum pa yi ge da/_
[\[168b.6\]]de'i de ltar ta'i sde tshan gyi mtha' ma yi ge na/_me'i rlung gi yi ge ya/_de ltar sngags kyi tshig rkang sum cu rtsa drug pa ste/_'di'i de ltar dbyangs rnams gsungs pa/_thog ma zhes bya ba la sogs pas te sngags kyi thog ma'i yi ge pa'i yi ge'o/_/de la lnga pa'i gdan ni
[\[168b.7\]]u'i yi ge ste de ltar na bu zhes bya'o/_/dgu pa ni dum bu dgu pa ste o'i yi ges gnon pa ni gsum pa ka'i yi ge la ste de ltar na ko zhes bya'o/_/bzhi pa yi ge Ta/_gsum pas ni i'i yi ges gnon pa ste de ltar na Ti zhes bya ba'o/_/dgu pa yi ge Na/_dum bu gnyis pa A'i yi
[\[169a\]]
[\[169a.1\]]ge ste de ltar na NA zhes bya'o/_/bcu pa yi ge na/_de la gsum pas ni i'i yi ges te mdor na yi ge ni'o/_/bcu gcig pa yi ge Sh+pa/_dum bu gnyis pa A'i yi ge ste de ltar na Sh+pA zhes bya'o/_/bcu gsum pa yi ge na ste de ltar na A'i yi ge ste de ltar na nA zhes
[\[169a.2\]]bya ba'o/_/da ni sngags kyi tshig rkang sum cu rtsa bdun pa gsungs pa/_dz+nyA'i rnam pa'i yi ge zhes bya ba la sogs pa ste/_de ltar na dz+nyA zhes bya ba ni ji lta ba bzhin no/_/nub kyi mtha' ma yi ge na/_byang gi mtha' ma yi ge ma/_de'i de ltar shar sgo'i gdan can ni yi ge ri yis te de
[\[169a.3\]]de ltar na mr-i zhes bya'o/_/nub kyi thog ma yi ge ta/_dbang ldan chu'i yi ge wa/_bden bral gnyis pa'i yi ge Sha'i yi ge'o/_/de yang ra yig gis gnon pa ste mdor na R+Sha zhes bya'o/_/byang gi thog ma yi ge pa/_lho'i mtha' ma yi ge Na/_me'i rlung gi yi ge ya/_de ltar sngags kyi tshig
[\[169a.4\]]rkang sum cu rtsa bdun pa ste/_'di'i de ltar dbyangs rnams gsungs pa/_gnyis pa zhes bya ba la sogs pa ste A'i yi ges reg pa ni sngags kyi gnyis pa dang drug pa dang brgyad par zhes bya ba ste yi ge na dang yi ge Sha dang yi ge Na la zhes bya ste ji lta ba'i rim pas nA ShA NA zhes
[\[169a.5\]]bya'o/_/da ni sngags kyi tshig rkang sum cu rtsa brgyad pa gsungs pa/_rlung zhes bya ba la sogs pas te/_gnyis pa yi ge sar ldan dbang ldan chu zhes bya ba ni ba'i yi ge la ra'i yi ge ldan pa ste rba zhes bya'o/_/dbus ma'i thog ma yi ge ka_/ra yi ge ldan pa byang mtha' ma/_/zhes
[\[169a.6\]]bya ba ni pa'i sde tshan gyi mtha' ma yi ge ma ste de ra'i yi ge dang ldan pas r+m+ma'o/_/des de ltar zhes bya ba ni ra'i yi ges ldan pa'o/_/byang gi dang po'i ni yi ge pa ste de ltar yi ge prar 'gyur ro/_/dbang ldan chu'i yi ge wa'i yi ge'o/_/ra dang ldan pa nub kyi dang po ni yi ge ta
[\[169a.7\]]ste mdor na yi ge rta'o/_/de'i de ltar zhes bya ba ni ta'i sde tshan gyi mtha' ma yi ge na/_me'i rlung gi yi ge ya/_nub kyi mtha' ma yi ge na/_de ltar na sngags kyi tshig rkang sum cu rtsa brgyad pa ste/_'di'i dbyangs rnams gsungs pa/_gnyis pa zhes bya ba la sogs pas te/_A'i
[\[169b\]]
[\[169b.1\]]yi ges reg pa ni sngags kyi yi ge brgyad pa na'i yi ge la ste de ltar na nA zhes bya'o/_/de bzhin du bcu pa yi ge na/_bdun pa ni dum bu bdun pa'i e'i yi ges te de ltar na yi ge ne zhes bya'o/_/de ni sngags kyi tshig rkang gcig gis dman pa'i bzhi bcu pa gsungs pa/_byang zhes bya
[\[169b.2\]]ba la sogs pa ste/_gsum pa yi ge ba/_nub kyi gsum pa yi ge da/_de'i de ltar zhes bya ba ni ta'i sde tshan gyi mtha' ma yi ge na/_dbus ma'i thog ma yi ge ka_/srin po'i me'i yi ge ra/_me'i rlung gi yi ge ya/_de ltar sngags kyi tshig rkang gcig gis dman pa'i bzhi bcu ste/_
[\[169b.3\]]'di'i dbyangs rnams gsungs pa/_bcu gcig ces bya ba la sogs pa ste/_rjes kyi dbyangs kyis gnon pa ni thog ma'i yi ge pa'i yi ge la ste de ltar na baM zhes bya'o/_/gnyis pa'i dum bu ni A'i yi ge ste lnga pa'i yi ge ra'i yi ge la ste de ltar na rA zhes bya'o/_/da ni sngags
[\[169b.4\]]kyi tshig rkang bzhi bcu pa gsungs pa/_rlung zhes bya ba la sogs pa ste/_gnyis pa'i sa bon ni yi ge sa'o/_/ra dang ldan pa'i dbang ldan chu yi ni yi ge ba ste ra'i yi ge dang ldan pas de ltar na rba zhes bya'o/_/de nyid de ltar zhes bya ba ni ba'i yi ge btu par bya'o/_/dbus ma'i
[\[169b.5\]]thog ma'i yi ge ni yi ge ka'o/_/sa ni yi ge la/_de'i de ltar byang gi dang po pa'i yi ge'i gdan te de ltar na lpa zhes bya'o/_/byang gi bzhi pa yi ge b+ha/_shar gyi sde tshan gyi dbus ma'i yi ge dza'i yi ge'o/_/lho'i mtha' ma yi ge Na/_dbus ma'i thog ma yi ge ka_/srin po'i
[\[169b.6\]]me'i sa bon yi ge ra/_me'i rlung gi yi ge ya'o/_/de ltar sngags kyi tshig rkang bzhi bcu pa ste zhes bya ba ste/_'di'i de ltar dbyangs rnams gsungs pa/_gsum pa zhes bya ba la sogs pa ste/_i'i yi ges reg pas ni sngags kyi gsum pa'i yi ge pa'i yi ge la ste/_de ltar na
[\[169b.7\]]bi zhes bya'o/_/bcu gcig pa rjes su byed pa'i dbyangs kyis gnon pa ni yi ge drug pa b+ha'i yi ge la ste de ltar b+haM zhes bya'o/_/bcu pa yi ge ra/_dum bu gnyis pa A'i yi ge ste de ltar na rA zhes bya'o/_/da ni sngags kyi tshig rkang bzhi bcu rtsa gcig pa gsungs pa/_byang zhes
[\[170a\]]
[\[170a.1\]]bya ba la sogs pa ste/_de'i mtha' ma yi ge ma/_lho'i gsum pa'i yi ge Da/_dbang ldan chu yi ge ba/_rlung gi grwa'i sa'i yi ge la/_slar yang de nyid de bzhin zhes bya ba ni yi ge la/_de ltar dbus ma'i gsum pa yi ge ga'o/_/de ltar nub kyi mtha' ma'i gdan ni na'i
[\[170a.2\]]yi ge ste de ltar na gan zhes bya'o/_/me'i gnyis pa'i yi ge sha'i yi ge'o/_/bden bral gyi me'i yi ge ra'o/_/slar yang de'i de ltar zhes bya ba ni yi ge ra'o/_/me'i rlung ni yi ge ya/_de ltar sngags kyi tshig rkang bzhi bcu rtsa gcig pa zhes bya ste/_'di'i de ltar dbyangs rnams gsungs pa/_
[\[170a.3\]]lnga pa zhes bya ba la sogs pa ste lnga pa'i dum bu'i gdan can ni u'i yi ge ste sngags kyi thog ma'i yi ge ni ma'i yi ge de nyid du de ltar thig les mnan pa ni mdor na muM gi yi ge'o/_/gnyis pa yi ge Da/_de yang dum bu gnyis pa A'i yi ges te de ltar na Da zhes bya'o/_/bzhi pa yi ge
[\[170a.4\]]la/_/bzhi pas ni dum bu bzhi pa I'i yi ge ste de ltar na lA'i zhes bya'o/_/brgyad pa yi ge ra/_des de ltar zhes bya ba ni I'i yi ges te de ltar na rA'i zhes bya'o/_/dgu pa yi ge ra/_de ltar yi ge ra de yang gnyis pa'i dum bu'i A'i yi ges de ltar na rA zhes bya'o/_/da ni sngags kyi tshig
[\[170a.5\]]rkang bzhi bcu rtsa gnyis pa gsungs pa/_byang gi zhes bya ba la sogs pa ste/_thog ma yi ge pa/_srin po'i nyi ma yi ge ra/_dbus ma'i thog ma yi ge ka_/de'i de ltar dbang po'i sgo ni shar gyi sgo'i gdan can te r-i'i yi ges so/_/de ltar na kr-i zhes bya'o/_/nub kyi thog ma yi ge ta/_me'i
[\[170a.6\]]rlung gi yi ge ya/_nub kyi dang po yi ge ta/_rdo rje sems dpa' ra'i yi ge la zhon pa ste/_de ltar na tra zhes bya'o/_/byang gi mtha' ma yi ge ma/_nub kyi thog ma ta'i rnam pa'i yi ge ste de la de ltar ra'i yi ge'i gdan can no/_/mdor na yi ge tra'o/_/nub kyi mtha' ma yi ge na/_me'i gnyis
[\[170a.7\]]pa yi ge sha'i sa bon/_nub kyi mtha' ma yi ge na/_me'i rlung gi yi ge ya/_de ltar sngags kyi tshig rkang bzhi bcu rtsa gnyis pa ste/_'di'i de ltar dbyangs rnams gsungs pa/_lnga pa zhes bya ba la sogs pa ste sngags kyi lnga pa'i yi ge ya'i yi ge'o/_/de bcu gcig pa rjes
[\[170b\]]
[\[170b.1\]]su byed pa'i dbyangs kyis mnan pa ste de ltar na yi ge yaM zhes bya'o/_/bdun pa ni ma'i yi ge de ltar na maM zhes bya ste des de ltar zhes bya ba'i tshig gis so/_/dgu pa dang bcu gcig pa na dang na'i yi ge dag la dum bu gnyis pa'i A'i yi ge ste nA nA'i yi ge dag go/_/da ni sngags kyi tshig
[\[170b.2\]]rkang bzhi bcu rtsa gsum pa gsungs pa/_byang zhes bya ba la sogs pa ste mtha' ma yi ge ma'o/_/dbang ldan grwa'i sa mtha' yi ge ha/_'dre'i grwa'i nyi ma yi ge ra/_ka Sha ra bshad pa'i yi ge k+Sha/_dbus ma'i thog ma'i yi ge ka_/srin po'i me'i bu yi ge ra/_me'i rlung gi yi ge ya/_
[\[170b.3\]]de ltar sngags kyi tshig rkang bzhi bcu rtsa gsum pa ste/_'di'i de ltar dbyangs rnams gsungs pa/_gnyis pa zhes bya ba la sogs pa ste/_A'i yi ges reg pa ni gnyis pa bzhi pa drug pa zhes bya ba ste/_yi ge ha dang /_yi ge k+Sha dang ra'i rnam pa'i yi ge rnams la ste de ltar
[\[170b.4\]]na hA k+Sha rA rnams rim pas zhes bya ba'o/_/da ni sngags kyi tshig rkang bzhi bcu rtsa bzhi pa gsungs pa/_nub ces bya ba la sogs pa ste/_gsum pa yi ge ra dang /_bden bral gnyis pa yi ge Sha/_de'i lho'i thog ma'i gdan ni yi ge Ta ta de ltar na Sh+Ta zhes bya'o/_/nub kyi mtha' ma yi
[\[170b.5\]]ge na/_dbang ldan chu'i yi ge ba/_nub kyi gsum pa yi ge da/_rlung gi grwa'i sa'i yi ge la/_nub kyi mtha' ma yi ge na/_de ltar sngags kyi tshig rkang bzhi bcu rtsa bzhi pa ste/_'di'i de ltar dbyangs rnams gsungs pa/_lnga pa zhes bya ba la sogs pa ste/_u'i yi ge'i gdan
[\[170b.6\]]can ni sngags kyi thog ma'i yi ge da'i yi ge ste de ltar na du'i yi ge'o/_/gnyis pa'i dum bu U'i yi ge ste gnyis pa Sh+Ta'i yi ge la'o de ltar mdor na yi ge Sh+Ta'o/_/thig le gsum pa na'i yi ge la ste de de ltar dum bu gnyis pa A'i yi ges so/_/de ltar na yi ge nAM'o/_/gsum
[\[170b.7\]]pa yi ge is bzhi pa'i yi ge la ste de ltar na bi zhes bya'o/_/lnga pa ni yi ge da/_bdun pa yi ge na/_gnyis zhes bya ba ni gnyis pa'i dum bu'i A'i yi ges da'i yi ge la de ltar na dA zhes bya'o/_/bdun pa'i dum bu'i e'i yi ge la ste dgu pa na'i yi ge la ste ner 'gyur ro/_/
[\[171a\]]
[\[171a.1\]]da ni sngags gi tshig rkang bzhi bcu rtsa lnga pa gsungs pa/_nub ces bya ba la sogs pa ste/_bzhi pa yi ge d+ha/_bden bral me'i sa bon yi ge ra/_de la de ltar byang gi mtha' ma'i gdan ni ma'i yi ge ste de ltar na rma zhes bya'o/_/nub kyi bzhi pa yi ge d+ha/_me'i
[\[171a.2\]]rlung gi yi ge ya/_dbus ma'i thog ma ka'i rnam pa'i yi ge'o/_/me'i bu'i yi ge ra/_me'i rlung gi yi ge ya/_de ltar sngags kyi tshig rkang bzhi bcu rtsa lnga pa ste/_'di'i de ltar dbyangs rnams gsungs pa/_dgu pa zhes bya ba la sogs pa o'i yi ges gnon pa ni sngags
[\[171a.3\]]kyi gnyis pa'i yi ge rma'i yi ge'o/_/de yang rmo'o zhes bya'o/_/dum bu gnyis pa'i a'i yi ges reg pa ni/_drug pa'i yi ge ra zhes bya ba la ste yi ge de ltar na rA zhes bya'o/_/da ni sngags kyi tshig rkang bzhi bcu rtsa drug pa gsungs pa/_dbus ma zhes bya ba la sogs pa ste/_thog ma yi ge
[\[171a.4\]]ka_/nyi mas ni ra'i yi ge'i stan te de ltar na kra zhes bya'o/_/nub kyi bzhi pa yi ge d+ha/_rlung gi gnyis pa sa'i rnam pa'i yi ge'o/_/de la byang gi gnyis pa pha'i yi ge'i stan te de ltar s+pha zhes bya'o/_/rdo rje sems dpa'i yi ge ra/_rlung gi gnyis pa'i yi ge sa/_'di la byang gi gnyis pa
[\[171a.5\]]pha'i yi ge gdan te/_de ltar na s+pha zhes bya ba'o/_/me'i bu yi ge ra/_lho'i mtha' ma yi ge Na/_me'i rlung gi yi ge ya/_sngags kyi tshig rkang bzhi bcu rtsa drug pa ste/_'di'i de ltar dbyangs rnams gsungs pa/_dgu pa zhes bya ba la sogs pa ste o'i yi ges gnon pa ni sngags
[\[171a.6\]]kyi thog ma'i yi ge kra'i yi ger te kro zhes bya'o/_/gsum pa dang lnga pa dang bdun pa zhes bya ba ni s+pha'i yi ge dang de bzhin du s+pha'i yi ge dang Na'i yi ge la ste de ltar reg pa ni dum bu gnyis pa zhes bya ba ni A'i yi ges te de ltar na s+phA s+phA Na zhes bya ba'o/_/da ni sngags kyi tshig
[\[171a.7\]]rkang bzhi bcu rtsa bdun pa gsungs pa/_gsum pa'i dum bu zhes bya ba la sogs pa ste yi ge A'i btu bar bya'o/_/nub kyi gsum pa yi ge da'o/_/de yang nyi ma ra'i yi ge'i gdan can te dra'i yi ger 'gyur ro/_/shar gyi tsa'i sde tshan gyi gsum pa'i yi ge dza/_sa'i yi
[\[171b\]]
[\[171b.1\]]ge la/_de'i de ltar zhes bya ba ni rlung gi grwa'i gnyis pa'i yi ge ni sa'i yi ge'o/_/dbang ldan chu'i ra yig ldan zhes bya ba ni pa'i yi ge la yi ge ra sbyin par bya ste de ltar na rba zhes bya'o/_/rlung gi yi ge gnyis pa ni yi ge sa nub kyi thog ma yi ge ta/_de la de ltar dbang ldan chu'i stan
[\[171b.2\]]can te pa'i yi ges so/_/de ltar na twa zhes bya'o/_/nub kyi thog ma'i yi ge ta de'i gdan ni byang gi mtha' ma'i yi ge ma ste de ltar na t+ma zhes bya'o/_/nub kyi mtha' ma yi ge na'o/_/de ltar sngags kyi tshig rkang bzhi bcu rtsa bdun pa ste 'di'i de ltar dbyangs rnams gsungs pa/_
[\[171b.3\]]bcu gcig ces bya ba la sogs pa ste/_rjes su byed pa'i dbyangs kyis gnon pa ni sngags kyi thog ma'i yi ge i'i yi ge la ste de ltar na yi ge i'o/_/gnyis pa ni A'i yi ge ste gsum pa dza'i yi ge la'o/_/de ltar dz+nyA zhes bya'o/_/brgyad pa yi ge twa/_des de ltar zhes bya ba ni/_A'i yi ges
[\[171b.4\]]te de ltar na twA zhes bya ba'o/_/bcu pa ni yi ge na/_bdun pa ni e'i yi ge ste de ltar na yi ge ne zhes bya ba'o/_/da ni sngags kyi tshig rkang bzhi bcu rtsa brgyad pa gsungs pa/_dbus ma zhes bya ba la sogs pa ste gsum pa yi ge ga ra'i yi ge dang ldan pa ste mdor na gra zhes bya'o/_/rlung gi gnyis
[\[171b.5\]]pa'i sa bon yi ge sa/_de la nub kyi dang po'i gdan ni ta'i yi ges te de ltar na sta zhes bya'o/_/dbang ldan chu ni yi ge wa/_nub kyi gsum pa yi ge da/_byang gi thog ma yi ge pa/_nyi ma ni ra'i yi ge'i gdan te de ltar na pra zhes bya'o/_/dbang ldan gyi chu ni yi ge wa/_nub kyi
[\[171b.6\]]gsum pa yi ge da/_byang gi tha ma yi ge ma/_dbang ldan sa'i pha rol yi ge ha/_byang gi mtha' ma yi ge ma/_nub kyi thog ma ta'i rnam pa'i yi ge'o/_/de ltar sngags kyi tshig rkang bzhi bcu rtsa brgyad pa zhes bya ba ste/_'di'i de ltar dbyangs rnams gsungs pa/_gnyis pa zhes bya ba
[\[171b.7\]]la sogs pa ste A'i yi ges reg pa ni sngags kyi gsum pa yi ge ba'i yi ge la te de ltar na bA zhes bya'o/_/des de ltar A'i yi ge drug pa pa'i yi ge la ste/_de ltar na bA zhes bya ba'o/_/dgu pa ni yi ge ha ste/_des de ltar I'i yi ges te de ltar na hA zhes bya'o/_/bcu gcig
[\[172a\]]
[\[172a.1\]]pa ni yi ge ta'o/_/bdun pa e'i yi ge ste de ltar na yi ge te zhes bya bar 'gyur ro/_/de ltar sngags kyi tshig rkang bzhi bcu rtsa brgyad pa'i bdag nyid can rtsa ba'i sngags 'di rang gis mngon sum du dpa' bo rdo rje 'chang gis gsungs zhes bya ba ni rang gis reg pa'i dus su
[\[172a.2\]]bshad pa ni/_rnam par skrag ces bya ba la sogs pa ste/_lta zhes bya ba sngags byung ba'i dus su yang rnam par bzung ba ste klu la sogs pa'o/_/'on kyang lha rnams phung po la sogs pa ste/_klu rnams srog la sogs pa'o zhes so/_/sogs pa'i sgras lha ma yin la sogs pa yang de ltar
[\[172a.3\]]mi la sogs pa'i dbang po rnams so/_/'byung po thams cad ni rnam par shes pa la sogs pa dang khams rnams te de ltar zhum pa ni lhung ba ste sngon du bshad pa'i dkyil 'khor rnams su yi ge las byung ba'i lus kyi khams su thim par gyur pa'i mtshan nyid do/_/gsang sngags kyi yi
[\[172a.4\]]ge 'di zhes bya ba la sogs pa rtogs sla'o/_/kun spyod ces bya ba la sogs pas sngon du bshad pa'i rigs pas rnal 'byor ma rnams kyi kun du spyod pa'i dus kyis so/_/yang na sngags btu ba'i rim pas nam mkha' la sogs pa'i dkyil 'khor lnga rnams su 'pho ba so so ba
[\[172a.5\]]rnams kyi sna tshogs pa'i sngags kyi yi ge'i ji lta ba'i don la kun du spyod pa ste de rnams yi ge'i rigs rim pas bskyed pa'o/_/de ltar yi ge re re bskyed pa'i dus su'o/_/de yang yi ge thog mar bya'o/_/tshig 'di rnams thams cad dang yi ge lhag ma rnams rim pa ji lta bas phyis so/_/_
[\[172a.6\]]de rnams tshig ces bya ba la sogs pa de de bzhin du gsungs so/_/de ltar slar yang dkyil 'khor so so'i dkyil 'khor gyi yi ge gcig shar bas mang ba nyid do/_/lhag ma rnams sngags kyi tshig rkang bzhi bcu rtsa brgyad kyi yi ge rnams las gzhan pa slar yang a ka a kha zhes
[\[172a.7\]]bya ba la sogs par dkyil 'khor thams cad kyi dpa' bo dang dpa' mo'i dbang phyug rnams kyi rtsa ba'i sngags byung ba ste/_de ltar gang rnal 'byor ma ni thog ma'i yi ge'i rigs te de rnams thams cad yi ge rnams kyi rigs rnal 'byor ma zhes bya'o/_/da ni rnal 'byor ma rnams bsnyen
[\[172b\]]
[\[172b.1\]]pa'i dus kyi sngags kyi bzlas pa gsungs pa/_bgegs thams cad ces bya ba la sogs pa ste/_sngags bshad pa/_oM na maHshrI badzra DA ki ma hA b+hi ra b+hi re shwa rA ya hUM hUM phaT/_oM tri b+hu ba Na kAm+pa kAm+pA ba NA ya hUM hUM phaT/_oM daMSh+T+ro t+ka Ta b+hI Sha Na b+hai ra wA ya hUM hUM phaT/_oM sha ta sa ha srA ne tra ya hUM hUM phaT/_
[\[172b.2\]]oM bi d+yu ta dzi hwA ya hUM hUM phaT/_oM kaM kA la mA lA b+ha ra No grA ya hUM hUM phaT/_oM ko Ti la k+Sha b+hu dzA ya hUM hUM phaT/_oM dz+nyA lA wa lI Da la ya hUM hUM phaT/_oM pa ra shu pA shod+ya ta shU lA ya hUM hUM phaT/_oM kalpan+ta d+hu mra u gra wa pu ShA ya hUM hUM phaT/_oM bi ka Ta mu kha hA hA ra wA ya hUM hUM phaT/_oM mA tri ga Na pa ri
[\[172b.3\]]bU ri ta man+ta ya hUM hUM phaT/_oM sa hA dza sun+da rI ba l+la b+ha ka rA ya hUM hUM phaT/_oMhUM hUM kA ro ts+tso Da na mu khA ya hUM hUM phaT/_oM ma hA sh+ma shA na pr-i yA hUM hUM phaT/_oM sarba b+hU ta san+d+rA sa na ka rA ya hUM hUM phaT/_oM ma hA ka lpA n+tA g+ni te dzA ya hUM hUM phaT/_oM dza TA ka pA la mu ku TA ya hUM hUM phaT/_oM kha TAM ka ka pA la
[\[172b.4\]]shU la b+hin+na d+ha ri Ne hUM hUM phaT/_oM ma hA sa mu dra me kha lA yahUM hUM phaT/_oM byA g+h+ra tsar+m+mA m+ba ra d+ha ri Ne hUM hUM phaT/_oM ma tA la saM g+ha marda Ni ka rA ya hUM hUM phaT/_oM ma hA bi g+hA ni bA ri Ni hUM hUM phaT/_oM sha trU ni sum+b+ha na ka rA ya hUM hUM phaT/_oM tri sa ha sra ma hA sA ha sri ka ra mA ba l+yan+ta brtI Ne hUM hUM phaT/_oM
[\[172b.5\]]sha ta sa ha sra mu khA ya hUM hUM phaT/_oM dz+nyA na sA ga ra pra b+hA ya hUM hUM phaT/_oM ma hA pi shi te ru d+hi ra ba sA hA ri Ne hUM hUM phaT/_oM sarba mA ra ba la d+h+wa ni sa Ne hUM hUM phaT/_oM shri Sh+Ti saM hA ra kA ra kA ya hUM hUM phaT/_oM sarba nA gA nAM sho Sha Na stam+b+ha na bi d+hA pa NA ya hUM hUM phaT/_oM ma shwa tra mA lA d+hA ri Ne hUM hUM phaT/_oM su
[\[172b.6\]]me ru kam+bi ta nA dA ya hUM hUM phaT/_oM kro d+ha bi grA ha d+hA ra NA ya hUM hUM phaT/_oM ma hA kA sha ti la kA t+ma ne hUM hUM phaT/_oM bud+d+ha ta ko Ti sa ha sra k+Sha NA ni Sh+pA da nA ya hUM hUM phaT/_oM dz+nyA nA mr-i ta baR+Sha pa NA ya hUM hUM phaT/_oM sarba karma pra brta nA ya hUM hUM phaT/_oM ban+d+ha na ka rA ya hUM hUM phaT/_oM sarba bi ka lwa b+ha ny+dza Na
[\[172b.7\]]ka rA ya hUM hUM phaT/_oM mu N+DA wa lI la g+na sha rI rA ya hUM hUM phaT/_oM pa ra kri ta yan+t+ra man+t+ra nA sha nA ya hUM hUM phaT/_oM ma hA rak+Sha ka rA ya hUM hUM phaT/_oM duSh+TA nA bi dA la ne hUM hUM phaT/_oM d+har+m+mod ya ka rA ya hUM hUM phaT/_oM kro d+ha s+pha ra s+pha ra NA ya hUM hUM phaT/_oM in+d+ra dzA la sarba satwa ta ma ne hUM hUM phaT/
[\[173a\]]
[\[173a.1\]]oM grasta bA da pra b+hA ma hA ma te hUM hUM phaT/_'di ni tshig rkang bzhi bcu rtsa brgyad kyi bdag nyid mchod pa'i phreng ba'i sngags so/_/de bzhin du oM a ka a kha i ga Ig+ha u zhes bya ba la sogs pas ni thams cad bzlas pa'i sngags so/_/'on kyang de ltar gcig la gcig sde
[\[173a.2\]]tshan gyi bdag nyid thung ngu dang ring po'i bdag nyid kyang yi ge gnyis gnyis rnams kyis te de'i sngags ji lta ba'i rim pas zhes gsungs pas dkyil 'khor thams cad kyi 'char ba'o/_/'di yang rnal 'byor ma thams cad rdo rje phag mo la sogs pa'i dkyil 'khor bsgrub pa la yang mngon
[\[173a.3\]]par sbrel bar bya'o/_/de ltar slar yang yi ge 'char ba'i rim pa ni bla ma'i man ngag las shes par bya ba ni 'di'i nges pa'o/_/'di gsungs zhes bya ba la sogs pas ni sngon bzhin du skyon spangs pa'o/_/dpal zhes bya ba la sogs pas ni le'u yongs su rdzogs pa'i ngag go/_/
[\[173a.4\]]mtshan nyid ces bya ba ni rnam pa lnga rnams te dkyil 'khor rnams su sngags 'char ba ni gcig go/_/thams cad de ltar klu la sogs pa'i snying po nyid pas dbang du bya ba la sogs pa ni gnyis pa'o/_/sna tshogs pa'i bgegs rnam par sgrib pa ni gsum pa'o/_/des de ltar bsod
[\[173a.5\]]nams kyi tshogs las ye shes kyi tshogs kyis sngags kyi dngos grub ni bzhi pa'o/_/sngags kyi yi ge thams cad kyis rnal 'byor ma la sogs pa'i gzugs ni lnga pa'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las rtsa ba'i
[\[173a.6\]]sngags btu ba'i mtshan nyid rnam pa lngas rgyud thams cad du mngon par 'brel pa'i gzugs de'i bshad pa ste le'u bcu drug pa'o//_//go cha rdo rje sems dpa' bshad/_/phag mo dang mchog zag med pa'i/_/sngags la rgyun du bdag btud nas/_/bsrung ba thams
[\[173a.7\]]cad rdzu 'phrul che/_/'jig rten rnams kyi don mang po/_/rgyas btab pa yi byed pa ste/_/dngos grub chen po ster ba nyid/_/'grel pa rgya chen yang bya'o/_/da ni rdo rje sems dpa' dang rdo rje phag mo la sogs pa'i go cha'i sngags bskyed pa'i cho ga'i mtshan nyid dang gnas
[\[173b\]]
[\[173b.1\]]kyi nges pa dang phyi dang nang gi bdag nyid kyi bsrung ba gsungs pa/_de nas gzhan zhes bya ba la sogs pas te rdo rje sems dpa' snying gar zhes bya ba ni mi phyed pa'i ye shes kyi bdag nyid ni rdo rje ste de dang ldan pas na sems dpa'o/_/de rnam par zhu ba dang khyod kun du sbyong bas twa
[\[173b.2\]]zhes bya'o/_/rdo rje 'dzag pa bde ba chen po mchog gi rtsa las 'bab par 'gro ba'i don gyis so/_/mchog tu gnyis su med pa'i srung ba'i haM gi yi ge ni 'chad par 'gyur ba'i rdo rje sems dpa' zhes bya bar dgongs pa'i don to/_/de ltar snying gar yang dag pa'i ye shes rdo rje
[\[173b.3\]]phag mo'i rang bzhin la/_A li'i sbyor ba zhes bya ba ni A li a'i yi ge la sogs pa dbyangs bcu drug gi phreng ste de rnams kyi tshes gcig la sogs pa nas nya'i bar gyi zla ba'i bar gyi cha shas mi g.yo ba nyid kyis sbyor ba bcu drug gi dus kyi nang du zhugs pas rnal 'byor
[\[173b.4\]]gyi dbang phyug chen po rnams kyis de'i ngo bos rgyas gdab par bya ste chos thams cad la dmigs pa med pa'i stong pa nyid rnam pa thams cad kyi mchog dang ldan pa'i phyag rgya ste de'i phyag rgyas gdab par bya'o/_/de ltar mdor bstan pa'i rgyas par bshad pa gsungs pa/_
[\[173b.5\]]rdo rje snying po zhes bya ba la sogs pas te rdo rje snying po zhes bya ba ni mi tshig pa dang mi nyams pa dang snyi ba ma yin pa'i snying po sra ba'o/_/dngos po thams cad kyi rang bzhin gyi ngo bo zhi ba stong pa nyid ni rdo rjer brjod de 'di ni rdo rje snying po'i don to/_/sems dpa' gsungs pa/_sems
[\[173b.6\]]dpa' nam mkha' dang gcig pa'o zhes bya ba ste/_rang gis rig pa'i bdag nyid can ni nam mkha' ste sems dpa' sngon rgyas par bshad pa de dang gcig pa ste rdo rje'i snying po nyid du de ltar gnas te sems dpa' yang de dang mnyam pa ni nam mkha' bzhin te rang gi yi
[\[173b.7\]]ges so/_/spros pa thams cad nub par gyur pa nyid kyis so/_/de bzhin du snying ga gsungs pa/_snying ga rnam shes phra mo zhes bya ba ste bde ba thams cad kyi gnas der yang dag pa'i ye shes rig pa'i rnal 'byor gyi dbang phyug rnams kyi bdag nyid kyis rnam par shes
[\[174a\]]
[\[174a.1\]]pa'i gzugs phra ba nyid kyis gang gi tshe de'i mthu stobs thams cad du 'gyur bas ni sems can rnams la gzigs pa'i phyir ro/_/A li gsungs pa/_A li gtum mo'i ma zhes bya ba ni gtum mo'i gzugs kyis gnyis su med pa'i ye shes 'bar ba ste gang gi tshe
[\[174a.2\]]dbus mar de'i tshe gtum mo'i ma ste de nyid rdo rje phag mo'o/_/A li cha shas bcu drug ni A li yi ge la sogs pa nub par gyur pa der stong pa nyid nag po'i tshes gcig la sogs pa nas stong gi bar du ste de ltar shes rab dang thabs kyi bdag nyid kyi rnal 'byor ro/_/de yang yi ge
[\[174a.3\]]nyid ces bya ba ni mi zad pa nyid kyis dang rnam par mi nyams pa'i sbyor bas mchog tu zag pa med pa ste des dbang po thams cad la rgyas gdab par bya'o/_/dbang po la sogs pa thams cad bag chags su bzung ba la mngon par zhen pas gnas te/_'dod pa lnga la sogs pa
[\[174a.4\]]'dod pa des ma rig pa la sogs pa 'byung ngo /_/de nub par gyur pa nyid kyis dbang po thams cad kyi 'dzin pa med pa dang tshar gcad par bya ba'i phyir sngon du gsungs pa'i rigs pas rgyas gdab par bya ste/_mi bden pa nyid kyis gzhag par bya'o/_/de ltar de phyir zhes bya
[\[174a.5\]]ba la sogs pas shin tu rgyas par bshad pa gsungs pa/_de phyir gsungs pa rnams kyis zhes bya ba ni sngon du bshad pa rnams kyis te/_'on kyang sngon du rnal 'byor pa 'jig rten pa kun rdzob tu oM ha'i rnam pa'i yi ge gnyis kyis bsrung ba'o/_/de nyid kyang rtag tu gzhom med ces
[\[174a.6\]]bya ba ni dus thams cad mnyam par gzhag pas mnyam par 'jog pa de'i go 'phang rjes su dran pas so/_/'di'i de ltar nges pa'i tshig gsungs pa/_rnam snang brjod pa oM gyi yi ge brjod pas zhes bya ba'o/_/lhag ma las zhes bya ba ni de'i nA da ste ha'i yi ge gzhom du med
[\[174a.7\]]pa zhes bya ba'o/_/de yang rdo rje bskyed pas zhes bya ba ni pad+ma dang rigs can dag kun du sbyor ba goms pa'i dus las gang gi tshe brjod du med pa'i sgra sgrogs so/_/de nyid rdo rje nye bar bskyod pa'i sgra ste lhag ma las zhes bya bar 'brel lo/_/de'i phyir yang bzhengs pa'i
[\[174b\]]
[\[174b.1\]]gzugs zhes bya ba ni rab tu grags pa'o/_/de ltar sa bon gyi yi ge rnams su oM ha'i yi ge snying ga'i dbus su dkyil 'khor ni sngon bzhin te gzugs dang bzhugs tshul la sogs pa sum cu rtsa bdun gyi bdag nyid rdo rje sems dpa'o/_/de bzhin du de nyid de ltar rdo rje phag mo
[\[174b.2\]]la sogs pas 'khyud pa ni gnyis pa'i srung ba'i 'khor lo gsungs pa ste lte ba'i 'khor lo de ltar sngon bzhin no/_/oM gyi yi ge'i rjes la baM gyi yi ge'o/_/'on kyang rtsa'i yi ges byang chub kyi sems 'bab pas de nyid sngags kyi gzugs a wa d+hU tIr spyod pa ste rdo rje 'dzin zhes bya
[\[174b.3\]]ba ni mdzes pa brgyan par bya ba'i rdo rje rang gi rig pa gnyis su med pa'i ye shes so/_/de nyid a wa d+hU tI'i nang du 'dzin pa'i phyir rdo rje 'chang ste mchog tu zag pa med pa'i gzugs zhes bya'o/_/'dir byas par gyur pas kha sbyor 'di srung ba'i 'khor lo chen po ste de ltar rdo rje
[\[174b.4\]]phag mo la sogs pa'i yang sum cu rtsa bdun gyi bdag nyid can no/_/des kyang /_'byung po la sogs 'byung mi 'gyur/_/zhes bya ba ni sna tshogs pa'i bgegs byed pa rnams 'byung po yi dgas te sogs pa'i sgras gnod sbyin la sogs pa 'byung bar mi 'gyur ro/_/'khor lo kun
[\[174b.5\]]gyi zhes bya ba la sogs pas sngon du bshad pa'i yi ge gcig rnams te de nyid dngos po'i dbye ba re re khams sum cu rtsa bdun gyi bdag nyid can gang gi phyir de nyid de'i phyir sngags kyang sum cu rtsa bdun gyi bdag nyid can te de'i sngags yang gsungs pa/_oM ha zhes bya ba la
[\[174b.6\]]sogs pa ste dngos grub thams cad ster ba po ni kha sbyor gyi sbyor ba las phyag rgya chen po'i dngos grub ster ba po zhes bya bar dgongs so/_/de ltar shes rab thabs bdag nyid/_/ces bya ba la sogs pa nas/_rdo rje sems dpa' bde bar dran/_/zhes bya ba'i bar du rtogs par sla'o/_/
[\[174b.7\]]rang zhes bya ba la sogs pa ni 'dir slob pa'i lam gyi dus su srung ba'i 'khor lo la sogs pas bsgom pa'i lam gyis bsgrub pa'i bde ba de'i tshe lam gyis grol lo/_/rdzogs ldan du yang zhes bya ba ni rdzogs ldan gyi dus kyi mi rnams la rang gis bde bar 'byung ngo /_/de
[\[175a\]]
[\[175a.1\]]mthong ba'i lam gyis sam rang gis dkyil 'khor gyi 'khor lo mthong bar 'gyur ro/_/de ltar 'di'i srung ba rdzogs ldan zhes bya ba ni rgyud rnams su 'jug pa'i lam las so/_/rdzogs ldan nyid ces bya ba ni rdzogs ldan gyi dus su de de bzhin du bshad de/_'on kyang sna tshogs
[\[175a.2\]]pa 'jig rten rdzogs ldan du shes par bya zhes bya ba ni bsod nams dang ldan pa'i 'khor lo sdom pa'i rnal 'byor pa rnams kyi de nyid du lus las rdzogs ldan du 'byung bar 'gyur ro/_/sna tshogs ldan zhes bya ba'i gzhung gis te khams su sna tshogs pa'i 'jig rten gyi khams rnams te lhag
[\[175a.3\]]ma rtogs par sla'o/_/'dir 'dus pa 'byung ba ni zhes bya ba ni 'dir rdzogs ldan la sogs pa'i dus rnams su 'dus pa zhes bya ba ni sangs rgyas thams cad kyi 'joms pa ste/_de'i phyir ci zhe na/_bshad pa 'dir gang rnams slar yang rdzogs ldan gyi dus su sems can 'byung ba ste
[\[175a.4\]]sngon du bshad pa'i mtshan nyid rnams kyis rnal 'byor gyi dbang phyug rnams rang nyid kyis te/_de yang gang rnams yid kyi yul la sogs pa'i dngos po la yongs su rtog par byed do/_/sngon gyi bag chags kyis dge ba dang dga' ba la sogs pa'i mtshan nyid kyis de thams cad de'i
[\[175a.5\]]skad cig la mngon sum du 'byung bar 'gyur ro/_/de yang ma lus pa gang gi tshe rnal 'byor gyi rgyud sum cu rtsa drug gi gzugs dang bzhugs tshul la sogs pa dang dbyibs rnams sngon du 'di rnams rnal 'byor ma'i rgyud dang nye bar brjod pas so/_/des ha'i yi ge nges par gzung
[\[175a.6\]]ba'am gang gi phyir gyi don no/_/de ltar rnal 'byor ma dang rnal 'byor gyi rgyud rgya che bar lA ma'i mtshan nyid kyi le'ur rgya che bas bshad do/_/'di gsungs zhes bya ba la sogs pa ni sngon bzhin no/_/dpal zhes bya ba la sogs las le'u yongs su rdzogs pa'i tshig go/_/dpal
[\[175a.7\]]mkha' 'gro rgya mtsho rnal 'byor ma'i rgyud kyi rgyal po chen po'i 'grel ba gru gzings las rdo rje sems dpa' dang rdo rje phag mo'i go cha'i sngags bskyed pa'i cho ga'i mtshan nyid rgyas par bstan pa ste le'u bcu bdun pa'i bshad pa'o//_//rnam par snang mdzad skal ba che/_/
[\[175b\]]
[\[175b.1\]]gshin rje ma'i rgyas lhan cig par/_/spyi bo yis ni phyag bya'o/_/go cha yi ni sngags can gyis/_/nang gi bdag nyid sbyor ba yi/_/srung ba kun du sbyor ba bo'i/_/dri ma med cing gsal bar ni/_/de yi 'grel pa bri bar bya/_/da ni le'u bco brgyad pa rnam par snang mdzad dang /_gshin rje
[\[175b.2\]]ma'i go cha'i sngags dag gi bshad pa gsungs pa/_de nas slar yang go cha'i zhes bya ba la sogs pa ste/_srung ba rnam par snang mdzad kyi/_/zhes bya ba ni/_dang po'i don gyi drug pa ste rnam par snang mdzad srung ba'o/_/de nyid ji ltar zhe na/_mgo por rgyas gdab ces bya ba ni 'jig rten
[\[175b.3\]]kun rdzob tu na ma hi'i yi ge rnams kyi ste/_'di ni mdor bstan pa ste 'di'i de ltar rgyas par bshad pa gsungs pa/_gyen du 'gro ba zhes bya ba la sogs pas te shin tu glu dang rol mo la sogs pa'i sgra'i dus rnams su spro ba'i sems kyis sbyor ba 'di bslab par bya ste steng dang 'og tu sprad
[\[175b.4\]]pas srog la sogs pa nang du thim par byas nas dbyu gu dang dbyu gu gnyis kyi bar du yang dag par gyen du 'gro ba'o/_/gang gang las zhes bya ba ni de ltar sbyor ba grub pa'i dus su 'jig rten pa dang 'jig rten las 'das pa'i sna tshogs pa'i las rnams bde ba la spro bas so/_/
[\[175b.5\]]bde ba ni glu la sogs pa la goms pas bde ba'i rnal 'byor rdzogs pa'o/_/rnal 'byor rgyud kyi rjes 'brangs nas/_/byang chub bde bas bsgrub par bya/_/zhes bya ba ni bcom ldan 'das kyi tshig gis kyang ngo /_/de ltar de de zhes bya ba la sogs pa ni zung ba'i yi ge
[\[175b.6\]]gnyis kyi don te/_de'i de ltar bai'i yi ge rnam par snang mdzad kyis gsungs pa dri med ces bya ba la sogs pas te rtogs par sla'o/_/de'i shes rab gshin rje me des 'khyud pa'i yi ge rnams kyis rnal 'byor gyi gdan te gnyis pa nyid dang 'brel pa'o/_/de ltar yid 'jig
[\[175b.7\]]rten kun rdzob tu yi ge gsungs pa/_oM haM oM zhes bya ba'o/_/tsa'i yi ges kyang de ltar rnal 'byor ma'i phyag dang bzhugs tshul la sogs pa'i bdag nyid can gyi rang bzhin las byung ba'i bdag nyid chen po yis zhes bya ba'o/_/de gsungs pa A ro mi tsa nI nA zhes bya ba ni bai'i
[\[176a\]]
[\[176a.1\]]yi ge ni sngon du rgyas par bshad do/_/de ltar gsum du ro tsa na zhes bya ba ste bai ro tsa na'i pha rol las so/_/thog mar mA mi naM zhes bya'o/_/rim pa ji lta bar khams gsum lus la sogs pa ste sku dang gsung dang yid kyi 'khor lo rnams su sbyar bar bya'o/_/shes
[\[176a.2\]]rab dang thabs kyi bdag nyid du'o/_/A ro mi tsa nI nA zhes bya ba'o/_/yi ge 'di rnams kyi srog la sogs pa rnam par shes pa dang phung po la sogs pa gsal bar bsgoms la ye shes kyis yi ge 'bar ba'i bdag nyid can mthong bas 'dir thim nas 'gro ba zhes bya'o/_/
[\[176a.3\]]slar yang 'byung bar 'gyur te/_zung dang zung du zhes bya ba ni 'dir yi ge'i sgras zung brjod pa ste/_de yang g.yon pa dang g.yas pa'i 'pho ba gnyis te/_de'i yang dus bzhi rnams dang dkyil 'khor bcu rnams kyis dang bzhi dang gsum dang gnyis dang gcig ces bya ste/_bcu po rnams
[\[176a.4\]]kyis rdzogs ldan dang sum ldan dang nyis ldan dang rtsod pa'i dus rnams kyi yang dkyil 'khor rnams kyis kyang ste/_de'i zung dang zung rnams su yang nas yang du rnam par shes pa la sogs pa rab tu sad pa 'byung bar 'gyur ba'o/_/slar yang 'jig rten phyin ci log tu
[\[176a.5\]]'bab pa la yang dga' ste de'i de ltar sbyor bas zung gi ye shes skye'o/_/de la zung gi gzugs kyang rnal 'byor pa zung gi 'jig rten pa'i yang de nyid de ltar du'o/_/zung gi ye shes kyi bdag nyid can kyang skye ba dang zad pa'i gzugs can gyis de ltar dri ma med pa'i ye shes rdzogs
[\[176a.6\]]ldan te de'i phyir zhes bya ba la sogs pas sum ldan zhes bya ba ste de de bzhin du bshad pa de/_'on kyang ye shes rnam par smin pa las skyes pa'i bde ba zhes bya'o/_/'pho ba lta bu'i bde ba'i thabs zhes bya ba ni bzhi pa lhan cig skyes pa'i gnas skabs su bral ba'i dga' ba
[\[176a.7\]]thob pa na bde ba'i rkang pa gcig zad nas 'gro'o/_/de'i phyir gsum pa'i zhes bya ba ni sum ldan gyi dus su chos kyi rkang pa gcig med do/_/de ltar nyis ldan la gnyis te mchog dgar ro/_/rtsod dus su gcig ste dga' ba zhes bya ba'o/_/de ltar yang de bzhin gshegs
[\[176b\]]
[\[176b.1\]]pa la sogs pas thams cad rdzogs ldan la 'byung ba ste/_de gsum ldan gyi dus su mi snang bar 'gyur ro/_/ji ltar lhan cig skyes pa la nus pa bzhin no/_/'di yis snang ba zhes bya ba ni bai ro tsa na'i yi ge gsum gyis gang du 'dod pa gzhan gyi sangs rgyas kyi zhing du son pa rnams/_
[\[176b.2\]]rnam par snang mdzad rang nyid ces bya ba ste mngon sum du longs spyod rdzogs pa'i sku'i bdag nyid can gyi sprul pa'i sku yis zhes bya ba'i don to/_/de yang longs spyod rdzogs pa'i sku'i bdag nyid can rnam par snang mdzad gtso bo'i rnam pa zhes bya ba la sogs pa ste/_de'i gzugs
[\[176b.3\]]kyi bral ba'i dbus su sngon du bshad pa'i rigs pas dkyil 'khor gyi 'khor lo'i rnam pa sum cu rtsa bdun gyi bdag nyid can gshin rje ma dang lhan cig shes rab dang thabs rnams kyis so/_/'on kyang gshin rje ma yang rang gi dkyil 'khor gyi 'khor lo snying ga'i dbus
[\[176b.4\]]su nye bar mtshon par bya'o/_/lhag ma rtogs par sla'o/_/de bzhin du 'dir bar skabs su 'di bshad par bya ba bshad pa/_lha mo rdo rje phag mo ni/_/gang du rang nyid 'pho ba na/_/der ni gshin rje ma la sogs/_/lnga po de dus kun du spyod/_/de yi de ltar longs spyod sbyar/_/
[\[176b.5\]]dkyil 'khor pa yi de ltar na/_/'pho ba so so'i dbus su ni/_/ye shes dkyil 'khor longs spyod can/_/rdo rje phag mo thams cad kyi/_/rnal 'byor ma ni thim sogs can/_/gsum ldan sems can gshin rje mas/_/yid kyis shin tu yongs su sdud pa'o/_/tha mal pa
[\[176b.6\]]dang mkhas pa yis/_/yongs su srung bar kyang de 'dod/_/gzhan ni rang dang mi rnams su/_/mi rnams la ni don byed pa'o/_/thams cad kun du spyod dus su/_/rnal 'byor rnams la bde ster bar/_/shes pa'i bdag nyid thams cad la'o/_/ma shes pa yis sdug
[\[176b.7\]]bsngal ster/_/de ltar rnal 'byor ma lus par/_/slar yang dge ba rnams kyis bsres/_/dus dang dus su rab tu bya/_/rnal 'byor rnams kyi 'pho ba'i dus/_/ji ltar 'jig rten byis rnams kyis/_/bsod nams sdig pas dus rnams su/_/bsres pa yis ni za ba dang /_/
[\[177a\]]
[\[177a.1\]]yang na so so re rer ro/_/rdzogs ldan lhan cig skyes shes bya/_/bral ba'i bdag nyid rtsod dus slar/_/de yi cha gsum gsum ldan te/_/gnyis ldan la ni mchog de bzhin/_/rtsod dus cha gsum phyed dang bcas/_/dga' ba 'dir ni bsres pa'o/_/byang chub sems
[\[177a.2\]]dpa'i bde ba ru/_/de yi dus kyis 'dir bshad pa'o/_/tha mal pa rnams phyin ci log_/rdzogs ldan sogs pas dga' ba sogs/_/sad pa la sogs ma lus dang /_/rnal 'byor rnams kyis bzhi pa 'das/_/dpal mkha' 'gro rgya mtsho rnal 'byor ma'i rgyud kyi rgyal po
[\[177a.3\]]chen po'i 'grel pa gru gzings las rnam par snang mdzad dang de bzhin du gshin rje ma'i go cha'i sngags kyi sgo nas sna tshogs pa'i gdams ngag gi rnam par gzhag pa dus tshod la sogs pa ming la sogs pa'i yi ge las bskyed pa'i ming rnams su rdzogs ldan gyi dus la thams cad
[\[177a.4\]]kyi dus su rab tu gzhag pa'i cho ga'i mtshan nyid rgyas par bstan pa ste le'u bco brgyad pa'i bshad pa'o//_//pad+ma gar dbang phyag 'tshal nas/_/rmongs ma rang gi rigs las skyes/_/srung ba'i ro kun bdag gi sogs/_/zhes bya'i 'grel pa rgya cher bshad/_/da ni
[\[177a.5\]]pad+ma gar gyi dbang phyug la sogs pa le'u bcu dgu pa'i srung bar go cha gsungs pa/_de nas pad+ma zhes bya ba la sogs pa ste/_'dod chags me zhes bya ba ni gtum mo'i ye shes kyi mes 'bar zhing gsal bar gyur pa'i 'od zer de'i 'od zer ni ye shes kyi 'od rtse mor son pa'o/_/'phrul
[\[177a.6\]]chen ni ye shes kyi rnam grangs sam mchod pa'i tshig go/_/de nas 'jig rten kun rdzob kyi sngags gsungs pa/_swA zhes bya ba la sogs pa ste/_de ltar hri zhes bya ba ni rmongs byed ma'i'o/_/sgyu ma'i sa zhes bya ba ni skye bo thams cad kyi tha mal pa'i rmongs pas rmongs pa'o/_/sgyu ma'i
[\[177a.7\]]sangs rgyas kyis sgyu ma'i dam pa'i chos la sogs pa rnal 'byor ma rmongs byed ma dran pa tsam gyis shes par byed de/_shes rab thabs kyi rang bzhin du zhes bya ba ni pad+ma gar gyi dbang phyug nam mkha' 'khor lor gtsug tor gyi 'khor lo'i gtso bo ste sum cu rtsa bdun gyi
[\[177b\]]
[\[177b.1\]]bdag nyid kyi dkyil 'khor pa rnams dang lhan cig pa'o/_/de ltar 'di'i shes rab rmongs byed ma de yang kha'i pad+mar mgrin pa'i steng gi gtso mo'o/_/ro can zhes bya ba ni lce'o/_/ro can ni bdud rtsi myangs pas thig le la myang ba ste/_dbye ba'i tshig gis myang bar bya ste ro thams cad la
[\[177b.2\]]zhes bya ba'o/_/de'i man ngag bshad pa/_lce dang lce ni 'jom pa yis/_/zhes bya ba ni/_'dir rang gis rig pa'i dus su rkan gyi steng du lce byas la de las steng gi gang bdud rtsi 'dzag pa de la de skad bshad do/_/de bzhin du yang bde ba lce la 'bab pa'i dus su rnam pa gnyis te/_gcig
[\[177b.3\]]ni rdo rje'i nang du son pa'o/_/gnyis pa yan lag thams cad la gnas pa nang du bkug nas dpral ba'i dbus su ste/_de rnams kyi 'dus par bya ba ni mchog tu zag pa med pa'i myang ba ste/_de nyid srung ba zhes bya ba'i don no/_/de ltar mdor bstan pa'i rgyas par bshad pa
[\[177b.4\]]gsungs pa/_mchog ces bya ba la sogs pa ste/_mchog tu dga' ba'i sgras mchog tu zag pa med pa las byung ba'i ye shes zhes bya ste/_sangs rgyas bye ba spro ba ni rnam par rtog pa tsam du mi 'gyur ba'am bde ba'i rnam pa rnams kyis so/_/bdag gi zhes bya ba ni de ltar des
[\[177b.5\]]ye shes ldan pa yang med pa'o/_/de ltar byas na rnal 'byor pa rnams kyi rgyu tsam kyang mi 'grub bo/_/de la mchog tu khyad par du 'phags pa'i byang chub chen po sgrub pa ci la yod ce na/_de'i phyir de mi mthun te ye shes med cing ye shes dang ldan pa yang med ces bya ba'i tshig gis
[\[177b.6\]]so/_/slar yang 'gro ba thams cad kyi kun du skrag par 'gyur ro/_/de'i phyir gsungs pa/_gang zer ba de bden te 'on kyang de ltar sngon nyid du 'jig rten thams cad kyi brdzun cing med par byas te sgyu ma dang rmi lam la sogs pa bstan pas so/_/ji ltar zhe na/_de ni phyir 'di gang gi phyir
[\[177b.7\]]byis pa'i skye bo rnams kyi rmongs pa lus la sogs pa'i las thams cad kyi dngos po dang ma rig pa la sogs pas sangs rgyas kyi gzugs rnams tha mal pa nyid du lhung ba'o/_/sangs rgyas kyi sgra ni slar yang rang gi mtshan nyid kyis bdag med pa phung po lhag ma med pa'i mya ngan
[\[178a\]]
[\[178a.1\]]las 'das pa gzung ba dang 'dzin pa'i rnam pa thams cad bslus pa skye ba la sogs pa dang bral ba ste byis pa rnams kyi so sor snang ba'i gzugs sangs rgyas sangs rgyas zhes bya bar blta zhing rjod par byed do/_/de'i phyir mi bden te ye shes med cing ye shes ldan pa
[\[178a.2\]]med ces bya ba'i don to/_/de ltar byis pa'i skye bos kyang rang dang gzhan gyi don gyi phyir sangs rgyas nyid du nges par rdzogs par bya ba gsungs pa/_rang gi sems ni 'dul ba'o/_/zhes bya ba ni dge ba bcu la sogs pa nas brtsams nas dam pa'i chos thams cad theg pa gsum la sogs
[\[178a.3\]]pa phyi rol tu mnyan nas de yang mi dang mi mo la bstan pas zhes bya ba ni sangs rgyas nyid thob par bya'o/_/de ltar dga' ba rnams su mthun pas thar par bya'o/_/de de bzhin du gsungs so/_/lhag ma rtogs par sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen
[\[178a.4\]]po'i 'grel pa gru gzings las pad+ma gar gyi dbang phyug dang de bzhin du rmongs byed ma'i srung ba'i go cha'i sngags kyis ming gi yi ge'i rnam par gzhag pa dang gtso bo'i rnam pa dang kha sbyor du mchog tu zag pa med pa'i dngos grub kyi dngos po'i mtshan nyid kyi cho ga rgyas par
[\[178a.5\]]bstan pa ste le'u bcu dgu pa'i bshad pa'o//_//he ru ka dpal phyag byas nas/_/kun spyod nyid la 'khyud pa yis/_/theg pa kun du blta ba yi/_/bsrung ba'i 'grel bshad gsal bar bya/_/da ni he ru ka mi bskyod pa'i dngos po dang de bzhin du bskyod ma'i go cha'i sngags
[\[178a.6\]]kyi yi ge rnams kyis bsrung ba la sogs pa gsungs pa/_de nas he ru ka zhes bya ba la sogs pa ste/_'di ltar/_rkan dang phrag par 'gro ba ste/_/zhes bya ba ni 'jig rten kun rdzob kyis sngags kyis srung ba'i bdag nyid de yang phrag pa gnyis su gang srung ba de'i srung ba'i 'khor
[\[178a.7\]]lo he ru ka'i ste rkan gyi dbus su bsam par bya'o/_/rnal 'byor ma ni mgo bor ro/_/zhes bya ba ni kun du bskyod ma dang dpral ba mgo bor bsgom par bya'o/_/de ltar bau Sha Ta zhes bya ba dang he zhes bya ba'i sngags so/_/'byung dang 'byung ba'o zhes bya ba ni yul dang yul can rnams kyi 'khor
[\[178b\]]
[\[178b.1\]]ba'i bag chags kyi 'gro ba dang don las bsrung ba'o/_/de ltar hreM hriM zhes bya ba ni shes rab dang thabs kyis bdag nyid can he ru ka dang kun du bskyod ma'o/_/de ltar mdor bstan pa'i rgyas par bshad pa gsungs pa/_he zhes bya ba la sogs pas te 'di'i he ru ka'i ming gi yi
[\[178b.2\]]ge rnams te/_'di ltar he ni sems bdag nyid rnal 'byor zhes bya ba ni sems kyis yongs su bsgoms pa'i rnal 'byor gzhom du med pa'i sems kyi rgyus rang nyid 'jig rten la gnas nas mtho ris kyi 'jig rten te rang 'byung gi ye shes zhes bya ba'i don to/_/slar yang ru ni
[\[178b.3\]]ngag bdag nyid/_/ces bya ba ni slar yang gi sgras rnal 'byor ston pa'i tshig go/_/sngags kyi tshig brjod pa rnams su rnal 'byor de nyid rang gis rig pa'i ye shes mi'i 'jig rten te rnams kyi skye ba dang zad pa'i rgyu zhes bya bar dgongs so/_/ka zhes bya ba ni/_lus kyi rang bzhin sbyor bdag
[\[178b.4\]]nyid/_/ces bya ba ste lus rnams su bzung ba'i rnal 'byor ni mchog tu gnyis su med pa'i rgyu can la ste/_sa 'og gi 'jig rten rnams su phyogs rnams kyis gnas la lta bas so/_/sna tshogs pa rang 'byung zhes bya ba'i don no/_/de ltar mdor na sgom pa po'i bdag nyid kyi rnal
[\[178b.5\]]'byor pa rnams kyi 'pho ba med pa'i bde ba de'i dbus su sems la sogs pa'i khams gsum thim pa'o/_/gang gi phyir de'i bde ba ni lus ngag yid kyi rang bzhin gyi sa 'og sa steng mtho ris kyi 'jig rten can te de'i phyir bde ba'i thog mtha' dbus su ni zhes bya ba ni sngags kyi
[\[178b.6\]]yi ge rnams kyis bsrung bar bya ste/_/de yi sngags kyi yi ge rnams gsungs pa/_bau ShaT he zhes bya ba ste thog mar bde ba skye ba'i dus su rab tu 'bab pa nyid kyi phyir bau zhes bya ba ni khyab pa'i sbyor bas 'bab pas so/_/de bzhin du dbus su bde ba ngal so ba'i dus su/_
[\[178b.7\]]dbus ma rab tu zhi ba nyid kyis ShaT zhes bya ba ni gsal ba'i dngos po'i rnam pa dang bral ba'o/_/'gro ba'i bde ba'i rang bzhin yid mi g.yo bas na ShaT zhes bya ba'o/_/de bzhin du khams de nyid de'i nang du son pa'i bde ba'i bde ba de rnam par nyams pa srung ba'i phyir he zhes
[\[179a\]]
[\[179a.1\]]bya'o/_/brjod pa he'i rnam pas srog gi rlung rnam par bzung bas so/_/de ltar yi ge gsum po des lte ba'i 'og gi rtsa gsum steng du kha bltas pa rnams so/_/de bzhin du 'og tu 'gyur ro/_/yi ge gnyis ni bu ga gnyis su ste/_de ltar hreM gi yi ge ni steng du'o/_/
[\[179a.2\]]hriM gi yi ge ni 'og tu'o/_/srog gi rlung gi bskyod bzhin pa'o/_/zhes bya ba ni rtsa thams cad kyi srog gi rlung rnams g.yo ba'i rang bzhin no/_/de yang der bskyod par bya ste dbu ma'i dbus su dgug pa'o/_/de ltar 'di yi btang ba zhes bya ba la sogs pa ni bla ma'i gdams ngag gis
[\[179a.3\]]shes par bya'o/_/de'i dus su zhes bya ba ni bum pa can gyi nang du thim pa'i skad cig gi 'khor lo de la de skad bshad do/_/de ltar zhes bya ba la sogs pas dus tshod bzhi rnams kyang /_bde ba'i thog ma'i sa bon can gyi bar ni rtsod pa'i dus kyi'o/_/de bzhin du hroM zhes bya ba la
[\[179a.4\]]sogs pas gnyis ldan no/_/de ltar btang ba zhes bya ba la sogs pas gsum ldan no/_/de'i dus zhes bya ba la sogs pas rdzogs ldan gyi gnas skabs te rim pa ji lta bas so/_/sngags des de bzhin zhes bya ba ni sngags kyi rnam par gzhag pa ste bau ShaT rtsod dus so/_/he
[\[179a.5\]]gnyis ldan no/_/hreM gsum ldan no/_/hriM rdzogs ldan no/_/mchod pa zhes bya ba ni btang ba'o/_/mchog tu rmad du byung ba zhes bya ba ni drug pa'i don du thog ma ste de'i phyir sems kyi mchog tu rmad du byung ba'i mchod pa rdo rje 'chang gi bdag nyid can gyi zhes bya bar dgongs so/_/
[\[179a.6\]]de ltar rnam shes brgyad rnams kyis/_/zhes bya ba ni gcig ces bya ba ni kun gzhi'i rnam par shes pa'i'o/_/gnyis zhes bya ba ni nyon mongs pa can gyi yid kyi'o/_/gsum zhes bya ba ni yid kyi rnam par shes pa'i'o/_/lnga zhes bya ba ni mig dang rna ba dang sna dang lce dang lus kyi
[\[179a.7\]]rnam par shes pa rnams kyi ste 'jug pa'i mtshan nyid can rnams kyi'o/_/le'u bzhi pa'i sbyor bas zhes bya ba ni go cha'i srung ba'i le'u bzhi ste dang po bcu bdun pa nas nyi shu pa 'di'i bar du rim pa ji lta bas kun gzhi la sogs pa ste/_rtogs pa zhes bya ba ni rtogs par
[\[179b\]]
[\[179b.1\]]bya ba ste de rnams kyi bskyed pa bzang po nyid du bya ba'am sangs rgyas kyi gzugs rnams so/_/de gsungs pa/_spyod pa zhes bya ba ni spyod pa'i rgyud rnams te gsum pa zhes bya ba ni bcu dgu pa'o/_/de ltar le'u bzhi pa rnams su bya ba ni nyi shu pa'o/_/de bzhin du rnal 'byor dang rnal 'byor
[\[179b.2\]]ma'i rgyud rnams ni sngon du gsungs pa rnams dang de bzhin du 'chad par 'gyur bar bshad do/_/de kho na'i gdan zhes bya ba ni rnal 'byor gyi gdan dang gsang ba'i gdan te sngar gsungs pa dang lhag ma 'chad pa de de bzhin no/_/de ltar srung ba yang zhes bya ba ni rim pa ji lta bas le'u bzhi
[\[179b.3\]]rnams su lha la sogs pa'i 'gro ba rnams sangs rgyas kyi chos rnams la gzhug pa'o/_/kun 'gro rnams kyi zhes bya ba ni byang chub sems dpa' la sogs pa rnams kyi'o/_/de ji ltar sangs rgyas dang byang chub sems dpa' rnams kyis lam du 'gro ba'o/_/de dang de'i rang
[\[179b.4\]]bzhin zhes bya ba ni gdan bzhi la sogs pa'i rang bzhin dang 'jig rten rnams kyi chos nyid la sogs pa'o/_/bskal pa bzang por bzhugs pa rnams kyi zhes bya ba ni stong du bzhis ma tshang ba'i byang chub sems dpa' la sogs pa rnams kyi'o/_/de ji ltar sangs rgyas dang byang
[\[179b.5\]]chub sems dpa' la sogs pas bskyed ce na gang gi tshe bskal pa bzang po la sangs rgyas rnams 'byung ba med ces sngar gsungs pas rang gi tshig dang 'gal lo zhe na/_'di de'i don du de bzhin gshegs pa'i tshig gsungs pa/_de bzhin gshegs pa zhes bya ba la sogs pa
[\[179b.6\]]ste 'dir de bzhin gshegs pa'i sgras 'das pa dang ma 'ongs pa dang da ltar byung ba'i sems can gyi khams dge ba'i las kyi byang chub sems dpa' rnams te/_des nye bar spyod pa med pa rnams kyi de bzhin gshegs pa rnams kyi 'chi ba la sogs pa 'byung bar mi 'gyur
[\[179b.7\]]ro/_/nye bar spyod pa dang bcas pa'i sprul pa rnams kyi sems can gyi khams kyi byang chub sems dpa' rnams la 'chi ba la sogs pa yod de de yang 'jig rten pa'i 'du shes tsam du ste don dam par slar yang de med do/_/sgyu ma tsam zhes bya'o/_/de'i phyir de ltar sgyu ma'i
[\[180a\]]
[\[180a.1\]]rang bzhin skyes par son nas 'jug pa med pa rnams kyi 'jug pa'i rgyu zhes bya bar dgongs so/_/rang gi rang bzhin sems can zhes bya ba ni rang rang gi lhag par mos pa ste/_sna tshogs pa'i sems can gyi bsam pa sna tshogs pa'i rgyud dang sna tshogs pa'i chos bstan
[\[180a.2\]]pa zhes bya ba'o/_/de ltar chos 'di rnams kyi lta ba gzhan yang gsungs pa/_bdun cu rtsa gnyis zhes bya ba la sogs pa ste/_kun du bskyod ma'i ni las zhes bya ba ni rnam pa sna tshogs pa rang gi sems g.yo ba'i phyir de'i mi g.yo ba nyid kyis dang /_las rnams su lung gi sgor
[\[180a.3\]]bstan pa nyid ni kun bskyod ma lta bu'o/_/de nyid gsungs pa/_lnga zhes bya ba la sogs pa ste dang po sa nas nam mkha'i mthar zad par rnam pa lnga ni gang nyan thos rnams kyis lta bas so/_/de bzhin du 'dul ba dang /_mngon pa'i chos dang /_mdo sde rnam pa gsum ste
[\[180a.4\]]gang zag gi yang lnga pa'o/_/rang sangs rgyas rnams kyi rang sangs rgyas kyi lta ba gnyis zhes bya ba ni bse ru'i spyod pa dang sder spyod pa'o/_/rnal 'byor spyod pa'i bdun zhes bya ba ni kun brtags pa dang gzhan gyi dbang dang yongs su grub pa ste/_de ltar yang re re la rnam pa
[\[180a.5\]]gnyis rab tu gsungs te/_bdun pa 'di rnams kyi byed pas brtags pa mig dang rna ba dag go/_/gzhan gyi dbang ni sna dang lce'o/_/yongs su grub pa ni lus dang yid dag ste/_tshor ba dang nyon mongs pa de bzhin no/_/sngon po ser po sogs snang ba/_/brtags pa'i
[\[180a.6\]]mig tu brjod pa'o/_/de ni rgyun du ma mthong sems/_/'phrul pa de ni dbang po ru/_/sgra yi yul du gang shes pa/_/rtog pa yis ni brtags pa'o/_/de kun song ba'i bdag nyid du/_/sems ni kun du 'gro ba'o/_/thams cad rang bzhin bdag med par/_/
[\[180a.7\]]drin ni sa la sogs de bzhin/_/snom par gyur pa ma byung ba'i/_/bdag nyid sems ni gzhan dbang ngo /_/khams gsum ro ni myang ba ste/_/chos sku bdag nyid chen po 'dzin/_/lce ni kun gyi rang bzhin khams/_/sems ni ye shes dbang can no/_/bde ba sna
[\[180b\]]
[\[180b.1\]]tshogs rab tu bshad/_/ro mnyam lha rdzas gnyis su med/_/lus kyi dngos po yang dag 'thob/_/yongs grub rgyud du smra ba'o/_/yid ces bya ba thams cad du/_/'gro ba po gang der 'gro ba'o/_/rtog med bdag nyid de yang ni/_/shes bya'i mtshon bya sogs pas mtshon/_/de
[\[180b.2\]]rnams su ni 'byed pa tsam/_/nyon mongs kyang ni kun phun tshogs/_/chos dbyings la sogs bdag bdag tu/_/rtog pas yid kyi bdag nyid do/_/de ltar sems rig pa thams cad/_/de ni dngos med bsam min pa'o/_/gzhi ni kun gyi bdag nyid do/_/bdun gyis
[\[180b.3\]]bdun rnams nus pa'o/_/zhes bya ba ni mdor bsdus pa'o/_/rgya che ba ni sna tshogs pa'i bstan bcos su go bar bya'o/_/bdag gis ni gzhung rgya che ba'i 'jigs pas ma bshad do/_/dbu ma mchog rnams kyi ni brgyad/_/ces bya ba ni/_bye brag smra ba dang /_rnal
[\[180b.4\]]'byor spyod pa dang /_mdo sde pa dang /_rtsa ba'i dbu ma pa dang /_pha rol tu phyin pa'i theg pa dang /_dbu ma chen po dang /_lta ba thams cad kyi bdag nyid do/_/pha rol tu phyin pa rnams kyi bcu drug ces bya ba ni stong pa nyid bcu drug gi dbye bas so/_/gsang sngags theg
[\[180b.5\]]pa'i sum cu drug_/ces bya ba ni khams sum cu rtsa drug byang chub kyi phyogs rnams kyis phye bas so/_/gnyis kyis bdun dang brgyad rnams kyi/_/zhes bya ba ni rnal 'byor spyod pa rnams kyi dang dbu ma rnams kyi bdun dang brgyad po rnams kyi de'i tshe nang du son pa
[\[180b.6\]]yis so/_/de ltar thams cad sngags kyi theg pa'o zhes bya ba ni lta ba bdun cu rtsa gnyis po rnams te de de bzhin du gsungs te/_rnal 'byor ma dang rnal 'byor gyi rgyud kyi dbye ba rnams su'o/_/de'i phyir de ltar bla ma'i drin gyi shes par bya zhes bya ba'o/_/rtsa'i kun spyod rtsa ba
[\[180b.7\]]can/_/zhes bya ba ni rtsa stong phrag bdun cu rtsa gnyis rnams kyi rtsa ba ni gtso bo'i rtsa ste bdun cu rtsa gnyis po rtsa stong phrag so so re re yang ngo /_/de la 'di rnams thams cad kyang kun du spyod pas a wa d+hU tIr gzhug pa dang /_der lta ba'o/_/ming gis lhag par rtogs pa ni
[\[181a\]]
[\[181a.1\]]bla ma'i man ngag gis shes par bya'o zhes bya ba ni nges pa'o/_/de ci'i don du rtsa bar gsungs pa/_he ru ka ma zhes bya ba la sogs pas te 'dir rgyud 'di rnams thams cad kyi rtsa ba ni he ru ka nyid de de'i dbye bas rnal 'byor ma dngos su'o zhes bya ba'i don no/_/de ci
[\[181a.2\]]ltar sna tshogs pa'i rgyud du gsungs she na gsungs pa/_srid dang mya ngan 'das na bzhugs/_/zhes bya ba ni gang gi tshe he ru ka'i rnam pas srid pa dang mya ngan las 'das pa'i dbus su bzhugs pa de'i tshe srid pa dang mya ngan las 'das pa nges par ston pa'i don du gsungs pa ste
[\[181a.3\]]sna tshogs pa nyid do/_/'on kyang dpal he ru ka chos dang longs spyod rdzogs pa dang sprul pa dang bde ba chen po'i bdag nyid can de'i don du rgyud thams cad du gsungs pa zhes bya bar dgongs so/_/de ltar srid pa dang mya ngan las 'das pa dang dpal he ru ka dbye ba med pa'i
[\[181a.4\]]gzugs kyis brjod par bya ba'i mtha' de med de rtsa thams cad kyi dpal he ru ka mar byed pa dang rtsa ba can ma yang zhes pa'i don to/_/de ltar bsrung ba rnams kyis sems can rnams bsrung ba ni go cha'i srung ba'o/_/'di gsungs zhes bya ba la sogs pa rtogs par sla'o/_/
[\[181a.5\]]dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las he ru ka dang kun du bskyod ma'i go cha'i sngags kyi srung ba'i sgo nas sna tshogs pa'i dgongs pa'i rnam par gzhag pa'i cho ga rgyas par bstan pa ste le'u nyi shu pa'i bshad
[\[181a.6\]]pa'o//_//rdo rje nyi mar phyag byas nas/_/sna tshogs lta ba srung rnams kyi/_/kun du skrag ma rtags byung ba'i/_/slar yang 'grel pa bri bar bya/_/da ni le'u nyi shu rtsa gcig pa'i rdo rje nyi ma la sogs pa'i go cha'i sngags kyi srung ba rnams kyi bshad pa gsungs pa/_de nas rdo rje zhes
[\[181a.7\]]bya ba la sogs pa ste/_bshad par bya ba ni de gsungs pa'o/_/hUM hUM ho zhes bya ba ni 'jig rten kun rdzob kyi sngags te/_de yang mig gi dbang po'i dbus su zhes bya ba ni mig 'bras kyi nang du'o/_/bltas pas thams cad mthong bar 'gyur/_/zhes bya ba ni hUM gnyis su sbyor
[\[181b\]]
[\[181b.1\]]bar sangs rgyas kyi spyan du bsgoms pa'i bdag nyid kyis sngon du bshad pa'i lta bas thams cad rtogs pa'o/_/de yang ye shes rnam shes rlangs pas zhes bya ba ni shin tu phra ba rnams bde ba byed pa nyid kyis so/_/ye shes kyi rlung dang rnam par shes pa'i rlung yongs su bsgoms pa
[\[181b.2\]]des a wa d+hU tI'i 'og dang steng du rang nyid thim pa nyid du 'gro ba ste/_'di'i de ltar yon tan rnams ro mnyam pa nyid rnams su sngon du gsungs pa'i lta ba bdun cu rtsa gnyis rnams la dus gcig la nyams su myong ba gsungs pa/_dus gcig ces bya ba la sogs pa ste mthong
[\[181b.3\]]'gyur zhes bya ba ni rang nyid rang gi ye shes de'i tshe rnam pa nyid las so/_/de ltar mgrin pa dang gsang ba dang snying ga dang glad rgyas rnams dang /_spyi gtsug dang lte ba'i gnas kyi bu ga rnams su rim pa ji lta ba ste/_de ltar mgrin pa'i bu ga lnga zhes bya ba ni dbugs
[\[181b.4\]]lnga 'byung ba'i bu ga lnga rnams te lnga pa ni dbus su yid bzang ma'o/_/de'i shar dang lho dang nub dang byang dang bzhi rnams so/_/gnyis gsang bar zhes bya ba ni chu dang khu ba dag gi'o/_/bdun snying gar zhes bya ba ni pags pa la sogs pa bdun gyi rtsa'i bu ga rnams so/_/mgo
[\[181b.5\]]bor brgyad ces bya ba ni 'phyang ba'i nam mkha'i rtsa brgyad do/_/bcu drug gtsug tor du zhes bya ba ni stong pa nyid kyi rten rnams kyi nam mkha'i skud pa rnams so/_/sum cu rtsa drug lte bar zhes bya ba ni dus kyi pho nya'i rang bzhin ba thag lta bu'i rtsa'i bu ga rnams so/_/de ltar ma lus
[\[181b.6\]]rang gi las las skyes/_/zhes bya ba ni de ltar bu ga 'di rnams su tha mal pa dang 'dus byas la sogs pa'i dngos po gang skyes pa'o/_/rang rang gi lta ba zhes bya ba ni rang rang gi lhag par mos pas 'dir dus gcig la gang byed pa de thams cad rang gi mthong ngo zhes bya ba'i don
[\[181b.7\]]to/_/lhag ma thams cad rtogs par sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las rdo rje nyi ma dang de bzhin du kun du skrag ma'i srung ba'i sngags kyi nges pa'i tshul gyi cho ga'i le'u nyi shu gcig pa rgyas par bstan pa'i bshad
[\[182a\]]
[\[182a.1\]]pa'o//_//rta mchog la ni phyag byas nas/_/gtum mo thams cad kyis ma yi/_/lus kun gyi ni srung ba yi/_/rang gi 'grel pa brjod par bya/_/da ni rta mchog dang de bzhin du gtum mo'i srung ba'i le'u nyi shu rtsa gnyis pa gsungs pa/_de nas zhes bya ba la sogs pa ste/_thams cad byed
[\[182a.2\]]pa dge ba'o/_/zhes bya ba ni 'chad par 'gyur bas sems can thams cad kyi 'khor ba las rnam par gzung bas sangs rgyas nyid la sogs pa'i 'bras bu ster ba po nyid kyi phyir bya ba thams cad byed pa'o/_/phaT haM zhes bya ba ni 'jig rten gyi nye bar spyod pa las sngags kyi srung pa
[\[182a.3\]]rnams te de de bzhin du gsungs so/_/kun du skrag ma mgo bor zhes bya ba ni le'u nyi shu rtsa gcig par gsungs pa ste/_'dir yang pha rol pa rnams kyi rmongs par bya ba'i don du'o/_/ming med pa gzung ba dang 'dzin pa'i rnam pa thams cad spangs pa'o/_/phaT ces bya ba
[\[182a.4\]]la sogs pa rtogs par sla'o/_/rta mchog ting nge 'dzin du zhes bya ba ni rlung dang rnam par shes pa gnyis su med pa de nyid rdo rje dang pad+ma kun du sbyar ba'i dus su rdo rje nor bu'i nang du son pa'i ye shes kyis srog gi rlung nang du thim par byas nas goms pa rgyun mi 'chad pas rta mchog
[\[182a.5\]]g.yo ba med pa dbugs mchog tu yang dag par sbyor ba las ye shes de lhag par rtogs shing 'thob pa ste/_de'i rang bzhin du gnas pa'o/_/ting nge 'dzin du 'pho ba dang bral bar ro/_/bdag gi ba zhes bya ba ni gcig pu med pas rta mchog gi ting nge 'dzin du zhes bya ba ni
[\[182a.6\]]nges pa'o/_/'di byas pas phaT haM gi yi ge rnams kyi nges pa'i tshig gsungs pa/_'khor ba zhes bya ba la sogs pas te/_de ltar 'khor ba bkas pa ste/_rnal 'byor pa zhes bya ba ni rta mchog gi bde ba rnam par bzung bas rdo rje'i bu ga rnams su phaT blta ba'o/_/mya ngan las
[\[182a.7\]]'das pa bkas zhes bya ba ni gtum mo'i mya ngan las 'das pa'i mtshan nyid 'byung ba nyid kyis so/_/de bzhin du yang ye shes min yang rnam rtog go zhes bya ba ni de yang med pa ste bkas pa zhes bya ba ni gnyis pa gtum mo'i'o/_/sngags pas gnyis med ces bya ba
[\[182b\]]
[\[182b.1\]]ni rlung dang rnam par shes pa thim pa de la de skad bshad do/_/de ltar byas pa yod pas haM gi yi ge'i don du thams cad mkhyen pa nyid med do/_/gal te de srid med na de'i tshe skyon yod do/_/skyon ni med do/_/de ji ltar skyon med 'dir rnal 'byor dngos grub brjod du med ces bya bar
[\[182b.2\]]gzhag par gyur na yang kun mkhyen la sogs pa brjod du med pa nyid du 'gyur ro/_/cis she na/_rten cing 'brel par 'byung ba bzhin no/_/ji ltar yid la bya ba la sogs pa dang so sor yid la bya ba la sogs pa sngon ma la ltos pas gnas te de yang med par 'gyur ro/_/de dang
[\[182b.3\]]bral bas kyang mi 'gyur ro/_/de ltar rnal 'byor pa rnams kyi sangs rgyas nyid ting nge 'dzin dang bral bas mi 'gyur ro/_/de yang med par 'gyur ro/_/de'i phyir thams cad mkhyen pa tsam nyid kyang med ces bya ba la skyon med do/_/'on kyang sems can rnams kyi nye bar
[\[182b.4\]]spyod pa'i rgyud dam pa'i bya ba byed pa tsam ni yod de gzhan du na mu stegs can la sogs pa byed pa dam pa ma yin pa sdang ba byed pa'i lta bar 'gyur ro/_/khyad par du ni byang chub med ces bya ba de la de bzhin du bshad do/_/de ltar sngon du bshad pa rnams kyi mdor bstan
[\[182b.5\]]pa'i tshig rnams kyi rgyas par bshad pa'i tshig rnams gsungs pa/_gtum mo'i yon tan zhes bya ba la sogs pa nas/_thams cad ces bya ba'i bar du rtogs par sla'o/_/de bzhin du rta mchog gis gsungs pa/_kun nas zhes bya ba la sogs pa ste/_kun nas bdag
[\[182b.6\]]nyid kyi rnam pa'i'o/_/chung ngu zhes bya ba ni nyes par byas pa'i las so/_/za ba zhes bya ba ni sa'i yi ge'i ste bldad cing 'cha' ba ni za ba ste bag chags la'o/_/de rnams su 'bar ba ste gtum mo'i me myur ba'i skad cig gis so/_/pha rol 'gro zhes bya ba ni pa ra'i don no/_/
[\[182b.7\]]de ltar gtum mos mer bsregs pas ye shes kyi gzugs bag chags thams cad ye shes pa zhes bya ba'i don to/_/de'i phyir phag mo'i rigs las byung /_/zhes bya ba ni le'u gnyis par gsungs pa'i phag mo'i yi ge rnams su de'i lhag ma'i ye shes der rigs
[\[183a\]]
[\[183a.1\]]gtum mo'i ye shes dang khyad med pa brjod du med pa zhes bya ba'i don to/_/de ltar rnal 'byor gang gis bskyed pa gsungs pa/_zla ba'i rtsis su skar ma dag_/ces bya ba ste/_ji ltar gnam stong bye brag med pa zad pa'i zla ba de'i dngos po tsam ni zla ba'i rtsis so/_/
[\[183a.2\]]skar ma zhes bya ba ni drang srong bdun la sogs pa rnams kyis te de rnams kyis snang ba tsam mo/_/de'i dus ji lta ba de bzhin du rnam par rtog pa la sogs pa thams cad bsregs pa'i dus so/_/de'i tshe slar yang yongs su shes pa'i lhag ma'i dngos po tsam las skye ste/_des Na'i
[\[183a.3\]]yi ge bshad do/_/de'i phyir skar ma'i bdag po zla ba zhes bya ba ste/_haM gi yi ge der cha shas 'phel ba las zhes bya bar dgongs so/_/skar ma lta bu ni bde ba tsam mo/_/de ltar snying rje bya bar rig par bya ste gang gis de zhu ba snying rje'i bdag nyid can gyi rnal 'byor pas 'byin
[\[183a.4\]]pa dang yongs su sdud pa'i bdag nyid can zhes bya ba'i don to/_/de ni 'di rnams kyi srung ba'i sngags dpa' bo dang dpa' mo'i dbang phyug ma drug rnams kyi mdor bsdus nas gsungs pa/_slar yang zhes bya ba la sogs pa ste/_dgos pa'i mtshan nyid ces bya ba ni sngon du bshad
[\[183a.5\]]pa'i byed pa'i dbang gis dgos pa'i mtshan nyid tsam du ji ltar 'gyur ba de bzhin du shes par bya ste/_lhag ma thams cad rtogs par sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las rta mchog dang gtum mo'i srung ba'i go cha'i
[\[183a.6\]]sngags kyis bla na med pa'i byang chub kyi cho ga rgyas par bstan pa ste le'u nyi shu rtsa gnyis pa'i bshad pa'o//_//'khor ba'i 'dam rdzab las sgrol pa'i/_/yang dag rdo rje 'chang phyag 'tshal/_/gtor ma sna tshogs man ngag gi/_/'grel pa bdag gis bshad par bya/_/da
[\[183a.7\]]ni gtor ma'i de kho na nyid la sogs pa le'u nyi shu rtsa gsum pa'i bshad pa gsungs pa/_de nas gtor ma'i de nyid ces bya ba la sogs pa ste/_chos 'byung nang du son pa zhes bya ba ni mdor bstan pa'i tshig go/_/'di'i rgyas pa 'chad par 'gyur bas phyi dang nang gi bdag
[\[183b\]]
[\[183b.1\]]nyid can no/_/de ltar ji lta'i cho ga zhes bya ba'i rim pa ji lta bas sbyin par bya'o/_/ci byas nas zhes bya ba de gsungs pa/_mkha' 'gro zhes bya ba ste 'chad par 'gyur ba'i le'u lnga bcu par gsungs pa'i mkha' 'gro rgya mtsho'i skur dmigs par bya'o/_/rnal 'byor dbang phyug
[\[183b.2\]]ni rnal 'byor thams cad kyi mchog gi rnal 'byor 'dzin pa po ste/_ji ltar lha'i dbang po lha thams cad kyi rgyal po mchog de de bzhin no/_/go cha la sogs srung ba zhes bya ba ni ji ltar go cha'i sngags kyi le'u rnams su srung ba gsungs pa de bzhin du bya'o/_/sogs pa'i sgras
[\[183b.3\]]ra ba dang gur la sogs pa yang ngo /_/de nas ting nge 'dzin sngon du goms pas skad cig gis dmigs par bya'o/_/ting nge 'dzin ni du ba la sogs pas bsgrubs pa gang phyis yang thams cad bya'o zhes bya ba'o/_/de ltar rnal 'byor gyi dbang phyug rnams kyi sangs rgyas nyid
[\[183b.4\]]du byed pas dgos par 'gyur ro/_/de rnams kyis kyang dgos pa thams cad kyi thog mar dmigs par bya'o/_/pad+ma'i snod ni gzhag par bya/_/phyi rol du zhes bya ba ni sa la'o/_/ji ltar nang gi bdag nyid du bsam par bya'o/_/de bzhin du phyi rol du yang rdzas gzhag par bya'o/_/
[\[183b.5\]]zhes bya ba'o/_/gzhan rtogs par sla'o/_/rtse mor byas zhes bya ba la sogs pas skye gnas kyi phyag rgya gsungs te/_mtheb mdzub gnyis kyi rtse mdud pa ni srog dang thur sel gnyis lte ba'i dbus su mnyam par gzung bar bya'o/_/nges par gung mo rtse mo zhes bya ba ni gung mo dang ming
[\[183b.6\]]med dang mthe'u chung gi sor mo gsum gsum rtse mo'i rnam par gzhag par bya ste rim pa ji lta bas 'og dang steng dang lte ba'i dbus las la la nA dang ra sa nA dang a wa d+hU tI'o/_/mthe bong rdo rje zhes bya ba ni sna gnyis kyi dbugs nang du 'jug pa dang dbugs phyir 'byung ba
[\[183b.7\]]yongs su brtan pas bcing bar bya zhing 'gog par bya'o/_/dpral ba'i phyogs su bzhag pa ni sngon du bshad pa'i bcing ba byas pas byang chub kyi sems dpral ba'i dbus su son pa zhes bya ba'i don to/_/bskyar zhing bzlas pas 'khor bar bya/_/zhes bya ba ni/_sgron ma'i 'khor
[\[184a\]]
[\[184a.1\]]lo bzhin steng dang 'og tu bskyod par bya'o/_/rkang pa mnan cing steng du blta/_/zhes bya ba ni phyag rgya 'ching ba'i bar skabs su thur sel gyi rlung dgug ste brtan pa'i lta ba rnams kyis so/_/sngags pas de byas pa mchog go zhes bya ba ni rnal 'byor pas sems mnyam pa
[\[184a.2\]]la zhugs pas bya'o/_/de'i phyir spyi bor phaT ces sgra las ni zhes bya ba ni gzhom du med pa'i sgra thos par 'gyur ro zhes bya ba'i don to/_/des bcu zhes bya ba la sogs pas de de bzhin du bshad do/_/'di rnams thams cad yongs su bsdu bar bya ste nA de'i nang du yongs su thim nas 'gro
[\[184a.3\]]ba'o/_/snying gar phyag rgya ni pad+ma'i phyag rgya ste 'di rnams thams cad kyi gnas chos kyi dbyings kyi mtshan nyid do/_/de yang g.yon dang g.yas pa'i sbyor bas zhes bya ba ni g.yon pa dang g.yas pa'i sna'i bu ga dag gis te de yang 'bab pa ni chos kyi dbyings kyi rang bzhin no/_/'dis
[\[184a.4\]]rab tu sbyor ba gsungs pa/_g.yon dang g.yas pa'i lag pa dag gis zhes bya ba ni longs spyod kyi rlabs gnyis bcir bar bya'o/_/'khor bzhin pa mkha' 'gro ma'i dam pa'i bde ba zhes bya ba ni srog la sogs pa'i rtsa thams cad kyi nang du byang chub kyi sems dang lhan cig
[\[184a.5\]]'khor ba'o/_/'og gi sgor mi 'gro bas de'i phyir rgyun gyi bde ba mi g.yo ba zhes bya ba'i don to/_/de ltar phyi rol du yang yi ge'i don ji lta ba bzhin bya'o/_/'di'i yang sngags gsungs pa/_oM a ra li zhes bya ba la sogs pas te a ra li bde ba'o/_/de las byung ba ni ho'i
[\[184a.6\]]yi ge ste 'dod chags chen po'i rang bzhin gyis so/_/dzaHzhes bya ba ni bde ba 'gugs pa'o/_/hUM gi yi ge ni thams cad sems kyi rang bzhin te rnal 'byor ma de dbus su gzhug pa'o/_/baM gi yi ge ni rab tu 'bab pa 'ching ba'o/_/hoH'i yi ge ni rang gi sems kyi bde
[\[184a.7\]]bas dga' ba'o/_/de ltar badzra DA ka zhes bya ba ni khams thams cad 'dzag pa'o/_/DA ki ni zhes bya ba ni rtsa thams cad do/_/sa ma ya s+t+raM dr-i sh+ya zhes pa ni de rnams thams cad kyi dbugs rnams a wa d+hU tIr dus gcig la yongs su bsdu ba'o/_/hoH'i yi ge ni der ro
[\[184b\]]
[\[184b.1\]]mnyam par khyab po/_/de ltar rdo rje thal mo zhes bya ba ni srog la sogs pa thams cad bde ba bcu'i rang bzhin no/_/gyen du kha phye zhes bya ba ni rab tu rgyas par 'gyur ba'o/_/gtor ma sbyin zhes bya ba ni srog dang sems thim par byas nas so/_/mtshan phyed ces bya ba ni ye shes kyi
[\[184b.2\]]dkyil 'khor gyi dus su bya'o zhes bya ba'i don to/_/'di'i spyi'i gsang sngags gsungs pa/_oM kha zhes bya ba la sogs pa ste/_oM gyi yi ge ni rnam pa thams cad kyi sgra'i gzugs te de yang chos kyi dbyings kyi dngos pos so/_/kha'i yi ge nam mkha'i 'du shes can
[\[184b.3\]]gyis so/_/des rnam par rtog pa thams cad za ba'i phyir khA hi'i sgra thos pa'o/_/sangs rgyas nyid pas bdag tu 'dzin pa rnams de spong pas khA hi sgra gnyis pa'o/_/de ltar thams cad ces bya ba la sogs pas gnod sbyin la sogs pa rnams te de'i rang bzhin gyis sems las
[\[184b.4\]]byung ba'i ji ltar gsungs pa byed do/_/'di'i brten par byed pa hUM hUM phaT swA hA zhes bya ba ste/_sngags rab tu 'jug pa'i'o/_/de ltar sngon du bshad pa'i sngags brgya lam na mdor bsdus nas brjod pas 'jug pa dang gnas pa dang ldang bar bya ste de tshe 'jug pa tsam
[\[184b.5\]]gyis de de bzhin du gsungs par 'gyur ro/_/da ni tshogs kyi 'khor lo'i cho ga gsungs pa/_gtor ma dang ston mo zhes bya ba la sogs pa ste/_thams cad rtogs par sla'o/_/'on kyang de ltar 'khor lo chen po ni/_bco lnga pa'i dkyil 'khor gyi 'khor lo de nyid kyi rnam pas
[\[184b.6\]]bya'o/_/de ltar gtor ma'i de kho na nyid dang de bzhin du 'khor lo byas pas phyag rgya chen po'i dngos grub kyi rgyu zhes bya ba'i don to/_/de bzhin du yang gsungs pa/_gtor ma dbus bdag nyid sbyor bas/_cho ga dang ni bcas pas bya/_/phyi rol lha mo mthong ba las/_/phyag rgya'i
[\[184b.7\]]dngos grub mi 'thob po/_/'khor lo yang na dpa' bo sogs/_/mchod pa yang ni lta ba ste/_/bza' dang btung ba bza' chen dang /_/btung bya bldag bya la sogs bya/_/bza' bas thams cad mkhyen pa 'thob/_/btung bas rnam par rtog pa spong /_/bza' bas rnal 'byor
[\[185a\]]
[\[185a.1\]]rdzogs pa'o/_/btung byas dngos grub thams cad 'gro/_/bldag byas chos ni ston pa'o/_/mchod pas sems can 'dul ba ste/_/bdug spos kyis ni ye shes byed/_/dri yis gnyis med 'thob par 'gyur/_/me tog bde kun phun sum tshogs/_/mar
[\[185a.2\]]mes ye shes skyob pa'o/_/lha bshos kyis ni sems can kun/_/'gengs byed gang gis dus shes so/_/sil snyan gyis ni skad kun gyis/_/chos ston byed de phyag gis ni/_/mtshan nyid thams cad yongs su rdzogs/_/lag pa kha sbyar bas bsam gtan/_/de sogs yon
[\[185a.3\]]tan du ma ni/_/ji ltar rgyud du gsungs pa'o/_/zhes bya ba ni nges pa'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las gtor ma dang 'khor lo mchod pa'i mtshan nyid kyi cho ga rgyas par bstan pa ste le'u nyi shu rtsa gsum pa'i bshad
[\[185a.4\]]pa'o//_//'jam pa'i rdo rjer phyag byas nas/_/dkyil 'khor 'dod pa kun ster ba'i/_/ye shes thig sogs thams cad kyi/_/'grel pa slar yang bri bar bya/_/sna tshogs rdo rje sems dpa' yi/_/gang zhig rtag tu thab khung byed/_/slob dpon mchod pa khyad par
[\[185a.5\]]'phags/_/mchog gi go 'phang ster bar byed/_/da ni dkyil 'khor gyi thig gdab pa la sogs pa le'u nyi shu rtsa bzhi pa'i bshad pa gsungs pa/_de nas gzhan zhes bya ba la sogs pa ste/_dkyil 'khor ni thar pa'i grong khyer te/_mchog gi dngos grub ster ba'o/_/de'i
[\[185a.6\]]thig gdab pa ni ji ltar yongs su rim pas de yang dag par bshad par bya'o zhes bya bar 'grel lo/_/de ltar sbyin sreg gi thab dang de bzhin du slob dpon mchod pa'i mdor bstan pa'i tshig rnams te/_'di rnams kyi rgyas par bshad pa'i tshig rnams gsungs pa/_dkyil
[\[185a.7\]]'khor zhes bya ba la sogs pa ste/_khru brgyad ces bya ba ni dum bu bzhi pa'i dkyil 'khor gyi'o/_/ri bo zhes bya ba ni skye bo med pa'i gnas rnams su ste/_sogs pa'i sgras gtsug lag khang dang khang pa dang dur khrod la sogs pa rnams su bya'o/_/de ltar sa gzhi yongs
[\[185b\]]
[\[185b.1\]]su bzung ba byas nas der pus mo tsam rnam par dag par bya ba'i phyir brko bar byas te gyo mo la sogs pa bsal la slar yang der dbus su mtho gang tsam brkos nas shis pa yongs su brtag pa'i phyir chus yongs su dgang bar bya'o/_/lhag ma de de bzhin du gsungs pa bya'o/_/
[\[185b.2\]]'on kyang sa des de ltar gang bar bya'o/_/chad pa dang lhag pa slar mtshon par bya'o/_/de ltar rus sbal gyi rgyab kyi rnam pa nub dang lho 'phar ba shar dang byang gzhol bar bya'o/_/de yang dang po de ltar sbyin sreg byas nas phyis der dkyil 'khor bri bar bya'o/_/sa gshegs su gsol
[\[185b.3\]]ba dang spyan drang ba sngon du song bas 'dir thig gnyis zhes bya ba la sogs pa ste/_dkyil 'khor gyi cha skud pa dang rdo rgyus kyis thig la sogs pa gdab par bya'o/_/de ltar ni'i sgrar zur gyi thig gnyis kyang btab nas de nas tshangs pa'i thig gi logs gnyis su zhes bya ba
[\[185b.4\]]ni lho dang byang dag dang de bzhin du shar dang nub dag tu'o/_/de ltar sum cu rtsa gnyis gnyis zhes bya ba ni logs gnyis su gdab par bya'o/_/sar yang de rnams dbus su gdab/_/ces bya ba ni thig sum cu rtsa gnyis po rnams kyi dbus su sum cu rtsa gnyis pa gdab
[\[185b.5\]]po/_/de rnams kyi dbus su sum cu rtsa gnyis po gnyis kyi dbus su drug cu rtsa bzhi rnams gdab po/_/slar yang de dang mnyam zhes bya ba ni brgya nyi shu rtsa brgyad rnams kyi dbus su brgya nyi shu rtsa brgyad rnams gdab po/_/spyir ni 'khor lo bzhi po la/_/zhes bya ba ni ngos gcig la de
[\[185b.6\]]bzhin du gsungs so/_/de ltar logs bzhi rnams su stong phrag gcig dang de bzhin du nyi shu rtsa bzhir 'gyur ro/_/kun nas dum bu bcu drug ces bya ba ni tshangs pa'i thig nas brtsams nas tshon sna lnga'i nang gi mthar dum bu gnyis blta bar ba'o/_/lhag ma zhes bya ba la
[\[185b.7\]]sogs pa rtogs par sla'o/_/da ni sbyin sreg gi thab rnams gsungs pa/_zhi ba zhes bya ba la sogs pa ste/_de ltar phyi dang nang gi bdag nyid thams cad rtogs par sla'o/_/de ltar rtag tu slob dpon zhes bya ba la sogs pas slob dpon gyi mchod pa dang yon la sogs
[\[186a\]]
[\[186a.1\]]pa gsungs so/_/de thams cad rtogs par sla'o/_/'dir bshad pa/_dkyil 'khor sbyin sreg las rnams dang /_/slob dpon gyis ni mchod pa rnams/_/skye ba 'di la sgrub pa po/_/byas pa sangs rgyas nyid 'thob bo/_/sa bon rnams las 'bras rdzogs pa/_/
[\[186a.2\]]sku gsung la sogs yon tan che/_/'dir ni lus sogs dag pa yang /_/rdzas dag bdag nyid che bas so/_/de la sogs pa mtha' yas pas/_/kun rdzob dag pa sngon song bas/_/rdo rje 'chang sogs gtso bo ni/_/thar pa chen po 'thob pa'o/_/dus thams cad du dgos pa
[\[186a.3\]]ni/_/phun tshogs pa kun sgrub byed pa/_/de yis dgos pa gyi nas ni/_/phyag rgyas lhan cig 'grub pa'o/_/'di gsungs zhes bya ba la sogs pa sngon bzhin du rtogs par sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las
[\[186a.4\]]dkyil 'khor gyi thig la sogs pa dang sbyin sreg gi thab kyi mtshan nyid kyi cho ga dang de bzhin du slob dpon gyi mchod pa rgyas par bstan pa ste le'u nyi shu rtsa bzhi pa'i bshad pa'o//_//rab tu mi gnas mya ngan las/_/rgyal ba sku rnams kun du 'gro/_/mchog tu gnyis med
[\[186a.5\]]la phyag 'tshal/_/rab tu gnas pa kun rdzob mchog_/phyag 'tshal dag pa'i dngos bdag nyid/_/'od gsal rnam pa chen po ste/_/so so'i gzugs kyis dngos rnams kyi/_/yang ni 'grel pa rgya cher bya/_/da ni le'u nyi shu rtsa lnga pa'i bshad pa gsungs pa/_de nas
[\[186a.6\]]bshad ces bya ba la sogs pa ste/_rab gnas zhes bya ba ni rnam pa gnyis te/_'jig rten pa dang 'jig rten las 'das pa rnams so/_/de bshad par bya'o/_/'khor ba'i srid pa sgrol ba po/_/zhes bya ba ni 'khor ba ni srid pa ste/_'khor ba'i srid pa'o/_/de la 'don pa rnam
[\[186a.7\]]pa gnyis ci dgos she na/_yang dag par 'khor bas sems can srid pa rnams su rnal 'byor gyi dbang phyug ste/_ji ltar chu gter du tshong pa gru gzings la phyin pa'i thabs kyis pha rol du 'gro'o/_/de bzhin du rnal 'byor gyi dbang phyug srid pa'i rgya mtshor mi rtag pa'i
[\[186b\]]
[\[186b.1\]]grus 'gro ba'i thabs kyis rab tu gnas pa'i chos kyis mya ngan las 'das pa'i pha rol tu sgrol ba'o/_/de'i phyir 'khor ba'i srid pa sgrol ba po zhes bya'o/_/de ltar rnal 'byor ma'i rgyud kyi rgyal po dpal mkha' 'gro rgya mtsho smra ba'i rab tu gnas pa bya ste de'i tshe nye bar mkho ba kun
[\[186b.2\]]rnams kyis zhes bya ba ni mdor bsdu na rnam pa bcu rnams la rgyas par ni rnam pa du ma rnams so/_/bcu zhes bya ba ni gser gyi rang bzhin gyi spu gri dang thur ma dang 'bol stan dang /_dag byed rnams dang gser gyi yu ba can gyi rnga yab dang yan lag gi snod b+he ri dang bum pa dang
[\[186b.3\]]Da ka rnams te bcu'o/_/gzhan yang khrus kyi nye bar mkho ba rnams dang de bzhin du dkyil 'khor gyi las rnams kyi gang dgos pa de thams cad gzung bar bya'o/_/yongs su sbyangs pa'i slob dpon gyis rgyun du dus rtag tu gzhan la phan par slob dpon gyis bya'o/_/'di lta
[\[186b.4\]]bu ni dgos pa'o/_/ji ltar gzhan du zhes bya ba ni de kho na nyid 'dus pa la sogs pa sna tshogs pa'i rgyud du ma rnams su rab gnas la nye bar mkho ba la sogs pa gsungs pa/_de rnams thams cad de bzhin du bshad do/_/rang bzhin zhes pa zhes bya ba ni gang 'dra ba'i dngos po
[\[186b.5\]]thams cad rnam par dpyad par gyur pas rnam pa thams cad mi bden pa nyid do/_/gal te de srid du rab tu gnas pa'i sgra ni rnam pa dang bcas pa 'jig rten pa rnams kyi bsod nams kyi tshogs kyi rgyu chen no/_/de'i tshe ji ltar mi bden/_des na thams cad don med par 'gyur ro zhe na/_
[\[186b.6\]]bshad pa/_de ni bden te 'on kyang chos thams cad kyi rang bzhin ni med do/_/de ji ltar skyes pa rab tu thim pa nyid du 'gyur zhe na/_'jig rten gyi khams la sogs pa de'i rkyen tsam du so sor snang ngo /_/'jig rten dang 'jig rten las 'das pa yang ngo /_/de'i phyir 'di rnams
[\[186b.7\]]thams cad sgyu ma'i rang gi mtshan nyid do/_/de bzhin du yang gsungs pa/_rkyen gyis srid dang mya ngan 'das/_/'jig rten 'jig rten 'das de bzhin/_/rang bzhin bdag med pa yi gzugs/_/dngos dang ye shes mi bden pa'o/_/snang ba yang ni mi bden te/_/gang zag
[\[187a\]]
[\[187a.1\]]rnams kyis kyang gzhag pa'o/_/de yis bdag med pa yi gzugs/_/sgyu ma sna tshogs nyid yongs shes/_/de'i don 'dir yang gang zag sgyu ma bdag med pa bcom ldan 'das kyi tshig gis gsungs pa/_rab gnas sgyu ma'i zhes bya ba la sogs pa de rnal
[\[187a.2\]]'byor pa rnams kyi rang gi sems kyi lus kyi dngos po'i sgyu ma gang zag gi bdag med pa de'i rab tu gnas pa sgyu ma'i gzugs su gzung bar bya'o/_/'dir gal te lus kyi dngos po gang zag gi gzugs so sor bdag med pa'i mtshan nyid de ji ltar sems so sor 'gyur/_'o na
[\[187a.3\]]rnam pa thams cad thim par gyur pa'i sems nam mkha'i mtshan nyid du 'gyur ro zhe na/_de'i tshe ma mthun no/_/de ni ma yin te ji ltar ma yin/_lus la brten pa'i sems can rnams kyi rang gi sems sna tshogs pa'i dngos po'i rang bzhin te de'i tshe gang zag gi sems de nyid lus
[\[187a.4\]]kyi rang bzhin gyi bdag med pa'o/_/de ltar gang zag gi bdag med pa ste/_bsgoms pa'i rang rang gi lhag pa'i lha la sogs pa yang ngo /_/de'i phyir lugs ma'am thang ka rnams sam dam pa'i chos la sogs pa de'i gzugs su rab tu gnas par bya ste/_rang gi gzugs
[\[187a.5\]]rang gi rnal 'byor las byung ba phyi rol du lugs ma la sogs par dmigs par 'phro ba ste/_gang gi tshe de dus su de ltar byung ba zhes bya ba ni rang gi rang bzhin las byung ba'i dus rnams su gang dang gang gi lha 'di'i sna tshogs pa'i rgyud kyi dgongs pa rnams kyis de'i skur
[\[187a.6\]]zhes bya ba la sogs pa ste rtogs par sla'o/_/da ni rab gnas kyi nges pa'i tshig gsungs pa/_bzhugs zhes bya ba la sogs pa ste/_'dir 'dus pa la sogs pa'i rgyud rnams su bzhugs pa'i gnas gang mdor bstan pa gsungs te/_'di skad bdag gi
[\[187a.7\]]la sogs pa nas bzhugs so'i bar du thog ma'i ngag ste/_der chos dang chos nyid kyi mtshan nyid kyis bcom ldan 'das kyi gzugs yang dag par gzhag pa chos thams cad dang gcig tu 'dres par gyur pas bde ba chen po'i rnam pa'i bdag nyid can gyi 'du shes
[\[187b\]]
[\[187b.1\]]des yang sna tshogs pa'i dam pa'i chos bstan pa'i 'du shes rnal 'byor dang rnal 'byor ma'i rgyud rnams su 'dis byas pa yod pas dam pa'i chos la sogs pa de thams cad 'di nyid du bzhugs pa'o/_/gnas gang rnams su dus thams cad du rab tu gnas pa yin/_de ltar
[\[187b.2\]]'dir yang 'du shes brjod par bya ste/_de nyid gsungs pa/_e'i yi ge zhes bya ba la sogs pa ste 'dir bdag gis yang mdor bsdus par byed pa bshad pa e'i yi ger chos kyi 'byung gnas shes rab kyi pha rol tu phyin pa chos kyi dbyings kyi phyag rgya dang a wa d+hU tI pad+ma'i lte ba la'o/_/
[\[187b.3\]]dbyibs thob byas nas zhes bya ba ni rnal 'byor pas sngon du rnal 'byor la goms par byas pa gsal ba phyis sems can gyi don gyi dbang gis thams cad dmigs par bya'o/_/de ltar gnas 'dir su'i rab tu gnas pa gsungs pa/_baM yig rdo rje sems dpa' zhes bya
[\[187b.4\]]ba ste gcig gi tshig gis mang po'i tshig ste rdo rje sems dpa' can zhes bya'o/_/bzhugs tshul sna tshogs pa'i bdag nyid can rnams kyi lugs ma la sogs pa rnams kyis rab tu gnas pa rdo rje sems dpa'i bdag nyid can zhes bya ba'i don no/_/de bzhin du paM gi yi ge la
[\[187b.5\]]rdo rje'i ste rdo rje'i snying po la ste rang gi rig pa'i byang chub kyi sems 'od gsal ba'o/_/ma'i yi ge phyag rgya chen po gnyis su med pa'o/_/de ltar theg pa bzhi la sogs pa gang dran pa rab tu gnas pa ni gleng gzhi rnams su phyag rgya chen po'i bdag nyid can no/_/sogs pa'i
[\[187b.6\]]sgras mu stegs pa'i khang pa dang lha khang dang khron pa dang rdzing la sogs pa ste/_mdor na khams gsum de'i dngos po gang yin par rig par bya'o/_/ming gi 'du shes kyis de'i zhes bya ba ni de de bzhin du bshad do/_/thos pa gcig pa sngags kyi don/_/zhes bya ba ni/_gang ming
[\[187b.7\]]dang sgra'i yul gzhom du med pa la sogs pa'i sgra thos pa ni ye shes kyi bdag nyid can te de thams cad sngags kyi gzugs so/_/'on kyang brda'i yi ge sngags can zhes bya ba ni gang ming brjod pa las byung ba'i yi ge'i 'du shes kyi gzugs de gzhom du med pa'i
[\[188a\]]
[\[188a.1\]]brda'i skad de de bzhin du gsungs so/_/dus su bcom ldan 'das zhes bya ba dang shes par bya zhes bya ba ni dus ni dus kyi gzugs te dus med ces bya ba ni byang chub kyi skabs su 'di'i tshig gi don du chos thams cad kyi zad pa'i dus rang dang gzhan rig pa spangs
[\[188a.2\]]pa'o/_/de'i skabs su gang rab tu gnas pa de rab tu mi gnas pa'o/_/sus kyang byas pa med pa'o/_/dus thams cad kyi skad cig gcig byang chub kyi skad cig ces bya ba'i don to/_/de'i phyir de bzhin gshegs pa thams cad kyi tshig chos kyi dbyings dang mnyam pa byed pa
[\[188a.3\]]zhes bya ba ste mnyam pa ni 'dra ba ste/_byang chub thams cad kyi sgras khams te mngon sum du byas nas de'i nang du son pa ste de bzhin gshegs pa rnams dang sems can thams cad kyi khams zhes bya bar rab tu gnas pa'o/_/de ltar sku gsung thugs kyi tshig gis zhes bya ba ni lus
[\[188a.4\]]rnams 'di'i ngag dang sems zhes bya ba gcig tu byas nas gang rnal 'byor ma rnams kyi ye shes rig pa bdag med pa'i mtshan nyid do/_/khyab bdag gzhan ma ni zhes bya ba ste/_gzhan du yang ma yin zhes bya ba'o/_/chos kyi rnal 'byor gyi rgyud la sogs par mdor bsdus
[\[188a.5\]]pas bsgrubs pa'i bdag med pa'i ye shes phun sum tshogs pa'o/_/rnal 'byor ma dbu ma'i nang du son pas rgyud thams cad du bshad pa'i byang chub sgrub par nus pa'o/_/de'i phyir b+ha ga rnams su rgyud lnga rnams rab tu gnas te bya ba la sogs bla na med pa zhes bya ba
[\[188a.6\]]ste/_bya ba dang /_spyod pa dang /_rnal 'byor dang /_rnal 'byor bla na med pa dang /_rnal 'byor gong na med pa dang zhes bya bas so/_/rgyud 'di rnams su ming gang gi man ngag gsungs te/_bcom ldan 'das byang chub sgrub pa de thams cad dbu ma la dmigs nas bla ma'i man
[\[188a.7\]]ngag gis bsgrub par bya'o/_/de rnams kyi ngag gi tshig rnams su rab tu gnas pa mi bden pa'i dngos po zhes bya ba'i don to/_/'di'i don du gang bcom ldan 'das rang nyid de ltar gzhan gyi the tshom gyi dri ba gsungs pa/_bzhugs pa zhes bya ba la sogs pa ste/
[\[188b\]]
[\[188b.1\]]bzhugs pa de ltar ci rab tu gnas pa'am rab tu mi gnas pa zhes bya ba ni dri ba po ste rang nyid kyis bsams nas so/_/de nas lhag ma ni lan no/_/'dir gal te de srid bzhugs pa'i gnas rnams su chos thams cad kyi bdag nyid can rdo rje 'chang gi rnam par gnas pa de ni bzhugs
[\[188b.2\]]pa ste de'i gzugs su ste/_de'i tshe de ltar gsungs so/_/ci rab tu gnas pa la dgos pa med pa yin nam rab tu mi gnas pa de la yang grub pa med pa yin zhes dri ba'o/_/'di'i lan ni/_de thams cad cis gang gi tshe dngos po thams cad mi bden pas na 'khrul pa tsam ste
[\[188b.3\]]'dzin pa'i gzugs kyang byis pa'i skye bo rnams kyis yongs su brtags pa'o/_/de bzhin du yang gsungs pa/_kun rdzob gzugs ni mi bden te/_/don dam pa ni bden pa min/_/'khrul ba tsam du gzhag nas ni/_/de ni mi bden pas bstan no/_/rab gnas sbyin sreg
[\[188b.4\]]byed pa ni/_/'di ni rang bdag gis rnam brtags/_/rtog med bdag nyid chen po ste/_/rdo rje 'chang ni mi bden pa'o/_/de phyir rab gnas sbyin sreg dang /_/dkyil 'khor lha yi bdag nyid can/_/'khrul kun bdag nyid che rnams kyis/_/byas pa 'jug med
[\[188b.5\]]'khrul rnams kyis/_/de bzhin kun mkhyen go 'phang ni/_/'khrul dang 'khrul med bcom pa ste/_/bsams pa'i dgos pa 'grub pa ste/_/'khrul kun gdung ba chen po yi/_/zhes bya ba'o/_/de'i phyir rgyud 'dir sems can 'jug par byas nas zhes bya ba ni lhag
[\[188b.6\]]ma'i sems can dngos grub med pa rnams kyi dngos grub kyi rgyus rab tu gnas pa yang bcug nas bsod nams kyi tshogs chen po byas nas ye shes kyi tshogs chen po 'thob pa ste/_gcig la gcig gis dngos grub 'thob pa la the tshom med do/_/de ltar rab tu
[\[188b.7\]]gnas pa rgyud kun du/_/zhes bya ba ni 'dus pa la sogs pa dang rnal 'byor gyi rgyud rnams su ste/_de bzhin du bde mchog la sogs pa rnal 'byor ma'i rgyud rnams su shes par bya'o/_/'dir yang rnal 'byor ma'i rgyud rnams kyi khyad par gsungs pa/_gang tshe zhes bya ba
[\[189a\]]
[\[189a.1\]]la sogs pa ste/_gnyis med ces bya ba ni nye bar mkho ba thams cad dang bral bas thob par byed pa la skyon med de/_thams cad de nyid kyis dag pa'o/_/de'i phyir las zhes bya ba de de bzhin du bshad do/_/rab tu bsngags shing brgyan pa ste/_'dis zhes bya ba ni
[\[189a.2\]]der rab tu mi gnas pa rang gis rig pa'i rang bzhin las dang las can gyi zhes bya ba ste/_'jig rten pa'i spyod pa'o/_/de bzhin du 'dir bshad pa/_srid pa'i dbus su yongs gnas nas/_/thams cad bde ba'i rang bzhin bya/_/las rnams grol ba'i rgyud nyid de/_/
[\[189a.3\]]srid dang mya ngan 'das gnyis med/_/rang rig rnams kyi rgyu las byung /_/thams cad bde bar dran par bya/_/de yis gnyis med bral dman pa/_/slar yang sngags kyi theg chen ni/_/sems can rnams kyi thar rgyu nyid/_/'di yis theg pa bstan pas so/_/theg pa chen po mi
[\[189a.4\]]'dod pa/_/sems ni ngal bar rab tu 'gro/_/gang de rtsod dus sems can rnams/_/mos pa dman la sogs par 'gro/_/de bas byang chub tu 'gro ba/_/rnal 'byor rgyud kyi nges pa'o/_/zhes bya ba ni rab gnas kyi cho ga'o/_/da ni ji ltar le'u bco lnga pa bcom ldan 'das
[\[189a.5\]]kyis gsungs pa de'i dag pa gsungs pa/_gzhan nyid ces bya ba la sogs pa ste/_skye ba thams cad ces bya ba ni ji ltar bcom ldan 'das kyis rnam par dag pa de bzhin du nges par bstan pas 'gro ba thams cad kyi rnam par dag pa ste/_tha snyad kyi rgyu nyid kyi phyir sems can
[\[189a.6\]]rnams la brtse bas de bshad par bya'o/_/yang dag pa'i ye shes kyis shes pa ni rgyu'i don du ste drug pa'o/_/de la yang dag pa'i ye shes kyis gang dag pa de'i dag pa ste/_dkyil 'khor la sogs pa lha'i zhes bya ba ni gtso bo'i ste de gsungs pa/_bdun cu rtsa gnyis
[\[189a.7\]]zhes bya ba la sogs pa ni rnal 'byor dang rnal 'byor ma'i rgyud rnams so/_/phyag bzhi ni dpa' bo la sogs pa dkyil 'khor pa rnams kyi dgod pa la sogs pa ste/_dgod pa dang lta ba dang lag bcangs dang gnyis gnyis kyi rgyud rnams so/_/zhal rnams kyi ni gdong
[\[189b\]]
[\[189b.1\]]rnams kyi ste/_lhan skyes yang dag byang chub bcu drug ces bya ba ni le'u dang por gsungs pa'i reg pas chos dang longs spyod rdzogs pa dang sprul dang bde ba chen po dang dge ba la sogs pa bzhi rnams chung ngu dang 'bring po dang chen po dang shin tu chen po'i rigs pas so/_/bcu
[\[189b.2\]]bdun pa'i zhal brjod du med pa'o zhes bya ba ni byang chub kyi dngos po ste rang gis de ltar ro/_/de'i tshe byang chub kyi ming brjod du med pa zhes bya ba'i don to/_/de bzhin du gsungs pa/_byang chub ming ni brjod du med/_/'gro bar gyur pas yang bzhud cig_/chos kun nang
[\[189b.3\]]du son pa dang /_/mngon sum du ni 'dir gnas so/_/zhes so/_/zhabs gnyis srid dang mya ngan 'das/_/zhes bya ba ni/_zhabs g.yon srid par shes par bya/_/de'i phyir g.yas pa mya ngan 'das/_/g.yas brkyang gar du shes bya ba/_/lus de rnams su dbyer
[\[189b.4\]]med pa'o/_/zhes bya ba'o/_/rgyan thams cad rnams su zhes bya ba/_phyag rgya lnga la sogs pa ste/_/chos zhes bya ba ni sbyin pa la sogs pa rnams brten pas bsod nams kyi tshogs so/_/chos pa zhes bya ba ni de'i chos nyid kyi yul gang rnal 'byor ma rnams kyi
[\[189b.5\]]sngags kyi mchod pa la sogs pas ye shes kyi tshogs so/_/lhag ma zhes bya ba ni lte ba dang pad+ma la sogs pa ma lus pa sngon du bshad pa'i 'jig rten gyi khams kyi rnam par gzhag pa'i rnam par dag pa'o/_/gsal dang mi gsal zhes bya ba ni le'u bco lnga pa gsal
[\[189b.6\]]ba nyid de gzhan du mi gsal ba nyid do/_/rtsa ba'i sngags sogs zhes bya ba ni rkang pa brgyad pa dang de bzhin du rkang pa bzhi bcu rtsa brgyad pa dang snying po dang nye ba'i snying po dang go cha gnyis dang rdo rje phag mo'i rtsa ba'i sngags dang dpa' bo dang rnal 'byor ma thams cad
[\[189b.7\]]kyi dang phur bu'i dang brdung ba'i dang gnod mdzes kyi sngags rnams dang de bzhin du rdo rje phag mo'i snying po dang nye ba'i snying po dang gtor ma'i sngags rnams te/_de ltar spyi bsdus pas stong dgu brgya nyi shu rtsa lnga'o/_/de ltar theg pa thams cad don 'chad pa zhes bya ba
[\[190a\]]
[\[190a.1\]]ni nyan thos dang rang sangs rgyas dang theg pa chen po pa dang sngags kyi theg pa chen po rnams te/_rim pa ji lta bas lnga dang nyi shu lnga dang dgu brgya rnams dang stong phrag gcig gi rigs pa rnams kyis rgyu dang 'bras bu'i bdag nyid can rnams so/_/de la sngags kyi theg pa chen
[\[190a.2\]]po lnga brgya rnams ni rgyu zhes bya ste/_'khor lo bzhi rnams su rtsa rnams nyi shus lhag pa'i brgya'o/_/de ltar sku dang gsung dang thugs dang ye shes kyi dbye ba rnams kyis bzhi 'gyur du 'gyur ro/_/lhan cig skyes pa bla na med pa'i rtsa slar yang nyi shu tham pa ste/_de ltar lnga brgya rnams
[\[190a.3\]]khams thams cad la khyab par byed pa rnams te/_khams lnga brgya rnams su 'gyur te/_rlung dang mkhris pa dang bad kan rnams te re re la drug cu rtsa bdun gyis lhag pa'i brgya phrag gcig go/_/de bzhin du nag pa dang sa ga dang sgrog dang chu stod dang chu smad kyi zla ba bzhi rnams su rlung gi
[\[190a.4\]]khams kyi dus zhes bya ste tshad pa'i dus dang dpyid do/_/'di rnams kyi gnam stong bzhi la bzhi bcu rtsa bdun te re re la rkang pa bcu gnyis kyis dman pa rnams so/_/sngon gyis gcig ste/_de rlung gi cha bcu gsum 'phel bar 'gyur ro/_/de bzhin du gro zhun dang khrums stod
[\[190a.5\]]dang khrums smad dang tha skar dang dbyug pa ni bad kan zhes bya ste sngon du bshad pa'i rigs pas 'phel lo/_/de bzhin du mgo dang rgyal dang mchu dang gre dang sbo rnams su mkhris pa'i khams dang khrag gi cha 'phel ba'i dus su 'gyur ro/_/de ltar khams 'di rnams rnam par
[\[190a.6\]]shes pa la brten pa lnga brgya'i bdag nyid can 'bras bu'i gzugs te dkyil 'khor pa'i rnal 'byor ma rnams kyi sngags rnams su rnam par gzung bar gyur pas srog kyang rnam par shes pa la thim nas 'gro'o/_/de'i tshe sangs rgyas sngags kyi theg pa chen po par 'gyur te dbu
[\[190a.7\]]ma'i lha'i rang bzhin gyis so/_/de ltar khams dpa' bo rnams su 'gyur bas dpa' bo rnams kyi sngags su rnam par bzung bar gyur pas khams zad nas bdud rtsi'i rang bzhin du 'gro'o/_/'on kyang tshes grangs dang gza' dang rgyu skar dang phrad pa dang byed pa dang sbyor
[\[190b\]]
[\[190b.1\]]ba dang gza'i longs spyod la sogs pa'i rigs pa rnams kyis dang /_sna tshogs pa'i sbyor ba rnams kyis kyang dpa' bo rnams kyi rang bzhin dang dbyibs sna tshogs par 'gyur ro/_/'di ni de ltar sngags kyi theg pa chen po'i sna tshogs pa'i bla ma'i man ngag gi rgyu'o/_/de bzhin du de'i
[\[190b.2\]]rang bzhin kyang sems kyi ngo bo rnal 'byor ma'i ye shes kyi rang bzhin de rnam par bzung bas gnyis su med par mngon par sangs rgya'o zhes bya ba'i don to/_/de bzhin du yang gsungs pa/_rlung dang mkhris pa yi ni khams/_/slar yang de bzhin bad kan te/_/sngags kyi
[\[190b.3\]]theg par sngags rnams so/_/bzlas bya dpa' mo la sogs pas/_/rang rang dus su nyams 'gyur bas/_/rgyud dang rgyud rnams su mtshan nyid/_/de dang mnyam pa nyid thob ste/_/'bras bu rdo rje 'chang sogs pas/_/rnam shes bral ba'i gzugs su ni/_/sangs rgyas med
[\[190b.4\]]cing sangs rgyas yod/_/de ltar dbu ma'i sbyor ba ni/_/rdo rje theg pa'i mtshan nyid do/_/rnal 'byor ma rnams ye shes la/_/sgrub pa po ni thim nas 'gro/_/bde mchog la sogs dpa' bo rnams/_/rnal 'byor ma yi gzugs tsam mo/_/zhes so/_/de ltar stong phrag gcig
[\[190b.5\]]thabs dang shes rab kyi bdag nyid kyi bcom ldan 'das kyi 'khor lo bcu gnyis kyi bdag nyid la sogs pa'i 'di ni nges pa'o/_/da ni dgu brgya pa rnams kyi theg pa chen po'i bdag nyid can rnams kyis gsungs pa/_de yang rdo rje phag mo'i 'khor lo rnams pad+ma dbus ma
[\[190b.6\]]rnams su dang de bzhin du 'khor lo bcu gnyis rnams su dang gshin rje ma la sogs pa drug ste/_de ltar nyi shus lhag pa'i dgu brgya rnams na thabs dang shes rab kyi bdag nyid can rnams so/_/de ltar nyi shu ni rang sangs rgyas kyi lugs su'o/_/de ltar dgu brgya'i
[\[190b.7\]]yang bshad par bya ste/_de ltar mig dang rna ba dang sna dang lce dang lus dang yid dang blo dang nga rgyal dang ye shes zhes bya ba ste/_dgu rnams kyi rnam par gzhag pa'o/_/de la re re'i thabs kyi cha rnams ni lnga bcu pa ste/_de bzhin du shes rab kyi cha rnams kyang ngo /_/de
[\[191a\]]
[\[191a.1\]]ltar mig gi thabs kyi cha rnams gsungs pa/_gtsug tor mgo dang dpral ba dang /_/mig dang rna ba gnyis gnyis dang /_/mkhur tshos sna chu gnyis gnyis dang /_/'gram pa mgrin pa rkan dang ni/_/phrag gong gnyis te dpung lhu gnyis/_/lag par dang ni
[\[191a.2\]]mkhrig ma dang /_/lag pa mchan khung nu ma gnyis/_/snying ga lte ba re re dang /_/rtsibs logs gnyis dang 'doms gcig dang /_/mtshan ma gcig dang sgo nga gnyis/_/brla dang byin pa de bzhin te/_/rkang pa gnyis dang 'phong tshos dang /_/de bzhin du ni stan gnyis te/_/de rnams
[\[191a.3\]]lnga bcur mig gir 'gyur/_/lte ba ru ni rnam par brjod/_/ces bya'o/_/mtha' dang 'og tu mngon byung ba'i/_/gang du bltas pas 'gro ba ste/_/de ru mig ni shes par bya/_/rang bzhin gzugs ni mthong ba las/_/de rnams gzugs ni lnga bcu bo/_/'bras bu'i rnam par
[\[191a.4\]]'gro bar byos/_/shes rab rang bzhin gzugs rnams ni/_/theg pa chen po stong pa nyid/_/yi ge lnga bcu'i 'du shes kyis/_/pha rol phyin pa thams cad che/_/nam mkha' lta ba lha mo ste/_/dbang po rnams kyi bdag nyid ches/_/brjod pa dang bral rnam par ni/_/rang gi ming ni
[\[191a.5\]]thim par 'gyur/_/de yis stong nyid stong nyid che/_/shin tu stong pa thams cad du/_/mchog tu khyad 'phags 'thob par 'gyur/_/ye shes shes bya rnam gnyis med/_/shes rab pha rol phyin ye shes/_/rnam shes zhes bya tsam du ni/_/dngos kun bdag nyid du ni thim/_/'dir
[\[191a.6\]]ni ye shes nges par 'thob/_/de ltar mig gi pha rol tu phyin pa'i nges pa'i tshig rgya che ba las shes so/_/rna ba'i theg pa chen po'i mtshan nyid gsungs pa/_thabs dang shes rab kyi bdag nyid brgya phrag gcig ste/_de la thabs bshad par bya ste/_sngon du bshad pa'i mig
[\[191a.7\]]gi gnas rnams su kha nang du phyogs pas rab tu zhugs pa na sgra'i rang bzhin thams cad shes te theg pa chen po'i chos su 'gro'o/_/re re'i gnas kyi tshad kyi 'du shes kyis so sor 'gyur te/_gang gzhan gyi 'du shes de bdag nyid kyi 'du shes su 'gyur ro/_/de bzhin du
[\[191b\]]
[\[191b.1\]]yang gsungs pa/_gang dang gang gis gnas su yang /_/yid ni gsal bar kun spyod pa/_/de dang der ni ting nge 'dzin/_/bdag nyid chen pos phun tshogs byed/_/sgra tsam du ni 'gro bar ni/_/ye shes sgra ni don chen byed/_/sngon du rnam par dpyad gyur pas/_/cha ni rjes 'byed la
[\[191b.2\]]sogs pa'o/_/gzhan gyi 'du shes de bzhin bdag_/'du shes de ni skye ba'o/_/de yis nges pa rtogs don du/_/lnga rnams nam mkha' stong pa nyid/_/shes rab lnga bcu shes bya ste/_/thabs ni rkyen gyi bdag nyid do/_/gnas de rnams su gzugs brnyan rnams/_/stong nyid de
[\[191b.3\]]ltar gnyis med mthong /_/phan tshun rgyu 'bras bdag nyid de/_/ye shes yang bdag cho ga che/_/gzugs brnyan dang ni gzugs brnyan du/_/byang chub sems dpa' 'gro ba'o/_/zhes so/_/sna'i theg pa chen po'i 'du shes gsungs pa/_sngon du bshad pa'i gnas lnga bcu
[\[191b.4\]]rnams kyis sna'i bu ga rnams lnga bcur 'gyur te/_gnas de rnams su dbugs 'byung ba dang 'jug pa de rnam par shes pa dang 'dres par gyur pa'i ting nge 'dzin bgrod par bya ba de rnams su thim par 'gyur bas na/_gang gi tshe ye shes dri snom ste sa lnga bcu'i gzugs su
[\[191b.5\]]'gyur bas so/_/stong pa nyid kyi bu ga rnams de'i tshe brten pas pha rol tu phyin pa'i tshul rnams su legs par rnam par spyod pas 'jug par 'gyur ro/_/kun nas 'khor ba na gnas pa rnams kyi yang ngo /_/lce'i theg pa chen po gsungs pa/_sngon du bshad pa'i bu ga rnams
[\[191b.6\]]kyi byang chub kyi sems kyi ro myang ba zag pa'i bde ba las so/_/thabs su gyur pa de rnams kyi shes rab ni rang gis rig pa las so/_/'dir gsungs pa/_sna yi dbang po thams cad dang /_/lus kyi bu ga chen po rnams/_/stong nyid sgor ni byung ba rnams/_/'khor ba rnams
[\[191b.7\]]su sgyu ma yi/_/shes rab thabs kyi rang bzhin rnams/_/sna yis snom pa gnyis su med/_/lnga bcu gnyis kyi de nyid rnams/_/gzhung gi nges pa la brten pa'o/_/de bzhin du yang /_byang chub sems kyi ro myang ba/_/bdag gi bu ga rnams kyis bkang /_/nam mkha'
[\[192a\]]
[\[192a.1\]]ro chen bdag nyid ni/_/rang rig gnyis med chen po'o/_/lce ni ro kun rtsa yi ni/_/bu ga'i nang du 'phyang ba'o/_/srog gi rlung ni bskyod pa ste/_/rang bzhin du ni de brjod do/_/lus kyi theg pa chen po'i gnas skabs gsungs pa/_sngon du bshad pa'i bu ga rnams
[\[192a.2\]]reg bya la brten pa rnams de yongs su gyur par son pa na snang ba med pa'i sa ni shes rab kyi rang bzhin te/_de ltar brgya phrag gcig tu 'gyur ro/_/de bzhin 'dir gsungs pa/_reg pa'i sa mnyam thob pa na/_/thabs kyi rig pa'i mtshan nyid de/_/shes rab rang bzhin
[\[192a.3\]]med bdag nyid/_/'jig rten thams cad rnam 'joms pa'o/_/reg pa'i sa rnams 'di kun gyis/_/'jig rten khams rnams 'byung ba ni/_/dri za'i grong khyer rnam pa ste/_/rang bzhin so so snang ba'o/_/zhes so/_/de bzhin du yid kyi theg pa chen po'i 'du shes gsungs pa/_sngon
[\[192a.4\]]du bshad pa'i bu ga rnams kyis yid kyi yul kyi bdag nyid can gyi thabs dang shes rab rnams te de ltar yang brgya phrag gcig ste/_der yang shes rab kyi pha rol tu phyin pa stong phrag brgya pa las byung ba'i sems kyi 'jug pa'i mtshan nyid kyi ste/_'di gsungs pa/_yid ni
[\[192a.5\]]ye shes shes bya bdag_/sangs rgyas bskyed la la brten te/_/mdor bsdus pa ni 'bum phrag tsam/_/de nyid rgya che du ma'o/_/yid las byung ba'i theg pa che/_/slar yang sngags kyi theg pa sogs/_/yul dang dbang po'i dngos bdag nyid/_/ye shes dri med de'i gzugs can/_/
[\[192a.6\]]zhes so/_/de bzhin du blo rnams kyi theg pa chen po'i 'du shes gsungs pa/_sngar brjod pa'i bu ga lnga bcu rnams la yid brten pa rnams khams gsum thams cad rmi lam bzhin blta ba ste/_de'i tshe ting nge 'dzin rab tu sad pas thams cad dran pas sems can rnams kyi
[\[192a.7\]]bsam pa la sogs pa'i ye shes kyang ngo /_/de ltar brgya phrag gcig nyid de/_thams cad shes pa nyid ces bya bar dgongs so/_/'dir yang rig pa gsungs pa/_shes rab ldan rnams don chen bo/_/yid kyis bltas pas 'grub pa'o/_/kun rdzob dang ni don dam pa/_/
[\[192b\]]
[\[192b.1\]]ting nge 'dzin dang langs pa gnyis/_/blo dngos bdag gnyis rnal 'byor gyi/_/sbyor ba'i dngos po blo ldan pa/_/brgya phyed rnal 'byor gyi ni gzugs/_/brgya phyed blo dang ldan pa'i mi/_/slar yang nga rgyal kyi theg pa chen po'i rkyen gsungs pa/_mngon shes brgya phyed kyi ni gzugs/_/bde
[\[192b.2\]]gshegs bdag nyid du 'khor ba/_/bu ga byang chub dngos rnams kyi/_/mig la sogs pa chu'i bdag nyid/_/lnga ni lnga bcu shes par bya/_/tha snyad gzhan gyi lnga bcu'o/_/nga rgyal byang chub kyi ni gzugs/_/sems can rnams la gzhan don no/_/'gro gsum sangs rgyas gzugs
[\[192b.3\]]su ni/_/bsgom par byas pas 'thob pa'o/_/sku gsung thugs ni gzhan min par/_/mthong ba de ltar bdag las byung /_/nga rgyal de las byung ba ste/_/ma byung ba la sogs pas so/_/rdo rje'i bu ga'i dra sbyor rnams/_/dngos po thams cad bdag nyid med/_/nga rgyal tsam yang
[\[192b.4\]]mi bden te/_/srid gsum snang med gyur pas so/_/'gro ba nga rgyal tsam gyis ni/_/bde ba'i rgyu yis 'thob pa'o/_/zhes so/_/de bzhin du ye shes kyi rnam pa'i theg pa chen po'i 'du shes gsungs pa/_'dir sngon du gsungs pa'i mig la sogs pa'i 'du shes
[\[192b.5\]]brgyad rnams kyi bu ga lnga bcu rnams la zag pa zad pa'i ye shes kyi mtshan nyid rnams kyis mngon shes drug rnams kyis gcig tu 'gyur ba'o/_/sangs rgyas kyi dngos po ni ma yin zhes bya ba'i don no/_/'dir gsungs pa/_zag pa zad pa'i ye shes ni/_/drug cu gcig
[\[192b.6\]]tu 'dod pa ste/_/sangs rgyas dngos po'i gzugs bdag min/_/zag pa thams cad zad pa che/_/'du shes thams cad de tshe med/_/sdig pa yi ni 'du shes med/_/chos kyi dbyings kyi 'du shes che/_/theg pa chen por brjod pa'o/_/sku gsum sangs rgyas gzugs
[\[192b.7\]]bdag nyid/_/sangs rgyas so so dngos gzhan med/_/bu ga lnga bcu sangs rgyas rnams/_/mgo bo phreng ba de'i bdag nyid/_/de ltar sngags kyis dag par 'gyur/_/'khor lo kun gyi rnal 'byor ma'o/_/mgo med gzugs ni stong pa che/_/lnga bcu ye shes rgya mtsho'o/_/de ltar rim
[\[193a\]]
[\[193a.1\]]pas shes bya ste/_/bla ma bsnyen bkur byas pas so/_/rmongs sems bdag nyid ma shes pas/_/ngu 'bod du ni 'tshed pa'o/_/dam chos ma lus shes byas nas/_/shes byar gyur pas pha rol 'gro/_/bsgom dang bla ma ma mnyes pas/_/ci ltar na ni 'gro ba 'thob/_/ces
[\[193a.2\]]so/_/da ni rang sangs rgyas kyi rnam par gzhag pa rnam pa 'dir khams bco brgyad rnams kyi skad cig tsam bde ba'i bdag nyid rnams kyi bskyed pa dang de bzhin du yul dang yul can gnyis de rnams su rang bzhin tsam skad cig ma'i bde ba'o/_/de ltar rnam pa nyi shu rnams kyi gyen du
[\[193a.3\]]rgyu ba dang thur du sel ba'i dran pa rnam pa nyi shu rnams te/_'pho ba so so rnams dkyil 'khor bzhi la skad cig tsam gyis dkyil 'khor lnga lngar 'gyur ro/_/de bzhin du 'dir gsungs pa/_dkyil 'khor nyi shu rnams kyi ni/_/skad cig skad cig tu 'gyur te/_/de bzhin gshegs
[\[193a.4\]]pa 'dir 'byung ba/_/khams sogs rang bzhin gyi ni'o/_/khams dang dkyil 'khor rlung rnams kyi/_/bde ba skad cig ma tsam ste/_/sangs rgyas sprul pa'i sku rnams su/_/thams cad du ni 'gro zhing spyod/_/so so'i sgra ni 'jig rten gyi/_/gtso bo nyid du gnas par 'gyur/_/
[\[193a.5\]]skad cig tsam du brtan byas nas/_/bde gshegs gnas su 'gro bar 'gyur/_/khams zhes bya dang lus rnams su/_/skad cig skad cig la nyams 'gyur/_/gyen rgyu thur sel skabs thob nas/_/gal te rang gi sems pa dag_/rnal 'byor rnams kyi srog gcod do/_/thams
[\[193a.6\]]cad du ni tshul spyod yul/_/zhes so/_/da ni rnam pa lnga rnams nyan thos rnams kyi rnam par gzhag pa lnga gsungs pa/_snying ga dang mgrin pa dang lte ba dang /_mgo bo dang /_spyi gtsug rnams su chu dang me dang sa dang rlung dang nam mkha'i tshogs kyi 'khor lo rnams su ste/_khams lnga
[\[193a.7\]]lnga rnams la sogs pa nyi shu rtsa lngar 'gyur te/_sngon du bshad pa'i srog gi nus pa ste/_yang na de kho na nyid nyi shu rtsa lnga de de bzhin du gsungs so/_/'dir gsungs pa/_'khor lo lnga rnams su gang rlung /_/nyan thos kyi ni man ngag tu/_/shAkya seng ges gzhag pa ste/_/
[\[193b\]]
[\[193b.1\]]de yi tshul de sbas pa'o/_/khams rab 'joms pas sangs rgyas nyid/_/nyi shu rtsa lnga'i rang bzhin che/_/srog gi nus pa'i de nyid dang /_/'jig rten khams rnams su byed pa/_/de nas nang du shes bya ste/_/thams cad nas ni thog ma med/_/de phyir dang po'i thog ma 'di/_/theg pa
[\[193b.2\]]thams cad rab 'byung ba'o/_/theg pa bzhi rnams rab gsungs pa/_/rdo rje theg pa'i nang du'o/_/thams cad theg pa rdo rje theg_/nges par bstan pa gsungs pa'o/_/sngags kyi dag pa'i dngos rnams su/_/sngags kyi theg pa'i don ston pa'o/_/theg pa kun du rmongs bya'i phyir/_/
[\[193b.3\]]ma gsungs pa yi dag pa gsungs/_/zhes bya ba ni bstan chos kun gyi nges pa'o/_/rdo rje pad+mas zhes bya ba ni snyoms par 'jug pa'i stobs la sogs pa ste/_de rnams kyi dkyil 'khor ba rnams kyi skabs las lha la sogs pa thams cad dang sems can la
[\[193b.4\]]sogs pa rnams dang skal pa dang ldan pa rnams la sogs pa'i mngal skyes nyid du skye bar 'gyur ro/_/de yang /_he yi rdo rje'i lugs kyis te/_/sngon du 'khor lo ji lta'i rigs/_/lha rnams ji ltar byung ba dang /_/'khor lo sa dang chu dang sngon/_/ji ltar rig
[\[193b.5\]]pas sreg za'i gdan/_/lha rnams kyis ni rlung chen po/_/sgom pa po de ji ltar byung /_/zhes bya ba ste/_de ltar chos kyi 'byung gnas dang byang chub kyi sems 'dod chags chen po'i thig le lha'i gzugs can rang gis rig pa'i bdag nyid do/_/sems can thams
[\[193b.6\]]cad dkyil 'khor zhes bya ba la sogs pas rab tu grags pa'o/_/cha bcu drug gi nang du zhes bya ba ni zla ba'i cha rnams kyi dkar po'i phyogs rnams su de bzhin du nag po'i phyogs rnams nyi ma'i cha rnams kyi bar bar du stong pa nyid sum cu rtsa gnyis rnams thung ngu dang ring
[\[193b.7\]]po'i dbye bas te/_gang yang dkar po'i phyogs stong pa nyid de snying rje'i stong pa nyid du 'du shes par bya'o/_/lhag ma thams cad rtogs par sla'o/_/de ltar thams cad dgos pa'i ngag bsod nams dang ye shes kyi tshogs dag gi rgyu zhes bya ba'i don no/_/de nyid gsungs
[\[194a\]]
[\[194a.1\]]pa/_/bsod nams ye shes tshogs rnams ni/_/sems can rnams kyi dgos pa'o/_/de dang bral bas dngos grub ni/_/'di dang phyi ma ru ni med/_/thams cad dge ba'i rang bzhin bya/_/slar yang mi dge spang bar bya/_/dge dang mi dge nyams par ni/_/gnyis
[\[194a.2\]]su med pa'i dgos pa yin/_/zhes bya'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las rab gnas dang rnam par dag pa'i cho ga'i mtshan nyid rgyas par bstan pa ste le'u nyi shu rtsa lnga pa'i bshad pa'o//_//phyag rgya
[\[194a.3\]]brda yi mtshan nyid can/_/rgyu dang 'bras bdag nyid lha mo/_/mdor bstan rgyas bshad gtso mo ste/_/rab gtum rnal 'byor ma phyag 'tshal/_/sum cu drug rtsa'i spyod rnams kyis/_/phyag rgya'i de nyid du gnas ma'i/_/rab tu rtogs byed 'grel pa ni/_/bla ma'i bka'
[\[194a.4\]]yis bshad par bya/_/da ni le'u nyi shu rtsa drug pa'i bshad pa gsungs pa/_de nas bshad bya zhes bya ba la sogs pa ste/_de nas zhes bya ba ni le'u nyi shu rtsa lnga pa'i de ma thag tu rab tu gnas pa'o/_/phyag rgya lhan skyes ma rnams zhes bya ba ni lhan cig skyes pa las byung ba
[\[194a.5\]]mo'i phyi dang /_nang gi bdag nyid can gyi brda rnal 'byor ma'i yang dag pa'i ye shes de'i mtshan nyid bshad par bya ste/_rtags gang gis shes par gyur pa/_/zhes par 'brel lo/_/de nyid gsungs pa/_mi phyed ma la sogs zhes bya ba la sogs pas 'chad par 'gyur ba'i rtsa
[\[194a.6\]]sum cu gnyis rnams kyi'o/_/bzhi yis lhag pa bshad ces bya ba ni he'i rdo rjer gsungs pa las rgyud 'dir bzhis lhag pa ste/_de ltar na sum cu rtsa drug tu 'gyur ro/_/de yang /_mi phyed ma dang phra gzugs ma/_/zhes bya ba la sogs pa nas rA hu byed pa zhes bya ba'i bar du
[\[194a.7\]]ste de ltar na rtsa rnams sum cu rtsa drug rnams kyi zhes bya ba 'chad par 'gyur ba rnams su ste le'u 'di nas brtsams nas ji srid le'u sum cu rtsa bdun pa'i bar rnams kyi le'u bcu gnyis rnams kyi'o/_/re re'i zhes bya ba ni rtsa rnams kyi de de bzhin du bshad do/_/de ltar yang
[\[194b\]]
[\[194b.1\]]rtsa rnams kyi mdor bstan pa'i phyag rgya can zhes bya ba ni lag pa'i sor mo zhes bya ba la sogs pa bstan pas te/_slar yang zhes bya ba ni rgyas par bshad pa'o/_/nang gi bdag nyid du ston pas so/_/de ltar gsungs pa/_sor mo gcig bstan par bya zhes bya ba ni srin mo'am
[\[194b.2\]]spun gyis ston pa na mdor bstan pas kyang dngos po bskyed par 'gyur te de yang rengs pa zhes bya ba ni rgyas par bshad pas a wa d+hU tIr srog dus thams cad du rengs pa bzhin gnas pas so/_/de'i sor mo gnyis zhes bya ba ni mdor bstan pa'o/_/'og dang steng du
[\[194b.3\]]mnyam pa zhes bya ba ni rgyas par bshad pa ste/_brda yis srog dang thur sel gnyis kyis mnyam par a wa d+hU tIr bsten pa zhes bya ba'i don to/_/slar yang mthe bong bstan par bya zhes bya ba ni brda'i ste thams cad kyi rtsa rnams kyis a wa d+hU tIr khyab par byed par
[\[194b.4\]]srog dang thur sel dag gis de yang gyen du rengs pa mnyam pa zhes bya ba ni chos kyi dbyings dang mnyam pa zhes bya ba'i don no/_/de'i phyir sna tshogs pa'i rim pa rnams su shes par bya ba zhes bya ba ni/_sna tshogs pa'i bla ma'i man ngag gi rim bar gnas par bya'o/_/des kyang go
[\[194b.5\]]'phang thams cad bgrod bya mchog ces bya ba ni sna tshogs pa'i dam pa'i chos kyi bstan bcos rnams su thos pa dang bsam pa dang sgom pa mi spang ngo zhes bya ba'i don to/_/de ltar 'di'i mthe chung bstan pas yongs su gnas par byed do/_/rtsa thams cad kyi yang
[\[194b.6\]]dag par gnas par 'pho ba med pa nyid kyis so/_/ming med ces bya ba ni rab tu ston pa mo dbus ma'i sor mo 'di'i brda lan gyis brda'o/_/rdo rje nyi ma zhes bya ba ni rab tu gtum pa'i nyi ma ni srog ste 'dod chags chen po'i bdag nyid can no/_/rdo rje ni dbyer med pa'i
[\[194b.7\]]bdag nyid lhan cig skyes pa'i ye shes bsten pa nyid kyis so/_/he ru ka dag ces bya ba ni chos dang longs spyod rdzogs pa dang sprul pa'i bdag nyid rnams kyis lhan cig tu gnas te/_la la nA snying ga'i chos su zhes bya ba ni 'di'i tshig gis rtsa thams cad la la nA'i
[\[195a\]]
[\[195a.1\]]sgras bshad pa de rnams kyi de bzhin du bshad do/_/de ltar sdigs mdzub kyi phyag rgya'i lan gyi phyag rgya gung mo bstan pa'i brdas/_rdo rje pad+ma'i rab sbyor bas zhes bya ba ni phyi rol gyi yan lag can ma'i rnal 'byor ma rnams dang snyoms par zhugs pas so/_/bde ba
[\[195a.2\]]steng du bskyod 'gyur zhes bya ba ni rdo rje'i lam du longs spyod kyi rlabs gnyis btsir ba dag gis steng du 'gro ba'o/_/srog gyen du bskyod pas zhes bya ba'i don to/_/de'i phyir dpral ba bstan par bya zhes bya ba de'i dar dpyangs zhes bya ba ni sdigs mdzub dang gung mo/_
[\[195a.3\]]gnyis kyis dar gyi tshul du dpral bar sbyar te 'di'i phyag rgya dang phyag rgya'i lan gyis so/_/sngon du bshad pa'i bde ba gyen du bskyod pas dpral ba'i phyogs su son pa ste/_der rang gi rig pa zhes bya ba ni mtshon pa byung bas kyang rang gis kun du rtog pa de tsam nyid du mi 'byung
[\[195a.4\]]ba'o/_/phyag rgyas ldan pa zhes bya ba ni/_stong pa nyid dang snying rjes gnyis su med pa zhes bya bar dgongs so/_/de ltar 'di'i rab tu sbyor ba sgrub pa'i 'khor lo zhes bya ba la sogs pa gsungs pa/_de ltar 'khor ba'i phyag rgya'i sa gzhi ni lan gyi phyag rgya ste brdas ni/_gtsug
[\[195a.5\]]tor dang ni lte bar 'gro/_/zhes bya ba ni sngon du bshad pa'i bde ba'i spyi gtsug dzA lan+d+ha ra'i bu ga nas 'ongs te lte ba'i bar du'o/_/de yang lag pa gnyis kyis rengs par bya zhes bya ba ni srog dang thur sel dag gis brtan par byas nas dus thams cad du gnas pa'o/_/'di'i
[\[195a.6\]]bya ba gsungs pa mig dang me long dag ji lta ba'i rim pas phyag rgya dang phyag rgya'i lan dag gi brdas/_'od gsal ba dag mthong ba'o zhes bya ba ni lte ba'i gnas su brtan pa'i sbyor bas stong gsum gyi stong chen po'i 'jig rten gyi khams thams cad du 'bar bar gyur
[\[195a.7\]]pa'i lha'i dbang po rnams su byed pas skad cig las mthong ba'o/_/de ltar lto ba dang lte ba dag gi phyag rgya dang phyag rgya'i lan gyis rnam par shes pa brgyad pa zhes bya ba ni kun gzhi zhes bya ba chos kyi dbyings kyi rang bzhin du 'gro ba'o/_/nam mkha' zhes bya ba la sogs
[\[195b\]]
[\[195b.1\]]pas rtsa'i sbyor ba nyid kyis mthong ba'o/_/mngon sum du rjes su nyams su myong bas stong pa nyid dang snying rje'i bdag nyid can zhes bya ba'i don to/_/khro gnyer zhes bya ba la sogs pa nas rtsa gsum rnams su 'bar ba las zhes bya ba'i bar rnams ni rtogs par sla'o/_/de ltar zhes bya ba
[\[195b.2\]]las ni nye bar sdud pa'i ngag go/_/rdo rje'i 'khor lo can du zhes bya ba ni bco lnga pa sgrub pa'i thabs kyi le'ur 'khor lo bcu gnyis rnams kyi thog mar 'khor lo'i ming rdo rje 'khor lo de'i dpa' bo dang dpa' mo'i dbang phyug rnams kyi spun dang sring mor spyod pa'i phyag rgya dang phyag
[\[195b.3\]]rgya'i lan phyi dang nang gi bdag nyid du shes par bya'o/_/rab gtum rigs kyi bdag mo zhes bya ba ni de ltar sum cu rtsa drug gi phyag rgya rnal 'byor ma rnams kyi rigs kyi bdag po rigs dang rigs can ma rnams kyi ste/_rab gtum gnas kyi gtso mo zhes bya ba ni gnas dang nye ba'i
[\[195b.4\]]gnas la sogs pa sum cu rtsa drug rnams te de la brten pa'i rnal 'byor ma rnams kyi rang bzhin rnams de rnams kyi rang bzhin du 'byung bar 'gyur ro/_/da ni rab gtum mo'i yi ge rnams su de bzhin du byang chub kyi phyogs kyi rang bzhin dang skye gnas kyi rnam par gzhag
[\[195b.5\]]pa gsungs pa/_rab tu gsal ba zhes bya ba la sogs pa ste pra'i yi ge'i don no/_/gang dang gang bsgoms pa'i sgrub thabs rnams su sgrub par 'gyur te/_rnal 'byor pa'i gzugs dang he'i rdo rje la sogs pas so/_/de yang rab tu gsal ba mthar phyin pa
[\[195b.6\]]rnams su 'gyur ro/_/srid pa'i rgya mtsho zhes bya ba ni brtan pa ma yin pa nyid kyi nang du sangs rgyas kyi gzugs kyang srid par skyes par yang nas yang du 'chi ba dang skye ba nyid du 'gyur ro/_/de'i phyir tsa'i yi ge'i don ni/_g.yo ba'i chos zhes bya ba ste/_ji srid bsgoms pa'i
[\[195b.7\]]gzugs brten par yang gyur pa de srid du g.yo ba'i gzugs kyi chos zhes bya ste de nyid ci'i dus nam gyi tshe dngos po gang gis bstan par gsungs pa/_de srid gnyis med spyod yul zhes bya ba ste/_spyod yul yang dag par thob pa'i dus su gnyis su med pas
[\[196a\]]
[\[196a.1\]]bstan pa'o/_/de srid du de de bzhin du gsungs so/_/des ci thob par gsungs pa/_mkha' 'gro ma zhes bya ba la sogs pas te/_DA'i yi ge'i don nyid do/_/dra ba ni rtsa'i tshogs so/_/rnal 'byor ma'i ye shes lhan cig skyes pa'i rgya mtshor 'dus pa zhes bya ba ni sngon du
[\[196a.2\]]bshad pa'i rab tu sbyor ba sgrub pas gnas pa de rnams su chos thams cad kyi 'dus pa shar ba yang rnal 'byor ma'i tshogs kyi ye shes kyang 'dus pa de nyid kyi 'dus pa zhes bya ba ste rnal 'byor pa rnams kyis rab tu gtum mo'i yi ge rnams su rig par shes par bya'o/_/bud med
[\[196a.3\]]kun gyi sgyu ma'i gzugs/_/zhes bya ba ni de ltar yi ge gsum rnams su thams cad sgyu ma'i gzugs te dngos po'i khyad par gyi rnal 'byor ma'i rgyud kyi dgongs pa rnams su bud med sgyu ma'i gzugs can ma rnams rnal 'byor ma thams cad kyi rang bzhin zhes bya ba'i don to/_/des kyang
[\[196a.4\]]rdzu 'phrul gyi rkang pa zhes bya ba ni rdzu 'phrul ni nam mkha' la 'gro ba ste 'gro bar byed de de kho na nyid lhan cig skyes pa'i rgya mtshor zhugs pa ni rang gis rig pa'i rnal 'byor de rnal 'byor ma thams cad kyi rang bzhin gyis bdag nyid can rnams kyi phyag rgya rnams la 'dun par 'gyur
[\[196a.5\]]ro/_/de'i rang bzhin du rjes su gnas te 'dis zhes bya ba ni 'dun pa sngon du song ba'i ye shes de'i gzugs su bshad pa'i rang bzhin ma lus pa theg pa gsum la sogs pa'i mtshan nyid de ni rdzu 'phrul gyi rkang par 'dod de gang gis 'thob pa zhes bya ba ste de de bzhin
[\[196a.6\]]du bshad do/_/'on kyang phyag rgya'i brda yis thams cad ces bya ba ni gang bshad pa dang phyis kyis kyang brda de thams cad ni rnal 'byor gyi dngos grub byed pa'i rgyu zhes bya'o/_/des rnal 'byor ma bskyed pa'i mtshan nyid ces bya ba ni de'i sbyor ba'i dus rnams su grub pa'i rnal 'byor
[\[196a.7\]]ma rnams kyis bskyed par 'gyur ba'o/_/des kyang dkyil 'khor zhes bya ba la sogs pas dkyil 'khor gyi 'khor lo ji ltar 'khor lo sdom pa chung ngur sum cu rtsa bdun gyi bdag nyid gsungs pa/_de bzhin du 'di skad cig skad cig la bsgom par bya'o zhes bya ba ni
[\[196b\]]
[\[196b.1\]]nges pa'o/_/dgos pa gang gi phyir bsgom pa gsungs pa/_sum cu rtsa bdun bdag nyid can/_/zhes bya ba la sogs pas te/_sngags zhes bya ba ni 'chad par 'gyur ba dang gsungs pa ste/_des bsgom pa'i rab tu sbyor bas bsgom pa'o/_/dus gang gis zhe na gsungs
[\[196b.2\]]pa/_/mkha' 'gro ma las zhes bya ba nas gshin rje 'joms ma'i bar rnams te bcu gnyis po rnams kyi chu srin la sogs pa'i phrad pa las skyes pa rnams kyi de rnams kyi re re 'pho ba'i dus rnams su rab tu gtum mo la sogs pa de de bzhin du gsungs so/_/gzhan
[\[196b.3\]]zhes bya ba ni brgya byin la sogs pa lha lus rags pa rnams kyi lo gcig gis nyi ma gcig la sogs pas 'pho ba yang rags par 'gyur ro/_/de bzhin du phra mo sbrang bu la sogs pa rnams kyi yang ste/_de lta de ltar 'gro ba rnams kyi bskyed pa dang rnal 'byor ma rnams
[\[196b.4\]]kyi yang ngo /_/de nyid gsungs pa/_lo rnams kyi ni tshad rnams su/_/zhes bya ba ni lo gcig rnams rnal 'byor ma rnams kyi bskyed pa'i tshad kyi rtsis rgyun du'o/_/grangs su 'gyur ba gsungs pa/_kha ra sogs dang dus byas nas/_/zhes bya ba ni kha'i yi ge la sogs pa
[\[196b.5\]]nyi shu rtsa bzhi ste/_de bzhin du ra la sogs pa drug_/dus tshod drug ste de ltar gzhag par bya'o/_/ldog pa gnyis dag gis mtshan pa/_/zhes bya ba ni steng dang 'og tu gnyis gzhag par bya'o/_/gnyis dag bcu 'gyur du byas nas/_/zhes bya ba ni/_lo gcig gi chu tshod ces
[\[196b.6\]]bya ba ni re re la brgyad brgyad thig le gnyis sbyin par bya'o/_/mdor bsdus pas 'dir 'gyur te gsum gcig tu 'bab/_de ltar lo'i chu tshod rnams kyi tshad gsungs pa/_chu tshod lnga rnams su zhes bya ba ni 'pho ba gcig rnams kyi rdo rje phag mo la sogs pa chu tshod
[\[196b.7\]]re re'i nang rnams su rnal 'byor ma sum cu rtsa bdun rnams kyi bskyed par 'gyur te mdor na lnga po rnams kyi brgyad cu rtsa lngas lhag pa'i brgya'o/_/de bzhin du nyi ma gcig gi tshad ces bya ba ni sngon du bshad pa la bcu nyis 'gyur du 'gyur te/_de nyid gsungs pa/
[\[197a\]]
[\[197a.1\]]nam mkha' mig dang lag pa mig_/ces bya ba ni nyis stong nyis brgya nyi shu/_de bzhin du zla ba gcig gi tshad ces bya ba ni sngon du bshad pa rnams sum cu 'gyur rnams te/_de nyid gsungs pa/_mkha' mkha' ro dang dus tshod ro/_/zhes bya ba ste drug khri drug stong drug brgya
[\[197a.2\]]nyi shu/_de bzhin du lo gcig gi tshad ces bya ba ni sngar bshad pa rnams bcu nyis 'gyur rnams te/_de nyid gsungs pa/_mkha' stong gnyis dang bu ga de bzhin du/_bu ga dang ni ri bo zhes te bdun 'bum dgu khri dgu stong nyis brgya/_de ltar mkha' 'gro ma thams cad kyi
[\[197a.3\]]skye ba ni rags pa nyid dang phra ba nyid kyis slar yang du ma rnams te des tu'i sgra ni nges par gzung ba'o/_/da ni dkyil 'khor gyi 'khor lo bsgom pa'i lha mo rnams kyi sngags kyi yi ge rnams las bskyed pa gsungs pa/_gsang sngags zhes bya ba la sogs pa ste/_rtsa
[\[197a.4\]]ba'i sngags rnams su zhes bya ba ni rkang pa bzhi bcu rtsa brgyad pa rnams su ste/_de'i rkang pa gnyis gnyis mnyam pa zhes bya ba ni rnal 'byor ma nyi shu rtsa bzhi rnams kyi rkang pa gnyis gnyis rnams te rnal 'byor ma rnams kyi sngags gcig ni rang gi sngags kyi rkang pa'o/_/de
[\[197a.5\]]ltar rkang pa gsum rnams kyis dkyil 'khor gyi 'khor lo'i rnal 'byor ma rnams kyi bskyed par 'gyur ro/_/de'i sngags kha sbyor gyi bdag nyid yi ge re re bar du bcug pa rnams gsungs pa/_oM tri ne zhes bya ba la sogs pa ste rtogs par sla'o/_/rtag tu rgya mtsho dang mnyam
[\[197a.6\]]pa can zhes bya ba ni 'chad par 'gyur ba'i le'u lnga bcu par mkha' 'gro rgya mtsho'i sgrub thabs su gsungs pa ste rnal 'byor ma dang dpa' bo rnams de dang mnyam par 'gyur bas so/_/de ltar shes rab dang thabs kyi bdag nyid du gnas nas thams cad
[\[197a.7\]]'char ba'o/_/de yang rab mchog bde ba 'thob/_/ces bya ba ni bla ma'i man ngag gis mchog tu gnyis su med pa thob pa ni dgos pa ste/_nyi shu rtsa gsum la sogs pa'i le'u gsum gang rnams su gang bshad pa de thams cad 'bab pa rnams kyis phyogs
[\[197b\]]
[\[197b.1\]]sna tshogs pa yongs su rig pa'o/_/de nyid kyi man ngag gis ye shes zla ba'i rang bzhin zhes bya ba ni dgos pa thams cad de theg pa gsum la sogs pa'i sna tshogs pa'i bstan bcos su bshad pa rnams zla ba ltar 'od gsal ba'i rnam pa rnams su ye shes kyi rang bzhin rnams rig
[\[197b.2\]]pa zhes bya ba ni de yang 'dis so/_/'di rnams 'char bas te rtag tu spro zhing yongs su sdud pa'i sbyor bas sna tshogs pa'i sangs rgyas bye ba rnams kyis spro'o zhes bya ba'i don to/_/de ltar ye shes zla ba'i 'od zer ci la skyes pa gsungs pa/_tshangs pa'i sgo nga zhes bya ba ste
[\[197b.3\]]dpral ba'i dbus su 'phyang ba'i rtsa dgu pa 'gog pas byang chub kyi sems gyen du 'bab pa de'i 'od zer gyis gzugs ye shes kyi rnam par 'gyur bas 'od de de la de bzhin du gsungs so/_/da ni kun du spyod pa gsungs pa/_kun du spyod pa zhes bya ba la sogs
[\[197b.4\]]pa ste/_dus thams cad du zhes bya ba ni 'pho ba 'di rnams thams cad kyi dus su sngags las 'byung ba zhes bya ba ni sngags kyi yi ge brjod pa'i dus tsam gyis te/_rang rang gi sngags kyi yi ge'i dus rnams su'o/_/'dir kun tu spyod pa ni longs spyod pa dang thim pa
[\[197b.5\]]dang bdag tu byed pa'i rim pas brjod par bya'o/_/de yang sngon du bshad pa'i ji ltar khwa gdong ma la sogs pa brgyad rnams kyi bya ba'o/_/de bzhin du 'dir rab tu gtum mo la sogs pas bya'o/_/'on kyang 'dir kun du spyod pa rnam pa gnyis te/_gcig ni rdo rje phag
[\[197b.6\]]mo brjes nas des rab tu gtum mo la sogs pa'i gnas su phyin nas dpa' bo thams cad dang longs spyod do/_/gnyis pa ni rab tu gtum mo la sogs pa rang gis 'khor lo'i dpa' bo rnams la 'ongs nas so/_/yang na thams cad rdo rje phag mo'i gnas su bzhud
[\[197b.7\]]nas so/_/de ltar byas pas cir 'gyur bar gsungs pa/_'du ba zhes bya ba la sogs pa ste mchog gi dngos grub ces bya ba ni chos thams cad kyi rang bzhin rang gi ngo bo'o/_/des byung ba'i 'jig rten rnams kyi phyag rgya chen po'i dngos grub kyi rgyu las so/_/yang
[\[198a\]]
[\[198a.1\]]na dus thams cad du 'dis byas pas brgya la zhes bya ba la sogs pas yid ches par bya ba'i don du de de bzhin du gsungs so/_/de'i phyir kun du spyod pas mthun pa'i phyag rgya'i dngos grub tu 'gyur ro/_/'on kyang las kyi dus su yang rang gi sems kyi phyag
[\[198a.2\]]rgya chen por lhag par mos par bya ba'o/_/de rnams kyis kyang gang 'dra ba/_/zhes bya ba la sogs pa de de bzhin bshad de nges pa'o/_/de ltar de bzhin du byas pas brgya lam na bza' ba gnyis su med pa rnams kyi tshig ni rgyu med cing 'bras bu med de/_de la ci'i phyir skyon yod
[\[198a.3\]]tshig tsam gyi skyon no zhe na/_gal te de srid du mngon sum dang mngon sum ma yin pa rnams su dngos po ma mthong ba mngon sum du byed pa yod na de'i tshe skyon med do/_/'dis grub pa rnams kyi nus mthu nye bar bstan par 'gyur ro/_/de'i tshe ji ltar chung ngu'i sems
[\[198a.4\]]can rnams kyi ma grub pa rnams kyi bstan pa de gsungs pa/_tshad ma'i bstan bcos las shes par bya ba ste/_mngon sum dang rjes su dpag pa dag rnam par 'joms pa'i blo dang ldan pa rnams kyi 'di 'dra ba'i bden par smra ba rnams kyi shAkya la sogs pa'i rigs su
[\[198a.5\]]skyes pa rnams kyi sna tshogs pa'i skyes pa'i rabs rnams su byang chub sems dpa' rnams kyi skyon med do/_/bshad pa'i sgo'i 'bras bu dang rgyu mi snang bar gyur pas gsungs pa'o/_/de'i phyir gsungs pa/_'bras bu dang ni rgyu gnyis med/_/sangs rgyas rnams kyi
[\[198a.6\]]grol mtshan nyid/_/rtog med brtags pa las grol ba/_/de ni rgyu dang 'bras bur 'dod/_/chos kyi dbyings dang sku gsum ni/_/bde ba rdo rje 'dzin bdag dang /_/ye shes sa ni dngos grub che/_/phyag rgya lhan skyes 'dod pa ster/_/zhes bya ba la sogs pas
[\[198a.7\]]'bras bu yang mi 'dod par 'gyur ba'i don to/_/'di gsungs zhes bya ba la sogs pa rtogs par sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las rab tu gtum mos bdag po byas pa'i rdo rje 'khor lo'i
[\[198b\]]
[\[198b.1\]]rnal 'byor ma dang dpa' bo rnams kyi phyag rgya dang brda yis gnas pa'i mtshan nyid kyi cho ga dang /_de bzhin du byang chub kyi chos kyi rnam par gzhag pa dang rab tu gtum mo'i yi ge rnams su rnal 'byor thams cad kyi mkha' 'gro ma rnams dang rnal 'byor ma bskyed pa dang
[\[198b.2\]]rnal 'byor ma rnams kyi lo'i tshad kyi bskyed pa dang /_de bzhin du rab tu gtum mo rang gi dkyil 'khor gyi gtso mo'i sngags kyi yi ge rnams kyi rnal 'byor ma rnams kyi bskyed pa dang rtsa'i kun du spyod pa dang phyag rgya chen po'i dngos grub kyis rgyus sdang bar spyod pa'i tshig de rnams
[\[198b.3\]]kyi sel bar byed pa'i spyod yul gyi rgyas par bstan pa ste le'u nyi shu rtsa drug pa'i bshad pa'o//_//gtum mig ma yin mig phyag rgyas/_/don chen mdzad mar phyag 'tshal te/_/thams cad snying po de nyid che/_/mchog ma ye shes mthar 'gro ba'i/_/phyag
[\[198b.4\]]rgya phyag rgya'i lan dag gis/_/bskyed pa dang ni thim rgyu ma/_/ji lta'i rigs pas lung gi tshig_/de yi 'grel pa bshad par bya/_/da ni gtum mig ma'i phyag rgya dang brda la sogs pa le'u nyi shu rtsa bdun pa rgya che bar gsungs pa/_de nas gtum mig ma zhes bya ba la
[\[198b.5\]]sogs pa ste/_rgyu gzhan du min zhes bya ba ni dpal 'dus pa la sogs pa dang nges par brjod pa la sogs par ma gsungs pa nyid kyis so/_/der ni rab tu grags pa'o/_/der cis ma gsungs she na/_gsungs pa'i mig gi brda zhes bya ba la sogs pa ste/_gsungs
[\[198b.6\]]pa ni phyag rgya thams cad kyang gsungs pa ste sor mo gcig la sogs pa 'di thams cad gsal bar der shes par bya'o/_/mig gi brdas 'chad par 'gyur ba de gsungs pa/_'du ba zhes bya ba la sogs pa ste/_de'i phyag rgya bshad par bya zhes bya bar 'brel
[\[198b.7\]]lo/_/sna'i rtse mo zhes bya ba ni sna'i sgang rgyud kyi mthar ro/_/phyed phye ba zhes bya ba ni mig phyed gyen du phye ba'o/_/thams cad dbye ba zhes bya ba ni btsums pa med pa'o/_/de ltar sum cu rtsa drug gi phyag rgya rnams kyis rang rang gi mngon pa'i tshul rnams kyis
[\[199a\]]
[\[199a.1\]]blta ba btang bar bya'o/_/de'i de ltar zhes bya ba la sogs pas phyag rgya'i lan gsungs pa/_lha rnams kyi zhes bya ba ni ling ga la sogs pa'o/_/ras bal ni shin tu 'jam pa nyid do/_/gzhan rtogs par sla'o/_/de ltar phyag rgya'i lan du 'gyur ro/_/'on kyang 'di
[\[199a.2\]]byas par gyur pas rnal 'byor pa rnams kyi thog ma med pa nas thams cad rnal 'byor gyi gzugs su 'gro ba ste brda de bstan pa'o/_/de rnams su zhes bya ba ni phyag rgya dang phyag rgya'i lan grangs su de kho na nyid kyi rnal 'byor pa de kho na nyid rig pa rnams kyis dgongs pa dang
[\[199a.3\]]byed pa'i 'brel pa bshad par bya'o zhes bya bar 'brel to/_/de nyid gsungs pa/_zla ba zhes bya ba la sogs pas zla ba'i rgyu bar son pa'i srog ces bya ba ni dkar po'i phyogs su la la nA 'bab ma byang chub sems rnams kyi nang du srog der rnam par thim par bya ste/_yang 'dis
[\[199a.4\]]sngon du bshad pa'i phyag rgya dang phyag rgya'i lan gyis g.yon pa nas 'bab pa de la gzhan zhes bya ba ni sna'i bu ga g.yon par son pa'i srog ste 'pho ba'i dus su phyag rgya rnal 'byor ma rnams kyis khams kyi dus su shes par bya'o/_/ma gsungs kyang de las gzhan gyi sgras
[\[199a.5\]]sna g.yas pa'i bu ga'i dus rnams su rnal 'byor ma'i phyag rgya'i lan gyi dus te/_de ltar ye shes dang rnam par shes pa rnams kyi shes rab dang thabs kyi bdag nyid can du gsungs so/_/gal te de srid du ye shes dang rnam par shes pa rnams kyi shes rab dang
[\[199a.6\]]thabs kyi bdag nyid can nyid yin na/_de'i tshe ji ltar mig gi phyag rgya rnams kyis lta ba gnas phyag rgya'i brda'i dgos pa dbyer med pa nyid kyi phyir dang gcig cing mi g.yo bas she na/_de'i phyir gsungs pa/_rang bzhin de rnams su shes bya zhes bya ba ste/_de ni bden te 'on kyang ye
[\[199a.7\]]shes dang rnam par shes pa gnyis po de rnams su re re la sum cu rtsa drug gi sems 'bab pa'i rang bzhin gyi rtsa'i rnam par gzhag par 'gyur ro/_/de rnams su yang de'i mtshan nyid yongs su shes pa'i bsam gtan du brtan pa nyid du 'gyur ro/_/brda'i phyag rgya dang
[\[199b\]]
[\[199b.1\]]phyag rgya'i lan gyis yid ches par bya ba'i phyir de'i dbang du byas nas gsungs pa/_mig ces bya ba la sogs pa ste 'og dang steng zhes bya ba ni mi phyed ma la sogs pa sum cu rtsa drug gi rtsa rnams kyi 'og dang steng rnams su gnyis gnyis he re re'i lta bas sbyar bas so/_/de'i
[\[199b.2\]]phyir 'og na gnas pa'i ye shes steng du 'gro'o/_/rnam par shes pa yang steng nas 'og tu 'gro'o/_/phun sum tshogs pa thams cad ces bya ba ni tshig gi don thams cad rnam par spyod pas phyag rgya chen po'i dngos grub po/_/sems can thams cad kyi thob par bya ba'i
[\[199b.3\]]don zhes bya bar nges pa'o/_/da ni gtum mig ma'i yi ge rnams kyi rnam par gzhag pa'i dang de bzhin du rdzu 'phrul gyi rkang pa'i yang gsungs pa/_gtum mig ma zhes bya ba la sogs pas te/_bdag mo zhes bya ba ni bdag po byed pa ste/_'chad par 'gyur ba'i dkyil
[\[199b.4\]]'khor 'di rnams kyi dbus su'o/_/sdang ba tshar gcod byed pa mo/_/zhes bya ba ni dbang po la sogs pa la sdang bar byed pa mo ste ye shes kyi snang ba rab tu 'jug pa mo'o/_/rgyu gang gis ye shes kyi snang ba 'jug par gsungs pa/_byang chub kyi phyogs kyi chos zhes
[\[199b.5\]]bya ba ste/_bar skabs 'dir rnal 'byor ma rnams kyi byang chub kyi phyogs kyi chos sum cu rtsa bdun rnams kyi gtso bo ma yin pa nyid du brtson 'grus kyi rdzu 'phrul gyi rkang par rab tu gnas te/_gtso bo nyid du yang brtson 'grus kyi rdzu 'phrul gyi rkang pa zhes bya ba de de
[\[199b.6\]]bzhin du gsungs so/_/des de'i rang bzhin du 'jig rten la snang ba byed de sems can thams cad der bya ba dang de'i rang bzhin zhes bya ba'i don no/_/de ji ltar brtson 'grus gtso bor gtum mig ma yin zhe na/_gsungs pa/_gtum mo zhes bya ba ste gtum pa'i
[\[199b.7\]]mig 'bar bas 'bar ba ste ye shes kyi rnam par blta ba'o/_/thams cad kyi rang bzhin dang lha'i rnam par rtog pa thams cad sems dang bsam pa las byung ba zad par 'gro ba zhes bya bar 'brel lo/_/g.yo ba zhes bya ba la sogs pas rtsa'i yi ge'i
[\[200a\]]
[\[200a.1\]]don no/_/rengs pa zhes bya ba la sogs pas DA'i yi ge'i don no/_/mkha' 'gro skyes zhes bya ba ni lhan cig skyes pa las byung ba'o/_/kun rdzob ces bya ba la sogs pa k+Sha'i yi ge'i don no/_/mig gis bsrung ba zhes bya ba la sogs pas de ltar yi ge gsum
[\[200a.2\]]rnams kyi mdor bsdus pa'i don no/_/lhag ma rtogs par sla'o/_/da ni dkyil 'khor gyi 'khor lo bsgom pa la sogs pa gsungs pa/_dkyil 'khor zhes bya ba la sogs pa ste sngon du bshad pa'i mtshan nyid kyi dkyil 'khor gyi dbus su ni de de bzhin du bshad par 'gyur
[\[200a.3\]]ro/_/de'i brda'i cho gas zhes bya ba ni sngon du bshad pa'i lta ba'i phyag rgya rnams ji ltar rnal 'byor ma rnams kyi ming rnams te de bzhin du de rnams kyi ming zhes bya ba'o/_/'on kyang lugs dang mi mthun pas lta ba rnams kyi ming rnams so/_/de ji ltar brda rnams dang /_
[\[200a.4\]]rnal 'byor ma rnams kyi ming rnams mnyam zhes gsungs pa/_thams cad byang chub rang bzhin can/_/zhes bya ba ste de'i byed pa dang dgos par yang ngo /_/de yang ji ltar zhe na/_gsungs pa/_sngags kyi yi ge rnams su skyes pa zhes bya ba ste rang bzhin gyi sngags rnams su'o/_/
[\[200a.5\]]des yang 'khor bar zhes bya ba ste de de bzhin no/_/de'i sngags gsungs pa/_oM sha da zhes bya ba la sogs pa ste sngon du bshad pa'i mtshan nyid kyi tshig rnams so/_/da ni rab tu gtum mo la sogs pa rnal 'byor ma nyi shu rtsa bzhi rnams kyi rang rang gi gnas la sogs
[\[200a.6\]]par gnas pa rnams su rang gi dgos pa dang byed pa gsungs pa/_gad pa'i ri zhes bya ba la sogs pa ste/_dus thams cad du skyes zhes bya ba ni dus thams cad du rang rang gi rang bzhin gyis sems can thams cad 'char ba'o/_/rnal 'byor pa rnams kyi slar yang
[\[200a.7\]]nya yi zla ba dpral ba ru/_/zhes bya ba ni rdo rje dang pad+ma dang kun du sbyor ba las zhu ba'i bdag po'i dus su'o/_/ri chen po la zla ba 'char ba zhes bya ba ni dpral ba las byang chub kyi sems 'char ba'i dus rnams su nya'i zla ba yongs su rdzogs pa'i bde bar 'gyur ba ste/_de'i
[\[200b\]]
[\[200b.1\]]dus rnams thams cad du rab tu gtum mo de de bzhin du gsungs so/_/de ltar dra ba 'dzin pa spyi bo'i gnas su rA hus zas su byas zhes bya ba ni gtum mig ma hu'i yi ges rA hu bzhin te de'i dbus su gtum mo srar bas so/_/des kyang 'dod chags chen po'i ye shes kyi
[\[200b.2\]]mes nyams su myong ba ste/_rang gi sems kyis sems zos te bzar rgyur byas pa ste/_rab tu gtum mo de nyid zos pas mig ni mi zad pa ste ji srid nam mkha' dang dbyer med pa'i gzugs su rnal 'byor ma thams cad rab tu gnas pa zhes bya bar dgongs
[\[200b.3\]]so/_/dus gang gi tshe zhe na/_gsungs pa/_tshes gcig ces bya ba ste/_de yang nya'i de ma thag tu gnas te/_rA hu gang /_nyi ma'i rjes 'gror nges pa'o zhes bya ba ste gnyis kyi mtshams su nyi ma bar du rab tu 'jug ste grib mas skrag pa ni rA hu'i 'du shes tsam ste/_
[\[200b.4\]]de'i zla ba'i bu rA hu zhes 'jig rten pa rnams su grags so/_/de ji ltar zla ba'i cha yin/_de nyid nyi ma'i bu dman pa'o/_/gtso bo'i gzugs so/_/de'i phyir gnyis ka'i zas so/_/de ltar zhes bya ba la sogs pa rnal 'byor ma 'di rnams thams cad kyis shes par bya'o/_/
[\[200b.5\]]rang gi zhing skyes ming rgya che/_/zhes bya ba ni rab tu gtum mo la sogs pa 'di rnams thams cad kyis slar yang tshes gcig la sogs pa nas bcu gnyis kyi bar rnams su ste bcu gsum pa dang bcu bzhi pa dang nub pa dang 'char ba'i nya bshad pa'i mtshan nyid kyi
[\[200b.6\]]mthar gnas gnyis gnyis de ltar go bar bya ste/_re re zhes pa ni slar yang de'i nang du son pa rnams so/_/de ltar bsam gtan zhes bya ba la sogs pas man ngag thob pa'i dus rnams su rnal 'byor gyi dbang phyug rgyu'i dngos po dang bral bas rmongs
[\[200b.7\]]pa'o/_/hU~M phaT yi ge mi 'dod do/_/zhes bya ba ni mchog tu zag pa med pa'i skad cig la yang rdo rje dang pad+mar gang byas pa'i byang chub kyi sems rnam par gzung ba'i sbyor ba de yang mi dran pa'o/_/gal te de srid rgyu med na/_de tshe rang bzhin gyi gzugs
[\[201a\]]
[\[201a.1\]]lha chen po'i rnam pa he'i rdo rje la sogs pa'i gzugs ji ltar 'byung zhe na gsungs pa/_yi ge las byung ba'i sku zhes bya ba ste mi zad pas yi ge las byung ba'o/_/gzugs ni mngon sum du rang gi lus kyi gong bu rnams he'i rdo rje bdud rtsir byung ba'o/_/he zhes
[\[201a.2\]]bya ba ni e'i yi ge'i kun du sbyor bas a wa d+hU tIr rab tu 'bab pa las ha thod pa'i rnam pa ba thag gi dbus su rang gi rig pa'i ye shes kyi bdag nyid can 'di'i sems lus thams cad la khyab pa po de'i tshe rnam par rab tu gnas te gang gi phyir de'i tshe rdo rje bdud rtsi'i rang
[\[201a.3\]]bzhin lha thams cad dang he'i rdo rje la sogs pa rdo rje bdud rtsi'i rang bzhin rnams rnam par rtog pa med pa'i bdag nyid can du 'byung ngo /_/spun zlar spyod pa rnams su zhes bya ba la sogs pas thor long du gsungs te paN+Di ta rnams rmongs par bya'o/_/lhag ma rtogs par
[\[201a.4\]]sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las gtum mig ma'i mtshan nyid kyi lta ba'i phyag rgya dang phyag rgya'i lan dang rnal 'byor gyi rnam par gzhag pa dang /_byang chub kyi phyogs kyi mtshan nyid rnams dang /_
[\[201a.5\]]de bzhin du ming gi yi ge rnams kyi rnam par gzhag pa dang dkyil 'khor gyi bdag po'i rang bzhin dang gnas la sogs pa gang ba'i ri la sogs pa'i mtshan nyid kyis kun du spyod pa bstan pa dang rnam par rtog pa thams cad dang bral ba'i mtshan nyid kyi cho ga'i rang bzhin
[\[201a.6\]]rgyas par bstan pa ste le'u nyi shu rtsa bdun pa'i bshad pa'o//_//'od ldan ma la rtag btud nas/_/yi ge brda yi mtshan nyid ni/_/dgos pa yang dag rab ster ba'i/_/rab tu rtogs byed 'grel bshad bya/_/da ni le'u nyi shu rtsa brgyad pa gsungs pa/_de nas
[\[201a.7\]]zhes bya ba la sogs pa ste/_brda'i yi ge zhes bya ba ni yi ge brjod pa'i ts+tsho ma'i brda yis ye shes rab tu 'jug par byed do/_/ji lta ba'i cho ga zhes bya ba ni rim pa ji lta ba'i nang gi bdag nyid kyi rnal 'byor rnams su yang dag par rab tu bshad par bya'o zhes bya bar 'brel
[\[201b\]]
[\[201b.1\]]lo/_/de shes bar byas nas ni rtogs par byas nas lhag par bgrod par bya ba ste/_nges pa'i sgra ni nges par gzung ba ste 'dis zhes bya ba ni 'grol ba'o/_/myur ba ni rjes su dran pa rnal 'byor pa ye shes la sogs pa ste/_'khor ba zhes bya ba de de bzhin du bshad do/_/
[\[201b.2\]]de ltar brda'i yi ge rnams gsungs pa'o zhes bya ba la sogs pa rtogs par sla'o/_/sum cu rtsa drug gi mthar thug pa'i yi ge rnams kyi rnal 'byor ma rnams kyis brda phyag rgya'i yi ge rnams so/_/de bzhin du spun zla'i dpa' bo rnams kyis sbyin pa'i brda'i lan
[\[201b.3\]]bshad pa/_skyes pa zhes bya ba la sogs pa nas rkang mar zhes bya ba la sogs pa'i bar rnams so/_/'di rnams kyi dgos pa dang byed pa gsungs pa/_bskyed pa zhes bya ba la sogs pa ste tshigs su bcad pa gcig gis dgos pa'o/_/de ltar gang las skyes
[\[201b.4\]]'chad par 'gyur ba'i byang chub kyi sems zhu ba'i khams kyis te/_dus rnams kun du zhes bya ba ni bud med dang skyes bu la sogs pa'i lta ba sum cu rtsa drug ste/_de rnams kyi rdo rje 'chang gi sku dmigs pas kyang khams sna tshogs pa dga' bas 'ju ba'o/_/dngos
[\[201b.5\]]po med pa des rnal 'byor pa rnams kyi ye shes can skyes bu la sogs pa ye shes kyi rnam pa sum cu rtsa drug rnams kyis lhan cig skyes pa 'byung bar 'gyur ro/_/de nyid 'dir zhing rnams su zhes bya ba ni sngon du bshad pa'i ri rab dang 'khor lo'i ra ba la sogs
[\[201b.6\]]par 'gro ba de de bzhin du bshad do/_/byed pa gsungs pa/_byang chub sems dpa' zhes bya ba la sogs pa ste/_gzugs la sogs pa nas ye shes kyi mthar zhes bya ba ni gzugs dang tshor ba dang 'du shes dang 'du byed dang rnam par shes pa dang ye shes te drug
[\[201b.7\]]'gyur rnams kyis sa'i khams dang de ltar yang chu dang me dang rlung dang nam mkha' dang ye shes te drug drug 'gyur rnams su 'gyur ro/_/de'i rang bzhin ni rim pa ji lta ba rnams su brda rnams kyang shes par bya'o/_/nges par bshad don 'chad pa'o/_/zhes bya ba ni
[\[202a\]]
[\[202a.1\]]rnam par brtags pas DA ni skyes bu'o zhes bya ba la sogs pa'i don du 'chad cing ston pa ste/_'on kyang khams drug gi skabs las khams kyi 'du shes nyid dpa' bo dang dpa' mo'i dbang phyug gi khams kyi gzugs zhes bya ba ste/_de ltar re re'i nang du zhes bya ba
[\[202a.2\]]ni khams kyi rnal 'byor ma rnams kyi dbus su ste/_'od ldan ye shes gzugs can ma/_/zhes bya ba ni 'chad par 'gyur ba'i yi ge bshad pa'i 'du shes rnams kyis so/_/mkha' spyod ces bya ba ni khams kyi rnal 'byor ma de rnams kyi snying po rnams su gyur pa dang de'i dus kyi'o/_/
[\[202a.3\]]da ni 'od ldan ma'i yi ge rnams kyi skye gnas las skye ba'i rigs pas nges pa'i tshig bskyed pa gsungs pa/_de'i 'od zer zhes bya ba la sogs pa nas bde ba'i gnas zhes bya ba'i bar gyis mdor bsdus pa'i don to/_/de yang 'di'i 'od ces bya ba ni 'di thams cad kyi nang
[\[202a.4\]]du ste mkha' spyod kyi tshig gis so/_/de'i phyir de'i 'od zer ni nus mthu'o/_/de yang mngon par shes pa'i mtshan nyid can gyi ye shes sum cu rtsa drug rnams bsgrubs nas so/_/de ci zhe na gsungs pa/_sngon du bshad pa rnams kyi DA skyes bu zhes bya ba la sogs pas te
[\[202a.5\]]de rnams kyi rang gi thugs kyi dgongs pa shes pa'o/_/de ltar/_bde ba kun gyi gnas la bzhugs/_/zhes bya ba ni de rnams kyi rang rang gi thugs kyi dgongs pa rnams kyis sems kyang bde ba thams cad ni 'od gsal ba rnams su ste de'i gnas la bzhugs pa mo'o/_/slar
[\[202a.6\]]yang re re'i gsungs pa rab tu lta ba zhes bya ba la sogs pa ste/_pra'i yi ge'i don no/_/bsgom pa zhes bya ba la sogs pas b+ha'i yi ge'i don no/_/rdo rje zhes bya ba la sogs pas pa'i yi ge'i don no/_/rnon po'o zhes bya ba la sogs pas tI'i yi ge'i don no/_/de
[\[202a.7\]]nyid bshad pa/_gnad dang gnad rnams su lta zhes bya ba ni lus thams cad du ste gtsug tor la sogs pa'i mtshams rnams dang spro ba'i gnas rnams su'o/_/de rnams su/_sgo brtsegs mtha' nas bzung nas ni/_/zhes bya ba ni gnad kyi bu ga'i nang du son pa rnams su
[\[202b\]]
[\[202b.1\]]'od ldan ma'i reg pa'i bde ba byed pa lta bu'i rtsa rnams te/_de 'od ldan ma snying por bshad pa mkha' spyod ces bya bar 'du shes so/_/de yon tan gang gi rkyen gyis/_yang de nyid b+ha'i yi ges gsungs pa/_sgom pa'ang rnam rtog bdag nyid do/_/zhes bya ba ste rnam par rtog pa'i
[\[202b.2\]]bdag nyid kyi sems zhes bya ba ste ye shes rnam par rtog pas 'dres pa'i bdag nyid can kun rdzob kyi gzugs kyi bdag nyid can te/_de bsgom pa yang spangs pas mtshan nyid thams cad la gnas pa zhes bya ba'i don to/_/de yang ji ltar nyams su myong zhes bya ba'i
[\[202b.3\]]yi ges gsungs pa/_rdo rje sa 'og sbyor bdag nyid/_/ces bya ba ni/_'dir lus kyi steng ni rtsa ba la 'og ni yal gar 'gyur ro/_/de'i tshe rdo rje sa 'og ni gnas dang steng gi yal ga las kyang rdo rje'i nor bur son pa sna'i dbugs kyi rnam par bzung bar gyur pas sa
[\[202b.4\]]'og tu rab tu 'jug pa ste dpral bar ro/_/gnas de nas slar yang dbye bar bya ste rtsa thams cad ces bya ba ni rtsa stong phrag bdun cu rtsa gnyis rnams khyab par 'gyur ro/_/dus thams cad du nyams su myong ba zhes bya ba'i don to/_/de yang byang chub kyi sems rgyu mtshan
[\[202b.5\]]ces zhu ba tI'i yi ges bshad pa/_rnon po ni rgyun mi 'chad par goms pas te/_bar ma chad pa'i sbyor ba de 'gyur ba'o/_/gang gis bdag nyid kyi gtum mo rab tu 'bar ba na rnam par rtog pa thams cad thal bar byas pas rnal 'byor gyi bdag nyid rab tu
[\[202b.6\]]gsal ba mthar thug par son pas 'od gsal ba'i bdag nyid du 'gyur ro zhes bya bar dgongs so/_/bshad pa 'dis mdor bsdus pas 'od ldan ma'i yi ge ni de de bzhin du bshad do/_/de ltar 'od ldan ma dpyod pa'i rdzu 'phrul gyi rkang pa zhes bya ba ni mi zhes bya
[\[202b.7\]]ba ni yid do/_/'od gsal bar thim pa las yang 'dod chags la sogs pa'i skyon rnams kyis mi gos pa'o/_/mAM zhes bya ba ni de'i cha can rnams kyi sems kyi rnam par rtog pa'i grangs su bya ba rnams dang sngon du byas pa rnams kyi sems can gyi ris su byung ba yang
[\[203a\]]
[\[203a.1\]]de mthong bas 'od gsal du bshad pas 'grol ba'o/_/sa zhes bya ba ni khams gsum gyi bdag nyid kyi gzugs thams cad byang chub kyi ngo bo rnams kyi yongs su 'jog pa de ni rdzu 'phrul te 'gro ba'i ngang tshul gyis rkang pa ste 'od ldan ma rab tu gsal ba'i
[\[203a.2\]]ye shes kyi rang bzhin gyi shes rab ces bya ba'i don to/_/de ltar oD+yaN gyi gnas su zhes bya ba ni sngon du bshad pa'i rim pas de'i gnas la sogs par byas nas kun du spyod pa'i bdag po nyid kyis byas nas so/_/da ni slar yang 'od ldan ma'i bdag po'i dkyil 'khor
[\[203a.3\]]gyi 'khor lo bsgom pa dang /_de bzhin du rdzu 'phrul gyi rkang pa dang gnas la sogs pa mdor bstan pa'i rgyas par bshad pa gsungs pa/_dkyil 'khor 'khor lo zhes bya ba la sogs pa bshad pa'i 'od ldan ma'i rnal 'byor ro/_/de'i dbus su ni de'i rang bzhin du thams
[\[203a.4\]]cad bya'o/_/rang gi nus pas rnal 'byor 'grub pa zhes bya ba'i tshig gis so/_/de ji ltar rnal 'byor 'grub ce na/_'o na sgrub par gyur pa'i sbyor bas grub pa'i sgra'i rnal 'byor grub par 'gyur ro zhe na/_de'i rtsod pa dang bcas so/_/gzhan gyi the tshom gsungs pa'o/_/
[\[203a.5\]]de ni bden te 'on kyang rnal 'byor zhes bya ba ni chos thams cad kyi ro gcig par byed pa ste de yang sngon du chos thams cad mi rtag pa dang 'dus ma byas pa la sogs pas nges par byed de/_de'i phyir de grub po/_/de'i tshe yang sems can blo bur ba rnams la dri ma blo bur bas
[\[203a.6\]]bsgribs pa rnams kyi bsam pa'i rnal 'byor ma grub ste/_de cis zhe na/_ma rig pa'i dbang gis thams cad rtag pa la sogs pa'i gzugs su so sor snang ngo /_/yang khyad par can du sems sbyangs pa rnams kyi dgongs pa ma yin no/_/de'i tshe de rnams la yang rtsod
[\[203a.7\]]pa med do/_/de bzhin du yang bcom ldan 'das kyi gsung gis gnas la sogs pa'i ming gi yi ge rnams kyis kyang grub pa de gsungs pa/_o'i yi ge zhes bya ba la sogs pa ste/_gnas skabs 'dir oD+yaN gyi gnas kyi yi ge bzhi rnams kyi nges pa'i tshul
[\[203b\]]
[\[203b.1\]]gyis dngos grub bzhin du 'dod pa rnams kyi 'jug par byed do/_/gang gis mi shes pa spong zhing rang bzhin rang gi ngo bo 'thob pa'o/_/de ltar e yig phyi mo 'byung ba'i bdag ces bya ba ni phyi mo'i sgra'i yi ge brjod pas gzhom du med pa'i ye shes te de yang srog gi rlung g.yo
[\[203b.2\]]zhing g.yo ba nyid kyis rnam par gzung bas brtan par bya ba ste/_'od gsal ba nyid du 'gro'o/_/de ltar rgyu mtshan gang gis bya zhe na/_Di'i yi ge gsungs pa/_skar ma'i bdag po zhes bya ba la sogs pa ste/_skar ma'i bdag po ni zla ba ste de'i byang chub kyi sems kyis bsrub pa dang srubs pa'i
[\[203b.3\]]dus rnams su srog gi rlung gis mi 'pho bar byas nas khyod kyis kun mkhyen rnams kyi zhes bya ba ni yul dang yul can rnams kyi bsam pa med pa'i dngos por 'gyur ba'o/_/dbang po la sogs pa spangs pa'o zhes bya ba ni dbang po rnams la sogs pa ni rnam par shes
[\[203b.4\]]pa brgyad rnams te/_de nyid de'i tshe dus rnams su spangs pa ste rang dang gzhan gyi cha dang bral ba rnams so/_/gal te de srid rang dang gzhan gyi cha dang bral ba de'i tshe ci 'grub gang gis 'grub gsungs pa/_'di bden te dngos po thams cad brdzun pa'i rnam par brjod
[\[203b.5\]]par bya ba dang brjod pa dang bral ba'i ngag gang yin pa de 'grub pa'o/_/grub pa yang skyes bu'i dbyibs la sogs pa sna tshogs pa'i dngos po'i gzugs mi bden pa'i 'khrul pa tsam de yang med pa ste/_de yang 'jig rten kun rdzob tu bcom ldan 'das kyi gsung
[\[203b.6\]]gis ya'i yi ge rgyas par bshad pas gsungs pa/_yang zhes bya ba la sogs pas te ya yig dang ni a yig gzugs zhes bya ba ni srog gi rlung sangs rgyas rnams kyi sku thams cad du ste/_rkang pa'i mtha' nas mgo bor te zhes bya ba ni slar yang lus thim par
[\[203b.7\]]'gyur te/_chos ston pa tsam gyi 'du shes tsam gyis sems can gyi don gyi rgyur ro/_/de nyid slar chos ston pa rnams kyi na'i yi ge'i rgyas par bshad pa ste/_thams cad nA da tsam la brten/_/zhes bya ba ni theg pa gsum la sogs pa rnams kyang nA da rang gis
[\[204a\]]
[\[204a.1\]]rig pa'i gzugs las sems tsam du gsal ba'o/_/de'i phyir rang 'byung chos ni brjod pa'o zhes bya ba ste/_sngon du 'di rnams kyi bya ba blo'i rang bzhin du nye bar spyod pa rnams kyi ste/_mnyam pa'i dus su yang sangs rgyas dang byang chub sems dpa'i gzugs nyid
[\[204a.2\]]chos su 'byung ba'o/_/de'i phyir grub pa ste dngos po thams cad kyang sngon du grub pa zhes bya ba'i don to/_/de ci der dngos po thams cad grub pa'i gzugs kyis 'jug par byed gsungs pa/_de ltar yi ge bzhi rnams zhes bya ba ste/_o Di ya na'i yi ge rnams rim pa ji lta
[\[204a.3\]]bas sku zhes bya ba ni o'i yi ge ni sprul pa'i sku'o/_/chos zhes bya ba ni Di'i yi ge ste chos kyi sku'o/_/sogs pa'i sgras longs spyod rdzogs pa'i sku dang lhan cig skyes pa'i sku dag pa'i yi ge dang nA'i yi ge dag gis so/_/ming gi yi ges thams cad de ltar bral bas
[\[204a.4\]]gzung ba dang 'dzin pa la sogs pas sangs rgyas su 'gyur ro/_/de yang ji ltar zhe na dpyod pa'i rdzu 'phrul gyi rkang pa'i rgyas par bshad pas de bzhin du de ltar gsungs pa/_mi yang zhes bya ba la sogs pa ste/_mi'i yi ges yid de stobs bcu dang mi 'jigs pa la sogs
[\[204a.5\]]pa'i yon tan dang ldan pa'i rnam par rtog pa med pa'i bdag nyid can no/_/de'i tshe de'i cha shas kyi ye shes de nyid yid de ji ltar sprin la sogs pa dang bral ba'i nam mkha' de bzhin du 'khrul pa thams cad dang bral ba'i ye shes ni yid de ye shes kyi rnam pa la zhugs pa'o/_/
[\[204a.6\]]de yang yod pa ste dpyod pa 'jig rten dang 'jig rten las 'das pa'i yon tan thams cad rab tu 'jug pa po 'di rdzu 'phrul gyi rkang pas gnas pa ste cho 'phrul la sogs pa 'jig rten gyi dbus su ston pa por 'gyur ba'o/_/sngon gyi ngag gi nges pa'i tshig sgrub pa'i phyir gzung
[\[204a.7\]]ba dang 'dzin pa la sogs pa dang bral ba'i sangs rgyas su 'gyur ro zhes bya ba ste/_yi ge 'di thams cad kyi brda la sogs pas mtshan nyid rnams bco lnga par yon tan thams cad kyi 'khor lor sbyin par bya ste/_brjod par bya'o/_/grol ba'i rgyus zhes bya ba ni ji ltar der gnas pa
[\[204b\]]
[\[204b.1\]]rnams kyi mtshan nyid de bzhin du gling 'dir thar pa'i rgyus bsgrub par bya ba ste/_yon tan thams cad kyi sgras cir 'gyur ba gsungs pa/_gzhan med ces bya ba la sogs pa ste/_yon tan kun bdag stong pa nyid/_/ces bya ba ni 'di rnams thams cad kyi yon tan rnams ni stobs
[\[204b.2\]]bcu dang mi 'jigs pa la sogs pas stong pa nyid rab tu gsal ba'i yon tan de de ltar rab tu gsal ba'i stong pa nyid kyi yon tan dang bral bas 'khor ba las dgrol ba'i rgyu thabs gzhan med pa yin no/_/de'i phyir sna tshogs pa'i thabs bsgrub par bya'o/_/'dir
[\[204b.3\]]gsungs pa/_'khor ba dngos po dngos med can/_/stong nyid 'gro ba'i rgyu bdag nyid/_/dngos po stong pa'i bdag nyid stong /_/stong nyid brjod pa'i smra bo rnams/_/stong nyid rang bzhin kun sngon du/_/'khrul pa stong pa nyid bdag lha/_/byung ba stong pa chen po ste/_/mi rnams
[\[204b.4\]]gang zag stong pa'o/_/thams cad stong pa'i go 'phang sngags/_/de stong sangs rgyas 'jig rten skyes/_/stong pa stong nyid gang tshe sems/_/chos bdag med pa'i mtshan nyid do/_/stong pa ting 'dzin sems rnams kyi/_/smig rgyu lta bu dang mnyam pa'o/_/bsgrub bya
[\[204b.5\]]bsgrub po dngos grub rnams/_/rgyu ni stong par 'gro ba yin/_/zhes mdo sde la la'i 'don pa mdor bsdus pa ste/_gzhan yang rgya che ba ni rgyal ba'i yum la sogs par gsungs pa ste/_'di ni nges pa'o/_/lhag ma rtogs par sla'o/_/dpal mkha' 'gro rgya mtsho rnal 'byor
[\[204b.6\]]ma'i rgyud kyi rgyal po chen po'i 'grel pa gru gzings las 'od ldan ma'i mtshan nyid kyi yi ge'i brda dang nges pa'i tshig dang dkyil 'khor gyi bdag po dang sangs rgyas kyi rang bzhin gyi spyod pa la sogs pa rnam par gzhag pa'i cho ga'i bshad pa rgyas par bstan pa ste
[\[204b.7\]]le'u nyi shu rtsa brgyad pa'o//_//sna chen ma la phyag byas nas/_/mtshon cha'i tshogs rnams kyi ni brda/_/rnal 'byor ma yi snying po nyid/_/rjes 'dzin tshar gcod bzod pa ste/_/ming yig la sogs dang ldan pa'i/_/gzugs can de kho na rig ma'i/_/
[\[205a\]]
[\[205a.1\]]bdag gi dran pa'i sngon song bas/_/de'i yang 'grel pa bshad par bya/_/da ni le'u nyi shu rtsa dgu pa'i bshad pa gsungs pa/_de nas rnal 'byor zhes bya ba la sogs pa ste/_rnal 'byor zhes bya ba ni phyag rgya'i brda'o/_/mi 'jug pas na mchog ste rnal
[\[205a.2\]]'byor thams cad kyi sgrol pa po nyid kyi phyir ro/_/gtso bo ni thog ma med pa'i dus su gang dang 'dra ba'i ye shes sgrub pa de dang 'dra ba ni gtso bo zhes bya ba ste/_'di rnams kyi bshad par bya ba'o/_/mtshon cha'i brda zhes bya ba ni mtshan ma'i brda'i dngos po ste mtshon cha rnams zhes
[\[205a.3\]]bya ba de bshad par bya'o/_/sna chen ma'i mchog gi sbyor bas lte ba'i dbus su a wa d+hU tI de'i dbus su sbyor ba srog dang rtsol ba'i rang bzhin can zhes bya ba'o/_/gzung bar gyur pa'i sbyor ba'i brda des phyag rgya 'chad par 'gyur ba rnams kyi rlung gi rang bzhin gyi rnal 'byor
[\[205a.4\]]ma rnams kyi 'char ba'o/_/de ltar 'dir phyag rgya gsungs pa/_'di la zhes bya ba la sogs pa ste/_'dir sngon du bshad pa'i bcom ldan 'das kyi g.yon pa dang g.yas pa'i mtshan ma rnams te/_de la phyag g.yon pa rnams kyi rnal 'byor ma rnams kyi phyag rgya'o/_/phyag
[\[205a.5\]]g.yas pa rnams ni dpa' bo rnams kyi phyag rgya'i lan te/_de ltar dril bu zhes bya ba ni lag pa g.yon pa'i mthe po'i tshigs su sdigs mdzub dang gung mo dag gi rtse mo reg la der gung mo'i sen mo'i rtsa bar ming med yongs su bzhag nas mthe'u chung cung zad rab tu brkyang
[\[205a.6\]]par gyur pa ni dril bu'i phyag rgya'o/_/khe Da zhes bya ba ni dpung pa brkyang pas khu tshur gyi tshul du gzung ba ni khe Da'i phyag rgya'o/_/mche ba zhes bya ba ni khu tshur bcings nas sdigs mdzub ko re ba'i rnam pa ni mche ba'i phyag rgya'o/_/gtun shing zhes bya ba ni dpung pa g.yon pa mtho
[\[205a.7\]]ba'i khu tshur mthe bong steng du byas pas gtun shing gi tshul ni gtun shing gi phyag rgya'o/_/zhags pa zhes bya ba ni gung mo dang ming med gnyis dgug par mthe bong rnam par bzung ste sdigs mdzub dang mthe'u chung gnyis rab tu brkyang pa ni zhags pa'i phyag rgya'o/_/thod
[\[205b\]]
[\[205b.1\]]pa zhes bya ba ni sor mo lnga kha phye bas brkyang pa bkug pa ni thod pa'i phyag rgya'o/_/gzhu zhes bya ba ni dpung pa g.yon pa phyogs su son par rab tu brkyang ste sdigs mdzub dang mthe bong gnyis rab tu brkyang nas lhag ma rnams kyi rtse mo lag pa'i dbus su reg pa ni gzhu'i phyag
[\[205b.2\]]rgya'o/_/kha T+wAM ga zhes bya ba ni mthe bo'i tshigs su gung mo'i rtse mo reg la lhag ma rab tu brkyang nas cung zad bkug nas kha T+wAM ga'i tshul ni kha T+wAM ga'i phyag rgya'o/_/po ti zhes bya ba ni rab tu bskyed cing brkyang pa'i lag pa'i dbus ma gsum bkug pa byas pa ni po ti'i
[\[205b.3\]]phyag rgya'o/_/pi Da Da ni zhes bya ba ni khe Da'i tshul bzhin te 'on kyang dpung pa cung zad steng du byas pa ni pi Da Da na'i phyag rgya'o/_/sdigs mdzub ni ji lta ba bzhin no/_/g.yer ka'i phreng ba zhes bya ba ni zhags pa'i phyag rgya bzhin te 'on kyang lag pa bsgribs par gyur pa ni
[\[205b.4\]]g.yer kha'i phreng gi phyag rgya'o/_/lcags sgrog ces bya ba ni mthe'u chung la sogs pa gcig la gcig rgyab kyi gnad du reg ste mthe bong rengs par byas pa ni lcags sgrog gi phyag rgya'o/_/brag ces bya ba ni sor mo thams cad rang rang gi rtsa ba rnams su bkug par
[\[205b.5\]]byas nas brkyang pa ni brag gi phyag rgya'o/_/dur khrod kyi rdul zhes bya ba ni khu tshur bcings pa'i tshul gyis so/_/b+ho ka ka zhes bya ba ni khu tshur khar reg pa ni b+ho ka'i phyag rgya'o/_/Da ka zhes bya ba ni dpung pa gyen du brkyang pa ni Da ka'i phyag rgya'o/_/yang na khu tshur byas
[\[205b.6\]]nas rgan po bskyod pa yang ngo /_/pags rlon zhes bya ba ni sor mo 'phyang bar gyur pas bkug ste rengs pa'i lag pa ni pags pa rlon pa'i phyag rgya'o/_/skra'i lan bu 'phyang ba zhes bya ba ni dpung pa dpyangs pas sor mo rnams phye ste kha 'og tu rab tu brkyang pa ni
[\[205b.7\]]lan bu'i phyag rgya'o/_/ro bsreg bskul ba'i shing bu zhes bya ba ni sdigs mdzub chu gri'i rnam par gzung ba'i phyag rgya'o/_/ga da'i dbyug pa zhes bya ba ni khu tshur bcings te sdigs mdzub dbyug pa'i rnam par gzhag pa ni ga da'i phyag rgya'o/_/phub ces bya ba ni
[\[206a\]]
[\[206a.1\]]khe Da'i tshul ni phub kyi phyag rgya'o/_/mgo bo ni mgo bo khu tshur gyi tshul ni mgo bo'i phyag rgya'o/_/keng rus zhes bya ba ni gung mo dang ming med rab tu brkyang ste mthe'u chung dang sdigs mdzub bkug nas lag pa gyen du byas pa ni keng rus kyi phyag rgya'o/_/zor ba de bzhin
[\[206a.2\]]zhes bya ba ni khu tshur byas nas sdigs mdzub 'khyil pa'i rnam par byas pa ni zor ba'i phyag rgya'o/_/mig ces bya ba ni sdigs mdzub mthe bo'i gdong la reg ste rab tu brkyang nas bkug pa ni mig gi phyag rgya'o/_/mkhal ma zhes bya ba ni mthe bo'i steng du sor mo thams cad sbyar ba
[\[206a.3\]]ni mkhal ma'i phyag rgya'o/_/gnye ma zhes bya ba ni lan gsum du lag pa bskor bar bya'o/_/spen pa zhes bya ba ni keng rus kyi tshul ni spen pa'i phyag rgya'o/_/phur bu zhes bya ba ni khu tshur bcings nas mthe'u chung rab tu brkyang ba ni phur bu'i phyag rgya'o/_/sa bon gang ba zhes
[\[206a.4\]]bya ba ni sor mo thams cad gyen du rab tu brkyang nas rtse mo bkug ste kha dang kha rnams la reg pa ni sa bon gang ba'i phyag rgya'o/_/sog le zhes bya ba ni sor mo thams cad kyi phyed bskum pa ni sog le'i phyag rgya'o/_/khab ces bya ba ni sdigs mdzub rtse mo'i rnam pa mthe bos rtsa
[\[206a.5\]]bar reg pa ni khab kyi phyag rgya'o/_/lus kyi pags pa zhes bya ba ni mi'i pags pa ste sngon bzhin du pags pa rlon pa'i tshul du bzung bar bya'o/_/char 'bab sprin zhes bya ba ni sor mo lnga rnams kyi rtse mo'i cha rnams phrul mthur du bskyod pa ni sprin char 'bab pa'i phyag rgya'o/_/
[\[206a.6\]]shing zhes bya ba ni dpung pa'i steng du lag pa'i sor mo'i tshul ni shing gi phyag rgya'o/_/lcags kyu zhes bya ba ni khu tshur byas nas sdigs mdzub 'khyil pa'i rnam par bkug nas bzung ba ni lcags kyu'i phyag rgya'o/_/phyag rgya'i lan gsungs pa/_rdo rje zhes bya ba la sogs
[\[206a.7\]]pa ste/_de ltar yang lag pa g.yas pas sbyin par bya'o/_/de la rdo rje zhes bya ba ni gung mo dbus su byas nas lhag ma rtse mo'i rnam pas phyogs bzhir gzhag pa ni rdo rje'i phyag rgya'o/_/ral gri zhes bya ba ni sdigs mdzub steng du bzung nas ral gri'i khu tshur gyi tshul ni/_
[\[206b\]]
[\[206b.1\]]ral gri'i phyag rgya'o/_/mdung rings zhes bya ba ni khu tshur gyi bcings nas gung mo rab tu brkyang pa ni mdung gi phyag rgya'o/_/rtse gsum zhes bya ba ni rgan po dang mthe'u chung bzung ste sor mo lhag ma rnams steng du kha phye bar byas pa ni rtse gsum pa'i phyag rgya'o/_/dgra sta zhes bya ba ni
[\[206b.2\]]sor mo thams cad rab tu brkyang ste mthe bong gyen du bskyod pa ni dgra sta'i phyag rgya'o/_/gri gug ces bya ba ni khu tshur bcings te sdigs mdzub rab tu brkyang nas der sdigs mdzub kyi tshigs gnyis par mthe bos bkab pa ni gri gug gi phyag rgya'o/_/mda' zhes bya ba ni gung
[\[206b.3\]]mo dang ming med dang mthe'u chung bskums te mthe bong gis bzung nas sdigs mdzub brkyang ste mda'i lag pa'i tshul du byas pa ni mda'i phyag rgya'o/_/gsal shing gis phug pa zhes bya ba ni sngar bshad pa'i keng rus kyi tshul du bzung ngo /_/tho ba zhes bya ba ni khu tshur brdeg pa'i
[\[206b.4\]]rnam par byas pa ni tho ba'i phyag rgya'o/_/'khor lo zhes bya ba ni khu tshur bcings te sdigs mdzub kyi mthe bong gi rtse mo reg ste bskum pa ni 'khor lo'i phyag rgya'o/_/Da ma ru zhes bya ba ni khu tshur bcings nas rgan po bskyod pa ni Da ma ru'i phyag rgya'o/_/chu gri zhes bya ba ni
[\[206b.5\]]khu tshur byas nas mthe'u chung rab tu brkyang ba ni chu gri'i phyag rgya'o/_/dbyug pa zhes bya ba ni sdigs mdzub dbyug pa'i tshul du rnam par bzung ba ni dbyug pa'i phyag rgya'o/_/sor mo thams cad bskum nas reg pa 'dis ni rtse gcig pa'i phyag rgya'o/_/dung zhes bya ba ni khu
[\[206b.6\]]tshur byas nas sdigs mdzub la mthe bong gi rtse mos reg nas rtse mo'i rnam pa ni dung gi phyag rgya'o/_/zangs dung zhes bya ba ni khu tshur khar bzung ba ni zangs dung gi phyag rgya'o/_/dbyu gu zhes bya ba ni sdigs mdzub bskyod par gyur pa'i tshul gyis dbyu gu'i phyag rgya'o/_/rma bya'i
[\[206b.7\]]mjug ma der zhes bya ba ni sor mo lnga bskyod par gyur pa'o/_/bya rog gshog pa skra'i shad ces bya ba ni sor mo thams cad rab tu brkyang pa'i rtse mo reg pa'o/_/me'i thab ces bya ba ni lag pa brkyang ba'i sor mo bkug pa ni me'i thab kyi phyag rgya'o/_/ri bo dang zhes bya ba
[\[207a\]]
[\[207a.1\]]ni lag pa gyen la rab tu brkyang pa ni ri bo'i phyag rgya'o/_/dbyug pa ni sdigs mdzub steng du'o/_/me long zhes bya ba ni lag pa'i mthil steng du me long gi rnam par ston pa ni me long gi phyag rgya'o/_/pi wang zhes bya ba ni sor mo bzhi gyen du bya ba ni sor mo bzhi/_
[\[207a.2\]]byas nas rgan po bskyod pas thams cad la reg pa ni pi wang gi phyag rgya'o/_/rkang pa'i bol zhes bya ba ni lag pa rkang pa'i tshul du bzung ba'o/_/lag pa zhes bya ba ni rang gi lag pa bskyod par gyur pa'o/_/glo ba zhes bya ba ni khu tshur byas nas gung mo rab tu brkyang pa'o/_/rgyu
[\[207a.3\]]ma zhes bya ba ni khu tshur dbus stong par byas pa ni rgyu ma'i phyag rgya'o/_/rA hu zhes bya ba ni sor mo rab tu brkyang nas bskum ste mgo bo'i tshul ni rA hu'i phyag rgya'o/_/sgrog ces bya ba ni khu tshur gyi nang du mthe bong sbyar bas sgrog gi phyag rgya'o/_/gdos zhes bya ba ni khu tshur
[\[207a.4\]]bcings nas mthe bong mthar bzung ste gung mo dang ming med nang du brkyang ba ni gdos kyi phyag rgya'o/_/du b+hus zhes bya ba ni tho ba bzhin te lag pa thal gong du sbyar ba ni du b+hu sa'i phyag rgya'o/_/dra ba zhes bya ba ni lag pa brkyang ba'i sor mo 'phyang bar 'gyur ba kha phye ba ni
[\[207a.5\]]dra ba'i phyag rgya'o/_/ske bcad ces bya ba ni mthe'u chung dang ming med mthe bos mnan nas gung mo dang sdigs mdzub rkang pa'i tshul du 'phyang bar bstan pa ni mgo med lus kyi phyag rgya'o/_/mar nag 'bar ba zhes bya ba ni lag pa brkyang pa byas nas mthe bong
[\[207a.6\]]sbyar te gzhan phyed bskum nas lag pa lan gsum bskor ba ni 'bar ba'i mar khu'i phyag rgya'o/_/'jigs byed gzugs zhes bya ba ni rang gi spyi bo lag pas mnan nas kha 'jigs par byed pa'i rnam par bstan pa ni 'jigs byed gzugs kyi phyag
[\[207a.7\]]rgya'o/_/'di rnams kyi dgos pa dang byed pa gsungs pa/_rlung zhes bya ba la sogs pa ste/_ma lus rlung gi rang bzhin no/_/zhes bya ba ni phyag rgya dang phyag rgya'i lan thams cad rlung gi rang bzhin gyi nang gi bdag nyid de/_de brdas rab tu 'jug ste/_de'i tshe de'i rigs
[\[207b\]]
[\[207b.1\]]zhes bya ba ste zhing skyes ma la sogs pa'i rnal 'byor ma 'di rnams thams cad kyi rang rang gi rigs kyi rjes su mthun pa'i gzugs kyi rang gi mtshan ma rang gis 'dzin pa rnams su 'gyur ro/_/gcig tu na mtshan ma tsam ma yin te gang dang gang zhes bya ba ni rang gi lus kyi
[\[207b.2\]]dbyibs kyang ste de de bzhin du bshad do/_/de ltar rjes su 'dzin pa dang tshar gcod par nus pa rlung gi mtshan ma'i rang bzhin rnams sems can rnams kyi rang rang gi dus su 'byung bar byed pa ni dgos pa'o/_/de'i slar yang byed pa gsungs pa/_bco brgyad ces bya ba la sogs
[\[207b.3\]]pas te/_'dir stong pa nyid bcu drug ni rab tu grags pa ste/_bco brgyad pa ji ltar zhe na gsungs pa/_pha rol tu phyin pa'i tshul la ni stong pa nyid bcu drug ste/_de ni der rab tu grags pa ste gsang sngags kyi tshul 'dir lhag pa'o/_/de gang ye shes dang rnam par
[\[207b.4\]]shes pa'i bdag nyid can gang zag gi bdag med pa'i stong pa nyid dang /_de bzhin du chos kyi bdag med pa'i stong pa nyid do/_/de ltar snying rje yang bco brgyad ces bya ba ni nges pa'i tshig gis stong pa nyid gang yin pa de dngos po rnam par dpyod pa'i rkyen gyis ni snying rje'o/_/
[\[207b.5\]]de ltar sum cu rtsa drug go/_/de ltar 'di rnams su yang grub pa'i rkyen gyis ma 'dres pa la sogs pa phyag rgya'i lan sum cu rtsa drug gis shes par bya'o/_/de'i phyir bshad pa'i rnal 'byor ma'i phyag rgya'i mtshan nyid de yang skye bo thams cad kyi rang bzhin du 'gyur ro/_/tha mal
[\[207b.6\]]pa de ji ltar zhe na gsungs pa/_'dir yang sems can thams cad kyi rnam par gzhag pa thams cad mnyam pa'i dus kyi rigs kyi tha mal par 'dus byas pa rnams so/_/de ji ltar sems de kho na las thams cad du 'gro ba yin zhe na/_de ltar legs pa byas pa dang
[\[207b.7\]]nyes pa byas pa'i gzugs rnams su 'gro ba drug tu sangs rgyas la sogs pas 'byung bar 'gyur ro/_/da ni 'dir rnal 'byor ma rnams kyis nges pa'i go 'phang gis gnas pa rnams kyi byed pa ngan pa spangs pa rnams kyis sangs rgyas 'thob ste/_ming gi yi ge'i
[\[208a\]]
[\[208a.1\]]rab tu sbyor ba la sogs pas gsungs pa/_sna chen ma zhes bya ba la sogs pa ste shar pa zhes bya ba ni sngon du bshad pa'i phyag rgya'i rang bzhin gyi bag chags kyi mtshan nyid gang gis sangs rgyas nyid ster ba po ste rang gis zhes bya ba ni mngon sum du skye ba 'di nyid kyis
[\[208a.2\]]te de de bzhin du bshad do/_/mA zhes bya ba la sogs pas mA'i yi ge'i don te mA ni dbus ma las steng du gtsug tor la sogs pa'i mtha' nas mthe bo'i mthar de la blta zhing blta bas gsang bar byas nas mthar sbyar bar bya'o/_/ma byung bar thams cad du thim par song ba'i bsam pa
[\[208a.3\]]las so/_/de'i phyir 'jig rten chen po la khyab pa sangs rgyas rnam par shes pa'i rgyun sngon gyi chos la yongs su 'dris pas thams cad mkhyen pa nyid nye bar bsags pa las phyis sems can rnams la khyab pa ste sna tshogs gzugs can nor bu ji bzhin no zhes bya'o/_/hA'i yi
[\[208a.4\]]ge'i don gsungs pa/_hA zhes bya ba la sogs pa ste bshad pa'i lta ba'i sbyor bas phreng ba phyar ba'i nA da'i bdag nyid do/_/thams cad du zhu bas mtshams rnams su yang ngo /_/de'i tshe rang gis rig pa'i hA'i yi ge nA da ni sgra tsam gyi rang bzhin gyi bde ba'i rang bzhin gyis rab tu phrad pa ste/_
[\[208a.5\]]de 'phyang ba'i kha ni 'og tu 'phyang ba zhes bya ba ni ye shes kyi rang bzhin no/_/bdag gi zhes bya ba la sogs pas rnam par rtog pa thams cad dang bral ba de ni sangs rgyas te gzhan med do/_/nA'i yi ge'i don gsungs pa/_nA da zhes bya ba la sogs pas te/_'dis hA'i yi ge'i don kun rdzob
[\[208a.6\]]kyi don du ston pa ste/_de ltar nA dar gnas zhes bya ba ni dpral ba nas kha 'og tu 'phyang ba de'i ba thag dang 'dra ba byang chub kyi sems kyi skud pa thams cad du bde ba gnyis su med pa'i phreng ba ste khams kyi snal mas te des de ltar sbyor bas mi 'pho ba ste/_de'i de ltar sA'i yi ges
[\[208a.7\]]gsungs pa/_sgrub thabs zhes bya ba la sogs pa ste mngon par rtogs pa'i man ngag gis 'khor lo bzhi la sogs pa'i sbyor ba'i bdag nyid do/_/de'i A li kA li sngon byung ba zhes bya ba ni dbugs 'byung ba dang dbugs 'jug pa rnam par gzung bas 'pho ba med par
[\[208b\]]
[\[208b.1\]]'gyur ba ste/_de ltar yi ge bzhis brtags pa ni ma hA nA sa'i yi ge bzhi phyag rgya'i mngon par brjod pa nyid de chos zhes bya ba ni chos kyi phyag rgya ste thog ma'i yi ges so/_/las zhes bya ba ni las kyi phyag rgya ste gnyis pas so/_/dam tshig ces bya ba ni dam tshig gi phyag rgya ste gsum
[\[208b.2\]]pas so/_/phyag rgya chen po yi ge bzhi pas so/_/rang bzhin can zhes bya ba ni sngon du bshad pa'i mA la sogs pa'i yi ge bzhi'i sbyor ba rnams phyag rgya'i rang bzhin te de de bzhin du bshad do/_/da ni gnas la sogs pa'i ming gis yi ge'i rnam par gzhag pa dang rdzu 'phrul
[\[208b.3\]]gyi rkang pa rnams su yang ste sgrub thabs kyi le'ur le'u 'di nam mkha'i 'khor lor yongs su bzhag pas 'du ba dang /_de bzhin du dkyil 'khor gyi bdag po 'dir sngags las byung ba'i gsungs pa/_gnas zhes bya ba la sogs pas de phyed dang bcas pa'i tshigs su
[\[208b.4\]]bcad pas mdor bstan pa'i tshig rnams te de ltar rtogs par sla'o/_/de la rgyas par bshad pa rnams gsungs pa/_thog ma zhes bya ba nas 'joms pa'o de yang ni zhes bya ba'i bar du phyed dang bcas pa'i tshigs su bcad pa gnyis rnams kyi gnas kyi yi ge rnams kyi'o/_/
[\[208b.5\]]sems zhes bya ba la sogs pa phyed kyis rdzu 'phrul gyi rkang pa'i'o/_/ye shes zhes bya ba la sogs pa phyed kyis nam mkha'i 'khor lo'i'o/_/dkyil 'khor zhes bya ba la sogs pa nas phaT phaT ces bya ba'i bar rnams kyis kyang bdag po bsgom pa'i'o/_/thog ma zhes
[\[208b.6\]]bya ba la sogs pas a'i yi ge gsungs pa/_thog ma tha mar sna'i dbugs/_/zhes bya ba ni sngon du bshad pa'i mA la sogs pa'i sbyor ba ste/_de yang phyag rgya bzhi'i mtshan nyid rnams su bzhi po rnams su 'di shin tu rgyas par bshad pa ste/_dbu mar rab tu zhugs pa na gtsug
[\[208b.7\]]tor la sogs pa nas rkang pa'i mthe bo'i bar du de de bzhin du gsungs so/_/de'i phyir/_'jig dang gnas dang ldang ba spang bar bya/_/zhes bya ba'i don to/_/hA zhes bya ba la sogs pa dang sngon ma'i dbus su zhes bya ba la sogs pas ra'i yi ges gsungs pa/_mtshon zhes
[\[209a\]]
[\[209a.1\]]bya ba ni lta ba'i sbyor bas tshigs thams cad du zhu ba'i byang chub kyi sems rang gis rig par mtshon pa ste sems kyi yongs su chags pa tsam nyid de yang spangs pa ni mtshon pa bral zhes bya ba ste rnam par rtog pa thams cad dang bral ba'i pha rol tu phyin pa'i rnal 'byor ma
[\[209a.2\]]thams cad de/_sangs rgyas kyi gzugs kyis thams cad sgyu ma grub pa rnal 'byor ma'i rang bzhin nyid kyis 'khor ba'i 'khor lor zhugs shing de la brten pa'i ye shes kyi rang bzhin gyis rol pa zhes bya ba'i don to/_/nA da zhes bya ba la sogs pas kyang sngon gyi bu baM zhes bya ba
[\[209a.3\]]la sogs pas te/_bu'i yi ges yang gsungs pa/_bu baM zhes bya ba ni slar yang byang chub kyi sems kyi snal ma bde ba'i gzugs gnyis su med par sgra'i bdag mo 'gro zhes bya ba ni sgra'i yon tan rnams su bkang ba ste sgra ni dbyangs kyi bdag nyid de sa'i yi ge sngon ma'i bar
[\[209a.4\]]phyi nas ra'i yi ges tsheg drag ste ha'i yi ge e byas nas de ltar saHste bdag mo bzhin haM du 'gro'o/_/swa'i yi ge gzhan pa'i yang ba phyi bas u'i yi ger 'gyur ba ste bdag mo byang chub kyi bu mo gnyis su med pa'i gtsang sbra ldan ma de'i dbus su gaM ga 'bab pa mo zhes bya ba
[\[209a.5\]]ste/_de nas rtsa gaM ga 'pho ba med pa'i byang chub kyi sems kyi ye shes 'bab pa mo'o/_/sbyor ba gang gis 'bab pa gsungs pa/_sgrub thabs zhes bya ba la sogs pa ste/_sngon du bshad pa'i gnyis zhes bya ba la sogs pas kyang d+ha'i yi ges gsungs pa/_gzhu 'gengs
[\[209a.6\]]pa'i sbyor bas zhes bya ba ni gzhu 'gengs pa ni ji ltar gzhu yis bskyod par gyur pas 'ben 'bugs te/_'bugs pa po ni de bzhin du srog dang thur sel dag gis gzhu'i rgyud drangs pas rnam par bzung bas 'pho ba med pa ste rdo rje dang pad+ma yongs su sbyor ba las zhes bya ba'i
[\[209a.7\]]don to/_/'di byas pas dgos pa cir 'gyur ba gsungs pa/_mda' zhes bya ba la sogs pa ste 'di ni shes par bya ba'i tshig gi don to/_/de ltar mtshon zhes bya ba ni sngon du bshad pa ste bstan pas rnam par rtog pa med pas mtshon pa dang bral ba zhes bya ba'i
[\[209b\]]
[\[209b.1\]]don to/_/de yang ni zhes bya ba ni sems zhes bya ba la sogs pas rdzu 'phrul gyi rkang pa'i don te/_sems rnam par rtog pa med pa'i bdag nyid can sngon du bshad pa'i gzhu 'gengs pa'i sbyor bas 'gugs te/_gang du gtsug tor gyi bar du byas nas/_des rdzu 'phrul gyis spogs
[\[209b.2\]]par byas so zhes bya ba'o/_/nam mkha' 'khor lo las gzhan gyi gnas su spogs par bya ste/_de yang ye shes zhes bya ba la sogs pas sgrub thabs kyi le'ur nam mkha'i 'khor lor phyag rgya'i brda 'chad pas dpa' bo dpa' mo'i dbang phyug ma rnams kyis der bskyed pa ste de
[\[209b.3\]]yang ye shes ma'i mngal can bzhin zhes bya ba ste ji ltar ma'i mngal na gnas pa'i skye bo rnams kyi sems ye shes tsam gyi gzugs kyi thams cad du dbye ba med pas bltas pas so/_/de bzhin du rnal 'byor pa rnams kyi sems rnam par rtog pa med pa ye shes kyi bdag
[\[209b.4\]]nyid can nam mkha'i 'khor lo la sogs pa thams cad du rnam par dpyad par bya'o/_/snying po la sogs par 'chags pa zhes bya bar dgongs so/_/de gang gi gzugs kyis bskyed pa gsungs pa/_dkyil 'khor 'khor lo zhes bya ba la sogs pas te/_rgyu 'dis
[\[209b.5\]]bskyed pa ste/_slar yang dkyil 'khor gyi 'khor lo sngon du bshad pa'i mtshan nyid can gyi dbus su bsgom par bya ste sna chen po 'dis bzhugs par bya ba'o/_/de ltar shes rab thabs zhes bya ba la sogs pa thams cad rtogs par sla'o/_/'on kyang sngon du bshad pa'i rigs pas
[\[209b.6\]]kun du spyod par bya ba'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las sna chen po'i brda'i cho ga'i mtshan nyid dang ming gi yi ge la sogs pa'i rnam par gzhag pa dang /_de bzhin du bdag po'i rang bzhin gyi rnam par
[\[209b.7\]]gzhag pa rgyas par bstan pa'i cho ga le'u nyi shu rtsa dgu pa'i bshad pa'o//_//dpa' blo ma la phyag byas nas/_/nye ba'i gnas kyis gang bdag gis/_/lus brda'i rang bzhin can gyis ni/_/de yi bka' yis rgya cher byas/_/da ni sum cu pa dpa' bo'i blo gros ma'i
[\[210a\]]
[\[210a.1\]]brda la sogs pa'i bshad pa gsungs pa/_de nas lus zhes bya ba la sogs pa ste/_dpa' blo ma'i rab sbyor bas zhes bya ba ni 'chad par 'gyur ba'i yi ge la sogs pa'i rab tu sbyor ba ste de yang rab tu sbyor ba ni phyag rgya dang phyag rgya'i lan 'di rnams thams cad la
[\[210a.2\]]mngon par 'brel par bya'o/_/gang gis de ltar lha rdzas lus skyes zhes bya ba ni de'i nye bar spyod pas de dang mnyam par 'gro ba ste rjes su dran pas so/_/de'i mdzes shing brgyan pa'i lus kyi brda bshad par bya'o zhes bya bar 'brel to/_/de ji ltar zhe na gsungs pa/_mgo bo zhes bya
[\[210a.3\]]ba la sogs pa nas lto ba zhes bya ba'i bar rnams ni rnal 'byor ma rnams kyi phyag rgya lus kyi gnas sum cu rtsa drug rnams su lag pa g.yon pas reg pa'o/_/de bzhin du 'di la rnal 'byor ma rnams kyis lan gyi phyag rgya sbyin par bya ba de gsungs pa/_gling bu zhes bya ba la sogs
[\[210a.4\]]pa nas rin chen zhes bya ba'i bar rnams kyis de ltar rnam pa du ma'i rang rang gi tshul rnams kyis sbyin par bya ba ste/_/'dir rtogs par sla bas kho bos ma bris so/_/da ni phyag rgya 'di rnams kyi gnas dang rnal 'byor ma'i ming gi yi ge'i sgo nas dgos pa dang byed pa'i rnam par gzhag
[\[210a.5\]]pa gsungs pa/_go drang zhes bya ba la sogs pa ste/_tshigs su bcad pa gcig gis mdor bstan pa'o/_/dad pa'i dbang po zhes bya ba ni byang chub kyi phyogs kyi rang bzhin can te/_de ltar gsungs pa/_'dzag pa'i snying po las skyes bde/_/phung po khams sogs khams la'o/_/
[\[210a.6\]]rdo rje pad+ma yongs sbyor ba'i/_/phyag rgya'i sbyor ba rab tu gnas/_/gnyis kyi dngos po rab spang zhing /_/ye shes tsam gyi nang du son/_/lan gyi phyag rgya'i rang bzhin gyis/_/sil snyan sogs kyis kyang sgrar 'gro/_/dbang po rnams kyi bder son pas/_/gang dang der ni lhung ba'o/_/
[\[210a.7\]]rang bzhin 'dir mi shes bya ste/_/yang dag sangs rgyas dngos gzugs can/_/dngos po gzugs ni bsam dpyad de/_/de dngos sangs rgyas 'du shes so/_/de'i phyir byang chub phyogs kyis ni/_/chos ni rang gis dad dbang po'o/_/de ltar rgyu yi lam du ni/_/dpa' blo ma bzhin gnas
[\[210b\]]
[\[210b.1\]]pa'o/_/don dam par ni ye shes nyid/_/thams cad sangs rgyas rang bzhin 'gyur/_/zhes bya ba'o/_/mdor bstan pa'i tshig rnams kyi dgos par gyur pas na de bzhin du rgyas par bshad pa'i tshig rnams su byed par kun rdzob kyi sgo nas gsungs pa/_bI zhes bya ba lhan skyes zhes bya ba la
[\[210b.2\]]sogs pa ste/_de ltar slar yang bI zhes bya ba la sogs pa'i tshigs su bcad pa gnyis kyis ni bI'i yi ge'i don to/_/mtshan mo zhes bya ba la sogs pas gcig gis ra'i yi ge'i don to/_/chen po zhes bya ba la sogs pas phyed kyis ma'i yi ge'i don to/_/de las skyes zhes
[\[210b.3\]]bya ba la sogs pa phyed kyis tI'i yi ge'i don zhes bya ba ste/_'dir ji ltar zhe na/_bI zhes bya ba lhan skyes skad la zhes bya ba ni bral ba'i gzugs nyid kyis te/_de ji ltar zhe na/_bI zhes bya ba rnam par 'joms pa ste/_de ltar bdag nyid las skyes pa'i rtog pa thams cad ni 'dod
[\[210b.4\]]chags dang bral ba ste/_lhan cig skyes pa'i skad cig tu rgyud sna tshogs pa rnams su gsungs pa ste/_lhag ma bral ba'i dga' ba zhes bya ba nyams su myong ba'i mtha'i nyid kyi tshig gis khyad par du 'phags pa'i 'dod chags bsgom pas rab tu gsal bar
[\[210b.5\]]mthar thug par son pa ni bla ma'i man ngag gis te mi mo'i pad+mar zhugs pas min zhes bya ba'o/_/'dod chags dang bral ba ni lhan cig skyes pa'i skad de/_de yang sum cu rtsa drug dngos bdag nyid can zhes bya ba ste/_phung po la sogs pa bla ma'i man ngag gis 'dod chags
[\[210b.6\]]chen pos zhu bas khams re re 'dod chags dang bral ba nyid du 'gro'o/_/de gsungs pa phung po zhes bya ba la sogs pa ste las zhes bya ba ni las kyi dang po'o/_/las can zhes bya ba ni las kyi dbang po'i yul lo/_/phung po la sogs pa de rnams su zhe na/_gzugs dang
[\[210b.7\]]tshor ba dang 'du shes dang 'du byed dang rnam par shes pa dang ye shes so/_/sa dang chu dang me dang rlung dang nam mkha' dang ye shes kyi khams rnams te/_yul gyi sgra ni de bzhin 'dir/_/zhes bya ba ni gzugs dang sgra dang dri dang ro dang reg dang chos rnams dang drug go/_/
[\[211a\]]
[\[211a.1\]]dbang po zhes bya ba ni mig dang rna ba dang sna dang lce dang lus dang yid ces bya'o/_/las kyi dbang po zhes bya ba ni ngag dang lag pa dang rkang pa dang bshang lam dang gci lam dang ye shes so/_/las kyi dbang po'i bya ba'i yul rnams ni smra brjod dang len pa dang 'gro ba dang bshang
[\[211a.2\]]ba dang gci ba dang khu ba 'dzag pa rnams so/_/de ltar drug drug gi rim pas sum cu rtsa drug de rnams su'o/_/phung po la sogs pa nang du son pa zhes bya ba ni nges par thim pa nyid thob pa ste ye shes ni ye shes kyi rang bzhin nyid kyi phyir ro/_/de'i phyir lhan cig skyes pa'i rang bzhin gyi mtshan
[\[211a.3\]]nyid de gzhan sangs rgyas kyi dngos po la sogs pa spangs par gyur pa ma yin pa zhes bya ba'i don to/_/de ltar lhan cig skyes pa la slob par 'gyur ba'i rnal 'byor pa rnams kyi ngag tu nyams su myong bar 'gyur ba de gsungs pa/_mtshan mo dang nyin mor zhes bya ba la sogs pa ste
[\[211a.4\]]'dis kyang ra'i yi ge'i don te gsungs pa/_mtshan mo zhes bya ba ni rtsed mo'i dus so/_/nyin mo zhes bya ba ni bza' ston la sogs pa'i dus so/_/de yang ji srid nyi ma phyed nas nam phyed ni mtshan mo'o/_/nam phyed nas nyi ma phyed kyi bar du ni nyin mo'o/_/'di'i rab tu sbyor ba re re byas nas
[\[211a.5\]]mnyam pa'i dus rnams su lhan cig skyes pa'i rdzogs pa'i byang chub rjes su dran par byas nas g.yon pa dang g.yas pa'i rtsa a wa d+hU tIr rab tu bcug nas shes rab dang thabs kyi bdag nyid can gyi rnal 'byor bsgrub par bya'o/_/slar yang mtshan mo ni rtsa g.yon pa nas byang chub kyi sems 'bab pas
[\[211a.6\]]rtsed mo'o/_/de bzhin du nyin mo rtsa g.yas pa 'dod chags khrag las byung ba rnam par rtog pa thams cad za ba'am bza' ba dang nyin mo'i dus dag go/_/de ltar shes rab thabs bdag nyid can du zhes bya ba ni bshad pa'i sbyor bar bsgom pa la gnas pas phyi rol kyang bsgrub par
[\[211a.7\]]bya'o zhes 'dis gsungs pa/_lhan skyes zhes bya ba la sogs pa ste/_de rnams zhes bya ba ni shes rab dang thabs kyi bdag nyid can gyi sbyor ba grub pa'i rgyus nyams su myong ba ni las kyi phyag rgya dang lhan cig mngon sum du bsgrub par bya ba ste/_de rnams ni sum cu rtsa drug tu dbye bas phye
[\[211b\]]
[\[211b.1\]]ba'i lhan cig skyes ma'i rnal 'byor ma rnams sum cu rtsa drug gi rigs las byung ba sngon du bshad pa'i bram ze mo la sogs pa'i le'u bco lnga par yon tan gyi 'khor lo ste/_de rnams rang gis dbang bskur ba'am sngon du dbang bskur ba rnams la nye bar mkho ba lnga la sogs pa rnams kyi mchod pa byas
[\[211b.2\]]nas thams cad lo brgyad gnyis lon pa'i rnam pa nyams dga' ba mo 'dod chags chen po'i dga' rtsed dang sgrub pa po la dga' ma snying rje la gnas par bde bar gshegs pa'i lam rnams la dga' ma rnams la sna tshogs pa'i bza' ba dang btung ba la sogs pa dam tshig gi rdzas 'byor pa dang
[\[211b.3\]]bstan pa rnams kyi tshim par bya ste sna tshogs pa'i yid du 'ong ba'i gos dang rgyan la sogs pa dbul bar bya'o/_/de 'khor lo'i dbus su bung ba mo la sogs pa'i ka ra Na dang bcas pa de rnams thams cad la 'dod par bya'o/_/de yang legs par bslab pa sna tshogs pa'i 'dod pa'i bstan
[\[211b.4\]]bcos rnams kyis kyang de de ltar rgya cher bstan pa'i don du gsungs pa/_shA li shing dri zhim pos ni/_/nyams dga' byug par ldan pa de/_/bde ba mchog tshim bde byas nas/_/yid du 'ong ba zhi bar 'gyur/_/gsol zas sna tshogs rdzas rnams kyis/_/go ku da ha na sogs che/_/mkha' rgyu kha na ma tho
[\[211b.5\]]med sogs pa/_/char pa'i rgyun bzhin nges 'byung ba'i/_/bza' ba ro drug la sogs pa/_/rang rang zhim pa dbul bar bya/_/chags chen rgyas pa'i bdag nyid kyis/_/'bab pa bsil ba'i chu bzhin no/_/bza' btung rnam pa sna tshogs pa/_/sha sogs shA li skyes rnams so/_/'dod chags
[\[211b.6\]]chen po mi smra ste/_/rang gi bu bzhin dam bdag nyid/_/btung ba sna tshogs su ra'i rdzas/_/rang gzhan yang dag rig bde ba/_/spangs pa rnal 'byor rnams kyis ni/_/nor bu'i rtser skyes reg pa btsir/_/mchod pa nyer spyad lnga rnams dang /_/sna tshogs dri yi rdzas de bzhin/_/dga'
[\[211b.7\]]ba med pas de rnams su/_/bde ba'ang brjod pa spang pa'o/_/rnal 'byor dbang phyug rang bdag gi/_/sbyor bdag g.yo med sems brtan pa'o/_/lha mo la ni dam du 'khyud/_/bshad pa'i bza' ba ston mos dang /_/btung ba bur chang skyur rgun chang /_/byed pas nyams par mi 'gyur
[\[212a\]]
[\[212a.1\]]te/_/'pho ba med pa'i bde ba byed/_/sems ni rgyas pa chen por byed/_/de bzhin du yang bshad pa/_gang gi su ra shin tu mang po rnal 'byor ma'i tshogs kyi g.yul ngor sems can mang po tshim par bya ba'i rgyur yid du 'ong bas myos byed khyer nas 'ongs nas 'thung bar byed do/_/bde ba
[\[212a.2\]]chen po'i sems kyi stobs kyis phyugs rnams za ba'i 'khrul 'khor bzhin 'bab ste ma mchu'i bdud rtsi dam par bzung ba'i sna tshogs pa'i dris dgang bar byas shing spro ba dang ldan par byas pa des so so'i skye bo bsam brlag rnams kyi stobs 'phel te 'di ni byed pa'o/_/'di'i dgos pa
[\[212a.3\]]gsungs pa/_chen po zhes bya ba la sogs pa ste/_ma'i yi ge'i don to/_/de ltar dam tshig chen po 'dus pa zhes bya ba ni nang gi bdag nyid du yang rnal 'byor ma thams cad kyi rang bzhin rtsa'i 'khor lo khams thams cad kyis kyang bcas pa'i byang chub kyi sems kyi rang bzhin gyi rdo rje nor bu'i
[\[212a.4\]]bu gar bde ba chen po'i dam tshig de'i dus su 'du ba ste thams cad kyi rang bzhin gyi pad+ma'i lte bar bde ba 'dod pa la bltas par gyur pas yang dag par rig par 'gyur zhes bya ba ni rdo rje dang pad+ma dag gi nor bu'i bar du mnyam pa'i bdag nyid rig pa ste rig pa zhes bya ba la sogs pas ta'i yi ge'i don
[\[212a.5\]]gsungs pa/_rang gi phyag rgya de las skyes/_/zhes bya ba ste/_bar du rig pa'i sbyor bas 'di las byung ba ni bshad pa'i spyi gtsug la sogs pa bstan pas phyag rgya dang phyag rgya'i lan gyi de'i tshul gyis bdag nyid du 'grub pa ste dpa' bo dang rnal 'byor ma rnams kyi brda'i bdag nyid kyis so/_/gzhan
[\[212a.6\]]du na 'grub par mi 'gyur bas tha mal pa'i rnal 'byor pa rnams kyis don med par 'gyur ro/_/rnal 'byor ma'i mtshan ma'i phyag rgya bstan pas dang de yang yongs su shes pas 'grub po/_/de'i phyir rang gi bdag nyid la so sor rtog pa rnams kyis gsang bas bla ma'i man ngag bsgom pas
[\[212a.7\]]bsgrubs te mngon par shes pa cung zad thob nas de'i tshe rol par bya'o zhes bya ba ste 'di ni bcom ldan 'das kyi nges pa'o/_/'dir bshad pa/_/'dir gal te de srid bar gyi dam tshig chen po 'dus pa'i pad+ma'i lte bar rig pa bdag med pa'i bde ba dngos po thams cad dang bral ba'i bde ba yang
[\[212b\]]
[\[212b.1\]]med par 'gyur bas na/_bde ba tsam yang de'i tshe 'di las ci skye/_rang gi tshig dang 'gal lo/_/de'i phyir gsungs pa/_bcom ldan 'das kyi tshig gis go dA bA ri'i yi ge rgya cher bstan pa yin te/_de ltar spyod yul 'di zhes bya ba la sogs pa go'i yi ge'i don te/_de'i phyir khyod kyis gang bshad pa bden te 'on kyang
[\[212b.2\]]spyod yul 'di zhes bya bar ci bde ba de spyod yul ma yin pa mi nus pas mtshon par bya'o/_/sangs rgyas rnams su zhes bya ba ni phung po dang khams la sogs pa dang skye mched rnams su'o/_/thams cad 'od gsal ba'i rang bzhin la sogs pa ci zhe na/_de'i phyir rang gi rig pa'i rnal 'byor ma'i bde
[\[212b.3\]]ba zhes bya ba ste rtsa stong phrag bdun cu rtsa gnyis po 'di thams cad byang chub kyi sems rab tu 'bab pa'i bde ba gang byung ba de 'ongs te/_rdo rje las pad+mar 'pho ba'i bar rnams su de'i tshe skad cig ma mngon par rdzogs par byang chub pa'i skad cig ste rtsa thams cad sems dang sems las byung ba la
[\[212b.4\]]sogs pa tha mal pa rnams bde ba'i rang bzhin rnams rig pas bdag med pa'i byang chub po/_/de ltar lhan cig skyes pa dang longs spyod rdzogs pa dang chos kyi sku skye'o/_/sangs rgyas rnams kyi sprul pa'i sku'i rnam pa rnams su ni dpa' bo dang dpa' mo'i dbang phyug ma la sogs pa la skyon med do/_/de la slar
[\[212b.5\]]lhan cig skyes pa la sogs pa'i sku'i rnam par gzhag pa ji ltar zhe na/_de'i phyir de ltar ba'i yi ge gsungs pa/_gzungs zhes bya ba la sogs pa ste rdo rje nor bur 'dzin par gyur pas rdo rje'i nor bur bde ba chen po ste rtsa'i yi ges phyag rgya chen po bde ba chen po las lhan cig skyes pa'o/_/de'i
[\[212b.6\]]phyir de ltar bcu gnyis kyi nang du son pa gsor ba'i sbyor bas mi rnams kyi gang gi tshe de'i tshe longs spyod rdzogs pa'i skur 'gyur te rang gi nyams su myong ba'i phyir ro/_/de bzhin du chos kyi sku'i gsungs pa/_rdo rje zhes bya ba la sogs pa ste ba'i yi ge'i don te/_de ltar rdo rje'i rlung ni rab zhugs
[\[212b.7\]]pas/_/zhes bya ba ni bcu gnyis kyi mtha' rnams su son pas on+ya Na gyi bu gar son te slar yang dzA lan+d+ha ra'i bu gar 'ongs nas lte ba'i bar du'o/_/der ni kun don rnal 'byor skyes/_/zhes bya ba ni lte ba'i gnas nas a wa d+hU tIr rab tu zhugs te rtsa thams cad du thim pa nyid kyis kun gzhi'i
[\[213a\]]
[\[213a.1\]]rnam par shes pa'i rdo rje lta bur rab tu zhugs pas de'i tshe bar ma nyid du 'gyur ro/_/'od ces bya ba la sogs pas ra'i yi ge'i don te/_de ltar 'od zer slong ba'i bde ba'i zhes bya ba ni rtsa rnams su kun gzhi'i rnam par shes pa'i gnas las 'dzag pa'i dngos por 'gro ste mgo bo'i bar du
[\[213a.2\]]de de'i dus su mi 'pho ba ma yin pas te/_sngon du bshad pa'i dbang po gnyis kun du sbyor ba ma'i yi ge'i don gyis te/_de'i rab tu sbyor ba 'di rnal 'byor gyi dbang phyug nang gi bdag nyid kyi 'pho ba'i dngos po 'pho ba med pa zhes bya ba ste tha mal pa'i skad do/_/de'i phyir phyi rol du pad+mar son par
[\[213a.3\]]bya'o zhes bya ba ste dpe'o/_/gang gi phyir nang gi bdag nyid kyang yod de bar ma zhes bya bar dgongs pa'i don du'o/_/de'i bgrod par byos zhes bya ba la sogs pa ste/_de ltar yi ge la sogs pa'i don gyis shes par bya ste thabs dang bcas pas sgom pa'i dkyil 'khor gyi 'khor lo de'i phyir gsungs
[\[213a.4\]]pa/_/dpa' blo ma zhes bya ba la sogs pa ste/_de'i rang bzhin shes pa zhes bya ba ni sngon du bshad pa'i yi ge'i ming rnams kyi don gyi dkyil 'khor gyi 'khor lo de'i dbus su de'i rang bzhin du'o/_/'di'i yang dkyil 'khor gyi dbus su gtso mo zhes bya ba ni dpa' bo'i blo gros ma so sor snang ba'i
[\[213a.5\]]rnam pa'i rnam pa sum cu rtsa bdun gyi bdag nyid can bsgom par bya ste de'i bdag nyid du'o/_/rdo rje zhes bya ba ni rdo rje'i rlung ni rab zhugs pa'i zhes bya ba gsungs pas bar rnams su rang bzhin gyis 'od gsal ba'i bdag nyid can de de bzhin du gsungs pas so/_/rang gi ming du sngags ldan pa'o/_/zhes
[\[213a.6\]]bya ba ni rang gi bag chags kyi rnam par rtog pa'i yi ge'i sngags brda'i bdag nyid can de rnams sna tshogs pa'i rnam par rtog pa'i zas zos pas lhan cig skyes pa'i brtson 'grus zhes bya bas sum cu rtsa bdun gyi brtson 'grus kyi dbang phyug ma rnams kyi rnam pa'i rnam pa rnams kyi ming gi yi ge
[\[213a.7\]]rnams kyi sngags zhes bya ba ste sngags kyi yi ge rnams gsungs pa/_oM ka ma la zhes bya ba la sogs pas te rnal 'byor ma thams cad ces bya ba'i bar du de de bzhin du gsungs so/_/brtson 'grus kyi ming gis zhes bya ba ci ltar zhe na/_de gsungs pa/_brtson 'grus zhes bya ba la sogs pa ste
[\[213b\]]
[\[213b.1\]]brtson 'grus zhes bya ba ni 'jig rten pa rnams kyi spyi'i 'dod pa ste/_'on kyang rnal 'byor pa rnams kyi brtson 'grus 'dod chags chen po'i bdag nyid can gyi bde ba de kun du 'pho ba ste/_gang gis zhes bya ba ni go dA ba ri'i yi ge'i don gyis te/_de mngon par brjod pa las yang dag byung zhes bya ba
[\[213b.2\]]ni ye shes kyi ming gi yi ge zhes bya ba gos pa med pa'i rnam pa'i ming rnams zhes bya'o/_/yi ge'i rnam pa la sogs pa'i sbyor ba dang ldan pa 'dis nam mkha' lding byed pa ste mche ba can la sogs pa ldang bar byed de/_rnam par rtog pa thams cad kyi yul dang bral bas ye shes a wa d+hU
[\[213b.3\]]tIr 'bar ba'i bdag nyid kyis bza' bar bya ste gtum mo'i lce yis zhes bya ba'i don to/_/de'i phyir mchog gi lcer shes par bya ba ni mchog bzang po ste des gzung bar bya ba gsungs pa/_brda ni sngon du bstan pa can/_/zhes bya ba ste spyi gtsug la sogs rnams dang de las byung ba'i rnam par rtog pas
[\[213b.4\]]so/_/rnam pa gang gis she na/_de gsungs pa/_lan zhes bya ba la sogs pa ste/_lan gyi brda ni gzhan yod min/_/zhes bya ba ni lan gyi brda bstan pas brda gzhan gyi rgyus mi sgrub pa ste ye shes kyi yul gyi 'dod pa'am yang na gos pa med pa'o/_/de'i lan gyi brda ni lce'i lan gyis lces brda lan gyi lce'i
[\[213b.5\]]dbang po gnyis kyi rab tu sbyor bar gsungs pa ste/_'on kyang 'dir sngon du bshad pa'i rim pas kun du spyod pa la sogs pa shes par bya'o/_/'dir ni bcom ldan 'das dang rdo rje phag mo'i sgrub pa'i thabs ston pa'i rgyud kyi tshig gsungs pa/_sna tshogs zhes bya ba la sogs pas so/_/lhag ma rtogs par
[\[213b.6\]]sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las dpa' bo'i blo gros ma'i rang bzhin gyi spyi gtsug la sogs pa'i phyag rgya dang phyag rgya'i lan bstan pa'i cho ga'i mtshan nyid dang ming gi skabs rnams su dpa' bo'i blo gros ma la sogs
[\[213b.7\]]pa'i rnam par gzhag pa dang dkyil 'khor gyi bdag por de'i rang bzhin gyi man ngag gi mtshan nyid dang kun du spyod pa rgyas par bstan pa ste le'u sum cu pa'i bshad pa yongs su rdzogs so//_//mi'u thung ma la bdag phyag 'tshal/_/yi ge brda ni byed pa mo/_/ye shes kyi ni rten can te/_/de yi 'grel pa rgya cher
[\[214a\]]
[\[214a.1\]]bya/_/da ni le'u sum cu rtsa gcig pa'i bshad pa gsungs pa/_rab tu ston zhes bya ba la sogs pa tshigs su bcad pa phyed kyis rdo rje phag mo mi'u thung ma'i gzugs su zhugs nas de med pa rang gi rang bzhin gyi bcom ldan 'das la zhus pa ste/_khams thams cad kyi zhes bya ba ni yi ge ts+tsho ma'i brda
[\[214a.2\]]yis gzugs la sogs pa'i khams thams cad ye shes dang shes bya'i rnam par gzhag pa de rab tu ston cig ces bya bar 'brel to/_/de'i tshe gang zhes bya ba la sogs pas bcom ldan 'das kyis lan gyi tshig gsungs pa/_dri med dngos po zhes bya ba ste/_brda gang shes pas lus la sogs pa'i dngos
[\[214a.3\]]po 'di rnams thams cad dri ma med par rab tu ston pa gcig pa'i gzugs 'khor ba'i rgyun rnams kyang dri ma med pa nyid du 'gyur bas de ji lta ba'i rim pas bshad par bya yis nyon cig sgrub pa mo rdo rje phag mo rang gi rang bzhin mi'u thung ma rang gi dpa' bo dpal he ru ka'i gzugs la zhugs pa de'i bcom ldan
[\[214a.4\]]'das kyi tshig ces bya ba'i don to/_/de'i tshe shin tu dga' bas/_lha mo des 'di byed pa ste de gsungs pas so/_/zhes bya ba la sogs pa ste mchod pa'i bye brag go/_/ye shes zhes bya ba ni phyag rgya dang lan gyi phyag rgyas dam tshig gi sems kyi gzugs su zhugs pas de nyid de ltar 'di rnams su dbye bar bya ste
[\[214a.5\]]ye shes kyi rnam par kyang ngo /_/'chad pa 'gyur bas de'i brda'i yi ge rnams gsungs pa/_ka kha zhes bya ba la sogs pa ste/_de ltar thung ngu dang ring po rim pas phyag rgya dang lan gyi phyag rgya brjod pa 'dis shes par byas nas/_khyad par gyi phyag rgya zhes bya ba ni rnal 'byor gyi phyag rgya'i rang bzhin du rtsa so
[\[214a.6\]]sor rab tu zhugs par bya ste/_de nyid de ltar lus can thams cad kyi sgo glegs kyi gnas de'i tshe lhag par rtogs pa'i ka kA zhes bya ba la sogs pa bsams pas man ngag gi sgo sbyin par bya'o/_/bu ga gnyis zhes bya ba la sogs pas kyang ngo /_/de ltar skad cig la sogs pa nas sku zhes bya ba'i
[\[214a.7\]]bar du bzhi bzhi pa dgu rnams kyis de ltar sum cu rtsa drug tu 'gyur bas phyag rgya'i sgo nas de kho na nyid rnams so/_/de la skad cig ces bya ba ni rnam pa sna tshogs pa dang rnam par smin pa dang rnam par nyed pa dang mtshan nyid dang bral ba'o/_/bden pa bzhi rnams zhes bya ba ni lus dang ngag
[\[214b\]]
[\[214b.1\]]dang yid dang ye shes so/_/de kho na nyid ces bya ba ni bdag gi de kho na nyid dang sngags kyi de kho na nyid dang /_lha'i de kho na nyid dang ye shes kyi de kho na nyid rnams so/_/dga' ba zhes bya ba ni dga' ba dang mchog dang bral ba dang lhan cig skyes pa rnams so/_/sde ris zhes bya ba ni thams cad yod par smra ba la sogs
[\[214b.2\]]pa'o/_/'khor lo rnams zhes bya ba ni lte ba la sogs pa'o/_/e baM mA yA ji lta ba'i rim pa gzhag pa las so/_/sku rnams zhes bya ba ni chos dang longs spyod rdzogs pa dang sprul pa dang lhan cig skyes pa rnams so/_/bzhi po 'di rnams kyang de ltar mkha' 'gro rgya mtsho'i rgyud 'dir mdor bstan
[\[214b.3\]]pa ste rgyas par bshad pa gzhan du rtogs par bya zhes bya ba ni he'i rdo rje la sogs pa dang bde mchog gi rnal 'byor rnams su gsungs pa'o/_/de ltar re re'i khams rnams kyi skabs las 'dir skye bar 'gyur zhes bya bar dgongs pa'i don to/_/'on kyang de ltar de kho na nyid sum cu rtsa drug
[\[214b.4\]]gi bdag nyid mi'u thung ma'i ming gi yi ge'i rab tu sbyor ba las bskyed pa ste/_de gsungs pa/_mi'u thung zhes bya ba la sogs pa ste ming gi yi ge'i rab tu sbyor ba 'dis shes par bya ste/_sngags pas ni slob dpon gyi cho ga sngon du song bas phyag rgya ye shes mtshon par bya'o/_/de
[\[214b.5\]]ltar mkha' mnyam zhes bya ba la sogs pas kha'i yi ge'i don te/_mkha' mnyam sgo glegs phreng ba ni/_/zhes bya ba ni nam mkha'i rnam pa'i rtsa'i 'khor lo bzhir skyes pa dang sna tshogs pa'i bde ba rnams su phreng ba'i rnam par gnas pa ste/_de'i bdag nyid can gyi mkha' spyod ye shes dang rnam par
[\[214b.6\]]shes pa'i bdag nyid can rnal 'byor ma rnams de'i gnas su spyod pa zhes bya ba ni rang nyid bdag por spyod par 'gyur ro/_/gang gis bdag por 'gyur bar gsungs pa/_dag ces bya ba la sogs pas bA'i yi ge'i don te gang de dang po'i yi ge sngon du bshad pa'i thung ngu dang ring po dag gis
[\[214b.7\]]bshad pa'i phyag rgya dang phyag rgya'i lan rnams kyis so/_/de'i rang bzhin gyi bdag nyid du 'gog pas rang gi sems kyi spyod par nye bar 'gro ba ste rnam par rtog pa med pa'i rang bzhin zhes bya ba'i don to/_/de'i de ltar nges pa'i tshig gsungs pa/_gsang ba zhes bya ba la sogs pa ste/_
[\[215a\]]
[\[215a.1\]]ri'i yi ge'i don gyis sems dang sems las byung ba rnams kyis gsang ba'i ye shes kyi khams mtha' ma yin pa spros pa dang bcas pa nyid do/_/slar yang gsal 'thob ces bya ba ni spros pa med pa nyid de rang gi sems kun rdzob kyi bden pa rnams kyis so/_/rin chen rdo rje'i bar du lhan cig
[\[215a.2\]]skyes pa'i gzugs sna tshogs pa'i rnam pa rnams su mthong bar 'gyur te rnam pa med pa nyid kyis de'i bltas pa'i bar du zhes bya ba ste rdo rje dang pad+ma'i bar du gang mthong ba de de bzhin du bshad do/_/gzugs de rtags gang gis shes par bya zhe na de'i phyir gsungs pa/_thams cad ces bya ba
[\[215a.3\]]la sogs pa ste bzhi bzhi'i bdag nyid can zhes bya ba ni dga' ba bzhi po de yang re re la rnam pa bzhi rnams te/_de yang lus dang ngag dang yid dang ye shes kyi dga' ba rnams so/_/de ltar yang lus kyi mchog dga' la sogs pa sbyar bar bya ste de bzhin du lus kyi lhan skyes la sogs
[\[215a.4\]]pas so/_/de ltar lus kyi bral ba la sogs pas kyang ngo /_/dga' ba bcu drug rnams so/_/de thams cad bden pa'i sbyor bdag nyid ces bya ba ni lus la sogs pa'i gzugs kyi rang bzhin du lta ba de 'dis zhes bya ba ste de de bzhin du bshad do/_/da ni 'di'i slar yang rA me shwa rA la sogs pa'i yi
[\[215a.5\]]ge'i nges pa'i tshig bstan par bzhed pa gsungs pa/_rA me shwa ra zhes bya ba la sogs pa ste de bzhin du dad pa'i dbang po'i yang shes par bya'o/_/mchog tu rmad du byung ba zhes bya ba ni yi ge'i rigs pa 'dis ye shes kyi rnam pa'i gzugs zhes bya ba de gsungs pa/_'dod ces bya ba la
[\[215a.6\]]sogs pa ste rA'i yi ge'i don to/_/de ltar 'dod chags 'dod chags min 'dres pa zhes bya ba ni 'dod chags dang bral ba ni bral ba'i dga' ba'o/_/'dod chags ni mchog dga' ste de 'dres par gyur pas/_spyi'i lhan cig skyes pa'i skad cig la ye shes kyi rnam pa'i gzugs med pa'am yang
[\[215a.7\]]na yod pa'o/_/de'i tshe dri ma med pa de rnams kyis 'khor ba la gnas te mchog tu mya ngan las 'das pa ma yin no zhe na/_de'i tshe 'di nyid kyis bskyed par bya ba'i phyir gsungs pa/_me ni zhes bya ba la sogs pa ste me'i yi ge'i don te dbus su zhes bya ba ni lnga pa'i don du gnyis pa ste de nyid
[\[215b\]]
[\[215b.1\]]bshad pa dbus las bdud rtsi'i gnas las zhes bya ba ste/_byang chub kyi sems 'gro ba'i dus su de'i dbus su gang de lhan cig skyes pa de'i dbus kyi bar las bskyed pa'o/_/de nyid kyi khyad par ro/_/'byung ba lnga'i bdag nyid yid las zhes bya ba ni lhan cig skyes pa nyid 'byung ba lnga'i bdag
[\[215b.2\]]nyid can de des gzugs rnams su so sor snang ngo /_/rang gi sems zhes bya ba'i don to/_/ci'i phyir 'byung ba lnga yin de'i phyir yin gsungs pa/_dbugs zhes bya ba la sogs pa ste sha'i yi ge'i don to/_/de ltar dbugs kyi 'khor lo drug brgyas lhag pa'i stong phrag nyi shu rtsa gcig ste de
[\[215b.3\]]yang 'pho ba bcu gnyis kyi dbye ba rnams kyis dkyil 'khor lnga lngar 'gyur te/_sa dang chu dang me dang rlung dang nam mkha'i rang bzhin rnams te de ltar rgyun du de'i zhes bya ba ni lhan cig skyes pa'i gzugs 'byung ba lnga'i bdag nyid las skye bar 'gyur ro zhes bya ba'i don to/_/de bzhin gshegs
[\[215b.4\]]pa bza' bar bya ba ni de bzhin nyid kyi sar rab tu zhugs shing gshegs pa ni de bzhin gshegs pa ste de'i tshe de rnams su 'byung ba lnga rnams za ba ste dmigs pa med par byas pa'i don du dgongs pa'o/_/'di'i de ltar byas pa gsungs pa rol zhes bya ba la sogs pa ste/_ra'i yi
[\[215b.5\]]ge'i don gyis kyang ngo /_/'dir lha rnams ni mig la sogs pa'o/_/phung po la sogs pa rnams dang lag pa dang rkang pa la sogs pa dang dbang po'i bya ba la sogs pa rnams ni klu rnams so/_/yan lag sna tshogs pa la sogs pa'i khams rnams dang skye mched la sogs pa
[\[215b.6\]]rnams te de rnams la mkhas pas rol pa ni sngon du bshad pa'i sbyor ba la goms pas rtse zhing kun nas 'khor ba'i 'khor lor gnas pas so/_/des mngon par dus thams cad du skad cig thams cad du 'pho'o zhes bya ba ni sna tshogs pa'i gzugs spro'o zhes bya ba'i don to/_/de ltar
[\[215b.7\]]gzugs yang gang 'dra zhe na/_dpe ni bo la kak+ko la la skye bar 'gyur te/_gzugs gzhan mang po de'i phyir gsungs pa/_dgu zhes bya ba la sogs pa ste/_sgo dgu'i bdag nyid nam mkha' ni/_/zhes bya ba ni rtsa dbu ma ste de'i sgo rnams ni mig la sogs pa rnams te de rnams kyi dbus su ji ltar
[\[216a\]]
[\[216a.1\]]khyim dang khang pa brtsegs pa bzhin no/_/nam mkha' zhes bya ba ni de mngon par shes nas bzhi 'gyur zhes bya ba ni mngon du bshad pa'i mi phyed ma la sogs pa'i rtsa ste de ltar zhes bya ba la sogs pas de de bzhin du gsungs so/_/de ltar sgo 'di rnams kyi rdo rje phag mos sprul pa'i sku
[\[216a.2\]]mi'u thung ma lta bur 'dri ba gsungs pa/_sgo zhes bya ba la sogs pa ste/_dbye ba zhes bya ba ni rnam par shes pa'i 'gro ba yon tan skyon kyang kye bcom ldan 'das mi shes pas de'i rang bzhin ji ltar 'gyur zhes so/_/de nyid kyi lan gsungs pa/_nyon zhes bya ba la sogs pas te/_'dis tha mal pa'i 'khor ba pa
[\[216a.3\]]rnams kyi dge ba dang mi dge ba'i las rnams sems can rnams kyi 'pho ba'i dus su bshad par 'gyur ro/_/de'i phyir rnal 'byor pa rnams kyi sgo glegs sbyin par bya ste nam mkha'i rnam pa nyid kyis ye shes dang rnam par shes pa'i gzugs rdzogs pa ste thar pa'i gzugs kyi phyag rgya las zhes bya ba ni
[\[216a.4\]]nges pa'o/_/gzhan rtogs bar sla'o/_/da ni rnal 'byor ma rnams kyi sngon du bshad pa'i ye shes kyi rnam pa'i gzugs de rnams kyis rnam par dag pa sgom pa'i lam rnams su gsal bar mdzad pa gsungs pa/_rnam dag ces bya ba la sogs pa ste ye shes gsum zhes bya ba ni de ltar brtson 'grus kyi dbang po'i ye shes dang
[\[216a.5\]]gnyis pa dkyil 'khor gyi 'khor lo sgom pa dang gsum pa rdo rje dkar mo la sogs pa'i sa bon rnams su ste/_k+ShuM yuM huM suM s+m+r+yuM h+m+r+yuM y+m+r+yuM k+Sh+m+r+yuM h+yuM zhes bya ba'o/_/'dir brtson 'grus kyi dbang po lhan cig skyes pa'i rdzogs pa'i byang chub kyi rang bzhin no/_/dkyil 'khor gyi 'khor lo yang oM mo bi zhes bya ba la sogs
[\[216a.6\]]pas sngon du bshad pa'i rim pa rnams kyis rnal 'byor ma'i kun du spyod pa dang rdo rje la sogs pa'i sa bon rnams kyis rlung dang rlung gi rang bzhin gyi yi ge rnams so/_/de ltar ye shes gsum po rnams kyis re re'i rtsa yis rtsa rnams kyi sgo so so'i kha'i bu ga rnam par dag par bya'o/_/'dir bshad
[\[216a.7\]]pa/_rtsa yi gur gyi nam mkha' ni/_ye shes gzugs su de brjod de/_/dkyil 'khor dbang po'i sa bon gyis/_/bu ga chen po de srung ngo /_/gzhan du tha mal par 'gro ste/_/bde dang sdug bsngal zad par 'gyur/_/rnal 'byor ye shes gsum dag par/_/byas pas sdug bsngal mi myong ngo /_/gang gang bsgom pas rgyu
[\[216b\]]
[\[216b.1\]]dran no/_/de de'i nyams myong bcas par 'gro/_/rang gzugs gzugs brnyan de bzhin 'dir/_/sangs rgyas rang bzhin du ni ltos/_/nang gi dngos po'i bdag nyid can/_/ye shes tsam gyi go 'phang gnas/_/thams cad bden pa'i sbyor ba yis/_/dga' ba la sogs bzhi po ste/_/sgo glegs de bzhin 'dir bzhag pas/_/
[\[216b.2\]]lha rdzas dbang po yang dag 'byung /_/de yi gzugs ni bdag med par/_/'gro 'ong yod pa ma yin no/_/lhag ma rtogs par sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las mi'u thung ma'i yi ge'i ts+tsho ma'i brda'i mtshan nyid kyi cho ga'i rnam par
[\[216b.3\]]gzhag pa dang des de ltar ye shes kyi gzugs kyi rnam par gzhag pa la sogs pa rgyas par bstan pa ste le'u sum cu rtsa gcig pa'i bshad pa'o//_//dang por lang dbang rab btud nas/_/phyag rgya'i rnam grangs ston pa mo/_/ye shes kyi rkyen bdag nyid kyi/_/de yi 'grel pa rgya cher bya/_/da ni le'u
[\[216b.4\]]sum cu rtsa gnyis pa'i bshad pa gsungs pa/_slar yang zhes bya ba la sogs pa ste lhan cig skyes pa'i bdag nyid kyis mchod pa byas nas slar yang nas yang du'o byas te zhus pa de ltar gsungs pa/_dngos po zhes bya ba la sogs pa ste/_sna tshogs pa'i dngos po 'du shes rnams dang dngos po ye shes kyi
[\[216b.5\]]bdag nyid can rnams kyi kye bcom ldan 'das khyab bdag phyag rgya ji ltar yin de ltar dris pa'i lan gsungs pa/_nyon zhes bya ba la sogs pa ste/_rdo rje phag mo'i gzugs brnyan gyi bdag nyid kyi lang ka'i dbang phyug ma la gsungs pa ste/_de gsungs pa lhan cig skyes zhes bya ba la sogs pa nas smra bcad
[\[216b.6\]]de zhes bya ba'i bar du phyag rgya'i brda rnams kyi rnam grangs don ji lta 'di'o/_/slar yang lan gyi ts+tsho ma gsungs pa/_dang po zhes bya ba la sogs pa ste/_lhan skyes la sogs pa 'di rnams kyi ji ltar dang po'i yi ge sa'i yi ge la sogs pas de ltar 'di'i don gsungs pa/_ji ltar yi ge'i de bzhin don/_/zhes bya ba ste/_
[\[216b.7\]]mtshams kun du ni 'dzag pa ni/_/su ma na yi nang du ste/_/rtse mo'i rnam pa'i rtsa gsum ni/_/rang gi rang bzhin bdag tshor ba/_/yid ni bde bar 'gro ba ste/_/'dzin pa 'pho ba med pa tshe/_/lhan skyes su ni rab zhugs pa'i/_/rnam pa med pa 'thob par 'gyur/_/bde chen 'khor lor gyur pa ni/_/rab tu zhugs pas
[\[217a\]]
[\[217a.1\]]bgrod par byos/_/sems kyi yi ge'i yongs sbyor las/_/bsam pa ye shes pha rol 'gro/_/rtag pa'i rnam pa thob pa ste/_/rnam rtog med pa'i sems kyis so/_/bde ba'i bdag nyid mchog thob ste/_/kun nas yongs su spangs pas so/_/gti mug spong bar 'gyur ba ste/_/ye shes rnam par lta rnams kyi/_/rnam pa
[\[217a.2\]]gnyis kyi lam du ni/_/byang chub kun mkhyen bgrod par byos/_/rnal 'byor rgyun du bzung gyur pas/_/grong khyer mchog kyang 'grub gyur pa'o/_/don dam rang bzhin rnams su'o/_/chos kyi 'khor lo rab tu bskor/_/'di nyid rig par cung zad pa/_/rang rig bde ba chen pos so/_/mgo bor ba thag gzugs gang gis/_/sna
[\[217a.3\]]tshogs sgra yis gang 'gro ba/_/gsang ba'i yi ge'i rab sbyor bar/_/bdud rtsi nyi shu'i dbus las so/_/nang du son pa'i yid kyi ni/_/las kyis 'dod par 'gro ba'o/_/dpa' bo rnal 'byor ma rol te/_/nges par smra bcad byas pas so/_/de ltar de nyid ces rnal 'byor/_/lan gyi phyag rgya bstan par bya/_/zhes so/_/da ni 'di yis rnal
[\[217a.4\]]'byor lang ka'i dbang phyug ma'i yi ge'i rab tu sbyor ba dang ldan pa gsungs pa/_lang ka'i dbang phyug ces bya ba la sogs pa ste/_de ltar 'phyang zhes bya ba la sogs pas lang ka'i yi ge'i don te/_'phyang bar 'gyur ba'i sa bon gyi/_/zhes bya ba ni rkan gyi dbus nas 'phyang ba haM gi dbyibs zhes kha thur du bltas pa'i rtse
[\[217a.5\]]mor sems kyi sa bon thig le mtshon pa 'dzin pa po 'di rnal 'byor pa des de ltar mtshon pas de'i dbus su thams cad du brda zhes bya ba ni sngon du bshad pa'i rang bzhin du 'gyur ro/_/ge sar zhes bya ba la sogs pas de de ltar yi ge'i don te/_ge sar ye shes khams zhes bya ba ni de'i thig le la brten pa'i bde ba gang de
[\[217a.6\]]ge sar nyid de brjod du med pa'o/_/de la brten pa'i yid de ye shes kyi rnam pa nyid pas ye shes 'dzin pa po zhes bya ba'o/_/rang gi rang bzhin mtshan nyid do/_/zhes bya ba ni gang bshad pa'i lhan cig skyes pa la sogs pa phyag rgya sum cu rtsa drug de la de bzhin du bshad do/_/'di yang de ltar slar yang gsal bar bya ba'i
[\[217a.7\]]don du rang yod ces bya ba la sogs pas swa'i yi ge'i don gyi gsungs pa/_rang yod de mnyam zhes bya ba ste/_dbugs kyi lam du sna tshogs pa'i rang gi sems kyi rang bzhin rnam par 'phro bar byed de de gang gi tshe rnal 'byor pa sangs rgyas kyi gzugs su'o/_/pad+ma'i snying po ru ni gnas/_/zhes bya ba ni mgo
[\[217b\]]
[\[217b.1\]]bo'i thod par thig le'i nang du bshad pa'i don byed do/_/'di yis rnal 'byor gyis gnas pa na de'i tshe 'di'i rten cing 'brel par 'byung ba'o/_/ri ni zhes bya ba la sogs pas ri'i yi ge'i don gyi rnam par gzhag pa gsungs pa/_ri ni rnam shes 'gro ba ste/_/zhes bya ba ni rtsa thams cad mdor bsdus pas thig le'i nang du
[\[217b.2\]]son pa'i ye shes kyi gzugs kyi rnam par shes pa rab tu spro ba'o/_/de'i tshe khams thams cad du yid min no zhes bya ba ni 'di'i bsam pas/_ji ltar nam mkha'i rnam pa'i yid dngos po thams cad kyi nang du thim pa de bzhin du yid lus thams cad kyi khams kyi nang du thim par 'gyur ba'o/_/bag chags
[\[217b.3\]]kyi phyi rol du son pas so/_/de'i phyir lang ka'i bdag nyid du 'gro ba ste sngon gyi 'du shes la de'i dngos po'i ye shes su de nyid 'dres par gyur pa ste/_mig la sogs pas gang bltas pa der 'gro ba ste slar yang skye ba len par byed de rnal 'byor ma'i gzugs su'o/_/de ltar dbang phyug 'byung
[\[217b.4\]]po thams cad kyi mngal skyes la sogs pa ste/_de yang zag pa med pa rjes su 'dzin pa la sogs pa'i dngos po rnams kyis so/_/ye shes min pa dngos kun skyes/_/zhes bya ba ni rnam pa med pa nyid de 'di ni nges pa'o/_/de ltar slar yang de bi ko Ti la sogs pa'i ming gi yi ge rnams kyis
[\[217b.5\]]gsal bar gsungs pa/_de bi ko Ti zhes bya ba la sogs pa ste ston zhes bya ba ni de'i yi ge'i don te/_ston pa nyan no/_/der zhes bya ba ni rang gi lus kyi khams kyi nang du ma bsams pa'i ye shes kyis thim pa'i khams kyis so/_/gang nyid du brag ca bzhin no/_/'on kyang bi ni zhes bya ba ni pa'i
[\[217b.6\]]yi ge'i don gyis thams cad du 'gro ba'i ye shes te phyi dang nang gi bdag nyid rnams su khams kyis 'gro ba ste thams cad de ltar mi bden pa'i gzugs 'khrul pa tsam gang so sor bsal te/_gcig la gcig tha mal pa dang 'dus byas rnams kyis de'i tshe rnal 'byor pa rnams kyi 'khrul pa
[\[217b.7\]]nub par gyur pa ste 'gro ba'i sgra dang ye shes kyis so/_/'dir de bzhin du gang bdag gis 'dod chags dang bral ba zhes bya ba'i tshig gis shAkya thub pas rang gi phyogs rab tu ston pa'i ji ltar bdag shAkya thub pas 'dod chags dang bral ba'i rang bzhin du son pa rnam par rtog pa
[\[218a\]]
[\[218a.1\]]thams cad nub pas ye shes med cing ye shes ldan pa med/_ye shes kyang ni de bzhin yang 'dir blta bar bya/_/zhes so/_/de ltar gang gis rgyu mtshan yongs su bskyed ce na/_de'i tshe mkhar zhes bya ba la sogs pas ko'i yi ge'i don gang de gsungs pa/_mkhar rnams su ni rlung
[\[218a.2\]]rnams kyi/_/zhes bya ba ni srog la sogs pa bcu rnams kyi rgyus de rnams kyi bzung bar gyur pas ji lta ba'i rim pas sa bcu rnams su 'gro ste lhun gyis grub par rab tu 'bab pas so/_/ye shes bcu'i dbang gis bsgoms pa'i bdag nyid kyis bskyed pa ste/_ye shes bcu zhes bya ba ni du ba
[\[218a.3\]]la sogs pa ste de nyid kyi rigs pa dbang po rnams kyis mig la sogs pa'i bde ba de bzhin du rang rang so sor snang ba'i chos nyid kyi phyir ro/_/'di'i de ltar De ni zhes bya ba ni la sogs pas De'i yi ge'i don gyis gsal bar gsungs pa/_rdo rje'i nus par bshad ces bya ba ni rdo rje nor bur yongs
[\[218a.4\]]su rig pa'i ye shes de'i nus pa dang dbang po thams cad kyis de'i dbus su lhung ba ste/_de'i phyir yul gyi grong khyer du mi 'gro ba'i don du dgongs so/_/de de ltar rigs pas dran pa'i dbang po'i byang chub kyi phyogs kyi gsungs pa/_dran pa zhes bya ba ni sgra'i yi ge'i don te lhan cig skyes pa'i ye shes
[\[218a.5\]]gang du yid du rab tu brjod ces bya ba ni/_rdo rje nor bu'i dbus su yul thams cad la sogs pas lhan cig skyes pa'i yid kyis dran par gyis shig pa'o/_/de ltar de ni zhes bya ba ni rdo rje'i tshul gyi bdag nyid kyi byang chub sems dpa'i rnams kyi de de bzhin du bshad do/_/de ltar zhes bya ba la sogs
[\[218a.6\]]pa phyed dang bcas pa'i tshigs su bcad pas rnam par gzhag pa bshad par 'gyur ro/_/gzhan rtogs par sla'o/_/de ltar yang gang gi drin gyis thob par bya ba de gsungs pa/_brgyud pa zhes bya ba la sogs pa ste bla ma rdo rje 'chang gi zhal las zhes bya ba ni de ltar rdo rje 'chang
[\[218a.7\]]de'i zhal las man ngag gcig nas gcig tu brgyud pa las 'ongs pa'i lam gyi man ngag ston pa ste de lhag par rtogs par bya ba ste bdag gis kyang ma bshad de man ngag bcom par 'gyur bas so/_/me'i dkyil 'khor du zhes bya ba ni le'u bco lnga pa'i'o/_/da ni dkyil 'khor gyi 'khor lo
[\[218b\]]
[\[218b.1\]]bsgom pa gsungs pa/_rtsa bdun zhes bya ba la sogs pas te de ltar sngon bzhin du byas nas kun du spyod pa yang khyad par du'o/_/'di yis kyang rnal 'byor ma bsgom pas dngos grub ri bo'i sgra yis rgyu skar nyi shu rtsa brgyad rnams de de bzhin du gza' rnams te/_de rnams kyi sngags bzung
[\[218b.2\]]bas sgrub pa po 'grub ste grub pas rang dang gzhan la gnas pa'i dngos grub ster ro/_/de nyid slar yang thams cad du zla ba'i spyod bdag nyid ces bya ba ni/_rnal 'byor ma thams cad sman dang rgyu skar dang rtsa yang byang chub kyi sems su zhu bas 'grub po zhes bya ba'i don to/_/ci'i rang bzhin du
[\[218b.3\]]'grub pa gsungs pa/_nam mkha' rab tu 'jug 'gyur rnams/_/zhes bya ba ste/_nam mkha' ni mnyam pa'i chos kyi dbyings kyi rang bzhin las te/_'chad par 'gyur ba zhes bya ba ni phyag rgya'i le'u'i nang rnams su ste de ltar thams cad rtogs par sla'o/_/dpal mkha' 'gro rgya mtsho rnal 'byor
[\[218b.4\]]ma'i rgyud kyi rgyal po chen po'i 'grel pa gru gzings las lang ka'i dbang phyug ma'i ye shes kyi phyag rgya'i brda'i mtshan nyid kyi cho ga dang ming gi yi ge'i rnam par gzhag pa dang dkyil 'khor gyi 'khor lo'i bdag po'i rang bzhin dang 'di'i dngos grub kyi sgrub thabs nang gi bdag nyid dang de
[\[218b.5\]]bzhin du ye shes kyi nges pa'i tshig gi mtshan nyid dang rten cing 'brel par 'byung ba rgyas par bstan pa ste le'u sum cu rtsa gnyis pa'i bshad pa'o//_//rmad byung lha mor phyag byas nas/_/shing grib ma yi rang mtshan nyid/_/phyag rgya brda yi skad kyi ni/_/'grel pa gsal bar bri bar bya/_/da ni le'u sum cu rtsa
[\[218b.6\]]gsum pa'i bshad pa gsungs pa/_slar yang zhes bya ba la sogs pa ste/_gzhan zhes bya ba ni sngon ma la ltos pas gzhan te dgos pa dang byed pa'i phyag rgya zhes bya ba ni phyag rgya dang lan gyi phyag rgya dag gis 'chad par 'gyur ba'i sbyor ba'i dgos pa dang byed pa'i phyag rgya la sogs pa'i sgo nas de bshad
[\[218b.7\]]par bya'o zhes 'brel to/_/gang gis zhes bya ba ni phyag rgya la sogs pas te de de bzhin du bshad do/_/de ltar zla ba zhes bya ba la sogs pa gsungs pa/_zla ba dang ni nyi ma gzas gzung bar ni g.yon pa dang g.yas pa 'gog pas dbu ma'i nang du ye shes dang /_shes bya dag gis phyag rgya
[\[219a\]]
[\[219a.1\]]dang phyag rgya'i lan du gnas te bar chad med par bdud rtsi'i rgyun rtsa so sor brda byed de rnal 'byor ma rnams kyi rang gi mtshan nyid re re'i mthong ba'o/_/de ji ltar yang de phyi rol du zla ba dang nyi ma sgra gcan gyis bzung ba'i dus su yul dang yul thams cad du mthong ste rang gi mtshan nyid
[\[219a.2\]]do/_/de bzhin du 'di'i yang mthong bar gyur pa rnams kyi brda'i skad kyis gsungs pa/_po taM gi ni phyag byed pa'o/_/zhes bya ba la sogs pa ste/_de ltar po taM gi zhes bya ba 'di bshad pas gso bas thur sel btsir bas der 'ong ba ste po taM gi ni bde ba ste/_de shes na bsnyun med pa ste dga' ba
[\[219a.3\]]gang gi 'thob pa de de bzhin du bshad de 'di ni nges pa'o/_/de bzhin du pra ti po taM gi bsnyun gyi lan brjod pa ste mnyam pa de rang bzhin zhes bya ba'i don to/_/ga mu grong khyer mchog tu gshegs shig pa'o/_/lum pa yang sangs rgyas kyi yul nas byon cig pa'o/_/de ho ni rnal 'byor ma 'du ba'i grong khyer ro/_/
[\[219a.4\]]tsa dung kam ni mkha' spyod kyi sems zung zhig pa'o/_/hr-i da ya ni byang chub kyi sa bon no/_/ko ra wa ni dbang po rnams sod cig pa'o/_/ka ni ka lam bi ka dril bu 'khor bar byed pa ni 'od gsal ba'o/_/si ra ba rA ha gya gyu'i sems can te sgra'o/_/nyan pa mkhas pa rnams 'bigs pas rna ba'o/_/
[\[219a.5\]]man thA ni rdo rje bdud rtsi'i gnas ni pad+ma'o/_/na ra kun gzhi rnam par shes pa ste tshig gi don thams cad 'dus pa'o/_/tA li kA sgra'i bdag nyid can mkha' 'gro ma'o/_/na ra ka bdud rtsis gang ba'i rtsa spyi blugs so/_/a mu kaM ni cha shas bcu drug ste dur khrod do/_/kA bi la sgo glegs la sogs pa'i
[\[219a.6\]]sgo'o/_/swa pa ni rkang pa'i mthe bong la sogs pa nas ji srid gtsug tor gyi bar du gzhu'i dbyug pa lta bur brtan pa'i srog gi rlung gi bram ze'o/_/lhung ba der gnas pas thams cad du khyab pas rgyal rigs so/_/bi ra ti srid pa'i rtse mos rje'u rigs so/_/kru ra dngos po thams cad rtog pa med pas
[\[219a.7\]]dmangs rigs so/_/a na ta ni dngos po thams cad srid pa dang mya ngan las 'das pa za bas tsaN+Da lI'o/_/A li ka 'khor ba'i phyugs so/_/DA ki ni mya ngan las 'das pa'i gzugs can ma shes rab kyi rtsa ni sring mo'o/_/mu da kaM snying rje'i ro'i tshil lo/_/dan ta spar sha ni 'khor ba thams cad za bas lces so/_/
[\[219b\]]
[\[219b.1\]]b+hu k+Shi ta ni byang chub kyi rgyus zos so/_/tri Sh+tsi ni sems can rnams kyi lam la gzhug pa'i don du dri'i ngad can no/_/a gam ni zhes bya ba ni longs spyod rdzogs pa las sprul pa 'dzin pas gnas gang nas dpa' bo chen po che ge mo zhes bya ba la sogs pa'o/_/ki ra Na nam mkha'i me tog ste lam+ba zab pa'i lto ba'o/_/dan
[\[219b.2\]]ta bde ba chen po nyid pas rgod pa'o/_/ni ro d+ha steng dang 'og dag byang chub kyi sems kyi 'char ro/_/bi dz+nyA ba ti ye shes tsam gyi khams gsum du tshim pa'o/_/d+hu sma rtags la sogs pas sprin no/_/parba ta ni sna tshogs pa'i ting nge 'dzin gyi dbang gis bde ba'i rjes su 'brang ba bde ba 'dzag pas chu klung ngo /_/ang
[\[219b.3\]]gu l+ya phyag rgya chen po rnams kyi cha shas so/_/ba da na ni gtso bo yis rdo rje 'chang gi zhal lo/_/rA dzi ka ni thams cad du chos kyi ro la myang bas na lce'o/_/a n+d+ha ra ni stong pa nyid kyi bdud rtsi'i rang bzhin rnams kyi dpa' bo'i phreng ba'i so'i phreng ba'o/_/d+h+wa dza ni skye bo thams cad kyi dga' ba'o/_/de bzhin du ts+tshan+do ha gcig nas
[\[219b.4\]]gcig tu brgyud pa'i lung gi sgo nas 'ongs pas phreng ba ste sna tshogs pa'i man ngag gi bde ba'o/_/tsa la ni rnam par shes pa'i khams rlung gi rnam pas so/_/my-i ga pa ti ni dbugs kyi phyugs so/_/maN+Dal ni rang bzhin thams cad 'du bar byed pa'i gnas a wa d+hU tI mnyam pa'o/_/swA sa ni phung po'i rtsa bas lam
[\[219b.5\]]gyi bzhi mdo'o/_/dza na ni rtsa thams cad kyi bum pa can gyi sbyor bas 'gengs pas phal gu na'o/_/ma hA k+Shar ni rdo rje'i nor bu dag tu 'ongs pa ste rnam 'gyur med pa'i byang chub kyi sems phyugs chen po'o/_/ts+tsha ni g.yog pa ste mid pas lus ni ts+tsha ga la'o/_/na ni sna'i bu ga mthong ba ste srog mnyam pa a wa d+hU tI'i
[\[219b.6\]]sbyor ba ming yang 'ching ba ste der de ltar ting nge 'dzin gyi stobs 'phel ba ste ma ni yid kyi chags pas de 'dod pa ste ma he'o/_/b+ha de yang nang gi bdag nyid za ba ste 'di ni za ba'o/_/si ni bgegs dang log 'dren rnams gsod pas seng ge'o/_/bya ni theg pa gsum gyi bdag nyid kyis stag go/_/
[\[219b.7\]]s+tha ni de ltar gnas pa'o/_/mu kha paR+Sha ni sngags kyi theg pa chen po'i longs spyod pa za ba'o/_/dan+da paR+Sha ni dam pa'i chos kyi ro de'i yon tan gyis tshim pa'o/_/hri ga ni srid pa'i skabs kyi ngo tsha ba'o/_/shU n+ya paRa ni chos kyi dbyings la thams cad srub pas 'khrig pa'o/_/u tu paR+Sha ni snying ga'i
[\[220a\]]
[\[220a.1\]]nang du zhugs pa chos thams cad la mi dmigs pa ste/_thog ma'i ting nge 'dzin gyis de'i tshe de ltar gyis shig ces bya ba ste/_de ltar ye shes dang shes bya'i bdag nyid kyi phyag rgyar mchog tu mthun ma zhes bya ba ste rdo rje phag mo'i khyad par gyis so/_/'dir dgos pa slar bshad pa zhes
[\[220a.2\]]bya ba ni dpa' bo rnams kyis kyang lan gyi brda 'chad par 'gyur bas bshad pa ste sngon du bshad pas shes pa'i bdag nyid des bsrub par bya'o zhes bya ba ni rtogs pa tsam gyi bdag nyid kyis so/_/de'i phyir brjod par mi bya'o/_/de'i de ltar rnal 'byor ma ni dgongs zhes bya ba ste/_de'i rang
[\[220a.3\]]bzhin gyi bdag nyid can du dpa' bos ster bar 'gyur de de bzhin du bshad do/_/ye shes zhes bya ba la sogs pas 'di rnams kyi khyad par du byed pa'i tshig go/_/'dir lan gyi brda gsungs pa/_bskyed pa zhes bya ba la sogs pa nas yan lag bcu gnyis kyi bar rnams sum cu rtsa drug po rnams kyis
[\[220a.4\]]shes par bya ste ji lta ba'i rim pas sngon du bshad pa rnams kyi po taM gi la sogs pa rnams kyi yang ste/_de ltar slar yang phyag rgya'i lan byed pas 'khor ba'i skyon gyi rgyu las po taM gi la sogs pas slu ba ste/_gang gi man ngag gi slu zhe na de'i phyir gsungs pa/_mA la ba zhes bya ba la sogs pa ste/_mA la ba zhes bya ba dang
[\[220a.5\]]de bzhin du shing grib ma'i yi ge dang byang chub kyi phyogs kyis te/_yi ge'i don gyis man ngag la 'jug par 'gyur te/_de gsungs pa/_ting nge 'dzin zhes bya ba la sogs pa ste phyogs rnams su zhes bya ba ni byang chub kyi phyogs kyi chos su 'jug pa med pa ni don dam pa bsam du med pa'i gzugs te kun rdzob tu sgom
[\[220a.6\]]pa la sogs pas rim pas de ltar byas pa yod pas dbang po ste 'dod chags dang chags bral dag gis brtags pa la nyams par 'gyur ro/_/de'i tshe yang dag pa'i phun sum tshogs pa lhag par rtogs pa la 'od gsal ba'i rnam pa nyid rnams su 'thob ste 'di la the tshom med do/_/
[\[220a.7\]]gang du lhag par rtogs pa'i rgyu zhe na/_de'i phyir gsungs pa/_mA ma zhes bya ba la sogs pa ste/_ma'i yi ge'i don te de'i mA ma kI myos byed chen po'i ro de yang rdo rje'i bu ga oD+yaN gyi bu ga las mgo bor gtsug tor gyi gnas su yongs su gnas so/_/de gzugs cir 'gyur zhe na/_kha'i yi
[\[220b\]]
[\[220b.1\]]ges gsungs pa/_'phyang bar gyur pa kha 'og tu/_/zhes bya ba ni rtsa 'di rnams thams cad kyi bsdus pa'i gzugs su kha'i gnas la rtse mo lce ltar kha 'og tu 'phyang bar gyur pa skye gnas kyi khyad par du byed pa ste de nyid kaM bo dzi'i phyag rgyas zhes bya ba ni kaM po dzi'i sa bon ltar lA'i yi ge'i rnam pa ste/_de'i de
[\[220b.2\]]ltar bu gar ni zhes bya ba ste tu'i yi ges rgyas gdab pa'i phyir g.yo ba med pa'i bde ba'i gzugs kyi phyir de 'di nyid du thabs dang shes rab kyi bdag nyid kyis phyag rgya chen po zhes bya bar dgongs so/_/de ltar 'di'i 'bras bu gsungs pa be ni zhes bya ba la sogs pa ste/_be'i yi ge'i don gyis
[\[220b.3\]]kyang ste/_rgyud yongs su rig ces bya ba ni sngon du bshad pa'i rab tu sbyor bas yang dag par rig pa ste rgyud ces bya ba ni sna tshogs pa'i srid pa dang mya ngan las 'das pa sna tshogs pa'i lung gi sgo nas rnam par gzhag pa bde ba'i bdag nyid can kyang ngo /_/de'i rang bzhin cir rig ce na/_de'i
[\[220b.4\]]phyir gsungs pa/_rang bzhin sgyu ma'i rang mtshan nyid/_/ces bya ba ste 'di de'i don du grub pa'i mtha' med do/_/'on kyang srid pa'i dbus nyid du ni sgyu ma'i srid pa sgyu ma de spang pa zhes bya ba ni grub mtha'o/_/gnas gang du 'gyur zhe na gsungs pa/_de ltar zhes bya ba la sogs pa ste byas pa ni sgyu ma de mngon sum du'o/_/ma byas
[\[220b.5\]]pas ni bslab par bya ba nyid kyis so/_/de thams cad dbus ma myur bar bya ba ni thig le zhes bya bar bya'o/_/ye shes kyi rnam pa de'i gsungs pa/_zhu ba zhes bya ba la sogs pa ste dru'i yi ge'i don to/_/ho'i yi ge ni gang gi phyir gyi don te zhu ba ni rang gi sems kyi spyod pa'i dngos po sgyu ma'i mtshan nyid de bsgom pa'i
[\[220b.6\]]ye shes mi bden pa nye bar rtogs pa yul dang dbang po rnams kyis so/_/'dir zhes bya ba ni dbus ma'i bsgom pa'i bdag nyid kyis rnal 'byor bdud rtsi'i rang bzhin gyi ris sna tshogs pa'i dngos por 'gro bas so/_/rnal 'byor zhes bya ba ni bsam du med pa'i gzugs de nyid bdud rtsi ste 'pho ba med pa nyid kyis
[\[220b.7\]]'chi ba med pa zhes bya ba'i don du dgongs so/_/'di'i de ltar rang gi mtshan nyid kyis dpe gsungs pa/_mig ces bya ba la sogs pa ste ma'i yi ge'i don gyis te/_bdag nyid gzugs zhes bya ba ni/_ji ltar bsams pa'i bdag nyid kyi gzugs ye shes kyi rnam pa'i gzugs sngon du bshad pa'i rigs
[\[221a\]]
[\[221a.1\]]pas bsgrubs pa des de ltar de'i gzugs mthong ba'o/_/smig sgyu dang 'dra zhes bya ba'i don to/_/de ltar lha'i gzugs rgyud thams cad kyi nang du blta bar bya'o zhes pa'o/_/de slar yang g.yo zhes bya ba ni ts+tsha'i yi ge'i don gyis gsal bar gsungs pa shin tu ba'i ye shes kun du 'gro ba zhes bya ba
[\[221a.2\]]ni rnal 'byor pas gang dang gang gis dngos po la bltas pas de dang de'i gzugs su 'gyur ba'o/_/'on kyang gang 'dra'i zhes bya ba la sogs pas yA'i yi ge'i don gyis 'di'i de ltar khyad par du byed pa de rtogs par sla'o/_/da ni 'di'i mdor bstan pa'i tshig rnams su dkyil 'khor gyi 'khor
[\[221a.3\]]lo bsgom pa la sogs pa'i rgyas par bshad pa'i tshig rnams gsungs pa/_rtsa bdun zhes bya ba la sogs pa ste/_rgyu'i phyag rgya ni lha'i rnal 'byor la ni sngags kyi yi ge rnams kyi phyag rgya'i lan zhes bya bar nges pa ste/_de nyid de ltar kun du spyod pa'i rim par shes par bya'o/_/mchod pa rdo rje
[\[221a.4\]]zhes bya ba la sogs pas sngon du bshad pa'i rdo rje'i bu ga las so/_/lhan skyes mdzes ma 'dus pa zhes bya ba ni rtsa thams cad kyi nang du bde ba'i pho nya dpral ba'i gnas su 'ong ba ste/_de'i tshe de nyid de ltar 'khor lo ye shes kyi mkha' 'gro ma'i dngos po'i bdag nyid du gnas pa ste/_ye shes nam mkha'i rang
[\[221a.5\]]bzhin du 'gro bas ye shes mkha' 'gro ma dang mnyam par rnal 'byor nam mkha' gtso mo'o/_/gang gi tshe de'i tshe nam mkha'i dngos po ma gdan bzhir skyes pa rnams kyis bdag po'i don zhes bya bar dgongs so/_/de ltar ci byas pas 'gyur gsungs pa/_byas nas zhes bya ba la sogs pa ste sba
[\[221a.6\]]ba ni gsang ba'i gnas dpral bar thim pa ste dbugs phyir rgyu ba dang nang du 'jug pa rnam par gzung ba'i bum pa can gyis so/_/de'i tshe oD+yaN zhes bya ba ni oD+yaN gyi bu ga ste thams cad du 'gro zhes bya ba ni slar yang gnas de las lus thams cad kyi rtsa rnams la khyab par byed pa'o/_/sa
[\[221a.7\]]gsum zhes bya ba ni lus dang ngag dang yid kyi bdag nyid can gyi khams gsum mo/_/de'i ris zhes bya ba ni lhan cig skyes pa'i bdag nyid kyi rang bzhin khams thams cad kyi ngo bo gzugs kyi gtso mo rdo rje rnal 'byor ma'o/_/sems dbang byas par 'chad pa'o/_/'di nyid kyi rang gi bdag nyid kyi
[\[221b\]]
[\[221b.1\]]rab tu sbyar ba'i man ngag gsungs pa/_nang du zhes bya ba la sogs pa ste/_nang du son pa'i yid kyis ni/_/zhes bya ba ni rang gi bde bar yid 'gro ba ste de'i tshe 'dod pa'i dngos grub bsgom par zhes bya ba ni sngon du bshad pa'i le'u bco lnga par nyi shu rtsa bzhi pa'i bdag nyid kyi 'khor lo'i rim pas 'dod pa'i dngos
[\[221b.2\]]grub bsgrub par bya'o/_/de'i phyir rigs can ma rdo rje phag mo dbus su mchod par bya ste bzhugs par bya'o zhes bya ba'o/_/phyi rol du yang de dang mnyam par 'dod par bya'o/_/de dag gis bskyed pas/_lha rdzas mi'i bde ba zhes bya ba ni shes rab dang thabs kyi bdag nyid kyis byang chub kyi sems chos kyi
[\[221b.3\]]'byung gnas las rdo rje'i lam nas blangs nas de ltar bsdus par byas pa de ni mchog ste lus thams cad du gzung bar bya ste mgo bo'i dbus so/_/de'i tshe rnal 'byor pa gzugs gser gyi 'od can rnal 'byor ma thams cad kyi sdug par 'gyur ro/_/de ltar bsgrubs pas rang gi sems kyi ye shes kyi
[\[221b.4\]]rnam pa'i rang bzhin du na da'i bdag nyid rnams kyi bde ba'i rang bzhin rnams kyi rnam par gzhag pa'i bdag po'i sgo nas 'bras bu gsungs pa/_ma mo'i 'khor lo zhes bya ba la sogs pa ste/_nyi shu rtsa bzhi'i bdag nyid can gyi ma mo'i 'khor lor te de ltar grong ni thar pa'i grong khyer la nyams dga' ba ni
[\[221b.5\]]yid dga' ba nyid kyis so/_/rtsen pas ni 'gro ba'i gtso bo ye shes kyi rnam par rang gi sems de bsgom par bya'o zhes bya bar gnas so/_/dus kyi ye shes zhes bya ba ni a wa d+hU tIr mnyam pa'i dus te ngan pa'i dus spang bar bya ste/_/des 'di 'dra ba rnams zhes bya ba ni de de bzhin du bshad de lhag ma rtogs
[\[221b.6\]]par sla'o/_/'di 'dra'i rnal 'byor dang ldan pas srid pa las ring du 'gro ba ste/_de'i 'jug pa'i dus su gnas pa ste 'dir rnam par mi dpyad do/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las shing grib ma'i po taM gi la sogs pa'i phyag rgya'i brda dang
[\[221b.7\]]ye shes dang rnam par shes pa'i rang bzhin gyi rang gi rang bzhin dang ming gi yi ge dang po rnams kyi cho ga'i mtshan nyid kyi man ngag dang de bzhin du dkyil 'khor gyi 'khor lo bsgom pa la sogs pa rgyas par bstan pa'i le'u ste sum cu rtsa gsum pa'i bshad pa'o//_//
[\[222a\]]
[\[222a.1\]]sa srung ma la phyag byas nas/_/phag mo yi ni sprul pa ste/_/phyag rgya bzhi yi rgyan rnams kyis/_/dgu dgu de kho na bdag nyid/_/de yi dbye ba rab bshad de/_/brda dang brda yi lan gyis ni/_/ming gi yi ger gang ldan pa/_/bde ldan bdag gis rab smra bya/_/da ni le'u sum cu rtsa bzhi
[\[222a.2\]]pa'i bshad pa gsungs pa/_de nas bcom ldan 'das zhes bya ba la sogs pa ste/_tshigs su bcad pa gcig gis mdor bstan pa ste sa srung mas so/_/yongs su rig pa'i gzugs zhes bya ba ni 'chad par 'gyur ba'i rnal 'byor ma de rnams thams cad kyi gzugs dang kha dog dang gnas lugs la sogs
[\[222a.3\]]pa mthong bas sangs rgyas kyi rang bzhin gyi mthus yongs su dag par rig pa'i gzugs ni yongs su rig pa'i gzugs te rang gi lus dang ngag dang yid dang ye shes kyi bdag nyid kyi rang bzhin gyi phyag rgya bzhi rnams kyi mngon par brjod pa yongs su byung ba'i rang gi sring mo ltar mthong bas de'i gzugs
[\[222a.4\]]su 'gro'o zhes bya ba'i don to/_/de ltar de gsungs pa/_rdo rje mkha' 'gro khyab bdag che/_/zhes bya ba ni ma nyes pa sngon du song ba'i bde ba byed pa ste/_mkha' 'gro ni sna tshogs pa'i rnam pa'i nang du son pa'o/_/chen po ni bde ba chen po la gnas pa ste/_khyab bdag kyang 'khor lo bzhi'i gtso bo ste
[\[222a.5\]]dgu dgu'i rtsa rnams kyi nang du bde ba chen po 'bab pa mo las dang chos dang dam tshig dang bde ba chen po'i 'khor lo rnams su pad+ma'i sna lam lta bu rnam par thim pa rnam par shes pa'i dngos po rnams su zhes bya ba ste rgya che'o/_/de nyid de'i phyir bcom ldan 'das mkha' 'gro ma thams cad kyi bdag
[\[222a.6\]]po rang gi bdag nyid dang rang gi rkyen gyis phyag rgya'i gzugs bstan par gsol ba ste/_ji lta ba'i rigs pas zhes bya bar 'brel to/_/de ltar bcom ldan 'das kyi lan gyi tshig gsungs pa/_phyag rgya bzhi'i zhes bya ba la sogs pa ste/_phyag rgya bzhi po 'di rnams kyi rang bzhin gyi bshad pa'o/_/
[\[222a.7\]]'on kyang rab tu sbyor ba re re la dgu dgu zhes bya ba ni rtsa dgu rnams kyi bzhi 'gyur du 'gyur ba ste/_de ji ltar na rab tu sbyor bas zhes bya ba ste/_re re la lus la sogs pa'i khams bzhir 'gyur te/_'di lta ste/_dbang po dang gzugs dang yul dang rang rang gi bya ba'o/_/de ltar rang rang gi bya ba
[\[222b\]]
[\[222b.1\]]rim pas rab tu ston pa dang sgra dang /_snom pa dang ro myang ba dang reg pa dang chos dang spyod pa dang zag pa dang 'gro ba'i byed pa ste/_ye shes kyi rnam par rab tu gnas so/_/yul ni sems kyi rnam pas so/_/dbang po ni ngag gi rnam pas kyang ngo /_/ngag spros pa'i gzugs kyis smra ba nyid kyis so/_/
[\[222b.2\]]gzugs lus kyi rnam pas lus kyi cha shas nyid kyis so/_/de ltar rab tu sbyor ba bsgrub pa'o/_/de'i phyir lte ba dang snying ga dang mgrin pa dang mgo bo rnams su las zhes bya ba ni las rgya rgyu mthun pa'i 'bras bu las skyes pa'o/_/chos zhes bya ba ni chos kyi phyag rgya rnam par smin pa las skyes pa'i 'bras
[\[222b.3\]]bu'o/_/dam tshig ces bya ba ni dam tshig gi phyag rgya skyes bu byed pa'i 'bras bu'o/_/phyag rgya chen po dri ma med pa'i 'bras bu las skyes pa'o/_/der bya ba las byung ba'i phyag rgya de rnams kyi rang bzhin gyi mtshan nyid de brda ston pa'i tha snyad du gsungs pa/_pad rtsa zhes bya ba la sogs pas te rnal 'byor
[\[222b.4\]]ma dgu lte ba'i gnas su rtsa dgu rnams skyes pa ste/_las kyi khyad par gyis las kyi phyag rgya ste 'di zhes bya ba ni sngon du bshad pa'i rab tu sbyor ba 'dis so/_/de rnams gsal bar gsungs pa/_thog ma'i bsam gtan gyi dus su gang lus kyi khams mi rtag pa'i gzugs su bltas pa ste stong pa
[\[222b.5\]]nyid du byed pa swa b+hA ba shud+d+ha zhes bya ba la sogs pa'i tshigs su bcad pa sngon du klog pas de pad+ma'i rtsa ba dkar ba'i ye shes pad+ma'i khyad par du byed pa ste pad+ma'i dri de'i bag chags kyi rang bzhin zhes bya ba'i don to/_/de bzhin du pad+ma ut+pal zhes bya ba la sogs pas bsam gtan gnyis pa'i khyad par
[\[222b.6\]]gyis te/_de yang 'di rnams kyi sngon du chos thams cad kyi yid la dmigs pa nyid kyis oM sarba d+harmAHswa b+hA ba shud+d+ha zhes bya ba la sogs pas dang las kyis kyang ste bdag gi 'du shes dang /_gzhan gyi 'du shes dmigs pa med pa'i ye shes kyi rnam pa rnams kyi ste pad+ma dang ut+pala'i dri ste de'i bag
[\[222b.7\]]chags kyis kyang ngo /_/de ltar sems can gyi don gyis dga' ba'i yid kyis me tog tsam pa ka dang 'dra bar 'gyur ro/_/de bzhin du dzA ti zhes bya ba la sogs pas gsum pa ste gsum pa'i bsam gtan gyi gsungs pa/_sngon du sbyangs pa'i lus kyis yang bcom ldan 'das mdun gyi nam
[\[223a\]]
[\[223a.1\]]mkha'i phyogs su bzhugs su gsol nas rang gi snying ga las mchod pa'i rnal 'byor ma mchod pa'i snod kyis phyag brel ba rnams kyis bcom ldan 'das dkyil 'khor pa dang bcas pa la mchod pa byas pa des dzA ti'i me tog gi dri'o/_/slar yang de'i mdun du mchod pa'i
[\[223a.2\]]cho ga bla na med pa bdun sdig pa bshags pa la sogs pa byas nas 'gro ba'i don gyi rgyur de tsam pa ka'i dri dang de'i kha dog dang gzugs 'dzin pa po snying rje la sogs pa bsgoms pas slar yang stong pa nyid la dmigs pa byas nas oM shU n+ya tA zhes bya ba la sogs pa ste/_de de bzhin du bshad
[\[223a.3\]]par 'gyur ro/_/de slar yang sems can gyi don du dang sngon gyi smon lam gyi rgyu rlung la sogs pa nas ri rab kyi bar gyi steng du khang pa brtsegs pa la sogs pa nye bar bkod nas dkyil 'khor gyi 'khor lo chos kyi 'byung gnas kyi nang du son pas der skad cig gis rdo rje 'chang gi sku rdo rje'i gzugs kyang
[\[223a.4\]]dmigs nas bgegs bsal ba la sogs pa byas pa 'dis ga pur gyi dri ste gang gi tshe lus ga pur gyi ste ye shes kyi bdud rtsi'i khu ba las byung ba'i sku rdo rje'i bag chags kyi ye shes kyi dris rnal 'byor ma 'byung ba'o/_/de'i las byas pas kyang rgyu'i rdo rje 'chang gi sku 'byung ba ste ngag rdo rje'i bdag nyid
[\[223a.5\]]tsan+dan gyi dri dang 'dres par gyur pas rgyu'i rdo rje 'chang gi shes rab kyi pha rol tu phyin pa'i shes rab des pu N+Da rI ka ni pad+ma dkar po'i 'dab ma'i pags pa zhes so/_/bzhi pa'i ye shes kyi bsam gtan gyi khyad par gyis so/_/de bzhin du lnga pa gsungs pa/_ri dgas zhes bya ba la sogs
[\[223a.6\]]pa ste/_rgyu'i rdo rje 'chang yongs su gyur pa las 'bras bu'i rdo rje 'chang bskyed pa ste/_de bzhin du ri dgas kyi lte ba gtso bos de'i ri dgas kyi lte ba dang mnyam pa 'byung bar 'gyur ro/_/dri de bzhin du 'dir thugs rdo rje'i mi bskyod pa rdo rje zhugs pas ut+pal sngon po'i mdog can du 'gyur ba'o/_/slar
[\[223a.7\]]'di'i ting nge 'dzin drug pa gsungs pa/_ut+pal sngon po zhes bya ba la sogs pa ste rdo rje 'chang gi mdun du shes rab kyis khyad par du 'khyud pas ut+pal sngon po zhes bya ste ut+pala'i khyad par gyis stong pa nyid kyi 'dab ma mdog ljang gu dang dri ni de'i de ltar zhes bya ba ni ut+pala'i dri'o/_/stong pa nyid
[\[223b\]]
[\[223b.1\]]dang snying rje'i bdag nyid de oM yo ga shud+d+ha zhes bya ba la sogs pas de'i bag chags las 'byung ba'o/_/de bzhin du bsam gtan bdun pa gsungs pa/_ma zhes bya ba la sogs pa ste/_rdo rje 'chang gi sku'i rdo rje la sogs pa byin gyis brlab pa byas nas oM kA ya badzra At+pa ko\u0f85haM zhes bya ba la sogs pa
[\[223b.2\]]tshigs su bcad pa gsum pa sngon du song ba des mal+li ka'i drir 'gro'o/_/de bzhin du 'dod chags chen po rjes su chags pas zhu ba'i bdag po'i ting nge 'dzin gyis de bzhin gshegs pa thams cad bkug nas zhal du rab tu bcug ste rdo rje'i lam nas zhu ba de phyung nas shes rab kyi pad+ma'i khongs su zhugs pa
[\[223b.3\]]'dis ut+pala'i dri can ma ste de'i bag chags kyis so/_/des de ltar zhu bas dkyil 'khor rgyal po mchog ces bya ba'i ting nge 'dzin dmigs nas pad+ma'i lte bar dkyil 'khor rdzogs par bya ste/_de ji lta ba'i rim pas phyung nas dam tshig gi dkyil 'khor du rang rang gi gnas su yongs su bzhag pa
[\[223b.4\]]'dis rnal 'byor ma rnams mu men gyi mdog lta bur 'gro'o/_/de bzhin du yang bsam gtan brgyad pa gsungs pa/_ke ta kI zhes bya ba la sogs pa ste/_dkyil 'khor dang dkyil 'khor pa rnams la dbang bskur bar bsgom nas dam tshig dang ye shes dang ting nge 'dzin sems dpa' dmigs te ye
[\[223b.5\]]shes kyi dkyil 'khor du bcug nas gcig tu byas pa 'dis ke ta ki dang mnyam pa'i dri ste de'i bag chags su shes par bya'o/_/de slar yang mgo bor rgyas btab pas mchod pa chen po la sogs pa ye shes kyi bdag nyid dbul bar bya ste yid las byung ba'i'o/_/des dmar po ban+du ka dang 'dra bar
[\[223b.6\]]'gro'o/_/de bzhin du ting nge 'dzin dgu pa gsungs pa/_pA Ta zhes bya ba la sogs pa ste thig le'i rnal 'byor dang phra mo'i rnal 'byor bsgom pas yongs su rim pas srog dang rtsol ba mnyes pas de'i bag chags kyi pA ta li dang mal+li ka'i dri can ma'o/_/de bzhin du sngags kyi bzlas pa la sogs
[\[223b.7\]]pa byas pas rang bzhin med pa'i bdag nyid du son pa de'i rang bzhin gyis slar yang nam mkha'i mdog tu 'gro'o/_/de ltar las 'di rnams byed pas de bzhin du las kyi phyag rgyar brjod pa'o/_/rang bzhin las kyi phyag rgyar lha mo 'di rnams 'gro ste rgyu gzhan gyis so/_/da ni snying ga'i rtsa rnams
[\[224a\]]
[\[224a.1\]]chos nye bar spyod pa rnams chos kyi phyag rgya rnams kyi rang bzhin gyi rgyus gsungs pa/_bde gshegs zhes bya ba la sogs pa ste/_de ltar yang gcig la rnam pa dgur gyur pa de gsungs pa/_bde gshegs tshogs pa zhes bya ba ni theg pa gsum la sogs pa'i chos la dga' ba ste
[\[224a.2\]]mthar gnas skyes ni shes rab kyi pha rol tu phyin pa'i bdag nyid kyi rang bzhin gyis mtha' yis de de bzhin du gsung par 'gyur ro/_/slar yang bsam gtan zhes bya ba la sogs pas las thams cad byed pa'i yang bsam gtan dang bzlas pa la sogs pa sngon du bshad pa'i sgom pa mi 'dor ba
[\[224a.3\]]ste/_de nyid bram ze'i spyod pa ste bram ze mo'o/_/de bzhin du gtsang sbra zhes bya ba la sogs pas bdud rtsi lnga la sogs pa za ba dang khrus ni ye shes kyi bdud rtsi'i rang bzhin gyis te des rje'u rigs te ma gos pa'i chos kyi rang bzhin no/_/de bzhin du bzhi pa gsungs pa/_rnam par rtog med
[\[224a.4\]]ces bya ba la sogs pa ste/_sems dang sems pa po'i dngos po rnams kyi 'dzin pa med pa nyid kyis mi mo rtul zhing dpa' ba la rtse ba ste/_nyon mongs pa'i g.yul ngo las rgyal ba de de bzhin du bshad par 'gyur ro/_/rang gi rigs dang rol bas rnal 'byor ma rgyal rigs kyi rang bzhin no/_/
[\[224a.5\]]de bzhin du lnga pa gsungs pa/_yongs su las zhes bya ba la sogs pa ste/_sna tshogs pa dkyil 'khor la sogs pa'i yongs su las kyis dang lag pa'i phyag rgya la sogs pa'i mtshan nyid kyis rtse ba ste dmangs rigs las thams cad ma zhes bya ba'o/_/lhag ma rtogs par sla ste yi ge'i
[\[224a.6\]]don ji lta ba'o/_/da ni dam tshig gi phyag rgya rnams kyi rang bzhin gyi rgyus gsungs pa/_gtor ma zhes bya ba la sogs pa ste/_de ltar yang mgrin pa'i 'khor lor rtsa dgu po rnams kyi khyad par te de yang bsam gtan gyis sems can thams cad kyi rnal 'byor pas nyes par spyod pa de yang bya'o zhes
[\[224a.7\]]so/_/rgyu des rab gnas dang gtor ma dang mchod pa'i 'bras bu'i bdag nyid can gyi lus la sogs pa'i rtags kyi bdag nyid can du 'gyur ro/_/gzhan rtogs par sla'o/_/'di ni dam tshig las byung ba rnams kyi dam tshig gi phyag rgyar shes par 'gyur ro/_/da ni phyag rgya chen po rnams kyi rang
[\[224b\]]
[\[224b.1\]]bzhin gyi mtshan nyid kyis gsungs pa/_lhan skyes zhes bya ba la sogs pa ste mgo bo'i 'khor lor rtsa'i kun du spyod pa'i rang bzhin gyis bskyed pa ste rtsa dgu pa'o/_/zhing brgyad kyi rang bzhin ma rnams te dgu pa ni zhing thams cad kyi bdag nyid can a wa d+hA tI dum bu bzhi'i bdag nyid do/_/de yang pad+ma
[\[224b.2\]]rdo rje'i dkyil 'khor gyi gtso mo 'di rnams kyi lha rdzas kyi bde ba nyams su myong bas dbu ma'i bdag nyid du byed pa la sogs pa ste/_sgeg dang dpa' dang 'jigs rung dang /_/drag po dgod pa 'jigs byed dang /_/snying rje ngo mtshar zhi ba ste/_/gar dgu yi ni ro dang ldan/_/zhes so/_/de bshad pa/_do la
[\[224b.3\]]bkur bar kha ba dang /_/bla 'jog pa dang rab brkyang dang /_/sbrang ma dril chung phreng rnams dang /_/rgyas dang rkang pa mnyam pa dang /_/rol bskyod la sogs shes bya ste/_/rtsa rnams mnyam par 'ching ba'o/_/de yi phyi rol phyag rgya rnams/_/rgyu yis thams cad byung ba'o/_/zhes bya ba ni nges pa'o/_/de
[\[224b.4\]]ltar phyag rgya'i rang bzhin rnams kyi rnal 'byor ma rnams te de rnams kyis phyag rgya'i lan gyi tshul gyi bdag nyid can zhes bya ba ni ji ltar bshad pa'i sbyor ba la sogs pa'i tshul byas na 'dis yongs su dgyes par 'gyur ro/_/de ltar tshul ni slar yang gang zhig gang gi zhes bya ba la sogs pa ste/_
[\[224b.5\]]mdog dang dri la sogs pa nye bar mtshon pa de'i me tog la sogs pa'i tshul du bya'o/_/da ni 'di'i sbyor ba la rab tu 'jug pa lhun gyis grub pas gang gi tshe 'gyur ba de'i tshe ming gi dang po'i yi ge la sogs pas gsal bar gsungs pa/_sa srung ma zhes bya ba la sogs pa ste rab tu sbyor bas zhes
[\[224b.6\]]bya ba ni 'chad par 'gyur ba'i ming gi yi ge rnams kyis 'di'i de ltar shes par bya'o/_/gnas la sogs pa'i dang po'i yi ge dang byang chub kyi phyogs kyi rig pa ste/_'dis bsgrub par bya zhes bya ba la sogs pas de de bzhin du bshad do/_/de ltar 'di'i rab tu sbyor ba gsungs
[\[224b.7\]]pa/_e'i yi ge zhes bya ba la sogs pa ste/_e'i yi ge'i don gyis te ye shes kyi rlung rnams kyi zhes bya ba ni sna tshogs pa'i rang gi rig pa'i bde ba'i rnam pa la srog la sogs pa'i rlung rnams kyi dbus su rab tu 'jug pa ste/_'chad par 'gyur ba'i rab tu sbyor bas rang bzhin gyis
[\[225a\]]
[\[225a.1\]]sems la sogs pa rnams so/_/de ltar de rnams slar yang rlung rnams zla ba'i dkyil 'khor du zhes bya ba ni 'pho ba med pa gyen du 'bab pa'i dus su 'og dang steng du e'i rnam pa gnyis 'dus pa yi ge ste/_e'i yi ge'i 'du shes su des dbu mar zhugs pas so/_/de la 'dod
[\[225a.2\]]chags zhes bya ba la sogs pas ra'i yi ge'i don gyis gsungs pa/_'dod chags me ni byang chub kyi sems dang srog rnams rab tu 'bar bas thams cad de la de ltar thim pa nyid du 'gro ba ste der ni gang zhig der rang bzhin bsam du med pa'i gzugs de'i bdag nyid kyi rnam pa rnams rnal 'byor ma'i
[\[225a.3\]]thugs kyi 'khor lor 'gyur ro/_/thugs kyi 'khor lo yang khams thams cad kyi nang du a wa d+hU tI'i rang bzhin lta bu'o/_/rdo rje zhes bya ba la sogs pas 'di'i de ltar rab tu sbyor ba pa'i yi ge'i don gyis gsungs pa/_rdo rje'i gsang ba las langs pa'i rtsa zhes bya ba ni byang chub kyi sems
[\[225a.4\]]'bab pa'i rtsa rdo rje'i bu ga'i nang du gnas pas las kyi phyag rgya la sogs pa'i rnal 'byor ma rnams dang snyoms par zhugs pas de rnams kyi rgyun mi 'chad par bskul zhing gsol ba btab pas de kho na nyid kyis langs pa ste rnal 'byor gyi dbang phyug rnams kyis kyang g.yo zhing 'bab pa rnam
[\[225a.5\]]par bzung bas rnam par bzung ba 'pho ba med pa'i khams thams cad ye shes kyi khams can mar 'gyur ro zhes bya ba'i don to/_/de ltar 'di'i tI'i yi ges nus mthu byed pa'i khyad par gsungs pa/_'das dang ma byon sangs rgyas rnams/_/zhes bya ba ni sna tshogs pa'i rang gi sems kyi rang bzhin rnams kyi
[\[225a.6\]]cha shas 'pho ba med pa'i sbyor ba'i cha shas so/_/sems can gyi cha can me zhes bya ba ni 'dir sems pa dang rdul dang mun pa'i cha shas rnams kyi dbus su gtso bo'i cha shas rnams te/_snying stobs can gyi cha shas ni bcu drug pa bzhin zad pa med cing 'pho ba med pa'i ye shes zhes bya bar
[\[225a.7\]]dgongs so/_/de'i khyad par du byed pa gsungs pa/_re re'i zhes bya ba ni ngo bo nyid kyi rang bzhin gyis sems re re'i cha shas dang slar yang sum cu rtsa drug gi khams kyi bdag nyid can du 'gyur ro/_/de'i tshad kyis rnal 'byor gyi khyad par zhes bya ba'i dgongs pa'i don to/_/'di'i de ltar yang
[\[225b\]]
[\[225b.1\]]rnam pa dang bcas pa nyid kyi cha shas kyi rnam par gzhag pa kA ma rU pa'i yi ge'i ming gis gsungs pa/_lus can zhes bya ba la sogs pa ste/_ka'i yi ge'i don to/_/de ltar lus can gyi gzugs des de ltar zhes bya ba ste/_'pho ba med pa der bskyed pa'o/_/sangs rgyas kyi sku'i dngos po 'dzin pa'i
[\[225b.2\]]phyir ro/_/gang du 'dzin par gsungs pa/_zhing du ka sogs pa gzugs kyis zhes bya ba ni kA ma rU pa zhes bya ba ni nye bar mtshon pa tsam ste 'on kyang 'dod pa'i khams kyi sems can thams cad kyi dgos pa'i rgyur gyur pas sna tshogs pa'i sku'i gzugs rnams kyis skye ba len par byed do/_/der de ltar
[\[225b.3\]]chen po zhes bya ba la sogs pas ma'i yi ge'i don to de bzhin du bshad pa byed do/_/'dir gal te de srid sangs rgyas rnams sngags kyi tshul gyi bdag nyid kyis rol ba de'i tshe sna tshogs pa'i phag la sogs pa skye ba len par byed pa ji ltar yin/_'o na khams drug gi bdag nyid 'di skyes bu chen po'i
[\[225b.4\]]gang zag yin pa de'i tshe mi'i lus su skye ba len par byed ce na/_de ltar gzhan gyi the tshom la bcom ldan 'das kyi tshig gis sel bar byed pa gsungs pa/_gzugs zhes bya ba la sogs pa ste/_gzugs kyi rnam pa'i don de yis sangs rgyas can zhes bya ba'i ste byang chub sems dpa' rnams kyis
[\[225b.5\]]so/_/kyang gi yi ges sangs rgyas rnams kyang de rnams kyi ste rigs kun zhes bya ba ni phag la sogs par shes par mi bya'o/_/de ji ltar sems mngon shes drug rnams kyis byang chub kyi gzugs yin de'i tshe de'i rigs rnams kyis 'dul ba nyid pas de'i gzugs phag mo la sogs pa ste de'i tshe der de
[\[225b.6\]]ltar lus rnams kyi pha rol par 'jig rten du rab tu grags so/_/de'i phyir gzugs dang gzugs med mi shes pa ste ji srid sangs rgyas nyid ces bya ba'i don to/_/'on kyang brtse ba'i 'dod pa nyid chung ma la nges kyang smon lam gyi dbang gis so/_/pha rol zhes bya ba la sogs pa pa'i yi ge'i don
[\[225b.7\]]gyis te bzhin gyi gzugs su byed pa ni phag la sogs pas lha mo gang gi tshe stong pa nyid kyi bdag nyid can bcom ldan 'das snying rje dang dbyer med pa nyid du bskyed pa ste/_shes rab kyi pha rol tu phyin pa de'i tshe shes par byed pa po byang chub sems dpa' rnams kyi sangs rgyas kyi lam du de'i tshe yang de de ltar
[\[226a\]]
[\[226a.1\]]bshad de/_'di'i don du slar yang shes rab kyi dbang po'i sgo nas dang byang chub kyi phyogs kyi rang bzhin gyis gsal bar gsungs pa/_dbang po zhes bya ba la sogs pa ste/_kun du 'gro ba sangs rgyas zhes bya ba ni mig la sogs pa dang gzugs dang sgra dang dri dang ro dang reg bya la
[\[226a.2\]]sogs pa ste 'dod pa lnga la sogs pas gang nye bar mtshon pa'i yul gyi yon tan la sogs pa'i dngos po des de ltar snying rjes brlan pa la sogs pas sangs rgyas rnams so/_/de'i phyir slar yang stong pa nyid gcig tu nges pa nyid kyi phyir shes rab kyi pha rol tu phyin pa ste/_de ni de la de bzhin du
[\[226a.3\]]bshad par 'gyur ro/_/de ltar zhes bya ba la sogs pas nye bar sdud pa'i tshig ste/_de'i tshe rnal 'byor ma'i gzugs dang 'dra bar 'gyur ba ste sems can thams cad kyang ngo /_/de ltar snang ba des kyang ngo /_/'on kyang gtso bor rdo rje rnal 'byor ma'i rgyud nyid pas rnal 'byor ma'i gzugs rnams te/_de bzhin du ni
[\[226a.4\]]sangs rgyas kyi gzugs rnams su 'gyur ro zhes bya bar dgongs pa'i don to/_/de bzhin du yang 'chad par 'gyur ba'i dkyil 'khor gyi 'khor lo bsgom pa'i rnam par gzhag pa ye shes kyi 'khor lor rnal 'byor ma'i gzugs rnams yongs su gzhag pa ste 'di ni nges pa'o/_/da ni de'i rnam par gzhag
[\[226a.5\]]pa ye shes kyi 'khor lor dkyil 'khor gyi 'khor lo bsgom pa yang gsungs pa ye shes zhes bya ba la sogs pa ste/_'dod pa thams cad ster zhes bya ba ni sngon du bshad pa'i rigs pas kun du spyod pa'i khyad par las phyag rgya chen po'i dngos grub kyi 'dod pa ster ba'o/_/bdag po'i rang bzhin gyis
[\[226a.6\]]zhes bya ba ni de rnams kyi dkyil 'khor gyi 'khor lor bsgom pa'i sa bon gyi yi ge las byung ba gsungs pa/_dkyil 'khor zhes bya ba la sogs pa ste/_de ltar sngon du bshad pa'i rigs pas dgos pa rnams so/_/lhag ma thams cad rtogs par sla'o/_/dpal mkha' 'gro rgya mtsho rnal 'byor
[\[226a.7\]]ma'i rgyud kyi rgyal po chen po'i 'grel pa gru gzings las sa srung ma'i rang bzhin gyi phyag rgya bzhir skyes pa rnams kyi gzugs dang gnas lugs la sogs pa yongs su brtags pas brda'i phyag rgya dang lan gyi phyag rgya rnams te de rnams kyi rang gi mtshan nyid kyi chos gang dang rang gi ming gi yi ge dang po dang
[\[226b\]]
[\[226b.1\]]ldan pa rnams kyi ye shes sgrub pa'i de ltar rab tu sbyor ba'i cho ga dang sangs rgyas la sogs pa'i 'dod pa'i khams su rol pa'i mtshan nyid kyi dkyil 'khor gyi 'khor lo bsgom pa rgyas par bstan pa ste le'u sum cu rtsa bzhi pa'i bshad pa'o//_//'jigs byed ma la phyag byas nas/_/ming chen
[\[226b.2\]]lhag pa'i rnal 'byor ma/_/thams cad bden pa'i brda rnams ni/_/yi ge yis ni rab tu gnas/_/gtum mo'i gzugs can lha mo ni/_/phyag rgya yongs su rig byed pa'i/_/sngon gyi rnal 'byor ma'i gnang bas/_/'grel pa de bzhin yang bshad bya/_/da ni le'u sum cu rtsa lnga pa'i bshad pa gsungs
[\[226b.3\]]pa/_de nas lha mo zhes bya ba la sogs pas te/_rdo rje phag mo'i rang bzhin rang gis 'jigs byed chen mo'i gzugs kyis phyi dang nang dang gsang ba'i bdag nyid kyi mchod pa 'di byas nas dri ba de gsungs pa nyid kyi gsungs shig ces bya ba la sogs pa ste khyod kyis gsungs shig pa'o/_/mkha'
[\[226b.4\]]'gro zhes bya ba ni dus thams cad du lhan cig skyes pa'i rang bzhin gyis te de'i de ltar rigs pas thams cad bden pa lhan cig skyes pa'i brda zhes bya ba bdag gis mi shes pa ste/_gang gis lhan cig skyes pa'i phyag rgya yis 'byung po thams cad la sogs pa zhes bya ba ni khams dang phung po dang skye
[\[226b.5\]]mched la sogs pa rnams kun du skrag pa ste/_bcom par gyur nas de las byung ba mthong bas 'khor ba'i nyon mongs pa las sgrol bas na de'i phyag rgya'i brda bcom ldan 'das kyis de'i bdag nyid du gsungs shig pa'o/_/de ltar 'di'i lan gyi don du bcom ldan 'das kyis gsungs pa/_nyon cig
[\[226b.6\]]ces bya ba la sogs pa ste/_snying po'i rgya mtsho zhes bya ba ni dbus ma'i nang du lhan cig skyes pa'i dkyil 'khor mchog tu zag pa med pa nyid pas snying po'o/_/sangs rgyas thams cad kyi rten nyid pas rgya mtsho'o/_/de'i de ltar nang du phyag rgya thams cad gang sngar bshad pa rnams dang phyis lhag par rtogs
[\[226b.7\]]pa de yang dag par blang bar bya zhes bya ba'i don to/_/de ltar rgyud gang du yang ma bshad ces bya ba ni/_dpal 'dus pa la sogs par ro/_/de'i phyir khyod kyi don du zhes bya ba ni gang gi tshe rnam par rtog pa thams cad zab mo 'di 'chad par 'gyur ba'i 'jigs byed chen mo'i ming gis so/_/da ni phyag
[\[227a\]]
[\[227a.1\]]rgya rnams kyi rab tu sbyor bas bsgrub par bya ba'i cho ga rnams kyi lhan cig skyes pa'i de bzhin du gsungs pa/_rdo rje me yi rab sbyor bas/_/zhes bya ba ni rdo rje'i me ste rdo rje me'o/_/longs spyod kyi rlabs gnyis btsir ba las langs pa 'di ni 'dod chags kyi me'o/_/de'i phyir nye bar
[\[227a.2\]]spyod par 'gyur bas rab tu sbyor ba 'dis g.yon pa dang g.yas pa'i dus su ye shes kyi dkyil 'khor du rab tu zhugs pa'i dbu mar zhugs pa yin te/_de'i tshe phyag rgya thams cad de'i nang du rab tu brjod pa ste gsal bar rab tu bshad pa'o/_/de ltar 'di'i sbyor ba thog mar ci byas nas gnas she na/_
[\[227a.3\]]gsungs pa/_lte ba zhes bya ba la sogs pa ste/_lte ba'i 'khor lor lha mo gang /_/zhes bya ba ni oM gyi yi ge'i rnam pa'i gzugs de bsgoms pas/_shing mtha' la reg spyod yul lo/_/zhes bya ba ste srog shing rnams la reg pa ste gang du ni/_de'i nang gi spyod yul te nA da'i rang bzhin de'i nang du ste/_
[\[227a.4\]]slar yang lhan cig skyes pa'i byang chub byas nas 'dir rnal 'byor ma'i phyag rgya spyod pa'o/_/de ltar mdor bstan pa 'di'i rgyas par bshad pa gsungs pa/_'gro dang 'ong ba zhes bya ba la sogs pa ste/_sna tshogs pa'i rtsa zhes bya ba ni mdor bsdu na 'khor lo bzhi'i rtsa rnams te/_rgya che bar
[\[227a.5\]]ni du ma'o/_/de rnams kyi nang du yang ye shes kyi rnam pa'i yi ge'i gzugs su srog gi 'gro ba dang 'ong ba rnams kyis rjes su rim par byed do/_/de dang rab tu phrad pas kyang lhan cig skyes pa'i phyag rgya'i gzugs 'dzin par 'gyur ba ste/_'di'i sbyor ba gsungs pa/_thig le zhes bya ba la
[\[227a.6\]]sogs pa ste/_de ltar thig le zhes bya ba ni lhun gyis grub pa'i rtsa thams cad kyis rab tu byung ba'i byang chub kyi sems kyis thig le rnams te/_de rnams su nyi ma nye bar son pa zhes bya ba ni srog gi nyi ma ste 'dod chags chen po'i bdag nyid can du rnam par thim nas song ba'o/_/de'i tshe phyag rgya zhes bya ba ni
[\[227a.7\]]de'i rang bzhin gyi sems dang bsam pa rnams kyi rang gi mtshan nyid A li kA li'i sbyor bar 'gro'o/_/A li kA li de ci zhe na gsungs pa/_sum cu rtsa drug ces bya ba la sogs pa ste/_de ltar thung ngu dang ring po ni dbyangs dang gsal byed rnams te/_rtsa so so rnams sam ming gi dang po'i yi ge rnams te/_de
[\[227b\]]
[\[227b.1\]]ltar 'dir mi bden par bya ba'i phyir/_de gnyis kyi phyag rgya dang phyag rgya'i lan ni brda'i yi ge rnams so/_/shes rab thabs zhes bya ba la sogs pas shin tu rgyas par bshad pa'i tshig ste rtogs par sla'o/_/da ni 'di'i sbyor ba'i sngon du bshad pa'i 'jigs byed chen mo'i ming gi dang
[\[227b.2\]]po'i yi ge'i nges pa'i tshig gi ngag gsungs pa/_'jigs byed chen mo zhes bya ba la sogs pa ste/_bsgrub par bya zhes bya ba ni phyi mo'i yi ge ste/_phyag rgya'i rang bzhin du'o/_/de gsungs pa/_phyi mo zhes bya ba la sogs pa ste ma'i yi ge'i thog ma don gyi nyams su myong ba zhes bya ba ni
[\[227b.3\]]dbugs rgyu ba ni thams cad a wa d+hU tIr 'bab par bya'o/_/de dag thams cad rang gis rig pa'i rang bzhin du byas nas des gang dang gang gi ngag 'byung ba ste sems can thams cad kyi yang lhan cig skyes pa'i phyag rgya sngags kyi gzugs zhes bya ba'i don to/_/de ltar 'di'i
[\[227b.4\]]slar yang hA hA rnams kyis zhes bya ba la sogs pas ha'i yi ge'i don gyis gsal bar gsungs pa/_shing gi rtsa bar zhes bya ba ni lte ba'i rtsa bar srog 'char ba na ste gtong ba'i dus su'o/_/der ha ha'i rnam pas thams cad nas skad cig tu dngos po mthong ba la sogs pa nas brgad
[\[227b.5\]]par bya'o/_/de rnams kyi yang srog la sogs pa thams cad dang yi ge rnam par gzung bar 'gyur ro/_/de bzhin du bde mchog tu bshad pa'i tshig ha hA he hai ho hau haM haHzhes bya ba ni rnam pa brgyad kyis brgad par bya'o zhes bya ba ni nges pa'o/_/de nyid kyis 'di ltar dga' ba zhes bya ba la
[\[227b.6\]]sogs pa ste mdor na b+ho'i yi ge dang re'i yi ge'i don gyis gsungs pa/_gang mo rnam pa brgyad kyis shin tu dga' ba ste/_'dod chags chen po'i tshul gyis dgyes pa'o/_/der zhes bya ba ni shing rnams kyi rtsa bar 'du ba de la de skad bshad do/_/de yang bag chags zhes bya ba la
[\[227b.7\]]sogs pa ste/_ba'i yi ge'i don gyis rab tu gsal bar gsungs pa/_bag chags dang bral ba zhes bya ba ni 'dus pa dang /_khams dang skye mched la sogs pa rnams kyir 'gyur ro/_/der de ltar/_'jigs byed chen mos zos gyur pa/_/zhes bya ba ni/_rdo rje phag mo la sogs pa'i
[\[228a\]]
[\[228a.1\]]dbye ba ste/_de yang de nyid kyi le'ur bshad pa'i yi ge'i don gyis so/_/gcig tu na bag chags za ba ma yin te brtan pa la sogs pa de'i nang du gyur pa na rnam par rtog pa tsam yang za ba'i phyir ro/_/de'i phyir lhag par byed pa gsungs pa/_o Da'i gnas dang dad pa'i stobs/_/zhes
[\[228a.2\]]bya ba ste yi ge 'di rnams kyi nges pa'i tshig grangs ji lta ba rnams su spyod yul te/_gang gi tshe 'gyur ba de'i tshe bya'o zhe na/_gsungs pa/_nye bar gzhal ba zhes bya ba la sogs pa ste/_o'i yi ge'i don to/_/de ltar nye bar gzhal ba zhes bya ba ni mtshams sbyor gyi skad kyi yi ge'o/_/'di'i don ni
[\[228a.3\]]pad+ma'i sgras pad+ma ste de ci zhe na/_rtsa ba'i pad+ma ste o zhes bya ba ni de nyid oD+yaN gyi bu ga'i rtsa'i rang bzhin no/_/de nyid oD+yaN de'i khyim gyi dbus su thig le gsum po rnam par thim nas 'gro'o/_/de yang brtags pa dang gzhan gyi dbang dang yongs su grub pa ste 'dir brtan pa dang 'gro ba'i sgras gang
[\[228a.4\]]cung zad lus kyi khams ni brtan pa'o/_/de bzhin du gang cung zad ngag gi brjod pa dang sems dang sems las byung ba'i dngos po de 'gro ba zhes bya ba ste/_de yang thim pa zhes bya ba la sogs pas DA'i yi ge'i don gyis rnam par thim nas 'gro'o/_/dngos po kun gyi bdag nyid ces bya ba
[\[228a.5\]]ste 'ang gi sgras kun gzhi'i rnam par shes pa'ang 'gro'o/_/de'i tshe mkhas pas phyag rgya rnams kyi o Da Na zhes bya ba ni sum cu rtsa drug gi phyag rgya dang phyag rgya'i lan thung ngu dang ring po'i yi ge'i rang bzhin 'di'i rigs pas o Da Na lta bur 'gro'o/_/de'i phyir yang yi ge mdor bsdus pa'i ste o Di zhes
[\[228a.6\]]bya ba la sogs pas gsal bar gsungs pa/_o Di ya ni nam mkhar ni zhes bya ba ni gang gi tshe de'i dus rnams su rnam par thim pa nyid du 'gro ba ste chos thams cad kyi bdag nyid kyi rang bzhin rnams so/_/de'i dbus su/_ye shes 'gro kun nang du'o/_/zhes bya ba ni rdul phra mo'i chos rnams su 'byung
[\[228a.7\]]ba chen po rnams gnas pa ste/_de rnams kyis nam mkha'i phyogs su lus las shar ba na thim pa nyid kyi phyir de nyid de rnams kyi nang du gnas pa'i ye shes so/_/de'i phyir/_dad pa'i shugs kyis shes byas nas/_/zhes bya ba ste byang chub kyi phyogs kyi chos des/_sngon gyi smon lam las dad
[\[228b\]]
[\[228b.1\]]pa'i shugs kyi stobs kyis rjes su dran par byas pa dang snying stobs byas pas so/_/de'i tshe skye gnas bzhi las skyes pa rnams kyi rdul phra mo rnams kyi dbye bas lus can thams cad kyi lus len par byed do/_/de ltar lus za ba zhes bya ba la sogs pa ste/_sha chen zhes bya ba ni byang chub kyi sems
[\[228b.2\]]zhu ba la sngon du bshad pa'i rigs pas za bar 'gyur ba ste/_mi yi khrag ni 'thung ba'o/_/zhes bya ba ni 'dod chags chen po'i khrag 'thung bas he ru ka'i rnam pa'o/_/de ltar slar yang gsal bar gsungs pa he ru ka ma zhes bya ba la sogs te 'dod chags chen po'i khrag rnams kyi byed
[\[228b.3\]]pas he ru ka ma 'di rig ma ste/_de nyid shing la reg pas yongs su gnas pa ste sngon du bshad pa'i nges pa'o/_/'dir bshad pa/_'jig rten yongs su rig pa'i rgyur/_/snying rje don chen byas nas ni/_/stong pa yis ni khyim dbus su/_/dbang po thams cad bza' bar bya/_/de tshe ye
[\[228b.4\]]shes lus su gnas/_/'dod chags kyis ni gang bar gnas/_/rdzas rnams gcig gi dngos po ru/_/sa la sogs pa'i rdul phran no/_/de yi 'jig rten kun 'gro ba/_/sngon gyi lus can stobs kyis so/_/slar yang der ni byang chub che/_/bsgrub pa byas pas nyams pa med/_/ces so/_/da
[\[228b.5\]]ni dkyil 'khor gyi 'khor lo bsgom pa gsungs pa/_/der zhes bya ba la sogs pa ste/_thugs kyi 'khor lo'i zhes bya ba ni le'u bco lnga par bshad pa der go bar bya'o/_/sngags kyi rnams yi ge las byung ba zhes bya ba ni om zhes bya ba la sogs pa ste 'dis yang kun du spyod pa thim pa
[\[228b.6\]]dang longs spyod pa la sogs pa bshad do/_/nang du son pas zhes bya ba la sogs pa ni tshigs su bcad pa'i man ngag gis so/_/lhag ma rtogs par sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las 'jigs byed chen mo'i nang du son pa'i
[\[228b.7\]]yi ge rnams kyi brda'i phyag rgya dang phyag rgya'i lan gyi mtshan nyid kyis dang de bzhin du ming gi yi ge'i dang po rnams kyis mchog tu mya ngan las 'das par rab tu 'jug pa dang dkyil 'khor gyi 'khor lo bsgom pa'i cho ga'i mtshan nyid rgyas par bstan par bshad pa zhes bya ba ste le'u sum cu
[\[229a\]]
[\[229a.1\]]rtsa lnga pa'i bshad pa'o//_//thog mar rlung shugs mar btud nas/_/'dod pa'i rnal 'byor ma mchog gi/_/rang rang rigs kyi rang bzhin gyi/_/de yi 'grel pa yang brjod bya/_/da ni rlung gi shugs can ma'i le'u sum cu rtsa drug pa'i bshad pa gsungs pa/_de nas
[\[229a.2\]]'dod ma'i zhes bya ba la sogs pa ste/_'dod ma zhes bya ba ni rnal 'byor pa rnams kyi 'dod pa'i dngos grub ster ba mo ste/_rnal 'byor ma zhing skyes ma la sogs pa rnams kyis so/_/gang gis she na/_phyag rgya'i brda ni byed pas zhes bya ba ste 'chad par 'gyur ba'i rgyu dang 'bras bu nye bar spyod
[\[229a.3\]]pa rnams sna tshogs pa'i mdog las te de rnams brtse ba'i rnal 'byor pa zhes bya ba ste/_gang gis mdog dang bzhugs tshul mthong bas dang rnal 'byor pa rnams kyi sngon gyi rgyu mtshan gyis 'grub par 'gyur te de rnams bshad par bya'o zhes 'brel lo/_/de nyid gsungs pa/_snang ba
[\[229a.4\]]rnams su zhes bya ba la sogs pa ste/_dbang po rnams kyi gang dngos po'i spyod yul khams so so'i kun du spyod pa la sogs pa dang mig la sogs pa'i rnam par shes pa rnams su mthong bar 'gyur te/_'byung ba ste sems can thams cad kyi yang lhan cig skyes pa'i phyag rgya sngags kyi gzugs
[\[229a.5\]]zhes bya ba'i don to/_/de ltar 'di'i slar yang ha hA rnams kyis zhes bya ba la sogs pas hA'i yi ge'i don gyis gsal bar gsungs pa/_shing gi rtsa bar zhes bya ba ni lte ba'i bar de dbang po'i spyod yul te de sbyor ba gnyis kyi snang ba de rnams bstan par bzhed nas gsungs pa/_nag po zhes
[\[229a.6\]]bya ba la sogs pa ste sna tshogs ser skya'i mdog ces bya ba'i bar du de rnams sum cu rtsa drug tu 'gyur ro/_/rgyu gang rnams kyis zhe na gsungs pa/_kha dog thams cad ces bya ba la sogs pa ste sngon du bshad pa'i kha dog rnams kyi gser la sogs pa'i khams bcu gnyis kyi mdog can te nyi ma zhes
[\[229a.7\]]bya ba ni zangs so/_/lhag ma ji lta ba bzhin no/_/de bzhin du gser ni khu ba'o/_/dngul ni rkang ngo /_/nyi ma ni khrag go/_/li gu mig ni chu rgyus so/_/zla 'od ni pags pa'o/_/khar ba ni sha'o/_/ra gan ni rus pa'o/_/phan tshun gyi mdog ni khams bdun zhu bas bshang ba dang gci ba dang bad kan dang
[\[229b\]]
[\[229b.1\]]rlung dang mkhris pa rnams te khams bcu gnyis ni de rnams so/_/brtse ba che zhes bya ba ni byang chub sems dpa'i spyod pa la gnas pa'i rnal 'byor pa rnams kyi snang ba ye shes kyi rnam par 'gro ste/_der zhes bya ba la sogs pa de de bzhin du bshad do/_/gnyis dag gis zhes bya ba ni dpa'
[\[229b.2\]]bo dang rnal 'byor ma'i rang gi phyogs kyi sngon gyi rgyu mtshan la des phyag rgya dang phyag rgya'i lan 'grub pa ste kha dog mthong zhing de dang phrad pas so/_/de ltar ci byas pa rnams su 'gyur zhe na gsungs pa/_gal te zhes bya ba la sogs pa ste lhan cig skyes pa'i rnal 'byor gyi bdag nyid kyi rang bzhin gyis
[\[229b.3\]]'od gsal ba'i rnam pa nyid kyi sngon gyi rgyu mtshan las dang phyis kyis te/_mdor bsdus pas zhes bya ba ni mdor byas pa sngon bzhin du 'gyur ba'o/_/da ni rnal 'byor ma 'di'i dang nye ba'i zhing dang byang chub kyi phyogs dang gsum gyi ming gi yi ge'i sgo nas lhan cig skyes pa'i rnal 'byor ston pa
[\[229b.4\]]gsungs pa/_rlung shugs zhes bya ba la sogs pa ste/_de ltar mdor bstan pa'i tshigs su bcad pa de'i rgyas par bshad pa gsungs pa/_'bab pa zhes bya ba la sogs pa ste/_thog mar ba'i yi ge'i don no/_/'bab pa dbu mar zhes bya ba ni dbu mar rab tu 'bab pa'i dus su
[\[229b.5\]]rlung gi dkyil 'khor dang ye shes kyi 'du shes can te/_sngon du 'di rnams la goms pa'i sbyor bas bstan par gyur pa des dmigs pa tsam gyis bag chags kyi stobs thams cad 'chi ba zhes bya ba ni nyams pa'o/_/de'i tshe ldan zhes bya ba la sogs pas mu'i yi ge'i don te/_tshigs su
[\[229b.6\]]bcad pa phyed kyis so/_/de nas rig pa zhes bya ba la sogs pas de'i yi ge'i don te phyed kyis so/_/dam du zhes bya ba la sogs pa tshigs su bcad pa phyed kyis sa ga'i yi ge'i don te des rim pa ji lta bas lam gsum po 'di'i de ltar rkyen gyis te/_de yang mthong ba dang sgom pa dang
[\[229b.7\]]grol ba'i lam mo/_/de ltar dus gcig la ni chos thams cad du zhes bya ba ni mnyam pa'i dus nyid sems dang ye shes kyi dkyil 'khor dag gis rang gi bdag nyid kyis de ltar chos thams cad kyi rang bzhin gyi mthong ba ste mthong ba'i lam las bdag gi gdan no/_/de ltar yang rig pa ni gzhan gyi
[\[230a\]]
[\[230a.1\]]gdan dang ldan pa ste/_bsgom pa'i bdag tu bya ba rnams kyis gnas pa ste/_lam nye bar zhi ba'o/_/de ltar byas pas cir 'gyur ba gsungs pa/_de kho na nyid mas dam du 'khyud ces bya ste/_rgya che ba'i rnam par shes pas ye shes kyi a wa d+hU tI la 'khyud pa ste lhan
[\[230a.2\]]cig skyes pa'i rdzogs pa'i byang chub lam gyi rnam par 'gyur te/_des grol ba'i lam rjes skyob rnams kyi zhes bya ba ni sangs rgyas rnams kyi rang gi bag chags las byung ba rnams kyi 'gyur ba ste/_phyi rol gyi don du'o/_de ltar gang gi rnam par dag par 'gyur ba gsungs pa/_/rnam
[\[230a.3\]]pa gsum zhes bya ba la sogs pa ste hri'i yi ge'i don des so/_/thar pa rnam gsum zhes bya ste/_/zhes bya ba ni mthong ba'i lam la sogs pa'i mtho ris dang mi yul dang sa 'og rnam par dag pa lus dang ngag dang yid kyi bdag nyid de rang gi lam la sogs pa'i sgrar 'gyur ro/_/de ltar
[\[230a.4\]]mnyam zhes bya ba la sogs pas sha'i yi ge'i don gyi sems bshad pa'o/_/de bzhin du bum can zhes bya ba la sogs pas sku'i yi ge'i don gyi ngag bshad pa'o/_/de bzhin du min zhes bya ba la sogs pas na'i yi ge'i don gyis lus 'chad pa'o/_/phyed dang bcas pa'i tshigs su bcad
[\[230a.5\]]pa gsum gyis so/_/de'i phyir gsungs pa/_mnyam pa'i bde ba mthong bar 'gyur/_/zhes bya ba ni rab tu zhi ba'i bde ba'o/_/rdo rje 'bar ba'i dbus su gnas/_/zhes bya ba ni rdo rje bu ga'i nang du 'pho ba med pa la gnas pa nyid pas sems 'od gsal ba'i rnam par mthong ba ste/_de rdo rje
[\[230a.6\]]'bar ba'i nang du mnyam pa'i bde ba gnas zhes bya bar 'brel to/_/bum can la sogs byas gang phyir/_/zhes bya ba ni de la dang hA ra la sogs pas srog la sogs pa rnam par bzung ba ste des kyang bum pa can du 'gyur te lte ba'i dbus su thams cad du khyab pas na'o/_/sogs pa'i
[\[230a.7\]]sgras dkyil 'khor thams cad de g.yon pa dang g.yas pa'i sna'i bu ga dag gis bsgrubs pa'o/_/de'i phyir gtum mo'i 'dod chags chen po'i bdag nyid kyi thams cad rnam par za ba'o/_/brtags pa'i ngag ces bya ba'o/_/de ltar phra mo'i rtsa zhes bya ba ni rdo rje lta bur rlung gi rang
[\[230b\]]
[\[230b.1\]]bzhin de de bzhin du bshad par 'gyur ro/_/de yang 'dra ba'i ye shes min/_zhes bya ba ni phan yon gyi sgo nas te lus kyi rtsa pad+ma'i rnam par gzhag par 'gyur te de pad+ma nam mkha'i khams kyi lus chos thams cad kyi nang du son pa nyid kyis zhes bya ba ni nges pa'o/_/de lta bu'i ye shes bya ba
[\[230b.2\]]gang gis 'byung zhe na/_de gsungs pa/_brtson 'grus zhes bya ba la sogs pa ste brtson 'grus kyi stobs kyis byang chub kyi phyogs kyi chos nyid kyis de sngon du bshad pa'i rigs pas 'gyur ba ste dus thams cad du'o/_/de'i phyir zhes bya ba ni de bzhin du bshad par 'gyur ro/_/da ni
[\[230b.3\]]'di'i sbyor ba'i dkyil 'khor gyi 'khor lo'i bdag po'i sgo nas thabs kyi sgrub thabs gsungs pa/_dkyil 'khor zhes bya ba la sogs pa nas dbus su'o zhes bya ba'i bar du rtogs par sla'o/_/bsgom pa 'di byang chub kyi sems kyi dus su rtsa'i 'khor lo rnams su ming rnams rdzogs
[\[230b.4\]]par grags pa des phyag rgya'i dngos grub gsungs pa/_gang de zhes bya ba la sogs pa ste/_rdzogs par bshad pa'i byang chub kyi sems de nyid rtsa dus thams cad du yid kyis kyang bde ba mi 'dor te/_des ha'i yi ge gang gi phyir gyi don te/_sa gsum snying po'i phyag rgya yis/_/zhes bya
[\[230b.5\]]ba ni lus dang ngag dang yid kyi 'khor lo zhes bya ba ste rtsa thams cad kyi'o/_/de ltar gang du bsgrub par bya ba gsungs pa/_gsung gi 'khor lo zhes bya ba ste/_bco lnga par gsungs pa'i rim pa ste/_de yang gsang ba chen po zhes bya ba ni dbus ma'i nang du ste/_le'u der bdag shAkya thub
[\[230b.6\]]pas gcig nas gcig tu brgyud pa bshad pa ste/_/de ltar zhes bya ba la sogs pa rtogs par sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las rlung gi shugs can ma'i ming gi yi ge'i rab tu sbyor ba dang de bzhin du nye ba'i zhing
[\[230b.7\]]la sogs pa'i ming gi yi ge'i rnam par gzhag pas sna tshogs pa'i mdog dang gzugs kyi bdag nyid du bskyed pas phyag rgya'i mtshan nyid kyi cho ga dang ye shes kyi dkyil 'khor la sogs pa'i yang sgom pa rgyas par bshad pa ste le'u sum cu rtsa drug pa'i bshad pa'o//_//dang po chang
[\[231a\]]
[\[231a.1\]]'thung mar btud nas/_/dpa' bo'i brda sogs dngos po ni/_/bklags pas grub pa'i man ngag ste/_/de yi 'grel pa rgya cher bya/_/da ni chang 'thung ma'i rab tu sbyor bas le'u sum cu rtsa bdun pa'i cho ga'i bshad pa gsungs pa/_de nas rdo rje zhes bya ba la sogs pa
[\[231a.2\]]ste/_rdo rje phag mo'i sprul pa'i lus chang 'thung ma lta bu rnams kyis mchod pa byas nas/_/de ta'i yi ge ni nges par gzung ba ste/_ji lta ba'i cho ga'i zhes bya ba ni 'chad par 'gyur ba ji lta ba'i man ngag gi rim pas bla na med pa'i mchod pa rnams kyis mchod pa'i mchod pa des bcom ldan
[\[231a.3\]]'das ye shes kyi sku gcig pus mnyes pas tshig 'di gsungs pa ste/_nyon cig lha mo zhes bya ba la sogs pa ste/_rang gis phyag rgya lha bla ma/_/zhes bya ba ni/_phyag rgya 'di nyid bla ma ste/_phyag rgya lha bla ma ste rang gis mngon sum du nyams su myong ba'i gzugs las zhes bya ba'i don no/_/
[\[231a.4\]]de nyid gsungs pa/_'o byed ma zhes bya ba la sogs pa ste/_rnal 'byor ma drug nang gi bdag nyid can gyi gtor ma dang 'khor lo mchod pa'i dus su dpa' bo rnams kyis brtan par bya'o/_/rnal 'byor pa rnams kyis lag pa g.yon pas bya ste des de rnams kyi rang gi rigs rnams
[\[231a.5\]]su rab tu byed pa por 'gyur ba'o/_/de ltar rnam gsum zhes bya ba la sogs pas bshad par bya'o zhes bya bar 'brel to/_/mkhas pa kha sbyor sbyor ba'o/_/zhes bya ba ni lag pa g.yon pa'i mthil dang rgyab tu der lag pa'i mthil du rnal 'byor ma dang dpa' bo rnams te rgyab tu yang shes
[\[231a.6\]]par bya zhes bya ba ste sogs pa'i sgras rdo rje mkha' 'gro dang gti mug mkha' 'gro dang rin chen mkha' 'gro dang pad+ma mkha' 'gro dang sna tshogs mkha' 'gro dang ye shes mkha' 'gro'o/_/rgyab tu zhes bya ba la sogs pa rtogs par sla'o/_/de bzhin du don dam par yang lag pa g.yon pa
[\[231a.7\]]phreng ba ste rlung lnga'i rang bzhin du de'i de ltar sor mo lnga rnams su shes par bya'o/_/de la de bzhin gshegs pa rnams kyi gnas te lag pa'i rgyal po der yang rtsa lnga rnams kyi 'di rnams gcig pa'i bu ga lnga rnams kyi mdud pa ste der lha mo rnams kyi gnas su 'gyur ro/_/de ltar lte ba'i
[\[231b\]]
[\[231b.1\]]gnas su yang ngo /_/de bzhin du dbus ma'i mtshams ni snying ga'i bu ga rnams kyis mdud pa ni de la zhes bya ba ste/_de ltar yang rlung lnga rnams te gnas der lha mo rnams kyang ngo /_/de bzhin gshegs pa lag mthil du zhes bya ba ni mdud pa rnams kyi steng du do lir gyur pa rnams kyi de
[\[231b.2\]]rnams su rlung rnams kyi gnas rnams su de bzhin gshegs pa rnams kyi gnas su 'gyur ro/_/de ltar sen mo'i nya phor du rtsa lnga las byung ba'i rtse mor srog rnams su mgrin pa'i mdud pa'i bar du dpa' bo rnams kyi gnas su 'gyur ro/_/slar yang mtheb mo'i gnas sna'i rtse mo'i khar
[\[231b.3\]]rnams su rnal 'byor ma rnams kyi gnas su 'gyur ba ste tshig 'di'o/_/lag pa'i rtse mor do la las gtong ba'i dus su dpa' bo dang rnal 'byor ma rnams kyi brda bya ste phyi rol du ni 'du ba'i gnas rnams su brtan par bya'o/_/de ltar rgyab kyis gshegs gsol bya/_/zhes bya ba ni lag
[\[231b.4\]]pa'i rgyab kyis bya'o/_/'di byas pas gang zhig gang gi bdag po nyid du 'gyur te nang gi bdag nyid dang rang bzhin du 'byung ba'o/_/de rnams kyi dpa' bo dang rnal 'byor ma rnams kyi mtshon par bya'o/_/de ltar ci byas nas dpa' bo dang rnal 'byor ma rnams 'byung zhe na/_de'i phyir
[\[231b.5\]]gsungs pa/_chang 'thung ma zhes bya ba la sogs pa ste 'chad par 'gyur ba'i ming gi yi ge'i rab tu sbyor bas so/_/de ltar mdor bstan pa'i tshigs su bcad pa'i rgyas par bshad pa gsungs pa/_legs par gzung zhes bya ba la sogs pa ste bzang por gzung ba ni legs par
[\[231b.6\]]bzung ba ste/_su'i yi ge'i don to/_/des gang du zhe na/_yid bzang ma'i nang du bde ba'i sa bon bcings pas phyag rgya chen po bsgrub par bya'o/_/de'i phyir dus thams cad du skyes pa ni dpa' bo dang rnal 'byor ma rnams kyi zhes bya ba'i don to/_/de ltar dpa' bo rnams kyis phyi rol
[\[231b.7\]]tu bza' ba dang ston mo la sogs pa bya'o/_/de nyid nang gi bdag nyid du ste/_ci byas nas 'gyur ba gsungs pa/_ha ru zhes bya ba la sogs pa ste rA'i yi ge'i don gyis so/_/ha ru zhes bya ba ni bum pa can gyi rtsa'o/_/dus kyi me zhes bya ba ni g.yon pa'i rtsa dang /_nyi ma zhes bya ba
[\[232a\]]
[\[232a.1\]]ni g.yas pa'i rtsa ste/_de rnams kyi zas su byas pa ni sna'i rtse mor te de bzhin zhes bya ba ste rtse mo ni 'khyil ba'i a wa d+hU tI'i rtse mor kyang rnal 'byor gyis bzung bas zas su bya'o zhes pa ni nges pa'o/_/'di byas pas kyang bza' ba zhes bya ba la sogs pas b+ha'i yi ge'i
[\[232a.2\]]don te des yul zhes bya ba ni yul gyi sgras sna tshogs pa'i bde ba'i dbang po rnams so/_/de'i phyir phra mo gnyis med gzugs can zhes bya ba ste zos nas nang du thim pa zhes bya ba'i don te/_/de rnams kyi dpa' bo la sogs pa rnams kyi bdud rtsi lnga phyi rol du bza' ba'i rgyur
[\[232a.3\]]gsungs pa/_k+Shi Ni zhes bya ba la sogs pa ste k+Shi'i yi ge'i don gyis bshad pa'i nang du son pa'i khams thams cad bdud rtsir bskyed do/_/der 'dzags pas na'o/_/der yang rang gis rig pa'i sems kyis bza' bar bya'o/_/me tog ces bya ba ni phyi rol gyi mchod pa'i rgyur me tog
[\[232a.4\]]rnams so/_/de yang sems kyi sa bon zhes bya ba ni byang chub kyi sems kyi sa bon gnyis nam mkha'i me tog go/_/de ltar zhes bya ba la sogs pas phyi rol du 'dir 'thungs nas song ste de rnams kyi rgyu gsungs pa/_lte ba zhes bya ba ste lte ba'i dbus su ra sngon zhes bya ba ni ji ltar grong khyer
[\[232a.5\]]na gnas pa'i skye bo rnams kyi gnas par 'gyur te der des kyang sna tshogs pa'i su ra rnams kyi sbyor bar byed de 'gro ba rnams kyi dga' don du'o/_/de bzhin du lte ba'i gnas su rtsa thams cad kyi 'khor lo'i tshogs gnas par 'gyur te su ra rnams ni mig la sogs pa las byung
[\[232a.6\]]ba'i lha rang gi sems kyi rang bzhin rnams so/_/sngon zhes bya ba ni der sngon du bshad pa'i rim pas byang chub kyi sems sbyar ba'i su ra 'thung ba ste des dus thams cad du dpa' bo dang rnal 'byor ma rnams dga' bas ra ro ba nyid du 'gyur ro/_/de ltar sbyar ba zhes bya ba brtan pa'i
[\[232a.7\]]rnal 'byor gyis byed do/_/'dir ni ji ltar zhe na gsungs pa/_gzhu'i dbyug pa zhes bya ba la sogs pa ste zhing gi dang po'i yi ges de nyid gsungs pa/_ko'i yi ge'i don gyis so/_/de ltar blangs nas mgo bor gzhu'i dbyug pa'i rnam pa'i srog tu bzung ba ste/_de'i nang du son
[\[232b\]]
[\[232b.1\]]pa'i sems zhes bya ba ni mnyam par bzung ba tsam gyis kyang de de bzhin du bshad do/_/de ltar ro mnyam zhes bya ba la sogs pa'i yi ge'i don to/_/des chos thams cad kyi ro myangs pas chos kyi ros tshim pa'o/_/des phyi rol du bshad pa'o/_/de ltar yang gnas gang du 'gyur ba gsungs
[\[232b.2\]]pa/_la la zhes bya ba la sogs pa ste/_la'i yi ge'i don te/_des la la nA yang dbu ma g.yon nas rtsa thams cad kyi phyi mor gnas pa las so/_/de'i la lA nas kyang 'ongs pas bde ba'i mthus srog gi sa bon gyi gzugs kyis zag pa med pa ste 'pho ba med par 'gyur ro/_/de ltar
[\[232b.3\]]brda'i de'i dus su yang de de bzhin du gsungs par 'gyur ro/_/de yang dran pa'i stobs kyis bdag nyid kyis sngon gyi ngag gi rjes su gnas pa des rab tu gnas pa ste/_dran pa'i byang chub kyi rdo rje sna tshogs pa'i zhing dang nye ba'i zhing la sogs pa rnams su dpa' bo dang rnal 'byor ma rnams
[\[232b.4\]]kyi mngal la sogs pa 'chags par byed do/_/dga' ba dang bcas mchog zhal can/_/zhes bya ba ni rtsa thams cad las byung ba'i sna tshogs pa'i sems kyi rang bzhin las bsam pa zhes bya bar dgongs pa'i don to/_/de ltar nang gi bdag nyid kyi rigs pa'i brda dang bral bas
[\[232b.5\]]thabs gzhan yod pa min pa de de bzhin du bshad do/_/de bzhin du yang gsungs pa/_phyag rgya chen po'i brda yis ni/_/grol ba'i rgyu rnams rab tu bstan/_/'khor ba yi ni 'ching ba las/_/de dang bral bas grol mi 'gyur/_/nang gi bdag nyid kyang shes pas/_/rnal 'byor dga'
[\[232b.6\]]ba'i sa la gnas/_/lte ba'i 'khor lor rnal 'byor che/_/dri ma med par son pa'i sems/_/dga' bcas de las langs nas ni/_/rang bdag nyid kyi sa la 'gro/_/byang chub 'khor lor lha mo rnams/_/de yi gzugs su 'gro ba'o/_/sna tshogs phung po la sogs khams/_/sngon
[\[232b.7\]]du bza' bar yang dag rig_/phyi rol la dga' de nyid kyis/_/'dus pa na ni bza' ba'o/_/zhes bya ba ni mdor bsdus pa'o/_/da ni de rnams kyi ji lta ba'i thabs kyis bskyed par 'gyur te/_rnam pa dang bcas pa nyid kyi dkyil 'khor gyi 'khor lo bsgom pa gsungs pa/_rnal 'byor ma'i
[\[233a\]]
[\[233a.1\]]tshogs zhes bya ba la sogs pa ste de ltar rtogs par sla'o/_/'byin pa zhes bya ba la sogs pas sngags kyi rkang pa gnyis gnyis rnal 'byor ma thams cad kyi 'byin pa dang sdud pa'i don gyis bshad pa ste do la dang phreng ba'i rim pas so/_/lhag ma rtogs par sla'o/_/dpal
[\[233a.2\]]mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las chang 'thung ma'i rab tu sbyor ba'i cho ga'i mtshan nyid dang des de ltar phyi dang nang gi bdag nyid kyi lag pa'i brdas dkyil 'khor bstan pa dang dkyil 'khor gyi 'khor lo bsgom pa rnams kyi rgyas par bstan
[\[233a.3\]]pa ste le'u sum cu rtsa bdun pa'i bshad pa'o//_//las rnams thams cad 'dzin pa mo/_/ljang lha mo la phyag byas nas/_/phag mo'i sbyor ba dang ldan pas/_/rnal 'byor pa rnams der rab 'gro/_/rtsa ba'i sngags kyi rgyal mo yi/_/phag mo la yang phyag byas nas/_/'khor
[\[233a.4\]]lo rnams kyi dang po'i gzugs/_/de yi 'khrul 'khor bcu gnyis su/_/des ni 'khor lo rnams 'byin te/_/bcu gnyis gnod mdzes sngags kyis ni/_/sngon gyi 'khor lo gnyis brten nas/_/de ru las ni bsgrub par bya/_/gsang sngags chen po'i tshul dag tu/_/bcu gnyis
[\[233a.5\]]rnams kyi rnal 'byor ma/_/le'u rnams ni de las byung /_/tshig gi rjes 'brang smra bar bya/_/da ni las kyi tshogs kyi dus rnams su gnas pa'i ljang lha mo rnams kyi le'u sum cu rtsa brgyad pa bshad pa gsungs pa/_de nas lha mo zhes bya ba la sogs pa ste/_de nas kyi sgra ni phyag rgya'i
[\[233a.6\]]le'u rnams kyi de ma thag par gnas pa'o/_/'khrul 'khor dang sngags dang las tshogs rnams kyi dang por ljang lha mo ste/_de'i tshe gzugs brje zhing bsgyur bar gnas pa ste/_rdo rje phag mo'i gzugs kyis gnas nas sngon du bshad pa'i kun du spyod pa'i mtshan nyid kyi mchod pa'i
[\[233a.7\]]ngag gis lha mo zhes bya ba'o/_/des kyang lha rdzas pad+ma can gyi gzugs kyis a wa d+hU tIr rang gi rig pa bzung bas mchod pa ste dpal he ru ka'i rnam par gzhag pa las te nges pas 'dri ba gsungs pa/_ston zhes bya ba la sogs pa ste/_rnal 'byor ma'i bdag po zhes bya ba ni ljang lha
[\[233b\]]
[\[233b.1\]]mo'i bdag po las kyi tshogs su gang gyur pa de bdag ni bdag gi rdo rje phag mo las te/_rdo rje zhes bya ba ni kye bcom ldan 'das rdo rje 'chang bstan par mdzod ces bya bar 'brel to/_/de nas bshad par bya zhes bya ba la sogs pas bcom ldan 'das kyi lan gyi tshig gsungs pa/_lha rdzas
[\[233b.2\]]zhes bya ba ni lha rdzas kyi dbang po'i sgo rnams su nang gi bdag nyid rnams su bstan pas sems can gyi dgos par 'gyur ro/_/gang gis zhes bya ba ni las kyis so/_/dbang la sogs pa zhes bya ba ni dbang dang dgug pa dang rengs pa dang gsad pa dang bskrad pa la sogs pa ste/_lha la
[\[233b.3\]]sogs pa de bzhin 'gyur/_/zhes bya ba ni lha dang lha ma yin dang klu dang gnod sbyin dang 'khor los sgyur ba la sogs pa'o/_/las 'di de sngags gang gis bya zhe na/_de nyid gsungs pa/_thog ma zhes bya ba la sogs pa ste/_thog mar sngon du bsnyen pa dang srung ba dang yongs su srung
[\[233b.4\]]ba la sogs pa bya ste/_rdo rje phag mo'i le'u gnyis par gsungs pa'i de kho na nyid kyi rigs pas rtsa ba'i sngags kyi las 'grub pa ste/_de ltar grub pa'i mthus bkas gnang ba ster ro/_/ka ling+ga kha'i gnas su grub pa'i tshig gis ljang lha mo sngags kyis bskul bas mngon
[\[233b.5\]]sum du mthong ngo /_/de gang cis she na/_de'i rigs rnams su rnal 'byor pa'i lus kyi khams kyis ye shes kyi rnam pa'i sngags kyi rnam par gzhag pa la rdo rje phag mo las gsungs pa'i mtshan nyid kyis so/_/des hi'i yi ge'i nges par bzung ba'o/_/de'i phyir de'i rigs
[\[233b.6\]]las byung ba'i ljang lha mo bdag nyid kyi rnam pas de bdag nyid kyi rkyen gyis rang gi bdag nyid du bkas gnang ba'o/_/grub pa'i gnang ba zhes bya bar dgongs pa'i don to/_/de ltar sngon du sgom pa ci'am ci'i gzugs sgom pa bsgom par bya bar 'gyur ba gsungs pa/_rtsa bdun
[\[233b.7\]]zhes bya ba la sogs pa ste/_de ltar mchog gi dbang phyug ma bsgom bya/_/zhes bya ba ni ljang lha mo'o/_/de sgom pa dang bral bas min pa ste de de bzhin du bshad do/_/sngags gsungs pa/_oM sha zhes bya ba la sogs pas so/_/mchog ces bya ba ni bzlas pa dang sgom pa 'di rnams thams
[\[234a\]]
[\[234a.1\]]cad kyi sngon du ji lta ba'i mngon par rtogs pa'i rim pas bsgom par bya'o/_/phyi nas rdo rje phag mo dang gnyis su med pa'i rtsa ba'i sngags kyi rab tu sbyor bas 'bad pas sngags kyi bzlas pa la sogs pa bya'o zhes bya ba ni nges pa'o/_/da ni phyi dang nang gi bdag nyid kyi
[\[234a.2\]]las gsungs pa/_zla mtshan zhes bya ba la sogs pa ste zla mtshan gyi me tog gis gos pa'i ras te/_de yang phyogs bcu rnams su gang bskur bar gyur pa'i bgo ba'i gos te yongs su bzung nas bskam par bya'o/_/byi la'i brun dang bsres pa des bdug par bya'o/_/des bdug pas
[\[234a.3\]]dngos grub 'dod pa'i dngos grub tu 'gyur ro/_/de yang nye bar zhes bya ba la sogs pa ste/_bstan pa des 'gyur ba ste/_de cig na sgrub pa po rnams kyis gang 'dod pa'i mchog ster bar byed de 'di ni phyi'i'o/_/nang gi bdag nyid kyis gsungs pa/_phag mo zhes bya ba la sogs pa
[\[234a.4\]]ste ming gi yi ge rnams kyi nges pa'i tshig gi sbyor ba dang ldan par 'gyur bas te/_de de ltar 'di'i tshig 'chad par gsungs pa/_g.yon zhes bya ba la sogs pa ste bA'i yi ge'i don gyis so/_/mthun pa'i rtsa dang lus pas zhes bya ba ni mthun pa'i bde ba 'bab pas ye shes dang shes bya
[\[234a.5\]]'dus pa las te/_'dir 'gro ba thams cad g.yon las byung zhes bya ba ni 'pho ba med pa steng du 'babs pa'i dus su rang gi sems g.yon du 'khor ba des 'gro ba'i gzugs su 'byung bar 'gyur ba'o/_/de ltar rang nyid mdzes zhes bya ba la sogs pas ra'i yi ge'i don gyis te/_
[\[234a.6\]]mdzes pa ni 'bar ba ste 'dis mdzes par gyur pa'i rang gis rang rig pa'i bde ba la chags pa'o/_/ji srid des 'dir bla mtshan gyi rdul gyi gos su 'gyur ro/_/brun zhes bya ba la sogs pas/_h+yA'i yi ge'i don du shes par bya ste/_'jig rten gsum dang ye shes bsres/_/
[\[234a.7\]]zhes bya ba ni/_lus ngag yid mnyam pa nyid kyi ye shes su gnyis su med par bsres pa ste 'dod chags chen po'i bdag nyid kyi rdul can gyi ras de rnams kyis bdug pas bla na med pa'i byang chub tu 'gro'o zhes bya ba'i don to/_/de ltar slar yang byi la zhes bya ba ni byi ba za ba'i don
[\[234b\]]
[\[234b.1\]]gyis phyi rol du mnyam pa'i dus kyi byi la mthong bas der 'jigs pas brun lhung ngo /_/des bya'o zhes bya ba ni man ngag go/_/nang gi bdag nyid du ni g.yo ba med pa'i sems de yul thams cad kyi 'jigs pas 'jigs pas nA h+yA'i yi ge'i tshig gis so/_/de ltar ljang gu zhes bya ba la sogs pa ljang lha mo'i
[\[234b.2\]]yi ge rnams kyi don gyis stong pa nyid dang snying rje gsungs pa/_de ltar 'di'i ming snying rje'i sbyor bas ljang gu zhes bya ba'o/_/lha mo dbus ma de bzhin zhes bya ba ni dbu mar zhugs pa na ste tsa'i yi ges stong pa nyid kyang lha ste ma bcos pa'i ye shes nyid kyi phyir ro/_/de nyid kyang stong pa nyid
[\[234b.3\]]du ka ling ka'i yi ge rnams kyis gsal bar gsungs pa/_bde ba ci zhes bya ba la sogs pa ste/_ka'i yi ge'i don gyis chos thams cad kyi brjod byar 'gyur te/_chos thams cad ni phung po la sogs pa mi bden pa'i phyir bde ba ci la yod/_gang bdag dang bdag gi ba dang /_
[\[234b.4\]]gzung pa dang 'dzin pa'i rnam pa ting nge 'dzin gyi zad pa de la 'dir gang rigs/_gang gi tshe srid pa'i 'dod chags la sogs pas pha rol du sdug bsngal ster ba por mi rigs te/_de'i tshe don dam pa'i spyod yul ci ste phan tshun sgyu mar bltas pa'i dngos pos so/_/de ltar yang
[\[234b.5\]]bstan pas gal te rab tu 'ching bas skyon du mi 'gyur te de'i che skyen yod ces gzhan gyi the tshom ste de rnams kyi des mdzad par bzhed nas gsungs pa/_gos pa zhes bya ba la sogs pa ste/_li'i yi ge'i don gyis so/_/de ltar gos par gyur pa ste rnal 'byor chen po zhes bya ba ni sbyor ba bsgom
[\[234b.6\]]pa'i rjes su chags pas sems gang la ting nge 'dzin gyi chags pas gos pa ste/_/shin tu mthun pa'i rnam par shes pa lhag mar 'dod ces bya ba ni rnam par shes pa'i tshogs las skyes pa'i byang chub sems dpa' rnams kyi lus lhag ma dang bcas pa ste/_'jig rten rnams la
[\[234b.7\]]chos ston pa'i sgo nas yongs su gzhag par 'dod do zhes bya ba ste/_ji ltar shAkya'i rgyal pos ye shes la rab tu 'jug pa'i dus su byams pa yongs su gzhag pa ste/_de las byung ba 'di la skyon med do/_/de ltar gnas gang nas rnam par shes pa skyed ce na/_de'i phyir bshad pa/_
[\[235a\]]
[\[235a.1\]]bgrod pa zhes bya ba la sogs pa ste/_ga'i yi ge'i don gyis bgrod pa'i dam pa'i dngos po'i bde ba rtsa thams cad dang tshigs so sor bla ma'i man ngag 'dis skye 'gro thams cad byang chub sems dpa' rnams kyis de rnams kyi bdag nyid chen po rnams su 'gyur ro/_/las gzhan
[\[235a.2\]]gsungs pa/_thod pa zhes bya ba la sogs pa ste/_nang gi bdag nyid kyi sbyin sreg go_/de yang thod pa kha sbyor zhes bya ba ni la la nA dang ra sa nA dag kha sbyor ba dbu ma'i nang du bcings la/_A li dang kA li las byung ba'i yi ge rnams kyis bsgrub bya'i ming dang bcas pa'i phag mo la sogs pa'i sngags
[\[235a.3\]]kyi 'khrul 'khor bris nas der rnam par gzung bar gyur pa'i dgongs pas sa'i snying po la gzhag ste mang la du'o/_/de'i rgyab tu skra rnams kyis g.yon can rang bzhin gyi dngos po rnams sbyin sreg rang bzhin med pa'i bshad par bya'o/_/phyi rol du yang de bzhin no/_/'di de zhes
[\[235a.4\]]bya ba ni sbyor ba 'dis me tog gang la mngon par bsngags nas byin na de dgos pa gang dang gang yid kyis bsam pa de dang de byed do/_dngos grub thams cad rab ster byed/_/ces bya ba'i tshig gis so/_/de slar yang dam tshig ces bya ba la sogs pas so sor bskyangs pas kyang grub pa ste/_
[\[235a.5\]]sngags shes pa'i rnal 'byor pas zhes bya ba ni nges pa'o/_/nang gi bdag nyid du ni thams cad rang bzhin gyis bsregs pas me tog ste nam mkha'i me tog ye shes kyi bdag nyid de byin pas ni bsams pa ste/_bud med dang skyes pa la sogs pa rjes su 'dzin pas de de'i skad cig la de
[\[235a.6\]]dang 'dra bar 'gyur te/_sangs rgyas rjes su dran pa la sogs pa dran pas te/_dngos grub ster ba po ste/_'khor ba ni ci/_grol ba ni ci/_bral ba ni ci zhes bya ba la sogs pa'o/_/de ltar dam tshig so sor skyong bar byed ces bya ba ni gang zhig rgyun du de nyi ma re res 'grub pa ste/_
[\[235a.7\]]zla ba'i btung ba zhes bya ba'i tshig gis so/_/rnal 'byor ma rnams dang rtsa rnams kyi rtag tu dus thams cad du kun du spyod pa'i las kyi zla ba ste lhan cig skyes pa chen po'i bde ba zhes bya ba'i don to/_/ba lang gi sha zhes bya ba la sogs pa nas dngos grub bgrod de phyir zhes bya
[\[235b\]]
[\[235b.1\]]ba'i bar du thams cad rtogs par sla'o/_/da ni 'di rnams kyi las kyi dus su yang 'khrul 'khor gang gis bya zhe na/_de'i 'khrul 'khor gsungs pa/_rdo rje zhes bya ba la sogs pa ste/_rdo rje'i 'khrul 'khor rab tu bya/_/zhes bya ba ni rdo rje'i rnam par bya ba yang dum bu dang le'u tsher
[\[235b.2\]]rdo rje bri bar bya ba ste rdo rje'i phreng bas kyang bskor bar bya'o/_/de nyid gsungs pa/_gcig gis dman pa'i lnga bcu zhes bya ba la sogs pa ste/_dum bu bzhi bcu zhe dgu rnams sa gzhi la da lta nyid du bris pa ste/_de'i tshe las kyi rjes su 'brangs pas bri'o zhes bya ba ste/_dur khrod
[\[235b.3\]]kyi ras la sogs pa zhes bya ba ni nges pa'o/_/de ltar der ji ltar rim pas bri bar bya ste/_rnam par snang mdzad ni yi ge oM mo/_/ye shes kyi sa bon ni yi ge hU~M ngo /_/rig byed rnams kyi dang po'i dbyangs ni yi ge oM mo/_/rlung ni yi ge ya'o/_/yi ge thams cad kyi dbyangs ni yi ge
[\[235b.4\]]oM mo/_/'khor lo bzung zhes bya ba ni g.yon dang g.yas su bskor ba rnams su 'khor lo gnyis bris nas/_thod pas dbus su gzhag par bya'o/_/dbang gi rdzas rnams kyis zhes bya ba ni gur gum la sogs pas 'chad par 'gyur ba rnams kyis so/_/de ltar 'khrul 'khor gyi
[\[235b.5\]]rang bzhin gyi 'phro ba bcu gnyis rnams kyi yi ge gnyis rnams su shar ba de nas dbus su sngags mtshon pa dang bral bar bya'o/_/de rnams kyi dbus su bsgrub bya'i yi ge rnams mtshon pa dang bral ba nyid rang gi rdo rje'i bu ga las byung ba'i rtsar rnam par bzung bas dbang du 'gyur ro/_/
[\[235b.6\]]de ltar sngags kyis bdud rtsi lnga rnams dbab par bya ste/_sbyin sreg des nang gi bdag nyid kyi bya ba ste lhag ma rtogs par sla'o/_/'di byas pas gzhan las sna tshogs pa rnams gsungs pa/_de nas las zhes bya ba la sogs pas kyang de yang rtsa bar rab tu grags so/_/de ltar
[\[235b.7\]]rab tu sbyor ba'o/_/de bzhin du gnyis pa gsungs pa/_sa'i zhes bya ba la sogs pas te/_mngal nas skyes pa'i srog chags kyi khyad par te sa'i lcug ma'o/_/de ltar mkhas pas dus thams cad du rengs zhes bya ba ni g.yon pa'i chu skyes su g.yon pa'i ngos su a wa d+hU
[\[236a\]]
[\[236a.1\]]tIr zhugs pas sa'i lcug mas byug pa byas pa ste til gyi mar ni byang chub kyi sems so/_/rang mthar gyi sgras rdo rje nor bu ste bsgrub bya'i sems rang gi sems kyis dus su mnyes pas thams cad rang bzhin gyis dbang du 'gyur ro zhes bya ba dgongs pa'i don to/_/
[\[236a.2\]]rab tu sbyor ba gzhan gsungs pa/_pa thA zhes bya ba la sogs pa ste/_rab tu sbyor ba bya ba ste des kyang ji ltar gsungs pa bzhin du 'gyur ro/_/de'i sman rnams ni rab tu grags pa'o/_/ra dza ni zhes bya ba la sogs pas bcud len gyi rab tu sbyor ba gsungs pa/_ra dza ni zhes
[\[236a.3\]]bya ba ni yung ba nag po'i khyad par ro/_/de ltar byas pas de de bzhin du gsungs pa bzhin du 'gyur ro/_/'on kyang dngul chu dang lhan cig bsdu bar bya'o zhes bya ba ni man ngag go/_/de ltar sbyor ba mchog ces bya ba ni sna tshogs pa'i rdzas bsdu ba gtso bo zhes bya ba'i don to/_/
[\[236a.4\]]spre'u'i mchil ma zhes bya ba ni 'bras bu'i khyad par ro/_/rang gi dbang po yang dag ldan/_/zhes bya ba ni thog ma'i me tog dang ldan pa dang /_'dus pa las byung ba ste de dang yang dag par ldan pas bya'o zhes bya ba'o/_/rnam 'gyur med pa dang ni khrag_/ces bya ba ni rnam 'gyur med
[\[236a.5\]]pa ni bya rgod kyi nor bu'o/_/tsaN+Da lI'i bu mo'i thog ma'i khrag dang lhan cig byas nas sgrub pa pos/_dur khrod chen por rigs pas rdo rje phag mo'i sngags kyis mi gang zhig mi mthong ste/_de reg pa tsam gyis mi mthong ngo /_/phye ba zhes bya ba ni skyes bu'i gzugs spangs nas bya rgod kyi
[\[236a.6\]]gzugs su 'gyur ro/_/yang na rnam 'gyur med pa sna tshogs pa'i thod pa rnams su ras bal gyi sa bon rnams btab la thod pa gang yin pa de'i bdud rtsi lnga la sogs pa yongs su bzung ste dbang bskur ba sbyin pa dang gtor ma dang bsrung ba la sogs pa byas nas de'i thod pa'i steng
[\[236a.7\]]gi ras bal blangs nas bu mos/_byas pa'i skud pa la dur khrod du sngon du bshad pa'i bu mo'i me tog bzung ste des skud pa la bsgos nas/_sems can gang la bcings pa de'i yang khrag 'dren pa'i sbyor bas khrag bzung la khrag ces bya ba ni brgyab pa dang lhung ba la sogs pa'i'o/_/
[\[236b\]]
[\[236b.1\]]'on kyang bya rgod kyi nor bu rnams kyis mi snang bar byed par 'gyur ro/_/lhag ma rtogs par sla'o/_/rdo rje'i nor bur son par zhes bya ba ni lhan cig skyes pa'i dga' ba'i dus rnams su rang gis rig pa'i sbyor ba'i bdag nyid du rang gi sems 'gyur ba ste/_de'i rnam pa dmigs pas sems can
[\[236b.2\]]thams cad kyi las kyi tshogs thams cad 'grub pa'o/_/'di ni mdor bsdus pa'i nges pa'o/_/'khrul 'khor zhes bya ba ni rdo rje nor bu'i nang du son par mtshon par bya'o/_/de ltar khams kyi re'u mig ces bya ba ni gcig gis nyung ba'i lnga bcu'i khams de rnams te/_de yang gzugs
[\[236b.3\]]la sogs pa la sum cu rtsa drug ste/_de bzhin du khrag dang khu ba dang rkang dang rus pa dang sha dang chu rgyus dang lpags pa dang rlung dang mkhris pa dang bad kan dang sha dang snabs dang lud pa rnams te/_de rnams kyi khams rnams la so so re re rtsa rnams kyi bu ga dang bu ga'i dum bu rnams su de
[\[236b.4\]]rnams kyi rdo rje nor bu'i bu gar bde ba zhes bya ba ste/_rtsa phra mo'i gzugs can zhes bya ba'i tshig gis so/_/der yi ge zhes bya ba ni mchog tu zag pa med pa ste/_des lha'i gzugs rnams ni rlung chen po'i rang bzhin rnams su 'gyur ro/_/'dir bshad pa/_rlung gi phra mo'i gzugs kyi
[\[236b.5\]]ni/_/ye shes de dang 'dres par son/_/lha yi rnam pa'i gzugs bdag nyid/_/lus thams cad la gnas pa'o/_/nor bu'i nang son rtsa rnams kyi/_/mchog tu zag med yang dag rigs/_/khams rnams la sogs de ltar du/_/sna tshogs bu ga las byung ba'o/_/sems can
[\[236b.6\]]kun gyis bdag nyid sems/_/'dir ni rnam par bzung zhing bsam/_/sku gsum don chen po ru ni/_/kha sbyar steng du 'bab pa po/_/de ru sprul pa'i las rnams ni/_/dbang la sogs pa kun du 'gro/_/rnal 'byor rnam rtog thob bya'i phyir/_/sangs rgyas gar mkhan gyis bstan
[\[236b.7\]]to/_/spyi bor khams rnams thams cad kyi/_/bag chags ri mo byed pa la'o/_/sngags ni sa gsum gnon pa ste/_/thabs dang shes rab rgyun mi 'chad/_/ces bya'o/_/de ltar slar yang rdo rje phag mo'i thog mar sngags kyi 'khrul 'khor rnams su mnyam par bya'o zhes bya ba ni nges
[\[237a\]]
[\[237a.1\]]pa'o/_/lhag ma rtogs par sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel ba gru gzings las rdo rje phag mo dang gnyis su med pa'i ljang lha mo la sogs pa 'di'i sgo nas ye shes 'byung ba zhes bya ba'i cho ga'i mtshan nyid rgyas par
[\[237a.2\]]bstan pa ste/_le'u sum cu rtsa brgyad pa'i bshad pa'o//_//shing bzang rnal 'byor mar btud nas/_/ming yig rnams las byung ba yi/_/de yis de ltar 'dod kun nyid/_/bsam pas dngos grub ster 'gyur te/_sna tshogs man ngag nges bsam pa/_/rnal 'byor
[\[237a.3\]]ma kun bskyed pa ste/_/'khrul 'khor 'khor lo bris pa yis/_/rigs kyi klu ni 'dir 'grub ste/_/rtsa ba'i sngags kyi bzlas pa dang /_/dkyil 'khor la sogs bsgoms pa yis/_/las byed pa yi 'grel bshad de/_/rang gis mdor bstan rgyas bshad kyi'o/_/zhes
[\[237a.4\]]bya'o/_/da ni le'u sum cu rtsa dgu ba'i bshad pa gsungs pa/_de nas slar yang zhes bya ba la sogs pa ste slar yang zhes bya ba ni sngon du bshad pa'i ngag gis bcom ldan 'das yang so sor mtshon par mdzad de/_'dir so sor mtshon pa ci zhe na/_gsungs pa/_shin tu bzang
[\[237a.5\]]mo'i rnal 'byor ma'i sbyor ba zhes bya ba la sogs pa ste/_de'i sbyor ba slar yang ji ltar zhe na/_ming gi yi ge rnams su zhes bya ba ste/_de ltar slar yang /_lam+ba ka yi rab sbyor ba/_/zhes bya ba ste/_lam+ba ka'i gnas kyi yi ge rnams kyis dang /_byang chub kyi phyogs shes rab kyi
[\[237a.6\]]stobs kyi las dang ldan pa dang /_de bzhin du rta'i 'gros zhes bya ba'i 'khrul 'khor rnams su bri ba la sogs pa so sor mtshon par mdzad pa de ltar mdor bstan pa'am mdor bsdus par shes par bya'o/_/da ni 'di'i rgyas par bshad pa thog mar shes rab kyi stobs kyi yi ge la
[\[237a.7\]]sogs pa gsungs pa/_de ltar rab tu dga' ba zhes bya ba la sogs pa ste/_bra'i yi ge'i don nyid kyis rab tu dga' ba'i sbyor ba la gnas pa ste/_sdug bsngal dang kun 'byung dang 'gog pa dang lam gyi rigs pa rnams su gang bskyed pa rab tu dga' ba bsgrubs pa'i rnal
[\[237b\]]
[\[237b.1\]]'byor pa rnams kyis rnal 'byor bsgoms pas de rab tu dga' ba ste de de bzhin no/_/de nyid gsungs pa/_'khor ba'i sdug bsngal las bsgral ba'i phyir dga' ba dang bcas pa'i bsam pas byas pa'i snying rje des sems can dang rab tu phrad pas sems sdug bsngal bar
[\[237b.2\]]'gro ste 'di ni sdug bsngal gyi bden pa'o/_/de'i phyir kun 'byung ste mchog tu dga' ba dang byams pa shin tu mthun pas sems can ma lus pa'i spyod pa dgrol pa'i rgyur sems rab tu 'gro ste 'di ni kun 'byung gi bden pa'o/_/'gog pa yang bral ba'i dga' bas 'gro ba
[\[237b.3\]]med pa'i btang snyoms bsgrub pa'i btang snyoms yod pa dang med pa'i chos spangs pas de bzhin du 'pho ba med par byed pas sems can smin pa'i rgyur sems rab tu 'gro ba ni 'gog pa'i bden pa'o/_/lam zhes bya ba la yang gnyis kyi dngos po dang bral ba des lhan
[\[237b.4\]]cig skyes pa'i dga' bar gnas te gang gi phyir rab tu dga' bas sems can thams cad kyis ye shes thob par bya ba'i phyir byang chub kyi lam gyi gzugs su sems rab tu 'gro ba 'di ni lam gyi bden pa'o/_/de ltar gang gis 'gro zhe na/_dga' ba bzhi zhes bya ba la
[\[237b.5\]]sogs pa gsungs pa/_rtsa ba'i sngags zhes bya ba ste/_rtsa ba'i sngags rkang pa bzhi bcu rtsa brgyad kyi bdag nyid can de'i rgyus te ci zhe na/_ji ltar rnal 'byor ma thams cad kyi de'i sngags kyi rkang pa dang /_ming gi yi ge rnams su bskyed par 'gyur ro/_/bshad pa'i
[\[237b.6\]]mtshan nyid de rnams kyis le'u dang be'u rnams su kun du spyod pa la sogs pas thim pa dang longs spyod pa dang khyab bdag nyid du son pa zhes bya bas dga' ba bzhi rnams bskyed par 'gyur te/_de la thim pa'i sdug bsngal lo/_/longs spyod pa ni kun 'byung ngo /_/bdag tu
[\[237b.7\]]byed pa ni 'gog pa'o/_/khyab bdag nyid ni lam zhes bya'o/_/de ltar sngags shar ba rnams su dang /_'pho ba bcu gnyis kyi dus rnams su sdug bsngal la sogs pa 'byung bar 'gyur te dus thams cad du byang chub po zhes bya ba'i don to/_/de ltar slar yang thabs gang gis
[\[238a\]]
[\[238a.1\]]'gyur ba gsungs pa/_ye shes zhes bya ba la sogs pa ste/_dz+nyA'i yi ge'i don gyis te ye shes ldan zhes bya ba ni mnyam pa nyid bsams pa sngon gyi mtshan nyid dang ldan pa'i rnal 'byor pa de dang ldan pa sems can gyi don gyi rgyus te/_/dbugs rgyu ba'i bdag nyid ces
[\[238a.2\]]bya ba ni rtsa thams cad kyi kun du spyod pa rnams su nang du gnas pa nyid kyis phyi rol du gang 'dod pa de byed de des de dang 'dra ba'i sems zhes bya ba'i don to/_/de ltar kun rdzob bden pa bzung ba zhes bya ba ni 'khor ba'i sems can rnams kyi kun rdzob kyi bden pa'i sgo bzung nas byang chub sgrub
[\[238a.3\]]par byed pas na brtan pa dang phrad pa las so zhes bya ba ni nges pa'o/_/de ltar byas pas 'jig rten 'di la yang mngon sum gyis dgos pa cir 'gyur ba gsungs pa/_stobs zhes bya ba la sogs pa ste/_ba la'i yi ge gnyis kyi don gyis te/_las rnams su zhes bya ba ni las kyi
[\[238a.4\]]tshogs rnams su stobs te nus pa can du 'gyur ro/_/de ltar rtsa'i kun du spyod pa las gang du zhugs pas nus mthur 'gyur ba gsungs pa/_yid bzang ma zhes bya ba la sogs pa ste/_shin tu bzang mo'i yi ge'i rab tu sbyor ba des ni/_thog ma nyid du su'i yi ge'i don
[\[238a.5\]]gyis de de bzhin du bshad de/_de ltar dbu ma'i nang du rab tu zhugs pas so/_/'dis kyang don dam pa'i bden pa 'chad pa ste/_de rnams gsal bar gsungs pa/_za ba zhes bya ba la sogs pa ste/_b+ha'i yi ge'i don gyis so/_/las chen po zhes bya ba ni sngon du bshad
[\[238a.6\]]pa'i nang gi bdag nyid kyi rig pas dang kun rdzob kyi bden pas so/_/de rnams kyang sems kyi zhen pa dang bral ba rnams su rtog pa med pa'i bdag nyid bsgom pa la sogs pa 'di dang rtsa ba'i sngags kyi rgyus bshad pa'i rim pas rang bzhin du za bar gyur pa byas nas zhes bya ba
[\[238a.7\]]la sogs par dgongs so/_/rang bzhin 'di rnams kyis ci'i gzugs ci las byung ba za zhe na/_gsungs pa/_zhu ba zhes bya ba la sogs pa ste/_dri'i yi ge'i don gyis te/_zhu byas bdud rtsi dron mo bcas/_/zhes bya ba ni mtshams thams cad dril bu can gyi rab tu sbyor ba ste/_
[\[238b\]]
[\[238b.1\]]'dod chags chen po de dro ba ste de'i skad cig las so/_/de'i dbus su ma bcos pa'i ngo bo'i 'khor lo 'chad par 'gyur ba'i gzugs kyis gang bskyed pa de rnams bza' bar bya'o zhes bya ba'i don to/_/da ni lam+ba ka'i yi ge rnams kyi rab tu sbyor ba gsungs pa/_bdun zhes
[\[238b.2\]]bya ba la sogs pa ste/_lam gyi yi ge'i don gyis te sngon du bshad pa'i dril can ma yang bshad par bya'o/_/'phyang bar gyur pa byang chub sa bon zhes bya ba ni chu shing gi me tog lta bu 'phyang bar 'gyur ba kha 'og tu bltas pa'i rtsa snying ga'i dbus nas lte ba'i dbus su ngal
[\[238b.3\]]sos brtan pa k+ShuM gi rnam pa'i yi ge 'bar bzhin pa'i gtum mo mtshon bya mtshon pa'i byang chub kyi sems kyi sa bon gyi sems sum cu rtsa bdun gyi bdag nyid can der dbus su snying ga dang lte ba dag tu 'gro'o zhes bya bar 'brel to/_/de ltar de'i sa bon gyi nges pa'i tshig
[\[238b.4\]]gsungs pa/_me zhes bya ba la sogs pas te/_pa'i yi ge'i don gyis so/_/me'i rnam pa'i lha mo de/_/ces bya ba ni/_me'i yi ge k+ShuM gi yi ge'i rnam pa'i bdag nyid can gyi lha mo de shin tu bzang mo ste gtum mo'i rnam pa gtso mo rang gi dkyil 'khor pa rnams kyi ma lta bu ste de
[\[238b.5\]]rnams kyis snying gi bdag nyid ces bya ba ste sems nyid pha'o/_/de dag gis dkyil 'khor dang dkyil 'khor ba zhes bya ba'o/_/de ltar slar yang dril can ma'i sa bon gyi yi ge dang /_rtsa'i rang bzhin cir 'gyur ba gsungs pa/_keng rus zhes bya ba la sogs pa ste/_ka'i
[\[238b.6\]]yi ge'i don nyid kyis so/_/keng rus rnam par shes pa'i rlung /_/zhes bya ba ni 'dir keng rus kyi sgras dril can ma ste rlung gi yi ge'i sa bon ni rnam par shes pa ye shes dang bcas pa dang /_lha mo dang thabs rig pa'i gzugs can byang chub kyi sa bon zhes bya ba'i don to/_/der bdag
[\[238b.7\]]nyid kyis dur khrod du phyin nas zhes bya ba ni de'i gnas las rang gi lus 'dor ba dang ldan pas dur khrod ces bya bar mngon par brjod do/_/phra mo ye shes kyi rnam par rlung gi srog 'bab pas bdag nyid kyis sangs rgyas kyi zhing rnams su 'gro ba ste/_sangs rgyas kyi gzugs kyi
[\[239a\]]
[\[239a.1\]]rang bzhin rnams kyis zhes bya ba'i don to/_/de ltar 'di'i sa bon gyi yi ge zhes bya ba la sogs pas de de bzhin du bshad pa ste/_de'i sa bon gyi yi ge'i dbus su slar yang 'chad par 'gyur ba'i sngags kyi yi ge rnams bsgom par bya'o/_/de ltar re
[\[239a.2\]]re'i zhes bya ba ni sngags kyi yi ge rnams kyi mthar ro/_/rtsa ba'i sngags zhes bya ba ni rkang pa bzhi bcu rtsa brgyad kyi bdag nyid can de'i de ltar yi ge rnams sna tshogs pa'i rnal 'byor ma rnams 'phro ba zhes bya ba'i don to/_/da ni dkyil 'khor gyi 'khor lo bsgom pa gsungs
[\[239a.3\]]pa/_oM a zhes bya ba la sogs pa ste dkyil 'khor gyi 'khor lo ni sngon du bshad pa'i rim pas bsgom par bya'o zhes bya ba'o/_/gsang ba zhes bya ba ni sngon du bshad pa'i dril can ma'i gsang ba rnams su ste rlung gi lte bar te de'i dbus su sbyor ba'i bdud rtsi'i rang
[\[239a.4\]]bzhin can zhes bya ba ste/_bdud rtsi'i 'od bzhin gdan bzhi'i rim pa ste gang gi phyir der gsungs pa'o/_/de ltar dang por byas nas/_phyi nas las ni yang dag brtsam/_/zhes bya ba ni/_klu la sogs pas 'khrul 'khor gyi 'khor lo'i rim pa ste de rnams kyi
[\[239a.5\]]'khrul 'khor gyi 'khor lo gsungs pa/_'khrul 'khor 'khor lo zhes bya ba la sogs pa ste/_de ltar sngon mo'i gzugs zhes bya ba ni gcig gis dman pa'i dum bu lnga bcu'i bdag nyid can no/_/de rnams su sngags kyi tshig dgod pa gsungs pa/_rnam par
[\[239a.6\]]snang mdzad ni yi ge oM mo/_/thog ma zhes bya ba ni dum bu thog mar dgod par bya'o/_/rig byed kyi dang po yi ge oM mo/_/lhag ma rtogs par sla'o/_/da ni klu dgug pa dang dbang du bya ba dang lha rnams kyi gsang pa gsungs pa/_klu zhes bya ba la sogs pa mdor bstan pa'i
[\[239a.7\]]tshig go/_/sogs pa'i sgras mi la sogs pa rnams la byed pa'o/_/'o na theg pa thams cad du sangs rgyas pa rnams snying rje can rnams kyi srog gcod pa la sogs pa dang bral ba snying rje chen po can rnams kyi ngag tu bton pa tsam gyis kyang srog gcod par 'gyur na/_ci ltar
[\[239b\]]
[\[239b.1\]]mngon sum du byed par nus ce na/_mi nus pa gsungs pa/_de ni bden te 'on kyang bcom ldan 'das kyi tshig gis mi 'gyur ba gsungs pa/_rtag tu zhes bya ba la sogs pa ste/_dus thams cad du smon lam la sogs pas byang chub kyi bar du rnal 'byor la goms par byed pa'i dus
[\[239b.2\]]rnams su'o/_/brtse ba'i bdag nyid can gyi rnal 'byor pas rang gi sems gsad pa de drug pa'i don gyis dang po de rang gi sems gsod par byed pa ste/_chos kyi dbyings kyi rang bzhin gyis so/_/yang na slar yang zhes bya ba ni sdang ba'i sems can rnams bstan pa la gnod pa
[\[239b.3\]]byed pa dang /_mtshams med pa lnga byed pa de rnams kyi grol ba'i rgyur brtse ba bskyed pa la sogs pa byas nas sngon du bshad pa'i'o/_/lha rnams ji ltar de'i phyir gsungs pa/_sdang ba'i lha dang klu dang gnod sbyin la sogs pa la byed pa'o/_/de ji ltar sdang na de gsungs pa/_drag
[\[239b.4\]]pos grong khyer sum brtsegs bsregs/_/khyab 'jug gis ni thams cad dkrugs/_/thams cad bdag nyid tshangs pas sprul/_/de bzhin slar la sdud par byed/_/dgra bcom gyis ni sdig byas te/_/kau la sogs byung rnam par shes/_/lha yi bla mas skye rnams kyi/_/
[\[239b.5\]]'dod pa byas pa gcod pa yin/_/bram ze nyi ma yi lha can/_/skyob pa rnams kyis ba lang gsad/_/de ltar sdang ba byed rnams kyi/_/nges par gsod pa byed pa'o/_/bde gshegs snying rjes brlan pa yis/_/bdag nyid dmyal sogs 'gro ba mchog_/ces so/_/'on kyang
[\[239b.6\]]lha rnams sogs pa 'di rnams rang rang gi dus su 'byung ba la rang bzhin gyi chos kyi 'byung gnas su gsad pa des dmigs pa med pas so/_/slar yang mngon sum du byed pa ni min no/_/phyi rol du dran pas kyang phyag la sogs pa mi bya'o zhes 'jig rten du de ltar rab
[\[239b.7\]]tu grags pas 'jig rten gyi bya ba la gcig la gcig mi rnams mi chen po rnams kyi dam pa ma yin pa'i bya ba byed pas bsad pa dang mtshungs pa'o/_/des zhes bya ba ni de de bzhin du bshad do/_/de'i phyir rang gi sems bsad pas thams cad gsad par 'gyur ro/_/
[\[240a\]]
[\[240a.1\]]de'i phyir des bsad ces bya ba la sogs pa'i tshig de de bzhin no/_/de ltar las thams cad cho ga ji lta bus bya ba rnams gsungs pa/_bde mchog phyi ma rnams zhes bya ba ste/_rdo rje mkha' 'gro la sogs pa bshad pa'i rgyud kyi rjes su 'brangs nas bya ba ste/_
[\[240a.2\]]gang cung zad dbang gi las la sogs pa 'dir gsungs pa gang de thams cad ji lta ba'i cho gas nges par gor ma chag par bya ba ste/_rang gi sems kyis de ltar zhes bya ba la dgongs pa'i don to/_/de ltar 'dir bshad par bya zhes bya ba ni mkha' 'gro rgya mtsho 'dir mdor
[\[240a.3\]]bsdus pas man ngag rnams kyis lhan cig las re re'i cung zad bshad par bya/_/zhes bya bar 'brel to/_/de nyid gsungs pa/_klu zhes bya ba la sogs pa ste/_mtha' nas rim pas zhes bya ba ni pad+ma'i 'dab ma re re la klu'i rgyal po brgyad re re ste rtsa'i yi ges kyang klu'i
[\[240a.4\]]rgyal po rnam par rgyal ba dang /_mtha' yas kyis gnon pa ni 'og dang steng gi dbye bas so/_/de ltar slar yang snying ga'i pad+ma shes par bya ste/_des srog ni nor rgyas 'dis so/_/zhes bya ba la sogs pa rtogs par sla'o/_da ni rlung klu'i rgyal po'i rang bzhin 'di rnams kyi
[\[240a.5\]]las mdzad par bzhed nas gsungs pa/_dgug pa zhes bya ba la sogs pa ste/_'jug pas zhes bya ba ni srog dgang ba ste/_'gengs pa'i dus su ji srid a wa d+hU tIr rlung thams cad mi 'jug pa de srid du dgang bar bya ste/_'dis klu rnams 'gugs par 'gyur ro/_/
[\[240a.6\]]'di ltar 'di rnams kyi gtong bas gshegs su gsol ba zhes bya ba ni klu rnams kyis grol bar byed pa ste/_char dbab pa'i don du zhes bya ba ni phyi rol du de srid du gtang bar bya ba ste/_ji srid der thim nas song gi bar du'o/_/des de ltar gtong ba dang 'gengs pa dag gis char
[\[240a.7\]]dbab pa bum pa can gyis bya ste/_ji srid byang chub kyi sems rab tu 'bab pa des de ltar char 'bebs par 'gyur te rtsa ba'i sbyor bas so/_/de ltar char ches pa sel ba/_/zhes bya ba ni char ches pa bzlog pa ste mnyam pa'i rlung gis rnam par thim pa na byang chub kyi sems
[\[240b\]]
[\[240b.1\]]rengs par gyur te phyi rol du yang nges de bzhin no/_/klu mo rnams 'dir zhes bya ba ni rnam par shes pa rnams kyi rang bzhin nor rgyas la sogs pa'i chung ma de rnams kyang de nyid byas par 'gyur ro/_/de ltar thabs gang gis na bum pa can la sogs par 'gyur ba zhes pa la
[\[240b.2\]]sogs pas 'gyur ba gsungs pa/_phuHyi ge brgyad ces bya ba la sogs pa ste/_brgyad brgyad ces bya ba ni drug cu rtsa bzhi ste klu re re la brgyad brgyad du 'gyur ro/_/de yang ting nge 'dzin rnam pa sna tshogs de bzhin zhes bya ba ste/_re re la srog la sogs rim pa ji lta bas 'pho ba
[\[240b.3\]]so so'i dbye ba rnams kyis gnas brgyad rnams su/_phuH'i yi ge brgyad nye bar dgod par bya'o/_/de la snying ga dang mgrin pa dang lte ba dang mgo bo dang spyi gtsug dang gsang ba dang nor bu'i bu ga dang sna'i rtse mo zhes bya ba'o/_/de ltar ji lta ba'i rim pas 'di rnams su
[\[240b.4\]]klu'i rgyal po'i rnam par gzhag par bya'o/_/de nyid gsungs pa/_nor rgyas lte ba'i dbus su ste/_/snying ga ru ni dung skyong ngo /_/mgrin pa ru ni pad+ma'i klu/_/pad+ma chen po mgo bo ste/_/spyi bo'i gtsug tu 'jog po'o/_/gsang bar hu lu hu lu 'dod/_/stobs rgyu nor
[\[240b.5\]]bu'i bu gar ro/_/mtha' yas sna yi rtse mor ro/_/rgyal dang rnam rgyal de bzhin 'dir/_/rkang mthil dang ni mgo dag tu/_/tshigs rnams kun du khyab par ro/_/zhes bya ba'o/_/phan tshun zhes bya ba la sogs pa thams cad rtogs par sla'o/_/de ltar thams cad rdo rje
[\[240b.6\]]phag mo'i rtsa ba'i sngags kyi 'khrul 'khor rnams su bya'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las bcom ldan 'das kyi rtsa ba'i sngags dang de bzhin du shin tu bzang mo'i rtsa ba'i sngags gnyis su med
[\[240b.7\]]pa'i sbyor ba'i bdag nyid dang ming gi yi ge rnams dang dkyil 'khor gyi 'khor lo'i bdag po dang las kyi tshogs kyi mtshams sbyor gyi skad cig gis gsad pa la sogs pas dang klu dgug pa la sogs pas dang rta'i 'khrul 'khor gyi cho ga'i mtshan nyid rgyas par bstan pa
[\[241a\]]
[\[241a.1\]]ste/_le'u sum cu rtsa dgu pa'i bshad pa'o//_//'khor ba las sgrol khyab bdag mo/_/rta rna ma la phyag byas nas/_/las kyi sbyor bar lha mo de/_/gnas nas sgrub byed sgrub pa po/_/sdang ba'i sems can rnams gsod par/_/byed de de ni
[\[241a.2\]]dmigs pas so/_/bdag gis sems can dgongs pa'i phyir/_/de yi don gsal bri bar bya/_/da ni rta rna ma'i le'u bzhi bcu pa'i bshad par gsungs pa/_de nas de'i phyir slar zhes bya ba la sogs pa ste/_le'u sngon ma'i rjes su rdo rje phag mo la sogs pa rnams
[\[241a.3\]]the tshom dang ldan pas des slar yang rdo rje phag mos ji lta ba'i mchod pa bcom ldan 'das dpal he ru ka la byas pas de bzhin de des mnyes pa ste/_lha zhes bya ba ni dpal he ru kas mngon par mdzad pa 'di gsungs pa/_rta zhes bya ba la sogs pa ste/_rta rna ma dang kany+tsi
[\[241a.4\]]dang ting nge 'dzin yang dag byang chub kyi yan lag de rnams kyi ming gi yi ge rnams kyi rab tu sbyor bar 'chad par 'gyur ba'i rim pa rnams kyis yi ge re re'i nges pa'i tshig rnams bshad par bya'o zhes bya bar 'brel to/_/de ltar yang thams cad kyi ming gi yi ge'i nges pa'i
[\[241a.5\]]tshig gi sbyor ba bsdus pa'i don gyi gnas gang du gnas zhe na gsungs pa/_snying ga ru ni yang dag gnas/_/zhes bya ba te snying po'i don 'dir snying ga'i don no/_/de'i dbus su bsgom par bya ba ste de nyid gsungs pa/_ha yig ces bya ba la sogs pa ste/_thog ma nyid du
[\[241a.6\]]rta rna ma'i yi ge rnams bshad par bya ste/_des ha'i yi ge nA da las zhes bya ba ni bde ba'i thig le tsam mo/_/lus kun zhes bya ba ni lte ba la sogs pa'i 'khor lo de thams cad du ste/_snying ga'i dbus las kyang ni langs/_/zhes bya ba ni gtum mo de nyid de ltar nA da'i
[\[241a.7\]]bdag nyid can ye shes kyi 'od gsal ba nges te/_kyang gi yi ge ni sdud pa'o/_/de ltar byung ba gang gis yin zhe na gsungs pa/_ya'i yi ge'i don gyis te/_de ltar ya yig 'gro 'ong zhes bya ba ni lus thams cad 'gro ba dang 'ong ba dag ste he ra No dang d+hA tu b+he ri ni 'gro ba'o/_/ci
[\[241b\]]
[\[241b.1\]]'gro gsungs pa/_srog ces bya ba ste/_'dir srog gi sgras sems la bshad do/_/cis she na srog chags thams cad kyi nang du gyur pa nyid kyis srog ni sems so zhes bya bar byas nas/_rdo rje'i rlung gis bskyod pa'o zhes bya ba ni thig le brjod du med pa des bskul ba ste/_mdor na
[\[241b.2\]]gang rnam par rtog pa thams cad des bsregs pas sems rang bzhin gyis 'od gsal bar 'gro'o zhes bya ba'i don to/_/de ltar yang rtsa'i gtso bo snying ga dang lte ba'i 'khor lo gnyis su rdo rje'i rlung la brten pa rnams kyi ka'i yi ge rnam par 'jog par byed de/_de nyid gsungs pa
[\[241b.3\]]du zhig ces bya ba la sogs pa ste/_tshigs su bcad pa gnyis so/_/de ltar nyi shu rtsa brgyad kyi 'dab ma rnams su zhes bya ba ni snying ga'i pad+ma'i 'dab ma so sor de nyid dga' bas rtsa'i tshad du zhig de rnams kyi tshad du gyur ba ji ltar zhes bya ba'o/_/de rnams ston pa ni slar yang
[\[241b.4\]]gsum gsum zhes bya ba ste/_slar yang gi sgras 'dab ma brgyad kyi rtsa ste des de ltar yang sku dang gsung dang thugs kyi chos kyi bdag nyid kyis gsum gsum du 'gyur ba ste/_nyi shu rtsa bzhi de rnams sku la sogs pa'i 'khor lo la gnas ma rnams kyi rdo rje'i rlung shin tu phra ba'i
[\[241b.5\]]gzugs kyis rnam par gnas pa 'di ni nges pa'o/_/slar yang lte ba'i 'khor lor rtsa'i pad+ma 'dab ma bcu gnyis rnams su mkha' 'gro ma la sogs pa rnam par gnas pa'o/_/gnas de rnams su rdo rje rlung gi rnam par cir 'gyur zhe na/_de gsungs pa/_de'i tshe zhes bya ba ste
[\[241b.6\]]re re'i nang rnams su rta rna ma la sogs pa dkyil 'khor gyi 'khor lo'i gzugs kyi gnas pa'o/_/'o na rdo rje'i rlung ni rnam pa med pa'i gzugs su gyur pa yin pa rnal 'byor ma ni rnam pa dang bcas pa yin no zhe na/_gsungs pa/_Na yig ces bya ba la sogs pa ste/_Na'i
[\[241b.7\]]yi ge'i don gyi lha mo de yang gsal ba ma yin zhes bya ba ste/_rnam pa dang bcas par mi 'gyur ba'o/_/de ji ltar mi gsal zhe na/_rang bzhin can zhes bya ba ste rags pa'i rnam pas so/_/sems de nyid rags pa'i rnam pas mi gsal ba'i gzugs su 'gro ste/_de de ltar
[\[242a\]]
[\[242a.1\]]gsal ba rab kyi mthar phyin pas rdo rje'i rlung ste rdo rje dang mnyam pa nyid kyi phyir ro/_/sems ni lus kyi nang thams cad du dbang po la sogs pa thams cad dang khams kyi gzugs can te des rnam pa med par bshad do/_/yang gi yi ge ni bsdu ba'o/_/de'i phyir
[\[242a.2\]]gsal ba dang mi gsal ba gnyis su med pa'i rang bzhin can rnal 'byor ma'i gzugs can zhes bya ba'i don to/_/des kyang rnal 'byor ma rnams kyi rang bzhin gyi yang dag pa'i ting nge 'dzin gyi byang chub kyi yan lag la gnas pa'i rnal 'byor pa'i rang lus dang sems bsgrub
[\[242a.3\]]pa rdzogs pa de'i tshe kany+tsi'i yi ge gnyis kyis gzhan gyi phun sum tshogs pa byed pa'i rgyur 'dod pa'i khams su bskyed pa ste zhes bya bar bshad pa'i phyir gsungs pa/_'dod pa zhes bya ba la sogs pa ste/_der byung ba ni sngon du bshad pa'i rigs pas so/_/de'i tshe thar
[\[242a.4\]]pa'i gzugs can gyi las zhes bya ba ste/_las dang yongs su ldan pas las can te bshad par 'gyur ba'i brnyas pa byed pa de rnams kyi gsad pa la sogs pa'i las bsgrub pa'i phyir/_rnal 'byor ma'i gzugs su 'dod pa'i khams su sems bskyed do/_/gang gi las
[\[242a.5\]]kyis skye 'gro thams cad thar pa'i gzugs can du 'gyur ba'o/_/de chos gang gis 'gyur bar gsungs pa/_ts+ya yig 'pho ba yi ni chos/_/zhes bya ba ste shin tu sdang ba'i sems can gzhan rnam par 'joms par byed pa rnams mnar med pa la sogs par 'tshed do/_/de ltar
[\[242a.6\]]mnar med la sogs par rnal 'byor pa rnams kyis chos yid la byas nas bdag der 'tshed par byed pa mchog yin gyi de rnams kyi grol ba thob par bya ba'i phyir gsad pa la sogs pa byas nas ji srid du sdang ba'i las rnams la dga' ba dang bral bar byed pa de srid du thams
[\[242a.7\]]cad sems kyi nang du grol ba ste gnyis ka grol bar 'gyur ro/_/ci byang chub sems dpa' gzhan gyi dgos pa byed pa rnams kyi bdag dang bdag gi ba'i 'dzin pa dang /_'dod pa dang mi 'dod pa'i bag chags dang bral ba nyid kyis dri ma med pa'i sems de'i nang du grol ba
[\[242b\]]
[\[242b.1\]]zhes bya ba ste/_sdang ba rnams kyi skyon spangs pas rang gi sems kyi nang du de ltar grol ba'o/_/de bzhin du yang gsungs pa/_sems ni skyon rnams su 'pho 'gyur/_/gzhan gyi bsam pas skyon med de/_/rkang pa lag pa la sogs pas/_/gzhan la brgyab kyang skyon
[\[242b.2\]]med do/_/de ni lus la sogs pa yi/_/rnam pa tsam du gnas pas so/_/bag chags bcas byung skyon rnams kyis/_/'ching ba rnams kyis 'pho ba'o/_/grangs med pa yi gzugs can gyi/_/sems kyi spyod pa gzung bar bya/_/sems grol ba yi thams cad ni/_/
[\[242b.3\]]der ni thams cad grol bar 'gyur/_/phyin ci log dga' sdang bdag can/_/gzhan la brnyas pa yi ni sems/_/bsod nams skrun phyir rnal 'byor pas/_/'di yi phan yon 'dir ci zad/_/'di dang gang du gsad par bya/_/zhes bya ba gsungs so/_/bdun pa zhes bya ba
[\[242b.4\]]la sogs pas sngon du bshad pa'i ting nge 'dzin yang dag byang chub kyi yan lag gi ting nge 'dzin la gnas pas na de rnams kyi ting nge 'dzin la sogs pa'i yi ge rnams kyis ston te/_ci'i don ston zhe na/_de ltar thog ma nyid du sa'i yi ge'i don gyis sum cu rtsa bdun bdag
[\[242b.5\]]nyid dbus su zhes bya ba ste/_sems can thams cad kyi thog ma nyid rang gi sems gsad par bya ste/_thams cad kyi bdag nyid du gang gi tshe 'gyur ba ste brtan pa dang 'gro ba la sogs pa'i khyab pa por ro/_/de'i tshe sngon du bshad pa'i 'khor lo gnyis sum cu rtsa
[\[242b.6\]]drug rnams kyi nang du rdo rje'i rlung lha'i rnam pa'i gzugs su bsgom par bya zhing 'dir thams cad bsad pa'i las rnams kyis ni sems pa'o zhes bya ba'i don to/_/'di byas pas phyi rol tu sdang ba'i sems can de rnams la bstan par bya bar gsungs pa/_gang gang zhes
[\[242b.7\]]bya ba la sogs pa ste/_de rnams kyis byed pa ste bsams pa tsam gyis 'grub po zhes bya'o/_/de ltar 'di rnams kyis bsad pa'i 'khrul 'khor bri'i de'i slar yang snag tsha gsungs pa/_dug ces bya ba la sogs pa ste/_rtogs par sla'o/_/gshin rje'i 'khrul 'khor
[\[243a\]]
[\[243a.1\]]zhes bya ba ni ma he'i gzugs can la bri bar bya'o/_/de yang sngon du bshad pa ste/_le'u tshe bzhi bcu rtsa dgu'i bdag nyid can la'o/_/de la sngags kyi phreng ba 'di dgong bar bya zhes bya ba ni sngags nyid phreng ba ste/_sngags kyi phreng ba ni gnod mdzes rgyal
[\[243a.2\]]po'i'o/_/de ltar thog mar zhes bya ba ni re'u mig thog ma la ste rnam par snang mdzad ni yi ge oM mo/_/rig byed dang po yang de nyid du/_lhag ma rtogs par sla'o/_/da ni rta rna ma'i dkyil 'khor gyi 'khor lo bsgom pa gsungs pa/_sa bon yi ge zhes bya ba la sogs pa ste rtogs
[\[243a.3\]]sla'o/_/'on kyang kun du spyod pa la sogs pas sngon du bshad pa'i rigs pas bsgom par bya ba ste/_rdo rje phag mo'i gsum pa'i 'khrul 'khor sngags kyi 'khrul 'khor gyi 'khor lo rnams su'o/_/slar yang ngo mtshar zhes bya ba la sogs pas rdo rje phag mo la sogs pa'i
[\[243a.4\]]rnal 'byor ma'i 'khor rnams kyi dang /_de bzhin du phyag na rdo rje la sogs pa'i dpa' bo mtha' med pa spro zhing rab tu dga' ba thob pa rnams kyi rnam par dpyad pa gsungs pa/_sems can shin tu bsam pa chung ba la sogs pa rnams la bltas nas des skrag ste/_'ga'
[\[243a.5\]]zhig gis thos pa dang bsam pa la sogs pa byas pas de bzhin du yang shes rab dman pas mi shes te phyin ci log gi lam de rnams su 'gro ba'i mu stegs can la sogs pa de rnams la bltas nas 'gyel te phyi ma'i dus su chud zos pa'i sems can rnams kyi bsam
[\[243a.6\]]pa gang gis byang chub mi thob pa ste shin tu rig pa'o/_/de'i phyir kye ma zhes bya ba la sogs pas mchog tu ngo mtshar ba dang ldan pa rnams kyi ste/_/tshul 'di zhes bya ba ni bshad pa'i mtshan nyid kyis te/_gang gis zhes bya ba ni de de bzhin du bshad do/_/de ltar yid
[\[243a.7\]]la bsam pa btang nas yid kyis ngo mtshar bskyed de/_de'i tshe rang nyid la yid ches pa rnams kyis bdag gi shes pa des slar yang ding zhes bya ba la sogs pa de de bzhin no/_/de nas dbus nas yang langs zhes bya ba la sogs pa ste/_phyag na rdo rje la sogs pa'i de
[\[243b\]]
[\[243b.1\]]bzhin gshegs pa thams cad dang byang chub sems dpa' la sogs pa mtha' med cing mu med pa rnams kyis mchod pa byas nas ji lta ba bzhin zhu ba byed pa ste/_bcom ldan 'das la bdag 'dri'o zhes bya ba la sogs pa ste/_phyed dang bcas pa'i tshigs su bcad pa gnyis
[\[243b.2\]]kyis so/_/de nyid gsungs pa/_kye bcom ldan 'das bdag po khyab bdag ston pa ci yis bdag ces bya ba ni phyag na rdo rje la sogs pa dang dpa' bo thams cad gal te bdag cag 'bras bu dang rgyu'i rang bzhin du rnam par gzhag na de'i tshe khyed nyid gang gi rang bzhin du rnam par
[\[243b.3\]]bzhag ces bdag gi the tshom yod de/_'dir ci la bcom ldan 'das rnam par gzhag ces bya ba ste/_dpyod pa thog ma'o/_/gnyis pa gsungs pa/_gal te zhes bya ba la sogs pa ste/_gal te de srid khyed nyid bcom ldan 'das 'bras bu'i gzugs yin na de'i tshe ji
[\[243b.4\]]ltar gsad pa de de ltar khyod nyid kyis 'dra bar gsungs pa 'di la the tshom yod do/_/gsum pa gsungs pa/_yang na zhes bya ba la sogs pa ste/_yang na bcom ldan 'das rgyu'i gzugs kyis rnam par gnas na 'bras bu'i gzugs kyis skyes bu ste/_de'i tshe de rnams kyi ji ltar
[\[243b.5\]]gsod par byed/_'di ni dgongs pa ste 'bras bu'i gzugs kyis chos kyi dbyings la zer ro/_/bcom ldan 'das zhes bya ba ni de bzhin du de nyid rgyu'i gzugs kyis sprul pa'i sku'i bdag nyid kyi gzugs 'di ni skyes bu ste/_de'i tshe 'di rnams kyi ji ltar gsod pa la sbyor bar
[\[243b.6\]]byed/_som nyi 'dis phyi rab kyi sems can rnams phyag na rdo rjes thugs kyis gzigs nas the tshom dang bcas pa ste/_gzhung 'di rnams bstan pas gsungs shig pa'o/_/bdag gi zhes bya ba ni phyag na rdo rje la chos ston pa'i dus su bdag po zhes bya ba ste bcom ldan
[\[243b.7\]]'das the tshom gsum sel ba'i lan gsum dris pa'o/_/gsungs pa zhes bya ba la sogs pas bcom ldan 'das kyi lan no/_/rdo rje zhes bya ba ni phyag na rdo rje la sogs pa la'o/_/nyon zhes bya ba ni nyan pa la sbyor ba'o/_/tshig ces bya ba ni nga'i tshig la rtse gcig pa'i
[\[244a\]]
[\[244a.1\]]sems kyis so/_/de nyid gsungs pa/_'bras bu zhes bya ba la sogs pa ste/_las kyi rjes mthun zhes bya ba ni zhi ba la sogs pa sna tshogs pa'o/_/yang na dkyil 'khor bri ba la sogs pa'o/_/mdor na nga 'jig rten dang 'jig rten las 'das pa'i gang cung zad
[\[244a.2\]]mig gi dbang po la sogs pas mthong ba'am len pa la sogs pa rjes su mthun pa'i gzugs des de dang 'dra ba'i rnam pa'i gzugs kyis 'bras bur 'gro ba ste/_'bras bu'i gzugs kyi phyir ro/_/'on kyang bdag bde ba thams cad kyi gnas zhes bya ba ni 'bras bu'i gzugs
[\[244a.3\]]la sogs pa thams cad kyi rten ni chos kyi sku ste de'i yon tan nye bar spyod pa nyid pas bdag ces bya ba'o/_/bde ba'i gnas zhes bya ba ni bde ba rnams kyi gzhi ni bde ba'i gnas te/_bde ba thams cad ni lhan cig skyes pa la sogs pa la dmigs pa gang gi phyir de rnams kyis
[\[244a.4\]]yang chos kyi sku'i rten gyis gzugs te de rnams kyi las kyi dbang gis dang /_'bras bu'i gzugs la sogs pa thams cad kyis sangs rgyas dang byang chub sems dpa' la sogs par 'gyur ba ste khyed phyag na rdo rje la sogs pa bzhin no/_/de ltar rgyu dang 'bras bu'i rang
[\[244a.5\]]bzhin kyang ste las rnams ni 'bras bu la chos kyi sku'i rgyud bsgrubs pa gcig tu gyur cing gnyis su med pa rnams kyis sems spros pa dang bcas pa dang spros pa med pa dang bral bas rnam par gnas pa ni sangs rgyas rnams so/_/spyod pa dang po gsal ba'o/_/gnyis pa'i gsungs
[\[244a.6\]]pa/_rgyud bcas zhes bya ba la sogs pa ste/_dngos po thams cad kyi gnyis su med pa'i rgyu de'i rkyen mkhas pas las ni rkyen zhes bya ba ste gsad pa la sogs pa'i las bya ba ste/_des bcom ldan 'das 'bras bu'i gzugs kyis byas pa'i phyir de dang 'dra bar bshad
[\[244a.7\]]de/_gsad pa zhes bya ba ni rang gis bcom ldan 'das kyi gzugs nyid kyis so/_/'di ni gang 'di'i dri ba gnyis pa gsal ba'o/_/gsum pa gsungs pa/_dmag dpung zhes bya ba la sogs pa ste/_sangs rgyas kyi sku'i bdag nyid can gyi skyes bu rnams kyi dpung ste g.yul
[\[244b\]]
[\[244b.1\]]ngo la sogs pa'i bya ba ngan pa'i las chen po'i sa'i 'jig rten la bltas nas mkhas pa'i sbyor ba 'dzin pa rnams kyis de de'i tshe gnyis su med par bya ste des de ltar thams cad kyi bdag nyid kyi sems rnam pa sna tshogs par 'gro ba'i don du bya'o/_/de'i phyir 'dir gsod pa dang
[\[244b.2\]]mi ldan pa ste mi 'gyur ba'am/_gal te 'gyur ba'o/_/de'i tshe dmag dpung la sogs pa mthong bas 'dres pa'i gzugs kyis sems skye bar 'gyur te/_de yang so sor gsal bar gyur pa skyes bu la sogs pa'i rnam pa rnams kyis rgyu dang 'bras bu'i 'brel pa
[\[244b.3\]]rnams kyi gnyis su med pa rnams kyis bya'o/_/de ltar yang phyed dang bcas pa'i tshigs su bcad pa gsum gyis gsal bar bya ba gsungs pa/_bdag nyid ces bya ba la sogs pa nas nges par zhes bya ba'i bar du'o/_/de ltar sngar dang gzhan thams cad rtogs sla'o/_/
[\[244b.4\]]'on kyang gang bshad pa brjod par bya ba dang brjod pa'i mtshan nyid de thams cad rdo rje phag mo'i 'khrul 'khor dang sngags dang 'khor lo gsum par bya'o zhes bya ba ni nges pa'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings
[\[244b.5\]]las rta rna ma'i lha mo rnams dang dpa' bo gnyis su med pa'i sbyor bas gsad pa la sogs pa'i las kyi tshogs ye shes nges pa'i tshig gis rim pa'i mtshan nyid dang yi ge'i don gyi ming rnams dang go cha'i sngags la sogs pas gshin rje'i 'khrul 'khor gyi 'khor lo dang dkyil
[\[244b.6\]]'khor gyi 'khor lo bsgom pa la sogs pa'i cho ga'i mtshan nyid rgyas par bstan pa ste/_le'u bzhi bcu pa'i bshad pa'o//_//las kyi sbyor bas gnas pa mo/_/bya gdong lha mor phyag byas nas/_/rlung dang rnam shes rnal 'byor mas/_/ma lus smyo bar byed pa
[\[244b.7\]]dang /_/yi dgas 'khor lo nyid lha mo/_/kun rdzob bden pa'i gzugs can ma/_/de yi 'grel pa rtogs byed pa/_/'dod pa kun ster bdag gis bshad/_/da ni bya gdong ma'i le'u bzhi bcu rtsa gcig pa'i bshad pa gsungs pa/_de nas zhes bya ba la sogs pa ste/_
[\[245a\]]
[\[245a.1\]]rab tu sbyor ba zhes bya ba ni 'chad par 'gyur ba'i'o/_/thams cad ces bya ba ni sems can thams cad smyo bar byed pa ste/_rnyed dka' ba ni gang gis de ltar lam bzang por rab tu 'jug cing lam ngan pa spong ba ste/_sems can thams cad kyi dbyug
[\[245a.2\]]pa la sogs pas sna tshogs pa'i sdug bsngal ster ba po nyid kyi phyir ro/_/de ltar gang gis bsgrub par bya zhe na/_gsungs pa/_/bya gdong ma yi rab sbyor bas/_/zhes bya ba ste/_de bzhin du/_brtson 'grus byang chub yan lag chos/_/zhes bya ba dang /_hi ma la ya zhes bya ba'i mdor
[\[245a.3\]]bstan pa'i tshig rnams kyi yi ge rnams kyi bsgrub par bya ba yang ste/_de rnams bshad par bya ba'o/_/mdor bsdus pa'i zhes bya ba ni nyung du bsdus pa ste rgyud gzhan rnams su ni rgya che ba'i phyir ro/_/de ltar slar yang gang du bsgom par bya zhe na/_gsungs pa/_lte ba zhes
[\[245a.4\]]bya ba la sogs pa ste/_'khor lo'i gtso mo zhes bya ba ni 'chad par 'gyur ba'i dkyil 'khor gyi 'khor lo'i bdag nyid can no/_/da ni yi ge re re'i rgyas par bshad pa gsungs pa/_mkha' gzugs zhes bya ba la sogs pa ste/_kha'i yi ge'i don te thog ma nyid du kha gA
[\[245a.5\]]na nA yis so/_/de ltar bdag nyid mkha'i gzugs te/_pho nya zhes bya ba ni 'dir pho nya'i sgras rang gis rig pa 'bab pa'i rtsa gzung ba dang 'dzin pa'i rnam pa spangs pa 'dis nam mkha'i gzugs kyi bdag nyid du gnas so/_/gang gi tshe de'i tshe rkan dang rdo rje chu skyes dbus su zhes
[\[245a.6\]]bya ba ni rab sbyor ba gsungs pa/_rkan ni mgo bo'i dbus te/_rdo rje chu skyes kyi dbus su zhes bya ba ni lnga pa'i don gyi gnyis pa ste rdo rje dang chu skyes kyi dbus nas so/_/steng du bskyod ces bya ba la sogs pa shin tu phra ba'i rnam par shes pa dang rlung gis byang chub kyi sems kyis so/_/
[\[245a.7\]]lhan cig ces bya ba ni 'di dang de ltar ldan pa gsungs pa/_/lus zhes bya ba la sogs pa ste/_gA'i yi ge'i don gyis te/_lus ni 'dar bar bya zhes bya ba ste/_des de'i dus su mda'i shugs kyis gyen du bskyod pa ste rang gi sems kyi sbyor bas lus thams cad 'dar
[\[245b\]]
[\[245b.1\]]bar bya ste/_des de ltar mi 'pho ba ste/_drag shul sbyor ba'i bya bas so/_/zhes bya ba'i tshig gis so/_/de ltar bya zhes bya ba ni goms par gyur pas rtag tu dus thams cad du'o/_/rnal 'byor pa zhes bya ba ni rnal 'byor pa rnams kyi mchog tu zag pa med pa'o/_/phyi rol tu rtsed mo'i
[\[245b.2\]]dus su yang 'pho ba med pa 'grub ste/_de rnams ni g.yo min zhes bya ba la sogs pa ste/_na'i yi ge'i don gyis gsal bar gsungs pa/_ji srid rnal 'byor pa mi 'dod kyi bar du ste bshad pa'i ting nge 'dzin gyis mgo bo'i dbus nas rlung dang rnam par shes pa rnams kyis
[\[245b.3\]]mi g.yo ba de srid du rab tu 'bab pa ste/_skad cig nas brtsams nas lo stong phrag la sogs par ro/_/brgya la zhig na rnal 'byor pa rang gi 'dod pa'am mi 'dod pas mtshan nyid du 'gyur ro/_/de 'khrul pa ste sna zhes bya ba la sogs pa ste/_na'i yi ge'i don gyis 'chad pa
[\[245b.4\]]gsungs pa/_de ltar sna'i bu gar son pa'i srog ces bya ba ni rkan du rnam par 'khor ba las yang 'ongs pa'i srog go/_/de ci'i phyir zhe na/_lte ba'i dbus su g.yo ba zhes bya ba ste/_rdo rje'i lam nas lte ba'i bar du 'ong ba gang gi tshe lte ba'i gnas su kun du 'pho ba ste/_rnam par
[\[245b.5\]]'pho ba las zhes bya ba ni g.yon pa dang g.yas pa'i dbye bas so/_/de'i phyir mnyam par rab tu 'bab pa'i dus su bya'o zhes bya ba ni nges pa'o/_/de gsal bar bya ba'i don du gsungs pa/_lte ba zhes bya ba la sogs pa ste/_de de bzhin du gsungs so/_/de ltar byas
[\[245b.6\]]pas cir 'gyur ba gsungs pa/_'khor zhes bya ba la sogs pa ste/_rlung dang bcas pa'i rnam par shes pa'i glen pa'i dngos por smyo ba bzhin du 'khor ba ste/_des de'i dus zhes bya ba la sogs pa ste dngos po thams cad mthong ba ni rkang gnyis la sogs pa de dang
[\[245b.7\]]'dra bar sgrub par byed do/_/lhag ma ji lta ba bzhin no/_/slar yang de ltar rnal 'byor hi ma la ya'i yi ge rnams kyis sngon gyi sbyor ba de nyid kyi nye bar spyod pa bstan pa gsungs pa/_hi yig ces bya ba la sogs pas te/_/'phyang ba'i ye shes zhes bya ba ni rkan gyi dbus su ye shes
[\[246a\]]
[\[246a.1\]]a wa d+hU tI hi'i yi ge'i rnam pa dang nA da'i gzugs kyis te/_der rlung dang rnam par shes pa 'gro ba'o/_/de ltar rab tu sbyor ba dpa' bo rang gis mngon sum du ste rlung dang rnam par shes pa'i bdag nyid pas gsungs pa zhes bya ba'o/_/de bzhin du ma'i yi ge'i
[\[246a.2\]]gsungs pa/_ma yig rang gis rig pa zhes bya ba ni bdag nyid nam mkha'i gzugs skyes te de nyid pho nya ste rang gis rig pa'i bdag nyid sngon gyi'o/_/de'i phyir/_bdag nyid rnam pa'i go 'phang gnas/_/zhes bya ba'i tshig gis kyang ngo /_/de'i phyir thim pa zhes bya ba la sogs pa la dang
[\[246a.3\]]ya'i yi ge gnyis kyi don gyis te/_sngon gyi rdo rje dang chu skyes kyi dbus su longs spyod do/_/rkan gyi dbus su thim pa ste/_de cis na mchog tu zag pa med pa'i bde ba'i rnam pa'i gzugs su rnam par rtog pa thams cad dang bral ba'i rtog pa'i bar 'gro ba ste/_sangs rgyas kyi sku
[\[246a.4\]]zhes bya ba ni sngon du glen par gyur pa'i smyon pa'i 'du shes kyis so/_/rnam par shes pa rlung dang bcas pa'i rgyus der thim pa nyid kyis sangs rgyas kyi sku'i gzugs sku 'gro'o zhes bya ba'i don to/_/de ltar zad pas ci byed pa gsungs pa/_rang gis rig pa'i bdag nyid rig
[\[246a.5\]]pa'i sems can rnams kyi lam 'di 'dra ba bstan pa byas pas sems can de rnams kyi don byas pa'i nges pas de'i tshe byang chub kyi yul rnams su yongs su mya ngan las 'das par 'gro ba'o/_/de ltar sbyor ba rnams kyi dang por ci bsgom par bya ba la sogs pa gsungs pa/_
[\[246a.6\]]bdun zhes bya ba la sogs pa ste/_las kyi rnal 'byor ma zhes bya ba ni bya gdong ma smyo ba'i las byed pa mo'am/_rnal 'byor ma las rnams sgrub pa mo'o/_/lhag ma rtogs par sla'o/_/da ni 'khrul 'khor gyi 'khor lo gsungs pa/_/'khrul 'khor zhes bya ba la
[\[246a.7\]]sogs pa ste/_ji ltar sngon gyi rjes mthun pa/_/zhes bya ba ni ji ltar sngon du bshad pa'i dum bu gcig gis dman pa lnga bcu'i bdag nyid can du de rnams rab tu bshad par bya ba'o/_/yi dgas kyi 'khor lo zhes bya ba ni khyi'i rang bzhin nyid kyi phyir ram de'i rnam pa nyid kyis so/_/sngags
[\[246b\]]
[\[246b.1\]]kyi phreng ba ni gnod mdzes rgyal po'i sngags te de rnams dgod par bya'o zhes bya ba ste/_ji ltar yongs su rim pas so/_/thog ma zhes bya ba re'u mig thog ma ste/_rnam par snang mdzad ces bya ba ni oM gyi yi ge'o/_/de nyid ces bya ba ni m+b+ha'i yi ge'o/_/rig byed dang po ni yi ge oM mo/_/lhag ma
[\[246b.2\]]rtogs par sla'o/_/da ni 'khrul 'khor drug rnams kyi bar skabs su rang bzhin dang mtshan nyid dang 'gros kyi rnam par gzhag pa gsungs pa/_chos zhes bya ba la sogs pa ste yi dgas ni chos kyi dbyings kyi rang bzhin la rgyu ba'i rnam pa nyid kyi khyi'o/_/ro ni yi dgas 'byung po nyid
[\[246b.3\]]pas te lam nye bar spyod pas so/_/gshin rje rtog pa za bas so/_/zhes bya ba ni rnam par rtog pa thams cad nye bar len pa'i phung po lnga la sogs pa de rnams za ba'i phyir 'dir de lta'i rigs pas so/_/rta yang gnas dang gnas min par/_/zhes bya ba ni thams cad du de ltar
[\[246b.4\]]rim gyis ma yin par spyod pa ste/_sna tshogs pa'i rtsa rnams su des gnas la sogs par 'gro ba'o zhes bya ba'i don to/_/rdo rje snying po'i byang chub kyis/_/zhes bya ba ni snying po ni rdo rje'i tshul te mchog tu zag pa med pa la sogs pa'i ye shes de 'dis rab tu rtogs pa ste/_gang zhig
[\[246b.5\]]gis byang chub kyis te de de bzhin du bshad do/_/klu zhes bya ba ni klu'i 'khrul 'khor te de'i ji ltar 'khyogs pa nyid kyis bgrod pa ste de bzhin du skye 'gro thams cad theg pa chen po la gnas pa rnams kyis shin tu phra ba'i sangs rgyas kyi zhing thams cad du khams kyis 'gro ba dang
[\[246b.6\]]'jug pa'o/_/ro langs zhes bya ba ni ro langs kyi 'khrul 'khor 'chad par 'gyur ba nyid kyis te de'i dge ba dang mi dge ba'i 'dres pa'i las rnams su 'gro zhing 'gro bar gyur pas/_de'i tshe sems can de rnams slu bas rtags brtan pa dang ye shes kyi sems so/_/gzhan
[\[246b.7\]]zhes bya ba ni 'chad par 'gyur ba'i rim pas gzhan gyi 'khrul 'khor rnams theg pa gsum la sogs pas de de bzhin du bshad pa ste lhag ma sngon bzhin no/_/de ltar yang rdo rje phag mo'i bzhi pa'i 'khrul 'khor gyi 'khor lo rnams su shes par bya'o zhes bya ba ni nges pa'o/_/
[\[247a\]]
[\[247a.1\]]dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las/_bya gdong ma'i ming gi yi ge la sogs pa dang ldan pa'i rang bzhin gyi ye shes su gnas pas smyo bar byed pa'i rab tu sbyor ba dang sangs rgyas kyi gnas skabs
[\[247a.2\]]bsgrubs pa dang de bzhin du dkyil 'khor gyi 'khor lo bsgom pa dang yi dgas kyi 'gros kyi 'khrul 'khor gyi 'khor lo dang khyad par du byed pa 'khrul 'khor rnams kyi rnam par gzhag pa byed pa'i cho ga'i mtshan nyid kyi rang bzhin rgyas par bstan pa zhes bya ba ste le'u bzhi bcu rtsa gcig
[\[247a.3\]]pa'i 'grel pa'o//_//'khor shugs ma la phyag byas nas/_/dge ba bsgom pa bshad bya ste/_/rengs pa'i don gyi las rnams kyi/_/'khrul 'khor klu yi 'gros de bzhin/_/ye shes bdud rtsi'i rang bzhin te/_/rnal 'byor ye shes rnam spel ba/_/tha snyad don du
[\[247a.4\]]de'i 'grel pa/_/chen po bdag gis bshad par bya/_/da ni 'khor lo'i shugs can ma'i rengs pa'i las la sogs pa le'u bzhi bcu rtsa gnyis pa'i bshad pa gsungs pa/_de nas brang 'gro'i 'khor lo zhes bya ba ste/_brang 'gro ni klu'i rnam pa'o/_/'khor lo zhes bya ba ni
[\[247a.5\]]'chad par 'gyur ba'i rengs pa'i las rnams su'o/_/'khrul 'khor 'khor lo zhes bya ba 'chad pa ste ji lta ba'i rim pas so/_/gang gi rab tu sbyor bas 'chad par gsungs pa/_'khor shugs ma yi rab sbyor bas/_/zhes bya ba ste/_'di rnams kyi yi ge so so'i
[\[247a.6\]]don gyis dang de bzhin du pre ta pu ri'i 'di rnams dang dga' ba yang dag byang chub kyi yan lag gi don gyis te/_de la sogs pa rengs par bya ba gsungs pa/_byis pa thams cad kyi zhes bya ba ste/_byis pa'i rigs can tha mal par skyes pa rnams kyi rmongs pa nang dang
[\[247a.7\]]nang du rnal 'byor pa rnams kyi ting nge 'dzin ma byas pa de'i dus su byung ba rnams kyi de ltar rengs par byed pa ni rnam pa gnyis te/_gcig ni bshad pa'i las kyis bskyed pa rnams kyi sngon du mthong ba la sogs pa'i las rnams byed pa'o/_/gnyis pa ni de'i dus su rnam
[\[247b\]]
[\[247b.1\]]par chad pa rnams kyi bskyed pa'i rgyur nang gi bdag nyid kyi las rnams so/_/des de ltar mngon sum du sngon gyi las can rnams kyis sdang ba'i sems can rnams la dran pas de ltar byed do/_/'dir yang 'khor los sgyur sogs zhes bya ba ni rgyal po rnams sam rgyal po'i blon po
[\[247b.2\]]rnams kyi dpung dag gis g.yul ngor mngon par phyogs pas bltas nas der rengs pa'i las byed pa zhes bya ba ste/_'khrul 'khor bri bar bya ba'i phyir rdzas rnams gsungs pa/_yung ba zhes bya ba la sogs pas te/_mi la sogs pa'i thod pa'i te de de bzhin du bshad do/_/
[\[247b.3\]]da ni yi ge re re'i rab tu sbyor ba gsungs pa/_spyod ces bya ba la sogs pa ste/_thog ma nyid du rtsa'i yi ge'i don gyis te/_lte ba'i 'og tu zhes bya ba ni lte ba'i 'og rtsa'i gnas su'o/_/phyed bcas gsum zhes bya ba ni phyed dang bcas pa gsum ro langs kyi rnam pa'i
[\[247b.4\]]gzugs kyi bdag nyid can 'khyil pa'i rnam pa'o/_/der dus thams cad du srog rgyu'o/_/der gnas nas thams cad du 'gro bas de'i 'gro ba dang 'ong ba rengs par byed de g.yo ba med pa'i zhes bya ba'i don to/_/de'i rab tu sbyor ba'i sgrub pa gsungs pa/_rim pa zhes
[\[247b.5\]]bya ba la sogs pa ste/_skra'i yi ge'i don gyis te/_/rim gyis dbugs ni dbyung ba ste/_/zhes bya ba ni/_'og dang steng du rnam par bzung bar 'gyur bas de'i dus su shin tu yang ba nyid kyis rim gyis steng du dbugs dbyung bar bya'o/_/de ni/_phyag rgya bzang mor bcas pas
[\[247b.6\]]so/_/zhes bya ba ni stong pa nyid la sogs pas bgrod pa'i rnal 'byor pa rnams kyi gtum mo la sogs pa'i 'dod chags kyi mes a wa d+hU tIr rab tu gzhug pa ste de nyid lha rdzas kyi phyag rgya'i yan lag can ma ste de'i thim pa rnam par shes pa bde ba'i dbus rnams su ste thams cad
[\[247b.7\]]kyi bdag nyid du'o/_/bde ba nyid kyang lus thams cad la thim nas 'gro ste khyab bdag ces bya ba'i tshig gis so/_/de ltar g.yos par byed pa la sogs pas pa'i yi ge'i don gyis so/_/dpag tshad ces bya ba la sogs pas ga'i don gyis te/_'khor lo'i shugs can
[\[248a\]]
[\[248a.1\]]ma'i'o/_/de bzhin du pre ta pu ri'i gsungs pa/_bskyod ces bya ba la sogs pas pre'i yi ge'i don gyis so/_/de zhes bya ba la sogs pas ta'i yi ge'i don gyis so/_/slar yang zhes bya ba la sogs pas bu'i yi ge'i don gyis so/_/ri ni zhes bya ba la
[\[248a.2\]]sogs pas ra'i yi ge'i don gyis te/_/thams cad rtogs par sla'o/_/'on kyang /_byang chub yan lag dga' las skyes/_/zhes bya ba ni dga' ba dang byang chub kyi yan lag ni shin tu rjes su chags pa'i tshul gyis thams cad kyi rang bzhin du byung ba ste 'di ni khyad par ro/_/de ni de
[\[248a.3\]]ltar zhes bya ba la sogs pas las kyi tshogs la sogs pa dang dkyil 'khor gyi 'khor lo bsgom pa rnams gsungs pa ste/_gzhan no zhes bya ba'i bar du rtogs par sla'o/_/da ni 'khrul 'khor gyi 'khor lo gsungs pa/_'khor lo yang zhes bya ba la sogs pa ste/_sngon
[\[248a.4\]]du brjod pa zhes bya ba ni ji ltar sngon du byas pa de de bzhin du thog ma zhes bya ba ni thog ma'i re'u mig la'o/_/rnam par snang mdzad ces bya ba ni yi ge oM mo/_/rlung gi sa bon zhes bya ba ni yi ge ya'o/_/lhag ma rtogs sla'o/_/'on kyang de ltar thams cad rdo rje phag mo'i 'khrul
[\[248a.5\]]'khor gyi 'khor lo lnga par rab tu bya ba ste/_kun du spyod pa yang sngon bzhin du bya'o zhes bya ba ni nges pa'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las/_'khor lo'i shugs can ma'i rab tu sbyor ba la sogs pas
[\[248a.6\]]nang gi bdag nyid kyi dang phyi ma'i yang rengs par bya ba dang dkyil 'khor gyi 'khor lo bsgom pa dang brang 'gro'i 'khrul 'khor gyi 'khor lo'i nye ba'i snying po'i sngags kyi cho ga'i mtshan nyid rnams rgyas par bstan pa ste le'u bzhi bcu rtsa gnyis pa'i bshad pa'o//_//rab
[\[248a.7\]]tu sbyor ba sgrub mchog ma/_/dum skyes ma la phyag byas nas/_/sbyin sreg thabs rjes mthun rnams su/_/las thams cad kyis bskrad pa ste/_/rgyud rnams kun du rnyed dka' ba/_/rnal 'byor rnams la yang 'chad pa'i/_/dgos pa rnyed sla'i 'grel pa ni/_/gnang bas bdag
[\[248b\]]
[\[248b.1\]]gis rab smra bya/_/da ni le'u bzhi bcu rtsa gsum pa'i du ma skyes ma'i bshad pa gsungs pa/_de nas zhes bya ba la sogs pa ste/_las thams cad pa'i thabs zhes bya ba ni le'u nyi shu rtsa bzhi par bshad pa'i mtshan nyid kyis shes par bya'o/_/cho ga mthong bas zhes bya ba ni 'chad par
[\[248b.2\]]'gyur ba'i sbyor ba de bltas nas de'i cho ga las rnams rab tu sbyor bar bya'o/_/bskrad par bsgrub par bya'o zhes bya ba ni rang gi sems la sogs pa rnams so/_/de ltar dum skyes ma la sogs pa rnams kyi yi ge'i rab tu sbyor ba rnams gsungs pa/_nam mkha'i zhes bya ba la sogs pa
[\[248b.3\]]ste/_kha'i yi ge'i don gyis te nam mkha'i bu ga zhes bya ba ni kha ga mu kha dang /_rdo rje dang chu skyes kyi sbyor bas de rnams kyi dbus su gang lhung ba'i byang chub kyi sems te/_tsit+ta'i yi ges sems kyis de'i steng du bskyod nas 'dod chags chen po zhes bya ba ni 'dir ni 'dzag pa ni thur sel
[\[248b.4\]]dang mchu des btsir bas des steng du 'gro ba'o/_/der slar yang skam bya A'i rnam pa yis zhes bya ba ni A'i rnam pa can ni bum pa can gyi sbyor bas rnam par bzung bar gyur pas thams cad du thim nas 'gro ba ste khams thams cad du bsdu ba byas slar yang mgo bo'i dbus su
[\[248b.5\]]'ong ba ste mgo bor rnam par gzung bar bya zhes bya ba'i tshig gis so/_/der gnas pa slar yang N+Da'i yi ge'i don gyis gsungs pa/_N+Da zhes bya ba la sogs pa ste/_'gro bar bya zhes bya ba ni rgyun mi chad par thabs dang shes rab kyi sbyor ba goms pas rtsa thams cad du bgrod
[\[248b.6\]]par bya'o/_/'di byas pas cir 'gyur zhe na/_mda'i shugs kyis yongs su 'khor zhes bya ba ste/_ji ltar mda'i shugs kyis 'gro ba de bzhin du byang chub kyi sems dang srog yongs su 'khor bar 'gyur ro/_/de ltar slar yang brtan par byed par gsungs pa/_rlung
[\[248b.7\]]gi dkyil 'khor can bsgom bya/_/zhes bya ba ste/_byang chub kyi sems srog gi thig le de zla ba phyed pa'i rnam par gyur to/_/gang du zhe na/_mgo bo'i dbus su dang 'phyang bar de nyid rgyal mtshan te longs spyod kyi rlabs gnyis rgyal mtshan gyi rnam par reg pas so/_/der
[\[249a\]]
[\[249a.1\]]ci bya ba ro'i yi ges gsungs pa/_bskyed par bya zhes bya ba la sogs pa ste rnam par shes pa der gzhag par bya ba ste/_'di'i ye shes kyi bdag nyid kyis dpag tshad 'bum phrag stong phrag ste nye bar mtshon pa tsam mo/_/'on kyang grangs med pa'i dpag tshad
[\[249a.2\]]rnams su ye shes lhung ngo /_/de ltar byas pas 'thob pa'i phyir de de bzhin du bshad do/_/de ltar lhar yang ci dang ldan pas bya ba gsungs pa/_hA zhes bya ba la sogs pa ste hA'i yi ge'i don gyis te/_mkha' 'gro'i sbyor bas zhes bya ba ni nam mkha' la zhen pas bltas
[\[249a.3\]]pa ste shin tu 'khyug pa nyid kyis srog 'bab pa'o/_/der rang gi sems kyis brgad pa ste hA hA zhes bya ba la sogs pa byas pas sngon du bshad par 'gyur ro/_/rnal 'byor ma byed de der rang gi rtsa rgyun du gyen du 'pho bar bya ba'o zhes bya ba ni rtsa thams cad nas a wa d+hU tI'i nang
[\[249a.4\]]du rab tu 'bab par bya ba ste/_mkha' spyod du 'gro ba'i bya bas bdag nyid kyi de de ltar 'gyur ro zhes bya ba'i don to/_/de ltar gri'i yi ges gsungs pa/_khyim ni dbu ma'i nang du ste/_'chi ba ni rnam par thim pa nyid du 'gro ba'o/_/de'i phyir rang gi rtsa rgyun du gyen du 'pho
[\[249a.5\]]bar bya ba'o/_/'di byas pas ha'i yi ge don gyis 'phrog pa zhes bya ba la sogs pa ste/_de bzhin du de'i yi ge'i don gyis sbyin zhes bya ba la sogs pas so/_/ba'i yi ge'i don gyis kyang rdo rje zhes bya ba la sogs pas so/_/slar yang ha'i yi ge'i don gyis de srid ces bya ba
[\[249a.6\]]la sogs pa ste thams cad rtogs par sla'o/_/rab tu zhes bya ba la sogs par chos thams cad gsal ba rab kyi mthar phyin pa'i ye shes dang shes bya'i bdag nyid rnams su'o/_/sbyor ba rdzogs par bya ba ste de'i phyir byang chub 'thob par byed pa ste/_byang chub kyi yan lag ces
[\[249a.7\]]bya ba ni de de bzhin du bshad do/_/de ltar shes byas nas zhes bya ba ni rig pa byas nas so/_/bye brag chos zhes bya ba ni chos rnams kyi chos nyid de de bzhin no/_/theg pa chen po zhes bya ba ni de'i gzugs nyid pas bskrad par 'gyur ro/_/'on kyang phyi rol du ni dran pa tsam gyis dang
[\[249b\]]
[\[249b.1\]]bklags pas 'grub pa nyid kyi phyir ro/_/'di de'i don du sbyin sreg gsungs pa/_bya rog ces bya ba la sogs pa ste/_go cha'i rnal 'byor ma'i sngags rnams kyis des bya ba de gzhan rtogs par sla'o/_/da ni rnal 'byor ma thams cad kyi dang po'i rnal 'byor dkyil 'khor gyi 'khor
[\[249b.2\]]lo bsgom pa gsungs pa/_rtsa bdun zhes bya ba la sogs pa ste/_thams cad sngon bzhin no/_/lhag ma rtogs par sla'o/_/da ni ro langs zhes bya ba'i 'khrul 'khor bshad par bya ste gang gis bsam pa tsam gyis bskrad pa'i las 'grub pa ste/_de nyid gsungs pa/_'khrul
[\[249b.3\]]'khor zhes bya ba la sogs pa ste/_rnam par snang mdzad ces bya ba ni yi ge oM mo/_/de nyid ces bya ba ni yi ge oM de nyid do/_/dza yig dang por sbyin par bya/_/zhes bya ba ni dum bu 'di la hU~M gi yi ge'i dang por dza'i yi ge sbyin par bya'o/_/sum cu pa la de nyid ces bya ba ni hU~M gi yi
[\[249b.4\]]ge sbyin par bya'o/_/ro langs zhes bya ba ni stag gi rnam par byas nas de'i kha ru'o/_/lhag ma rtogs sla'o/_/de ltar yang thams cad rdo rje phag mo'i 'khrul 'khor dang sngags dang 'khor lo drug par bya'o/_/kun du spyod pa yang sngon du bshad pa'i cho gas so/_/dpal
[\[249b.5\]]mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las/_dum skyes ma'i ming gi yi ge la sogs pa'i rab tu sbyor ba dang dkyil 'khor gyi 'khor lo bsgom pas bskrad pa'i las kyi 'khrul 'khor gyi 'khor lo'i mtshan nyid kyi cho ga rgyas par
[\[249b.6\]]bstan pa zhes bya ba ste le'u bzhi bcu rtsa gsum pa'i bshad pa'o//_//dbye ba'i las ni byed pa mo/_/chang 'tshong mar rgyun bdag btud nas/_/ming gi yi ge rab sbyor bas/_/'khrul 'khor zung du gnas pa mo/_/sems can kun la rjes chags phyir/_/phyi rol
[\[249b.7\]]bklags pas grub pa mo/_/nang bdag nyid du rtag grub bya'i/_/'grel pa yang ni bshad par bya/_/da ni chang 'tshong ma'i le'u bzhi bcu rtsa bzhi pa'i bshad pa gsungs pa/_de nas ro langs zhes bya ba la sogs pa ste/_'dir ro langs zung gi 'khrul 'khor zhes bya ba
[\[250a\]]
[\[250a.1\]]ni rtsangs pa dang ro langs su bcas pas lhan cig gnas pa ste de de bzhin du bshad do/_/dgra rnams phyogs gcig par gnas par de'i tshe de rnams kyi dbye ba bya ba'o/_/gang rnams kyis bya zhe na/_rta dang ma he'i 'khrul 'khor dag gi bya ba'o/_/yang na
[\[250a.2\]]dbye ba zhes bya ba ni las kyi khyad par te de rnams mthar thug par mdor bsdus pa rab bshad bya zhes bya ba ni nyung ngu bsdus pa ste sgrub pa po rnams kyi bsams pa'i 'bras bu ster ba po ste/_de yang chang 'tshong ma'i rab tu sbyor bas zhes bya ba ni 'chad par 'gyur pa'i yi ge so so'i nges
[\[250a.3\]]pa'i tshig gis dang de bzhin du sau raSh+Ta'i ming dang byang chub kyi yan lag gi mdor bsdus nas bstan pa dang de'i rgyas par bshad pa rab tu bshad par bya'o zhes bya bar 'brel to/_/de rnams su gsungs pa/_sbyor byed ces bya ba la sogs pa ste/_myos byed chen mo zhes bya ba ni
[\[250a.4\]]le'u thog ma nas brtsams nas skabs 'di'i bar du byang chub kyi sems kyi sna tshogs pa'i man ngag bsgoms pas bdud rtsi rgyun mi 'chad par gsal bar mthar phyin par yang dag par bskyed do/_/de nyid myos byed chen mo ste bde ba thams cad du gnas pa nyid pas bshad du med
[\[250a.5\]]pa'i bde ba zhes bya ba'i don to/_/de ltar shau'i yi ges rab tu bshad/_/ces bya ba ni shau ni shi ba'i ro ste chos kyi dbyings kyi rang bzhin du bdud rtsi 'dzag pa ste de ni myos byed de des shau'i yi ges bshad pa'o/_/de'i phyir mchog gi bcud len te bcud len thams cad kyi dbus su gyur
[\[250a.6\]]pa dam pa'i dngos po'i ro mchog gi bdud rtsi'i bcud len te de 'dzin pa ni yongs su 'dzin par byed de/_mchog gi gtso bo ste brjod du med pa'i bdud rtsi'o/_/pad+mar zhes bya ba ni khams thams cad so sor gyur nas sna tshogs pa'i rtsa la sogs pa de rnams kyi mchog gi pad+mar
[\[250a.7\]]rnam par gnas pa ste mang po'i tshig go/_/de ltar 'di'i sbyor ba sngon du rgya che bar bshad de/_da ni mi nus pas mdor bsdus pas bshad bya ba'o/_/de rnams gsungs pa/_smin ma zhes bya ba la sogs pa ste/_de ltar na snal ma ba thag gzhon nu lta bu'i rgyun mi 'chad par bsam
[\[250b\]]
[\[250b.1\]]par bya'o/_/snyoms 'jug ces bya ba ni rlung dang rnam par shes pa byang chub kyi sems dang lhan cig snal ma'i dbus su 'joms par byas nas goms par bya'o/_/der skyes par gyur par reg tu mi btub ces bya ba ni reg pa med pa ste rang gis ni ye shes dang rnam par shes pa'i bdag
[\[250b.2\]]nyid can gyi chos nam mkha'i gzugs can chos kyi dbyings kyi rang bzhin zhes bya ba'i don to/_/lhag ma rtogs par sla'o/_/da ni dkyil 'khor gyi 'khor lo bsgom pa gsungs pa/_dkyil 'khor zhes bya ba la sogs pa ste/_gtso mo mchog ces bya ba ni chang 'tshong ma nyon mongs pa dang nye ba'i nyon
[\[250b.3\]]mongs pa thams cad kyang nyams par byed pa'i phyir mchog go/_/mtshon cha rnams zhes bya ba ni sngon bzhin no/_/gzhan rtogs par sla'o/_/da ni 'khrul 'khor gyi 'khor lo bri ba gsungs pa/_dur khrod sol ba zhes bya ba la sogs pa ste/_sman thams
[\[250b.4\]]cad ces bya ba ni nang gi bdag nyid du 'chad pa'o/_/de'i rgyu skar rgyal la sogs pas zhes bya ba ni ji ltar phyi rol du rgyal la sogs pa'i sbyor bas sman thams cad blang bar bya ba ste/_rgyu skar so so'i rjes su mthun pa yis kyang ngo /_/de bzhin du nang gi bdag nyid kyi sman khams
[\[250b.5\]]mnyam pas ro thams cad gzung bar bya'o/_/rang gi sems snag tshas bri bar bya ba ni 'jug par bya ba ste rang gis rig pa'i rang bzhin zhes bya ba'i don to/_/de ltar 'khor lo gsungs pa/_'khor lo sngon zhes bya ba la sogs pa ste/_phan tshun zung zhes bya ba ni gru bzhi rnams
[\[250b.6\]]bskor zhing bskor bas brjod par bya ba'o/_/de ltar rnam par snang mdzad ces bya ba ni oM kyi yi ge'o/_/sgo bzhi stong pa zhes bya ba ni sgo bzhi rnams kyi dum bu bzhi rnams su yi ge rnams mi sbyin pa'o/_/lhag ma zhes bya ba ni dum bu gzhan rnams te/_de ltar thog ma'i phreng
[\[250b.7\]]rnams su zhes bya ba ni de ltar gnyis gsum lnga drug pa rnams su ste/_dum bu bzhi rnams su rim pa ji lta bas sngags kyi yi ge 'di rnams dgod par bya'o/_/de ltar ha'i yi ge gnyis par ro/_/su'i yi ge gsum par ro/_/m+b+ha'i yi ge lnga par ro/_/gri'i yi ge drug par ro/_/
[\[251a\]]
[\[251a.1\]]de ltar gnyis pa zhes bya ba ni phreng gnyis pa rnams la ste re'u mig bdun rnams la ji lta ba'i rim pas yi ge rnams gsungs pa/_brgyad par gri/_dgu par yi ge ya dang yi ge ho dag go/_/bcu par yi ge gri/_/bcu gcig par b+ha'i yi ge dang ga'i yi ge dag
[\[251a.2\]]go/_/bcu gnyis par sa'i yi ge dang ya'i yi ge dag go/_/bcu gsum par yi ge wAn dang yi ge ba'i dag go/_/bcu bzhi par yi ge Da'o/_/gsum pa zhes bya ba ni phreng gsum pa rnams la ste/_dbus ma'i logs zhes bya ba ni dum bu bdun rnams kyi dbus ma'i dum bu
[\[251a.3\]]stong pa ste de'i logs gnyis dag tu gsum gsum rnams su sngags kyi yi ge rnams sbyin par bya ba ste/_gsungs pa/_de ltar bco lnga pa la yi ge phaT do/_/bcu drug pa la yi ge h+na/_bcu bdun pa la yi ge hU~M/_bcu dgu pa la yang yi ge hU~M/_nyi shu pa la yi ge h+na/_nyi shu rtsa gcig
[\[251a.4\]]pa la yi ge ni sbyin par bya'o/_/bzhi pa zhes bya ba ni phreng bzhi pa rnams su ste/_dbus ma las 'di rnams thams cad ces bya ba ni dum bu bdun rnams kyi dbus su gsum stong pa'o/_/de bzhin du sgo'i logs su re re stong pa spangs par bya ba ste/_lho dang byang gi dum bu gnyis su yi
[\[251a.5\]]ge rnams gnyis gnyis su gsungs pa/_/de ltar nyi shu rtsa gsum par yi ge ya dang yi ge na dag go/_/nyi shu rtsa bdun par yi ge t+yA dang yi ge ra dag go/_/lnga pa'i phreng rnams dgod do zhes bya ba ni dum bu gsum pa'i phreng bzhin bya ba ste/_'di'i yi ge rnams gsungs pa/_nyi shu rtsa dgu
[\[251a.6\]]par yi ge hU~M/_sum cu pa la yi ge pa dang yi ge ya dag go/_/sum cu rtsa gcig par yi ge hU~M/_sum cu rtsa gsum par yi ge hU~M/_sum cu rtsa bzhi par yi ge gri_/sum cu rtsa lnga par yi ge su dgod par bya'o/_/de bzhin du drug pa'i phreng gi dum bu rnams la rim pa ji lta bas
[\[251a.7\]]bdun rnams gsungs pa/_de ltar sum cu rtsa drug pa la yi ge h+na/_so bdun pa la yi ge A dang yi ge na dag go/_/sum cu rtsa brgyad par yi ge hU~M dang yi ge hU~M dag go/_/sum cu rtsa dgu par yi ge hU~M dang yi ge phaT dag go/_/bzhi bcu par yi ge phaT do/_/bzhi bcu rtsa gcig par yi ge dza
[\[251b\]]
[\[251b.1\]]dang yi ge hU~M dag go/_/bzhi bcu rtsa gnyis par yi ge pha'o/_/bdun par zhes bya ba ni phreng bdun pa'i dum bu bdun pa rnams la dbus kyi dum bu gcig sgor dor bar bya'o/_/lhag ma drug rnams te logs gnyis su gsum gsum rnams rim pa ji lta bas sbyin par bya ste/_de rnams kyi
[\[251b.2\]]yi ge gsungs pa/_/bzhi bcu rtsa gsum par sngon du oM sbyin no/_/bzhi bcu rtsa bzhi par yi ge hU~M/_bzhi bcu rtsa lnga par yi ge hU~M de nyid do/_/bzhi bcu rtsa bdun par yi ge m+b+ha'o/_/bzhi bcu rtsa brgyad par yi ge hU~M ngo /_/grwa la sngon bzhin no/_/ro langs zhes bya ba ni srin po chen po'i rnam
[\[251b.3\]]par bya'o/_/lhag ma rtogs par sla'o/_/de ltar slar yang kun du spyod pa la sogs pa thams cad rdo rje phag mo'i 'khrul 'khor dang sngags dang 'khor lo bdun par shes par bya ste/_sbyor ba nges so/_/dpal mkha' 'gro rgya mtsho rnal 'byor ma'i rgyud kyi rgyal po chen po'i
[\[251b.4\]]'grel pa gru gzings las/_/chang 'tshong ma'i ming la sogs pas rab tu sbyor ba dang dkyil 'khor gyi 'khor lo bsgom pas kyang dbye ba'i las kyi 'khrul 'khor rkang pa brgyad pa'i sngags kyi rang bzhin zhes bya ba'i mtshan nyid kyi cho ga rgyas par bstan pa ste/_le'u bzhi
[\[251b.5\]]bcu rtsa bzhi pa'i bshad pa'o//_//'khor lo'i go cha'i rnal 'byor ma/_/don chen mdzad mar phyag 'tshal nas/_/de yi ting 'dzin bsgrubs nas ni/_/lkugs pa'i las rnams bsgrub par bya/_/srin po'i rnam pa'i 'khrul 'khor du/_/sems ni lkugs pa
[\[251b.6\]]nyid du blang /_/'grel pa rgya che bar byed pa/_/mdor bsdus bdag gis bshad par bya/_/da ni 'khor lo'i go cha ma'i le'u bzhi bcu rtsa lnga pa'i bshad pa gsungs pa/_de yang 'khor lo zhes bya ba la sogs pa ste/_ting nge 'dzin zhes bya ba ni 'chad par 'gyur ba'i ming gi yi
[\[251b.7\]]ge rnams kyis rgyas par 'chad pa'o/_/gsal ba zhes bya ba ni shin tu gsal bas rim pa ji lta bas bshad par bya'o/_/de ltar ting nge 'dzin bcings pa'i sbyor bas lkugs pa nyid kyis las ni rab tu rgol ba 'di rnams thams cad kyi dang mnyam pa nyid du byed pa ste/_de ltar
[\[252a\]]
[\[252a.1\]]'di'i sbyor ba'i mdor bstan pa'i tshig rnams gsungs pa/_'khor lo zhes bya ba la sogs pa ste/_rkang pas dman pa'i tshigs bcad gnyis kyis so/_/'di'i rgyas par bshad par gsungs pa/_lha dang lha min zhes bya ba la sogs pa ste/_mtshams kyi skad
[\[252a.2\]]kyis 'di rnams 'dir lha rnams ni mig la sogs pa'o/_/lha ma yin rnams ni gzugs la sogs pa ste/_de rnams kyi 'thab mo chen po nang du son pa'i yid kyis bsnun pa rnams kyi'o/_/mi'i 'jug pa zhes bya ba ni mi rnams la 'jug pas na mi'i 'jug pa ste rnam par shes pa
[\[252a.3\]]son pa'i ro'i lus la slar yang mi'i lus la sogs par rnam par shes pa skyed par byed de/_nA rA ya na zhes bya bar brjod par bya ba'i don to/_/de yang yul dang dbang po rnams mi smra bar gyur pas glen pa'i dngos por rnam par gnas pa ste der thim pa nyid kyis so/_/gang gis
[\[252a.4\]]rnal 'byor gyis she na gsungs pa/_'khor lo'i ting nge 'dzin gyis zhes bya ba ste/_de ltar yi ge gnyis kyis 'chad pa ni tsa'i yi ge dang kra'i yi ge'o/_/de 'dir 'khor lo'i sgras so sor sdud pa la sogs pa'i ting nge 'dzin gyi tshogs pa gsungs te/_des de'i tshe
[\[252a.5\]]gzugs chen po ste rang gi sems par snang la bltas pas g.yo ba'i sems 'ching ba zhes bya ba ste/_tsa'i yi ge'i don gyis te sngon gyi ting nge 'dzin gyis de bzhin du bshad do/_/de ltar gnon pa zhes bya ba ni kra'i yi ge'i don gyis te gnon pa ste yongs su gnon pa rnam par
[\[252a.6\]]shes pa'i chos zhes bya ba ni gang mig la sogs pa'i dbang po rnams su rnam par gnas pa ste de ltar gzugs kyi dbus su thim pa rnams te/_gnyis po de la bltas pas 'gyur ba ste khyad par ro/_/de ltar tsa'i yi ges rnam par shes pa la 'dzin pa'o/_/de bzhin du chos su
[\[252a.7\]]'dzin pas rma'i yi ge ste/_'di zhes bya ba ni rma'i yi ge'i phyi mo i'i yi ges te i mi'i rkyen gyi Ni'i yi ge'i yang don to/_/i Ni ni rgyud 'dis so sor sdud pa la sogs pa de yang bshad pa ste chos kyi phyag rgya'i mtshan nyid kyis te/_ha'i yi ge gang gi phyir gyi don te nam mkha'
[\[252b\]]
[\[252b.1\]]la zhen pas ston gyi nam mkha' dri ma med pa nyi ma gung gi nam mkha'i rnam pa'i sems kyi rgyun ye shes dang shes bya de rnams gnyis su med par ston par bltas pas zhes bya ba ni nges pa'o/_/de bzhin zhes bya ba la sogs pas 'di'i sbyor ba'i las kyi tshogs te/_sngon
[\[252b.2\]]gyi spyod par spyod ces bya ba ni mdor bsdus pas ji ltar sngon du bshad pa'i ste/_le'u thams cad kyi man ngag ces bya ba ni le'u 'di rnams thams cad kyi man ngag las kyi sbyor ba'i phyag rgya de'i rgyur gzugs bsgom pa'o/_/de ltar thams cad rim pas zhes bya ba la
[\[252b.3\]]sogs pas de de bzhin du bshad pa rnams bya'o/_/sbas pa zhes bya ba ni bsam du med par ro/_/de ltar byas pas phung po lnga yang nam mkha' lngar 'gyur te/_de gsungs pa/_nam mkha' zhes bya ba ni rnam par snang mdzad do/_/nam mkha' med ces bya ba ni mi bskyod
[\[252b.4\]]pa'o/_/nam mkha' chen po zhes bya ba ni rin chen 'byung ldan no/_/shin tu nam mkha' zhes bya ba ni 'od dpag tu med pa'o/_/nam mkha' min zhes bya ba ni don yod pa'o/_/de ltar nam mkha' lnga rnams snying gar rtsa lnga rnams te de rnams kyang nam mkhar gsal bar bya
[\[252b.5\]]ba'i phyir ji srid ri ma mthong gi bar du ste/_'di ni mi bskyod pa'i rang bzhin gyis rtsa nam mkha' dbus mi mthong ste srog gi yongs su sbyor bas kha steng du bltas par 'bab ste/_de rnams shi bar gyur pa rnams kyis mthong bar 'gyur te nam mkha'i rnam par song ba na'o/_/de srid
[\[252b.6\]]ces bya ba ni de'i tshe 'thab pa ste/_rgyun mi 'chad pa 'od gsal ba'o/_/ci yang dga' ba las skyes pa'i bde ba rtog pa dang bcas pa 'dres pa de srid pa'i bde bas bsgom pa brtags pa'i ming ye shes 'dres pas gang gis skyes 'gro thams cad rkang gnyis pa la sogs pa bag
[\[252b.7\]]chags dang bcas pa las byung ba'o/_/de'i phyir dngos po med pa ma yin pa'i gzugs kyi bdag nyid 'od gsal ba'i rnam pa dngos po med pa'i ye shes des brtan pa dang 'gro ba la sogs pa thams cad kyi bde ba zhes bya ba ste/_bde ba'i gzugs su len pas 'di'i
[\[253a\]]
[\[253a.1\]]lam la gnas pa'i rnam par shes pa dang ye shes kyi rang bzhin gang dang der stong gsum gyi stong chen po'i 'jig rten gyi khams rnams su der ji ltar sems can thams cad kyi gzugs kyi bdag nyid du 'gyur ro zhes bya bar dgongs so/_/gzugs de
[\[253a.2\]]rnams su ye shes lkugs pa'i rnam pa bzhin du gnas pa ste rang gi sems bcings pa'o/_/phyag rgya zhes bya ba la sogs pa ni phyag rgya chen por 'gro ba'o/_/'dis zhes bya ba ni phyag rgya chen po'i ye shes kyis te/_dgra bzhin zhes bya ba ni mig la sogs pa'am rnam par
[\[253a.3\]]rtog pa'i lus la sogs pa ste/_de'i phyir thams cad 'phags pa zhes bya ba ni gzugs dang yul la sogs pa la'am/_lus la sogs pa dang yul la 'bigs pa po nyid kyi phyir yang ngo /_/de rnams kyis lkugs par 'gro ste/_bltas pas gyur pa la sogs pas
[\[253a.4\]]yul la sogs pa ste yul rnams thams cad cung zad kyang rig pa med pa rnam par rtog pa nyid rjes su spyod do zhes bya ba'i don to/_/'di byas pas rdo rje 'chang kyang lkugs pa nyid du 'gro ba ste/_ci slar yang dran pa tsam gyis skye 'gro phra mo mu stegs can la sogs pa
[\[253a.5\]]bstan pa la gnod pa byed pa gang gi tshe mu stegs can de rnams dbang phyug la sogs pa byed pa por smra ba'o/_/de nyid gsungs pa/_byed pa zhes bya ba la sogs pa ste/_thams cad rig pa byed po byed ces bya ba ni mdor na dang las gang byed pa de dag thams cad de de
[\[253a.6\]]rnams thams cad rig pa'o/_/gang gi phyir na de byed pa po byed de'i gzugs can zhes bya ba'o/_/de'i phyir byed pa med pa ma yin te byed pa dang bral ba las 'byung ba ma yin pas 'dir byed par smra ba grub bo/_/de rnams kyis kyang lkugs pa'i las de rnams kyis byed
[\[253a.7\]]de/_de bzhin du yang lung gi rigs pa dang ldan pa'i lan bcom ldan 'das kyis lan gsungs pa/_yid bzang ma nyid ces bya ba la sogs pa ste/_gser gling gi yi ge rnams kyis so/_/sngon du bshad pa'i spyod pa yang 'di zhes bya ba la sogs pas rtsa'i yi ge'i don
[\[253b\]]
[\[253b.1\]]to/_/de bzhin du rim pas thams cad ces bya ba la sogs pas kra'i yi ge'i don to/_/steng du 'bab ces bya ba la sogs pas ba'i yi ge'i don to/_/'dres zhes bya ba la sogs pas rmi'i yi ge'i don to/_/len zhes bya ba la sogs pas ni'i yi ge'i don to/_/de ltar yid
[\[253b.2\]]bzang ma zhes bya ba ni su'i yi ge'i don gyis lan 'chad pa'o/_/de ltar byed pa po dang las rnams kyi bya bar gyur pas mi 'gyur ro/_/de ji ltar mi 'gyur zhe na/_gsungs pa/_yid bzang ma gang zag nyid ces bya ba ste/_bdag med pa'i mtshan nyid du skad cig ma zad pas kyang
[\[253b.3\]]bsam du med pas dngos po thams cad du gang zag gi bdag med pa'i gzugs su 'gyur ro/_/de ltar rig pa gang gi tshe de'i dus su rang gi las su grub pa ste dge ba'am dge ba ma yin pa ste/_'di las rnams kyi byed pa ma yin no/_/de'i phyir rdo rje zhes bya ba la sogs pas
[\[253b.4\]]ba'i yi ge'i don gyis te/_rdo rje'i theg pa zhes bya ba ni sngags kyi theg pa chen po de la gnas pa dang ldan pa'i man ngag ste sangs rgyas pa'i rnal 'byor pa rnams kyis rang bzhin gyis bdag med pa'i chos kyi bdag nyid pa'i ye shes 'dod par byed pa ste thob par byed pa'o/_/'di
[\[253b.5\]]byas par gyur pas kyang brjod pa zhes bya ba la sogs pa ste/_mdor bsdus pa'i don gyis brjod pa tsam kyang med par 'gyur te/_sbyor ba mthong bas te slar yang byed pa la sogs pa ci la yod do/_/de ltar slar yang rnal 'byor chen po la sogs pa'i bstan bcos dang dngos
[\[253b.6\]]po thams cad gang las byung zhe na/_gsungs pa/_de las langs zhes bya ba la sogs pa ste/_r+Na yig ces bya ba ni de'i don 'chad pas gzhan gyi dngos po rnams med ces bya ba ste rnal 'byor chen po la sogs pa byung ba'o/_/de 'di thog ma spyi gtsug rkang mtha' can zhes
[\[253b.7\]]bya ba ste/_rkang pa'i mthe bo'i bar du ste de la langs pa bsrub cing srubs pa ni srog dang thur sel gnyis te lte ba'i gnas su byas pas so/_/de ltar sbyor ba byas pas kyang sbyor ba 'byung bar 'gyur te/_ji ltar rgyu dang 'bras bu rnams kyis 'grel par 'gyur ro/_/de nyid gsungs
[\[254a\]]
[\[254a.1\]]pa/_'bras bu rgyu la rgyas gdab cing /_/rgyu yis 'bras bu las rgyas gdab/_/rgyu dang 'bras bu gnyis dag gis/_/'dod pa'i dgos pa 'gro ba'o/_/sA li las ni sA li skyes/_/slar yang de yis de ltar 'byung /_/dag pa'i shel lta bu las ni/_/lus kyi
[\[254a.2\]]khams rnams 'byung phyir ro/_/ji ltar sA lu'i lo tog sogs/_/de yi zhing la gdab bya ste/_/de bzhin lus kyi khams rnams kyi/_/khams pas rnal 'byor sogs su gdab/_/de yis thams cad der skye ste/_/slar yang de yis de nyid ste/_/skye zhing skye bar goms pa yis/_
[\[254a.3\]]sangs rgyas kun sogs 'byung bar 'gyur/_/'o na ngan pa'i lus kyi khams rnams su thams cad ngan pa la sogs pas sna tshogs pa'i rdzas skyes pa 'gal lo/_/phung po lnga la sogs pa ni/_/rtag tu nad dang zhes bya ba'i tshig gis te/_de'i phyir sangs rgyas la sogs
[\[254a.4\]]pa dge ba thams cad ji ltar 'byung bar 'gyur/_gang gis 'khor ba'i rgyun rnams kyi chad par 'gyur ro zhe na/_gzhan gyi the tshom de sel bar byed pa gsungs pa/_de ltar smra ba bden te/_'on kyang sngon gyi sangs rgyas rnams kyis dang /_thams cad shAkya thub pa'i
[\[254a.5\]]bar rnams kyis sam/_'das pa dang ma 'ongs pa rnams kyis lus kyi dngos po 'dzin pas sangs rgyas nyid du byas pa ste/_byang chub kyi sa bon gyi gzugs rnams su dag pa nyid kyi phyir/_thabs tsam du lus kyi khams byang chub skyed pa po nyid do/_/de bzhin du yang
[\[254a.6\]]gsungs pa/_'od srungs bu ram gyi zhing ngam sA lu'i zhing du lud dang ljan ljin gyis dgos pa byed par 'gyur ro/_/de bzhin du de ltar byang chub sems dpa' rnams kyi nyon mongs pa dang phung po dang khams kyis dgos pa byed par 'gyur ro/_/de bzhin du yang gsungs
[\[254a.7\]]pa/_lus rnams 'byung ba med rnams su/_/thams cad de phyir 'byung mi 'gyur/_/de ltar 'khor ba'i ming med nyid/_/mya ngan 'das pa ci las 'byung /_/thams cad chad pa'i stong pa ni/_/'bru yi bdag po'i 'dod par 'gro/_/sangs rgyas la sogs skye 'gro rnams/_/
[\[254b\]]
[\[254b.1\]]mngon sum du ni yod pa'o/_/de'i phyir 'khor ba yod pas na/_/mya ngan 'das par de brjod do/_/lus kyi rnam pa las skyes 'gyur/_/'khor ba'i dngos gzhan rnams yod min/_/de yis mya ngan 'das chos kyang /_/rnal 'byor chen po sogs bsgom pa/_/de yis sangs
[\[254b.2\]]rgyas rang bzhin sku/_/byang chub rgyu yis skyes 'gyur te/_/'jig rten khams gzhan gang nas kyang /_/sangs rgyas thob bya gzhan med do/_/sems 'di rang gis sangs rgyas su/_/lus kyi khams las thob par bya/_/lus ni sprul pa'i mtshan nyid kyi/_/thabs tsam la ni
[\[254b.3\]]brten nas su/_/skye zhing yang ni 'gag gyur te/_/rten cing 'brel par 'byung ba bzhin/_/thams cad bdag nyid kun 'gro ste/_/bdag dang sna tshogs 'byung ba'ang med/_/sgyu ma'i rnam pa'i rang bzhin bdag_/sgyu ma nyid kyis sgyu ma byas/_/zhes so/_/de ltar 'di'i sku
[\[254b.4\]]bsrub pa dang srubs pa las byung ba dang bskyed pa dang ldan pa gsungs pa/_rnam gnyis zhes bya ba la sogs pa ste/_de'i yi ge'i don gyis te rnam pa gnyis zhes bya ba ni srog dang thur sel lo/_/rnam pa gnyis po'i 'di'i rab tu sbyor bas gsungs pa/_gzhu'i sbyor bas zhes bya
[\[254b.5\]]ba ste/_gzhu'i sbyor bas ni la la nA dang ra sa nA gnyis bskyod par 'gyur bas phyin ci log gi sbyor ba ste/_srog 'og tu 'gug cing thur sel gyen du drang ba ste/_ji ltar nus pas so/_/de ltar srog ni gzhu'i dbyug pa'o/_/thur sel ni rgyud ces bya ba ste/_de dag gi dbus kyi
[\[254b.6\]]mda' ni a wa d+hU tI mdar 'gyur ro/_/'dis sngags skyes zhes bya ba ni sems ni g.yo ba'i sbyor bas rtsa gsum mnan pas gtum mo rab tu 'bar ba ste/_sngags kyi sgras byang chub kyi sems kyis 'ong ba ste/_der skyes pa'i lhan cig skyes pa'i dga' ba de mtshon byar bstan
[\[254b.7\]]par bya ba'o/_/de ltar mtshon byar gang mtshon par/_/zhes bya ba ni mchog tu gnyis su med pa'i de mtshon par bya ba ste/_ji srid de mtshon pa can du 'gyur ba ste mchog tu gnyis su med pa'i gzugs sems kyi khams nang du nub pa zhes bya ba'i don to/_/gang du nub par 'gyur
[\[255a\]]
[\[255a.1\]]ba gsungs pa/_pad+ma zhes bya ba la sogs pa ste/_ba'i yi ge'i don gyis te pad snal lta bu'i skud pa zhes bya ba rkang pa'i mtha' nas mgo bor gang zhig rgyud de'i dbus su mda'i shugs kyis de'i mtha'i bzhir rnal 'byor pa'i sems mchog tu
[\[255a.2\]]gnyis su med pa'i bdag nyid can du phyin nas so/_/de yi dus su mthong ba min/_/zhes bya ba la sogs pas rnam par gnas par 'gyur ba de de bzhin du bshad do/_/srog chags zhes bya ba ni srog dang yang dag par ldan pa ste srog chags ni rang gi sems kyi
[\[255a.3\]]rang bzhin no/_/phyi rol du yang 'di bsam pa tsam gyis 'gyur ba ste 'di la the tshom med de mi bya'o zhes bya ba ni nges pa'o/_/da ni dkyil 'khor gyi 'khor lo bsgom pa gsungs pa/_bsgom zhes bya ba la sogs pas te bsgrub par bya'o zhes bya ba'i bar du
[\[255a.4\]]rtogs sla'o/_/da ni srin po'i rnam pa'i 'khrul 'khor gsungs pa/_'khrul 'khor zhes bya ba la sogs pa ste/_sngon gyi zhes bya ba ni dum bu bzhi bcu rtsa dgu'i bdag nyid de la bri bar bya ba ste/_ji lta'i cho gas zhes bya ba'o/_/de ltar thog ma zhes bya ba ni
[\[255a.5\]]dum bu thog mar te/_de rnam par snang mdzad ni yi ge oM mo/_/pa ya dag ces bya ba ni yi ge ba dang yi ge ya dag go/_/ka ra ka ra la sogs pa/_/zhes bya ba ni bcom ldan 'das dpal he ru ka'i ka ra ka ra la sogs pa'i phreng ba'i sngags kyi nang du bcug pas so/_/de
[\[255a.6\]]ltar lkugs par bcing ba zhes bya ba ni sngon du bshad pa'i rigs pas kyang 'khrul 'khor gyi 'khor lo mdor bsdus pa ste/_nyung ngu bsdus par shes par byas nas de thams cad phyi rol du byi ba'i steng gi zhes bya ba la sogs pas bya ste/_ba lang gi rmig pa zhes bya
[\[255a.7\]]ba ni ba lang shi ba'i rmig par ro/_/de ltar slar yang nang gi bdag nyid du bdag nyid kyi a wa d+hU tI'i nang du byas nas zhes bya ba ste/_srog 'chad pa thams cad kyi yi ge'i 'khrul 'khor gyis ye shes kyi dkyil 'khor gyi dus su dbu mar rnam par thim par bya ba'o/_/
[\[255b\]]
[\[255b.1\]]srin po zhes bya ba ni byi la'am rnga mo'o/_/yang na mngon sum du srin po zhes bya ba nye bar spyod do/_/slar yang ma bshad kyang 'dir dran pa yang dag byang chub kyi yan lag gi mtshan nyid bshad pa/_gang gi tshe sngon du bshad pa'i man ngag gi cho gas ro nyid du gnas pa'i
[\[255b.2\]]ye shes dang rnam par shes pa'i chos dag tu'o/_/de bzhin du yang chos thams cad lhag par rtog par byed do/_/de rab tu zhugs pas so/_/'on kyang de'i rang bzhin yang dag par brjod pa zhes bya ba ste/_yang dag pa'i skyabs kyi dran pa yang dag byang chub kyi yan
[\[255b.3\]]lag ste/_longs spyod rdzogs pa'i sku bzhin zhes bya ba'i don nam/_sangs rgyas rnams kyis mngon sum du byed pa'o/_/de bzhin du yang gsungs pa/_ye shes lkugs pa bzhin du gnas/_/rnam shes nyid kyang de dang 'dra/_/chos kun gnas la phyin nas ni/_/
[\[255b.4\]]dran byang yan lag sku gsum skyes/_/dran byang yan lag lam 'gro ba/_/rjes su brjod med chos su 'gyur/_/ji ltar rmi lam du mthong ba/_/sad pa na yang thob pa med/_/gnyid log sad pa nyid dag tu/_/mtshon te gang zhig mtshon pa med/_/sangs rgyas rnams
[\[255b.5\]]kyi de 'drar 'gro/_/lkugs pa'i rnam pa'i rang bzhin can/_/zhes so/_/gzhan rtogs par sla'o/_/'on kyang de ltar thams cad kyang rdo rje phag mo'i 'khrul 'khor dang sngags dang 'khor lo brgyad par mdor bstan nas zhes par bya'o zhes bya ba ni nges pa'o/_/dpal
[\[255b.6\]]mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las/_'khor lo'i go cha ma'i ming gi yi ge la sogs pa'i rab tu sbyor bas lkugs par bya ba dang sna tshogs pa'i man ngag gi rab tu sbyor ba'i cho ga'i mtshan nyid dang /_de bzhin du dkyil
[\[255b.7\]]'khor gyi 'khor lo bsgom pa dang srin po'i rnam pa'i 'khrul 'khor gyi cho ga rgyas par bstan pa ste/_le'u bzhi bcu rtsa lnga pa'i bshad pa'o//_//zhi ba'i rnam pa'i gzugs can ma'i/_/shin dpa' rnal 'byor ma la 'dud/_/sangs rgyas nyid ster ba'i lha mo/_/sems
[\[256a\]]
[\[256a.1\]]can thams cad dngos po ma/_/de las mchog gyur srid gsum med/_/rang bdag gis las rtogs byed ma'i/_/tshig rnams ji lta'i don gyis ni/_/de yi 'grel pa yang dag bshad/_/da ni shin tu dpa' mo'i zhi ba bsgrub pa'i le'u bzhi bcu rtsa drug pa rgya cher
[\[256a.2\]]bshad par bya ste/_de nyid gsungs pa/_de nas shin tu dpa' mo'i zhes bya ba la sogs pa ste/_zhi ba'i las kyi gsal ba zhes bya ba ni 'chad par 'gyur ba'i shin tu dpa' mo la sogs pa rnams kyi ming gi yi ge'i rab tu sbyor ba de rnams su bshad par bya'o zhes bya bar 'brel
[\[256a.3\]]to/_/de rnams kyis shin tu dpa' mo'i yi ge'i rab tu sbyor ba bya'o/_/nA ga ra ra yongs su gnas/_/zhes bya ba ni nA ga ra'i yi ge la gnas pas so/_/de bzhin du de'i nye bar spyod par btang snyoms yang dag byang chub kyi yan lag gis bya'o/_/lha yi 'khor lo stobs
[\[256a.4\]]chen zhes bya ba ni 'chad par 'gyur ba'i lha'i 'khor lo ste/_'dir lha'i sgra ni mtshams sbyor gyi skad kyis sha ba la 'chad do/_/des zhi ba ste zhi ba'i gzugs nyid pas bsgrub par bya'o/_/de ltar gang du bsgrub par bya ba gsungs pa/_dpral ba'i gnas su ste dpral
[\[256a.5\]]ba'i dbus kyi lte bar lha mo shin tu dpa' mo 'chad par 'gyur ba'i dkyil 'khor gyi 'khor lo'i rnam par bsgom par bya'o zhes bya ba ste/_rjes su gnas par bya ba'o/_/de rnams skye 'gro'i bdag po ste slar yang yi ge rnams kyi don gyis gsungs pa/_bde ba zhes bya
[\[256a.6\]]ba la sogs pa ste/_su'i yi ge'i don gyis te/_bde bas gang ba'i rtsa chen zhes bya ba ni dbu mas byang chub kyi sems dang lhan cig pa'i bde bas gang bar 'gyur ro/_/dbang po gnyis ni 'dus pa las/_/zhes bya ba ni 'og dang steng yongs su bsdus pas so/_/yang
[\[256a.7\]]na phyi rol gyi yan lag can ma dang rgyun mi 'chad par goms pa'i 'pho ba med pa'i sbyor bas so/_/g.yo ba med pas 'dir sa bon/_/zhes bya ba ste/_'dir zhes bya ba ni rdo rje dang pad+ma gnyis kyi dbus su sems kyi sa bon mi g.yo ba ste/_hi'i yi ge ni gang gi phyir gyi don te/_
[\[256b\]]
[\[256b.1\]]bcu gnyis mtha' ru mi bskyod pas/_/zhes pa ste/_dpral ba'i lte ba'i dbus su thig le bzung ba'i phyir 'pho ba med pa'i sbyor bas thig le gnyis zhes bya ba'i don to/_/'dis bral zhes bya ba la sogs pas bi'i yi ge'i don gyis yang 'dod chags dang bral ba 'thob pa ste gnyis
[\[256b.2\]]su med pa'i ye shes zhes bya ba'o/_/sus 'thob pa gsungs pa/_dbang po la sogs pa zhes bya ba ste/_khams dang phung po dang skye mched dang yul la sogs pa rnams kyis 'dod chags dang bral ba nyid de/_phung po lhag ma med pa'i mya ngan las 'das par 'gyur ro zhes bya
[\[256b.3\]]ba'i don to/_/de ltar mnyam pa'i bde ba rnal 'byor chen pos 'grub kyis gzhan gyis ma yin zhes bya ba ni de de bzhin no/_/'di byas pas rnal 'byor pa rnams kyi 'khor bar dogs pa cir 'gyur ba gsungs pa/_'dod chags zhes bya ba la sogs pa ste ra'i yi ge'i
[\[256b.4\]]don gyis so/_/skyes bu gnyis med ces bya ba ni chen po'i don gyis pha rol mya ngan las 'das pa 'dod chags dang zhe sdang dang mun pa dang /_dri ma la sogs pa'i rnyog pa rnams dang bral ba rnal 'byor pas 'thob pa'o/_/dga' bas zhes bya ba ni kun rdzob kyi bden par spro
[\[256b.5\]]bas rtse bar gyur pas de de bzhin du bshad do/_/skyes bu'i sgra yang 'od gsal ba ste dga' ba yang rang bzhin gyi chos de gnyis su med pa'i dngos pos mchog tu gnyis su med pa zhes bya bar dgongs pa'i don to/_/de ltar 'dod chags la sogs pa de rnams thams
[\[256b.6\]]cad kyi chos ci la las yang de dag tu bltas par gyur pas rnam par bral bar 'gyur ba gsungs pa/_med ces bya ba la sogs pa ste na'i yi ge'i don gyis te de nyid de rnams kyi thog mar na'i yi ge'i don gyis te/_theg pa gsum las gzhan med do/_/zhes bya ba ni nyan thos
[\[256b.7\]]dang rang sangs rgyas dang theg pa chen po dang bral ba'i gzhan mu stegs can gyi chos la lta ba rnams kyis dus thams cad du 'dod chags la sogs pas nyams par byed do/_/de'i phyir theg pa gsum gyi chos la lta bar gyur pa rnams kyis thams cad du thos pa dang bsam pa la
[\[257a\]]
[\[257a.1\]]sogs pa'i las kyis ston par byed de/_'dod chags la sogs pa'i skyon kyang don dam pa lhag par rtogs pas kyang de'i gzugs nyid pas theg pa gsum la sogs pa'i yan lag thams cad bya'o/_/don dam pa'i rang gi mtshan nyid kyi yan lag
[\[257a.2\]]yang gsungs pa/_'gro ba zhes bya ba la sogs pa ste ga'i yi ge'i don gyis te 'gro ba zhes bya ba ni rnal 'byor pa gnas dang gnas su 'gro ba dang 'ong bar byed do/_de yang don dam pa'i gzugs so/_/gnyid log ces bya ba ni gnyid kyis rab tu bcings pa'i rmi lam na yang
[\[257a.3\]]don dam pa sgom pa mi 'dor ro/_/de ltar bza' ba la sogs pa'i las thams cad byed pa na mi 'dor ba ste des mang po'i tshig tu byas pa'o/_/'on kyang rnal 'byor sgrub pas spangs pa'o zhes bya ba ni gcig tu rnal 'byor sgrub pa tsam bsgrub par mi bya ste/_theg pa gsum
[\[257a.4\]]la sogs pa thams cad yan lag gang gsungs pa de thams cad bya'o zhes bya bar dgongs so/_/rnal 'byor pa la gnyis kas kyang mi gos pa de gsungs pa/_dga' zhes bya ba la sogs pa ste/_ra'i yi ge'i don gyis so/_/mi gos zhes bya ba ni dga' rtse la
[\[257a.5\]]sogs pa'i skyon rnams kyis dri ma can du mi byed pa'o/_/pad+ma'i 'dab ma la chu bzhin no/_/de phyir zhes bya ba la sogs pas de bzhin du bshad do/_/don yod mthong bas zhes bya ba ni don yod pa ste 'bras bu dang bcas pa dngos grub dang mya ngan las 'das pa de
[\[257a.6\]]mthong bas 'khor ba'i sdug bsngal rnams zhi bar 'gyur ro/_/sna tshogs pa'i dmyal ba dang phag la sogs pa'i skye gnas kyi nang du mi 'jug par 'gyur ro/_/gang dang zhes bya ba la sogs pa rtogs par sla'o/_/da ni dkyil 'khor gyi 'khor lo sgom pa
[\[257a.7\]]gsungs pa/_rnal 'byor ma'i tshogs zhes bya ba la sogs pa ste/_thams cad rtogs par sla'o/_/da ni 'khrul 'khor gyi 'khor lo bzhi pa'i don du gsungs pa/_bzhi bcu rtsa dgu zhes bya ba la sogs pa ste/_de ltar dbus kyi phyi rol gyi dum bu bzhi la rnam par
[\[257b\]]
[\[257b.1\]]snang mdzad kyi sa bon bzhi zhes bya ba ni oM gyi yi ge bzhi phyogs rnams su bri bar bya'o/_/der grwa rnams su yi ge hUM ngo /_/lhag ma rnams su ji lta ba bzhin bri bar bya'o/_/thams cad ces bya ba ni thams cad 'khrul 'khor dang sngags dang 'khor lo rnams sam sna tshogs pa'i las
[\[257b.2\]]rnams so/_/kun tu spyod pa shes par bya/_/zhes bya ba ni sngon du bshad pa'i rim pa ste rtsa'i kun du spyod pa g.yon pa dang g.yas pa'i sna'i dbugs kyis nye bar mtshon pa'i brtan pa'i sbyor bas 'grub pa'o/_/de'i phyir thig le'i sgra'i dus su zhes bya ba ni a wa d+hU tIr dkyil
[\[257b.3\]]'khor rab tu 'bab pa de'i nang du rab tu zhugs pa ste byang chub kyi sems kyi thig le 'gro ba'o/_/de slar yang de'i nang du thim nas 'gro'o/_/des sgra las byung ba ste bde ba chen po'i rnam pa spros pa med pa'i bdag nyid can gyi ye shes de'i dus su/_rlung gi gnas lugs
[\[257b.4\]]brtan pas zhes bya ba ni srog 'gro ba dang 'ong ba spangs pa gang gi tshe de'i tshe las thams cad bya ba ste/_ye shes las byung bas so/_/zhi ba'i gzugs nyid pas 'dis mya ngan las 'das pa rab tu 'jug par 'gyur ro/_/de'i phyir sangs rgyas rnams kyi zhes bya ba la sogs
[\[257b.5\]]pas de de bzhin du bshad de lhag ma thams cad rtogs par sla'o/_/de ltar yang thams cad rdo rje phag mo'i dgu pa'i 'khrul 'khor dang sngags dang 'khor lo rnams su shes par bya'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel
[\[257b.6\]]pa gru gzings las shin tu dpa' mo'i rnal 'byor ma'i ming gi yi ge la sogs pas de'i bskyed pa dang phyi dang nang gi bdag nyid can gyi zhi ba'i las kyi sbyor ba sgrub pa'i rab tu sbyor ba dang dkyil 'khor gyi 'khor lo bsgom pa dang 'khrul 'khor gyi gnod mdzes rgyal po'i
[\[257b.7\]]dang gnod mdzes rgyal po'i sngags rnams su lha'i gdong zhes bya bas bsgrub par bya ba dang sgrub pa po rnams kyis sangs rgyas nyid kyi rnam par gzhag pa'i dgongs pa'i cho ga'i mtshan nyid rgyas par bstan pa zhes bya ba ste le'u bzhi bcu rtsa drug pa'i bshad pa'o//_//
[\[258a\]]
[\[258a.1\]]srung ba'i don kun mdzad pa mo/_/stobs chen ma la phyag byas nas/_/sna tshogs man ngag tu gnas ma/_/rnal 'byor ma stobs ming can ma/_/ye shes rnam pas 'jig rten du/_/de rnams de nyid kyis srung ba'i/_/brtse bas bdag gis de'i 'grel pa/_/rab
[\[258a.2\]]tu rtogs byed bshad par bya/_/da ni srung ba thams cad kyi las chen po la gnas pa'i stobs chen ma'i le'u bzhi bcu rtsa bdun pa'i bshad pa gsungs pa/_de nas lha mo zhes bya ba la sogs pa ste/_tshigs su bcad pa gcig gis rdo rje phag mos bcom ldan
[\[258a.3\]]'das la dris pa dang /_de'i lan nyon zhes bya ba la sogs pas de'i lan gsungs pa/_stobs chen ma zhes bya ba la sogs pa ste/_phyed dang bcas pa'i tshigs su bcad pas mdor bstan pa bshad pa'o/_/de'i rgyas par bshad pa gsungs pa/_ma mo'i
[\[258a.4\]]'khor lo zhes bya ba la sogs pa ste/_thog ma nyid du stobs chen ma'i yi ge rnams gsungs pa/_de'i ma'i yi ge'i don gyis te/_ma mo'i 'khor lo zhes bya ba ni le'u bco lnga pa ji lta ba'am/_rnal 'byor ma'i 'khor lo'i dbus su ste 'chad par 'gyur ba'i bsgom
[\[258a.5\]]pa'i dkyil 'khor du'o/_/grong zhes bya ba ni gnas 'dir te thar pa'i grong khyer nyams dga' ba nyid kyis so/_/dpa' bo'i gtso bo'i zhes bya ba ni yang dag pa'i ting nge 'dzin dpal he ru ka de bsgom par bya ba ste rjes su gnas par bya'o/_/gang de rnams lhan
[\[258a.6\]]cig skyes pa'i yang dag pa'i byang chub kyis rigs pas dkyil 'khor dang dkyil 'khor pa'i dngos po gang phyi dang nang gi bdag nyid can de'i gzugs kyis de'i bdag nyid can du mtshon par bya ste/_des de'i gzugs lha'i rnam par 'gyur ba'o/_/'di'i mngon
[\[258a.7\]]sum du nyams su myong ba'i sbyor ba gsungs pa/_/ha'i yi ge'i don gyis te/_hA hi zhes bya ba la sogs pas so/_/drag shul sbyor ba'i mtshan nyid ces bya ba ni ting nge 'dzin 'di rnams kyi mchog gi rnal 'byor rnams kyis sems rnam par bskyed pa'i drag shul gyi
[\[258b\]]
[\[258b.1\]]sbyor ba bya ba'o/_/cis she na/_ha byin gyen son sngon du'o/_/zhes bya ba'i lce'i rtsa bar nang du 'jug par bya ste/_hA brjod pas so/_/des kyang bsil ba nyid du 'gyur ro/_/thur du sel ba bshad pa'i lam 'gog pa byas nas te/_tu'i yi ge ni nges par gzung ba'o/_/'di byas
[\[258b.2\]]pas/_rnal 'byor thams cad yongs dmigs nas/_/zhes bya ba ni rnal 'byor 'di rnams thams cad kyi rten lus su lte ba'i 'og tu sdong po'i rtsa ba ste de'i sdong po las rtsa thams cad ces bya ba ni gtum mo rab tu sbar bas a wa d+hU tI gzhon nu'i pad snal lta bu langs pa ni
[\[258b.3\]]thams cad stong pa zhes bya bar mngon par brjod do/_/de'i phyir ba'i yi ge'i don gyis des spyod pa zhes bya ba la sogs pa ste/_sdong po'i gnas nas spyi bo'i thod par spyod pa zhes bya ba la sogs pas 'gengs par byed de/_gang gis she na/_de gsungs pa/_o rgyan zhes
[\[258b.4\]]bya ba ni 'dir rtsa 'di rnams thams cad kyi re re'i bu ga gsum gyi bdag nyid can rtsa gsum du 'gyur te/_des kyang dbu ma'i las kyi a wa d+hU tI'i zhes te/_rtsa gsum po g.yon dang g.yas pa dang dbus so/_/de'i g.yas pa'i rtsa o rgyan gyi ming can te de'i bu
[\[258b.5\]]gar 'ong ba zhes bya ba ni thog ma nyid du gtum mo rab tu sbar bas pu Na gi rir zhu ba'i khams kyis thog ma'i dga' ba'i rang bzhin gyi byang chub kyi sems lte ba'i gnas kyi rab tu 'ongs te/_der thob byas nas zhes bya ba brtan pa/_des byang chub kyi sa bon can rnams
[\[258b.6\]]kyis slar yang dbus ma'i bu ga dzA la n+d+ha rar bshad par steng du 'gro bar gyur pa rnams kyi gnyis pa mchog tu dga' ba'i rang bzhin du spyod do zhes bya ba'i don to/_/'di'i de ltar slar yang lA'i yi ge'i don gyis gnas skabs bzhi gsungs pa/_mtshan ma
[\[258b.7\]]zhes bya ba la sogs pa ste/_mtshan mar bzung ba gsung du ni/_/zhes bya ba ni lte ba'i gnas la gang gi tshe sa'i rang bzhin steng du bgrod pa de'i tshe des gzung ba gsum gyis mgo bo la mtshan zhing brgyan pa ste/_de rnams kyi khams thams cad kyis lus thams cad du
[\[259a\]]
[\[259a.1\]]lhan cig skyes pa'i dga' ba'i rang bzhin gsum pas bkang ba'o/_/slar yang lte ba'i gnas su rtsa thams cad kyi bu ga dang bu ga rnams su 'ongs pa ste des tu'i yi ge ni nges par gzung ba'o/_/de'i phyir la la nA'i lam ni bzhi pa bral ba'i
[\[259a.2\]]dga' bar bshad pa'i khyad par du 'phags pa'i 'dod chags kyi rang bzhin gyis phyi nas sngon gyi gnas su yang dag par rig pa zhes bya ba ni dpral ba'i gnas su ste/_mchog tu zag pa med par mngon par brjod par stobs chen ma'i byang chub chen po zhes bya ba'o/_/
[\[259a.3\]]da ni sbyor ba 'di nyid kyi nye bar spyod pa sin+d+hu'i yi ge gnyis kyis sems can gyi don gyi dbang gis yang dag pa'i lta ba'i lam gyis lta ba gsungs pa/_rtsa ni zhes bya ba la sogs pa ste/_si'i yi ge'i don gyis te rtsa'i sgras bye ba phrag phyed dang gsum gyi ye shes kyi
[\[259a.4\]]rtsa rnams sngon du yang dag pa'i rig pa'i ye shes kyi bdag nyid kyis so/_/de ltar mes zhes bya ba ni mgrin pa nas snying rje chen por bzhi pa las 'das pa ye shes kyi bdud rtsi zhu ba'i khams kyis kun nas 'gengs pa ste rtsa thams cad kyi 'jig rten gyi khams thams cad du
[\[259a.5\]]'gengs par 'gyur bas zhes bya bar 'brel to/_/de rnams thams cad du zhes bya ba ste/_brtan pa dang g.yo ba'i dngos po gnas pa dang 'gro ba la sogs pa mthong ba'i skad cig ces bya ba ni skad cig gcig pas mngon par rdzogs par byang chub pa'i lam mthong
[\[259a.6\]]pa'i lta bar gyur zhes bya ba ste/_'di ni lhag ma'o/_/de ltar mgrin pa nas snying ga'i gnas su 'od ces bya ba ni mthong bar 'gyur ba'o/_/slar yang zla ba zhes bya ba la sogs pas d+hU'i yi ge'i don gyis te/_de'i zla ba zhes bya ba ni ye shes zla ba'i gzugs chos thams
[\[259a.7\]]cad kyi bdag nyid can byang chub kyi zla ba 'od gsal ba chos kyi dbyings snying ga'i dbus la 'jig rten gyi khams zhes bya bar son pa ste/_mgo bo'i dbus su blta bar bya ba ni ma bsgoms pa ma yin pas 'ongs pa ste/_'phyang ba'i sgor zhes bya ba ni gang gi tshe chu 'gro
[\[259b\]]
[\[259b.1\]]bar 'gyur ro/_/de bzhin du snying ga'i chu'i rang bzhin gyi ye shes kyi bdud rtsi zhu ba 'ong ba'o/_/de ltar shes bya rnal 'byor mchog ni zhi ba la sogs pa bsrung ba chen po'i gzugs can de rnams kyis dang bsrung ba thams cad kyi gzugs kyis bsgrub bya phyi dang nang gi bdag
[\[259b.2\]]nyid can gyi'o/_/'dir phyi rol du yul phyogs gcig tsam ste/_nang gi bdag nyid du ni rnam pa thams cad kyi gzugs dngos po gang de thams cad de'i rang bzhin ji ltar bsgom pa de'i gzugs kyis de'i gzugs can du blta bar bya'o zhes bya bar dgongs pa'i don to/_/de
[\[259b.3\]]ltar slar yang gnas gang du so so re re'i sems can gyi yang blta bar bya ba la sogs pa gsungs pa/_mdzod spu zhes bya ba la sogs pa ste/_gang yang dag pa'i lta ba'i byang chub kyi phyogs kyi don gyis te/_des lta ba yang dag pa zhes bya ba la sogs pa'i tshig gis
[\[259b.4\]]so/_/de ltar rlung gi lce gzhug bya/_/zhes bya ba ni dpral pa'i gnas su rlung gi dkyil 'khor chen po'i rang bzhin der gnas pa'i 'phyang ba'i rtse mor byang chub kyi zla ba thig le'i gzugs rlung chen po'i rang bzhin chos thams cad kyi rten du gyur pa de'i rlung gi lce de
[\[259b.5\]]nyid thig le gzhug par bya ste/_mdzod spu'i bu gar son pa des thams cad kyi rang bzhin de'i bdag nyid can du 'gyur ro zhes bya ba'i don to/_/cir 'gyur na skyes bu la sogs par ro/_/de'i phyir de'i rang bzhin gyi yang rnam pa dang bcas pa rnams kyi rnam pa dang bcas
[\[259b.6\]]pa'i dkyil 'khor gyi 'khor lo bsgom pa gsungs pa/_rnal 'byor ma bsgom par bya zhes bya ba la sogs pa ste rtogs sla'o/_/da ni srung ba chen po'i 'khrul 'khor gyi 'khor lo bri bar bya ba'i phyir gsungs pa/_byang chub 'khrul 'khor zhes bya ba la sogs pa
[\[259b.7\]]ste/_de ltar byang chub ces bya ba ni ri dgas kyi lte ba'i khyad par ram 'jig rten dbang phyug gi gzugs can la'o/_/dum bu lngar zhes bya ba ni dbus ma'i dum bur gcig ste de'i phyogs bzhi der de ltar bzung bas dum bu bzhi rnams de ltar dbus ma dang bcas pas lnga'o/_/
[\[260a\]]
[\[260a.1\]]des sgrub pa po zhes bya ba ni bsgrub bya bri bar bya ste/_lhag ma ji lta ba bzhin no/_/sogs pa'i sgras dur khrod kyi ras la sogs pa'o/_/de ltar slar yang kun du spyod pa la sogs pa thams cad sngon bzhin du bya ste/_rdo rje phag mo'i bcu pa'i
[\[260a.2\]]'khrul 'khor dang sngags dang 'khor lor go bar bya'o/_/lhag ma rtogs sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las stobs chen ma la sogs pa'i ming gi yi ge'i rab tu sbyor bas bsgom pa'i srung
[\[260a.3\]]ba chen po dang dkyil 'khor gyi 'khor lo bsgom pa dang des de ltar byang chub sems dpa'i rnam pa'i 'khrul 'khor gyi 'khor lo sgrub pa phur bu'i sngags kyi ste/_oM g+ha g+ha g+hA ta ya zhes bya ba la sogs pas bsgom pa'i thabs zhes bya ba'i cho ga'i mtshan nyid rgyas
[\[260a.4\]]par bstan pa ste/_le'u bzhi bcu rtsa bdun pa'i bshad pa'o//_//las rnams thams cad rab sgrub ma'i/_/'khor sgyur ma la phyag byas nas/_/rgyas pa'i rnam pa'i sbyor ba ru/_/gnas kyi gtso mo bzhugs pa ste/_/lha min rnam pa'i 'khrul 'khor du/_/
[\[260a.5\]]'gro ba'i gtso mos sgrub pa yis/_/mchog ster da ltar bdag gis ni/_de yi 'grel pa bshad par bya/_/da ni rgyas pa'i rnam pa'i gzugs can ma 'khor los sgyur ma rnam par gnas pa rnams kyi le'u bzhi bcu rtsa brgyad pa'i bshad pa gsungs pa/_de nas
[\[260a.6\]]las kun zhes bya ba la sogs pa ste/_mchog ni gtso bo ste las thams cad kyi gong na med pa nyid kyi phyir te de rnams tshig thams cad du 'byung ba 'chad par 'gyur ba rnams kyi bshad par bya'o zhes bya bar 'brel to/_/de rnams gsungs pa/_'khor los sgyur ma
[\[260a.7\]]zhes bya ba la sogs pa ste/_phyed dang bcas pa'i tshigs su bcad pas mdor bstan pa'i tshig rnams gsungs so/_/'di'i rgyas par bshad pa gsungs pa/_gtum mo zhes bya ba la sogs pa ste/_'dir thog mar rtsa'i yi ge la sogs pas 'khor los sgyur ma'i
[\[260b\]]
[\[260b.1\]]ming gi yi ge lhag par brjod de/_des gtum mo sbar ba lte bar zhes bya ba ste sngon du bshad pa'i rigs pas bsreg pa ste/_rang bzhin du byed pa'o/_/tshig thams cad ces bya ba ni thams cad ni dbang po rnams 'gro ba'i dus su gang rnam par rtog pa skyes te de rnams su sreg pa
[\[260b.2\]]nyid pas de bzhin gshegs pa thams cad kyi rnam par de'i rang bzhin du skye ba yang bsreg go/_/de ltar tshig kyang bsreg pa ste lte ba'i 'khor lo skyes pa bsreg go/_/de bzhin gshegs pa'i rnam par bsregs pas snying ga 'khor lor skyes pa rnams kyis der 'ongs nas bsreg
[\[260b.3\]]go/_/de bzhin du mig la sogs pa rnams zhes bya ba ni mgrin pa'i 'khor lor son pa'i spyan ma la sogs pa sa'i dkyil 'khor la sogs pa'i rang bzhin bsreg go/_/de rnams bsregs nas slar yang thig le'i gnas su song nas gzugs rdo rje ma la sogs pa bsreg
[\[260b.4\]]go/_/dbang po rnams rang bzhin med par mthong bas dus thams cad du de'i bdag nyid can du gnas so/_/de ltar sreg pa rnams su yang 'dod chags chen po'i tshul nyid pas skad cig thams cad du de yang rnal 'byor pa rnams kyi dga' ba dang spro ba skye bar
[\[260b.5\]]'gyur ro/_/de'i byang chub kyi zla ba bskyed pa ste rkan gyi dbus su 'phyang ba'i gtso mor phyin nas 'dir gzhom du med pa'i thig le'i gzugs kyis rdo rje sems dpar gnas so/_/de ltar 'dzag pa zhes bya ba ni rdo rje sems dpa' 'dzag pa ste/_de yang kra'i yi
[\[260b.6\]]ges bshad pa 'gro/_/zhes bya ba la sogs pa ste/_de sems can thams cad la zhes bya ba ni 'dzag pa'i rgyun bgrod pas na kun du 'gro ba ste/_lus thams cad kyi sna tshogs pa'i mtshams rnams su ba thag gi skud pa'i dra ba dang dra ba'i byang chub kyi zla ba'i 'od zer
[\[260b.7\]]'gro ba ste/_de rnams kyi 'od zer gyis 'bigs shing 'gro bar byed de/_rtsa stong phrag bdun cu rtsa gnyis rnams kyis bgrod pa'o/_/myang ba zhes bya ba ni rtsa so so rnams su lhan cig skyes pa'i dga' ba myong bar byed do/_/de bzhin du yang gsungs pa/_rkan du rdo rje bdud
[\[261a\]]
[\[261a.1\]]rtsis zhus/_/rtsa thams cad du gtong bar byed/_/rnam par shes pas rtag myang bar/_/thams cad spyod pas shes par byed/_/re re'i de tshe spyod pa yis/_/rtsa kun du ni myang bar ni/_/skud pa'i dra ba rnams kyis byed/_/mtshams kun du ni 'khyam
[\[261a.2\]]pas so/_/zhes so/_/de ltar byas pas yang gnas skabs bzhi gsungs pa/_'thom zhes bya ba la sogs pa ste/_ba'i yi ge'i don gyis kyang ste 'thom zhes bya ba ni bde ba la ngal so ba'o/_/rmugs zhes bya ba ni byang chub kyi sems son pas par rnams su gnas
[\[261a.3\]]so/_/ye shes zhes bya ba ni ye shes tsam mo/_/de yang 'gro ba med ces bya ba ni mi snang bar song ba'o/_/der yang 'ong zhes bya ba ni bsam du med pa'i ye shes zhes bya ba'i don to/_/bshad pa'i rim pa 'dis phyag rgya/_/zhes bya ba ni phyag rgya chen po'i'o/_/lo'i
[\[261a.4\]]sbyor bas zhes bya ba ni lo gcig tu goms pas rnal 'byor pa de sgrub pa ste/_phyag rgya chen po 'thob pa la 'dir the tshom med do/_/de ltar de zhes bya ba la sogs pas ta'i yi ge'i don gyis te de de bzhin du bshad pa byed do/_/dga' zhes bya ba la sogs pas yongs
[\[261a.5\]]su sbyor ba'i ra'i yi ge'i don gyis so/_/gtong zhes bya ba la sogs pas ni'i yi ge'i don gyis te/_rnam par rtog pa thams cad gtong /_/zhes bya ba ni grangs med pa'i 'jig rten gyi khams kyi nang du rnal 'byor pas rnam par shes pa'i ye shes gtong ste/_'on kyang
[\[261a.6\]]rnal 'byor pa de gom pa gcig kyang mi 'gro zhes bya ba ni lus kyi dngos pos gom pa gcig sa la mi 'gro'o/_/de'i phyir mtshams thams cad kyi rang bzhin zhes bya ba ni sngon du bshad pa'i rim par gyur pa 'dis kyang rnam pa gcig tu gtong ba ma yin te/_'jig
[\[261a.7\]]rten gyi khams thams cad rnam par rtog pa tsam du'o/_/de nyid gsungs pa/_bdag gi gdan la de lta'o/_/zhes bya ba ste/_thams cad thams cad kyi rang bzhin thams cad kyi bdag nyid kyi chos kyi dbyings kyi bdag nyid can mthong bar 'gyur ba'o/_/'di'i sbyor
[\[261b\]]
[\[261b.1\]]bas yang ma ru'i yi ge gnyis kyi nges pa'i tshul gyis gsungs pa/_'chi ba zhes bya ba la sogs pa ste/_ma'i yi ge'i don gyis te/_'chi bas mi 'bigs 'di'i phyir zhes bya ba ni 'di'i rnal 'byor gyis te/_gzhan gyi gdan du yongs su gnas/_/zhes bya ba ni
[\[261b.2\]]gdan bzhi pa'i rgyud du gsungs pa'i gzhan gyi dbugs rgyu ba la sogs pa'i bdag nyid 'chi ba slu ba ste bshad pa'i sbyor bas kyang 'chi bas mi 'bigs te ra'i yi ge'i yang don du song ba ste ma ra Na'i sgras so/_/de phyir gang gang las rnams la bltas nas/_/zhes
[\[261b.3\]]bya ba ste khams gsum gyi sems can thams cad kyi len pa la sogs pa'i las sam zhi ba la sogs pa skad cig gcig la de'i bdag nyid kyis der 'jug pa ste der thams cad nas thams cad du dus thams cad du byed do ni mdzad pa'o/_/de ltar gal te de srid de
[\[261b.4\]]nyid kyi dus la brtan pa dang 'gro ba la sogs pa thams cad kyi len pa la sogs pa'i las blta zhing de kho na nyid lhag par rtogs pas des de ltar thams cad mthong bas las kyi zhi ba la sogs pas las gcig sgrub pa'i dus su yang mi 'dod do/_/de re re las
[\[261b.5\]]re re'i de ji ltar 'dod ce na/_thams cad mthong bas zhes bya ba'i the tshom gyis gsungs pa/_'char ba zhes bya ba la sogs pa ste tu'i yi ge'i yongs su sbyor ba'i u'i yi ge don gyis te/_'char ba'i dus zhes bya ba ni dbugs gcig gi nang du rnal 'byor pas
[\[261b.6\]]sems can gyi khams du ma bskyed par 'gyur ro/_/de lta bas na de'i dus kyis re re'i sems can gyi re re'i zhi ba la sogs pa'i las su shes par bya ste de'i phyir rnal 'byor gyi gdan yang dag pa'i lam du 'dod pa ste 'thob par byed pa'o/_/gdan gsum
[\[261b.7\]]po 'di rnams lhag par rtogs pas mchog ste gtso bo de'i bdag nyid du khyab pa po gsang ba zhes bya ste/_gsang ba'i mthar gnas pa gsang ba'i gdan te his ni gang gi phyir te thams cad mkhyen pa gdan gsum gyi nye bar spyod pa las thams cad kyi gzugs
[\[262a\]]
[\[262a.1\]]thams cad de thams cad mkhyen pa gsang ba'i gdan de'i bdag nyid can te/_gang yang rnal 'byor pas de de dang 'dra ba las thams cad pa sems can rnams la bstan pas thams cad mkhyen pa skye ba 'di nyid la ste bcom ldan 'das kyi nges pa'o/_
[\[262a.2\]]de bzhin du yang gsungs pa/_sgrub pa'i lam la brten pa yis/_/ye shes kun du brtags pa las/_/gnas dang dus tshigs rim nyid kyis/_/mthong bas bdag nyid 'du shes can/_/gzhan gyi khyab byed bdag nyid kyis/_/las ni bltas pa yis ni gyis/_/
[\[262a.3\]]gnyi ga yi yang rnal 'byor che/_/rnal 'byor gyi ni ming gis brjod/_/gsang ba kun bdag nyid dben ba/_/kun rdzob myang 'das bdag nyid can/_/yang dag rtogs pa'i rang bzhin bdag_/byang chub chen po sgrub par byed/_/ces so/_/'di'i don gyis kyang yang
[\[262a.4\]]dag_/ces bya ba la sogs pa ste le'u 'dir bcom ldan 'das kyis yang dag pa'i rtogs pa'i byang chub kyi phyogs su gsungs so/_/da ni rgyas pa'i las kyi rgyud las thams cad pa'i thabs sam rgyas pa'i rgyud de rnams sgrub pa'i sbyin sreg gi rdzas dang cho ga gsungs pa/_ba
[\[262a.5\]]lang rta zhes bya ba la sogs pa ste rang bzhin dngos grub ces bya ba ni phyag rgya chen po'i dngos grub ste phyi dang nang gi bdag nyid kyi nye bar spyod pas so/_/rang gi sbyor ba'i rkyen gyis skyes/_/zhes bya ba ni rang gi bdag gi rnal 'byor las byung ba gang gi tshe yi dgas la sogs pa
[\[262a.6\]]thams cad rang gi yid kyis bsams pa tsam gyis so/_/'di de'i 'khrul 'khor thams cad ces bya ba ni sgrol ma'i dum bu dgu'i bdag nyid can la'o/_/skul byed ma'i lnga'i bdag nyid do/_/'od zer can gyi dum bu bdun gyi bdag nyid can no/_/khro gnyer ma'i drug go_/
[\[262a.7\]]ri khrod lo ma can gyi dum bu bdun gyi bdag nyid du bya'o/_/sngags kyi yi ge rnams kyis zhes bya ba ni oM tA re zhes bya ba la sogs pa ste/_yang na dum bu gcig gis dman pa'i lnga bcu'i bdag nyid can la'o/_/'di rnams kun lha'i 'khrul 'khor bzhin zhes bya ba ni
[\[262b\]]
[\[262b.1\]]bsgrub bya sngags kyi bar la sogs par nang du bcug nas phyi rol du yang de nyid kyis de ltar bskor bar bya'o/_/bskyed pa dang ni gnas pa'i rgyur/_/zhes bya ba ni ji ltar sgrol ma la sogs pa'i rgyud kyi dbus su rang rang gi sgrub thabs su bshad pa'i bskyed pa'i rim pa'i
[\[262b.2\]]rigs pas rang gi dkyil 'khor du gnas pas gnas pa thams cad bsgrub par bya'o/_/gzhan rtogs par sla'o/_/da ni 'khor los sgyur ma'i dkyil 'khor gyi 'khor lo bsgom pa gsungs pa/_'khor los sgyur ma'i lha mo zhes bya ba la sogs pa ste rtogs sla'o/_/
[\[262b.3\]]da ni lha ma yin gyi 'khrul 'khor gsungs pa/_lha ma yin zhes bya ba la sogs pa ste/_de ltar lha ma yin zhes bya ba ni phag gam lha ma yin gyi rnam pa la'o/_/phag mo'i snying po rnams kyis zhes bya ba ni oM badzra bai ro tsa nI ye'am/_sarba bud+d+ha DA ki nI ye'am/_badzra bar+N+Na
[\[262b.4\]]nI ye'ang rung ngo /_/lhag ma legs par go'o/_/da ni gshin rje'i dgra'i 'khrul 'khor gsungs pa/_gshin rje'i dgra'i 'khrul 'khor zhes bya ba la sogs pa ste/_dum bu bcu bdun can zhes bya ba ni dbus su lnga de'i phyi rol du bcu gnyis so/_/de'i phyi rol
[\[262b.5\]]du ji lta ba bzhin zhes bya ba ni de rnams kyi dum bu bcu drug rnams kyi dum bu re re bar dum bu brgyad brgyad rnams la yi ge re re ste hrIHma gsungs kyang bi kr-i tA na na bri bar bya'o/_/lhag ma rnams su hrIHSh+T+rIHla sogs pa'i bsgrub bya'i ming nang du bcug pa ste de bzhin dum
[\[262b.6\]]bu bcu bdun rnams kyi sngags kyi yi ge rnams gsungs pa/_yam zhes bya ba la sogs pa ste/_dbus kyi dum bu lnga'i lte bar yi ge ya/_g.yas su ma/_nub tu me/_byang du pa/_shar du k+She zhes bya'o/_/de'i phyi rol du rA dzA zhes bya ba la sogs pa lho nas brtsams nas dum
[\[262b.7\]]bu bcu gnyis rnams su yi ge bcu gnyis rnams ji lta ba'i rim pas bri bar bya'o/_/de ltar byas pas las bcu bdun rnams te/_sdang ba dang rmongs pa dang phrag dog dang 'dod chags dang ser sna dang zhi ba dang rgyas pa dang dbang dang dgug pa dang bsad pa dang bskrad pa
[\[263a\]]
[\[263a.1\]]dang bcing ba dang mngon spyod do/_/sdang ba la sogs pa 'phags pa gshin rje lnga'o/_/de bzhin du mtshams na gnas pa mo'i rnal 'byor ma gti mug dga' ma la sogs pa'o/_/de bzhin du dbyug pa dang tho ba dang pad+ma dang ral gri'i 'phags pa
[\[263a.2\]]gshin rje sgo skyong rnams kyis las bcu gsum rnams go bar bya'o/_/slar yang thod pa bzhi rnams kyis las bzhi rnams te rim pa ji lta bas chu la 'chag pa dang me'i dbus su 'jug pa dang sa la 'dzul ba dang rlung gi dngos po thams cad la rab tu 'jug pa ste gshin
[\[263a.3\]]rje'i dgra'i rgyud chen po'i go bar bya'o zhes bya ba ni nges pa'o/_/lhag ma ji lta ba bzhin no/_/da ni rdza rnga'i sngags btub gsungs pa/_gzhan yang rdza rnga zhes bya ba la sogs pa ste/_khyab bdag rang gis zhes bya ba ni sngags kyi yi ge'i gzugs kyis so/_/lhag ma
[\[263a.4\]]ji ltar nges brjod bla mar gsungs pa'i rigs pas bya'o zhes bya ba ni man ngag go/_/des mtshams thams cad du zhes bya ba ni lus kyi mdud pa thams cad de spyi gtsug la sogs pa nas rkang pa'i mthe bong gi bar rnams su rtsa so so'i kha'i bu ga ni mtshams su go bar bya ste/_
[\[263a.5\]]de ltar yi ges rtsa rnams la/_/zhes bya ba ni yi ge'i rnam pa rnams kyis so/_/tshigs bzhi bcu rtsa dgu po de rnams kyi so sor re re'i yang mtshams kyi grangs gsungs pa/_mkha' dus me zhes bya ba ste drug cu lhag pa'i brgya gsum gyi tshigs te lo'i tshes grangs so/_/lhag
[\[263a.6\]]ma thams cad legs par go'o/_/de ltar thams cad kyang rdo rje phag mo'i 'khrul 'khor dang sngags dang 'khor lo bcu gcig par gsungs pa'i sbyor ba rnams su yang bya'o zhes 'di ni nges pa'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i
[\[263a.7\]]'grel pa gru gzings las 'khor los sgyur ma'i ming gi yi ge la sogs pa'i rab tu sbyor ba rnams su bsgom pa dang sbyin sreg la sogs pa las sna tshogs pa'i sgrub pa rnams dang /_dpal sgrol ma la sogs pa rnams kyi 'khrul 'khor gyi 'khor lo dang de bzhin du
[\[263b\]]
[\[263b.1\]]'khor los sgyur ma la sogs pa'i dkyil 'khor gyi 'khor lo bsgom pa dang /_de'i 'khrul 'khor phag mo'i snying po'i 'khrul 'khor dang /_gshin rje'i dgra'i 'khrul 'khor dang sngags kyis kyang sna tshogs pa'i las kyis rang bzhin bsgrub pa dang rdza rnga ma'i sngags btu ba'i
[\[263b.2\]]sbyor ba ste las kyi tshogs thams cad kyi cho ga'i mtshan nyid rgyas par bstan pa ste/_le'u bzhi bcu rtsa brgyad pa'i bshad pa'o//_//gsang ba'i man ngag ston pa mo/_/thog mar brtson chen mar btud nas/_/'khor los sgyur rgyal la sogs dang /_/rgyas pa yang ni sgrub
[\[263b.3\]]pa mo/_/phan pa'i don du las thams cad/_/bcud len la sogs gsang ba mo'i/_/rgyas bshad tshig tu bshad pa mo/_/de yi 'grel pa rab bshad bya/_/da ni brtson 'grus chen po sgrub pa'i thabs kyi phyir le'u bzhi bcu rtsa dgu pa'i bshad pa gsungs pa/_de nas yang ni gzhan
[\[263b.4\]]pa zhes bya ba la sogs pa ste/_mdor bsdus pas zhes bya ba ni nyung ngu bsdus pa ste/_rgyas pa'i las la sogs pa gang gis sems can thams cad la phan pa 'byung ba ste 'khor los sgyur ma la sogs pa sgrub par byed pa de rnams bshad par bya'o zhes bya bar 'brel to/_/de
[\[263b.5\]]ltar gtso bo zhes bya ba ni mchog ste/_mu stegs can la sogs pa la med pa'o/_/gang gis bsgrub par bya ba de gsungs pa chen po zhes bya ba la sogs pa ste/_tshigs su bcad pa gcig gis mdor bstan pa'i tshig go/_/de ltar 'khrul 'khor mi'i gzugs can zhes
[\[263b.6\]]bya ba ni spre'u'i rnam pa 'chad par 'gyur bas nye bar ston to/_/da ni thog ma nyid du rnal 'byor pa rnams kyis sems kyi lhag par mos pas las kyi dus su yang byang chub sgrub pa la lus kyi khams yon tan gyi rang bzhin gyi rnam par gzhag pa gsungs pa/_'phyang ba la
[\[263b.7\]]zhes bya ba la sogs pa ste/_tshigs su bcad pa gcig gis mdor bstan pa'o/_/de yang /_'phyang ba la ni yongs bsten nas/_/zhes bya ba ni mchog tu yang dag pa'i bde ba'i rnam pa rnam par shes pa bsam du med par lhag par mos pas byang chub 'thob par byed do/_/'dis
[\[264a\]]
[\[264a.1\]]las dang las mkhan rnams kyi gang dang gang byed par 'gyur bas lta bar 'gyur ro/_/las de thams cad las brgal ba'i gtso bor 'gyur ro/_/gang gis phyag rgya chen po sna tshogs pa'i rang bzhin gyis las mang po dang las kyi dgongs pa rang gi sems
[\[264a.2\]]kyis rang 'byung ba las bsam du med pa'i gzugs la sogs par dgongs pa'i don to/_/slar yang 'di'i rgyas par bshad pa gsungs pa/_thams cad ces bya ba la sogs pa ste/_khams thams cad yongs su byung ba'i lus rang gi gnas su mchog gi lce'i bdag
[\[264a.3\]]nyid can gyi rtsa de 'phyang bar rnam par brjod de bshad pa'o/_/gang gi tshe nyi shu rtsa bzhi zhes bya ba la sogs pas de de bzhin du bshad par shes par bya'o/_/'di rnams kyi tshad gcig tu mdzad pa gsungs pa/_mig ces bya ba ni gnyis so/_/bu ga zhes bya ba ni dgu'o/_/zla ba zhes
[\[264a.4\]]bya ba ni gcig ste de ltar mdor na dgu bcu rtsa gnyis kyis lhag pa'i brgya phrag gcig go_/khams 'phyang ba po yang de bzhin no/_/de'i phyir dpa' bo nyi shu rtsa bzhi rnams la so so re rer 'phyang ba po 'di rnams thams cad kyi ming gi grangs kyang 'di rnams kyis bshad do/_/
[\[264a.5\]]de ltar/_dkyil 'khor sum cu rtsa bdun du/_/dpa' bo re re'i bsgom par bya/_/zhes bya ba ni dkyil 'khor gyi 'khor lo sum cu rtsa drug rnams thams cad sum cu rtsa bdun gyi bdag nyid can te/_gang gi tshe mkha' 'gro ma la sogs pa nas brtson 'grus chen mo'i bar dang khwa gdong
[\[264a.6\]]ma la sogs pas rnal 'byor ma sum cu rtsa drug rnams kyi le'u rnams su sum cu rtsa bdun gyi bdag nyid can gyi dkyil 'khor gyi 'khor lo rnams bshad de/_de'i tshe de rnams kyis bsdus par dang rdo rje phag mo'i 'khor los kyang brgyad cus lhag pa'i bdun brgya'i
[\[264a.7\]]dpa' bo rnams so/_/de ltar khams kyi dpa' bo 'di rnams kyi grangs su ci'i phyir 'gyur ba gsungs pa/_khams brgyad po thams cad du de rnam pa gsum du mtshon par bya'o zhes bya ba'i tshig gis so/_/'di yang bshad pa bshad pa'i dpa' bo nyi shu rtsa bzhi rnams re re
[\[264b\]]
[\[264b.1\]]la khams rnam pa brgyad du 'gyur ro/_/de yang sngon du bshad do/_/de ltar mig dang bu ga zla ba'i grangs byas pa'o/_/khams de rnams slar yang rnam pa brgyad la rnam pa gsum du 'gyur te rtsa'i yi ges mig dang bu ga zla ba dang bsres pa ste/_de bzhin du 'khor los sgyur
[\[264b.2\]]ba bcu gnyis kyis bco lnga par bshad pa rnams su 'gyur ro/_/de rnams kyis slar yang 'khor los sgyur ba rnams la khams rnam pa brgyad de/_go cha'i dpa' bo dang dpa' mo'i dbang phyug ma rnams kyi dkyil 'khor du 'gyur ro/_/'on kyang 'di rnams kyi rab tu sbyor ba
[\[264b.3\]]ni ming gi yi ge mdor bstan par thod pa'i dum bu la sogs pa 'chad par 'gyur ba'i dpa' bo nyi shu rtsa bzhi rnams kyi thams cad kyi mtshan nyid bshad par bya ba ni nges pa'o/_/de ltar dpa' bo 'phyang ba'i rang bzhin de rnams phag mo la sogs pa'i rtsa 'di rnams thams
[\[264b.4\]]cad kyi nang du yongs su gnas par shes par bya ba ni ming gi yi ge'i rab tu sbyor ba'i ye shes kyi brtson 'grus chen po khyab par byed pa po ste/_de gsungs pa/_dkyil 'khor gyi yi ge zhes bya ba la sogs pas ma'i yi ge'i don gyis te/_de ltar dkyil 'khor gyi sgra ni
[\[264b.5\]]rlangs pa tsam gyi nang du thim pa ste/_gnyis 'phel ba'i yi ges zlos bzhin pa'i rnal 'byor pa rnams kyis de bsnum pas khams rnams rab tu rgyas te 'phyang bar 'gyur ro/_/de'i dpe gsungs pa/_ji ltar gnyid log pa las sad par bya'o/_/de bzhin khams
[\[264b.6\]]thams cad gnyid log pa'i gdong la bsnun pas bde ba'i gzugs langs par bya'o/_/de ltar bshad pa cir 'gyur 'dir khams thams cad shin tu 'bab pa'i rtse mor bsam du med pa'i ye shes byang chub kyi gzugs su rnam par gnas so zhes bya bar bshad par 'gyur
[\[264b.7\]]ro/_/de nyid kyi dpe gsungs pa/_dpa' bo'i zhes bya ba la sogs pa ste/_gang dang 'dra ba ni g.yul ngo'i dus su sngon du ral gri'i rig pa la sogs pa'i 'thab pa'i skyes bu dpa' zhing stobs che la stobs la brtson pa pha rol gnon pa rnams kyi lag par son pa'i ral gri me
[\[265a\]]
[\[265a.1\]]tog bzhin 'bigs pa'am mi 'bigs so/_/de dang 'dra ba zhes bya ba ni de de bzhin du bshad par 'gyur te/_de ltar ci'i gzugs kyis 'phyang ba'i ral gris 'bigs pa gsungs pa/_shes byas nas zhes bya ba la sogs pa ste/_ha'i yi ge
[\[265a.2\]]mdor bstan zhes bya ba ni chen po'i sgra'i ha'i yi ge mdor bstan pa ste/_thams cad du 'bab pas rtsa'i mtshams thams cad du yongs su gnas so/_/de ltar gzhom du med par bshad pa'i dpa' bo zhes bya ba la sogs pas ba'i yi ge'i don gyis te/_tshigs su bcad
[\[265a.3\]]pa gcig gis de de bzhin du bshad par 'gyur ro/_/slar yang nges 'byung zhes bya ba la sogs pas rgya'i yi ge'i don 'chad de/_de ltar nges 'byung ni mya ngan las 'das pa'i dus su sa'i khams thams cad de de ji ltar rgyas 'debs zhes bya ba ni mya ngan las 'das pas
[\[265a.4\]]khams thams cad du rgyas btab pa ste/_sems can gyi don du slar yang 'ong ba ste ye shes kyi khams kyi rang bzhin pas so/_/de'i phyir 'phyang bzhin pa 'gro bar 'dod pa nyid de/_thams cad gzhom du med pa'i gzugs su 'du shes par bya'o/_/'on kyang /_rang dang
[\[265a.5\]]gzhan du rig pa spangs/_/zhes bya ba'i rgyus shes par bya'o/_/da ni 'di'i sbyor bas rdzogs pa na slar yang ku lu ta'i yi ge rnams su gnyis su med pa'i sbyor bas bcud len gyi dngos grub kyi 'bras bu rgyas par gsungs pa/_rigs zhes bya ba la sogs pa ste/_
[\[265a.6\]]ku'i yi ge'i don gyis rigs dang rigs can gyi khams gnyis rang gis rig pa'i byang chub kyi sems dang gnyis kun du sbyor ba can/_gang gi tshe mchog tu zag pa med pa'i dus su khams de gnyis 'phyang ba'i khongs su zhes bya ba ni 'di rnams thams cad 'phyang ba can de
[\[265a.7\]]rnams kyi khongs su a wa d+d+hU tI'i rdo rje'i khongs de'i dbus su rab tu 'jug par 'gyur ro/_/'dis gnyis pa de rnams spangs par byas so/_/de ci'i phyir zhe na khams thams cad zhu bas nam mkha' bzhin du gnas so zhes bya ba'i tshig gis so/_/de nyid gsungs pa/_
[\[265b\]]
[\[265b.1\]]chad ces bya ba la sogs pa ste lu'i yi ge'i don gyis te chad pa nyid du zhes bya ba ni thim pa nyid de/_de'i khams gnyis a wa d+d+hu tI'i dbus su zhugs ro'i nang du zhes bya ba ni don dam pa dang kun rdzob kyi byang chub kyi sems kyis khams thams cad de'i nang du ste de de bzhin du
[\[265b.2\]]bshad do/_/'di dang ldan pa'i rdzas thams cad kyis bcud len ye shes bdud rtsi bsgrub par 'gyur ro/_/de'i phyir skye 'gro kun gyi rgyas pa zhes bya ba ni rang gi lus la bsgrub par 'gyur ro/_/des rang bzhin gyi ste drug pa'i don gyis gnyis pa ste/_skye 'gro
[\[265b.3\]]thams cad kyi 'gyur ba'o/_/de ltar 'di rnams kyi slar yang de nyid kyi rdzas kyis byang chub la blta ba gsungs pa/_de rnams zhes bya ba la sogs pa ste/_ha'i yi ge'i don gyis te ye shes kyi dbus su ye shes kyi rnam par skye 'gro rnams su skyes pa na/_sems can
[\[265b.4\]]gyi don byas nas sa gsum du gnas pa med do/_/sngon gyi dus su mkha' spyod du nye bar bzhud pa thob par byas nas de rnams phyis yang de la goms pa'i bag chags kyis so/_/gang gi phyir sangs rgyas dang byang chub sems dpa' rnams kyi dbus su zhes bya ba ni dbu
[\[265b.5\]]mar gnas pa ste/_zag med ces bya ba ni mchog tu zag pa med pa'i ye shes kyis te nges pa'o/_/de ltar zhes bya ba la sogs pas/_yang dag gi go 'phang gnas zhes bya ba ni yang dag pa'i byang chub kyi phyogs kyi chos so/_/de'i phyir de'i go 'phang gis gnas
[\[265b.6\]]pas brjod pa med pa ste/_'di ni dgongs pa ste/_don dam pas man ngag thams cad brjod pa'o/_/de'i phyir sngags chen po zhes bya ste/_mchog tu zag pa med pa de'i bdag nyid sbas pa'i don gyis sngags ni mchog nyid de chen po'o/_/de ltar gzhom du med pa
[\[265b.7\]]zhes bya ba la sogs pa khyad par du byed pa'o/_/da ni sngags khams thams cad kyi sngon du bshad pa rnams kyi dpa' bo nyi shu rtsa bzhi rnams su 'phyang ba can gyi dpa' bo rnams nyid kyi tshad kyi mtshan nyid gsungs pa/_khams rnams kyi zhes bya ba la sogs pa ste/_
[\[266a\]]
[\[266a.1\]]'chad par 'gyur ba'i khams rnams kyi dngos po skra dang /_spu la sogs pa rnams so/_/de ltar thod pa'i dum bu zhes bya ba ni gcig gi ming bzung bas 'di rnams thams cad kyi ming bzung ba ste dus la sogs par 'gyur ro/_/de yang ming rnams
[\[266a.2\]]kyi dpa' bo rnams su yongs su gnas pa zhes bya ba ste/_mang po'i tshig gis 'di'i nges pa de ltar 'dir sen mo dang so 'bab pa zhes bya'o/_/de ltar dang po'i khams re re zhes bya ba ni de bzhin du bshad do/_/sa la sogs pa'i khams bzhi zhes bya ba ni sa dang chu
[\[266a.3\]]dang de bzhin du me dang rlung ngo /_/rdzas bzhi rnams zhes bya ba ni sems dang /_sems pa dang bsam bya dang sems pa po ste bzhi'o/_/de ltar zhes bya ba ni khams rnam pa brgyad rnams gnas gsum du sbyar bar bya'o/_/de la 'phyang ba skra dang ba spu zhes bya ba la
[\[266a.4\]]sogs pa nas snabs dang rkang mar 'bab pa zhes bya ba'i bar du rim pa ji lta bas de rnams su sbyar bar bya'o/_/dpa' bo thams cad ces bya ba ni dpa' bo nyi shu rtsa bzhi rnams kyis bya'o/_/slar yang de ltar dum bu zhes bya ba la sogs pa nas mchog gi bde bar brjod
[\[266a.5\]]ces bya ba'i bar du dpa' bo rnams kyis rang gi ming rnams kyi nges pa'i tshig bstan to/_/des de ltar rab tu gtum mo la sogs pa'i le'u rnams su ji srid 'di'i bar du dpa' bo dang gnyis su med pa'i dgos pa dang byed pa go bar bya'o/_/de'i tshe de rnams kyi thams
[\[266a.6\]]cad ces bya ba la sogs pa phyed dang bcas pa'i tshigs su bcad pa gsum rnams kyis dpa' bo thams cad kyi khams dang rtsa rnams kyis skad cig skad cig la mngon sum du ro myang ba'i mtshan nyid do/_/de bzhin du khams rnams kyi tha mal pa'i rang bzhin dang bral ba
[\[266a.7\]]ste/_de rnams kyi yang rang bzhin rnams kyi tshad ni dus tshod dang klu dang mda' zhes bya ste/_bdun cu rtsa drug gi lhag pa'i lnga brgya rnams so/_/de bzhin du dper bya ba lhan cig skye ba bshad pas so/_/de bzhin du gser 'gyur zhes bya ba la sogs pa tshigs su bcad
[\[266b\]]
[\[266b.1\]]pa gcig gis 'di'i dpe bstan pa ste/_gzhan rtogs par sla'o/_/de'i phyir zhes bya ba la sogs pa tshigs su bcad pa gcig gis khams thams cad la zhugs pas brtson 'grus chen pos rgyas btab par bstan te/_des de ltar kun nas zhes bya ba la sogs pa
[\[266b.2\]]tshigs su bcad pa phyed kyis dngos po thams cad gcig pa mthong ba na de bzhin gshegs pa nyid du bstan to/_/de bzhin du 'jig rten las 'das pa'i dngos po blta ba'i phyir gsungs pa/_mkha' 'gro zhes bya ba la sogs pa ste/_de ltar rgyud lnga rnams kyi dngos
[\[266b.3\]]po gang gi de'i las rab tu ston pa po zhes bya ba ni las kyi tshogs thams cad ston pa po sangs rgyas nyid ston pa po nyid do/_/des 'di zhes bya ba ni mkha' 'gro rgya mtsho la sogs pa'i rgyud chen por yang bla na med pa'i ye shes ston pa po thub pa skyes mchog gis gsungs te/_rnal
[\[266b.4\]]'byor chen po gtso bo nyid pas so/_/rgyud lnga rnams kyi yan lag rnams rgyud 'di yongs su shes par byed pa'i gzugs te/_ji ltar sbyin pa dang tshul khrims dang bzod pa dang brtson 'grus dang bsam gtan gyi pha rol tu phyin pa lnga rnams kyis yongs su shes par byed pa ni drug pa
[\[266b.5\]]shes rab kyi pha rol tu phyin pa'o/_/'on kyang rgyud lnga po rnams kyi rnal 'byor chen po la sogs pa'i de kho na nyid du yang rnam par gnas so/_/gang de yang der drang zhes bya ba ni mkha' 'gro rgya mtsho nas las chen po drang ba'o/_/de yang 'dir dum bu dum bur zhes bya ba ni ji srid
[\[266b.6\]]thog ma nas brtsams nas mtha'i bar du le'u rnams su de rnams kyi gnas su der gnas pa'o/_/de'i phyir phra mo zhes bya ba la sogs pa phyed dang bcas pa'i tshigs su bcad pas rgyud thams cad kyis nges pa phra mo chen po'i bya ba'i cho gas te rlung dang rnam par shes par mngon
[\[266b.7\]]par brjod pas so/_/de bzhin du yang gsungs pa/_rlung ni phra mo'i gzugs kyis ni/_/ye shes dang ni 'dres par son/_/de yi sbyor ba 'di kun gyi/_/khams rnams kyi ni thim la sogs/_/zhes pas so/_/de ltar khams rnams kyi grong rnams su zhes bya ba ni khams
[\[267a\]]
[\[267a.1\]]so so rnams kyi gnas su ye shes blang ba ste/_ji ltar khams thams cad be+ems po'i khams rnams kyi skabs las khams chen po rang bzhin dang mnyam pa yongs su blangs nas des de rnams su las rnams bya'o/_/ji lta ba'i rim pas ye shes blangs nas
[\[267a.2\]]sangs rgyas kyi rang bzhin du mtshon par bya'o zhes bya ba'i don to/_/de ltar rgyud thams cad du thog mar zhes bya ba la sogs pas des de bzhin du bshad pa'o/_/rnal 'byor zhes bya ba la sogs pa rtogs par sla'o/_/da ni nang gi bdag nyid chen po'i bcud len gyi rdzas rnams
[\[267a.3\]]gsungs pa bcud len zhes bya ba la sogs pa ste/_sman chen po zhes bya ba ni don chen po yongs su rig pa'i sman chen po ste/_nyi shu rtsa bzhi zhes bya ba ni mtshams sbyor gyi skad kyi nang du dpa' bo nyi shu rtsa bzhi'i rang bzhin rnams so/_/de ltar sman 'di rnams kyi mdor bstan
[\[267a.4\]]pa'i tshig rnams gsungs pa/_gsang ba zhes bya ba la sogs pa ste/_'di rnams 'chad par 'gyur ba'i rgyas par bshad pa'i tshig rnams kyi rdzas bcu drug rnams su bshad do/_/de ltar brgyad kyi phyed du zhes bya ba ni/_rdzas brgyad rnams te tsa'i yi ges brgyad kyi phyed
[\[267a.5\]]de'i tshigs su bcad pa bzhi'i 'chad par 'gyur ba rnams kyis te/_de nyid gsungs pa/_sgra las 'byung zhes bya ba la sogs pa nas bcu drug cha rin po che zhes bya ba'i bar du ste/_de ltar thams cad rnams su gsang ba zhes bya ba la sogs pa'i tshigs su bcad
[\[267a.6\]]pas so/_/khams lnga rab tu bshad ces bya ba ni rdzas nyi shu rtsa bzhi rnams bsdoms nas bdud rtsi lnga bsgrub par bya ste/_khams thams cad gang gi tshe lnga ste/_lnga'i rang bzhin gyi bdud rtsi lnga'o/_/de ltar khams 'di rnams kyi rgyas par bshad pa gsungs pa/_ri yig ces
[\[267a.7\]]bya ba la sogs pa ste/_ri skyes zhes bya ba ni rkang mar ro/_/dri'i lo ma zhes bya ba ni bshad pa'i bcud mar ro/_/gan+d+ha kar rab bshad ces bya ba ni bshad pa'o/_/me tog gi zla ba so so la skye ba'o/_/rtsa zhes bya ba ni chu rgyus so/_/lcug ma skyes ni khye'u dang bu mo skyes ma thag gi
[\[267b\]]
[\[267b.1\]]mngal skyes kyi ro mtshan no/_/dri'i mar khu ni rnam par snang mdzad kyi mar khu'o/_/rgya mtsho skyes zhes bya ba ni khams thams cad do/_/ba mo ni shes rab dang thabs las skyes pa'i byang chub kyi sems so/_/snying po'i ga pur zhes bya ba ni gcig pu'i cha can gyi byang chub kyi sems so/_
[\[267b.2\]]de ltar rdzas bcu drug rnams nang gi bdag nyid du bza' ba ni rnal 'byor gyis bzung bas so/_/de bzhin du phyi rol du yang yongs su bzung ba rnams kyi rgyas pa'i rgyur bza' ba'o/_/de bzhin du 'dir sngon du bshad pa'i tshigs su bcad pa bzhi rnams kyi mdor bstan pa'i ro mnyam
[\[267b.3\]]par bya ba'i phyir rgyas par bshad pa'i sbyor ba gsungs pa/_sgra las byung zhes bya ba la sogs pa ste/_khe Da ka zhes bya ba ni nam mkha' la rtse bas na rtsen pa ste nam mkhar rtse'o/_/steng du 'gro bas mchog tu zag pa med pa'i ye shes zhes bya ba'i don to/_/'dod ma
[\[267b.4\]]las byung zhes bya ba ni dpral ba'i gnas su 'dod pa'i khams bcu drug gi rang bzhin rtsa bcu drug dang zla ba'i cha'i rang bzhin te/_de rnams su steng du 'bab pas sbrang rtsi la la nA'i rdzas dang khrag ra sa nA dang /_ga pur dbus ma'i rab tu bskyod pas byang chub kyi sems kyi
[\[267b.5\]]rgyun bcu drug ste lhag ma rtogs sla'o/_/da ni brtson 'grus chen mo'i dkyil 'khor gyi 'khor lo bsgom pa gsungs pa/_de'i rang bzhin brtson chen mo/_/zhes bya ba la sogs pa ste legs par go'o/_/da ni 'khrul 'khor gyi 'khor lo gsungs pa/_'khrul 'khor
[\[267b.6\]]zhes bya ba la sogs pas te/_kha zhes bya ba ni gur kum gyis so/_/lugs bzlog ces bya ste bshad pa/_thog mar hA/_gnyis par swA/_gsum pa Ta/_bzhi par pha/_lnga par Ta/_drug par pha/_bdun par hUM/_bcu bzhi par hUM/_nyi shu rtsa gcig par hUM/_nyi shu rtsa
[\[267b.7\]]brgyad par dza/_sum cu rtsa lnga par rA/_bzhi bcu rtsa gnyis par bya/_bzhi bcu rtsa dgu par b+hi/_bzhi bcu rtsa brgyad par bAn/_bzhi bcu rtsa bdun par ga_/bzhi bcu rtsa drug par b+ha/_bzhi bcu rtsa lnga par ho/_/bzhi bcu rtsa bzhi par ya/_bzhi bcu rtsa gsum par na/_sum
[\[268a\]]
[\[268a.1\]]cu rtsa drug par A/_nyi shu rtsa dgu par na/_nyi shu rtsa gnyis par a/_bco lnga bar oM/_brgyad par hUM hUM gnyis phaT/_dgu par ya/_bcu par ba/_bcu gcig par h+NA/_bcu gnyis par gr-i_/bcu gsum par ya/_nyi shu par ba/_nyi shu rtsa bdun par h+NA/_sum cu rtsa
[\[268a.2\]]bzhi par gr-i_/bzhi bcu rtsa gcig par oM/_bzhi bcu par hUM phaT/_sum cu rtsa dgu par hUM hUM/_sum cu rtsa brgyad par h+Na/_sum cu rtsa bdun par gr-i_/sum cu par h+Na/_nyi shu rtsa gsum par gr-i_/bcu drug par oM/_/bcu bdun par hUM phaT/_bco brgyad par hUM hUM/_bcu dgu par
[\[268a.3\]]m+b+ha/_nyi shu rtsa drug par su/_sum cu rtsa gsum par ni/_sum cu rtsa gnyis par m+b+ha/_sum cu rtsa gcig par su/_nyi shu rtsa bzhi par oM mo/_/rtsa ba'i sngags zhes bya ba ni rkang pa bzhi bcu rtsa brgyad pa'i bdag nyid do/_/de ltar zhes bya ba la sogs pa ste/_sa gsum zhes bya ba ni
[\[268a.4\]]lus la sogs pa gsum gyis bsgrub par bya'o/_/rdo rje phag mo'i 'khrul 'khor dang sngags bcu gnyis pa'i 'khor lo rnams su kun du spyod pa'i rim pas bsgrub par bya'o zhes bya ba ni nges pa'o/_/lhag ma go bar zad do/_/dpal mkha' 'gro rgya mtsho rnal 'byor
[\[268a.5\]]ma'i rgyud kyi rgyal po chen po'i 'grel pa gru gzings las ming gi yi ge'i rab tu sbyor ba'i man ngag gi sgrub pa'i thabs dang de bzhin du khams kyi rtsa 'phyang ba la ni nyi shu rtsa bzhi'i khams kyi dpa' bo rnams kyi dbye bas rnam par shes par 'jug pa dang /_de dang gnyis su
[\[268a.6\]]med pa'i gsang ba'i bcud len dang gsang ba la sogs pa'i rdzas rnams kyis rgyas pa'i las bsgrub pa dang /_dkyil 'khor gyi 'khor lo bsgom pa dang /_nang gi bdag nyid kyi sbyin sreg dang 'khrul 'khor gyi 'khor lo rtsa ba'i sngags kyi cho ga'i mtshan nyid rgyas par
[\[268a.7\]]bstan pa ste/_le'u bzhi bcu rtsa dgu pa'i bshad pa'o//_//dpa' bo he ru kar phyag 'tshal/_/rnal 'byor ma tshogs thabs cig pa'i/_/dpa' bo rnams la phyag 'tshal nas/_/thams cad gsang ba zhes bya'i rgyud/_/yongs 'dus ye shes rnam gsungs
[\[268b\]]
[\[268b.1\]]gang /_/phag mo dang ldan rnal 'byor la/_/bdag ni rgyun du phyag 'tshal lo/_/ye shes shes bya'i mtshan nyid can/_/dum bu nyi shu rtsa lnga ste/_/bdag nyid 'grel pa don byed pa/_/bcu pa la sogs rgya cher bya/_/da ni rgyud thams cad kyi don ston pa po shrI he ru ka la sogs pa'i
[\[268b.2\]]dpa' bo rnams kyi gsang ba'i mtshams sbyar zhes bya ba'i dgongs pa sna tshogs pa'i le'u lnga bcu pa'i bshad pa gsungs pa/_de nas langs zhes bya ba la sogs pa ste/_de nas zhes bya ba ni le'u bzhi bcu rtsa dgu pa'i de ma thag par gnas pa ste/_bdag gi phyir de nyid
[\[268b.3\]]'dir rang gi stan las langs pa ste/_ri rab kyi rdul dang mnyam pa'i dpa' bo thams cad de/_phyag na rdo rje la sogs pa'i sngags pa rnams kyis zhes bya ba ni rang gi bdag nyid rnams kyis rnal 'byor spyod pa la sogs pa'i sngags la so sor gang bas de de bzhin no/_/de ltar
[\[268b.4\]]rab tu sad par byed pa ni dpa' bo de rnams thams cad kyis rdo rje phag mo la zhu ba ste/_thog mar bstod pa dang phyag byas nas so/_/de nyid gsungs pa/_kye lha mo zhes bya ba la sogs pa ste/_kye lha mo nyid kyi lha mo rdo rje phag mo khyod kyis bdag cag dpa' bo thams cad kyi ma stong
[\[268b.5\]]pa nyid kyi yul can skyed pa po gang gis bdag gi bskyed pa ste/_yang dngos po'i dbye bas kyang mngon sum du khyod kyis gtso mo nyid pas yang lha mo thams cad kyis rab tu mchod pa dang /_thams cad kyi rang bzhin nyid de de ltar shes rab kyi pha rol tu phyin pa nyid do/_/sangs rgyas
[\[268b.6\]]dang byang chub sems dpa' thams cad kyi khyod nyid ma'o/_/de'i phyir ye shes snying po zhes bya ste ye shes kyi rang bzhin rnams kyi sangs rgyas kyi byang chub kyi rang bzhin rnams kyi snying po ni thugs te/_rdo rje sems dpa' khyod la phyag 'tshal lo/_/gnyis pa bdag cag lag
[\[268b.7\]]na rdo rje la sogs pa rnams brjod do/_/'dis ma bshad kyang stong pa nyid bshad pa yang ngo /_/slar yang thams cad ces bya ba la sogs pas snying rje gsungs pa/_sems can gang rnams kyi rang gi sems bskyed pa'i tshig gi don thams cad la chos la dmigs pa'i snying
[\[269a\]]
[\[269a.1\]]rjer 'gyur bas lhan cig skyes pa'i ro'i bdag nyid can de khyod kyis gzugs kyi rkyen te de'i gzugs su ste/_de slar sems can dang rang gi bdag nyid la smod pa po rnams 'dis rang gi bdag nyid du 'dzin pa la sogs pa spangs pas zhes bya bar dgongs
[\[269a.2\]]so/_/de'i phyir de'i yon tan kyang brjod do/_/slar yang gnyis su med pa bshad pa'i phyir/_bdag gi zhes bya ba la sogs pa ste/_gang gi tshe sangs rgyas thams cad kyi dus thams cad du gnyis su med pa stong pa nyid dang snying rjer son pas nye bar spyod pas so/_/de'i tshe
[\[269a.3\]]thams cad la khro ba nyid du nye bar gshegs pas rang bzhin yongs su shes pa'i snying rje chen pos nye bar bsags nas thams cad du bya ba byed pa'i snying rje chen po'i don gyis khyod kyi bdag cag la yang gang zhu ba phul ba'i bka' drin chen po mdzad par rigs pa'o/_/de bshad
[\[269a.4\]]pa/_'dri'o zhes bya ba la sogs pa ste/_khyod rdo rje phag mo bdag gi rgyu mtshan gyis bcom ldan 'das kyis bde ba chen po'i bde ba la yongs su zhugs pa'i bdag po la 'dri'o zhes bya bar 'brel to/_/ci la sogs pa dri ba gsungs pa/_mi shes zhes bya ba la sogs pa ste/_
[\[269a.5\]]rgyud thams cad du zhes bya ba ni rnal 'byor dang rnal 'byor ma'i rgyud 'dus pa bde mchog la sogs par 'ong ngo /_/yang rnal 'byor la sogs pa'i rgyud lngar te der las kyi tshogs kyi bsgrub pa rnams bdag gis mi shes so zhes bya ba ni dri ba gcig go/_/de bzhin du gnyis pa ni
[\[269a.6\]]gal te zhes bya ba la sogs pa ste/_de ltar 'di rnams kyi lan gyi tshig rnams gsungs pa/_kye kye zhes bya ba la sogs pa ste/_brjod par bya ba dang rjod par byed pa po zhes bya ba'i bar du bgrod sla'o/_/de'i phyir las kyi tshogs thams cad zhi ba la sogs pa thod pa'i dum bu
[\[269a.7\]]la sogs pa de de bzhin du bshad pa'o/_/da ni le'u 'dir thog ma nyid du thod pa'i dum bu'i sbyor ba dang ldan pa gsungs pa/_de la zhes bya ba la sogs pa ste/_de la'i sgra ni rang gi tshig gi dgongs pa'o/_/de ltar ma lus pa rnam par shes pa'i chos zhes bya ba ni khams gsum
[\[269b\]]
[\[269b.1\]]snod dang sems can gyi 'jig rten du thod pa'i dum bur 'chad par 'gyur ba dang ldan pa rnams kyis dran par bya'o/_/'dis kyang sems can thams cad du shes par bya ste/_las dang nyon mongs pa bde ba/_/zhes bya ba ni sngon gyi las kyi dbang gis sems can rnams kyi rgyu skar
[\[269b.2\]]nyi shu rtsa bdun gyi rigs dang lha dang srin po dang mi la sogs pa tshogs su rab tu skyes pa las skyes pa'o/_/de bzhin du sngon gyi las kyis de ltar ro/_/ra se bcu gnyis rnams kyis rgyu skar la sogs pa dang gza'i longs spyod bcu la sogs pa bde ba dang sdug bsngal dag las nyon
[\[269b.3\]]mongs pa skye'o/_/de bzhin du slar sngon gyi las kyis mngon sum du bde ba chen po la sogs pa ston pas bde ba nyid du shes so/_/gzhan du rgyud thams cad ces bya ba ni mkha' 'gro rgya mtsho la sogs pa sna tshogs pa'i rnal 'byor ma'i rgyud kyis nges pa'i las la sogs pa dang
[\[269b.4\]]ldan pas gsum dang ma bral ba'i rigs pa yang zag pa med pa nyid kyis sku chen po la sogs pa mchog tu zag pa med pa'i ye shes kyi bdag nyid du mi 'gyur ro/_/de thams cad gcig pas khyad par ji ltar yod ce na/_ye shes dang shes bya'i dngos pos zhes bya ba ni nges pa'o/_/
[\[269b.5\]]de'i phyir zhes bya ba la bsams nas ye shes kyis nges par lta bar byed do zhes bya ba'i don to/_/shes bya de rnams gsungs pa'o/_/zhes bya ba la sogs pa ste de ltar mdor na lo bcu gcig gi bar du drug dang dgu ste rtsa'i yi ges dus gsum mo/_/de ltar yang zla ba bcu gnyis la
[\[269b.6\]]zla phyed nyi shu rtsa bzhi drug cus lhag pa'i brgya phrag gsum gyi nyi ma'o/_/de la sogs pas 'khor ba'i 'khor lo na gnas pa'i sems can rnams kyi so sor snang ste/_snang ba mi bden pa ni rmi lam lta bu mchog go/_/'di lta bu 'gro bas ma shes pa rnams mi shes pa'i dri mas
[\[269b.7\]]ma gos pa rnams kyis bde ba de rnams su ye shes kyi snang ba mi shes so zhes bya ba'i don to/_/gang gis shes/_de nyid gsungs pa/_rnam shes zhes bya ba la sogs pa ste/_ha ra do la'i rim pa zhes bya ba ni dbugs kyis gcig tu byed pa ste/_khri zhes bya ba la sogs
[\[270a\]]
[\[270a.1\]]pas so/_/de de bzhin du bshad do/_/sa zhes bya ba ni dum bu bcu gnyis kyi bdag nyid do/_/gzhan thams cad go sla'o/_/nyi ma dgu zhes bya ba la sogs pas de ltar nyi ma dgu dang zla ba dgu dang lo dgu na'o/_/bzhi lnga bcu zhes bya ba ni nyi ma bzhi pa dang lnga pa dang
[\[270a.2\]]bcu na'o/_/de ltar zla ba bzhi dang lo dag kyang ngo /_/zla ba lnga dang lo dag kyang ngo /_/zla ba bcu dang lo dag kyang ngo /_/bzhi drug ces bya ba ni nyi ma dang zla ba'o/_/lnga gnyis bzhi brgya pa zhes bya ba ni rim pa ji lta bas nyi ma lnga dang zla ba gnyis dang bzhi dang brgyad pa'i bar du'o/_/gnyis
[\[270a.3\]]lnga gsum zhes bya ba'i zla ba gnyis dang nyi ma lnga dang zla ba dang zla ba gsum dang lo dag na'o/_/gnyis dang bcu zhes bya ba ni nyi ma gnyis dang zla ba dang nyi ma bcu dang zla ba na'o/_/gnyis dang brgyad ces bya ba ni nyi ma dang zla ba yis so/_/de ltar gnyis pa dang brgyad pa zhes bya ba
[\[270a.4\]]ni sngon bzhin no/_/lnga dgu bcu pa nyid ces bya ba ni nyi ma dang zla ba dang lo'i rim pa ji lta bas so/_/de ltar zhes bya ba la sogs pas bshad pa'i nyi ma rnams su bshad par bya'o/_/ro hi ta la sogs pa nyi ma dgu la zhes bya ba la sogs pas so/_/de ltar rnam par shes pa rten
[\[270a.5\]]cing 'brel par 'byung ba la sogs pa'i mtshan nyid do/_/thams cad go sla'o/_/da ni thod pa'i dum bu'i yi ge rnams kyis nad kyi gnas skabs kyi sbyor ba nye bar ston par byed pa gsungs pa/_'di rnams kyi shes pa zhes bya ba la sogs pa ste/_'di rnams kyi zhes bya ba ni ro
[\[270a.6\]]hi ta la sogs pa'i nyi ma'i nad pa rnams kyis rang gis bsgom par bya'o/_/de gsungs pa/_mkha' 'gro zhes bya ba la sogs pa ste/_kha'i yi ge'i don gyis so/_/nam mkha' 'gro bgrod pa'i rtsa gang zhes bya ba ni/_'di'i don du gdan bzhi par yang gsungs te de
[\[270a.7\]]nyid bshad pa/_chu shing me tog pad+ma 'di/_/snying gi sgo nga yi ni gdan/_/de yis ye shes mkha' 'gro'i rgyal/_/steng gi dbye bas sgong skyes so/_/zhes so/_/de ltar kha 'og tu bltas pa'i pad+ma las 'gro ba'i rtsa gang dpral ba'i bar du nam mkha' la 'gro ba ste/_dbugs
[\[270b\]]
[\[270b.1\]]rnams su mi 'pho bas so/_/de nyid mchog tu zag pa med pa'i gzugs srog chen po'i bdag nyid do/_/de yi dbus su bdag spyod bya/_/zhes bya ba ni rang bzhin gyis 'od gsal ba'i bdag nyid can gyi ye shes dang rnam par shes pa'i rang bzhin zhes bya ba'i don to/_/de
[\[270b.2\]]nyid sgo nga zhes bya ba la sogs pas N+Da'i yi ge'i don gyis te de de bzhin du bshad do/_/de ltar/_gtor ma bskyod pas bsrung bar bya/_/zhes bya ba ni srog gi rlung mi g.yo bar byas nas/_de'i tshe rgyun mi 'chad pas ye shes dbab par bya ba ste/_bsrung bar bya'o zhes bya ba'i
[\[270b.3\]]don to/_/'dis kyang lus zhes bya ba la sogs pas ka'i yi ge'i don to/_/da ltar nyid ni da lta nyid du ste mthe'u chung zhes bya ba ni/_rdo rje phag mo'i pad+ma'o/_/de yang a wa d+hU tI bskyod par bya ba ste/_sngon du bshad pa'i dbus ma'i rtsa steng dang 'og tu 'phyang bar bya ste/_ye
[\[270b.4\]]shes kyi khu ba blangs pa'o/_/khams thams cad rgyas par 'gyur ro zhes bya ba'i don to/_/des lus yongs su 'dzin pa ste/_/'gro ba'i don bya ba'i phyir ro/_/rnal 'byor pa zhes bya ba ni de lta bu'i sbyor ba 'dzin pas so/_/de lta bu'i sbyor ba gang dang gang du skyes pa de dang
[\[270b.5\]]der blta bar bya ba gsungs pa/_bsrung zhes bya ba la sogs pa ste pa'i yi ge'i don to/_/sgo zhes bya ba ni sgo dgur ro/_/gzhan ni ji lta ba bzhin no/_/'di'i yang rab tu sbyor ba gsungs pa/_A li zhes bya ba la sogs pa ste/_li'i yi ge'i don to/_/de ltar A
[\[270b.6\]]li kA li zhes bya ba ni dbugs phyir 'byung ba dang nang du 'jug pa gnyis mnyam par lte ba'i gnas su yongs su bsdu ba byas nas de'i tshe khams thams cad kyi lus la rnam par shes pa thim par bya'o/_/de byas pas de yang zhes bya ba la sogs pa ni yi ge'i don de de bzhin no/_/
[\[270b.7\]]da ni 'di sbyor ba bya bas dus kyi 'chi ba slu bar gsungs pa a wa d+hU tI'i dus su zhes bya ba la sogs pas te 'dir gang gi tshe sems can thams cad tshe lo brgya pa de'i tshe de rnams kyi rtsa gsum du rnam par gnas te de ltar a wa d+hU tI'i dus kyi grangs zhes bya ba ni dbugs
[\[271a\]]
[\[271a.1\]]kyi cha dang chu tshod dang chu srang rnams dang /_nyi ma dang zla ba dang lo rnams te de rnams bshad par bya'o/_/gsal bar ro/_/de nyid gsungs pa/_zla phyed ces bya ba ni zla phyed gsum mo/_/lo yang gsum ste/_tshe lo brgya pa'i dbus ma a wa d+hU tI'i longs spyod do/_/lhag ma
[\[271a.2\]]la la na dang ra sa nA'i ste lo dgu bcu rtsa drug dang zla ba phyed dang bcas pa'i bcu'o/_/de ltar a wa d+hU tI'i dus la lo brgya rnams su tshad gang de rnams kyi dbu mar brten par bya'o/_/lo gcig la 'bum phrag bdun cu rtsa bdun dang de bzhin du stong phrag bdun cu rtsa drug gi dbus su
[\[271a.3\]]'gyur ro/_/de ltar brgya 'gyur byas pas bye ba bdun cu rtsa bdun dang /_de bzhin du 'bum phrag drug cu rtsa bdun du 'gyur ro/_/de ltar la la nA dang ra sa nA dag gi dbus las skyes pa'i zla ba nyid mtshon par bya ba ste/_mngal du skyes pa'i zla ba gcig gi rjes nas skye ba'i dus kyi
[\[271a.4\]]bar du dus kyi rtsa rnams 'jug go/_/zla ba zhes bya ba la sogs pa ste/_zla ba so so la dbugs la 'dzom par 'gyur ro/_/lhag ma lo nyi shu rtsa bzhi rnams kyis ji lta ba bzhin no/_/thams cad du mkha' dang bu ga mig ces bya ba ni dgu bcus lhag pa'i brgya phrag gnyis rnams so/_/
[\[271a.5\]]de nas phyis chu tshod 'phel te lo so so rnams la chu tshod lnga'o/_/de nas zla ba so so rnams la phyed dang bcas pa'i dbugs brgyar 'gyur ro/_/de nas phyis nyi ma 'phel te thams cad gcig tu byas pas lo gsum dang zla ba phyed gsum du 'gyur ro/_/'dis thob pa'i dus
[\[271a.6\]]so/_/gzhan rtogs sla'o/_/de'i phyir rnal 'byor pa rnams kyis 'di byas pa ste sems can gyi don du'o/_/de yang gsungs pa/_lo nyi shu rtsa bzhir zhes bya ba la sogs pa ste/_sa'i snying po rnams su ni sa phug tu'o/_/rtog dpyod skyes pa la 'jug par bya'o/_/de
[\[271a.7\]]la ston mo la sogs pas so/_/sngon du bshad pa rnams dang slar yang 'chad par 'gyur bas bya'o/_/sbyor ba slar yang /_thod pa'i dum bu bsam par bya/_/zhes bya ba la sogs pas de yang bshad pa'i mtshan nyid dam 'chad par 'gyur bar bya ba'o/_/dpal he ru ka'i
[\[271b\]]
[\[271b.1\]]go 'phang gnas/_/zhes bya ba ni chos dang longs spyod rdzogs pa dang sprul pa dang bde ba chen po'i bdag nyid can gyi sems kyis so/_/da ni 'dir dbugs rnams kyi 'chad pa'i dus rnams su mtshan nyid kyis nyin par dang mtshan mo la sogs pa'i tshad kyis chu tshod la sogs pa
[\[271b.2\]]bgrang ba gsungs pa/_bgrang ba gnyis kyi rim pas zhes bya ba la sogs pa ste de ltar sa gzhi las bcu gnyis rnams bzhag nas rgyal po la sogs pa mtshon par bya ste/_rang gi skyes pa'i dus sbyor gyi dus so/_/lhag ma rtogs par sla'o/_/da ni 'dir thod pa'i dum bu can
[\[271b.3\]]gyi rnal 'byor gyi yan lag gsungs pa/_lte ba'i dbus su zhes bya ba la sogs pa ste/_ji ltar rdo rje phag mo'i zhes bya ba ni rdo rje phag mo'i le'u gnyis par gsungs pa'i 'khor lo bcu gnyis kyi bdag nyid kyi 'khrul 'khor gyi pad+ma'o/_/de yang mtshams kun du son pa zhes
[\[271b.4\]]bya ba ni rtsa'i pad+ma'i rang bzhin te/_pad+ma zhes bya ba ni nye bar mtshon pa ste/_'on kyang pad+ma'i dbus su dkyil 'khor gyi 'khor lo bsgom par bya ba ste rdo rje phag mo lta bu'o/_/yang na rab tu gtum mo bzhin no/_/de ltar rkang pa bzhi bcu rtsa brgyad kyi bdag nyid can gyi sngags kyi rkang
[\[271b.5\]]pa gnyis bshad pas 'dir yang bya'o/_/yang na rdo rje phag mo bcu gnyis sngags dang 'khrul 'khor dang 'khor lo dang pad+ma dang de ltar lha dang yi ge rnams kyis bsgom par bya'o/_/'on kyang rnal 'byor ma bdag por gnas pa der dpa' bo bdag por shes par bya'o/_/
[\[271b.6\]]thabs dang shes rab kyi bdag nyid kyis so/_/gang du slar yang sngags kyi yi ge re re mi mnyam na der ka ra ka ra la sogs pa'i tshig sbyar bar bya'o zhes bya ba ni zhes pa'o/_/lhag ma 'dir pad+ma thams cad dang mtshams rnams go sla'o/_/da ni sa bcu gnyis rnams su
[\[271b.7\]]A'i yi ge la sogs pa dbyangs kyi yi ge bcu gnyis rnams kyis dge ba dang mi dge ba mtshon pa gsungs pa/_dbyangs bcu gnyis ni bsgrubs nas su/_/zhes bya ba la sogs pa ste/_thams cad legs par go'o/_/'di ni thod pa'i dum bu can gyi sbyor ba'i mtshan nyid bsgrubs
[\[272a\]]
[\[272a.1\]]pa dang dkyil 'khor gyi 'khor lo bsgom pa dang 'chi ba'i mtshan ma brtag pa dang dus su 'chi ba'i dus kyi slu ba dang /_a'i yi ge la sogs pas dge ba dang mi dge ba yongs su brtag pa dang rten cing 'brel par 'byung ba la sogs pas skye ba dang 'chi ba
[\[272a.2\]]brtag pa rgyas par bstan pa ste thams cad gsang ba'i le'u'i rab tu byed pa thog ma'i bshad pa rdzogs so//_//keng rus chen po'i sbyor skyes pa/_/yan lag kun 'byung phyag byas nas/_/bong bu'i rnam pa'i sbyor ba ru/_/bdag byin brlab pa 'thob 'gyur ba/_/
[\[272a.3\]]nad thams cad las nges dgrol ba/_/srid pa'i dbus su yang dag zhugs/_/gnyis su med pa'i thugs kyis ni/_/bzhugs pa yang ni sgyu ma'i lha/_/da ni keng rus chen po'i ming la sogs pa'i rang gi mtshan nyid kyi sbyor ba gsungs pa de nas zhes bya ba la sogs pa ste/_
[\[272a.4\]]keng rus chen po'i yi ge 'chad par 'gyur ba rnams kyis so/_/bong 'dra'i rnal 'byor bdag nyid can/_/zhes bya ba ni nges par brjod pa la sogs pa dang de bzhin du rdo rje mkha' 'gro la sogs par ri bo'i mgo la sogs par dkyil 'khor gyi 'khor lo bsgom pa la
[\[272a.5\]]sogs pa bya ba ste/_'di rnams don ji lta ba bzhin no/_/'di ni mtshams sbyor gyi skad kyi nang gi bdag nyid kyi sbyor ba bshad do/_/'on kyang thog ma nyid du nges par brjod pa la sogs pa gsungs pa'i rim pas phyi rol 'dod pa rnams kyis lha rnams la mchod par
[\[272a.6\]]bya'o/_/de'i rjes su 'dir gsungs pa'i rim pas dmigs par bya ba'i phyir de gsungs pa/_yid kyi shugs 'jug pa med par bya'o zhes bya ba ste/_yid kyi shugs ni yid kyi shugs te/_dus thams cad du dngos po thams cad kyi zhen pa las gang de'i rnal 'byor
[\[272a.7\]]gyis 'jug pa med cing 'jug pa med par bya'o/_/mgo bo'i gnas su bsgom par bya/_/zhes bya ba ni nye bar mtshon pa tsam ste rtse mo'o/_/'on kyang rtse mo'i sgras mar me rtse mo rab tu 'ching ba rnams su ye shes kyi 'od zer rab tu bsgom pa byas pa'i bar du khams thams
[\[272b\]]
[\[272b.1\]]cad mnyam par 'gyur ro/_/ye shes kyi rnam pa rnams kyang cung zad ye shes la yid ches pa rig gi bar du'o/_/de'i phyir kha 'og tu bltas pa'i pad+ma'i skud pa gnas der bsgom par bya'o zhes bya ba ni rtsa stong phrag bdun cu rtsa gnyis rnams kyi dbus na gtso bo ni rtsa gcig ste/_
[\[272b.2\]]pad+ma'i snal ma'i skud pa lta bur zhes bya ba ni byang chub kyi sems kyi rgyun bde ba thams cad dang ldan pa'o/_/rtsa de nyid myur du kun du 'gro ba zhes bya ba ste don gnyis te/_gcig ni myur ba nyid du rang gis rig pa'i dbang gis khams gsum du 'gro bas na 'gro ba ma'o/_/gnyis
[\[272b.3\]]pa ni rtsa stong phrag bdun cu rtsa gnyis rnams su bdud rtsi'i gzugs su 'gro ba'o/_/de ltar/_de yi dbus su dpa' bo che/_/zhes bya ba ni byang chub kyi sems rang gis rig pa'i dbus su dpal he ru ka'i rnam pa keng rus chen po bsgom par bya ba ste rjes su gnas par
[\[272b.4\]]bya'o/_/bong bu'i rnam pa can no/_/de'i phyir gsungs pa/_'gro bar 'dod pa yi ni sems/_/bzung bar 'gyur ba'i bdag nyid kyis/_/de rnams mthong ba'i skad cig la/_/sdig pa thams cad rnam par 'joms/_/bsgom pa byas pas phyi nas ni/_/srid pa med
[\[272b.5\]]par 'gro ba ste/_/gnyis ka bong bur bshad pa yi/_/'khor ba'i rgya mtsho'i pha rol 'gro/_/zhes so/_/da ni 'di'i rnal 'byor gyi dkyil 'khor mdor bstan pas ming gi yi ge'i nges pa'i tshig gi rang bzhin gyi rnal 'byor bstan pa gsungs pa/_dkyil 'khor
[\[272b.6\]]zhes bya ba la sogs pa ste de ltar dkyil 'khor gyi 'khor lo sngon du bshad pa'i rim pas kun du spyod pa la sogs pa'i sum cu rtsa bdun gyi bdag nyid can bsam par bya'o/_/kun rdzob chen po'i gzugs can du'o/_/gnyis pa don dam pa dang lhan cig nang du dbye ba med
[\[272b.7\]]pa nyid kyis te/_don dam pa chen po dang kun rdzob chen po gnyis su med pa'i gzugs zhes bya bar dgongs so/_/de'i zhes bya ba ni kun rdzob dang don dam pa gnyis kyi dbus su bsgom par bya'o/_/dpa' bo chen po zhes bya ba ni nyon mongs pa'i g.yul las rgyal ba nyid
[\[273a\]]
[\[273a.1\]]kyis te/_ye shes dang rnam par shes pa'i rang bzhin zhes bya ba'i don to/_/de nyid gsungs pa/_keng rus chen po'i sbyor bas zhes bya ba ste/_yi ge re re'i yin nam zhe na/_de nyid kyang gsungs pa/_srub ces bya ba la sogs pa ste de ltar srog dang thur du
[\[273a.2\]]sel ba dag gis bsrub pa dang srub pa ste de'i sbyor ba'i bdag nyid de'i tshe sems thabs kyi sa gzhi'o/_/de'i skud pa shes rab tsan+DA lI'o/_/de rnams kyi dbus su ni thab lta bu'i dbus su ye shes kyi me de'i dbus su 'di gsungs pa/_ha yig ces bya ba la sogs pa ste/_
[\[273a.3\]]ha'i yi ge'i don te sngon du bshad pa'i ma'i yi ge'i yang ngo /_/'dir ha'i yi ge rnam pa'i gzugs/_/zhes bya ba ni thod pa'i dbyibs kyis gzugs 'phyang ba mgo bo'i dbus nas snal ma gcig pu de nas langs nas rdo rje nor bu'i bar du son pa/_de yang slar thod pa zhes
[\[273a.4\]]bya ba la sogs pas ka'i yi ge'i don gyis te thod pa'i dbus su zhes bya ba ni rkan gyi dbus su me tog gi phreng ba'i skud pa lta bu chad pa med par rdo rje'i nor bu'i dbus su rnam par bsten pa de nyid de'i tshe ro mnyam pa'i dus su/_me long gi rnam pa'i sems kyis zhes bya ba ni
[\[273a.5\]]rang bzhin gyis 'od gsal ba'i dus kyi sems kyis nye bar mtshon par bya ba ste/_'dis 'chad par 'gyur ba'i rang gi mtshan nyid mthong bar 'gyur ba ste/_'di'i de ltar rigs pas gsungs pa bum pa zhes bya ba la sogs pas te ka'i yi ge'i don gyis so/_/de ltar
[\[273a.6\]]bum pa'i bdud rtsi'i rgyun rnams kyis/_/zhes bya ba ni slar yang rdo rje nor bu las 'ongs nas thod pa'i bar du ste/_mtshams sbyor gyi skad kyi bye brag gis rdo rje ni bum pa nyid do/_/ji ltar bum pa las chu'i rgyun 'bab po/_/de bzhin du rdo rje'i bum pa las bdud rtsi'i rgyun
[\[273a.7\]]nges par 'thon no/_/khung bu'i dbus su zhes bya ba ni thod pa'i dbus su yang 'bab te/_rang gis rig pa'i ye shes kyis bkang ba ste/_lhan cig skyes pa'i phyag rgya bzhin no/_/yang gi sgra ni sngon du bshad pa'i don te bshad pa'o/_/de yang gzhan gyi don gyis gsungs
[\[273b\]]
[\[273b.1\]]pa/_thim zhes bya ba la sogs pa ste kha'i yi ge'i don gyis te thim dang longs spyod sogs dngos rnams zhes bya ba ni gcig tu na mgo bo'i dbus su 'bab pa ma yin te/_lhan cig skyes pa'i bdud rtsi de'i tshe rtsa thams cad du ste/_mgo bo'i spyi bo la sogs pa'i dbus nas/_
[\[273b.2\]]rkang pa'i mthe bo'i bar du rtsa rnams su thim pa dang longs spyod pa dang bdag po byed pa dang gtso bo nyid de sngon du bshad pa'i rim pas so/_/de ltar de rnams kyi gnas rnams su gang dang gang du sems kyi bgrod pa 'od gsal ba nyid kyis bsten par bya'o/_/de ltar de
[\[273b.3\]]khung bu bong bu'i sbyor ba zhes bya ba ni rtsa thams cad kyi rtsa ba'i gnas su 'gro ba dang 'ong ba nyid kyis shes par bya'o zhes bya ba ni nges pa'o/_/sngags thams cad dang bcas pa ni rtsa ba'i sngags la sogs pas so/_/'dir skye ba bdun mthong ba ste/_ma'i zhes bya ba la
[\[273b.4\]]sogs pa khams bdun gyi rdzas rnams kyis rnal 'byor bsgom pa gsal bar byas pas dri ma med pa nyid pas mthong ba'o/_/lhag ma ci ltar gsungs pa bzhin no/_/'on kyang lA ma la sogs pa bsgoms pas zhes bya ba ni rtsa thams cad kyi lA ma dum skyes ma dang gzugs
[\[273b.5\]]can ma dang mkha' 'gro ma dang bzhi rnams kyi rang bzhin srog gi sngags gtang ba ni rtsa rnams kyi khung bu'i dbus su bong bu'i rnam par bshad pa ste/_khrag gi zhal can zhes bya ba ni 'dod chags chen po'i me ston par 'gyur ro/_/rtse gsum can la zhes bya ba ni rtse
[\[273b.6\]]gsum pa'i rnam par te khams gsum gnon par nye bar bstan pa'o/_/'di'i rab tu sbyor bas tshe son pa yang zhes bya ba ni tha mal pa'i bag chags spangs pa de 'gro bar rab tu zhugs pas tshe son pa'i rnam par shes pa chos thams cad kyi bdag nyid can tshe ring ba ste/_
[\[273b.7\]]g.yo ba med pa nam mkha'i rnam par mthong ba ste nyams su myong ba'o/_/ci nyams su myong ba gsungs pa/_glang chen zhes bya ba la sogs pa ste/_rkang bzhi pa la sogs pa rnams so/_/sngon ma'i gzugs zhes bya ba ni skye ba'i nang du ma rnams su gang mthong ba dang
[\[274a\]]
[\[274a.1\]]mnyan pa dang /_yongs su bsgoms pas de thams cad skye ba 'di la dpa' ba nyid do/_/rnam par bkod pa thams cad bum pa dang snam bu la sogs pas skyes pa'i srog ltar chos kyi skud pa'o/_/de'i bdag nyid kyis bdag nyid du chos thams cad kyi rang
[\[274a.2\]]bzhin mthong ba'o/_/dgongs pa 'di'i de ltar byed pa nye bar spyod pa gsungs pa/_keng rus zhes bya ba la sogs pa ste 'dir keng rus kyi sgras gtang bar shes par bya ste/_de yang srog des 'gro zhes bya ba ni de'i dus su 'dra bar 'gyur bar byas nas gang gi tshe keng rus
[\[274a.3\]]phra mo'i sbyor bas rnam par gzung ba zhes bya bar dgongs so/_/slar yang chen po'i rtsa thams cad/_/ces bya ba ni bum pa can gyi nang du rab tu gtong ba'o/_/de bong bu g.yo zhes bya ba ni der gnas pa'i yang srog gi lhan cig rnam par shes pa bgrod pa'i dbang gis rang nyid
[\[274a.4\]]kyi sna tshogs pa'i skye ba'i khyad par mthong ba ste rang bzhin gyi zhes bya ba ni nges pa'o/_/sA li zhes bya ba la sogs pa go sla'o/_/da ni 'chi ba la sogs pas dang nad chen po rnams gsungs pa/_de rnams kyis nad ces bya ba la sogs pa ste/_skye ba'i bye brag gis nad
[\[274a.5\]]kyi bye brag tu 'gyur ro/_/de yang 'pho bar gyur pa rnams su spyod par 'gyur ba rnams kyi skye ba'o/_/ma rig pa la sogs pa dang /_rgyal gyi tshes gcig la sogs pa nas nyi ma bcu gnyis rnams kyis te gsum pa ni bcu gsum pa'i'o/_/bzhi pa ni bcu bzhi ba'i'o/_/lnga
[\[274a.6\]]pa ni bco lnga pa'i zhes bya'o/_/'pho ba bco lnga rnams su rnam par gnas pa ste/_de ltar chu tshod dang srog dang dbugs dang zla ba phyed dang zla ba dang lo dang dus tshod dang dus gsum ste dbus su de de bzhin no/_/de gnyis gsungs pa/_gsal bar byed pa la nad
[\[274a.7\]]re re la rnal 'byor pa rnams kyis so so'i bya ba'i mtshan nyid rnams kyis grol bar byed pa'o/_/mtshams sbyor gyi skad kyi bye brag gis gang nang du yang dag par bshad pa de thams cad de nyid kyi dus su rang bzhin du 'gyur ro/_/de yis grol bar gyur pa ma rig pa la
[\[274b\]]
[\[274b.1\]]sogs pa'i nad rnams kyis grol bar 'gyur ro/_/de ltar der ma rig pa la sogs pa'i nyi mar nad ces bya ba ni phyi rol du ji lta ba'i don te 'chi ba zhes bya ba ni 'chi ba'o/_/yang na las dge bas yang ba nyid du nad rnams las grol bar 'gyur ro/_/mi dge ba zhes bya ba ni dus
[\[274b.2\]]yun ring mor ro/_/de ltar tha mal pa'i rnal 'byor pa rnams kyi ye shes kyi mtshan nyid kyi bdag nyid chen pos so/_/don dam par stong pa nyid bsgom par gyur pas/_dngos po thams cad kyi rang gi mtshan nyid rang bzhin gyis stong par rig pa ste/_de nyid thog ma dang tha ma med
[\[274b.3\]]par stong pa nyid do/_/nang gi bdag nyid stong pa nyid dang 'dres par gyur pas phyi stong pa nyid de rnam pa thams cad du mchog dang ldan pa'o/_/stong pa nyid de nyid stong pa nyid de rang gi mtshan nyid la sogs pa shes pa'o/_/lhag ma rtogs sla'o/_/da ni dkyil 'khor gyi 'khor
[\[274b.4\]]lo bsgom pa gsungs pa/_sum cu rtsa bdun bdag nyid can/_/zhes bya ba la sogs pa ste/_sngon du bshad pa'i rim pas thams cad bsgom par bya'o/_/'di ni keng rus chen po'i bsgom pa'i mtshan nyid rang gi ming gi yi ge'i don gyis bong bu'i rnam pa'i nang gi bdag
[\[274b.5\]]nyid kyi sbyor ba'i mtshan nyid dang dkyil 'khor gyi 'khor lo bsgom pa dang /_nad la sogs pa'i rigs pas 'chi ba bslu ba dang bcas pa'i mtshan nyid kyi cho ga'i man ngag rgyas par bstan pa ste rab tu byed pa gnyis pa'i bshad pa'o//_//dpa' bo mgon po 'gro ba
[\[274b.6\]]che/_/keng rus can la rgyun phyag 'tshal/_/rnal 'byor ma ni yul yul du/_/kun du 'gro ba'i gtso mo'o/_/da ni phyi dang nang gi bdag nyid kyis keng rus kyi sbyor ba gsungs pa/_de nas keng rus zhes bya ba la sogs pa ste/_keng rus kyi sbyor bas zhes bya ba ni 'chad par
[\[274b.7\]]'gyur ba'i ming gi yi ge so so'i nges pa'i tshul rnams kyi sbyor bas so/_/des yul dang yul du rang gi skye gnas las skyes pa zhes bya ba ni yul thams cad du ste gnas dang nye ba'i gnas la sogs pa rnams su phyi dang nang gi bdag nyid du rang rang gi rigs kyi skye gnas su
[\[275a\]]
[\[275a.1\]]skye'o/_/'on kyang sngon gyi bag chags kyis ye shes dang ldan pa'i lus keng rus kyi rang gi dngos grub sna tshogs pa las goms pa ye shes kyi rnam pa'i bdag nyid de dang ldan par shes par bya ba ste/_dpa' bo'i gtso mo ni rnal 'byor ma rnams mnyam pa'i dus
[\[275a.2\]]su'o/_/'on kyang yul dang yul rnams su brda byed pa'i gzugs kyi rang byin gyis rlob pa ste/_nang gi bdag nyid rtsa dang khams shing dang zhing skyong du gnas so/_/de ltar aT+Ta hA sa zhes bya ba la sogs pas gsungs pa/_rdul gyi lha mo zhes bya ba ni rdul las skyes pas
[\[275a.3\]]na rdul gyi lha mo ste snying rje dang chags pa gnyis las byung ba gang gi tshe de gtso mo ste rang gi zhing du skyes pa'i rnal 'byor ma thams cad kyi'o/_/dA ba ki zhes bya bar dgongs so/_/de la rgyun du zhes bya ba la sogs pa phyi rol du thabs dang shes rab kyi bdag nyid kyi dpa' bo dang rnal
[\[275a.4\]]'byor ma rnams ston pa'o/_/de ltar nang gi bdag nyid du keng rus kyi bde ba'i sgyu ma de nyid ces bya ba la sogs pa ste/_'chad par 'gyur ba rnams kyis lus keng rus kyi ming gi yi ge rnams su rang gi rig pa'i bde bar 'gro ba ste de nyid du slar yang 'byung bar 'gyur te rnal
[\[275a.5\]]'byor pa rnams kyi bdag nyid che bar sangs rgyas rnams kyi gzugs zhes bya'o/_/de rnams sangs rgyas rnams kyi zhes bya ba ni dus thams cad du rgyas 'debs pa ste keng rus bde ba'i gzugs can rnal 'byor ma'i rang bzhin du'o/_/de ltar bde ba ci byas pas bskyed pa
[\[275a.6\]]de gsungs pa/_o D+yan bu ga las byung ba zhes bya ba ste/_sbyor ba 'di thams cad kyi gtso bor gyur sa'i gnas o D+yan gyi bu ga ste/_lte ba'i steng ngos g.yon pa nas dpral bar 'ongs nas der brten no/_/'on kyang rang gi khams las langs/_/zhes bya ba ni so dang
[\[275a.7\]]sen mo la sogs pa'i khams rnams kyi rang rang gi 'pho ba'i dus su rnam par shes pa bde ba'i rang bzhin te/_de'i ye shes kyis rnam par shes pa de rim gyis yul thams cad du 'gro ba ste/_yul pul+lI ra la sogs pa dang aSh+Ta hA sa la sogs par rnal 'byor
[\[275b\]]
[\[275b.1\]]ma dang dpa' bo rnams kyi gzugs su 'byung ba'o/_/de ltar ko la gi ri zhes bya ba la sogs pa nas gnas nyi shu rtsa bzhi'i zhes bya ba'i bar rnams su mdor na gnas kyi sde tshan no/_/de bzhin du ri'i rtse mo zhes bya ba la sogs pa nas yang dag brten zhes bya ba'i bar du
[\[275b.2\]]brten pa'i sde tshan no/_/slar yang rdul gyi skye gnas zhes bya ba la sogs pa nas/_slar yang de nyid tshig dran bya/_/zhes bya ba'i bar du khams kyi rigs las skyes pa'i sde tshan no/_/de bzhin du dpal chen mo me'i kha can zhes bya ba la sogs pa nas/_rang gi 'dod pa'i
[\[275b.3\]]bde bar 'gro/_/zhes bya ba'i bar rnams su rnal 'byor ma dang zhing skyong gi sde tshan no/_/de yang thams cad keng rus rnams kyi sngon du rang gi nyams su myong ba ste/_de thams cad de de bzhin du bshad do/_/de bzhin du 'di rnams kyi mtshon cha'i sde tshan gsungs pa/_rdo rje zhes
[\[275b.4\]]bya ba la sogs pa nas tho ba zhes bya ba'i bar rnams kyis so/_/da ni zhi ba la sogs pa nas 'bras bu dang mchog la sogs pa ster ba po nyid du bstan pa gsungs pa/_zhi ba'i gdong zhes bya ba la sogs pa nas/_de ltar thams cad rim pa bzhin/_/zhes bya ba'i bar
[\[275b.5\]]rnams kyis so/_/de bzhin du yang gdan gyi sde tshan gsungs pa/_aT+Ta hA sar 'khor lor gnas/_/zhes bya ba la sogs pa nas/_ror gnas mA la bar de bzhin/_/zhes bya ba'i bar du'o/_/de ltar gnas dang brten pa dang /_/khams kyi rigs las skyes pa dang /_/
[\[275b.6\]]rnal 'byor ma dang zhing skyong dang /_/mtshon cha dang zhi ba la sogs pa'i mchog gi 'bras bu dang gdan rnams te sde tshan bdun po rnams tshigs bcad kyis bshad pa/_gzhan dang rten dang khams 'byung dang /_/rnal 'byor ma dang zhing skyong dang /_/mtshon cha dang ni
[\[275b.7\]]zhi sogs dang /_/gdan rnams dang ni bdun po ste/_/ji lta'i rim pas shes bya la/_/re re la yang rnam bdun du/_/keng rus bde ba bzung ba yin/_/'byung bar 'gyur te gzhan du min/_/da ni keng rus kyi yi ger rnam par dpyod pa gsungs pa/_keng rus zhes bya
[\[276a\]]
[\[276a.1\]]ba la sogs pa ste/_thog ma nyid du ka'i yi ge'i don gsungs pa/_keng rus nyams myong bde ba ni/_/zhes bya ba ni aM gi yi ges mtshan pas keng rus te ka ra'i sgras las kyi phyag rgya mngon par brjod de rdo rje dang pad+ma'o/_/de rnams kyi nyams su myong bar gyur pa'i
[\[276a.2\]]lus kyi bde ba chen pos rtsa ba'i rtsa las yongs su langs pa zhes bya ba ni bde ba'i ka'i gzugs te snal ma nam mkha'i rtsa de nyid kyis lus thams cad la khyab pa ste de de bzhin du bshad do/_/ye shes khu ba zhes bya ba ni rnam par shes pa zhu ba'i rnam pa'i khu ba ye shes kyi bde
[\[276a.3\]]ba'i rang bzhin de'i gzugs su khams gsum thams cad de nyid rang gis mthong ba'o/_/'dis ci bshad par 'gyur na dngos po thams cad dpa' bo dpa' mo'i rang bzhin du 'gyur ro zhes bya bar dgongs pa'i don to/_/'di'i de ltar rab tu sbyar ba'i bye brag rnam
[\[276a.4\]]par gzhag pa gnyis pa'i ka'i yi ge gsungs pa/_mgo med las byung zhes bya ba la sogs pa ste 'dir mgo med kyi sgras sngon du bshad pa'i bde ba'i chos thams cad brjod du med pa'i phyir te/_dbyangs dang gsal byed kyang mgo bo med par 'gyur ro/_
[\[276a.5\]]de'i phyir brjod du byar med pa las kyang brjod pa skye bar ston pa'i tshig gi sbyor bas/_de nyid kyis ni khams za'o/_/zhes bya ba ste/_gang bde ba'i gzugs nyid sangs rgyas rdo rje 'chang la sogs pa'i gnas skabs rnam par rtogs pas bsgrubs pa'o zhes bya ba'i don to/_
[\[276a.6\]]'dir gsungs pa/_bsam du med pa dngos po'i gzugs/_/dngos po yang ni bsam med pa'o/_/ngag gi rtogs bya'i dngos po gang /_/de bsam yod pa'am bsam med pa'o/_/bsam med rtogs bya bgrod bzhin pa/_/zhi ba bsam med sems pa med/_
[\[276a.7\]]rnam gnyis dman pas spyod pa'o/_/rigs par 'gyur ba'i dngos po'ang med/_/ces so/_/de phyir des zhes bya ba ni 'di dang ldan pas de bzhin du bshad do/_/de ltar 'di rnams zhes bya ba la sogs pas yi ge gnyis pa'i kun du sbyor ba'i A'i yi ge'i don gyis te ston
[\[276b\]]
[\[276b.1\]]bzhin no/_/de bzhin du/_la yi yi ge'i don 'phyang ba/_/zhes bya ba la sogs pa ste/_sngon ma'i don gyi gnas la sogs pa'i sde tshan bdun rnams kyi rgyas par bshad pa nang gi bdag nyid du phyi'i khungs su chad pa'o/_/de'i don ni sla bar go'o/_/de ltar gal te de srid thams
[\[276b.2\]]cad bsam du med pa'i gzugs yin na ji ltar phyi dang nang gi bdag nyid kyi gnas skabs bstan zhe na gsungs pa/_de rnams su zhes bya ba la sogs pa ste/_'di thog ma nyid du bum pa de snam bu la sogs pa'i dngos po'i gzugs thams cad rang gi 'khrul pa sgyu ma'i rang
[\[276b.3\]]bzhin rnams grub pas de rnams su slar yang sgyu ma chen por ston pas de'i phyir mchod pa chen po zhes bya'o zhes bya ba ste/_/de yang phyi dang nang dang gsang ba zhes bya ba ste/_'dir rang rang gi khams las byung ba rnams rnal 'byor ma dang dpa' bo rnams kyi sangs rgyas la
[\[276b.4\]]sogs pa'i gzugs su brtag pa phyi'i mchod pa dang /_khams gsum rang gis rig pa can gyi nang gi bdag nyid kyi mchod pa dang /_de ltar thams cad rnam pa thams cad kyi mchog dang ldan pa'i stong pa nyid du rig pa'i chos kyi bdag med pa'i mtshan nyid kyi gsang ba'i
[\[276b.5\]]mchod pa zhes bya'o/_/de las thams cad 'grub ces bya ba ni lus dang ngag dang yid kyi las dge ba dang mi dge ba gang byed pa de thams cad gsungs pa'i sbyor bas sangs rgyas nyid du 'grub ste/_mi shes ri bo gcod pa'o/_/zhes bya ba'i tshig gis te rnal 'byor ma dang
[\[276b.6\]]dpa' bo rnams kyi rnam par gzhag pa'i nges pa'o/_/da ni dkyil 'khor gyi 'khor lo bsgom pa gsungs pa/_sngon gsungs zhes bya ba la sogs te rtogs sla'o/_/slar yang phyi rol du 'du ba'i 'khor lo dngos grub thams cad bsgrub pa'i rgyur bza' ba dang
[\[276b.7\]]btung ba la sogs pa gsungs pa/_'du ba zhes bya ba la sogs pa ste/_g.yas su khro bo bstan par bya/_/zhes bya ba ni nag po drag po la sogs pa'i dpa' bo dang rnal 'byor ma'i dkyil 'khor mchod par bya ste/_'on kyang gru gsum pa'i dkyil 'khor
[\[277a\]]
[\[277a.1\]]gyi dbus su de rnams tshim pa la sogs par bya ba ste/_shing gcig ces bya ba la sogs pa rtogs par sla'o/_/de yang /_mkha' 'gro lnga yi de nyid che/_/zhes bya ba ni ye shes mkha' 'gro ma dang /_rdo rje mkha' 'gro ma dang /_drag mo mkha' 'gro ma dang /_ro
[\[277a.2\]]langs mkha' 'gro ma dang /_gdol pa mkha' 'gro ma'o/_/de rnams kyi de kho na nyid chen po rang gi dbugs kyis phyung nas mchod par bya'o/_/sbyor ba'i dkyil 'khor rgyal mo zhes bya ba ni gdan bzhi pa'i rim pas rnal 'byor nam mkha'i dkyil 'khor du rgyal mo gtso
[\[277a.3\]]mo rdo rje'i dbang phyug ma khyab bdag ces bya ba ste/_ye shes dbang phyug ma la sogs pa rang gi dkyil 'khor gyi bdag po de bzhin gshegs pa'i sku chen po ste/_de bzhin gshegs pa rnams kyi sku chen po chos kyi dbyings de ltar rdul med cing dri ma med pa rnam par rtog
[\[277a.4\]]pa'i dri ma thams cad nub pa'i stong pa nyid kyi de kho na nyid phyogs bcur bsgom par bya'o/_/de'i phyir rnal 'byor ma thams cad 'dir zhes bya ba la sogs pas spyan 'dren pa'i sngags kyis rdo rje dbang phyug ma rnams spyan drang par bya'o/_/de ltar oM kak+ka zhes bya ba la
[\[277a.5\]]sogs pas de bzhin gshegs pa'i gtor ma'i sngags gsungs so/_/oM b+ha k+Sha zhes bya ba la sogs pas 'di byas pas zhi ba la sogs pa'i las rnams ye shes kyi lcags kyus bsgrub par bya'o zhes bya ba ste/_byang chub sems kyi lcags kyus rlung spyan drangs nas des rang
[\[277a.6\]]gi 'dod pa'i lha tshim par bya ba ste rtsa thams cad do/_/phyi rol du de'i rang bzhin gyi ting nge 'dzin gyis chang la sogs pas tshim par bya ba ste/_'di'i rim pas gsungs pa/_mthe bo sa gzhir sbyar byas te/_/ming med ri rab kyis reg bya/_/bskor ba lan gsum byas nas ni/_/
[\[277a.7\]]bdud rtsi lnga po gsal bar 'gyur/_/haM yig gis ni kha dog gzhom/_/ho yi yi ges dri gzhom mo/_/hrIHyi yi ges stobs gzhom ste/_/rim pa 'di rnams rnam par gzhom/_/ro myang dang ni rdo rje yi/_/dbang phyug phyag na rdo rje dang /_/lha gsum rnams kyis bdud rtsi ru ni 'gro
[\[277b\]]
[\[277b.1\]]ba'o/_/gang zhig de kho nas myangs pa/_/'khor ba yi ni pha rol 'gro/_/skyon med thams cad yang dag bya/_/lha ni 'jigs byed chen po'o/_/tshes brgyad dang ni khyad par du/_/bco lnga dang ni tshes bcu bzhi/_/grub 'dod rnal 'byor rnams kyis ni/_/'bad pas gtor ma sbyin
[\[277b.2\]]par bya/_/de ltar gnas la sogs gnas su/_/mdor na skye bo med phyogs su/_/gtor ma'i cho gas yongs mnyes bya/_/thams cad ces bya ba la sogs pas 'du ba'i tshig ste go sla'o/_/sgrub pa po gzhan zhes bya ba la sogs pas a wa d+hU tI'i spyod pa'i khyad par ro/_/der zhes
[\[277b.3\]]bya ba ni gnas dang nye ba'i gnas la sogs par sems can gyi don gyi dbang gis bram ze la sogs pa'i ro'i gzugs kyis gnas pa'o/_/de ltar yongs su brtag ces bya ba ni 'byung po'i nyi ma nag po'i bcu bzhi la lha rdzas kyi chus zhes bya ba ni rtsa ba'i sngags kyis mngon par
[\[277b.4\]]bsngags pa'i mi bskyod pas so/_/yang na bdud rtsi lngas zhes bya ba ni de de bzhin du bshad do/_/bdug spos de nyid ces bya ba ni ro la sha chen po'i sbyin par bya'o/_/gru bzhi pa gru gsum pa'i dkyil 'khor gyi dbus su gzhag par bya'o/_/de'i gsad du gzhug pa zhes
[\[277b.5\]]bya ba la sogs pas gsad pa'i sbyor bas rnam par shes pa kun nas mi bskyod pa'i sar btang nas bza' bar bya'o/_/lhag ma ji lta ba'o/_/thams cad rtogs pa la'o/_/'di ni dpal thams cad gsang ba'i le'ur keng rus kyi sbyor ba'am pi Tha la sogs pa'i gnas la
[\[277b.6\]]sogs pa sde tshan bdun gyi rang bzhin can dang keng rus kyi sbyor ba'i rigs pa'i 'pho ba'i dbus su phyi dang nang gi bdag nyid kyi nad gzhom pa dang dkyil 'khor gyi 'khor lo bsgom pa dang gtor ma dbul ba dang ro sgrub pa dang gnas la sogs par gnas pa'i cho ga'i mtshan
[\[277b.7\]]nyid kyi man ngag rgyas par bstan pa ste rab tu byed pa gsum pa'i bshad pa'o//_//rnal 'byor thams cad 'gengs pa po/_/mche ba rnam gtsigs phyag byas nas/_/gzhu dang mda' ru yongs ldan pas/_/bum can 'ben la lta ba po/_/yi ge rnams kyi don chen
[\[278a\]]
[\[278a.1\]]rnams/_/'byin cing sdud pa'i rgyu yis su/_/dkyil 'khor 'khor lo'i gzugs su ni/_/mkha' 'gro ma kun skyes pa'o/_/da ni sna tshogs pa'i dgongs pa mche ba rnam par gtsigs pa'i bshad pa gsungs pa/_de nas bshad ces bya ba la sogs
[\[278a.2\]]pa ste/_mche ba rnam par gtsigs pa yi/_/zhes bya ba ni dpa' bo de'i ming gi yi ges so/_/ting 'dzin sbyor ba la gnas pa/_/zhes bya ba ni sbyor ba yis gnas pa po a wa d+hU tI'aM dkyil 'khor gyi dus su ting nge 'dzin la snyoms par zhugs pas so/_/gzhu 'gengs
[\[278a.3\]]pa'i rim pas zhes bya ba ni ting nge 'dzin gang de rnal 'byor pa yis yod par byas pa ste/_rdo rje zhes bya ba ni dbyer med pa'i ye shes kyi gzugs can no/_/de ltar gzhung gang pa gsungs pa/_srog gi thig ler son par bsam/_/zhes bya ba ste/_dbus ma'i nang du son par byas
[\[278a.4\]]te/_de nyid rgyud ces bya ba ni lhan cig skyes pa gcig pu'i mtshan nyid can gyi gzhu'i rgyud do/_/mtshams kun du zhes bya ba ni rtsa thams cad kyi mtshams su gnas so/_/sgra thams cad du zhes bya ba ni k+Sh+maM la sogs pa sa bon gyi yi ge bzhi brjod pas sku 'gog par
[\[278a.5\]]bya'o/_/lhag ma rtogs par sla'o/_/da ni rnal 'byor 'di'i yan lag rgyu dang 'bras bu'i bdag nyid can mche ba rnam par gtsigs pas bsrung ba'i sbyor ba gsungs pa/_mche ba rnam par gtsigs R+Yu zhes bya ba la sogs pa ste nges par 'byung ba na mya ngan las 'das
[\[278a.6\]]pa'o/_/'jug pa'i zhes bya ba la sogs pas bi'i yi ge'i don te zag med ces bya ba ni skye ba sna tshogs pa'i nang du ma rig pa la sogs pas sdig pa gang byas pa'i sems can thams cad kyi 'jug pa ste mya ngan las 'das pa'i sku bzung bas so/_/rang las byung ba'i
[\[278a.7\]]skye bo rnams gzhom par bya ba ste dbug par bya ba'o/_/de'i phyir gzhan gyis grong du byed/_/ces bya ba ni ga'i yi ge'i don gyis las mya ngan las 'das pa'i spyod yul can byed du 'jug pa'o/_/slar yang sbyin pa chen po la sogs pa yang dag par 'jug par byed pa'i las
[\[278b\]]
[\[278b.1\]]byed do/_/'joms zhes bya ba ni Ta'i yi ge'i don gyis te de de bzhin du bshad do/_/ster zhes bya ba ni ri'i yi ge'i don gyis te/_zhi ba'i gzugs zhes bya ba ni thar pa'i gzugs so/_/rnam par zhu ba'i bdag nyid chen pos zhes bya ba ni snying rje'i ros so/_/Sh+T+ri ni zhes bya ba ni
[\[278b.2\]]Sh+Ta'i yi ge'i don to/_/de ltar i'i yi ge rlung gi bdag nyid can no/_/mgo bo ni nam mkha'i ngo bo nyid do/_/Sha'i yi ge ni 'dzag pa'i gzugs kyis dpral bar chu'i gzugs nyid do/_/Ta'i yi ge ni lus thams cad la bde ba'i ngo bo sa'i gzugs nyid do/_/ra'i yi ge ni rkang pa
[\[278b.3\]]dge la me'i gzugs kyis 'pho ba med pa nyid do/_/des na gsungs pa/_rkang pa'i bar du 'gro bar bya ba'i bde ba chen po nor bu'i skud pa bzhin no/_/de min zhes bya ba la sogs pas nA'i yi ge'i don gyis gsungs pa/_mtshams thams cad kyi rnam par shes pa
[\[278b.4\]]dang ye shes kyi rnam par gnas pa na don dam par rang dang gzhan gyi cha med do/_/'on kyang der gnas pa yang bsam du med par gyur pa'i sa gsum la lta zhing 'jug par byed de sems can la rab tu chags pas so/_/de'i phyir zhes bya ba la sogs pa rtogs par
[\[278b.5\]]sla'o/_/de ltar sgyu 'phrul dra ba zhes bya ba la sogs pas mdor bstan pa'i rnal 'byor gyis rgyas par bshad pa dkyil 'khor gyi 'khor lo bsgom pa gsungs pa/_bsgom par bya'o zhes bya ba la sogs pa ste/_sogs pa zhes bya ba ni mche ba rnam par gtsigs pa la
[\[278b.6\]]sogs pa'i dpa' bo thams cad do/_/bde ba'i gzugs zhes bya ba ni rang rang gi khams rnams kyi bde ba byung ba'i dus rnams su re re gtso bo zhes bya ba ste de bzhin du bshad do/_/mkha' 'gro chen po zhes bya ba ni 'od gsal ba'i gzugs kyi bdag nyid can te mkha'
[\[278b.7\]]'gro ma dang bcas zhes bya ba ni rang bzhin nyid kyi ngo bo nyid kyi phyir ro/_/da ni mdor bsdus pa'i yi ge lnga bcu rnams kyi a'i yi ge la sogs pa'i rig pa ston pa'i gru gsum pa'i dbus su A li kA li'i gzugs can gzhag ste/_de bzhin du dbyangs bcu drug gi khams
[\[279a\]]
[\[279a.1\]]kyi gzugs rnams su lus la stong pa nyid kyi rnam par gzhag par shes par bya'o/_/de bzhin du dang po ka'i yi ge nas ma'i yi ge'i bar du de kho na nyid nyi shu rtsa lnga las kyi tshogs rnams dang dbyangs rnams kyis kyang ngo /_/ya'i yi ge la sogs pa gsung rab yan
[\[279a.2\]]lag dgu dbu ma'i chos kyi 'byung gnas su yi ge btub gsungs pa/_thams cad chos 'byung zhes bya ba la sogs pa ste/_thams cad ces bya ba ni rtsa thams cad kyi dbus su a wa d+hU tI'i de chos kyi 'byung gnas te de ni sna tshogs pa khams gsum gyi bdag nyid do/_/rnam par
[\[279a.3\]]shes pa'i gzugs can gyi lte bar gzhom du med pa hUM gi yi ge zhi ba dge ba ster ba po'o/_/chos thams cad gcig tu sdud pa ni yi ge oM mo/_/lhag ma de de bzhin no/_/dpa' bo zhes bya ba ni yi ge re re'o/_/'dod don thams cad sgrub pa po/_/zhes bya ba ni 'dod pa de
[\[279a.4\]]thams cad ni 'dod pa thams cad de a'i yi ge la sogs pa'i yi ge rnams 'chad par 'gyur bas yi ge re re'i rang rang gi rig pa'i bshad pas so/_/don gyi sgrub pa byed pa gsungs pa/_ye shes sogs zhes bya ba la sogs pa ste/_de ltar ye shes dang chos dang longs
[\[279a.5\]]spyod rdzogs pa dang sprul pa'i sku rnams so/_/'og dang steng zhes bya ba ni phyin ci log gis k+Sha'i yi ge la sogs pa mgo la a'i yi ge la sogs pa steng ste/_bdag nyid kyi a wa d+hU tI'i srog dang thur sel te yan lag thams cad dang 'khor lo bzhi la sogs par ro/_/der
[\[279a.6\]]gnas pa la 'gro ba dang 'ong ba dag gi rtag tu rab tu bsngags pas sgrub pa po rnams kyi dngos grub ster ba'o/_/gang gis dngos grub ster ba gsungs pa/_/lnga bcu zhes bya ba la sogs pa ste/_dbyangs dang gsal byed rnams kyi'o/_/des de nyid mkha' 'gro zhes bya ba ni
[\[279a.7\]]rdo rje mkha' 'gro ste mchog tu rmad du byung ba'o/_/sgra 'dis de ltar rgyud dang lung dang bstan bcos mang po rnams kyi brjod bya'o/_/sogs pa'i sgras mkha' 'gro rgya mtsho la sogs pa'i yi ge rnams la sogs pa yang zhes bya ba ste rtogs par sla'o/_/'dir a'i yi ge la
[\[279b\]]
[\[279b.1\]]sogs pa dbyangs kyi yi ge bcu drug rnams kyi rnam par 'gyur ba'i bsgom pa gsungs pa/_/a yi ge ces bya ba la sogs pa ste/_thig le bral zhes bya ba ni thig le'i sgras rdo rje pad+mar zhugs pa'i dus su byang chub kyi sems dang bral ba'i bde ba ste de'i phyir dmar po ste/_'dod chags chen po bshad do/_
[\[279b.2\]]phyi mo rnam par spangs zhes bya ba ni brjod par bya ba ma yin zhes bya bar dgongs so/_/'di ni stong pa nyid dang po'o/_/de bzhin du gnyis pa gsungs pa/_a yig thig le yang dag ldan/_/zhes bya ba ste/_steng nas rab tu 'bab pa'i byang chub kyi sa bon dang ldan pa ste 'dod chags chen po'o/_/de'i phyir
[\[279b.3\]]rigs mtshan can no/_/de ltar A'i yi ge dang I'i yi ge khrag ste/_gang gi phyir bde ba rab tu 'bebs pa'o/_/lnga pa lha rdzas su shes par bya ba ni gang gi phyir bzhi pa 'das pa ste/_u yig dbang po'i gzhu dang mnyam/_/zhes bya ba ni 'dis lus 'jam pa'i rdo rjer bshad do/_/khams thams cad
[\[279b.4\]]gsal ba stong pa nyid ces bya ba'i don to/_/U'i yi ge drug pa de bzhin zhes bya ba ni rdo rje sems dpa'i gzugs so/_/klog gnyis zhes bya ba ni me 'phro ba bzhin te gnyis zhes bya ba ni nye bar mtshon pa tsam ste/_'on kyang 'phro ba de dag 'dra bar chos thams cad bde ba'i gnas su spro bar bya'o zhes
[\[279b.5\]]bya'o/_/re'i yi ge du ba'i mdog_/ces bya ba ni sprin dang 'dra ba dri ma med pa'i nam mkha' las byung ngo /_/de nyid thim nas 'gro ba'o/_/de nas phra mo lus spangs pa/_/zhes bya ba ni tshogs pa nyid dang gcig dang du ma'i nyid kyang ngo /_/lus rnams sangs rgyas rnams kyi gzugs/_/zhes bya ba ste/_sems
[\[279b.6\]]kyi bag chags dang bral ba'o zhes bya bar dgongs pa'i don to/_/re'i yi ge mun pa'i gzugs/_/zhes bya ba ni nam mkha'i gzugs can gyi sems 'od gsal ba'i rnam pa de yis bsam du med pa'i gzugs kyi stong pa nyid do/_/l-i ni bya rog gshog pa 'dra/_/zhes bya ba ni kha dog nag po chos kyi
[\[279b.7\]]sku'i gzugs sems byang chub kyi sems kyi dbus su zhugs pa'o/_/de ltar l-i'i yi ge mtshal gyi mdog ni mngal du rang byung du lhan cig gcig pur byung ngo /_/e yig dmar zhing dkar ba zhes bya ba ni mngal las 'thon pa'i dus su gang byis pa'i sems gsal ba dang mi gsal ba'i stong pa
[\[280a\]]
[\[280a.1\]]nyid de de nyid de skad ces bya'o/_/ai sin d+hUr dmar po'i mdog_/ces bya ba ni 'dis rang nyid bla na med par byang chub sems dpa' rnams kyi snying rje dang bde ba mthong pa'o/_/o'i yi ge nyi ma'i gzugs/_/zhes bya ba ni rdo rje nyi ma'i gzugs dngos po ma lus pa dang ma rig pa la sogs pa za ba'o/_
[\[280a.2\]]stong phrag 'od zer 'bar zhes bya ba ni ye shes kyi me can no/_/au yi yi ge rgyun du 'bar/_/zhes bya ba ni dbang po thams cad bde ba la gnas pa'i nyi ma bye ba'i 'od dang mnyam pa'o/_/'dis lhan cig skyes pa'i mchog gi mtha' gsungs so/_/mdor bsdus pas oM gyi yi ge'i gsungs pa/_zla ba phye ba
[\[280a.3\]]zhes bya ba ni bcu drug gi cha dpral ba'i dbus su yongs su gnas so/_/thig le zhes bya ba ni lte ba'i dbus su ste de dag gi dbus su yi ge a sngon du bshad pa'i mtshan nyid can ye shes kyi snal ma zhes bya ba'i don to/_/de bzhin du zla ba gnyis ni ra'i yi ge gnyis te g.yon pa dang g.yas pa dag tu yang
[\[280a.4\]]mgal me'i 'khor lo bzhin no/_/de'i phyir na tsheg drag go/_/mdor na aH yi ge rgyal po ste de de bzhin du bshad do/_/lhag ma ji lta ba bzhin no/_/da ni 'di rnams kyi las rnams kyi sngon du gsungs pa'i yi ge rnams kyis phyi nang gi bdag nyid kyi las rnams gsungs pa/_myos zhes bya ba la
[\[280a.5\]]sogs pa ste/_myos pa ni mchog tu bde bas so/_/'chal ba ni rdo rje dang pad+ma'i bar du 'gro ba spangs pa'o/_/rmongs pa ni brjod pa dang rjod par byed pa po dang bral ba'o/_/sems dang bral ba ni rang dang gzhan du yongs su rig pa dang bral ba'o/_/thog ma'i stong pa'o zhes bya ba ni bcu drug rnams kyi
[\[280a.6\]]thog ma'i a'i yi ge'o/_/de ltar zhes bya ba ni gnyis pa A'i yi ge'i gsungs pa/_gti mug ces bya ba la sogs pa ste steng du 'gro bar 'gyur bas mi 'dor ba'o/_/bral bar gnas zhes bya ba ni dkar po'i phyogs kyi zla ba 'phel ba bzhin du ste nges pa'o/_/khros pa zhes bya ba ni chu'i rlabs
[\[280a.7\]]lta bu'i byang chub kyi rlabs so/_/dbang zhes bya ba ni chad pa med pa'i rgyun gyi sems rgya mtsho dang 'dra ba'o/_/de ltar myur du thams cad ster ba'o/_/phyi rol du yang gang bsams pa de dbang du byed do/_/de ltar A'i yi ge'i'o/_/I'i yi ge'i gsungs pa/_bsam pa zhes bya ba la sogs pa ste/_'dod
[\[280b\]]
[\[280b.1\]]chags chen po'i ye shes kyi rdzas kyi go 'phang la brten na de'i bsam pa dang bral ba ste/_rang bzhin gyis rnam par rtog pa med pa'o/_/myos pa zhes bya ba'i don ni song ngo /_/gsal ba zhes bya ba ni mngon sum du nyams su myong bar gyur pa'o/_/bzhi pa I'i yi ge gsungs pa/_de zhes bya ba la sogs pa ste/_
[\[280b.2\]]rmongs pa'i don ni song zin no/_/dbang du 'gro bas ni ye shes dus thams cad du'o/_/de'i phyir stong pa nyid kyi las bsgoms pa zhes bya ba'i tshig gis so/_/phyi rol du yang de nyid do/_/lnga pa u'i yi ge'i gsungs pa/_de zhes bya ba la sogs pa ste lus kyi brlan pa dang sems dang bral ba zhes bya ba ni
[\[280b.3\]]khams thams cad la bdud rtsis gtor bas brlan pa lta bu'i lus kyi bdud rtsi'i dri'o/_/bsam pa dang bral ba'i rang bzhin gyi sems rab tu gnas te chos nyid kyi sems sdang ba dang bral ba'o/_/u'i yi ge'i gsungs pa/_dbang zhes bya ba la sogs pas ye shes dbang du song ngo /_/shes bya 'gugs
[\[280b.4\]]pa'o/_/bdun pa ri'i yi ge gsungs pa/_bskrad pa zhes bya ba la sogs pa ste/_zhu ba'i las zhes bya ba ni byang chub kyi sems kyi las kyis te/_de rnam pa bdun du 'dod de pags pa la sogs pa'i khams bdun zhu bas so/_/de bzhin du brgyad pa'i ri'i yi ge'i gsungs pa/_sa zhes bya ba la
[\[280b.5\]]sogs pa ste/_sa yi zil gnon bzung bar 'gyur/_/zhes bya ba ni sngon du bshad pa'i khams bdun zhu ba dang bral ba rnams kyi dang rlung gi rnam par shes pa'i rang bzhin gyi lus rten gyi gzugs so/_/sa gzhi kha dog dang bral ba'o/_/nyams pa'i gzugs zhes bya ba'o/_/slar 'gro ba med
[\[280b.6\]]pa'o/_/phyir mi ldog par ston pa'o/_/nam yang zhes bya ba ni skye ba'i bye brag gzhan du yang ngo /_/l-i'i yi ge gsungs pa/_sdang ba zhes bya ba la sogs pa ste/_'khor ba'i 'khor lo la gnas par 'gyur ba la zhe sdang bas sdang ba'o/_/'jig rten gyi bya ba thams cad la smod pa ste spros pa med
[\[280b.7\]]pa nyid kyis so/_/lI'i yi ge gsungs pa/_mthun pa med ces bya ba la sogs pa ste gcig tu na bya ba thams cad las smos pa spros pa med pa nyid ma yin te de la mthun pa med de bdag dang bdag dang bdag gi ba la sogs pa'i 'jig rten gyi dngos po las skad cig gnas pa spangs pa ste thog ma nas skye ba med pas
[\[281a\]]
[\[281a.1\]]e'i yi ge gsungs pa yid ces bya ba la sogs pa ste/_yid las byung ba de yid dge ba dang mi dge ba'i las med do/_/de rnams las thams cad kyi 'jig rten gsum na gang srid pa'i mi la sogs par skye ba de rnams su 'jig rten du bde ba rang gi kha yis drangs nas rang byin gyis
[\[281a.2\]]brlabs pa rang bzhin med pa'i gzugs kyi sbyor ba'i bdag nyid kyis so/_/de'i man ngag gsungs pa/_dbugs med ri mo gzhan yid du/_/zhes bya ba dbugs rgyu ba med pa bum pa can gyi sbyor bas so/_/ri mo a wa d+hU tI der gzhan de'i yi ge byang chub kyi sems kyi sa bon steng du rab 'bab pa'o/_/
[\[281a.3\]]'dis mchog tu zag pa med pa'i stong pa nyid gsungs pa'o/_/'di nyid kyi don e'i yi ges gsal bar byed pa gsungs pa'o/_/phyi mo zhes bya ba la sogs pas de'i phyi mo zhes bya ba ni sa bon gyi yi ge'o/_/de nyid yal ga ste hUM gi yi ge'i bdag nyid can des bya ba ste phyi mo'i gnas rang gi
[\[281a.4\]]sems dam tshig gi dbang phyug gi stong pa nyid kyis lhan cig skyes pa la snyoms par zhugs pa'o/_/des yang ring po ai'i yi ge'o/_/mnyam pa'i rigs las zhes bya ba ni nges pa'o/_/slar yang o'i yi ge'i gsungs pa/_phyag rgyu chen po zhes bya ba la sogs pa ste/_gnyis ka stong pa
[\[281a.5\]]mchog tu zag pa med ces bya ba ni e'i yi ge dang e'i yi ge de dag gis bshad pa'i rang bzhin gyis phyag rgya chen po 'grub ces bya ba gcig tu 'grub pa'o/_/de'i phyir gsungs pa/_sangs rgyas ri mo zhes bya ba la sogs pa ste/_rtsa'i 'khor lo thams cad du a wa d+hU tI thams cad 'gro ba
[\[281a.6\]]'og dang steng du de de bzhin no/_/A li zhes bya ba ni 'og tu 'bab pa'o/_/kA li zhes bya ba ni steng du 'gro ba'o/_/mdor byas shing bsdus pas bcud len sgrub pa ste/_khams rnam par bzung bas lus kyi khams kyis thams cad zhu ba'i gzugs kyis bcud len du 'gyur ro/_/de ltar
[\[281a.7\]]bdud rtsi rdo rje sems dpa' la sogs pa'i lha rnams la thig le'i gzugs khams med pa ste/_tshim par bya ba ste nam mkha' la thim pa'i don to/_/de'i 'og ces bya ba la sogs pas o'i yi ge'i gsungs pa/_de'i zhes bya ba ni rnal 'byor pas 'og gi gnas pa las
[\[281b\]]
[\[281b.1\]]gzhan no/_/'dir 'og gi sgras sngon gyi rang bzhin gyi rang gi sems las byung ba nam mkha'i bdag nyid can kyang ngo /_/de yang gzhan du yi ge thams cad gzhug par bya'o zhes bya ba ste mchog tu zag pa med pa'i 'od gsal ba'i khar rab tu 'jug pa yod pas de ltar bskrun pa ste de de bzhin du bshad do/_/
[\[281b.2\]]snang ba yang dag par 'ong ba zhes bya ba ni thams cad kyi rang bzhin 'od gsal ba nyid 'gyur ro/_/slar yang aM gi yi ge gsungs pa/_rjes kyi dbyangs zhes bya ba la sogs pa ste/_slar yang 'od gsal ba las langs pa'i sems rjes kyi dbyangs kyi gzugs stong pa nyid kyi thig le'i rang
[\[281b.3\]]bzhin du nges pa'o/_/thams cad du nye bar spyod cing 'byin cing sdud pa'o/_/aH'i yi ge'i gsungs pa/_zla ba zhes bya ba la sogs pa ste 'og dang steng du zla ba gnyis ni rdo rje'i nor bu dang spyi gtsug tu ste/_ji srid sems kyi thig le gnyis gcig tu gang 'dzom pa ste mnyam pa'i sbyor ba des
[\[281b.4\]]gsungs pa'i phyag rgya chen po mchog tu zag pa med par mngon par brjod pas so/_/de ltar zhes bya ba la sogs pas so/_/las zhes bya ba ni phyi dang nang gi bdag nyid can du bya'o/_/slar yang zhes bya ba la sogs pa a'i yi ge la sogs pa dbyangs bcu drug rnams stong pa nyid kyi gzugs
[\[281b.5\]]su rkang pa la sogs par sbyar zhing dgod pa gsungs so/_/lus la zhes bya ba ni rim pa ji lta bas go bar bya ste nges pa'o/_/da ni ka'i yi ge la sogs pa nas ma'i yi ge'i bar du nyi shu rtsa lnga'i de kho na nyid kyi dbye bas las rnams gsungs pa slar yang re re'i zhes bya ba la sogs pa ste/_nang
[\[281b.6\]]du rgyun du bsgom par bya/_/zhes bya ba ni mgo bo pul+lI ra la sogs pa nas pus mo'i bar du nyi shu rtsa bzhi dang yan lag thams cad de nyi shu rtsa lnga'o/_/stong pa nyid de kho na nyid rig byed pa zhes bya ba ni rang gi sems kyi kun du spyod par mgo bo la sogs pa'i dbus mar rab tu zhugs par stong pa
[\[281b.7\]]nyid mkhas pa rnams kyis mtshon par bya'o/_/de ltar byas pas ka'i yi ge la sogs pa de bzhin du bshad do/_/de ltar de rnams kyi de kho na nyid gsungs pa/_bdag ces bya ba la sogs pa ste/_mgo bor ka'i yi ge'i bdag nyid kyi de kho na nyid do/_/kha'i yi ge dkyil 'khor
[\[282a\]]
[\[282a.1\]]gyi de kho na nyid spyi gtsug tu'o/_/ga'i yi ge lus kyi de kho na nyid rna ba g.yas par ro/_/g+ha'i yi ge lha'i de kho na nyid rgyab kyi rgal tshigs su'o/_/nga'i yi ge bla ma'i de kho na nyid rna ba g.yon par ro/_/tsa'i yi ge sngags kyi de kho na nyid mig tu'o/_/tsha'i yi ge rnam par shes pa'i de kho
[\[282a.2\]]na nyid smin ma'i dbus su'o/_/dza'i yi ge ye shes kyi de kho na nyid dpung pa'i rtsa bar ro/_/dz+ha'i yi ge dus kyi de kho na nyid mchan khung dag tu'o/_/nya'i yi ge rgyu'i de kho na nyid mgrin par ro/_/yi ge Ta 'bras bu'i de kho na nyid snying gar ro/_/yi ge tha 'bigs pa po'i de kho na nyid khar ro/_/yi ge
[\[282a.3\]]Da bcud len gyi de kho na nyid sna'i rtse mor ro/_/yi ge D+ha zhi ba la sogs pa'i las kyi de kho na nyid nu ma zung la'o/_/yi ge Na gtor ma'i de kho na nyid lte bar ro/_/yi ge ta sbyin sreg gi de kho na nyid mdoms su'o/_/yi ge tha phyag rgya'i de kho na nyid mtshan ma la'o/_/yi ge da dbang po'i de kho na
[\[282a.4\]]nyid bshang bar ro/_/yi ge d+ha dbu ma'i de kho na nyid brla dag la'o/_/yi ge na sgyu ma'i de kho na nyid byin pa dag la'o/_/yi ge pa chos thams cad mngon par mtshams sbyor ba'i de kho na nyid rkang pa'i bol dag la'o/_/yi ge pha rigs kyi rim pa la sogs pa'i de kho na nyid sor mo rnams la'o/_/yi ge
[\[282a.5\]]ba rus kyi de kho na nyid mthe bo dag la'o/_/yi ge b+ha lung rjes su rig pa'i de kho na nyid pus mo gnyis dag la'o/_/yi ge ma mig 'phrul gyi de kho na nyid lus thams cad la'o/_/de kho na nyi shu rtsa lnga po 'di yang phyin ci log tu lA ma'i mtshan nyid kyi le'ur gsungs so/_/de yis de ltar de kho
[\[282a.6\]]na nyid shes rab chen pos shes par bya ba ste/_las mdzes pa zhes bya ba ni bshad pa rnams so/_/rang bzhin brjod pa'i las zhes bya ba ni/_bshad pa'i gnas rnams su bsgrub pas brjod pa tsam gyis las sgrub par byed do/_/yi ge de rnams kyi kha dog dus kyi me zhes bya ba ni/_bskal
[\[282a.7\]]pa bsreg pa'i dus kyi me'i kha dog ste/_'dir yang de de bzhin du bshad do/_/'dir las rnams gsungs pa/_dbang la sogs pa zhes bya ba la sogs pas te/_zhi ba dang /_rgyas pa dang /_rengs pa dang /_gsad pa'o/_/lnga lnga zhes bya ba ni/_ji srid nyi shu rtsa lnga'i bar te re re la lnga lngar
[\[282b\]]
[\[282b.1\]]'gyur bas so/_/de yang dbang po lnga dang /_phung po dang /_khams lnga dang /_yul lnga dang /_las kyi dbang po lnga rnams so/_/de ltar dmar po zhes bya ba ni/_dbang po lnga dbang du byed pa'o/_/nag po zhes bya ba ni yul lnga gsod pa'o/_/dkar po zhes bya ba ni/_phung po lnga rnams kyi zhi bar byed
[\[282b.2\]]pa'o/_/ser po zhes bya ba ni/_khams lnga rnams kyi rgyas par byed pa'o/_/ljang gu zhes bya ba ni/_las kyi dbang po lnga rnams kyi las thams cad nyid byed do/_/de rnams kyi yon tan gyis de kho na nyid kyi yon tan du 'gro bas na dang /_khams kyi las kyi yon tan rnams kyis yon tan nyi shu
[\[282b.3\]]rtsa lnga'i bdag nyid kyi de kho na nyid ni sngon du bshad pa'o/_/des slar yang sgrub po'i bsgrub bya 'dod pa zhes bya ba ste/_'jig rten pa dang /_'jig rten las 'das pa'i yang sgrub par byed do zhes bya bar dgongs pa'i don to/_/da ni ya'i yi ge la sogs pa dgu'i las rgyud thams
[\[282b.4\]]cad du bstan par bzhed pa gsungs pa/_ka yig la sogs zhes bya ba la sogs pas phung po dang khams ka'i yi ge rnams te/_sngon du bshad pa'i yi ge'i rnam 'gyur gyis so/_/yan lag dgu brjod pa po zhes bya ba'i mdo dang /_dbyangs dang /_lung bstan pa dang /_tshigs su
[\[282b.5\]]bcad pa dang /_ched du brjod pa dang /_gleng gzhi dang /_skyes pa'i rabs dang /_sdeb sbyor dang /_shin tu rgyas pa dang /_chos rmad du byung ba nye bar ston pa'o/_/de ltar dgu dgu zhes bya ba ni/_las brgyad cu rtsa gcig rnams so/_/de yang 'dus pa la sogs par ji ltar rjes su gsal bar
[\[282b.6\]]go bar bya'o/_/le'u rnams su ji lta'i rim pa zhes bya ba ni/_a'i yi ge la sogs pa nas/_yi ge k+Sha'i mtha' rnams kyi sbyar bar bya ste/_re re'i le'u re rer ro/_/ji srid le'u lnga bcu'i bar du'o/_/de ltar slar yang rgyud thams cad kyi yi ge le'u gang las byung ba de gsungs pa/_
[\[282b.7\]]sbyar bar bya'o zhes bya ba la sogs pa ste/_de kho na nyid dang ldan pa zhes bya ba ni/_de kho na nyid kyi yongs su bsgom pas gnyis su med pa'i rnam pa dang ldan pa'o/_/sdom pa rgya mtsho mkha' 'gro skyes/_/zhes bya ba ni/_de ltar ting nge 'dzin gnyis dmigs pa de'i dbus las 'byung ba
[\[283a\]]
[\[283a.1\]]zhes bya ba ni des de ltar 'di rnams kyi sgrub thabs gsungs pa/_nam mkha' las byung rgyu mtshan can/_/bdud rtsi sku la phyag 'tshal lo/_/sman rnams rgyun du yod pa ste/_/dngos grub yang dag rgyun du ba/_/mkha' 'gro rgya mtsho'i sku chen po/_/sangs rgyas gzugs kyi rgyu can
[\[283a.2\]]te/_/bde mchog la sogs pa'i ming can/_/de dag la rtag bdag phyag 'tshal/_/da ni sgrub thabs la 'jug par bya'o/_/sgrub thabs zhes bya ba la sogs pas so/_/nam mkha' dang mnyam pa'i nang du zhes bya ba ni nam mkha' dang mnyam pa'i rgyud du ji ltar bshad pa de 'dir yang 'jug
[\[283a.3\]]par mdzad pa'o/_/'dir sngon du le'u bcwo lnga par bshad pa'i rim pas ting nge 'dzin dmigs te khang pa brtsegs pa la sogs pa rdzogs par byas nas de'i dbus su pad+ma 'dab ma brgyad pa la de'i lte bar hUM gi yi ge ye shes kyi sa bon bsams nas des kyang sangs rgyas kyi gzugs
[\[283a.4\]]ji ltar gsal ba ste rang gi bdag nyid phyag gnyis pa zhal gcig pa rdo rje skyil mo krung gis legs par bzhugs pa de'i mdog ni dkar po la sogs pa'i gzugs zhi ba la sogs pa rang gi 'dod pas so/_/de'i shar gyi 'dab mar sku'i rgya mtsho sku mdog dkar po'o/_/byang du ser sna
[\[283a.5\]]rgya mtsho sku mdog ljang gu'o/_/nub tu 'dod chags rgya mtsho sku mdog dmar po'o/_/lhor phrag dog rgya mtsho sku mdog ser po ste/_phyogs bzhir rnam par bsgoms nas 'dir 'khrugs pas grwa bzhi rnams kyi pad+ma'i 'dab ma la thob pa bzhi ste/_rgya mtsho bzhi'i gzugs zhes bya ba ni
[\[283a.6\]]bi mu shu ra'i bdud rtsi rnams so/_/kun du 'gro zhes bya ba ni bsam gtan gyi sbyor bas dngos po thams cad lus kyi khams rnams kyi nang du gyur par bya'o/_/'di ni bde ba chen po'i 'khor lo'o/_/de'i phyi rol du thugs kyi 'khor lo gsungs pa/_rnal 'byor pa zhes bya ba la
[\[283a.7\]]sogs pa ste/_de'i shar gyi rtsibs la rdo rje rgya mtsho'o/_/byang du rin chen rgya mtsho'o/_/nub tu pad+ma rgya mtsho'o/_/lhor sna tshogs rgya mtsho ste g.yon skor ro/_/slar yang grwa bzhir g.yas skor du me la sogs pa'i gsungs pa mer rnal 'byor rgya mtsho'o/_/bden bral du ye shes rgya
[\[283b\]]
[\[283b.1\]]mtsho'o/_/de kho na nyid rgya mtsho rlung du'o/_/dbang ldan du thar ba rgya mtsho'o/_/de ltar gzugs la sogs pa brgyad rim pa ji ltar shes par bya ste/_/de nyid bshad pa thugs kyi 'khor lo'i phyi rol du gsung gi 'khor lo rtsibs brgyad pa'o/_/de la shar gyi rtsibs su gzugs kyi rgya mtsho'o/_/byang du
[\[283b.2\]]sgra'i rgya mtsho'o/_/nub tu dri'i rgya mtsho'o/_/lhor ro'i rgya mtsho'o/_/me la sogs pa'i grwa bzhi g.yas kyi rim pa ji lta ba bzhin reg bya rgya mtsho dang chos rgya mtsho dang yid rgya mtsho dang thugs rgya mtsho'o/_/slar yang de'i phyi rol du sku'i 'khor lo rtsibs brgyad pa de'i shar gyi rtsibs la sa gzhi
[\[283b.3\]]rgya mtsho'o/_/byang du nam mkha' rgya mtsho'o/_/nub tu lce rgya mtsho'o/_/lhor rna ba rgya mtsho'o/_/ni'i yi ges yang me la sogs pa'i grwar sgrib pa thams cad rnam par sel ba'i rgya mtsho dang /_bzang po rgya mtsho dang /_ye shes rgya mtsho dang /_shes bya rgya mtsho rnams so/_/de bzhin du shar
[\[283b.4\]]la sogs pa'i sgo rnams su g.yon skor gyis gsungs pa de la shar gyi sgor glang po che rgya mtsho dang /_byang du rta rgya mtsho dang /_nub tu seng ge rgya mtsho dang /_lhor ma he rgya mtsho'o/_/slar yang me la sogs pa'i grwa bzhi rnams su sgyu ma rgya mtsho dang /_bden bral du rmi lam rgya mtsho
[\[283b.5\]]dang /_rlung du gsal snang rgya mtsho dang /_dbang ldan du snang ba rgya mtsho'o/_/de ltar 'khor lo gsum gyi rnal 'byor ma rnams kyi kha dog 'khor lo gsum ji lta ba zhes bya ba ste gnag pa dang dmar ba dang dkar ba'i mdog can ma thugs kyi 'khor lo la sogs pa'o/_/yang na
[\[283b.6\]]de bzhin gshegs pa rnams kyi kha dog ste/_spyan ma la sogs pa'am gzugs rdo rje ma la sogs pa'i'o/_/sgo skyong ma rnams sku rgya mtsho la sogs pa bzhin no/_/grwa la gnas ma rnams kha dog gnyis gnyis ma rnams so/_/dkyil 'khor de yir shis par bya ba ni sngon du
[\[283b.7\]]bshad pa'i mtshan nyid rnams dang ldan pa'o/_/sangs rgyas gzugs ni zhal nas zhes bya ba ni snying ga nas 'ongs nas kha'i sgo nas nges par 'thon pa ye shes kyi bdag nyid las skyes pa'o/_/pad+ma'i yu ba zhes bya ba ni 'od kyi rang bzhin no/_/de'i phyir zhi ba la sogs pa rnams
[\[284a\]]
[\[284a.1\]]kyis dkar po la sogs pa'o/_/'bar ba chen po zhes bya ba ni 'od gsal ba'i rnam pa'o/_/'dab ma stong phrag can ma zhes bya ba ni lte ba dang ge sar gyi bdag nyid can no/_/der ye shes kyi rnam pa las yang rdo rje'i ra ba la sogs pa rnams kyis bsam par bya'o
[\[284a.2\]]zhes bya ba ni nges pa'o/_/de'i dbus su zhes bya ba ni pad+ma'i lte ba'i dbus su mkha' 'gro rgya mtsho'i 'bar ba chen po zhes bya ba ni bde mchog de nyid mkha' 'gro rgya mtsho zhes bya ste/_'jig rten dang 'jig rten las 'das pa'i bya ba thams cad sdom pa nyid pas bde mchog mkha' 'gro rgya mtsho'o/_/phyag
[\[284a.3\]]stong zhes bya ba la sogs pa rtogs par sla'o/_/sngags kyi yi ge'i ming dang gzugs rnams gsungs pa/_a i u r-i l-i e o aM aH/_ha ya ra la wa zhes bya ba ni thung ngu'o/_/A I U r-I l-I ai au AM AH hA yA rA lA wA zhes bya ba ni ring po'o/_/a pha i tsa ri Ta/_u wa l-i la/_e a ya/_ri a
[\[284a.4\]]ra/_l-i a la/_a ko ba ha/_sha ShaN+Tha sa ha zhes bya ba ni yon tan no/_/AM I r-IM ai l-IM au aMHaHAHAMHmAMHhAMHyAMH rAMHwAMHlAMHzhes bya ba ni 'phar ma'o/_/ka kha ga g+ha nga tsa tsha dza dz+ha nya Ta Tha Da D+ha Na pa pha ba b+ha ma ta tha da d+ha na/_sha Sha sa ha k+Sha ya ra la wa a sha a Sha a tha a sa a ha a k+Sha zhes
[\[284a.5\]]bya'o/_/de ltar ka kA ki kI zhes bya ba la sogs pas yi ge thams cad dbyangs bcu gnyis rnams kyis dgang bar bya'o/_/slar yang ring po dang 'phel ba ni r+k+ka r+k+kA r+k+ki r+k+kI zhes bya ba la sogs pas so/_/'phar ma rnams bshad pa/_r+k+kaMHr+k+kAMHr+k+kiHr+k+kIHzhes bya ba la sogs pas kyang ste/_'on kyang 'di
[\[284a.6\]]rnams kyis ka'i yi ge la sogs pa nas ma'i yi ge'i bar du sde tshan lnga rnams la thung ngu dang ring po dang 'phar ma rnams bya'o/_/de ltar bdun cu rtsa lnga rnams kyis dgu brgya rnams so/_/a'i yi ge la sogs pa thung ngu dang ring po dang yon tan dang 'phar ba rnam gnyis kyang 'di rnams kyis ka'i
[\[284a.7\]]yi ge la sogs pa'i gsal byed rnams kyi brgya phrag gcig ste/_de ltar stong phrag tu 'gyur ba ni nges pa'o/_/de rnams kyis ka rdo rje ma zhes bya ba la sogs pa'i ming du shes par bya ste/_/khams kyi rkyen gyi yid kyis zhes bya ba ni yid kyi khams rnams stong phrag go/_/rags pa'i dus kyis
[\[284b\]]
[\[284b.1\]]dbye bas phra mo nyid du 'gyur ba'o/_/phrag gnyis zhes bya ba ni mkha' 'gro rgya mtsho dang sdom pa rgya mtsho ste thams cad kyis go bar bya'o/_/sangs rgyas thugs ka nas zhes bya ba la sogs pas spro zhing sdud pa ste 'og dang steng gi 'khor lo gnyis so/_/de bzhin du rgyud kyi rnal 'byor la
[\[284b.2\]]dmigs pas bdag nyid chen po brjod pa nye bar bstan to/_/gzhu byed ces bya ba la sogs pas sngon du bshad pa'i mche ba rnam par gtsigs pa'i ming gi yi ge rnams kyis sbyor ba bstan pas 'di nyid kyi dkyil 'khor gyi 'khor lo sngon du bshad pa'i rim pas kun spyod pa la sogs
[\[284b.3\]]pa bsgom par bya'o/_/de bzhin du mche ba rnam par gtsigs pa'i mche ba gnyis kyi sgrub thabs gnyis su a wa d+hU tI'i 'og dang steng du snying ga las bstan pa'o/_/yang dag pa'i ting nge 'dzin rdo rje'i zhes bya ba ni bco lnga par rab tu bshad pas so/_/slar yang dag go zhes bya ba la sogs
[\[284b.4\]]pas rdo rje phag mo'i dri ba'o/_/lha mo nyon cig bya ba la sogs pas bcom ldan 'das kyi lan te/_rnam shes thams cad sgyu ma de/_/zhes bya ba ni sgyu ma'i rang bzhin rnams su 'byung bas so/_/gzhan thams cad rtogs par sla'o/_/'di ni dpal mkha' 'gro rgya mtsho thams cad gsang ba'i le'u
[\[284b.5\]]lnga bcu par gzhu 'gengs pa'i rim pas mche ba rnam par gtsigs pa'i ming gi yi ge'i sbyor ba dang de bzhin du a'i yi ge la sogs pa'i yi ge thams cad k+Sha'i yi ge'i mtha' rnams kyi stong pa nyid las kyi dbye ba la sogs pa bsgom pa dang de bzhin du mkha' 'gro rgya mtsho la sogs pa'i sgrub
[\[284b.6\]]thabs dang dkyil 'khor bsgom pa sna tshogs pa'i man ngag rgyas par bstan pa ste rab tu byed pa bzhi pa'i bshad pa'o//_//dang po lha dgrar phyag byas nas/_/bstan bcos nges par bshad bya ste/_/dbyangs dang ra si de bzhin zhag_/phyi dang nang gi bdag nyid du'o/_/da ni lha'i dgra'i
[\[284b.7\]]bshad pa gsungs pa/_/de nas lha mo zhes bya ba la sogs pa ste/_mchod pa zhes bya ba ni sngon du bshad pa'i rim pas bya ba'o/_/gsungs zhes bya ba la sogs pas rdo rje phag mos 'dri ba'o/_/sdom pa 'byung ba zhes bya ba ni sbyor ba ste/_gza' dang rgyu skar la sogs pa'i 'char ba'i dus kyi
[\[285a\]]
[\[285a.1\]]bdag po khyab bdag gsungs shig bdag gi the tshom sol cig pa'o/_/lha mo nyon zhes bya ba la sogs pas bcom ldan 'das kyis lan gsungs pa'o/_/'dir thog ma nyid du lha'i dgra'i ming gi yi ge'i sgo nas rnal 'byor la sogs par 'jug pa gsungs te/_bde
[\[285a.2\]]ba'i rang bzhin zhes bya ba la sogs pa ste/_su'i yi ge'i don gyis so/_/rtsa byang chub kyi sems kyi cha shas can zhes bya ba ni yid bzang ma dbus ma byang chub kyi sems kyi rigs can ma ste/_byang chub kyi rang bzhin de 'bab pas na'o/_/de zhes bya ba ni de de bzhin du bshad do/_/gang du sdom
[\[285a.3\]]pa'i sgras bshad pa gsungs pa 'dod chags 'dod chags med ces bya ba la sogs pa ste rA'i yi ge'i don to/_/de ltar 'dod chags ni mchog tu bde ba chen po'i byang chub kyi sems kun nas skye 'gro'i don byed pa po'o/_/'dod chags med ces bya ba ni rang bzhin gyis 'od gsal ba'i
[\[285a.4\]]rnam pa chos kyi dbyings kyi nang du son pas rnam par shes pa'i chos nyid brjod du med pa dang 'dres pa'i byang chub sems dpa' rnams kyi byang chub bo/_/de'i phyir na sdom pa ste rnam par rtog pa thams cad dang bral ba skye 'gro'i gzugs can dang de'i rang bzhin zhes bya bar dgongs so/_/
[\[285a.5\]]de nyid kyis zhes bya ba ni skye 'gro'i gzugs kyis te chos thams cad kyi sdom pa'o/_/sngon gyi spyod pas zhes bya ba ni bshad pa'i sna tshogs pa'i sbyor ba rnams su'o/_/de ltar bsdams pas gang du 'gro ba gsungs pa/_nam mkhar 'gro zhes bya ba la sogs pa ste/_bai yi ge'i don to/_/
[\[285a.6\]]nam mkhar 'gro zhes bya ba na nam mkha' la 'gro zhing sdod pa ste sku gsum rnams yang dag par bzhugs pa'o/_/gnas der gnas pas chos zhes bya ba la sogs pas de'i rang bzhin du ste de de bzhin du bshad do/_/der de ltar 'gro bar gyur pa zhes bya ba la sogs pas r-i'i yi
[\[285a.7\]]ge'i don gyis de 'gro bas na 'gro ba ste de'i chos rnams kyi gang gi tshe sems rdzu 'phrul gyi gzugs kyi dbus su rang nyid kyis thim pa ste 'dis lhan cig skyes zhes bya ba dang byang chub dang ldan pa'i bar du don gsal ba'o/_/de'i yang na'i yi ge'i don gyis gsal bar gsungs pa/
[\[285b\]]
[\[285b.1\]]ting nge 'dzin min zhes bya ba la sogs pa ste/_srid gsum gang gi thim pa zhes bya ba ni dpe'i ming lhan cig skyes pa de thob pas na de'i ting nge 'dzin gyi skad cig ste dus mi shes pas dbye ba med pa'o/_/de ltar yin yang de nyid dus te byang chub sems dpa' la sogs pa 'khor bar bsod nams dang
[\[285b.2\]]ye shes kyi tshogs dag gis 'byung ba'i mtshan nyid du shes par bya'o/_/de ltar skye ba dang thim pa'i dbye bas sdom pa 'dod pa'i don thams cad ster ba po ste/_lus can gzhan rnams kyi min pa ni rnal 'byor pa rnams kyi zhes bya bar dgongs so/_/de yang de ltar zhes bya ba la sogs pas de de bzhin
[\[285b.3\]]du bshad do/_/slar yang rnam pa sna tshogs pa rnams kyi phyi rol du bsdams pas nang gi bdag nyid rnams su sdom pa 'byung ba dbyangs dang zhag la sogs pa bstan par bzhed nas gsungs pa/_nang bdag nyid du dbyangs zhes bya ba la sogs pas de dngos po ma lus pa bsdams pas bde
[\[285b.4\]]ba chen po rnams su de 'char ba ni slar yang sdom pa 'char ba'o/_/des zhes bya ba ni de'i phyir rab tu ma chad pa'o/_/ci de'i mdor bstan du gsungs pa/_mtshan nyid ces bya ba la sogs pa ste/_dbyangs dang gsal byed thams cad phan tshun phyi mo la sogs pa dang ldan pa rnams kyis so/_/ci
[\[285b.5\]]ste A li kA li la sogs pa sde tshan zhes bya ba ni sde tshan brgyad kyis so/_/sogs pa'i sgras nga nya Na na ma la sogs pa lugs las bzlog pas so/_/'dis sems can thams cad kyi ming gi yi ge dang po rnams des gsungs pa/_nyi ma zhes bya ba la sogs pa ste yi ge zhes bya ba ni
[\[285b.6\]]yongs su sbyor ba'i yi ge rnams nyis 'gyur ro/_/cha shas zhes bya ba ni dbyangs dang phyi mo ste de rnams kyi gang na gang gi lha sbyin la sogs pa'i ming gi yi ges rab tu bshad pa rnams de nyid de dang de'i rigs te rgyu skar la sogs par shes par bya'o/_/ang ka yang sems can yang dag
[\[285b.7\]]ldan/_/zhes bya ba ni sems can thams cad kyi mtshan ma ste/_mtshan nyid du yang shes par bya'o/_/de ltar mtha' yas zhes bya ba la sogs pas mdor byas nas gsungs pa de yang dgu po dgu ste/_'dir a'i yi ge dang klu mtha' yas dang nyi ma dang mkha' 'gro ma dang tshangs
[\[286a\]]
[\[286a.1\]]pa mo dang tshes gcig dang gzugs dang mig gi rnam par shes pa dang snying stobs kyi yon tan rnams so/_/de bzhin du a ka tsa Ta pa ya sha rnams so/_/nor rgyas 'jog po de bzhin du/_/stobs kyi rgyu dang dung skyong dang /_/pad+ma pad+ma chen po dang /_/hu lu hu lu rgyal
[\[286a.2\]]de bzhin/_/zla ba mig dmar gza' lhag dang /_/phur bu pa sangs spen pa dang /_/rA hu de bzhin 'dir brjod do/_/lA ma dum skyes gzugs can ma/_/gshin rje ma dang rmongs byed ma/_/bskyod ma skrag ma gtum mo'o/_/dbang phyug ma dang gzhon nu ma/_/khyab 'jug phag mo dbang mo
[\[286a.3\]]dang /_/gtum mo de bzhin dpal chen mo/_/'jigs byed ma ste dgu dran bya/_/gnyis pa gsum pa bzhi pa dang /_/lnga pa drug pa de bzhin te/_/bdun pa brgyad pa de bzhin pa'i/_/tshes rnams 'dir ni sbyar bar bya/_/sgra dang dri dang ro dang reg_/chos yid blo dang nga rgyal lo/_/rna
[\[286a.4\]]ba sna dang lce dang lus/_/yid dang nyon mongs can de bzhin/_/kun gzhi ye shes rnam shes te/_/rnam pa dgu ru yongs su grags/_/zhi dang bde dang dga' ba dang /_/bsam gtan sbyin pa khro med dang /_/'tshe med dang ni mchog dang dbugs/_/yon tan rnam pa dgu ru grags/_/de
[\[286a.5\]]la sogs pa 'char ba ste/_/bskyed pa la sogs de bzhin no/_/bsam med sbyor bar shes bya ste/_/rnal 'byor rnams kyi ngag med bya/_/zhes so/_/de'i phyir de nyid rnal 'byor pa de'i sbyor ba las byung ba zhes bya ba ni ma dang pha bzhin rnal 'byor thams cad kyi ste 'dis mar de
[\[286a.6\]]bzhin du bshad do/_/'on kyang /_des mar yang dag brten/_/zhes bya ba ni a'i yi ge la sogs pa'i sde tshan brgyad rnams so/_/de ltar ci'i rgyur 'char zhe na/_de'i phyir gsungs pa/_srog ces bya ba la sogs pa ste/_'dir sna'i bu gar son pa rnams su kun du spyod pa
[\[286a.7\]]bltas pas srog gi rgyu ba rnams su 'char ba shes par bya ste/_phyi ma'i yi ge thams cad kyi'o/_/thog ma nyid du rtsa dgu rnams su 'gog par bya'o/_/de yang seng ge'i phyag rgya'i tshul gyi bar du'o/_/dgu po dgu'i yi ge rnams gsungs pa/_a A zhes bya ba la sogs pa ste
[\[286b\]]
[\[286b.1\]]dgu lnga bzhi bcu rtsa lnga'i bar du'o/_/de rnams kyis kyang a i u e o rim pa ji lta bar 'gyur te/_g.yon pa dang g.yas rnams su bzhi bzhi brgyad rnams kyi dkyil 'khor ro/_/thams cad du gnyis ka lngas lhag pa de bzhin no/_/nyi ma can de bzhin no zhes bya ba ni de ltar thams cad
[\[286b.2\]]re re la yang chu srang gi dbugs kyi dbus su 'gyur ro/_/des de ltar zhes bya ba la sogs pas g.yon pa dang g.yas par 'byin pa dang sdud pa rnams su 'pho ba rnams kyi rkang pa gsungs so/_/de'i phyir de rnams kyi yang /_/bcu gnyis de rnams sgyu ma che/_/zhes bya ba ste/_'pho ba
[\[286b.3\]]bcu gnyis sgyu ma chen mo ni bde ba ste rdo rje phag mo'o/_/'tsho ba'i gzugs kyi cha shas zhes bya ba ni byin gyis rlob pa po dbyangs bcu gnyis rnams kyis so/_/rA si zhes bya ba la sogs pas chu srin la sogs pa bcu gnyis so/_/rgyu skar thams cad ces bya ba ni re re'i rkang pa la
[\[286b.4\]]sogs pas gnyis rnams bcu gnyis rnams kyis nyi shu rtsa bdun no/_/de rnams dang ldan par 'char ro/_/zla ba dang nyi ma'i cha shas zhes bya ba ni srog dang thur sel dang rdul dang byang chub kyi sems kha 'og dang steng du bltas pa ste 'dir 'og mtshan mo la steng nyin mo'o/_/'dis
[\[286b.5\]]dus kyi dbye ba dang gnas kyi dbye ba dang bstan par bzhed pa brtan pa dang g.yo ba gnyis zhes bya ba ni rgyu skar rnams ni brtan pa'o/_/rA si ni g.yo ba'o/_/de ni g.yon pa dang g.yas pa'i dbye ba bcu gnyis kyi bar du gnyis gnyis so/_/de'i phyir srog ces bya ba ni bum pa dang lug
[\[286b.6\]]dang 'khrig pa dang seng ge dang srang dang gzhu ste/_/g.yon par yang ba dang rgyal bar byed pa ste rab tu 'bab pa'o/_/'on kyang lus kyi steng rtsa ba la 'og yal ga ste gang yal ga las steng du 'dzin par byed pas so/_/de ltar chu srin dang nya dang khyu mchog dang ka rka Ta dang bu mo
[\[286b.7\]]dang sdig pa rnams te g.yas par zung ring po dang ma rgyal ba 'og tu 'bab pa'i rtsa bar ro/_/nyi ma rgyu ba zhes bya ba la sogs pa byang du bgrod pa dang lhor bgrod pa de bzhin du zla ba'i 'pho ba brgyad cus lhag pa'i brgya nyi ma'i rkang pa rgyu ba'i dbye ba la sogs pas so/_/rgya che bar skar
[\[287a\]]
[\[287a.1\]]rtsis kyi bstan bcos rnams su skar ma la sogs pas shes par bya ste thams cad nyi ma'i dkyil 'khor du nub par gyur pa'o/_/slar yang der gnas nas 'char ro/_/rA si rgyu ba rnams gsum gang gi phyir zhes bya ba ni nang gi bdag nyid du rdul dang khu ba dag go/_/phyi rol du
[\[287a.2\]]'pho ba dang /_dus sbyor gyi dbye ba rnams su'o/_/de ltar gnyis kyi srog 'char ba dang yang dag par ldan pa'o/_/phyi dang nang gi bdag nyid kyi rlung dbugs sbyor ba'i bgrang ba'i rim pas shes par bya ste de de bzhin du bshad do/_/rA si rnams ni 'char ba'i cha byed pa gsungs pa/_karka
[\[287a.3\]]Ta zhes bya ba la sogs pa ste de ltar rA si bzhi rnams cha shas drug dang yongs su ldan pa'o/_/sngon du bshad pa'i a'i yi ge la sogs pas so/_/'di'i re re'i dus rnams rtogs par gzung ba rnams kyis so/_/rang rang gi zhing ma rnams kyis kyang rab tu rtogs nas 'char te rA si
[\[287a.4\]]de rnams kyis so/_/de bzhin du sdig pa'i rtas de bzhin zhes bya ba ni seng ge de la zhon pas nyi ma'i rtas so/_/de'i rA si karka Ta'o/_/ri dgas kyis ri dgas zhon pa ste chu srin de rA si'o/_/srang dang bum pa yang dag ldan/_/zhes bya ba ni nya lnga pa zhes bya'o/_/bshad pa'i cha shas
[\[287a.5\]]kyi tshad kyis so/_/lhag ma zhes bya ba ni 'khrig pa'o/_/skan da ra zhes bya ba ni khyu mchog go/_/'di rnams kyi bgrod pa zhes bya ba ni gzhus mda' bskyod pas na de'i phyir gzhu'o/_/cha bzhi zhes bya ba ni bshad pa'i ste/_de ltar bco lnga dang bcu drug pa'i don gyi bya ba med de zhag 'char
[\[287a.6\]]ba zhes bya ba la sogs pa 'bras bu'i ming dang ldan pa'o/_/nag po la sogs pa nyi shu rtsa bzhi rnams kyis ji ltar zhi ba dang drag po rnams kyi ming nye bar spyod pa'o/_/de bzhin du 'bras bu zhes bya ba ni sgrub po rnams la 'byung ngo /_/de ltar zhag gsungs pa nag mo dang gtsigs ma dang
[\[287a.7\]]'jigs byed ma dang dga' las 'das ma dang log 'dren ma dang tsA muN+Di dang drag po'i gzugs can ma dang lha mo u ma dang /_rgyal ma dang rnam par rgyal ma dang mi thub ma dang gzhan gyis mi thub ma dang bzang mo dang nag mo chen mo dang nag sbom ma dang dbang po ma dang zla ba mo dang
[\[287b\]]
[\[287b.1\]]sdang ba mo dang 'phyang ba mo dang sum cu'i dbang phyug ma dang zangs gling ma dang gling ma dang 'jib ma'o/_/de rnams kyi dbus dang bar du drag po bcu'o/_/de nyid gsungs pa/_ji ltar dpal rdo rje mkha' 'gror nag mo de bzhin 'jigs byed dang /_/drag gzugs ma lha mo u ma/_/rtse mo nag
[\[287b.2\]]mo gzhan mi thub/_/de bzhin drag mo sum cu'i dbang /_/zangs gling ma 'jib ma de bzhin/_/de ltar kun la dge ba yi/_/las rnams la ni spang bar bya'o/_/lhag ma'i zhag la zhi ba sogs/_/sbyar ba ru ni bya ba'o/_/zhes so/_/nyis 'gyur za ba bris pa zhes bya ba ni 'dir za ba ni
[\[287b.3\]]ang+ka nyi shu rtsa bzhi'o/_/de nyis 'gyur ni bzhi bcu rtsa brgyad bris pas srang nyi shu rtsa bzhi rnams so/_/de ltar thams cad gcig tu byas pas bdun cu rtsa gnyis so/_/de rnams su dbang po rnams kyis cha dang yang dag par ldan pa zhes bya ba ni cha lnga rnams su bya'o/_/de ltar rnyed pa
[\[287b.4\]]zhag bcu bzhi rnams te/_de'i lhag ma'i zhag bdag gi zhes bya ba ni bdag dang 'dra bas dga' ba'o/_/bdag ces bya ba la sogs pa ste/_rtogs par sla'o/_/da ni lha'i dgra'i bdag pos dkyil 'khor gyi 'khor lo bsgom pa gsungs pa/_lha rnams zhes bya ba la sogs pa ste/_
[\[287b.5\]]de ltar stobs kyi dbang gis lha'i dgra ste/_'on kyang 'khor lo sdom pa bzhin/_/zhes bya ba des lha dang lha min las sogs pas de bzhin du bshad do/_/gzhan go sla'o/_/dpal thams cad gsang ba'i le'u lnga bcu par lha'i dgra'i yi ge'i rab tu sbyor ba dang de bzhin du bde mchog 'byung ba dang gza'
[\[287b.6\]]dang rgyu skar 'char ba dang zhag 'byung ba dang dkyil 'khor gyi 'khor lo bsgom pa'i cho ga'i mtshan nyid ces bya ba rgyas par bstan pa ste rab tu byed pa lnga pa'i bshad pa'o//_//gsang ba'i de nyid rang bzhin can/_/thog mar bdud rtsi mgon btud nas/_/su ra la sogs yongs
[\[287b.7\]]sbyor bas/_/bsgom par gyur pas nyams par 'gro/_/da ni dpa' bo 'od dpag tu med pa'i rab tu byed pa'i drug pa'i bshad pa gsungs pa/_de nas zhes bya ba la sogs pa ste rdo rje phag mo la sogs pa'i rnal 'byor ma'i tshogs thams cad 'dus nas 'dri ba'o/_/bcom ldan
[\[288a\]]
[\[288a.1\]]'das rang gi thugs dgongs mdzad pa'o/_/lha zhes bya ba la sogs pa ste/_/gal te ston pa kun rang bzhin/_/zhes bya ba ni brtan pa dang g.yo ba'i dngos po la sogs pas gcig gi rnam pa'i gzugs chos kyi dbyings kyi rang gi mtshan nyid de'i tshe bcom ldan 'das
[\[288a.2\]]kyis gza' dang rA si'i dge ba dang mi dge ba'i las gsungs pa de ji ltar zhes dris pa ste de yang rnal 'byor ma rnams kyi bsam pa dang 'di rnams thams cad 'gal bar 'gyur ro/_/de'i don du bcom ldan 'das zhes bya ba la sogs pas dris pa'o/_/ster ba po zhes bya ba ni sdug
[\[288a.3\]]bsngal la sogs pa'o/_/de rnams kyi nyon zhes bya ba la sogs pas lan gsungs pa/_las kyi rjes 'brang pas zhes bya ba ni lus dang ngag dang yid kyi rang rang gi dge ba dang mi dge ba'i dbang gis so/_/de'i phyir sems can rnams kyi rang gi las de ltar lha dang sbyin byed de bzhin
[\[288a.4\]]du na thams cad med pa'o zhes bya bar dgongs so/_/'on kyang rang gi rang bzhin gyis bdag gi zhes bya ba ni bdag shAkya thub pa la sogs pa rnams med do zhe na/_de'i tshe 'gal bas 'di'i phyir thams cad chad pa nyid du 'gyur ro/_/de nyid gsungs pa zhu ba chen pos byang chub yod
[\[288a.5\]]ces bya ba de snying rje chen po zhu ba'i sems kyis rang gis yang dag par rig pa'i mchog tu zag pa med pas so/_/byang chub ces bya ba ni byang chub sems dpa' rnams kyi de'i don rnam par 'byung ba ste/_rang gi rang bzhin yon tan de bzhin zhes bya ba ni las su smra bar rab tu grags te/_
[\[288a.6\]]bdag kyang las las byung zhes bya ba ni bcom ldan 'das kyi tshig gis so/_/de'i phyir zhes bya ba la sogs pa rtogs par sla'o/_/de ltar las dang 'bras bu rnams ji ltar zhes bya ba la sogs pas phag mo la sogs pa'i rnal 'byor ma rnams kyis 'dri ba ste klu 'dis mnyes par byed do/_/
[\[288a.7\]]glu de nyid gsungs pa a mi tA b+ha zhes bya ba la sogs pa ste/_a mi tA b+ha ni byang chub kyi sems so/_/de las skyes pa ni bde ba'o/_/de nyid dbu ma a wa d+hU tI'i mtshan nyid drud pa ste de nyid shes rab ste lung gi thabs kyis bzung bar gyur pas ster bar byed de rnam pa gsum ni sku dang
[\[288b\]]
[\[288b.1\]]gsung dang thugs kyi dngos grub bo/_/ma zhes bya ba ni phyag rgya chen po'o/_/pA pA ni phyag 'tshal lo zhes bya ba'i don to/_/rA si ni 'bod par byed de bcom ldan 'das zhes bya'o/_/mA sA mA sA ni rnal 'byor ma rnams kyis so/_/rI ga mA sA mA sA ni byang chub chen po'i rang bzhin dang phrad pas
[\[288b.2\]]bsams pa de bdag gi sbyin par bya'o/_/rna yA rI ki ni bdud thams cad mi 'byung ba ste mi bskyod pa'o/_/de'i ting nge 'dzin bdag la stsol cig sa ri re lus can rnams la ste sA rI rI ni ting nge 'dzin nyams su myong ba'o/_/ni sA zhes bya ba ni nyid dman pa'i skyon son pa ste de'i phyir dbu mar
[\[288b.3\]]rab tu zhugs pas a d+ha ma de nyid skyon med pas te bod pa'o/_/thos pa dang bsam pa'i mnyam pa 'di rnams kyis sgrub pa chen po rnams phyag rgya'i shi ri'i dpral ba'i gnas su 'ongs nas de nyid b+ha ga'i dbus chos kyi dbyings kyi sku 'di rnam par rtog pa de dang bral ba gang gi tshe sdig
[\[288b.4\]]pa 'joms pa ste de'i tshe sdig pa med pa'i gzugs byang chub chen po'i lam du lhung ba ste bdag phyag 'tshal lo zhes bya ba'i don to/_/de ltar gyur pas bcom ldan 'das dgyes nas yang dris pa'i lan gsungs pa 'dis ni grol ba'i mtshan nyid can gyi ting nge 'dzin to/_/de nyid
[\[288b.5\]]gsungs pa 'od dpag med ces bya ba la sogs pa ste ming gi yi ge'i rab tu sbyor bas zhes bya ba'o/_/de la thog ma nyid du a ba zhes bya ba la sogs pas a'i yi ge'i don gyis te/_rnam par shes pa mtshon par bya ba ste rtogs pa'i blos so/_/a wa d+hU tI'i dbus su 'gro ba ni
[\[288b.6\]]shin tu phra bas bya ba'o/_/de ltar mi'i yi ge'i don gyis 'dres par gyur ba zhes bya ba la sogs pa ste/_de bzhin du kan zhes bya ba la sogs pas ta'i yi ge'i don to/_/'gengs zhes bya ba la sogs pas b+ha'i yi ge'o/_/de thams cad go sla'o/_/de ltar de'i sa bon gyi
[\[288b.7\]]gzugs dang ldan pas khams thams cad do/_/de rnams kyi rang bzhin tsam yod pa'o/_/de yang thim nas 'gro ba gsungs pa/_mes sreg ces bya ba la sogs pa ste go sla'o/_/da ni 'di rnams kyi rA si la sogs pa rnams kyis shes bya'i 'khor lo rnams gsungs pa/_shes
[\[289a\]]
[\[289a.1\]]bya'i 'khor lo zhes bya ba la sogs pa ste/_bsgom par bya zhes bya ba ni lha'i rnam pa'i gzugs kyis so/_/rtsibs brgyad ces bya ba ni 'dab ma brgyad do/_/de ltar su zhes bya ba ni shar gyi 'dab mar ro/_/me zhes bya ba ni lug go/_/da zhes bya ba ni lho'i 'dab ma'o/_/bri zhes bya ba ni
[\[289a.2\]]khyu mchog go/_/ba zhes bya ba ni nub kyi 'dab ma la'o/_/mi zhes bya ba ni 'khrig pa'o/_/u zhes bya ba ni byang gi 'dab ma la'o/_/kum zhes bya ba ni bum pa'o/_/mer zhes bya ba ni me'i grar gnas pa ste/_lha gnyis gnyis te 'dir d+ha si zhes bya ba ni gzhu dang seng ge'o/_/ma ka zhes bya ba ni
[\[289a.3\]]chu srin dang bu mo gnyis te 'dri med ces bya ba ni bden bral gyi grwar ro/_/tu ka zhes bya ba ni rlung du tu la dang karka Ta'o/_/bri mi zhes bya ba ni sdig pa dang nya ste dbang ldan du ste rA si'i 'khor lo ji lta ba'i rim par go bar bya'o/_/ku li ra tsa zhes bya ba ni karka Tar nyi ma gnas so/_/gdong lnga zhes
[\[289a.4\]]bya ba ni seng ger gza' lhag gnas so/_/mtha' zhes bya ba ni nyi ma'i mthar zla ba dang /_phur bu dag go/_/gza' lhag gi mthar phur bu dang pa sangs dang /_spen pa ste/_rA si rnams kyi sras zhes bya ba ni 'dir rang gi zhing bkra shis kyi lug dang sdig pa'i rA si'o/_/gza' lhag gi rang gi zhing
[\[289a.5\]]ni 'khrig pa dang bu mo'o/_/phur bu'i zhing ni gzhu dang nya'o/_/pa sangs kyi zhing ni khyu mchog dang tu la dag go/_/spen pa'i zhing ni chu srin dang bum pa'o/_/zla ba'i zhing ni karka Ta'o/_/nyi ma'i zhing ni seng ge'o/_/'di rnams phyin ci log tu gnas pas rtsod pa 'byung ste gnas kyi dbang gis so/_/
[\[289a.6\]]de'i phyir zla ba la sogs pa rang rang gi rA sis brgyan par go bar bya'o/_/dus dang zhag ces bya ba ni skad cig la sogs pa'i dus so/_/zhag ni nyi ma la sogs pa ste lhag ma skye ba dang 'chi ba'i dus la sogs par yongs su sbyor ba ste go sla'o/_/da ni 'od dpag tu med pa'i dpa' pa'i
[\[289a.7\]]dkyil 'khor gyi bdag po nyid du bsgom pa gsungs pa/_'od dpag med ces bya ba la sogs pa ste/_sngon du bshad pa'i rab sbyor bas/_/zhes bya ba ni de'i bdud rtsi'i dbus su ste de de bzhin du gsungs so/_/gzhan go sla'o/_/dpal thams cad gsang ba le'u lnga bcu pa las 'od dpag
[\[289b\]]
[\[289b.1\]]tu med pa'i rab tu sbyor ba la sogs pa dang rA si spyod pa dang gza'i shes bya'i 'khor lo zhes bya ba dang 'chi ba la sogs pa yongs su bslu ba'i cho ga'i mtshan nyid kyi rab tu sbyor ba rgyas par bstan pa ste rab tu byed pa drug pa'i bshad pa'o//_//rdo rje'i 'od la phyag byas nas/_/ye shes
[\[289b.2\]]de nyid don gyi rgyu/_/de yi 'grel pa rtogs byed pa/_bdag gis rtag tu bshad par bya/_/da ni rdo rje 'od kyi bshad pa gsungs pa/_/ye shes de kho na nyid ces bya ba la sogs pa ste/_ye shes zhes bya ba ni 'chi ba'i mtshan ma la sogs pas yongs su shes pa ste/_de rnams kyi de kho na nyid
[\[289b.3\]]kyis bslu ba'i man ngag rdo rje 'od kyi rab tu sbyor ba ste/_'chad par 'gyur ba'i ming gi yi ge rnams kyis te bshad par bya'o zhes bya bar 'brel to/_/'dis slar yang lha mo rdo rje phag mos bde ba chen po la sogs pas bcom ldan 'das la mchod pa byas shing 'dri ba ste de de bzhin no/_/
[\[289b.4\]]bcom ldan 'das kyis lan gsungs pa/_sems can rnams kyang zhes bya ba la sogs pa ste/_bya ba sngon du song ba'i nges pas gcig la sogs pa'i dngos po la sogs pa'i las rnams kyi gang dang 'dra ba'i 'chi ltas kyi mtshan nyid du 'gyur ro/_/de dang 'dra bar rang bzhin gyis
[\[289b.5\]]bdag shAkya la sogs pa'i rgyal po sangs rgyas kyis bshad kyis kye rdo rje phag mo la sogs pa rtse gcig pa'i yid kyis nyon cig pa'o/_/de gsungs pa/_lus zhes bya ba la sogs pa ste/_rtsa rnams zhes bya ba ni 'dir lus kyi khams kyi rab tu dbye ba'i rtsar bshad de so dang sen
[\[289b.6\]]mo la sogs pa'o/_/de rnams kyi yan lag sum cu zhes bya ba ni ba thag gi snal ma'i gzugs ma rnams srog 'bab pa'i rtsa chen po ste/_gtso bo bcu gnyis nyid ces bya ba ni dbyangs bcu gnyis rnams kyi a'i yi ge la sogs pa bcu gnyis rnams kyi bgrod pa dkar po'i phyogs
[\[289b.7\]]rnams su rkang pa g.yon pa'i mthe bong dang rkang pa'i bol gong dang byin pa dang pus mo dag tu gsang ba dang rlig pa dang mchan khung dang lag ngar dang dpung pa dang thal gong dang dpral ba'i steng dang dbus su yang ste bcu gnyis so/_/de bzhin du nag po'i phyogs la dbyangs ring po
[\[290a\]]
[\[290a.1\]]bcu gnyis rnams lus kyi g.yas dpral ba'i dbus nas brtsams nas rkang pa'i mthe bo de nyi shu rtsa bzhi'o/_/de rnams las yang gtso bo snying po mchog dgu zhes bya ba ste rtsa dgu snying po gtso bo zhes bya'o/_/drug gnyis zhes bya ba ni nyi ma bcu gnyis rnams kyis te de
[\[290a.2\]]de bzhin no/_/rtsa dgu rnams kyi nyis 'gyur gyi tshigs gsungs pa sna zhes bya ba la sogs pa ste/_nyi ma'i tshad ces bya ba 'chi ba'i dus su shes par bya'o/_/de'i tshe 'khor lo dus kyi bdag nyid can/_/zhes bya ba ste/_de'i phyir sa la 'khor lo dum bu bcu gnyis kyi bdag nyid bzhag par bya
[\[290a.3\]]ste dum bu gnyis pa'am gsum pa'o/_/der ang ka bzhag par bya ste/_de ltar nyi ma drug ces bya ba phyin ci log gis 'khor lo dbus mar dum bu thog ma nas brtsams nas dum bu drug gi bar du bdun dang brgyad dang dgu dang bcu dang bcu gcig dang bcu gnyis kyi ang ka rnams so/_
[\[290a.4\]]lhag ma drug po rnams su ji ltar gsungs pa rnams kyi lo gsum la sogs pa'i 'bras bu'i ang ka rnams bzhag par bya'o/_slar yang de'i phyi rol du 'khor lo gnyis par ji ltar bshad pa'i rim pas 'bras bu dang rgyu can yongs su bzhag pas rgyu mtshan la sogs pa nas
[\[290a.5\]]brtsams nas 'chi rtags mtshon par bya'o/_/bar rnams kyis rab tu bshad ces bya ba ni sngon ma dang gzhan ma drug drug gnyis gnyis kyis te grangs bcu gnyis so/_/de ltar nyi ma dang lo'i rim pas yongs su sbyangs nas bdun cu rtsa gnyis rjes su rim pas zhes bya ba ste/_de ltar
[\[290a.6\]]gnas bcu gnyis rnams su ji lta ba'i rim pas drug dang bcu gnyis dang bco brgyad dang de bzhin du nyi shu rtsa bzhi dang bcu dang sum cu rtsa drug dang bzhi bcu rtsa gnyis dang bzhi bcu rtsa brgyad dang lnga bcu rtsa bzhi dang drug cu dang drug cu rtsa drug dang bdun cu rtsa gnyis te/_de ltar nyis
[\[290a.7\]]'gyur dang sum 'gyur dang /_bzhi 'gyur dang /_lnga 'gyur gyi bar du zhes bya ba ni nges pa'o/_/de ltar gzhan pa sngon dang gzhan pa thams cad kyi 'chi ba bslu ste go sla'o/_/da ni 'di rnams kyi 'chi ba'i mtshan ma las byung ba'i bslu ba'i man ngag gi rab tu sbyor ba gsungs pa/
[\[290b\]]
[\[290b.1\]]'di rnams kyi zhes bya ba la sogs pa ste/_bsgom par bya zhes bya ba ni rjes su gnas par bya ba ste/_rdo rje 'od kyi 'chad par 'gyur ba'i ming gi yi ge rnams so/_/de nyid gsungs pa/_rdo rje zhes bya ba la sogs pa ste/_de ltar badzra'i yi ge gnyis kyi don to/_/rdo rje'i lam ni a wa d+hU tI'i
[\[290b.2\]]lam nas son pa ste srog gi tshogs thams cad do/_/steng dang 'og tu bltas par gyur pas rtsa thams cad dgug pa ste/_bcu gnyis kyi mtha' dpral ba'i mthar thug pa dang a wa d+hU tI'i nang du'o/_/sangs rgyas rjes dran zhes bya ba ni 'gro ba'i don gyi phan pa'i rgyur snying rje la sogs pa'i
[\[290b.3\]]sems kyis so/_/sems can gyi 'du shes 'dis de'i rnam par za bas de de bzhin du bshad do/_/'di'i bya ba dang byed pa'i 'bras bu gsungs pa/_'og ces bya ba la sogs pa ste pra b+ha'i yi ge gnyis kyi don to/_/gsang sngags chen po zhes bya ba ni lhan cig skyes pa'i dga' bas
[\[290b.4\]]'od gsal ba las gnas nas rnal 'byor pa dngos po thams cad kyi gzugs rnams su 'jug par byed do/_/slar yang ba'i yi ge la sogs pa re re'i don gsungs pa/_rtsa 'gengs par 'gyur ba'o zhes bya ba ni dbu ma bkang par gyur pas rtsa thams cad dgang bar byas te/_des
[\[290b.5\]]dngos po thams cad ye shes kyi rnam par gnas te ji ltar srog dang sems 'bab pa de bzhin du thams cad du ba thag gi bgrod pa de thob par bya'o/_/de gnas pas sems can gyi ris la sogs pa 'jog pas ni dza'i yi ge'i don gyis te chos kyi bdag med pa skyed do/_/de yis kyang
[\[290b.6\]]'tshed pas dza'i yi ge'i kun du sbyor ba'i ri'i yi ge'i don gyis sangs rgyas nyid du 'tshed pa ste/_gang zag rnams la 'tshed pa ni sna tshogs pa'i sems can rnams so so'i re rer ro/_/de gnyis kyis ni chos kyi bdag med pa dang gang zag gi bdag med pa'i snying rje'i dbang gis
[\[290b.7\]]gnas pa rnams ni byang chub sems dpa' rnams kyang ngo /_/rab tu gsal ba zhes bya ba la sogs pas pra'i yi ge'i don gyis te des rnal 'byor pa rnams kyi sems 'chi ba ste/_rtsa'i tshigs la sogs pa thams cad du rang bzhin med par 'gro ba'o/_/sangs rgyas zhes bya ba la
[\[291a\]]
[\[291a.1\]]sogs pa de de bzhin no/_/'gyur zhes bya ba la sogs pas b+ha'i yi ge'i don gyis te/_rnam pa thams cad bde ba'i bdag nyid du 'gro ba ste/_byang chub sems dpas de'i rnam par bzung bas dkyil 'khor thams cad kyang 'jig rten gyi khams thams cad bde ba'i
[\[291a.2\]]rang bzhin rnams su 'gro ste/_des 'khor lo'i rim pa'i rab tu sbyor bas rnal 'byor gyi dbang phyug bcom ldan 'das kyis gzugs kyi ro myong bar byed de de bzhin no/_/de bzhin du yang gsungs pa/_dus dang dus min gnyis rnams su/_'jig rten du ni mi 'chi ste/_/sdig pa
[\[291a.3\]]mang po mi byed pa/_/mchog ni myur du 'chi ba'o/_/bsod nams dbang gis byang chub tu/_/'chi'o 'chi bas bde ster 'gyur/_/sems can thams cad nyer spyod pas/_/'khor lo'i rnam pa rnams su 'byung /_/byang chub bde ba myang ba ste/_/'chi ba de ni 'chi bar 'gro/_/de ltar
[\[291a.4\]]'jig rten du gang 'chi/_/sa gzhir rgyun du yang dag 'chi/_/zhes so/_/da ni dkyil 'khor gyi 'khor lo kun rdzob dang don dam pa'i gzugs kyi sgom pa gsungs pa/_bsgom par bya'o zhes bya ba la sogs pa ste go sla'o/_/dpal thams cad gsang pa'i le'u lnga bcu pa
[\[291a.5\]]las dpal rdo rje 'od kyi rab tu sbyor bas 'chi ba'i ye shes kyi mtshan nyid dang de'i de ltar slu ba'i ming gi yi ge la sogs pa'i rab tu sbyor ba dang de bzhin du sangs rgyas nyid du 'chi bar yongs su gzhag pa'i man ngag sna tshogs dang dkyil 'khor gyi 'khor lo bsgom pa rgyas
[\[291a.6\]]par bstan pa ste rab tu byed pa bdun pa'i bshad pa'o//_//rdo rje lus ni sku chen po/_/lha sogs thams cad kyi gzugs can/_/kun mkhyen gzugs te rang rnam par/_/mchog tu shar la phyag 'tshal lo/_/di ni rdo rje sku'i bshad pa gsungs pa/_de nas phyag na rdo rje
[\[291a.7\]]sogs/_/zhes bya ba ste/_gsol ba 'debs pa gsungs pa/_lha rnams kyi sgrub thabs rang gi bag chags yongs su spong pas sangs rgyas kyi gzugs can du 'gyur pa de rnams gsungs shig pa'o/_/rang gi sngags dang rgyud rnams su/_/zhes bya ba ni rang gi snying pos 'gugs
[\[291b\]]
[\[291b.1\]]pa ste/_de rnams kyi bdag la zhes bya ba ni kye khyab bdag bdag la bstan du gsol/_de'i phyir gang gis zhes bya ba ste de bzhin du bshad do/_/de ltar gang gis rab tu sbyor bas zhes bya ba ni slar yang de lha la sogs pa gang gi rab tu sbyor bas 'grub ces dris pa'o/_/de rnams kyi lan bcom ldan
[\[291b.2\]]'das kyis gsungs pa/_nyon cig rdo rje zhes bya ba la sogs pa ste rdo rjes rgyas btab pa'i phyir sa bcu'i dbang phyug gi byang chub sems dpa' rnams so/_/de rnams nyan thos dang mu stegs can thams cad kyi rgyal po las rdo rje'i dbang phyug ste/_lha la sogs pa'i sgrub thabs la
[\[291b.3\]]khyod kyis sgrubs shig ces bya ba dgongs pa'i don to/_/dkyil 'khor bri bar bya zhes bya ba ni rjes su rtogs par bya ba'o/_/sku'i dngos po zhes bya ba ni sku'i dkyil 'khor dang sku'i khams kyis te/_phyi rol du yang de'i rang bzhin gyis rjes su rtogs par bya'o/_/de ltar sku rnams
[\[291b.4\]]su lha la sogs pa'i nye bar dgod pa'i mtshan nyid sna'i rtse mor rlung gi dkyil 'khor lnga rnams gsungs pa/_de'i ma mo zhes bya ba la sogs pa ste/_ma mo zhes bya ba ni tshangs pa mo la sogs pa brgyad rnams so/_/lha sogs ni tshangs pa la sogs pa brgyad rnams so/_/pho nya zhes bya
[\[291b.5\]]ba ni mkha' 'gro ma la sogs pa'o/_/'byung po zhes bya ba ni dbang po la sogs pa'o/_/gza' zhes bya ba ni nyi ma la sogs pa'o/_/lus srul po zhes bya ba ni gnod sbyin la sogs pa'o/_/rig pa'i sngags zhes bya ba ni sngags nyid rig pa ste mchog tu des sgrub pa ste srid pa dag
[\[291b.6\]]pas zhes bya ba ni srid pa'i dag pa ste gang gis rnal 'byor rnams 'gyur ba'o/_/'jig rten rnams kyi yang rang rang gi 'dod pa'i lha la sogs pa de rnams kyis grub pas shugs la bstan pas sems can thams cad kyang sangs rgyas pa snying rje can du 'gyur ro/_/de'i phyir rnal
[\[291b.7\]]'byor pa rnams kyis dbus ma'i nang du gnas pa zhes bya ba ste/_rnam par shes pa'i chos nyid kyi nang du thim pas dang de las byung ba'i ye shes kyi rnam pa rnams ni lha la sogs pa ste/_gal te rnal 'byor pa dus kyi mtha' thams cad du rnams pa dpyod par gyur pa rnams [(]gyi [,]kyi [)]sna'i bu
[\[292a\]]
[\[292a.1\]]ga gnyis las 'chad pa med par g.yon pa dang g.yas pa nas dkyil 'khor 'bab po/_/lhag ma ji lta ba bzhin no/_/dkyil 'khor lnga rnams kyi mtha' ma zhes bya ba ni dkyil 'khor so so rnams su ye shes kyi dkyil 'khor gyi mtha' rnams su shes par bya'o/_/de
[\[292a.2\]]las byung ba zhes bya bar dgongs pa'i don to/_/de ltar de mthong nas nye bar dgod ces bya ba la sogs pa ste/_rtag tu cho ga bzhin bsgrub par bya'o/_/dbus su brgyan pa zhes bya ba ni phyi rol du ming mdor bstan pa'i tshig rnams kyis 'chad pa'o/_/nang gi bdag nyid du ni don ji lta
[\[292a.3\]]ba'o/_/de phyi rol du gsal bar byed pa gsungs pa/_dkyil 'khor chen po sbyor bas zhes bya ba la sogs pa ste mdor na de kho na nyid 'dus pa ji ltar gsungs pa'i rim pas dkyil 'khor bri bar bya'o/_/'di ltar bdag gis gzhung che ba'i 'jigs pas ma brjod do/_/de la dkyil 'khor
[\[292a.4\]]gyi dbus su ri mo zlum po gsum sbyin zhes bya ba'o/_/dbus su legs par brgyan zhes bya ba ni tshangs pa'i gnas su'o/_/'dab ma brgyad pa zhes bya ba la sogs pa ste go sla'o/_/'on kyang thams cad rdo rje'i sku las sprul pa'i gzugs can gyi dkyil 'khor ro/_/de'i de ltar ming gi yi ge
[\[292a.5\]]rnams kyis mdor bsdus pa'i don gsungs pa rdo rje'i rnam pa zhes bya ba la sogs pa ste/_rtse mo gsum pa'i rdo rje'i rnam pa 'og dang steng du rtsa rnams te rtsa'i pho nya drug rkang pa drug gis 'gro ba can g.yon pa dang g.yas pa nas so/_/de la dbus su zhes bya ba ni de ltar zla ba dang nyi ma dang me steng
[\[292a.6\]]du'o/_/rA hu dang ke du dang dus me ni 'og gi cha rnams su'o/_/de ltar rdo rje snying gar zhes bya ba ni snying ga'i mtshams rnams su'o/_/gsang ba zhes bya ba ni gsang ba'i mtshams su'o/_/mgrin pa zhes bya ba ni mgrin pa'i tshigs su'o/_/de nyid de lta bu'i rnam pa 'og dang steng du
[\[292a.7\]]slar yang dgod par bya'o zhes bya ba ni mtshon par bya ba ste rtsa drug drug ces bya ba'i don to/_/de ltar rdo rje'i don ni song zin to/_/de bzhin du/_sku yi sgra yi gzungs pa zung /_/zhes bya ba la sogs pa ste/_tshigs su bcad pa gcig gis bla ma'i man ngag las go bar bya'o/_/lhag
[\[292b\]]
[\[292b.1\]]ma sngags kyi yi ge rnams las byung ba ni rang rang gi ming gi yi ge dang po las te/_phag mo la sogs pa'i mtshan ma dang mdog la sogs pa go sla'o/_/rang gi dkyil 'khor la zhon sgom/_/zhes bya ba ni bkra shis kyi ni sa'i dkyil 'khor gyi gdan no/_/gza' lhag gi chu'o/_/phur bu'i
[\[292b.2\]]yang me'i dkyil 'khor ro/_/pa wa sangs kyi rlung ngo /_/spen pa'i nam mkha'o/_/ke tu dang zla ba dag gi gza' lhag ji lta ba'o/_/rA hu dang nyi ma'i bkra shis bzhin no/_/rgyu skar rnams ni de las byung ba bcom ldan 'das bzhin no/_/de thams cad rang gi dam tshig las byung ba ste nang gi
[\[292b.3\]]bdag nyid du rang rang gi dkyil 'khor las byung ba'o/_/de'i phyir rdzu 'phrul te de de bzhin no/_/de'i phyir re re bsgrub par bya/_/zhes bya ba ni pad+ma'i dbus su rang rang gi 'char ba'i dus rnams su gtso bo bya ba ste 'dis kun du spyod pa yang gsungs pa'o/_/lhag ma rnams ni 'khor ro/_/de ltar gang
[\[292b.4\]]du bsgrub pa bya ba gsungs pa/_dur khrod la sogs pa zhes bya ba la sogs pa ste sogs pa'i sgras/_ri bo'i khrod dang ngos dang ni/_/rgya mtsho chen po'i 'gram dang ni/_/lam gyi bzhi mdo ma mo'i khyis/_/khang stong dang ni 'thab mo'i gnas/_/chu bo'i 'gram dang g.yul ngo dang /_/gnas
[\[292b.5\]]gzhi rang gi khyim de bzhin/_/mchod rten gnas dang shing gcig dang /_/dur khrod sogs par bsgrub par bya/_/zhes so/_/sna tshogs dam tshig za ba zhes bya ba ni rang nyid zhi ba'i sa la spyod pa dang nam mkha' la spyod pa dang sa 'og na spyod pa rnams kyi sha bdud rtsi lnga dang yang dag par
[\[292b.6\]]ldan pa'o/_/btung ba rnam pa sna tshogs kyang ngo /_/de ltar rnal 'byor ba rtag tu longs spyod la dga' ba ste/_bza' ba dang btung ba la sogs pas so/_/de nas pho nya'i las brtsam bya/_/zhes bya ba ni rnal 'byor ma thams cad la 'dod pa bya'o/_/zla ba rdo rje'i cho gas zhes bya ba ni de
[\[292b.7\]]la rdo rje'i snying por byang chub kyi sems kyi zla ba bltas nas de'i dbus su shin tu phra ba skra'i rtse mo'i brgya'i cha'i rtse mo lnga pa'i rdo rje bsgoms nas de'i rtse mo dbus mar hUM gi yi ge yongs su gyur pa las rdo rje sems dpa' ji ltar 'byung ba de lhan cig skyes pa'i gzugs can bsgom par bya'o/_/
[\[293a\]]
[\[293a.1\]]'dis mchog tu zag pa med par 'gyur ro/_/des de ltar 'pho ba med pa'i chos nyid du byed de de thams cad bran bzhin du'o/_/rnal 'byor ma'i sngags kyi rgyal pos bskul zhes bya ba ni rdo rje'i lte bar gnas pa'i rdo rje sems dpa' la sogs pa'i 'od zer rnams kyis te
[\[293a.2\]]nyi shu rtsa bzhi zhes bya ba la sogs pas de de bzhin du bshad do/_/dri sogs zhes bya ba ni sngon du bshad pa'i 'byung po'i dkyil 'khor du bya'o/_/rdul can mchog ces bya ba ni rang byung gis yongs su gang ba'i thod pa'o/_/sngon du bshad pa'i gzugs can zhes bya ba ni rdo rje sku lta bu'o/_/dbus
[\[293a.3\]]ma'i sbyor bas bsgom par bya/_/zhes bya ba ni a wa d+hU tIr chos kyi dbyings la nges par dmigs pas ma mo'i tshogs thams cad la sogs pa 'grub pa ste/_/'dir the tshom mi bya'o/_/dpal thams cad gsang ba'i le'u lnga bcu pa las rdo rje sku la sogs pa 'byung po dang
[\[293a.4\]]gza' thams cad la sogs pa'i dkyil 'khor chen po'i sgrub pa phyi dang nang du bskyed pa'i mtshan nyid dang ming gi yi ge'i nges pa'i tshig gang bstan pa zhes bya ba dang rdo rje'i mchod pa'i cho ga rgyas par bstan pa ste rab tu byed pa brgyad pa'i bshad pa'o//_//da ni myu gu can gyi bshad pa
[\[293a.5\]]gsungs pa/_de nas 'dir zhes bya ba la sogs pa ste/_dpa' bo chen po myu gu can/_/dus rab grol byed phyag 'tshal lo/_/thams cad bde ba'i cho ga yis/_/rnal 'byor rnams kyi dngos grub ster/_/bde ba'i rgyal po zhes bya ba ni bde bas mdzes shing 'bar bas na 'dis zhes bya
[\[293a.6\]]ba ni bde ba'i rgyal po dpal rdo rje mkha' 'gro dang mnyam pa'i rnal 'byor ma rnams kyi phag mo la sogs pas sad par byed pa ste/_sems can thams cad kyi don gyi rgyur 'dri zhing mkhyen par gsol ba'o/_/ji ltar na ci'i phyir te dus zhes bya ba ni sems can rnams kyi bde ba dang
[\[293a.7\]]sdug bsngal ster ba po'i'o/_/blo gros chen po 'khor ba'i sdug bsngal thams cad 'joms pa'i kye ston pa zhes bya ba ni dri ba'o/_/de nas bcom ldan 'das kyis lan gsungs pa/_rnal 'byor ma rnams zhes bya ba la sogs pa ste/_kye rdo rje phag mo la sogs pa'i rnal 'byor ma
[\[293b\]]
[\[293b.1\]]thams cad gang khyed kyis 'dri ba'i dus de ni khyod nyid kyi gzugs can ni 'di'i dus te/_de ci'i phyir zhe na/_gsungs pa/_myu gu rnams skyes par 'ong zhes bya ba ni 'dir myu gu ni dpa' bo'o/_/de yang sems te thams cad du 'gro ba'i de kho na nyid kyi phyir ro/_/de'i sems kyi gzugs ni rnal
[\[293b.2\]]'byor ma rnams te sems dang po'i dngos po'o/_/de nyid gsungs pa/_sna tshogs sa bon sems chen po/_/zhes bya ba ste khams gsum rnams su dngos po sna tshogs pa sems kyi gzugs nyid de 'dis bskyed pa'o/_/myu gu'i sbyor bas zhes bya ba ni de yang rnal 'byor ma'i gzugs rnams skye ba ste
[\[293b.3\]]de yang gza' dang rgyu skar la sogs pa'i gzugs rnams su'o/_/'on kyang 'di des kun rdzob tu dus gnyis brjod de 'jig rten dang 'jig rten las 'das pa'o/_/de la 'jig rten las 'das pa ni gzugs med pa skad cig med pa'i bgrang ba ste dus med pa'i gzugs kyi rnal
[\[293b.4\]]'byor ma rnams skyes pa'o/_/rnal 'byor rnams kyi bde ba'i rgyus/_/zhes bya ba ni mchog tu zag pa med pa'i ye shes rnams su ste de de bzhin du bshad do/_/de ltar 'jig rten pa'i ni 'jig rten gyi rang gis so sor snang bar 'gyur ba'i dus tsam ste de de bzhin du gsungs so/_/de'i
[\[293b.5\]]phyir myu gu can bsgom par bya ste/_man ngag ji lta ba la zhugs pas rjes su gnas par bya'o/_/sa bon zhes bya ba ni sems kyi sa bon gyis so/_/sa bon rnams su mtshan nyid ces bya ba ni rang gis rig pa'i sa bon gyi myu gu can du rnam par brjod do/_/de nyid gsungs pa myu gu
[\[293b.6\]]sems kyi gzugs can zhes bya ba ste/_khams thams cad las skyes pa'o/_/myu gu can ni bsam pa'o/_/zhes bya ba ni ji ltar bshad pa'i bde ba'i rang bzhin 'jig rten thams cad kyi'o/_gsungs pa des 'jig rten thams cad kyi dang 'jig rten las 'das pa bzhag pa'o
[\[293b.7\]]zhes bya ba ni des ba'o/_/de ltar myu gu zhes bya ba la sogs pa thams cad 'jig rten las 'das pa'i de ltar spyad par bya'o/_/bde ba'i bdag nyid skyes zhes bya ba'i bar du legs par go sla'o/_/da ni dge ba dang mi dge ba'i rgyu skar dang /_tshes grangs rnams kyis spyir bsdus
[\[294a\]]
[\[294a.1\]]pas bya ba dang bya ba ma yin pa yongs su brtag pa gsungs pa/_ro kri ma zhes bya ba la sogs pa ste/_'dir yi ge re re'i brjod par bya ste/_ro zhes bya ba ni ro hi ta'i tshes grangs so/_/kri zhes bya ba ni smin drug go/_/ma zhes bya ba ni bkra shis rnams dang lhan cig pa
[\[294a.2\]]der byed pas de'i tshes ni rnyed par byed pa po'o/_/de ltar ma b+ha ma zhes bya ba ni chu srin dang sa'i bu dang mchu ste 'dis gdung ba dang 'joms par 'gyur bas de'i phyir tshes grangs te spang bar bya'o/_/ku swA a zhes pa ni spen pa dang rmi lam dang gal te lag srid pa na de de bzhin du
[\[294a.3\]]bshad do/_/mo bu ma zhes bya ba ni mo hi ta dang gza' lhag dang mchu ste tshes grangs de ni bzang po'i rigs bkra shis par 'gyur ro/_/ra bu a zhes bya ba ni yugs sa mo dang gza' lhag dang gal te de de bzhin no/_/b+hu bu b+ha zhes bya ba ni sa'i dbang phyug dang gza' lhag dang gal te
[\[294a.4\]]bra nye 'dzom na tshes grangs de ni rtsod cing 'chi ba'i dus byed pas de'i phyir yongs su spang bar bya'o/_/b+ha pu gu zhes bya ba ni bzang po dang gre dang gal te bla ma'i res ni tshes grangs de ni de bzhin no/_/mi gu d+ha zhes bya ba ni mi ki ra dang bla ma dang gal te mon grur srid na nor la sogs pa 'dzad
[\[294a.5\]]do/_/tra gu a zhes bya ba ni bcu gsum pa dang bla ma'i res dang gal te skag tu gyur na dus kyi gzugs su yang dag par bshad pas skyon dang 'jigs pa thams cad la zhon pa'o/_/bri shu tu zhes bya ba ni khyu mchog dang pa sangs dang gal te khrums stod 'dzom na tshes grangs de de
[\[294a.6\]]bzhin no/_/b+hi shu stu zhes bya ba ni b+hi ri ka dang pa ba sangs kyi re mos dang chu stod du gal te gyur na nad dang gdung ba dang de bzhin du mi choms par 'gyur ro/_/b+hu b+ha shu zhes bya ba ni 'byung po'i nyi ma ste bcu bzhi dang bra nye dang pa sangs 'dzom na gshin rje'i mche ba can du bshad pas tshes
[\[294a.7\]]grangs de yongs su dor bar bya'o/_/ku ma kri zhes bya ba ni rus sbal dang spen pa dang ldan par gal te smin drug gyur na grags pa dang rnyed par byed par yongs su bshad pas bsod nams kyi 'bras bu thams cad rab tu ster ro/_/bya ma a zhes bya ba ni nad drag po dang spen pa dang gal
[\[294b\]]
[\[294b.1\]]te skag lhan cig skyes par gyur na tshes grangs de de bzhin du bshad do/_/pu ra ma zhes bya ba ni nya dang nyi ma'i re mos dang mchu ni 'chi ba'i dus su rnam par bshad pas tshes grangs de yongs su spang bar bya'o/_/da ni phyogs kyi chas bsgrod pa dang bsgrod par bya ba ma yin pa la sogs pa gsungs
[\[294b.2\]]pa/_me'i gdan can zhes bya ba la sogs pa ste/_gshin rje ni lhor ro/_/srin po ni bden bral du'o/_/chu lha ni dud rtsa'o/_/rab tu 'joms pa ni rlung ngo /_/gter ni byang du'o/_/mig gsum pa ni dbang ldan du'o/_/shar ni shar du'o/_/de ltar zla ba zhes bya ba la sogs pas dkar
[\[294b.3\]]po'i phyogs su zla ba'i rgyu ba'o/_/de la khyu mchog dang chu srin dang rmi lam dang nyar gnas so/_/nyi ma'i rgyu bar nag po'i phyogs su 'byung po'i nyi ma bcu bzhi bar gnas te bzang po dang yugs sa mo dang nad drag po'o/_/de bzhin du rA hu'i rgyu ba gsungs pa/_nya la mer zhes bya ba la
[\[294b.4\]]sogs pa ste tshes grangs 'di rnams nya dang gnam stong dag la rA hus gnas na tshes grangs lhag ma rnams kyis phyogs thams cad du lta bas yongs su gdung ba byed do/_/de ltar slar zla ba dang nyi ma 'byung po'i ri mo zhes bya ba ni zla ba bgrod pa dang nyi ma bgrod pa'i grib ma yongs su
[\[294b.5\]]'dzom pas bu bzhin du ste mnyam pa'i lta bar 'gyur ro/_/de'i 'di rnams des zhes bya ba la sogs pa ste de de bzhin du bshad do/_/dkar dang cig shos bya ba ni dkar po dang nag po'i phyogs su'o/_/lhag ma go sla'o/_/da ni ye shes kyi rnam pa'i dkyil 'khor gyi 'khor lo
[\[294b.6\]]bsgom pa gsungs pa/_de nyid myu gu can zhes bya ba la sogs pa ste/_/'bar ba'i 'khor lo'i nang son par/_/zhes bya ba'i gtum mo'i nang du son pa'i dkyil 'khor 'khor lo sngon lta bu de'i gzugs zhes bya ba la sogs pas de de bzhin du gsungs so/_/lhag ma
[\[294b.7\]]rtogs sla'o/_/dpal thams cad gsang ba le'u lnga bcu pa las myu gu can gyi dus kyi nges pa 'jig rten dang 'jig rten las 'das pa rnal 'byor ma'i gzugs kyis gza' la sogs pas bde ba dang sdug bsngal ster ba po dang bsgrod pa dang bsgrod par bya ba ma yin pa la
[\[295a\]]
[\[295a.1\]]sogs pa zla ba dang nyi ma dang rA hu'i rgyu ba yongs su brtag pa dang dkyil 'khor gyi 'khor lo bsgom pa'i cho ga rgyas par bstan pa ste rab tu byed pa dgu pa'i bshad pa'o//_//las kun zad pa'i mtha' can gyi/_/rdo rje ral par phyag byas nas/_/ji lta'i bdag gi blo yod
[\[295a.2\]]pas/_/de yi 'grel pa bshad par bya/_/da ni rdo rje ral pa can gyi bshad pa gsungs pa/_de nas rdo rje zhes bya ba la sogs pa ste/_rdo rje'i gar zhes bya ba ni sgeg pa la sogs pa gar gyi nyams dgu rnams dang ldan pa ste byas nas rdo rje phag mo la sogs pa'i rnal 'byor ma rnams
[\[295a.3\]]kyis rdo rje sems dpa' la de'i tshe dri ba 'di gsungs pa ste/_ji ltar zhes bya ba la sogs pas so/_/sems dpa' chen po zhes bya ba ni byang chub sems dpa' mthu rtsal che ba'o/_/las dang bral bas ji ltar 'byung bar 'gyur/_/bdag the tshom za ba ste/_de ci'i phyir zhe na/_gang gi
[\[295a.4\]]phyir bcom ldan 'das kyi tshig gis so/_/de gsungs pa/_ye shes myu gu bsgom pa yis/_/las rnams thams cad nyams par byed/_/ces bya ba ste/_de bzhin du thams cad kyi bdag nyid du yang dag par sbyor ba las sngon gyi las kyi rnam par smin pa yod/_'di the tshom yod de
[\[295a.5\]]gal te sngon gyi las rnams pa nyams pas de'i tshe rgyun nyams pas ldog pa med par 'gyur ro zhe na/_de'i phyir ji ltar byang chub sems dpa' rnams kyi/_de nas mi skye na de'i tshe thams cad chad pa thob par 'gyur ro/_/des na kye snying rjes gnyen gshin pa gsungs shig pa ni dri ba'o/_/de
[\[295a.6\]]nas bcom ldan 'das kyis lan gsungs pa/_bshad pa zhes bya ba la sogs pa ste/_mdor bsdus pa zhes bya ba ni yongs su bsdus nas so/_/nyon zhes bya ba ni khyed phag mo la sogs pa thos pa la sbyor ba'o/_/de nyid gsungs pa/_rdo rje ral pa can zhes bya ba la sogs pa ste/_las
[\[295a.7\]]kyi bye brag ces bya ba ni sngon gyi las kyi mi dge ba rnam pa dang bral zhing rnams nyams la dge ba bsgrubs pa des de ltar stobs chen rnams kyis skye bar 'gyur ro/_/de ltar shugs la ston pa 'di rnams kyi thog ma nyid du ral pa can gyi yi ge rnams kyi don gsungs pa/_re re zhes bya ba la
[\[295b\]]
[\[295b.1\]]sogs pa ste/_'dir gang gi tshe sgrub thabs gcig bsgoms par gyur pa'am rnal 'byor ma'i man ngag kyang rung de'i tshe mtha' med pa'i rnal 'byor rnams su 'gyur ro/_/de ci'i phyir zhe na/_'dir sems kyi spyod pa mtha' med pa'i chos nyid can te/_gang gi phyir sems kyi rgyun
[\[295b.2\]]gcig kyang gzugs mang por 'byung ngo /_/de nas tu'i yi ge nges par gzung ba ste/_de'i phyir de rnams kyi sbyor ba rnams su re re'i sbyor ba'i rgyun rang byung du gnas te dge ba'i bag chags kyi las so/_/slar yang shin tu des de ltar rnal 'byor la dad pas gnas pa zhes bya ba ste mchog tu
[\[295b.3\]]bde ba chen po gang gis rab tu mthar phyin par gyur ba de'i tshe dbang po thams cad 'du ba ste mig la sogs pa'i dbang po thams cad kyi son pa'i sems rab tu brtan pa'i gzugs nyid kyis te a wa d+hU tI'i nang du 'du bar 'gyur te 'khyil pa'i gzugs nyid du'o/_/de nas ral pa
[\[295b.4\]]zhes bya ba ni blun po'i mig la sogs pa'i sgo rnams su byung ba rnams dus rtag tu dus thams cad du 'jig rten pa dge ba ma yin pa'i bdag nyid can rnams kyis thams cad bde bar nye bar spyod pas 'chi bar 'gyur ro/_/'di rnam par dag pa bya ba'i rgyur bdag nyid rdo rje
[\[295b.5\]]'chang kyang ral pa'i cod pan te ral pa 'ching bar byed pa'o/_/de ltar sems can rnams kyang ngo /_/rdo rje zhes bya ba la sogs pas badzra'i yi ge gnyis kyi don gsungs pa/_/rdo rje'i sku nyid thob pa'o/_/zhes bya ba ni mchog tu zag pa med pa'i gzugs can gyi byang chub
[\[295b.6\]]sems dpa' rnams 'byung bar 'gyur ro/_/de ci'i phyir zhe na/_dga' ba thams cad kyi khyad par du byas pa ste bzhi pa 'das pa'i mtshan nyid kyis de de bzhin du bshad do/_/de'i phyir zhes bya ba la sogs pa rtogs par sla'o/_/ji ltar byas pas khyad par ji lta bur da ltar gnas she na
[\[295b.7\]]gsungs pa/_rtog med ces bya ba la sogs pa ste/_rtog med ces bya ba ni chos kyi sku ste des brtags pas byang chub sems dpa'i rnams dus thams cad du bdag tu 'dzin pa spangs pas gnas pa ste/_de'i phyir sems can gyi don gyi dbang gis gnas so zhes bya ba'i don to/_/
[\[296a\]]
[\[296a.1\]]gal te yang sems can gyi don gyi dbang gis gnas na de nyid kyang rtog pas rtog pa med pa 'byung bar 'gyur ba ste/_chos kyi bdag med pa'i rtog pas gang zag gi bdag med pa'i gzugs can no/_/rtog pa sna tshogs pa'i gzugs kyis 'byung bar 'gyur ro zhe na/_de'i
[\[296a.2\]]tshe de rnams su yongs su rig pa bdag med pa'i gzugs kyi gang zag tu bshad de de nyid phyag rgyar bshad pa/_sgra zhes bya ba la sogs pa ste don dam pa nang gi bdag nyid kyi dril bu bsgrubs nas zhes bya ba ni de la yang dag par brten nas bde ba dam par gyur pa nyid kyis nA da'o/_/de ltar
[\[296a.3\]]rtse mo dgu pa zhes bya ba ni rtse dgu'i bdag nyid can no/_/rtse mo gcig pa ni dbu ma'o/_/dang ni'i yi ges rtse mo gnyis pa ste 'og dang steng du 'bab pa can no/_/rtse lnga pa ni dkyil 'khor lnga 'bab pa can no/_/na'i yi ges slar yang rtse mo bzhi pa 'khor lo 'bab pa'o/_/rtse mo gsum
[\[296a.4\]]pa sku dang gsung dang thugs kyi bdag nyid can no/_/de la sogs pa zhes bya ba ni dbang po drug dang khams bdun dang thun tshod brgyad dang rlung bcu rnams dang /_'dod pa'i srid pa'i gnas bcu gcig dang sa bcu gsum dang /_sa bcu bzhi dang /_cha bco lnga dang /_rnal 'byor pa
[\[296a.5\]]rnams kyi 'pho ba bcu drug dang /_gzugs kyi srid pa'i gnas bcu bdun dang /_khams bco brgyad rnams dang /_tshad ma grub pa'i mtha' bcu dgu rnams te 'di lta ste/_ma rig pa la sogs pa'i rten cing 'brel par 'byung ba bcu gnyis dang /_de bzhin du yan lag bdun
[\[296a.6\]]gyi rab tu byed pa rnams dang /_de yang bum pa dang slob dpon dang gsang ba dang shes rab ye shes rnams so/_/mchog gi bde ba chen po'i ro myang ba'i chos kyi sku dang 'od gsal ba dang zhi gnas dang lhag mthong zhes pa la'o/_/rnam pa nyi shu'i byang chub pa dang nyi shu rtsa gcig pa
[\[296a.7\]]srid pa gsum dang /_de la 'chi ba'i srid pa dang /_bar do'i srid pa dang /_skye ba'i srid pa'o/_/bdun dang gsum dang nyi shu rtsa gcig ste/_nyi shu rtsa gnyis dbang phyug so sor mngon par shes pa yod par smra ba rnams sel bar byed pa ste/_de la rang gi sems kyi gnas skabs
[\[296b\]]
[\[296b.1\]]bcu gnyis dbang phyug so sor mngon par shes pa yod par smra ba'i bshad pa/_byed pa de'o thams cad kyi/_/da ni kun du byed po byed/_/'tsho bar bshad pa 'tsho ba'i gzugs/_/thar pa 'khor ba'i 'khor lo skyes/_/ye shes dbang po rig pa dang /_/rnal 'byor ye shes sogs de
[\[296b.2\]]bzhin/_/'jig rten pa sogs de nyid gang /_/mdor bsdus pa yis bcu gcig go/_zhes so/_/de lta bur gnas pa la dam pa dang ma yin pa rnam par dpyad pas med pa nyid so sor mngon par shes she na/_de'i tshe sel bar byed pa rnam pa bcu gcig gsungs pa/_/kun
[\[296b.3\]]gyi byed pa de min te/_/las rnams kyis ni byung ba'o/_/las kyi rgyu yang med pa ste/_/'di la 'byung ba yod ma yin/_/gang gi byed pa gang dag byung /_/de la bya ba'i dngos po med/_/byas dang byed pa med pa'o/_/dngos po thams cad ma byas pa'o/_/bya ba byed pa'i 'brel ba yis/_/
[\[296b.4\]]'di ni dngos po med par bshad/_/las dang bral bas byed pa med/_/bya ba med pas byed po med/_/gal te 'byung ba'i bdag yod na'ang /_/'byung ba med pas med pa'o/_/gcig dang du mas rnam dpyad pas/_/'brel pa'i dngos po med par 'dod/_/su zhig byed po ci'i byed po/_/
[\[296b.5\]]'di rnams byed po yod ma yin/_/gang gis rtag tu 'tsho bar 'gyur/_/dngos po gzugs ni mi rig go/_/ji ltar gzugs can gang zag bshad/_/smig rgyu dang ni 'dra bar 'gyur/_/'khrul pas 'khrul ba'i rnam par ni/_/yod pa skad cig mar 'gyur ro/_/'jig rten gyi
[\[296b.6\]]ni skye ba med/_/rang las 'bras bus bgrod par 'gyur/_/kun la thar pa yod pa yin/_/gong ma'ang 'chi ba med pa'o/_/gal te thar pa tsam yod kyang /_/ror 'dzin pa ni de la med/_/de'i phyir 'jig rten las 'bras bu/_/dge dang mi dge gang byas pa/_/rmongs pa'i
[\[296b.7\]]skyes bu de yod par/_/'khor ba yang ni 'dod pa'o/_/sgyu mas 'khor bar rmongs bdag nyid/_/rmongs pas brtan par 'dod pa'o/_/gti mug bdag can 'khor ba med/_/rdul phran cha shas med pas so/_/ye shes shes bya 'dir med de/_/sems byung gzugs
[\[297a\]]
[\[297a.1\]]med pa'i phyir ro/_/dbang po la sogs brjod pa med/_/rig pa ci zhig 'byung ba med/_/mngon sum bzhi yi dngos po rnams/_/dngos po la sogs de bzhin te/_/yid kyi mngon sum rnal 'byor dang /_/rang gis rig pa'i mngon sum mo/_/ji ltar ye shes bzhi dbus
[\[297a.2\]]su/_/mngon sum nyid kyang mi rig go/_/'jig rten 'jig rten 'das pa yi/_/de ni de nyid yang dag 'byung /_/mngon sum dang ni rjes dpag gis/_/de rnams dngos po rig pa yin/_/gang tsam ru ni bzhag pa ste/_/'khrul pa nges pa med pa'o/_/de ltar bshad pa'i rim
[\[297a.3\]]zhes bya/_/rgya che bar ni du ma'o/_/dbang phyug thams cad du med pas/_/so sor mngon shes ci las 'gyur/_/mkhas pa rnam par dpyad bya yis/_/'di la sdang bar mi bya'o/_/lo'i sbyor bas dus tshigs nyi shu rtsa gsum ste dkar po dang nag po'i phyogs dag gi tshes
[\[297a.4\]]bcu ste rgyal gyi tshes bcu'i lo can zhes bya ba ni der dpa' bo dang dpa' mo'i dbang phyug rnams thams cad kyis 'du bar 'gyur te/_gnas dang nye ba'i gnas la sogs pa nyi shu rtsa bzhi/_/de kho na nyid nyi shu rtsa lnga sngon du bshad pa rnams kyi dang /_snying rje'i bdag nyid dang de kho
[\[297a.5\]]na nyid nyi shu rtsa drug go/_/snying rje chen po sum cu rtsa drug pa dang rgyu skar nyi shu rtsa bdun dang 'dod chags chen po'i sa nyi shu rtsa brgyad de/_de yang 'dod pa'i srid pa'i gnas bcu gcig dang gzugs kyi srid pa'i gnas bcu bdun no/_/sems can la dmigs pa'i snying rje
[\[297a.6\]]chen po 'dod chags chen po'i sa'i bdag nyid can rnams kyi bcu dgu rnams dang chos la dmigs pa bcu dgu'o/_/sgyu ma'i de kho na nyid sum cu rnams ni yongs su brtags pa sum cu ste sum cu rtsa gcig pa pha rol tu phyin par rjes su dran pa'i sangs rgyas pa'i de kho na nyid do/_/
[\[297a.7\]]byang chub kyi gzugs kyi bdag nyid can rnam par snang mdzad la sogs pa'i lha sum cu rtsa gnyis te sum cu rtsa gsum pa srid pa gsum ste mdor bsdus pas so/_/gzhan chos chen po yongs su sdud pa'i rim pas stong phrag gi bar du sbyang bar bya bar shes par bya'o/_/rtsa rab tu
[\[297b\]]
[\[297b.1\]]'bab pa can gyis de la dril bu'i sgra yang dag par bsgrub par bya'o zhes bya ba ni nges pa'o/_/de'i phyir/_ngo bo nyid kyis sgra sgrogs pa/_/zhes bya ba ni 'dod chags chen pos sems can la phan pa'i rgyur byang chub kyi sems zhu ba dang ldan pa phra mo'i ye shes kyi rnam pa'i sems so/_/de yang spros
[\[297b.2\]]pa med pa dri ma thams cad nub pa zag pa med pa zhes bya ba ste/_mchog tu zag pa med pa'i gzugs nyid de/_de nyid sgra yang dag par bshad de sngon gyi bsam gtan gyi bag chags kyis de'i rang bzhin gyi rtog pa yongs su 'byung ste bsam du med pa'i mkha' 'gro rgya mtsho dag rnal
[\[297b.3\]]'byor pas bsgoms pas so sor 'phar ba'o/_/de yang de nyid kyis rtog pa med pa'i bdag nyid can gyi sngon gyi bag chags kyis gnas gang du gnas pa ste/_'chad par 'gyur ba'i sprul pa'i sku'i rnam pa la sogs pas so/_/de'i phyir rdo rje zhes bya ba ste rdo rje'i mtshan nyid can gyi
[\[297b.4\]]rdo rje'i sku'i gzugs kyis zhes bya ba'i don to/_/lhag ma rtogs sla'o/_/da ni phyi rol gyi rdo rje dang dril bu'i mtshan nyid gsungs pa cha gsum pa zhes bya ba la sogs pa ste/_'og dang steng dang dbus rnams su cha la sogs pa mnyam par bya'o/_/lhag ma rdo rje dang dril bu'i mtshan
[\[297b.5\]]nyid do/_/de bzhin du rdo rje ral ba can gyi pad+ma dang rdo rje rab tu sbyor bas sems can thams cad sgrub pa'i thabs so/_/de nyid dkyil 'khor gyi 'khor lo bsgom pa'i bdag pos te rtogs sla'o/_/dpal thams cad gsang ba'i le'u lnga bcu pa las rdo rje ral pa can gyi rab tu sbyor
[\[297b.6\]]bas chad pa'i las rnam par 'joms shing dge ba'i las la sogs pa sgrub pa byang chub sems dpa' sgrub pa rnams 'byung ba dang rdo rje dril bu la sogs pa'i mtshan nyid dang dkyil 'khor gyi 'khor lo bsgom pa rgyas par bstan pa ste rab tu byed pa bcu pa'i bshad pa'o//_//
[\[297b.7\]]gtum mo stong phrag zhal can gyi/_/dpa' bo chen por phyag byas nas/_/sman dang bcud kyi sbyor ba dang /_/yi ge thams cad rnams kyang ngo /_/da ni dpa' bo chen po'i bshad pa gsungs pa/_/de nas gzhan zhes bya ba la sogs pa ste/_sngon ma la ltos pa gzhan no/_/spyor
[\[298a\]]
[\[298a.1\]]ba chen po ni sbyor ba thams cad las gzhan pa'i sbyor ba chen po ste/_rnal 'byor thams cad las phul du byung ba'o/_/de yang dpa' bo chen po'i sbyor bas zhes bya ba ni ming gi yi ge'i rig pa ste/_bdag gis mngon sum zhes bya ba ni nyams su myong bar gyur pas de
[\[298a.2\]]bshad pa ste/_gcig tu na bdag gcig pu'i ma yin te ji ltar sangs rgyas thams cad kyis nyams su myong ba rnams kyis bshad pa ste des tu'i yi ge nges par gzung ba'o/_/de ltar nyon zhes bya ba ni phag mo la sogs pa'i rnal 'byor thams cad thos pa la nges par sbyor
[\[298a.3\]]ba'o/_/'di la bcom ldan 'das kyis bshad pa gsungs/_gnad ces bya ba la sogs pa ste/_thog ma nyid du chen po'i yi ge dag bshad pa/_gnad stong phrag ces pa ste 'dir lus la mi phyed ma la sogs pa rtsa sum cu rtsa gnyis rnams te/_gang rnams de rnams
[\[298a.4\]]kyi re re la sum cu rtsa gnyis kyi 'gyur gyis stong phrag gcig la nyi shu rtsa bzhis lhag pa rnams su 'gyur ro/_/de'i nang nas stong phrag ni lus thams cad kyi lag pa dang rkang pa la sogs pa'i gnad kyi rtsa rnams so/_/lhag ma nyi shu rtsa bzhi ni gnas dang nye ba'i gnas la sogs pa ste
[\[298a.5\]]de rnams su rtsa thams cad du ji lta ba'i rim pas yi ge rnams dgod pa gsungs pa/_ka yig ces bya ba la sogs pa ste/_ka tsa Ta ta pa ya sha'i sde tshan dang ha'i bar du sum cu rtsa gsum ste de rnams yon tan la sogs dbyangs rnams kyis zhes bya ba ni yon tan dang 'phar ma
[\[298a.6\]]dang ya Na bstan pa dang thung ngu dang ring po ste sum cur 'gyur ro/_/de rnams kyi phyi mo rnams kyis dbye ba zhes bya ba ste/_slar yang zhes bya ba la sogs pas de de bzhin no/_/de ltar 'bar ba tshigs thams cad du gnas zhes bya ba ni rnal 'byor pa rnams kyi rang gi sems
[\[298a.7\]]kyis bltas par gyur pas 'od kyi rang bzhin gyi yi ge gtum mo stong phrag gi bdag nyid can zhes bya ba ste/_'bar zhing thams cad du de ltar rang bzhin med par son pa'o/_/dpa' bo zhes bya ba la sogs pas ba'i ra'i yi ge'i don gsungs pa/_de ltar dpa' bo'i longs
[\[298b\]]
[\[298b.1\]]spyod thob/_/ces bya ba ni rtsa stong phrag gi khams gang te thams cad bde ba'i gnas la bde ba'i rang bzhin du 'gyur te gnas kyi dbang gis so/_/de rnams kyis zhes bya ba la sogs pas bde ba'i 'od zer rnams kyis so/_/byang chub sems dpa'i rigs zhes bya ba ni sems kyi rang bzhin/_
[\[298b.2\]]sna tshogs pa las byung ba'i rigs de ro mnyam par lhan cig dgug par bya'o/_/ci'i rgyur zhe na/_de gsungs pa/_chos 'byung gnyis med nang du zhes bya ba ste/_thabs dang shes rab snyoms par 'jug pa la la nA dang ra sa nA dag btsir bar gyur pas a wa d+hU tI dbus su bdag nyid
[\[298b.3\]]bdag med pa'i gzugs su byang chub sems dpa'i cho gas gzhal bar bya ba ni nges pa'o/_/da ni rnal 'byor pa rnams kyi rang gi lus kyi bcud len sgrub pa'i cho ga gsungs pa/_de ltar zhes bya ba la sogs pa ste stong phrag lce zhes bya ba ni byang chub kyi sems kyi rgyun ni lce'i
[\[298b.4\]]sgrar brjod de/_de ltar dbu mar rab tu zhugs pas dpa' bo chen po rang gis rig pa'i ye shes de'i go 'phang la gnas pa ste sems kyi rgyal po zhes bya ba'i don to/_/lhag ma rtogs sla'o/_/dpal thams cad gsang ba'i le'u lnga bcu pa las dpa' bo chen po'i yi ge'i rab tu sbyor bas
[\[298b.5\]]rnal 'byor chen po sgrub pa dang bcud len gyi cho ga'i mtshan nyid rgyas par bstan pa ste rab tu byed pa bcu gcig pa'i bshad pa'o//_//chos 'byung nang du gar byed pa'i/_/rdo rje hUM mdzad phyag byas nas/_/de dag rnams kyis bdag rtag tu/_/rdo rje chos kyi bstan par bya/_/da ni
[\[298b.6\]]rdo rje hUM mdzad kyi bshad pa gsungs pa/_de nas zhes bya ba la sogs pa ste rdo rje chen po zhes bya ba ni ste rdo rje 'chang chen po yang dag pa'i ting nge 'dzin gyi dpal he ru ka ji ltar le'u bco lnga pa gsungs pa'o/_/grong khyer gsum na su zhes bya ba ni srid pa gsum rnams su ji ltar
[\[298b.7\]]'byung bar 'gyur zhes pa'o/_/ci'i gzugs kyis zhes bya ba ni rdo rje 'chang gi gzugs kyis so/_/cir yang gzhan gyis gzhan gyi gzugs bzung nas de'i gzugs kyis khyer nas 'ongs sam/_de ltar gang du sprul pa 'di la the tshom ma mchis so/_/de bzhin du chos
[\[299a\]]
[\[299a.1\]]nyan pa'i dus su zhes bya ba ni 'khor gyi tshogs rnams kyis ces de bzhin gshegs pa dpa' bo dang rnal 'byor ma dang byang chub sems dpa'i tshogs la sogs pa'i dbus su thugs brtan pa'i gzugs su mdzad/_de ltar lha zhes bya ba la sogs
[\[299a.2\]]pas de de bzhin du bshad do/_/de ltar kye ston pa gsungs shig ces bya bar 'brel to/_/'di ni dri ba'o/_/'di'i lan bcom ldan 'das kyis gsungs pa/_nyon zhes bya ba la sogs pas te/_/mkhas pa'i 'jig rten gyis mi shes/_/zhes bya ba ni skye bo sgrin po rnams kyis
[\[299a.3\]]mi shes te 'on kyang 'jug go/_/shin tu zab pa'i don chen po zhes bya ba ni 'chad par 'gyur ba'i man ngag la sogs pa ste/_de nyid gsungs pa/_mdor bsdus pa zhes bya ba la sogs pas so/_/nges par sgyu ma zhes bya ba ni sgyu ma'i rnam par bstan par bya ba dang ston pa po la
[\[299a.4\]]sogs pa rnams kyis sems can rnams kyi bsod nams kyi dbang gi rang gis mngon par snang ba ste so sor snang bar 'gyur ro/_/'dir gang gi rdo rje sems dpa' so sor snang bar mdzad/_de nyid gsungs pa/_rdo rje zhes bya ba la sogs pa ste/_khams kyang ling gar rjes su
[\[299a.5\]]gnas zhes bya ba ni ling ga ni mtshan ma ste phyag rgya chen por mngon par brjod pa de'i nang du lus thams cad kyi khams de rnams su gong bur gyur pa'i sems kyi khams de gnas pa ste rdo rje sems dpa'i rnam par grong khyer gsum rnams su skye gnas so sor snang ste sku la sogs
[\[299a.6\]]pa'i dag pas khams gsum pa zhes bya ba'i don to/_/'di ni dri ba thog ma'i bsal ba'o/_/gnyis pa'i gsungs pa/_khyer nas 'ongs pa sngon gyi dngos/_/zhes bya ba ni 'dir rnal 'byor pa rnams kyi ting nge 'dzin la rjes su spyod pa'i dus su sems dang lhan cig rang gis rig
[\[299a.7\]]par 'gro'o/_/des rdo rje sems dpa'i 'jig rten rnams kyi mnyam pa'i dus bzhin du rtogs par 'gyur ro/_/de bzhin gshegs pa nges par las chung ngu ste/_sems can gyi don thams cad bstan par bya ba dang ston pa po la sogs pa'i las tsam mdzad nas de
[\[299b\]]
[\[299b.1\]]nyid du de bzhin gshegs pa rnams yongs su mya ngan las 'das pa phyag rgya chen po'i dngos grub mdzad nas bzhud do/_/yang na phyogs gzhan dus thams cad du skye 'gro la rjes su chags pas sangs rgyas dang byang chub sems dpa' rnams ji ltar me long la gzugs brnyan snang ba de
[\[299b.2\]]bzhin du gcig la gcig gnas pas kyang sems gzugs brnyan du mthong ngo zhes bya ba ni nges pa'o/_/gsum pa'i gsungs pa/_nyan pa zhes bya ba la sogs pa ste/_sngon du nyan pa bsgrubs nas zhes bya ba ni thog ma med pa'i rgyud nas sngon gyi dus kyi thos pa dang bsam pa dang
[\[299b.3\]]bsgom pa'i bag chags la brten nas de yang dag med pa ste sgra brnyan lta bur so sor snang ngo /_/ston pa zhes bya ba ni sems de de nyid du yang thim nas 'gro ste nges par bstan par 'gyur ro/_/gti mug rdo rje'i ting nge 'dzin gyis lha la sogs pa tshangs pa la sogs pa bkug pa
[\[299b.4\]]ste/_rnam par snang mdzad chen po'i ting nge 'dzin gyis so/_/de ltar de'i yang ting nge 'dzin gyi rab tu sbyor ba rnams kyis rnam par rtog pa thams cad rmongs par byas so/_/de'i phyir thugs rdo rje hUM mdzad nyid du zhugs par 'gyur ro/_/des 'jig rten byang chub sems dpa'
[\[299b.5\]]la sogs pa rtag tu sprul pa'o/_/'di'i rab tu sbyor ba gsungs pa/_/rdo rje zhes bya ba la sogs pa ste/_badzra'i yi ge'i don to/_/rdo rje rtse mor ro mnyam pa'i byang chub kyi sems kyi thig le'i dus su ste de la 'jig rten gyi mthar sprul pa thams cad chos nyan pa'i dus su 'od zer spro bar
[\[299b.6\]]byed do/_/lcags kyu'i rnam pa'i hUM gi yi ge'i sgra sgrogs pa'i sgra dbyangs kyis bkug pa'i dri za'i sems can khar bcug nas gcig tu 'dres pa'i dngos po'i 'khor lor byas nas mchog gi ston pa 'od gsal ba mchog tu'o/_/chos 'byung zhes bya ba la sogs pa go sla'o/_/
[\[299b.7\]]man ngag 'di la gnas pas de yang rnal 'byor gyi dbang phyug ste rdo rje slob dpon du 'gyur ro/_/de ltar zhes bya ba la sogs pas de de bzhin du bshad do/_/da ni rdo rje slob dpon gyi mtshan nyid gsungs pa/_sems can kun la zhes bya ba la sogs pa nas de bzhin gshegs pa
[\[300a\]]
[\[300a.1\]]zhes pa'i bar du go sla'o/_/da ni rdo rje hUM mdzad kyi sems kyi dkyil 'khor gyi 'khor lo bsgom pa des de ltar rdo rje'i man ngag gi bshad pa gsungs pa/_bsgom pa rdo rje zhes bya ba la sogs pa ste/_nA da rnams su zhes bya ba ni mchog tu zag pa med par nA da'i ye shes so/_/
[\[300a.2\]]de'i dus su dkyil 'khor pa rnams khams gsum gyi rnam pa'o/_/de'i phyir nA da dang rdo rje hUM mdzad khyab bdag go/_/'pho ba zhes bya ba la sogs pas sngon du bstan pa'i mdor bstan pa'i tshig rnams kyi rdo rje'i rtse mor sprul pa zhes bya ba la sogs pa'i man ngag rgyas par bstan pa'o/_/
[\[300a.3\]]lhag ma thams cad rtogs sla'o/_/dpal thams cad gsang ba'i le'u lnga bcu pa'i rdo rje hUM mdzad kyi rab tu sbyor ba phyi dang nang gi bdag nyid can bstan par bya ba dang ston pa po la sogs pa'i rnam par gzhag pa'i cho ga'i nges pa dang de bzhin du rdo rje slob dpon gyi mtshan nyid dang dkyil
[\[300a.4\]]'khor gyi 'khor lo bsgom pa'i man ngag gi rnam par gzhag pa rgyas par bstan pa ste rab tu byed pa bcu gnyis pa'i bshad pa'o//_//shin tu bzang por mgos phyag 'tshal/_/bsam med sbyor ba'i spyod pa yis/_/gzhung chung ngu yis rtogs byed pa/_/de yi 'grel
[\[300a.5\]]pa bshad par bya/_/da ni shin tu dbang po'i bshad pa gsungs pa/_de nas bsam med ces bya ba la sogs pa ste/_phyi dang gnyis med sbyor ba'i bdag_/ces bya ba ni thabs dang shes rab kyi sbyor ba'i bdag nyid kyi spyod pa'i dus su yang rnal 'byor pa rnams kyis bya ba ste/_/nang gi
[\[300a.6\]]bdag nyid du shin tu bzang po'i yi ge'i rab tu sbyor ba gsungs pa/_yid bzang ma zhes bya ba la sogs pa ste/_thog ma nyid du su'i yi ge'i don gsungs pa/_yid bzang ma'i dbus su thams cad kyi bdag nyid thim par bya'o/_/de ltar bdag nyid 'dir mig la sogs pa'i 'jug
[\[300a.7\]]pa'i rnam par shes pa drug dang nyon mongs pa can gyi yid dang kun gzhi'i rnam par shes pa la sogs pa rnams kyis de ltar dbang po thams cad gzugs dang sgra la sogs par gnas te/_grong la brten zhes bya ba ni yul la brten pa'o/_/de rnams su yid kyi yul gyi grong
[\[300b\]]
[\[300b.1\]]rnams su gang spyod pa de ye shes kyi spyod pa'i bdag nyid du bshad de/_dam tshig de gang la yod pas de la lta bar gyur pa de nyid mthong ba'i lam gyi bdag nyid du 'grub pa'o/_/de slar yang srid pa dang mya ngan las 'das pa'i gzugs can du rnal 'byor pa skye ba 'di la bshad de gzhan du ma
[\[300b.2\]]yin no/_/de slar yang de'i gzugs kyis gang du zhes bya ba ste de de bzhin du'o/_/de ltar gang la bltas pas mthong ba zhe na gsungs pa/_mthong ba zhes bya ba la sogs pa ste/_bdag nyid kyi gzugs brnyan zhes bya ba ni so sor sdud pa la sogs pa sbyor ba'i yan lag drug rnams
[\[300b.3\]]kyis gzugs mthong ngo /_/de ltar b+ha'i yi ge'i don song zin pas so/_/de bzhin du zhu ba zhes bya ba la sogs pas dri'i yi ge'i don gsungs pa ste/_zhu 'gyur ba yi sems brten nas/_/zhes bya ba ni de yang rang gi sems zhu ba'i gzugs so sor mi snang ngo /_/de ci'i phyir lus la
[\[300b.4\]]rnam par thim zhes bya ba ste lus ni gzugs kyi lus la nges par thim par 'gyur ro/_/lhag ma rtogs sla'o/_/'on kyang dkyil 'khor gyi 'khor lo la sogs pa ma gsungs kyang rjes su gnas par bya'o/_/dpal thams cad gsang ba'i le'u lnga bcu pa las shin tu bzang po'i rab tu
[\[300b.5\]]sbyor bas spyod pa'i brtul zhugs phyi dang nang gi bdag nyid can bsam du med pa'i sbyor ba bsgom pa la sogs pa'i cho ga'i mtshan nyid rgyas par bstan pa ste rab tu byed pa bcu gsum pa'i bshad pa'o//_//rigs kun rab tu 'joms pa'o/_/rdo rje bzang por phyag byas nas/_/
[\[300b.6\]]de yi ngo bor der gnas nas/_/rgyu skar la sogs sprul pa can/_/da ni rdo rje 'od kyi bshad pa brjod par bya ste/_de nas rigs zhes bya ba la sogs pas so/_/rdo rje bzang po'i rab sbyor bas/_/zhes bya ba ni 'chad par 'gyur ba'i yi ge'i don gyis de de bzhin du bshad do/_/'dir tha
[\[300b.7\]]skar la sogs pa la skyes pa'i rigs gsungs pa/_de la dang por zhes bya ba la sogs pa ste/_dang po zhes bya ba ni rim pa ji lta bas shes par bya ste/_'dir tha skar dang mgo dang na ba so dang rgyal dang me bzhi dang sa ri dang lha mtshams dang gro bzhin dang nam gru ste de bzhin du zhes bya ba ni
[\[301a\]]
[\[301a.1\]]de ltar lha rnams kyi tshogs su 'gyur ro/_/de bzhin du bzhi pa zhes bya ba ni snar ma dang shar pa gsum rnams zhes bya ba ni shar gyi gre dang shar gyi chu stod dang shar gyi khrums stod do/_/gnyis pa bra nye dang drug pa lag dang byang pa gsum zhes bya ba ni byang gi sbo dang byang gi chu
[\[301a.2\]]smad dang byang gi khrums smad de mi zhes bya ba de de bzhin du bshad do/_/de bzhin du gsum pa la sogs pa rim pa ji lta bas srin po'i tshogs gsungs pa/_smin drug dang mchu dang skag dang mon gru dang nag pa dang sa ga dang snron dang snubs dang mon gre mchog go/_/de bzhin du stobs kyis
[\[301a.3\]]bdag tu byed par phyi ma phyi mar gang gi tshe mi rnams la 'gyur ba de rnams kyi rigs kyi khyad par gsungs pa/_ra zhes bya ba la sogs pa ste/_de ltar gsum pa dang brgyad pa/_/zhes bya ba ni smin drug dang rgyal ni ra'i rigs so/_/bzhi pa dang lnga pa de snar ma dang mgo ni klu'i rigs so/_/drug
[\[301a.4\]]pa dang bcu dgu pa de lag dang snrubs ni khyi'i rigs so/_/bcu pa dang bcu gcig pa de mchu dang gre ni byi ba'i rigs so/_/bdun pa dang dgu pa de slar yang nab so dang skag ni byi la'i rigs so/_/bcu bzhi pa dang bcu drug pa de nag pa dang sa ga ni stag gi rigs so/_/bcu gnyis pa dang bco
[\[301a.5\]]lnga pa de dbo dang khrums stod ni khyu mchog gi rigs so/_/thog ma dang tha ma de tha skar dang nam gru ni bong bu'i rigs so/_/bcu gsum pa dang bco lnga pa de me bzhi dang sa ri ni ma he'i rigs so/_/slar yang thog ma zhes bya ba ni tha skar dang nyi shu rtsa drug pa de ni khrums smad ni rta'i rigs so/_/nyi shu
[\[301a.6\]]pa dang nyi shu rtsa gnyis pa de ni chu stod dang gro zhun ni spre'u'i rigs so/_/gnyis pa ste bra nye dang mtha' ma ste nam gru ni glang po'i rigs so/_/nyi shu rtsa gsum pa dang nyi shu rtsa bzhi pa de ni mi'i rigs te mon gru dang mon gre'o/_/stobs chen zhes bya ba ni g.yul ngo la sogs par stobs dang stobs
[\[301a.7\]]med pa'o/_/bcu bdun pa dang bco brgyad pa ste lha mtshams dang snron ni ri dgas kyi rigs so/_/nyi shu rtsa gcig pa chu smad ni srin mo'i rigs te/_khyad par zhes bya ba ni slar mngon spyod la sogs pa'i las kyi rgyu skar la sogs pa'i stobs gsungs pa/_rgyu skar srog ces bya
[\[301b\]]
[\[301b.1\]]ba la sogs pa ste gang zhig gang gi rgyu skar gyi ming rnams kyi de rnams su de'i srog tu rab tu thob po/_/gal te skar mar dus kyi rtsa son pa/_/zhes bya ba ni 'di la gang gi tshe rgyu skar gnas pa'i nyi ma dang mun pa thog mar byas nas phreng gsum rnams gzhag par bya ste dgu po gsum gyi bar du'o/_/
[\[301b.2\]]de'i tshe rtsa dbu ma gang gza'i rgya mtsho de'i zas so/_/de'i phyir mngon spyod la sogs pa'i dus su 'chi ba ste de nas dbus ma'i 'dzin pa po gang zhig nges par te gdon mi za bar ro/_/de bzhin du lug la sogs pa bzhi rnams ni mthon po'i las rnams la'o/_/kI Ta zhes bya ba ni briSh+Ti ka
[\[301b.3\]]la sogs pa bzhi bstan par rab tu bshad pa ste brtan pa'i las rnams la'o/_/nya la sogs pa bzhi 'dren ma'i las rnams la'o/_/de ltar slar yang bla ma dang nyi ma zhes bya ba la sogs pas skyes pa dang bud med rnams su stobs dang stobs med par shes par bya'o/_/da ltar zhes
[\[301b.4\]]bya ba la sogs pas tha mal la sogs pa thams cad kyi gsod par 'gyur ro/_/byang chub sras po la mi 'gyur/_/zhes bya ba ni byang chub sems dpa' bsod nams 'phel ba rnams kyi gsod pa por mi 'gyur ro/_/de ci'i phyir de rnams kyi rdo rje zhes bya ba la sogs pa ste de de bzhin du
[\[301b.5\]]bshad do/_/de rnams kyi rab tu sbyor ba'i yi ge rnams kyi bshad pa gsungs pa/_g.yon pa zhes bya ba la sogs pa ste/_la la nAr son pa'i sems zhes bya ba ni byang chub kyi sems te yi ge'i rnam pa'i don gyis so/_/dbus ma dang mtha' ma'i sbyor ba ldan zhes bya ba ni dbu mar rab tu
[\[301b.6\]]zhugs pas mtha' ma bzhi pa 'das pa'i ye shes de'i sbyor bar 'dod pas rnal 'byor pas bya'o/_/de ltar 'bab cing 'gro ba byang chub kyi sa bon rnams ye shes kyi rnam pa'i sems byang chub kyi sa bon rnams zhes bya'o/_/slar yang srid pa'i dbus su 'byung ba rnams de'i
[\[301b.7\]]tshe byang chub de zhes bya ba la sogs pas de rnams de bzhin du bshad pa ni nges pa'o/_/de ltar bshad pas kyang sa'i mthil du ci byed pa gsungs pa/_'dzag ces bya ba la sogs pas dzra'i yi ge'i don gyis te kun du sbyor bas mi 'dzag pas dzra ba'i yi ge phyi bas 'dzag pa ste/_de
[\[302a\]]
[\[302a.1\]]ltar ci 'bab pa gsungs pa/_las kyi nyi ma zhes bya ba ste 'dod chags chen po'i 'od zer rnams kyis las byed par sngags kyi theg pa chen po gsungs te snying rje son pa'i yid kyis te/_sngon gyi bag chags nye bar spyod pas bshad par 'gyur ro/_/da ltar zhes bya ba la
[\[302a.2\]]sogs pa ste bshad pa bzhin du ste sems can thams cad kyi byed pa'o/_/slar yang byang chub sems dpa' rnams srid pa 'dod pa can yin no/_/'dir ci 'byung bar 'gyur ba gsungs pa/_'gyur zhes bya ba la sogs pa ste/_b+ha'i yi ge'i don te/_rtsen zhes bya ba ni rtsed mo tsam du'o/_/
[\[302a.3\]]lhag ma go sla'o/_/da ni ye shes 'di'i rnam pa'i ting nge 'dzin gyi sbyor bas las mdzad pa'i dkyil 'khor gyi 'khor lo bsgom pa gsungs pa/_dkyil 'khor zhes bya ba la sogs pa ste thams cad rtogs par sla'o/_/dpal thams cad gsang ba'i le'u lnga bcu pa las rdo rje bzang
[\[302a.4\]]po'i yi ge rnams kyi rab tu sbyor bas las rnams 'joms pa dang rgyu skar la sogs pas rigs kyi khyad par dang de bzhin du mngon spyod rnams la stobs dang bdag tu byed pa dang byang chub sems dpa' rnams kyi rnam par gzhag pa'i khyad par dang dkyil 'khor gyi 'khor lo bsgom pa
[\[302a.5\]]la sogs pa'i cho ga'i mtshan nyid ces bya ba rgyas par bstan pa ste rab tu byed pa bcu bzhi pa'i bshad pa'o//_//sbyor ba kun du bla med pa/_/'jigs byed chen por phyag byas nas/_/sngags kyi 'khor lo'i rab sbyor bas/_/thams cad 'byung bar byed pa'o/_/da ni 'jigs
[\[302a.6\]]byed chen po'i bshad pa gsungs pa/_de nas gsang ba zhes bya ba la sogs pa ste/_thams cad bde ba'i bdag nyid skyes/_/zhes bya ba ni 'khor lo'i ra ba'i mthar thug par sems can gyi khams bde ba las skyes pa rnal 'byor pa bsgom pas 'chad par 'gyur ba'i sngags
[\[302a.7\]]kyi 'khor lor de'i sbyor ba bshad par bya'o zhes bya ba 'brel to/_/de'i phyir gsungs pa/_don dam pa zhes bya ba la sogs pa ste/_'dir ni bzlas pa'i mtshan nyid ni rnam pa gnyis te/_gcig ni don dam pa la gnyis pa ni de bzhin nyid kyi bdag nyid do/_/de la don dam pa'i
[\[302b\]]
[\[302b.1\]]sbyor bas zhes bya ba'i sbyor ba ni bgrod par bya ba ste skad cig yud tsam thang cig la sogs pas srog rgyu ba'i yi ge rnams kyis so/_/de nyid slar yang de bzhin du rab tu gzhug par bya'o/_/slar yang yi ge 'di rnams kyi skye ba'i gnas kyi sbyor bas gsungs pa/_'jigs byed chen po'o
[\[302b.2\]]sbyor bas zhes bya ba ste 'chad par 'gyur ba'i ming gi yi ge'i dngos pos so/_/sngags kyi phreng ba las byung ba/_/zhes bya ba ni phreng bar sngags byung ba'o/_/de sa'i mthil du 'khor lo bri ba gsungs pa/_bzhi bcu rtsa brgyad de bzhin zhes bya ba ste/_sa rnams kyi dum bu can gnas rnams
[\[302b.3\]]zhes bya ba ni de la dang po 'khor lo drug gi rnam pa'i ri mo zlum po'i rnam par bya'o/_/de rnams re re la le'u tshe brgyad brgyad rnams bya'o/_/de la rkang pa bzhi bcu rtsa brgyad bri bar bya'o zhes bya ba ste re rer re re 'chad par 'gyur ba'i rim pas sngags ni thams cad du rkang pa rkang pa rnams
[\[302b.4\]]le'u tshe le'u tshe rnams su bri bar bya'o/_/de rnams kyis nye bar sdud pa gsungs pa/_de rnams su zhes bya ba la sogs pa ste/_srog ni yi ge'i rnam pa can/_/zhes bya ba ni sngags kyi yi ge de rnams kyi srog gi gzugs su yang skyes par gyur pa ni thim par bya'o/_/de ltar gsungs pa/_
[\[302b.5\]]yi ge'i cha rnams lha rdzas zhes bya ba ste/_byang chub kyi sems kyi rgyun rnams kyi dbus su sems yi ge'i rnam pa rnams su sngags rnams kyi 'du shes rnams kyis te yongs su byung ba'i lha rdzas kyi cha dang 'dres pa'o/_/lhan cig skyes pa'i bde bas zhes bya ba ste/_don dam
[\[302b.6\]]pa'i sngags de rnams spangs pa byas nas bzhi pa'i mthar gnas pa ste dbu mar de bzhin nyid du rab tu 'jug par 'gyur ro/_/stong par de bzhin thim byas nas/_/zhes bya ba ni snying gar thim par bya'o/_/'og dang steng du nges par blta/_/zhes bya ba ni srog dang thur sel gnyis
[\[302b.7\]]brtan par byas nas so/_/de srid ces bya ba la sogs pas gong du bsdu ba dang rjes su gzhig pa gsungs te/_de bzhin du rjes su gzhig pa'i rim pas gsad pa gyen du 'pho ba gsungs te/_de ltar zhes bya ba la sogs pas 'jigs byed chen po'i don can no/_/de bshad par bya ste/
[\[303a\]]
[\[303a.1\]]dbus zhes bya ba la sogs pas thog ma nyid du ma'i yi ge'i don gyis te/_de ltar dbu mar rab tu 'jug pa'i zhes bya ba ni sngon du bshad pa'i rig pas so/_/bsnun pa zhes bya ba ni ha'i yi ge'i don te yul thams cad la nye bar longs spyod pa dang bral pas bsnun pa'o/_/
[\[303a.2\]]bsam gtan la sogs spangs zhes bya ba ni sna tshogs pa'i chos kyi don sems kyi yongs su 'dzin pa nyid la de'i tshe chags pa spangs pa ste chos dang chos nyid bsam du med pas so/_/'thor rlung zhes bya ba la sogs pas b+he'i yi ge'i don te 'thor rlung ni srog gi rlung bzung bar gyur
[\[303a.3\]]pas thams cad bsam du med pa'i chos dang chos nyid du bskyed pa ste byed pa'o/_/'on kyang nyi ma zhes bya ba ni ra'i yi ge'i don te/_nyi ma ni dang po'i rnal 'byor gyi dbang phyug gi nyi ma khrag dang khu ba ni sems dang sems pa po ste sogs pa'i sgras so/_/zad pa'i mtha' can des de
[\[303a.4\]]ltar snang ba dang snang ba mched pa dang snang ba thob pa dang 'od gsal ba zad pa'i mtha' can du 'gyur ro/_/rdo rje zhes bya ba la sogs pas pa'i yi ge'i don te de ltar rdo rje'i lam 'od gsal ba de las byung ba'i sems chos dang chos nyid kyi mtshan nyid kyi rang bzhin du ji ltar sngon
[\[303a.5\]]nyams su myong ba'i chos la sogs pa thams cad gang gi phyir brgyud pa'i rim pas zhes bya ba ste 'gro bas so/_/bshad pa 'dis rgyu'i sku ste kun rdzob dang don dam pa la brten nas longs spyod rdzogs pa dang chos dang bde ba chen po dang lhan cig skyes pa'i sku byung ba'o/_/des
[\[303a.6\]]de ltar sprul pa'i sku'i yan lag gsungs pa/_de ltar zhes bya ba la sogs pa ste sgyu ma'i bzlas pa yang 'dir zhes bya ba ni sngon du sgyu ma'i rnam pa rnams su dbang po'i gzhu la sogs pa'i mdog dang rnam par bzlas par gyur pas de ltar sgyu ma'i rnam pa 'byung bar 'gyur ro/_/
[\[303a.7\]]sngags de yang rtsa ba'i sngags sogs dum bu zhes bya ba ni rtsa ba'i 'khor lo'i dum bu las 'byung ba'o/_/de slar yang dpa' bo thams cad ces bya ba la sogs pas phyi rol du bsgom pa'i gnas rnams su dgod par bya'o zhes pa ste/_de nyid gsungs pa/_ting nge 'dzin gyis zhes
[\[303b\]]
[\[303b.1\]]bya ba ni le'u bco lnga par bshad pa'i yang dag pa'i ting nge 'dzin dpal he ru ka rdo rje mgon po'i dpa' bo gang rnams 'khor lo bcu gnyis rnams su son pa zhes bya ba ste/_de rnams su gang zhig gang gi ming gi yi ge sngon du song ba ste sogs pa'i sgras sna tshogs pa'i sngags rnams su
[\[303b.2\]]dpa' bo dang rnal 'byor ma rnams kyi de rab tu sbyar bar bya'o/_/de ltar sku la sogs pa bzlas pa zhes bya ba ni lus dang ngag dang yid dang ye shes kyi bzlas pa ste/_de bzhin du ngag la sogs pa'i bzlas pa zhes bya ba ni ngag dang sems dang ye shes dang lus kyi bzlas pa'o/_/sems
[\[303b.3\]]la sogs pa'i bzlas pa zhes bya ba ni sems dang ye shes dang lus dang ngag gi bzlas pa'o/_/de bzhin du ye shes la sogs pa'i bzlas pa zhes bya ba ni ye shes dang sku dang ngag dang sems kyi bzlas pa yang ngo /_/de ltar phal pa dang gtso bo yis gcig la gcig bsdoms pa'i bzlas
[\[303b.4\]]pa'i mtshan nyid bzhi chos la sogs pa'i sku can no/_/de las 'byung ba ni de de bzhin du bshad do/_/da ni dkyil 'khor gyi 'khor lo bsgom pa gsungs pa/_'jigs byed chen po zhes bya ba la sogs pa ste/_dbus su zhes bya ba ni dbus ma'i nang du dkyil 'khor gyi 'khor lo'i
[\[303b.5\]]gzugs su bdag nyid bsgom par bya ste de'i dbus su/_'jigs byed chen po me'i gzugs kyi/_/zhes bya ba ste/_gtum mo'i gzugs kyis so/_/de ji ltar zhe na/_shes rab rigs zhes bya ba ste/_shes rab kyi rigs las byung ba ste bcom ldan 'das mkha' 'gro ma thams
[\[303b.6\]]cad kyi rang bzhin nyid pas so/_/de'i nus pa ste de de bzhin du bshad do/_/'di'i slar yang bcom ldan 'das kyi thugs kar zhi ba zhes bya ba la sogs pas ji ltar bshad pa'i yi ge thams cad dgod par bya'o zhes bya ba ni man ngag go/_/de ltar zhes bya ba la sogs pas de de
[\[303b.7\]]bzhin no/_/da ni sngags bzlas pa'i mtshan nyid gsungs pa/_nA da zhes bya ba la sogs pa ste/_sngags zlos pa'i dus su yi ge thams cad kyi nA da nA da la dang thig le'i thig le dag la ste gcig tu byed pas sgras rgyun ma chad par bzlas par bya'o zhes bya bar dgongs so/_/sngags
[\[304a\]]
[\[304a.1\]]gsungs pa/_oM gyi yi ge zhes bya ba la sogs pa ste/_thams cad la rim pa ji lta bas rkang pa rnams re re'i mthar sbyar bar bya'o/_/lhag ma thams cad rtogs sla ste/_'di ni nges pa'o/_/dpal thams cad gsang ba'i le'u lnga bcu pa las 'jigs byed chen po'i
[\[304a.2\]]rab tu sbyor bas gsang ba'i sbyor ba la sogs pa dang bzlas pa'i mtshan nyid dang sngags las byung ba'i nang gi bdag nyid kyi gnas skabs kyi sku bzhi la sogs pa'i sbyor ba'i mtshan nyid dang dkyil 'khor gyi 'khor lo bsgom pa dang zhi ba la sogs pa'i las kyi gzugs kyi bdag nyid
[\[304a.3\]]kyis 'chi ba blu ba'i cho ga'i bzlas pa'i khyad par rgyas par bstan pa ste rab tu byed pa bco lnga pa'i bshad pa'o//_//mngon par shes sgrub khyab bdag che/_/mig mi bzang la phyag byas nas/_/gru gzings dag gi dra ba can/_/rab tu go don du bshad bya/_/da ni mig mi bzang gi
[\[304a.4\]]bshad pa gsungs pa/_de nas mngon shes cho ga zhes bya ba la sogs pa ste/_mig gi dbang po thams cad ces bya ba ni 'dir ni dbang po'i sgras yid gang du 'gro'o/_/lus kyi khams thams cad du 'gro ba zhes bya ba ni mig la sogs pa rnams kyi dbang po'i sgra yod de gang zag
[\[304a.5\]]nyid kyi phyir ro/_/de bzhin du rgya che ba ma yin kyang de bzhin du yang rgya che ba yin te khams thams cad kyi mig la sogs pa de las byung ba'i phyir ro/_/de yang mig mi bzang gi rab tu sbyor ba zhes bya ba ni 'chad par 'gyur ba'i ming gi yi ge'i rab tu sbyor bas so/_/des de ltar rdo rje
[\[304a.6\]]gsum ni sku la sogs pa ste/_de rnams sgrub par byed pa bshad par bya'o zhes bya bar 'brel to/_/de nyid gsungs pa/_byang chub ces bya ba la sogs pa ste byang chub kyi sems gnas pa'o/_/gang du zhes bya ba ni dpa' bo dang dpa' mo'i dbang phyug ma 'di rnams thams cad
[\[304a.7\]]kyi khams dang rtsa rang rang rnams kyi byang chub kyi sems shes rab dang thabs kyi sbyor bas song nas de gnas gang du gnas pa'o/_/der mig gis blta bar bya ba zhes bya ba ni nor bu'i skud pa lta bur sems kyis mig shes par bya'o/_/lha rdzas zhes bya ba ni rnal 'byor pa rnams
[\[304b\]]
[\[304b.1\]]kyi mchog tu zag pa med pa ste/_rdo rje'i mig ces bya ba'i don to/_/de ltar gsal bar byed pa gsungs pa/_chu tshod ces bya ba la sogs pa ste/_kun du spyod pa chad pa'o/_/sngon du bshad pa'i kun du spyod pa des de'i dus su byung ba'i gang shes par bya ba ro'i bag chags kyi rnam pa'i
[\[304b.2\]]sems de de'i dus su gnyis su med pa'i gzugs kyis der thim par bya'o/_/bshad pa 'dis dngos po thams cad mig gi dngos por thim nas 'gro'o/_/de'i mngon shes zhes bya ba la sogs pas de de bzhin du bshad do/_/da ni rna ba'i mngon par shes pa gsungs pa/_skye 'gro
[\[304b.3\]]zhes bya ba la sogs pa ste 'dir gang gi tshe skye 'gro'i nang du son pa'i gzugs su 'gyur te de'i tshe yid kyis sgra nyan no/_/dngos po thams cad yid kyi gzugs nyid pas yid kyi sgra 'dir brjod do/_/de bzhin du sna'i mngon shes gsungs pa/_'gro dang 'ong ba zhes bya ba la sogs
[\[304b.4\]]pa ste/_gang gi tshe yid kyi dngos po yul la 'gro bar 'gyur te brten pa nyid kyi phyir yul las spangs nas 'ong ba'o/_/de'i cho gas kyang rnal 'byor pa rnams kyi sngon gyi dngos po'i rjes su dran par bya ba'i phyir te/_mi yi lha rdzas dri yis byug par bya/_/zhes bya ba ni ye shes kyi dri zhes
[\[304b.5\]]bya bar dgongs so/_/da ni ro'i mngon shes gsungs pa/_lce zhes bya ba la sogs pa ste/_gang gi tshe dngos po thams cad kyi rjes su 'gro ba'i yul de'i 'bras bu myang bas rtsa thams cad kyi sbyor ba'i cho gas gtso bo a wa d+hU tI ro'i lce nang gi bdag nyid can de yang 'di'i rab tu sbyor
[\[304b.6\]]bas dga' ba dang bcas par bya ste ji ltar bshad pa'i lha rdzas kyi ro'i rab tu sbyor bas so/_/lhag ma de de bzhin du bshad par 'gyur ro/_/da ni lus kyi mngon shes gsungs pa/_reg pa zhes bya ba la sogs pa ste/_'dir yang gang gi tshe yid kyi dngos po thams cad reg bya'i rnam pa
[\[304b.7\]]nyams su myong bar byed do/_/de'i tshe nye bar spyod do/_/de'i tshe lus kyi rnal 'byor pa rnams kyi de bsgrub bya ste bsgrub par bya'o/_/reg bya'i sa zhes bya ba ni mchog tu zag pa med par 'gyur ro/_/'dis zag pa zad par yang ngo /_/da ni sngon gyi gnas rjes su dran pa mngon par shes pa
[\[305a\]]
[\[305a.1\]]gsungs pa/_sngon zhes bya ba la sogs pa ste gang gis tshe 'dir yid thams cad du 'gro ba dang bral ba dag dang 'dir thams cad du mi 'ong ba dag ma yin pa dag ste de'i phan tshun rang bzhin nyid lags so/_/de ltar thams cad du bral ba'i de kho na nyid rnal 'byor
[\[305a.2\]]pa rnams kyi sku bzhi'i bdag nyid can no/_/de'i de kho na nyid kyi sbyor ba dang ldan par goms par gyur pa rnams kyi rjes su dran pa skye bar 'gyur ro/_/de'i tshe sngon gyi zhes bya ba la sogs pa'i don to/_/'di rnams kyi khyad par du byed pa skad cig ma las skyes pa thams cad kyi dus
[\[305a.3\]]kyi cha'i dbye ba gsungs pa/_nyin zhag ces bya ba la sogs pa ste de ltar rtogs par sla'o/_/pha rol phyin pa drug ces bya ba ni mngon par shes pa drug pha rol tu phyin pa drug gi tshul rnam par dag pa'i dbugs rgyu ba can no/_/dkyil 'khor gang rgyu ba de dag gi tshul rnam par dag
[\[305a.4\]]pa'i dbugs rgyu ba can no/_/dkyil 'khor gang rgyu ba de dag gi tshul dag gis chos kyi dbyings kyi rab tu zhugs pas mngon par shes pa thams cad mtshon par bya'o zhes bya ba ni de bzhin gshegs pa'i nges pa'o/_/da ni dkyil 'khor gyi 'khor lo bsgom pa gsungs pa/_bsgom
[\[305a.5\]]par bya zhes bya ba la sogs pa ste/_dus dang dus min sel ba zhes bya ba ni rtag pa'i gzugs nyid kyis mi rtag pa nyid kyis chos kyi dbyings kyi rang bzhin mig mi bzang ste rang bzhin thams cad kyi dkyil 'khor gyi 'khor lo'i nang du son par byas nas bsgom par bya ste/_rnal
[\[305a.6\]]'byor ma'i mtshon par bya ba mtshon zhes bya ba ni rang bzhin gyis 'od gsal ba'i bdag nyid can gyi sems can dus thams cad du mnyam par med do/_/de ltar 'di'i ming gi yi ge rnams kyis rab tu sbyor ba'i khyad par gsungs pa/_sna tshogs zhes bya ba la sogs pa ste/_thog
[\[305a.7\]]ma nyid du ba'i yi ge'i don to/_/de'i mdud pa rnams kyi reg pas zhes bya ba ni sngon du bshad pa'i rtsa ba thams cad gcig la gcig srog dang thur sel la sogs pas 'bud pa la reg pa ste der brtan pa'i sems ji ltar gsungs pa bzhin du 'gyur ro/_/de ltar gnas kyang gzugs
[\[305b\]]
[\[305b.1\]]zhes bya ba la sogs pas tu'i yi ge'i don gyi gsungs pa ste gzugs su byed do/_/de'i dngos po zhes bya ba ste mdud pa'i tshogs las gang byung ba dngos po gzugs byang chub kyi sems rdo rje'i de'i rang bzhin can mchog gi dang po bral ba'i mtha' can zhes bya ba ste rnal 'byor pa rnams kyi lhan
[\[305b.2\]]cig skyes pa'i rang bzhin gyi gzugs su byed pa'o/_/lhag ma thur sel zhes bya ba la sogs pas pa'i yi ge'i don to/_/'dzag ces bya ba la sogs pas k+Sha'i yi ge'i don te de ltar thams cad rtogs par sla'o/_/dpal thams cad gsang ba'i le'u lnga bcu pa las mig mi bzang gi
[\[305b.3\]]rab tu sbyor bas mig la sogs pa'i mngon par shes pa'i mtshan nyid dang de bzhin du dkyil 'khor gyi 'khor lo bsgom pa dang ming gi yi ge rnam par gzhag pa'i cho ga rgyas par bstan pa ste rab tu byed pa bcu drug pa'i bshad pa'o//_//thog mar stobs chen rab btud nas/_/
[\[305b.4\]]sbyin sreg kun tu bla na med/_/rnam dag rdzas ni skye med pa/_/de ni rtag tu bshad par bya/_/don stobs po che'i bshad pa gsungs pa/_de nas lha mo zhes bya ba la sogs pa ste rdo rje phag mo la sogs pa'i rnal 'byor ma rnams kyis lus la sogs pa'i mchod pa chen po byas nas
[\[305b.5\]]gsol ba 'debs te/_stobs po che'i sbyin sreg ces bya ba ni dpa' bo stobs po che'i sbyor bas sbyin sreg bdag po chen po rdo rje 'chang bdag cag la khyab bdag bstan du gsol zhes pa'o/_/de rnams la bcom ldan 'das kyis tshig gsungs pa/_nyon cig sbyin sreg ces bya ba la
[\[305b.6\]]sogs pa ste mkhas pas zhes bya ba ni go bar gyis shig pa'o/_/de ltar stobs po che'i rab tu sbyor bas zhes bya ba ni stobs po che'i sgras rnal 'byor pa rnams kyi rnal 'byor gyi lus su 'gyur te rnal 'byor thams cad kyi bdag nyid can yin pas so/_/de'i phyir khams thams
[\[305b.7\]]cad kyi sreg blugs zhes bya ba ste/_rnal 'byor gyi lus las te rnal 'byor gyi khams so/_/de ltar so sor rig pa gsungs pa/_bde ba zhes bya ba la sogs pa ste bde ba thob ces bya ba ni bde ba'i rang bzhin gyi dbu ma 'bar ba bzhin gtum mo'i me thabs dang 'dra'o/_/de ji
[\[306a\]]
[\[306a.1\]]ltar 'ong nyi ma ra sa nA dang zla ba la la nA kun du sbyor bas 'thob pa ste dgang gzar dang blugs gzar ro/_/lhag ma go sla'o/_/de ltar yid ces bya ba la sogs pa'i de ltar tshigs su bcad pas ma'i yi ge'i don to/_/dmod pa 'dor ba rjes su 'dzin pa zhes bya
[\[306a.2\]]ba la sogs pas ha'i yi ge'i don to/_/'ching zhes bya ba la sogs pas ba'i yi ge'i don to/_/mtshon pa mtshon zhes bya ba la sogs pas la'i yi ge'i don te ma hA ba la'o/_/gzhan legs par rtogs so/_/'on kyang ma gsungs kyang dkyil 'khor gyi 'khor lo
[\[306a.3\]]bsgom pa la sogs pa thams cad bya'o zhes bya ba ni nges pa'o/_/dpal thams cad gsang ba'i le'u lnga bcu pa las stobs po che'i rab tu sbyor bas rnal 'byor gyi lus la sogs pa'i khams thams cad ye shes kyi sbyin sreg gi cho ga'i mtshan nyid rgyas par bstan pa ste rab tu
[\[306a.4\]]byed pa bcu bdun pa'i bshad pa'o//_//dpal chen rin chen rdo rje la/_/gus pa yis ni phyag 'tshal nas/_/dbang po gnyis ni snyoms 'jug pa/_/sna tshogs 'os pa ston pa po/_/da ni dpa' bo rin chen rdo rje'i bshad pa gsungs pa/_de nas rdo rje zhes bya ba la
[\[306a.5\]]sogs pa ste/_'dir phyi'i yan lag can ma'i pad+ma dang rdo rje yang dag par sbyor bar 'dod pas 'dod chags chen po'i bdag nyid can rnams kyi 'dod chags chen pos sangs rgyas nyid sgrub pa bstan pa/_bcom ldan 'das kyis de ltar 'chad pa ste rim pa ji lta ba yis te de
[\[306a.6\]]bzhin du khyed rnal 'byor ma la sogs pa rnams nyon cig pa ste/_gang gis a wa d+hU tI pa 'dzin pa thams cad yongs su spangs nas gnas pa'i rnal 'byor pa rnams la dngos grub tu 'gyur ro/_/de yang rin chen rdo rje'i rab tu sbyor bas gsungs pa/_rol pa zhes bya ba la
[\[306a.7\]]sogs pa ste/_thog ma nyid du ra'i yi ge'i don te/_rnal 'byor ma yang dag pa zhes bya ba ni lhan cig skyes ma la sogs pa gnas la sogs pa ma gnas ma grub pa'i rnal 'byor ma rnams so/_/don dam pa'i ro la gnas zhes bya ba ni chos thams cad kyi ro ye shes kyi ro ste
[\[306b\]]
[\[306b.1\]]'od gsal ba'i chos bla ma sna tshogs pa'i zhal nas byung ba'i dam pa'i chos kyi ro gang gis dngos po thams cad kyi yongs su shes pa zhes pa ste/_de la myang bas dus thams cad du tshim pa'o/_/slar yang rjes su dran pa dang ldan pa'i sbyor bas don dam pa'i ro la gnas par
[\[306b.2\]]'gyur ro zhe na/_de'i tshe rtsen pa ste 'dod pas so zhes bya bar 'brel lo/_/de'i sbyor bas zhes bya ba ni rtsen pa'i sbyor ba ste/_gnyis su med pa nyid rnams zhes bya ba ni gnyis su med pa la gnas pa'i rnal 'byor pa rnams kyi grol ba'i rgyu rnams su 'gyur ba'i don to/_/de ltar lus kyis
[\[306b.3\]]nyams su myong bar bya ba de gsungs pa/_lus zhes bya ba la sogs pa ste/_de ltar yang mdor na na'i yi ge'i don te lus kyi bde ba'i dus rnams su 'di dang ldan pa'i rnal 'byor pa rnams kyi khyad par du 'phags pa'i bag chags la byis pa pha rol pa'i sems can rnams kyi dgos
[\[306b.4\]]pa byed pa nye bar spyad pas byang chub 'ong ngo zhes bya bar dgongs so/_/de ltar bde ba rnam par bzung ba'i rdo rje zhes bya ba la sogs pas badzra'i yi ge'i don gyis te rdo rje'i rtse mor rin po che'i lte bar sa bon dgod par bya ste/_ha'i yi ge la drug pa dang ldan pa zhes bya ba ni dbyangs kyi drug
[\[306b.5\]]pa yi ge U dang ldan pa ste mdor na yi ge hUM ngo /_/gzhan rtogs par sla'o/_/da ni 'di'i sbyor ba bsgrub pas sa la rgyu ba la sogs pa'i sems can rnams kyi sha zos nas de rnams kyi thod pa rnams su ras ba la sogs pa'i sa bon btab pas gzugs sna tshogs yongs su brje ba
[\[306b.6\]]gsungs pa/_/sbyin sreg ces bya ba la sogs pa ste rtogs sla'o/_/rdo rje mkha' 'gro shin tu gsal bar gsungs so/_'on kyang b+ha ga'i dbus su bsgom pa zhes bya ba ni chos kyi dbyings su ste de de bzhin du gsungs pa bzhin du bya'o/_/lhag ma rtogs sla'o/_/dpal thams cad
[\[306b.7\]]gsang ba'i le'u lnga bcu pa las rin chen rdo rje'i rab tu sbyor bas las kyi phyag rgya'i sgo nas phyag rgya chen po sgrub pa dang de bzhin du gzugs yongs su brje ba'i dngos grub kyi sbyor ba'i cho ga'i mtshan nyid rgyas par bstan pa ste rab tu byed pa bco brgyad pa'i bshad pa'o//_//rgyun du rta
[\[307a\]]
[\[307a.1\]]mgrin phyag byas nas/_/dbyangs can 'dod pa thams cad pa/_/ye shes rnam shes sems kyis ni/_/bsgom pas mchog ni ster ba'o/_/da ni rta mgrin gyi rab tu sbyor bas dbyangs can ma la sogs pa bsgrub pa gsungs pa/_de nas 'khor ba zhes bya ba la sogs
[\[307a.2\]]pa ste 'khor ba'i pha rol ni mya ngan las 'das pa ste de'i mtha' longs spyod rdzogs pa bshad pa de la gnas pa'i bcom ldan 'das sems can thams cad la phan pa dang nye bar ster ba po chos kyi ros de rnams bshad par bya ba'o/_/mkha' 'gro'i mtshan nyid ces bya ba ni lhan cig
[\[307a.3\]]skyes pa'i sbyor ba'i mtshan nyid stong pa nyid kyi gzugs nyid pas so/_/'di ltar gsungs pa/_rta mgrin gyi rab tu sbyor bas zhes bya ba ni 'chad par 'gyur ba'i ming gi yi ge rnams kyi bsgrub par bya ba ste/_pho nya'i mtshan nyid ces bya ba ni rnal 'byor gyi mtshan nyid 'phral du yid ches
[\[307a.4\]]byed pa'o/_/de nyid gsungs pa/_ha yig ces bya ba la sogs pa ste go sla'o/_/da ni rta'i rnam pas bde ba chen po'i rnam par gzhag pa gsungs pa/_rta'i rnam pa'i srog ces bya ba la sogs pa ste/_rnal 'byor lhag ma can zhes bya ba ni rta mgrin gyi sgom pa'i lhag mas rta
[\[307a.5\]]bzhin du myur du 'gro bas sems rta'i gzugs can du 'gyur te lhag ma rtogs par sla'o/_/da ni dkyil 'khor gyi 'khor lo bsgom pas mchod pa la sogs pa'i gnas rnams su bgegs la sogs pa bsam pa gsungs pa/_bsgoms zhes bya ba la sogs pa ste rtogs
[\[307a.6\]]sla'o/_/khams bdun rnam par bzung ba zhes bya ba ni sbyor ba la goms pas lpags pa la sogs pa rnams kyis de rnams 'dzin par byed pa ste/_rang bzhin gyis dag pa'i bde ba chen por bdag med par ro/_/de nyid lha ma yin zhes bya ba ste bdag med pa'i rnal 'byor ma
[\[307a.7\]]ltar de nyid lha ma yin gyi bu mo ste de dang lhan cig rol ba 'gyur pas 'jig rten las 'das pa'i ye shes mchog tu gnyis su med pa'i sbyor bar 'grub par 'gyur ro/_/sngags mi bzlas zhes bya ba la sogs pas de de bzhin du bshad par 'gyur ro/_/de ltar phyi rol du zhes bya
[\[307b\]]
[\[307b.1\]]ba la sogs pas 'jig rten pa'i ye shes kyi sangs rgyas nyid du gsungs so/_/lhag ma thams cad rtogs par sla'o/_/dpal thams cad gsang ba'i le'u lnga bcu pa las rta mgrin gyi rnam pa'i rab tu sbyor ba'i ming gi yi ges rdo rje dbyangs can ma sgrub pa dang de bzhin du de kho na
[\[307b.2\]]nyid kyi nyi ma'i rta'i rnam par gnas pa dang dkyil 'khor gyi 'khor lo bsgom pa la sogs pas bgegs la sogs pa gzhom pa dang thabs dang shes rab kyi bdag nyid du 'jig rten dang 'jig rten las 'das par gnas pa'i cho ga'i mtshan nyid rgyas par bshad pa ste/_rab
[\[307b.3\]]tu byed pa bcu dgu pa'i bshad pa'o//_//nam mkha'i snying por phyag byas nas/_/rlung gi gzhom pa byed pa ste/_/snang ba gsum gyi rgyu nyid phyir/_/ji ltar gsal bar 'grel bshad bya/_/da ni nam mkha'i snying po'i rab tu 'joms pa la sogs pa'i
[\[307b.4\]]mtshan nyid kyi bshad pa gsungs pa/_de nas rab tu 'joms pa zhes bya ba la sogs pa ste/_rab tu 'joms pa ni rlung ngo /_/de'i yon tan zhes bya ba ni rdo rje 'chang nyid la sogs pa ster ba po ste/_de rnams bshad par bya ba ste ji lta ba'i rim pa ste khyod rdo rje phag mo sgrub pa'i
[\[307b.5\]]thabs rnal 'byor gyi ye shes nyon cig pa'o/_/de rnams gsungs pa/_nam mkha'i snying po'i sbyor ba zhes bya ba ni 'chad par 'gyur ba'i regs pas so/_/rdo rje'i rlung gi mtshan nyid ces bya ba ni lus kyi dbyibs la sogs pa rnams su rdo rje lta bu'i mtshan nyid ji ltar gsal
[\[307b.6\]]bar byed na/_de yang chags pa la sogs pa nas stong pa'i gzugs su rab tu gnas te de srog chags kyi rten gyi gzugs 'dis te dngos po thams cad de'i rnam pa'i gzugs las so/_/khams rnams de dang 'dra zhes bya ba ni lus kyi khams 'di rnams thams cad kyi
[\[307b.7\]]rten gyi gzugs su shes par bya ste srog ces bya ba ni gzhan med pas ji ltar shes par byed ce na/_de nyid gsungs pa/_dub pa'i sbyor bas yongs su gnas/_/zhes bya ba ste rnal 'byor gyis dub pa'i dus su ji ltar brda byed pa'i bsgom pa'i khyad par te zla ba'i gzugs
[\[308a\]]
[\[308a.1\]]su yang dag par bshad pa dpag tu med pa'i bde ba ster ba po'o/_de bzhin du srog gis gzugs kyi rdo rje'i rlung gi shes pa yod pas de'i yon tan ster ba'o/_/de ltar rang gi rang bzhin can skyes 'dzag ces bya ba ni tha mal pa rnams la sdug bsngal la sogs
[\[308a.2\]]pa 'dzag pa'o/_/mkhas pa rnams la bde ba la sogs pa'o/_/rnal 'byor zhes bya ba la sogs pa rtogs par sla'o/_/da ni yi ge re re rnams kyi nges pa'i tshig gsungs pa/_/bdag nyid kyi dbus su zhes bya ba la sogs pa ste/_a'i yi ge'i don gyis so/_/me long zhes bya ba ni
[\[308a.3\]]thugs rdo rje'i me long rnams su ye shes kyi nyi ma'i snang bas thams cad kyi gzugs brnyan byung ba'o/_/de ltar sku zhes bya ba la sogs pas k+Sha'i yi ge'i don te/_chos dang longs spyod rdzogs pa dang sprul pa dang bde ba chen po'i sku rnams te/_de bzhin du de nyid kyang sems can
[\[308a.4\]]gyi don gyi dbang gis dmyal ba la sogs pa'i 'gro ba rnams su skye bas na khams gsum du khyab par byed pa'o/_/chos la sogs pas kyang ste sangs rgyas kyis de de bzhin du bshad do/_/de bzhin du sha ri yi ge'i don gsungs pa/_zla ba zhes bya ba la sogs pa ste byang chub
[\[308a.5\]]kyi sems 'bab pa'i lam rnams su/_nam mkha' zhes bya ba ni rang gis rig pa'o/_/gzhan ji lta ba bzhin no/_/ga'i yi ge'i don gsungs pa/_nam mkha' zhes bya ba la sogs pa ste/_de ltar slar yang nam mkha' zhes bya ba ni rdo rje'i rlung ste lus kyi khams thams
[\[308a.6\]]cad kyi de'i snying po zhes bya ba ni bdun pa'i don gyi drug pa ste de rnams kyi snying po snying du gyur pa 'di rnams rang gi rig pa nyid du rab tu bstan to/_/sngon gyi thabs dang shes rab ces bya ba ni bshad pa de rnams kyi gnas skabs la chos de nyid bstan par bzhed nas gsungs pa/_
[\[308a.7\]]srid pa zhes bya ba la sogs pa ste/_b+ha'i yi ge'i don gyis so/_/srid pa zhes bya ba ni sna tshogs pa'i 'jig rten gyi khams kyi gnas su rang nyid rnam par 'phro ba'o/_/de ci'i phyir zhe na/_gsungs pa/_dbang po'i dbus su sbyar bar bya/_/zhes bya ba ste dbang po thams cad kyi gtso bo
[\[308b\]]
[\[308b.1\]]rang gis rig pa'i dbang po a wa d+hU tI'i dbus su thabs dang shes rab gnyis su med par sbyar bar bya ba ste yongs su gzhag par bya ba'o/_/der des ci spro ba gsungs pa/_sangs rgyas zhes bya ba la sogs pa ste/_sangs rgyas kyi zhing dang yang dag par ldan pa zhes bya ba'i don
[\[308b.2\]]to/_/de ltar zhes bya ba la sogs pa rtogs par sla'o/_/da ni dkyil 'khor gyi 'khor lo'i bdag por nam mkha' snying po'i sgom pa gsungs pa/_dkyil 'khor zhes bya ba la sogs pa ste thams cad rtogs par sla'o/_/dpal thams cad gsang ba'i le'u lnga bcu pa las nam
[\[308b.3\]]mkha'i snying po'i rab tu sbyor ba'i ming gi yi ge la sogs pa'i sbyor bas rab tu 'joms pa'i yon tan 'jig rten dang 'jig rten las 'das pa dag sgrub pa dang sna tshogs par gnas pa'i khyad par gyis sangs rgyas kyi yon tan la bzhag pa dang dkyil 'khor gyi 'khor lo bsgom
[\[308b.4\]]pa dang bcas pa'i ye shes kyi bdag po nyid pas rnam pa med par gnas pa'i mtshan nyid kyi cho ga rgyas par bstan pa ste rab tu byed pa nyi shu pa'i bshad pa'o//_//rang rig rang bzhin khyab bdag gi_/dpal he ru kar phyag byas nas/_/'khor lo bzhi yi bdag nyid
[\[308b.5\]]mgon/_/thams cad kyi ni rigs chen po/_/da ni dpa' bo chen po dpal he ru ka sems can thams cad la nye bar spyod pa'i bshad pa gsungs pa/_/de nas lha mo zhes bya ba la sogs pa ste/_phag mos bcom ldan 'das de la ji lta ba'i cho gas nye bar spyod pa'i mchod pa
[\[308b.6\]]byas nas gsol ba 'debs pa ste/_gsungs shig ces bya ba la sogs pa ste ji ltar sngon du bshad pa'i rang gi rig pa'i mtshan nyid de bzhin du gsungs shig pa'o/_/'di'i bcom ldan 'das kyi lan gyi tshig gsungs pa/_bshad par bya zhes bya ba la sogs pa ste
[\[308b.7\]]rang gis rig pa'i ye shes las byung ba zhes bya ba ni gang gi phyir rang gi rig pa las byung ba de rnams kyi rig pas bshad par bya bar 'brel to/_/de rnams gsungs pa/_dpal he ru ka zhes bya ba la sogs pa ste/_de'i rab tu sbyor bas zhes bya ba ni 'chad par 'gyur ba'i
[\[309a\]]
[\[309a.1\]]ming gis yi ge'i rigs pa rnams kyis so/_/'dir thog ma nyid du sbyor ba rnam par gzhag pa gsungs pa/_rnal 'byor zla ba'i bgrod pa rang gi zhes bya ba ni ji ltar zla ba'i dkar po'i tshes gcig la sogs par cha 'phel lo/_/de bzhin du rang gi ye shes kyi
[\[309a.2\]]rgya mtsho zla ba'i cha ltar 'phel te sbyor ba bsgom pas so/_/sbyor ba sgom pa ni 'dir 'chad par 'gyur ba yid kyang ste zla ba'i 'khor lo rnams su dpal he ru ka'i yi ge bsgom pas dga' ba bcu drug rnams su skyes te de rnams kyi rnam par gzhag pa zla ba'i cha rnams kyis ji lta
[\[309a.3\]]ba bzhin du 'dir gsungs pa/_thog mar zhes bya ba la sogs pa ste/_'pho ba rnams ni dbye bas rang bcu drug go/_/dga' ba thog ma skye ba'o/_/ye shes zhes bya ba ni lug gi 'pho ba rnam par gzung bas rnal 'byor pa rnams kyi 'di ni shes par bya ba 'di ni mi bden
[\[309a.4\]]par rig pas ye shes so/_/gnyis pa khyu mchog gi 'pho ba la rab tu zhugs pas nam mkha' la 'gro ba'i gzugs te/_rlung gi rnam pa'i gzugs kyis yang dag par 'gro ba'o/_/gsum pa 'khrig pas mda'i gaN+Di bzhin sems de'i gzugs su skye ba ste gzugs
[\[309a.5\]]med pa bzhin no/_/bzhi pa karka Tar 'ben gyi gzugs brnyan zhes bya ba ste dngos po thams cad 'byed par byed de sems 'bigs pa'o/_/lnga pa seng ge'i 'pho bar rtse mo lnga'i bdag nyid ces bya ba ni sems rdo rje bde ba'i bdag nyid can rnam pa lnga 'bigs te 'dod pa lnga
[\[309a.6\]]rnams te gzugs dang sgra la sogs pa rjes su dran par byed pa'o/_/drug pa bu mor khams drug 'byung ba zhes bya ba ni skyes bu chen po'i gang zag gi dga' ba skye ste byang chub kyi yid kyis so/_/bdun pa srang la rgya mtsho'i gzugs/_/zhes bya ba ni rgya mtsho'i mdun rnams te ye
[\[309a.7\]]shes kyi rgya mtsho la sogs pa sngon du bshad pa rnams te lA ma'i mtshan nyid kyi le'u ro/_/brgyad pa sdig pa'i 'pho ba la pad+ma zhes bya ba ni snying ga'i pad+ma'i nam mkha' brgyad rnams de nyid dga' ba'i gzugs te rgyu ba dang mi rgyu bar bcas pa skye ba'o/_/dgu pa gzhu la bcud
[\[309b\]]
[\[309b.1\]]len zhes bya ba ni rtsa dgu rnams su rab tu 'bab pa med pas lus kyi khams thams cad bde ba dang bcas pa nyid kyi bcud len du 'gyur ro/_/bcu pa chu srin la chu srin zla ba 'dod pa zhes bya ba ni de rnams khyad par du 'phags pas lhan cig skyes pa'i gzugs zhes bya ba ste bya ba
[\[309b.2\]]thams cad la bcu pa'i gnas skabs de'i rang bzhin du 'gyur pa'o/_/bcu gcig pa bum pa la zhi ba'i gzugs zhes bya ba ni grol ba'i gzugs bzhi pa 'das pa nyid du skye ba ste khyad par gyi dga' ba'o/_/bcu gnyis pa nya'i 'pho bar rab tu zhugs pas 'khor lo'i
[\[309b.3\]]gzugs zhes bya ba ni sems la khyab 'jug gi rigs kyi gzugs kyi dga' ba thams cad kyi 'tsho ba'i gzugs nyid las byang chub kyi sa bon zhes bya ba'i don to/_/bcu gsum pa nyi ma 'char ba'i zas su dang /_bcu bzhi pa zla ba 'char ba'i zas su ste/_bco lnga pa rA hu'i
[\[309b.4\]]sbyor bas a wa d+hU tI mtshams thams cad du zhu bas so/_/bcu drug pa thig le'i ming can zhes bya ba ste de'i phyir bshad pa dus dang bral ba zhes bya ba ste de'i phyir rang gi rig pa zhes bya ba la sogs pas thams cad de'i mtshan nyid du shes pa'o/_/lhag ma rtogs par sla'o/_/da ni
[\[309b.5\]]dkyil 'khor gyi 'khor lo bsgom pa gsungs pa/_dkyil 'khor gyi 'khor lo zhes bya ba la sogs pa ste thams cad legs par go bar zad do/_/dpal thams cad gsang ba'i le'u lnga bcu pa las dpal he ru ka'i yi ge'i rab tu sbyor bas rang gi rig pa'i mtshan nyid kyi cho
[\[309b.6\]]ga dang 'khor lo bzhi bsgom pas dga' ba'i gnas skabs rnam pa bcu drug dang dkyil 'khor gyi 'khor lo bsgom pa dang rnal 'byor pa rnams kyi ye shes 'char ba dang de'i cho ga'i khyad par bstan pa ste rab tu byed pa nyi shu rtsa gcig pa'i bshad pa'o//_//pad+ma
[\[309b.7\]]gar dbang phyag byas nas/_/lha rdzas kha zas byed pa ste/_/rtsa yi 'khor lo'i rab sbyor bas/_/las thams cad ni bsgrub par bya/_/da ni pad+ma gar gyi dbang phyug gi bza' ba'i sbyor ba la sogs pa'i bshad pa gsungs pa/_de nas bshad par bya ba la sogs pa ste/
[\[310a\]]
[\[310a.1\]]lus la sogs pa zhes bya ba ni sku rdo rje la sogs pa'i lha rnams kyis der yang dag par byung ba'i dpa' bo'i khams rnams kyi mngon par bza' ba ste de nyid rtogs pa dang bcas pas za ba'o/_/de yang pad+ma gar gyi dbang phyug gis de ltar zhes bya ba ni
[\[310a.2\]]'chad par 'gyur ba'i ming gi yi ge'i rab tu sbyor ba 'dis 'byung ba ste de rnams gsungs pa/_rtsa zhes bya ba la sogs pa ste mdor na yi ge gnyis gnyis kyi bshad pa'o/_/pad+ma'i don ni rtsa'i pad+ma las yang dag par bshad de stong phrag bdun cu rtsa gnyis rnams te
[\[310a.3\]]de rnams su gar bya ba ste/_gar gyi yi ge dag gi ni srog gi rlung gi 'di rnams thams cad du kun du rgyu ba'i sna tshogs pa'i sems kyi spyod pas sangs rgyas kyi gzugs dmigs pas gar mkhan no/_/dbang phyug ces bya ba ni dbang phyug gi yi ge ste/_byang chub kyi
[\[310a.4\]]sems kyi zhes bya ba ni kun du rgyu ba'i dus su thams cad du 'gengs par byed pas de rnams kyi nang du gnas pa ste ye shes dang rnam par shes pa'i rnam pa'i rang bzhin gyis so/_/bza' bar bya ba la sogs pa rtogs par sla'o/_/bsgom pa zhes bya ba la sogs pa rnams
[\[310a.5\]]kyis 'chad par 'gyur ba'i rnal 'byor ma'i 'khor lo'i dbus su lhan cig skyes pa'i gzugs rnams kyis rtsen pa ste pad+ma gar gyi dbang phyug go/_/slar yang 'di'i rim pa ji lta bas yi ge re re'i don gsungs pa/_pa yig ces bya ba la sogs pa ste go sla'o/_/'on
[\[310a.6\]]kyang bshad pa 'dis srid pa dang mya ngan las 'das pa thams cad dang ldan pa'i rab tu sbyor ba mdor bsdus par bya'o/_/gang gi lam gyis sangs rgyas nyid bsgrub par bya ba ste/_de'i rgya che bar bya ba ni/_bde mchog phyi ma zhes bya ba ste nges par brjod pa 'bum par ji ltar
[\[310a.7\]]gsungs pa/_de bzhin du thams cad shes par bya ste sangs rgyas kyi rgyur rang bzhin gyi chos 'di'am de la sogs par pad+ma gar gyi dbang phyug gi rtog par mtshams sbyor gyi skad kyi khyad par gsungs pas so/_/de'i phyir bgrod pa 'di rnams zhes bya ba la sogs pas de rnams
[\[310b\]]
[\[310b.1\]]de bzhin du bshad do/_/nam mkha' zhen pa'i sbyor bas zhes bya ba ni sprin gyi go skabs phye ba can gyi sbyor ba ste so sor bsdus pa la sogs pas du ba la sogs pa'i rtags bcu mtshon par bya'o/_/rab tu gsal ba'i gzugs gar byed bzhin pa mthong bar 'gyur bas so/_/
[\[310b.2\]]da ni dkyil 'khor gyi 'khor lo bsgom pa la sogs pas gsungs pa/_rnal 'byor ma'i 'khor lo zhes bya ba la sogs pa ste rtogs sla'o/_/'di bsgom pas thams cad dbang du 'gyur ro/_/gcig tu na 'jig rten la sogs pa tsam 'gyur ba ma yin te/_de nyid gsungs pa/_bsgrub
[\[310b.3\]]pa byang chub shing drung du/_/zhes bya ba ste lte ba'i rtsa bar srog gi shing la brten pas rang gi sems las byung ba'i sangs rgyas kyang sgrub par byed de de'i tshe dbang du 'gyur ro/_/bdud 'joms pa ste rnam par rtog pa thams cad kyi gzhom pa byas so/_/lhag ma rtogs par sla'o/_/dpal
[\[310b.4\]]thams cad gsang ba'i le'u lnga bcu pa las pad+ma gar gyi dbang phyug gi rab tu sbyor bas dpa' bo dang gnyis su med pa'i ston mo lus la sogs pa rnams kyi rang gi rig pa'i rnam par rtog pa bza' ba dang mtshams sbyor gyi skad kyi khyad par gyis khams gsum de de bzhin du sangs rgyas nyid
[\[310b.5\]]la sbyar ba dang dkyil 'khor gyi 'khor lo bsgom pa dang dbang la sogs pa'i las bsgrub pa dang mu stegs can rnams gzhug pa dang man ngag sna tshogs pa'i cho ga'i mtshan nyid rgyas par bstan pa ste rab tu byed pa nyi shu rtsa gnyis pa'i bshad pa'o//_//rnam snang mdzad la phyag
[\[310b.6\]]byas nas/_/gsal ba'i sku yi dngos po yis/_/dag pa'i sku ni 'thob pa ste/_/rul pa'i lus ni grol byed pa'o/_/da ni rnam par snang mdzad chen po'i rab tu sbyor ba'i mtshan nyid kyi bshad pa gsungs pa/_de nas zhes bya ba la sogs pa ste/_rnam par snang mdzad kyi mtshan
[\[310b.7\]]nyid ces bya ba ni 'chad par 'gyur ba'i rab tu sbyor bas rnams kyis te de ltar 'di'i mdor bstan pa gsungs pa/_gzugs las 'das pa'i ye shes gang /_/zhes bya ba ste/_'dir gang gi tshe bstan bcos thams cad du rnam par snang mdzad gzugs kyi phung por gsungs
[\[311a\]]
[\[311a.1\]]so/_/'dir de dang 'dra ba ma yin te/_ci'i phyir ma yin zhe na/_ci'i phyir rnam par mdzad chen po ma yin pas gang gi phyir de'i gzugs las 'das pa ste spros pa thams cad dang bral ba gal te 'di dang 'dra ba'i ye shes kyi gzugs sprul pa ste de'i tshe de nyid ye shes
[\[311a.2\]]chen po'i rang bzhin zhes bya bar brjod do/_/de rnams la lha mo thams cad nyon cig bshad par bya'o zhes bya bar 'brel to/_/de'i phyir ming gi yi ge rnams kyis gsungs pa/_khyad par du gsal zhes bya ba la sogs pa ste bai'i yi ge'i don thog ma nyid du bshad par bya ste/_
[\[311a.3\]]khyad par du gsal bar gyur bas de bzhin te bsgom par rtogs pa'i dus su gang 'bar ba ste ye shes kyi rnam pa'i gzugs so/_/de yang sems dpa'i chen po'i 'du shes can/_/zhes bya ba ste longs spyod rdzogs pa'i sku'i bdag nyid rnam par snang mdzad chen po sprul pa'i sku du ma
[\[311a.4\]]'phro ba'i gzugs so/_/de ltar ro'i yi ge'i don gyis rnal 'byor pa rnams kyi ba spu'i khung bu'i rtse mo las brtan pa dang skye 'gro la sogs pa thams cad kyi gzugs su nges par 'gro ba ste/_stobs che ba pha rol gnon par brtson pa chos dang chos nyid la yongs su gang bas so/_/de
[\[311a.5\]]ltar sems can gyi don byas nas de rnams ba spu'i khung bu'i bu ga rnams kyi de bzhin du bshad par 'gyur ro/_/de ltar rang dang gzhan gyi ye shes kyis 'dres par 'gyur ro/_/de nyid rtsa'i yi ge'i don gyi rnal 'byor pa rnams kyi ye shes rnams gsal bar byed pa gsungs pa/_
[\[311a.6\]]g.yo ba zhes bya ba la sogs pa ste/_de ltar srog 'gog pa byas pas zhes bya ba ni dbu ma'i nang du thim par bya'o/_/de nas de dang 'dra bar mtha' med pa'i sprul pa po rnam par snang mdzad chen po'i gzugs su rang nyid rang gis mthong ba'o/_/de ltar gdong gis gdong la zhes bya
[\[311a.7\]]ba ni me long du son pa ji lta ba bzhin du/_de ltar slar yang skye bo thams cad kyi rnam par bzhag pa gsungs pa/_mi zhes bya ba la sogs pa ste na'i yi ge'i don gyis so/_/mi bo mi mo la sogs pa ni rkang gnyis dang rkang bzhi rnams kyi dang 'di rnams thams cad kyi gzugs su ste ji
[\[311b\]]
[\[311b.1\]]ltar pad+ma'i 'dab ma la chus mi gos so/_/rnal 'byor pa rnams kyis ye shes yongs su bsgoms pas na rang gi bdag nyid yongs su shes pa tsam gyis kyang bag chags dang bcas pas 'ching ba ste/_slar yang srog de dang 'dra ba ma yin te/_gang gi sangs rgyas dang byang chub
[\[311b.2\]]sems dpa' rnams srog gis de ltar 'gro ba'i don byed de de'i nang du rab tu 'jug pa'i phyir ro/_/de'i phyir srog chen po rnam par snang mdzad chen po'i bdag nyid can no/_/de ltar rig pa'i ro'i lus las rnam par gdon no zhes bya ba ni sems can thams cad kyi gzugs kyi tha mal
[\[311b.3\]]pa'i gzugs su rig par bya'o/_/de nyid mkhas pa rnams zhes bya ba ni de ltar srog gi rang bzhin nye bar mtshon pas so/_/sbyor ba dang ldan pa gsungs pa/_a yig ces bya ba la sogs pa ste/_yid kyis zhes bya ba ni bum pa can gyi sbyor bas yongs su bsdu bar bya ba ste/_dbugs
[\[311b.4\]]rgyu ba bskul bas srog rang bzhin med pa'i gzugs su mtshon par bya'o/_/de ltar hUM yig ces bya ba la sogs pas dbyung bar bya ba ste gsor ba'i sbyor ba dang ldan pas zhes bya ba ni gtong ba dang 'gengs pas so/_/de ltar dgad pa ni oM gyi yi ges te ngal so ba'i sems kyi gzugs
[\[311b.5\]]su 'gyur te sems de lus yongs su gnas pas mtshon par bya'o/_/de ltar ha'i yi ge'i nA da'i gzugs mchog gi dang po rnams su zhes bya ba ni rdo rje sems dpa'i sku ye shes kyi dngos por sprul par bya ba ste/_sna'i rtse mo ste dbu mar de nyid bsgom pa ni rnam par snang mdzad de/_chos
[\[311b.6\]]kyi dbyings kyi dbus su zhes bya ba'i tshig gis so/_/de yang dkyil 'khor gyi 'khor lo dang bcas pa bsgom par bya ba ste sgrub thabs kyi rim pas so/_/'dzag ces bya ba la sogs pa thams cad go sla'o/_/dpal thams cad gsang ba'i le'u lnga bcu pa las rnam par snang mdzad
[\[311b.7\]]kyi yi ge'i rab tu sbyor bas sna tshogs pa longs spyod rdzogs pa'i sku la sogs pa'i rnam par gzhag pa dang dkyil 'khor gyi 'khor lo bsgom pa dang rtsa thams cad du mi 'pho ba dang yan lag drug tu 'jug pa dang sna tshogs pa'i khams kyi mar khus byugs pa'i mtshan nyid kyi cho
[\[312a\]]
[\[312a.1\]]ga rgyas par bstan pa ste/_rab tu byed pa nyi shu rtsa gsum pa'i bshad pa'o//_//dpa' bo thams cad kyi bdag nyid/_/dang por rdo rje sems btud nas/_/stong nyid snying rje'i bdag nyid rnams/_/gnas thams cad du khyab pa po'o/_/da ni dpa' bo chen po rdo rje
[\[312a.2\]]sems dpa'i gnas la sogs pa'i rim pa'i bshad pa gsungs pa/_de nas gsang ba zhes bya ba la sogs pa ste/_mchog tu rnyed par dka' ba nyid pas gsang ba ste/_seng ge dang 'phrog byed dang dbyig gi snying po la sogs pa'i spyod yul min pa'i ye shes te/_de yang mdor bsdus pa ste
[\[312a.3\]]rgyas par min zhes bya ba ni mdor bsdus pa la sogs pa'i don sngon du song zin to/_/de ltar bshad par bya'o zhes bya bar 'brel to/_/de rnams gsungs pa/_rdo rje zhes bya ba la sogs pa ste/_rdo rje sems dpa'i rab sbyor bas/_/zhes bya ba ni ming gi yi ge'i rab tu sbyor ba ste ming gi yi ge'i
[\[312a.4\]]rab tu sbyor ba pul+lIr la sogs pa'i gnas thams cad du ji ltar yongs su gnas pa ste/_de rnams gsungs pa/_rdo rje mi phyed ye shes so/_/zhes bya ba ste badzra'i yi ge dag gi don to/_/de'i phyir rdo rje'i sgras dbyer med pa'i ye shes te chos kyi sku gcig tu nges pa'i sems so/_/sems dpa'i
[\[312a.5\]]sgras sems dpa'i snying por ston pas dbye ba med par nye bar spyod pa sems can gyi don du rab tu 'jug pa des stong pa nyid dang snying rje mi phyed pa rnal 'byor pa rnams kyi lam du rdo rje sems dpa' rab tu grags pa ste bcom ldan 'das des sna tshogs pa'i gnas su brten pa rnal 'byor pa
[\[312a.6\]]rnams kyi rgyu'i rnal 'byor gsungs pa/_zla ba rdo rje rab sbyor bas/_/zhes bya ba ste/_zla ba ni bdag med pa'i ye shes kyi rnam pa byang chub kyi sems so/_/de nyid slar yang rdo rje zhes bya ba ste rdo rje'i lam nas 'pho ba med pa de dag gi rab tu sbyor bas gnas kyi ming can gyi rtsa 'di rnams
[\[312a.7\]]thams cad kyi khar dgug pa ste/_bgrod pas bka' bsgo bya zhes bya ba'i tshig gis so/_/de ltar lus la gnas la sogs pa sbyar bas re re'i phyi dang nang gi bdag nyid du rgyu dang 'bras bu gsungs pa/_'bab pa zhes bya ba la sogs pa ste/_de ltar dngos grub nyi shu rtsa bzhi ster ba po rdo rje
[\[312b\]]
[\[312b.1\]]sems dpa' ste de de bzhin du bshad do/_/'di ni go sla'o/_/'on kyang gnas 'di rnams su dpa' bo dang rnal 'byor ma rnams kyi khams dang rtsa'i sbyor bas lhag par rtogs par bya ste/_de rnams kyi rang gi sems la ji ltar gsungs pa ster ba'o/_/da ni dkyil 'khor gyi 'khor lo bsgom
[\[312b.2\]]pa gsungs pa/_rdo rje sems dpa'i zhes bya ba la sogs pa ste/_khams las byung ba'i ro chen po/_/zhes bya ba ni srub pa dang srubs pas lha rdzas kyi ro ye shes su bshad pa'o/_/de'i de ltar khyad par du byed pa gsang ba zhes bya ba la sogs pa ste go sla'o/_/dngos po med min zhes bya ba la sogs
[\[312b.3\]]pas haM gi yi ge gzhom du med pa rdo rje sems dpa'i gzugs su bshad pa ste de ltar ma lus pa mdor bsdus pa'i sgyu ma chen po'i chos su bcom ldan 'das kyis nges par bstan par 'gyur ro/_/lhag ma sngon ji lta ba ste 'di ni nges pa'o/_/dpal thams cad gsang ba'i le'u lnga bcu pa
[\[312b.4\]]las rdo rje sems dpa'i cho ga'i rab tu sbyor ba'i yi ges phyi dang nang gi bdag nyid kyi sbyor ba dag gis gnas la sogs pa'i dngos grub ster ba po dpa' bo gnyis su med pa dang dkyil 'khor gyi 'khor lo bsgom pa dang lha rdzas kyi ro nye bar spyod pas gsang ba la sogs pa'i tshig
[\[312b.5\]]rnams kyi nges pa'i tshig rnams dang nA da las byung zhing bskyed pa thim pa nyi shu rtsa bzhi'i bdag nyid kyi de kho na nyid nA da'i yi ge dang yi ge med pa'i mtshan nyid kyi rnam par bzhag pa'i cho ga rgyas par bstan pa ste rab tu byed pa nyi shu rtsa bzhi pa'i bshad pa'o//_//dpal ldan dus me
[\[312b.6\]]char sprin 'dra/_/bdud thams cad la zhabs bkod gang /_/phyag dang zhal dang zhabs rnams kyis/_/'jig rten khams su 'khrug par mdzad/_/rdo rje phag mo la 'khyud pa'i/_/bdud tshogs dgra de la phyag 'tshal/_/gnyis med dpa' bo rnal 'byor ma/_/dkyil 'khor pa dang
[\[312b.7\]]bcas de la'o/_/da ni nyi shu rtsa lnga pa dpa' bo thams cad kyi gtso bo'i rnam pa'i gzugs dpal he ru ka yang dag pa'i ting nge 'dzin rdo rje bshad pa zhes bya ba dpa' bo thams cad kyi bdag pos spyir bsdus pa'i bshad pa gsungs pa/_de ltar zhes bya ba la sogs pa ste/_las kyi tshogs zhes
[\[313a\]]
[\[313a.1\]]bya ba ni ji ltar sngon du bshad pa'i rigs pas sna tshogs pa'i las kyi tshogs kyi phyi dang nang gi bdag nyid can du shes par bya ba ste bya bar bya'o/_/dpa' bo'i gtso bo zhes bya ba ni dpa' bo 'di rnams thams cad kyi gtso bo ji ltar dpal bco lnga par bshad pa de bzhin du
[\[313a.2\]]'dir yang nyi shu rtsa bzhi'i bdag nyid nyams dga' ba dang dpa' bo'i dkyil 'khor gsang ba'i gnas su mdor bsdus pa'i dkyil 'khor bsgom par bya'o/_/de ltar 'dir byas pas ci bya zhe na/_de nyid gsungs pa/_kun spyod ces bya ba la sogs pa ste/_'dir ni kun du spyod pa
[\[313a.3\]]nyi shu rtsa bzhi mdor bstan pa tsam ste/_'on kyang rnam pa sna tshogs par bshad par bya ba ste de'i cho ga rgyas par bstan pa bshad par bya'o zhes bya bar 'brel to/_/gang gi gsang ba zhes bya ba ni rnal 'byor gyi dbang phyug rnams kyi gsang ba la sogs pa'i go 'phang la gnas pa ste
[\[313a.4\]]de rnams kyi kun du spyod pa'i cho ga sngon du bshad pa zhes bya ba la sogs pas khams sna tshogs pa 'bab pa'i sbyor bas nyi shu rtsa bzhi rnams re re la gsum gsum ste de rnams kyi slar yang brgyad brgyad do/_/de yang nyi shu rtsa bzhi sum 'gyur ro/_/de ltar tshad zlum po'i rnam pa zhes
[\[313a.5\]]bya ba ni 'khor lo'i rnam pa'i sbyor bar rtsa rnams kyi sbyor ba las byung ba'i thig le'i gzugs rnams gzhag par bya ba ste ji lta ba'i rim pas phyi rol du yang mtshon par bya'o/_/de rnams kyi gnas gsungs pa/_ting nge 'dzin zhes bya ba la sogs pa ste de ltar rdo rje'i 'khor lo la
[\[313a.6\]]sogs pa rnams su'o/_/kun du 'pho zhes bya ba ni rim pa ji lta ba rnams su shar la sogs pa thig le'i phyi'i 'jig rten gyi khams rnams su yongs su 'pho bar bya'o/_/ye shes zhes bya ba ni lha'i rnam pa'i gzugs kyis so/_/lhag ma go sla'o/_/'dir mdor na bsam pa las 'das pa'i
[\[313a.7\]]kun du spyod pa bstan par 'gyur ro/_/da ni bsam pa dang bcas pa'i kun du spyod pa gsungs pa/_'di rnams thams cad kyi zhes bya ba la sogs pa ste/_'dir dpa' bo rnams kyi thim pa dang longs spyod pa dang bdag tu byed pa gsungs pa/_pUr+Na gi rir longs spyod do/_/dzA lan+d+ha rar thim
[\[313b\]]
[\[313b.1\]]mo/_/a rbu dar bdag tu byed do/_/oD+yaN du khyab bdag nyid do/_/dzA lan+d+har ra longs spyod do/_/oD+yaN du thim mo/_/pUr+Na gi rir bdag tu byed do/_/arbu dar khyab bdag nyid do/_/auD+ya Na du longs spyod do/_/arbu dar thim mo/_/dzA la n+ng+ha ra ra bdag tu byed do/_/pUr+Na gi rir khyab bdag
[\[313b.2\]]nyid do/_/arbu dar longs spyod do/_/pUr+Na gi rir thim mo/_/auD+yaN bdag tu byed do/_/dzA lan+d+ha rar khyab bdag nyid ces bya'o/_/de bzhin du go dA pa rIr longs spyod do/_/rA me shwa rir thim mo/_/mA la bar bdag tu byed do/_/de bI ko tir khyab bdag nyid do/_/rA me shwa rar longs spyod do/_/
[\[313b.3\]]de bI ko Tir thim mo/_/gau dA wa rIr bdag tu byed do/_/mA la war khyab bdag nyid do/_/de wI ko Tir longs spyod do/_/mA la war thim mo/_/ra me shwa rar bdag tu byed do/_/go dA bA rir khyab bdag nyid do/_/mA la bar longs spyod do/_/go da ba rir thim mo/_/de wI ko Tir bdag tu byed do/_/rA me
[\[313b.4\]]shwa rar khyab bdag nyid ces bya'o/_/de bzhin du kA ma ru par longs spyod do/_/o Ter thim mo/_/ko sa lar bdag tu byed do/_/tri sha ku nar khyab bdag nyid do/_/o Tir longs spyod do/_/tri sha ku nar thim mo/_/kA ma rU par bdag tu byed do/_/ko sa lar khyab bdag nyid do/_/tri sha ku nar
[\[313b.5\]]longs spyod do/_/ko sa lar thim mo/_/o Ter bdag tu byed do/_/kA ma rU par khyab bdag nyid do/_/ko sa lar longs spyod do/_/ka ma rU par thim mo/_/tri sha ku nar bdag tu byed do/_/o Tir khyab bdag nyid ces bya'o/_/de bzhin du ka ling+gar longs spyod do/_/lam+b+hA kar thim mo/_/hi
[\[313b.6\]]mA la yar bdag tu byed do/_/kA ny+tsir khyab bdag nyid do/_/lam+bA kar longs spyod do/_/kA ny+tsir thim mo/_/ka ling+gar bdag tu byed do/_/hi mA la yar khyab bdag nyid do/_/kA ny+tsir longs spyod do/_/hi mA la yar thim mo/_/la m+ba kar bdag tu byed do/_/ka ling+gar khyab bdag nyid do/_/hi
[\[313b.7\]]mA la yar longs spyod do/_/ka ling+gar thim mo/_/kA ny+tsir bdag tu byed do/_/lam+b+hA kar khyab bdag nyid ces bya'o/_/de bzhin du pre ta pu rir longs spyod do/_/gr-i ha de ba tar thim mo/_/su bar+NA dwI bar bdag tu byed do/_/saurA Sh+Tar khyab bdag nyid do/_/gr-i de ba tar longs spyod do/_/saurA Sh+Tar thim
[\[314a\]]
[\[314a.1\]]mo/_/pre ta pu rir bdag tu byed do/_/su bar+N+Na dwI par khyab bdag nyid ces bya'o/_/sau rA Sh+Tar longs spyod do/_/su bar+N+Na dwI par thim mo/_/gr-i ha de ba tar bdag tu byed do/_/pre ta pu rir khyab bdag nyid do/_/su bar+N+Na dwI bar longs spyod do/_/pre ta pu rir thim mo/_/sau rASh+Tar bdag tu byed
[\[314a.2\]]do/_/gr-i ha de ba tar khyab bdag nyid ces bya'o/_/de bzhin du nA ga rar longs spyod do/_/sin+d+hur thim mo/_/ku lu tar bdag tu byed do/_/mi rur khyab bdag nyid do/_/sin+d+hur longs spyod do/_/ma rur thim mo/_/na ga rar bdag tu byed do/_/ku lu tar khyab bdag nyid do/_/ma rur longs spyod do/_/
[\[314a.3\]]ku lu tar thim mo/_/sin+d+hur bdag tu byed do/_/na ga rar khyab bdag nyid do/_/ku lu tar longs spyod do/_/na ga rar thim mo/_/ma rur bdag tu byed do/_/sin+d+hur khyab bdag nyid ces bya ba la bzhi bzhi g.yas pa dang g.yon skor du ji ltar bshad pa'i rim pas go bar bya ste dpa' bo nyi
[\[314a.4\]]shu rtsa bzhi rnams kyi gnas rnams su bcom ldan 'das kyang kun du spyod do/_/dus de rnams su ji ltar bshad pa'i thod pa'i dum bu la sogs par le'u 'dir bshad pa'i rim pas so sor gtso bo nyid du longs spyod do/_/de ltar zhes bya ba la sogs pas bshad pa 'di byas pas bdag dang
[\[314a.5\]]bdag gi bar 'dzin pa'i dngos po'i gzugs skad cig ma nyid pas gang na yang med pa ste des kyang skad cig gis sna tshogs pa'i dpal bo dang rnal 'byor ma rnams kyi skye bar 'gyur ro/_/de rnams kyi sangs rgyas zhes bya ba la sogs pas de de bzhin du bshad do/_/gzhan rtogs par sla'o/_/
[\[314a.6\]]dus de rnams su ji ltar slar yang skabs ci 'dra ba'i 'jig rten du rab tu 'byung bar 'gyur zhe na/_de'i tshe de rnams kyi dga' ba'i glu'i sngags kyis lhan cig skyes pa'i skabs gsungs pa/_gcig pu zhes bya ba la sogs pa ste 'di ni go sla'o/_/de ltar de kho na nyid nyi shu rtsa lnga'i bdag nyid
[\[314a.7\]]rgyud thams cad du rnyed par dka' ba byang chub chen po ster ba po dgos pa'i dgos pa'o/_/'di gsungs pa/_de nyid nyi shu rtsa lnga ru/_/'jig rten khams rnams yongs su byung /_/longs spyod rdzogs skur bshad pa rnams/_/rnal 'byor byis rnams bgrod bya min/_/mkha' 'gro rgya mtshor
[\[314b\]]
[\[314b.1\]]gnas rnal 'byor/_/de rnams bgrod byar nye bar bstan/_/lhan skyes dus su 'di bgrod de/_/mchog tu zag pa med bzung ba/_/rang kun sangs rgyas thams cad kyi/_/der ni gnas su rab tu bshad/_/rgyud thams cad du gsang ba ste/_/de nyid nyi shu lnga skyes pa'o/_/de yis thams cad du bdag
[\[314b.2\]]med/_/dbang po tshar bcad pas yod de/_/'jig rten du ni phyag rgya yi/_/grub yod sngon skyob rnams kyis gsungs/_/zhes bya ba la sogs pa rtsa ba'i rgyud kyi rjes su 'brangs pas rgya che'o/_/'di skad gsungs zhes bya ba la sogs pas bcom ldan 'das ma rdo rje phag mo rang gi skyon yongs su
[\[314b.3\]]spangs pa ste/_lhag ma rtogs par sla'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las thod pa'i dum bu la sogs pa dpa' bo nyi shu rtsa lnga'i rang gi ming sngon du song bas de kho na nyi shu rtsa lnga'i rnam par bzhag pa dang sna tshogs pa'i
[\[314b.4\]]las kyi tshogs rnams dang man ngag sna tshogs pa'i dbye ba dang rnal 'byor pa rnams kyi sems bskyed pa dang rgyud thams cad kyi don ston pa po nyid pas de'i dgongs pa 'grub pa'i cho ga'i mtshan nyid kyi skabs thams cad gsang ba'i cho ga zhes bya ba rgyas par bstan pa ste le'u lnga bcu pa'i
[\[314b.5\]]bshad pa'o//_//byang chub mchog gi byed pa ste/_/dam tshig rdo rje phyag byas nas/_/dam tshig la sogs sbyor ldan par/_/byang chub rdo rje yis gsungs so/_/rgyud thams cad kyi bsdus pa'i don/_/dang po'i sbyor ba'i rgyas gdab pa/_/lhag ma'i le'u rnams kyi ni 'dir/_/'grel pa
[\[314b.6\]]nges par bshad par bya/_/'di ni rnal 'byor ma rnams kyi dus rtag tu bstod pa dang mchod pa la sogs pa'i dam tshig bshad pa gsungs pa/_de nas rnal 'byor ma dang dpa' bo rnams zhes bya ba la sogs pa ste/_de ltar 'khor rnams kyang rang gi stan las langs te/_kyang gi
[\[314b.7\]]sgras lha dang lha ma yin dang mi la sogs pa dang bcas pas rdo rje mkha' 'gro khyab bdag chen po sna tshogs pa sprul pa'i sku can la bstod pa byed pa de nyid gsungs pa/_'dod chags chen po zhes bya ba la sogs pa nas/_khyod dang gcig gi gzugs su gnas/_/zhes bya ba'i bar du
[\[315a\]]
[\[315a.1\]]tshigs su bcad pa drug rnams kyis yon tan dam par gyur ba grags par bya ba'i phyir ro/_/rdo rje chen po zhes bya ba ni rdo rje 'chang chen po rab tu dgyes pas mchod pa bzhi ston par mdzad pa ste phyi dang nang gi bdag nyid kyi gsungs pa'o/_/de gsungs pa/_/dkyil 'khor zhes bya
[\[315a.2\]]ba la sogs pa ste de ltar thog ma'i mchod pa dkyil 'khor gyi bdag nyid gnyis med de ltar zhes bya ba ste 'dir dkyil 'khor ni rnam pa mang ste/_de bzhin du mdor bsdus pas gang rdul tshon gyi dkyil 'khor la sogs pa byas pa'am 'jig rten thams cad kyi rang bzhin gyi dkyil
[\[315a.3\]]'khor de'i rkyen gyi bdag nyid kyis gnyis su med pa'o/_/gnyis pa dkyil 'khor de rnams la mchod pa byas pa gnyis su med pa zhes bya ba ni dbye ba med pa'i gzugs kyis ji ltar mar la mar zhugs pa de bzhin du nye bar spyod pa lnga la sogs pa rnams kyis gnyis su med pa'i don du
[\[315a.4\]]gnyer ba rnams kyis bya'o/_/gnyis pa gsungs pa/_phyi dang nang gi bdag nyid ces bya ba ste/_phyi ni sa la spyod pa sum cu rtsa drug pa rnams kyi dang de bzhin du nam mkha' la spyod pa rnams kyi ste/_glang po dang rta la sogs pa ni sa la spyod pa rnams so/_/mkha' la spyod pa'i ni nam mkha'
[\[315a.5\]]lding la sogs pa rnams so/_/de rnams kyi rdzas ni sha la sogs pa'i khams sna tshogs rnams kyis so/_/de bzhin du nang gi bdag nyid ni rnam pa gnyis te/_gcig ni mi rnams kyi ro'i lus kyi khams thams cad do/_/gnyis pa ni mi dang mi mo dag gi khu ba dang khrag la sogs pa byung
[\[315a.6\]]ba'i khams rnams te de ltar ma lus pa yongs su bzung nas 'khrul 'khor rnams su bdud rtsi dbab par bya'o zhes bya ba ni man ngag go/_/bdud rtsi des bdag nyid la yang mchod pa bya ste sbu gu'i sbyor bas zhi ba'i btung ba 'thungs pas rnal 'byor ma rnams kyis mchog ster bar
[\[315a.7\]]'gyur ro/_/de ltar bza' bya ba zhes bya ba la sogs pas skye bo dam pa 'dus pa rnams dang lhan cig de'i dbus su dga' ba rnams kyis rnal 'byor ma rnams dang lhan cig gnyis su med pa can gyi mchod par 'gyur ro/_/bzhi pa chos zhes bya ba la sogs pas mchod pa
[\[315b\]]
[\[315b.1\]]gsungs pa/_chos zhes bya ba ni thos pa dang bsam pa dang ston pa'o/_/rnal 'byor zhes bya ba ni gsungs pa'i mtshan nyid kyis dkyil 'khor gyi 'khor lo bsgom pa ste de dag bzung bas sgrub pa po rnams kyis rtag tu mchod pa byas par 'gyur ro/_/'di ni bzhi pa'o/_/de ltar zhes bya ba la
[\[315b.2\]]sogs pas mchod pa'i ngag gi khyad par du byed pa'o/_/de bzhin du rnal 'byor pa rnams kyi dus rtag tu rnal 'byor gyi sdom pa gsungs pa/_bsgom par bya zhes bya ba la sogs pa ste gang yang ci yang rung ba'i gnas rnams su bza' ba la sogs pa byed pa na rnal 'byor pas de'i
[\[315b.3\]]tshe'i gnas su'am tshogs kyi 'khor lo'i dbus su thog ma nyid du lag pa g.yon pas mdun du bdag nyid kyis su ra la sogs pas maN+Dal byas te 'di'i dbus su slar yang gru gsum pa bya'o/_/de bdag nyid rdo rje mkha' 'gro'i gzugs su gyur pa gang gi tshe bdag nyid kyi dbus kyi
[\[315b.4\]]rdo rje mkha' 'gro'i gzugs rnam par spros nas gru gsum pa'i dbus su dkyil 'khor gyi 'khor lo rnams kyis bcas pa bzhugs nas ji ltar 'dod pas de rnams kyis gsol du gzhug pa la sogs pa bya'o/_/lhag ma dam tshig gi sdom pa ste thams cad rtogs par sla'o/_/'dir
[\[315b.5\]]brjod par bya ste/_gnyis med mchog tu gsang ni/_/mchod pa yid ni bsgrub par bya/_/gnyis med dkyil 'khor bdag ldan pas/_/gnyis pa'i sbyor ba spangs pa las/_/thams cad de'i rang bzhin 'gro ste/_/mchod byas mchod pa mchod pa'o/_/sna tshogs rdzas kyi rnal 'byor
[\[315b.6\]]ba/_/rgas dang 'chi ba zad par byed/_/man ngag gnyis su med byang chub/_/blo ldan 'thung ba pos btung bya/_/bza' btung la sogs 'jig rten du/_/thams cad du ni dbang 'gyur 'gro/_/rnal 'byor ma rnams sbyor skyes pa/_/'di rnams kun dang snyoms 'jug pas/_/de rnams
[\[315b.7\]]sngags kyi dngos grub 'gyur ro/_/sgrub pa po yi the tshom med/_chos ni rang don gzhan don du/_/rnal 'byor ldan pas bsgrub par bya/_/thams cad de'i rang bzhin bgrod dang /_/mchod pa du ma de bzhin du/_/de ltar mnyes pa gang byed pa/_/rtag tu b+ha ga'i dbus su bya/_/de yi dbus su
[\[316a\]]
[\[316a.1\]]'khor lo che/_/mkha' 'gro la sogs gzugs brnyan lo/_/rang bdag rnam pa'i mtshan nyid can/_/de rnams thams cad de yis 'grub/_/bdud rtsi sbyor bas byas pa yis/_/phyag rgya dag gis snod gzung ngo /_/'di ni rnam par dag par 'gro/_/yang na rnal 'byor ma la
[\[316a.2\]]sngar/_/de yi lhag mas dngos grub 'gyur/_/phyi nang rang bdag gis blang ngo /_/gtor ma 'byung po thams cad la/_/rnal 'byor dngos grub rgyu ru'o/_/chu skyes kha yi bya ba ste/_/chos kyi dbyings ni blta bar bya'o/_/de la sogs pa mtha' yas pa/_/dam tshig sdom pa rnal 'byor ba/_/dngos grub don du
[\[316a.3\]]rtag bya ba/_/thun mtshams bzhi ru gsungs pa'o/_/rgyud dang rtog pa sna tshogs dang /_/bstan bcos sna tshogs thams cad du/_/gzhung smra ba ni 'grub don du/_/dam tshig sdom pa'i sbyor ba yis/_/lhag ma med cing lus med pa'i/_/rdo rje sems sogs sngags rigs 'grub/_/de phyir dam tshig sdom pa kun/_/sdom pa
[\[316a.4\]]mang po bsgrub par bya/_/yang na 'dir gsungs pa/_la lar yang ni dgon dang shing mang dang /_/skyed tshal ri dang skye bo spangs pa dang /_/dur khrod drag po ri ni mang po dang /_/chu 'gram de bzhin rgya mtshor gnas po dang /_/gang dang gang du gnas pa rnal 'byor pas/_/de dang der ni don dam pa yi mchod
[\[316a.5\]]pa dang /_/sdom pa kun gyi bdag nyid du ni de ltar du/_/rnal 'byor pa yis gnyis med gnas par bya/_/rnal 'byor ma ni shes rab can gyis mchod/_/ji ltar thob pa'i 'du byed bya ba'o/_/bshang ba dang ni gci ba bza' bar bya/_/sgrub pa po ni sa gzhir rnyed dka' ste/_/de ni 'di thams cad kyis
[\[316a.6\]]phyag byar 'os/_/khams gsum rnams su mthu stobs chen po ste/_/ji srid srid pa yongs su 'bab pa na/_/de yis khyad par 'phags pa'i lam du 'gyur/_/'di ni nges pa'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las bstod pa'i
[\[316a.7\]]ngag dang mchod pa bzhi dang dam tshig dang sdom pa bsten pa'i bya ba'i rnam par gzhag pa'i cho ga'i mtshan nyid rnal 'byor pa rnams kyi sbyor ba'i dang po dang mthar de'i dgos pas gnyis su med pa'i bsgrub pa rgyas par bshad pa ste le'u lnga bcu rtsa gcig pa'i bshad pa'o//_//da ni rgyud kyi
[\[316b\]]
[\[316b.1\]]mtshan nyid byung ba dang nye bar sdud pa dag gi gnas skabs gsungs pa/_'di zhes bya ba la sogs pa ste/_rab tu byung ba ni rab ni mang po'i don ste byung ba'o/_/ma byung 'byung bar mi 'gyur ro/_/zhes bya ba ni 'khor lo sdom pa la sogs pa rnal 'byor ma'i rgyud rnams su ste 'chad par 'gyur
[\[316b.2\]]ba'i rgyud kyi rgyal po mkha' 'gro rgya mtsho la sogs pa'i ming yang shin tu rnyed par dka' ba'o/_/mtshan nyid thams cad yongs su rdzogs/_/zhes bya ba ni rnal 'byor ma'i rgyud rnams kyi man ngag bsdus pa'i de kho na nyid yongs su rdzogs pa'o/_/mtshan nyid med pa thams
[\[316b.3\]]cad spangs/_/zhes bya ba ni mu stegs can la sogs pa'i ye shes kyi lta ba spangs pa'o/_/sum cu rtsa bdun bdag nyid can/_/zhes bya ba ni rgyud thams cad gang bshad pa 'di brjod par bya ba dang /_brjod pa po la sogs pa'i 'brel ba'i rnal 'byor de thams cad sum cu rtsa bdun gyi bdag
[\[316b.4\]]nyid can no/_/gnyis su med pa'i mkha' 'gro rgya mtsho dang /_gnyis su med ces bya ba ni mkha' 'gro zhes bya ba ni ri rab kyi rdul dang mnyam pa'i dpa' bo rnams te/_rgya mtsho zhes bya ba ni de'i tshad kyi rnal 'byor ma rnams so/_/de rnams kyis rgyud thams cad gnyis su med par bsdus
[\[316b.5\]]pa'i don gyis sum cu rtsa bdun gyi bdag nyid kyi sbyor ba bstan pa zhes bya bar dgongs so/_/'di rnams kyi 'di thams cad kyi yang rtsa ba'i rgyud ces bya ba ni rtsa ba'i mdo sde de nyid rgyud kyi rgyal po chen po ye shes dang shes bya'i rang bzhin no/_/'dus pa'i rnam pa'i gzugs zhes bya ba
[\[316b.6\]]ni 'jig rten dang 'jig rten las 'das pa'i gang tshig gi rgyan 'dus pa ste bsdus pa'i gzugs su bsdu ba byas nas thams cad mkhyen pas gsungs pa'o/_/de yang sangs rgyas la sogs pa rnams kyi zhal la gnas zhes bya ba ni sna tshogs pa'i bstan bcos nye bar spyod pa la
[\[316b.7\]]sogs par gnas pa ste gang rnams de rnams de de bzhin du bshad do/_/za ma tog ni gnas te de rnams kyi lus so/_/yi ge thams cad ces bya ba ni a'i yi ge la sogs pa'i dbyangs rnams 'jog pa'o/_/ste'i yi ges kyang dngos po thams cad kyi ming la sogs pa'i 'du shes
[\[317a\]]
[\[317a.1\]]rnams bskyed pa'i gnas te sprul pa gnyis kyis so/_/de ltar 'di rnams thams cad kyi chen po ste rgyud chen po mkha' 'gro rgya mtsho la sogs pa 'dir 'dus pa'i gzugs su 'bum phrag sum cu rtsa drug gi rtsa ba'i mdo sde rnam par 'chad pa por 'gyur ro/_/rgya che bar ni du
[\[317a.2\]]ma'o/_/mdor bsdus pas stong phrag brgyad cu rtsa bzhi ni chos kyi phung po'i tshad de ni nges pa'o/_/'bum phrag sum cu rtsa drug gi rgyud rgya chen po de'i dbus nas yang yongs su bsdus pa'i gzugs snying po lta bu chung ngu mkha' 'gro rgya mtsho de ltar 'di'i ming du bshad pa'o/_/ri rab kyi rdul zhes
[\[317a.3\]]bya ba la sogs pas rgyun 'chad pa med par rab tu 'bab pa ste de de bzhin du bshad do/_/slar yang rtsod pa'i dus su rgyud chen po mngon par brjod pa 'bum phrag sum cu rtsa drug pa shAkya seng ges gsungs so/_/de'i nang nas slar yang rdo rje phag mo la sogs pa ma mo 'dus pa rnams kyis rgyud 'di
[\[317a.4\]]rdo rje'i gnas su bcom ldan 'das la thos pas phan tshun rjes su bstan pa byas nas bsdus pa mdzad pa ste gang bcom ldan 'das kyis gsungs pa de la mngon par dga' ba ste/_tshig 'di la zhes bya ba ni gzhung gi tshig gi tshad la yang ngo /_/lhag ma gzhan pa'i sems can rnams grol zhes bya ba ni
[\[317a.5\]]rab tu gsungs so/_/rnal 'byor zhes bya ba ni rnal 'byor rgya mtsho'o/_/ye shes zhes bya ba ni ye shes rgya mtsho'o/_/sdom pa zhes bya ba ni sdom pa rgya mtsho'o/_/bya ba zhes bya ba ni bya ba rgya mtsho'o/_/de kho na nyid ces bya ba ni de kho na nyid rgya mtsho ste/_/'di rnams zhes bya ba ni rgyud lnga po 'di rnams la
[\[317a.6\]]mkha' 'gro rgya mtsho zhes bya ba 'di gtso bo ste rgyud kyi rgyal po rgyud lnga dang mnyam par rgya mtsho drug por mdor bsdus pa rgyud kyi rgyal po gzhan gyi ming can no/_/de'i gru gzings ni pha rol du 'gro bar byed pa ste/_ba yig bzang po'i gdong rnams la/_/dus thams cad du dran pa ste/_/oM yig
[\[317a.7\]]bsgom pa'i lam du ni/_/bdag nyid nA da'i nang du thim/_/hi yig phan pa skye ba ste/_/rang gzhan don ni mnyam don can/_/ta yig dngos po thams cad rnams/_/stong pa nyid du 'chad pa'o/_/sems can rjes su 'dzin pa legs/_/byis pa nyid ni spong ba ste/_/gru gzings 'grel pa gang ldan pa/_/
[\[317b\]]
[\[317b.1\]]'khor ba'i dba' rlabs las brgal lo/_/rgyal ba kun dang de'i sras dang /_/thams cad kyis ni bzod par rigs/_/rnal 'byor ma tshogs dpal rnams dang /_/rdo rje sems dpa' la sogs lha/_/rnam pa sna tshogs 'khor rnams dang /_/'jig rten 'das pa kun ster dang /_/'jig rten pa sngags
[\[317b.2\]]lha rnams dang /_/grub pa'i 'jig rten kun 'gro dang /_/'jig rten skyong sogs 'byung po dang /_/rdzu 'phrul chen po'i klu kun dang /_/gang du bstan pa la dga' ba'i/_/srog chags gzugs can thams cad kyis/_/mtshan blangs pa yi skyon la ni/_/de dag kun gyis bzod par mdzod/_/rgyal ba rnams
[\[317b.3\]]kyis lam gsungs pa'i/_/rgyud du 'ga' zhig ma shes par/_/'grel ba byas pa'i skyon 'di la/_/bdag la so sor bzod pa mdzod/_/rnal 'byor ma sogs pa'i ye shes/_/'ga' zhig 'khrul par bshad pa ni/_/bshad pa mkhyen pa yi ni 'khor/_/thams cad kyis ni bzod pa mdzod/_/'jig
[\[317b.4\]]rten pa sogs de rnams kun/_/rgol dang phyir rgol 'joms pa yi/_/grub pa'i dbang po chen po rnams/_/nga rgyal byed pa'i bdag nyid can/_/'khor lo sdom pa'i mthar son pa'i/_/rnal 'byor dbang phyug 'di kun gyis/_/rnal 'byor ye shes gsal mi gsal/_/thams cad kyis ni bzod par
[\[317b.5\]]mdzod/_/'dus pa la sogs gzhan gyis ni/_/sbyor ba bsreg pa gang byas pa/_/de la'ang rnal 'byor dbang phyug kun/_/bdag la rtag tu bzod par mdzod/_/bla ma rdo rje 'dzin ston pa/_/bdag gi 'khor ba 'grol ba po/_/gang du su dag spyod yul pa'am/_/mngon sum dang ni ring gnas pa/_/de rnams
[\[317b.6\]]gnang ba blangs nas ni/_/myur du sems can don brtson la/_/des na bdag la bzod par mdzod/_/rdo rje'i grogs mched thams cad dang /_/mkhas pa'i skyes bu de bzhin du/_/bdag cag snyan dngags mkhan rnams kyis/_/gzhung gi sdeb sbyor nyams sogs sam/_/don ma shes pa nyid rnams
[\[317b.7\]]la/_/tshig rkang tsam zhig bcom pa ste/_/bdag la kun gyis bzod par mdzod/_/'on kyang bdag gis gang bshad 'dir/_/rnam par dpyad pas mngon legs na/_/gnyis su med ldan ston pa'i phyir/_/legs so pa yi ngag 'dir byin/_/mkha' 'gro'i zho ni bsrubs pa las/_/bdag gis bsod
[\[318a\]]
[\[318a.1\]]nams sprin gang thob/_/de yi bsod nams kyis 'jig rten/_/rdo rje 'dzin nyid thob par shog_/ma dang pha sogs gnyen bshes dang /_/dge ba'i grogs po de bzhin du/_/byang chub kyi ni yul du bzhud/_/lhan cig skyes par rol cing mnos/_/sku gsum la sogs rgyu ru ni/_/thams cad kyi ni chos bstan gyis/_/sna
[\[318a.2\]]tshogs skyes pa'i rab dang ni/_/sprul pa por ni 'gyur bar shog_/de la gnas nas rang gzhan don/_/mnyam pa med pas sa la gyis/_/tshad med pa yi bde rnams su/_/de ni rab tu 'jug par mdzod/_/gang yang gzhan gyi sems can gyis/_/bdag gis yongs bshad 'di thos dang /_/reg dang gang gzhan thams cad kyis/_/mngon sum dang ni
[\[318a.3\]]rjes su dpag_/de rnams lus 'di nyid la ni/_/sangs rgyas nyid du rtag gyur cig_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel pa gru gzings las rgyud kyi mtshan nyid bskyed pa dang yongs su bsdu ba la sogs pa'i cho ga'i rnam par gzhag pa bcom ldan 'das kyis rgyas par bstan pa'i bshad
[\[318a.4\]]pa'o/_/ri bong gi rtags can gyi rigs la dga' ba pad+ma rdo rje gnyis su med par 'byung ba'i ming can rnal 'byor gyi dbang phyug gis bka' lung gis 'grel pa chen po 'di bkod pa'o/_/dpal mkha' 'gro rgya mtsho rnal 'byor ma'i rgyud kyi rgyal po chen po'i 'grel ba gru gzings zhes bya ba grub pa'i slob dpon pad+ma rdo rje'i zhabs kyis
[\[318a.5\]]mdzad pa rdzogs so//_//gzhung gi mtshan nyid nyams pa'i sdeb sbyor gyi tshigs su bcad pa stong phrag brgyad rnams so/_/ang ka yang bshad pa/_dpal bal yul grub pa'i gnas chen po yam bu'i grong khyer gyi dbus yu tung lhun gyis grub pa'i gtsug lag khang du rgya gar gyi paN+Di ta rdo rje slob dpon chen po
[\[318a.6\]]rtog ge pa'i gtsug gi nor bu dus deng sang 'gran zla med pa snying rje chen pos thugs brlan pa'i ngang tshul can phyogs sna tshogs nas 'dus pa'i skye 'gro rnams la chos dang zang zing gi char gyis tshim par mdzad pa shAkya'i sras po rgyal ba'i sde'i zhal snga nas dang /_bod kyi lo tsA ba shAkya seng ge'i dge slong chos
[\[318a.7\]]kyi yon tan gyis bsgyur ba'o//_//yul dang zas spyod mi mthun pas/_/phung po rgyun du nad kyis gzung /_/'on kyang dam chos la sred pas/_/'bad pas bsgyur ro skyon mchis na/_/grub thob kun gyis bzod par mdzod/_/de las byung ba'i dge ba 'dis/_/'jig rten kun gyi mun sel gyur/_/rdzogs so//_//