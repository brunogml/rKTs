[\[1a\]]
[\[1b\]]
[\[1b.1\]{D1405}]@##/_/rgya gar skad du/_shrI tsakra saM ba ra s+ya pany+dzi kA shU ra ma no dz+nyA nA ma/_bod skad du/_dpal 'khor lo sdom pa'i dka' 'grel dpa' bo'i yid du 'ong ba zhes bya ba/_dpal
[\[1b.2\]]rdo rje sems dpa' la phyag 'tshal lo/_/rnam rtog ma lus bcom gyur zhing /_/thugs rje chen pos rnam par rol/_/sems can kun gyi don mdzad pa/_/dpal ldan rdo rje mkha' 'gror 'dud/_/
[\[1b.3\]]gang gis 'khor ba'i nyes pa ni/_/dran pa tsam gyis 'jig byed cing /_/bla med byang chub thob mdzad pa/_/bla ma dam pa de la 'dud/_/sangs rgyas ma lus pa yi yum gyur cing /_/sa gsum
[\[1b.4\]]gyi ni 'gro ba sgrol mdzad gyur/_/rnal 'byor mchog la dga' ba'i yid du 'ong /_/'gro ba rtog bral rnal 'byor ma la'ang 'dud/_/lam mchog the tshom rnam par rtog pa'i rgyu/_/'jig rten
[\[1b.5\]]ma lus mun pa'i mchog sel zhing /_/thams cad mkhyen pa'i bgrod bya rab zhi 'byung /_/dam tshig sgrol mar rtag tu phyag 'tshal lo/_/rab dga'i mkha' la rgyu zhing ma lus pad+ma 'byed/_/blo ngan ku
[\[2a\]]
[\[2a.1\]]mud bsreg mtha' yas lam ston pa/_/mnyam med de rgyu kun 'gro de nyid nyi mas ni/_/'jig rten snying gi rmongs mun mod la bsal bar shog_/man ngag sna tshogs dba' rlabs can/_/bshad pa'i
[\[2a.2\]]rin chen rin thang med/_/dpal ldan bde mchog mtsho chen ni/_/zab mo gzhal bar su yis nus/_/de lta na yang mkhas pa yi/_/legs bshad mang du yod pa yin/_/ngas kyang 'dir ni mdor bsdus nas/_/bde mchog 'di ni rnam par
[\[2a.3\]]dbye/_/smra ba'i glang po seng ge skal ldan gyis/_/dka' 'grel 'di ni sbyar bar gyur pa la/_/dpal ldan bde mchog rgya mtsho'i pha mthar phyin/_/legs par dpyod ldan skal can bzod par mdzod/_/da ltar skye bo phal cher don mi 'dod
[\[2a.4\]]cing ma lus blo zhan nyid/_/dam pa mang po med cing 'gro ba ma lus rang bzhin ngan pas khyab/_/des na 'di yis gzhan gyi don 'gyur snyam du rmi lam na'ang /_/gang gis rang gi chung ma lta bur brtse byed mgul mi gtong bar
[\[2a.5\]]byed/_/gang gi phyir 'di na 'jig rten dang 'jig rten las 'das pa'i don 'dod pa thams cad shes rab kyi rjes su 'brang ba rnams kyang tshig don dang lhan cig 'brel ba med cing /_tshad ma'i yan lag dang mi ldan pa lta bu
[\[2b\]]
[\[2b.1\]]yin yang 'brel ba dang /_brjod pa dang /_dgos pa dang /_dgos pa'i yang dgos pa rnams thos pa tsam nyid kyis bstan bcos la sogs pa la 'jug par 'gyur bas na/_de nas zhes bya ba la sogs pas dang por 'brel ba la sogs pa bstan pa yin no/_/dris pa khyad par byed pa ste/_de mi dmigs
[\[2b.2\]]par so sor gnas pa na mtshan ma mi 'byung zhing don la yang the tshom bskyed par 'gyur ba'i phyir dang po'i tshig nye bar dgod pa brjod par bya ba ma yin mod/_skal ldan ni 'di nyid la tshad ma yin par dgongs te/_/'di ni rtsa ba'i rgyud 'bum sde las btus pa yin pa'i phyir rtsa ba'i rgyud de nyid du dang por
[\[2b.3\]]'di skad bdag gis zhes bya ba la sogs pa smos pas rgyud phyi ma 'dir 'di skad bdag gis zhes bya ba la sogs pa'i nye bar dgod pa'ang ma byas pa yin no zhes kha cig 'dod do/_/yang na bcom ldan 'das ni mi gnas pa'i mya ngan las 'das pa yin no zhes bstan pa'i phyir te/_/de nyid kyis
[\[2b.4\]]na/_thams cad bdag nyid rtag tu bzhugs/_/zhes gsungs pa'i phyir ro zhes kha cig 'dod do/_/yang na bstan du med pa'i chos nyid la ni bstan par bya ba dang ston pa po gcig pa nyid du bstan pa yin te/_sngags kyi sku ni sangs rgyas bcom ldan 'das yin no zhes kyang gsungs pa'i
[\[2b.5\]]phyir ro zhes 'dod do/_/gzhan dag ni 'di skad bdag gis zhes bya ba med par yang mtshan yang dag par brjod pa la sogs pa bzhin du theg pa chen po ston par mdzad pa yin no zhes 'dod do/_/skal ldan grags pa ni dang po'i sangs rgyas rnams ni rgyun chad pa mi mnga' ba'i phyir chos kyi
[\[2b.6\]]rnam grangs 'di ni thog ma med pa'i rgyun can yin te/_bcom ldan 'das shAkya thub pa las snga ba nyid du gnas pa yin no zhes 'dod de/_de yang /_sangs rgyas bya ba dpa' bo ni/_/bye ba nyid kyis legs par gsungs/_/zhes gang bshad pa lta bu'o/_/'di'i dgongs pa ni
[\[2b.7\]]'di yin te/_dus kyi dbang gis sreg pa'i bskal pa la sogs pas shes rab kyi pha rol tu phyin pa la sogs pa nub pa na bcom ldan 'das shAkya thub pas ni yang gsungs pa yin no/_/dpal bde mchog 'di ni de lta ma yin te/_sangs rgyas kyi zhing brjod du med pa rnams na gnas
[\[3a\]]
[\[3a.1\]]la sogs pa rgyun mi 'jig pa nyid kyis dpa' bo dang dpa' mo'i dbang phyug ma la sogs pa rnams kyis bsam gtan la sogs pas nyams su blangs pas gnas pa yin pa'i phyir ro/_/de nas zhes bya ba la sogs pa'i gzhung ni tshig go/_/dpal 'khor lo
[\[3a.2\]]bde mchog ces bya ba ni brjod pa'o/_/'dis gang zhig brjod par bya ba'i dkyil 'khor gyi 'khor lo la sogs pa ni 'di'i brjod par bya ba'o/_/rjod pa dang brjod par bya ba'i mtshan nyid ni 'brel pa yin no zhes kha cig 'dod do/_/gzhan dag ni thabs dang thabs las byung ba'i mtshan
[\[3a.3\]]nyid du 'brel pa yin no zhes zer ro/_/dkyil 'khor du 'jug pa la sogs pa nas gsang ba'i dbang bskur ba'i bar du ni dgos pa'o/_/dus phyis de'i 'bras bu thob pa ni dgos pa yin no zhes kong+ka na'i zhal snga nas bzhed do/_/skal ldan grags pa ni yang dag par rdzogs pa'i byang
[\[3a.4\]]chub ni dgos pa yin la/_'gro ba ma lus pa'i don bya ba ni dgos pa'i yang dgos pa yin no zhes 'dod do/_/de nas zhes bya ba ni tshig gi phrad spyir 'gro ba yin pas 'khor los sgyur ba gzhan gyi sgrub pa'i thabs kyi rjes thogs la sgrub pa'i thabs 'di gsungs pa yin no zhes
[\[3a.5\]]bar ma chad pa dang ldan pa yin no/_/yang na de nas zhes bya ba'i sgra ni bkra shis pa'i don rnams dbang du bya ba'i don to/_/de yang snga ma'i rang bzhin la ltos te bkra shis pa'am/_yang na dbang du bya ba bshad pa yin no zhes ji skad bshad pa yin no/_/de bas na de nas zhes bya ba'i sgra dang /_
[\[3a.6\]]de'i phyir zhes bya ba'i sgra ni bstan bcos kyi rim pa dang /_gtan tshigs kyi don yin no/_/gsang ba zhes bya ba ni thabs dang shes rab gcig tu bya bas gang sgrub pa'o/_/yang na rdo rje dang /_pad+ma dang /_byang chub kyi sems te/_gsum po 'di dag ni gsang ba'o/_/de
[\[3a.7\]]yang /_ra ni rdo rje zhes bshad la/_/yi ge ha ni pad+mar bshad/_/de dag gnyis ka'i sa bon ni/_/s+yaM zhes bya bar bshad pa yin/_/zhes gsungs pa yin te/_yi ger ni rdo rje'i rtse mo 'dra ba'i phyir ro/_/yi ge ha ni bya'i mchu 'dra ba'i phyir ro/_/sa dang ya gnyis yang dag par sbyor ba ni gnyis
[\[3b\]]
[\[3b.1\]]ka'i sa bon gyi gzugs can yin pa'i phyir ro/_/de yang s+yaM na hi da sra ba ne zhes bya ba'i mtha' ma phyis pa gang yin pa'o/_/zhes kong+ka na'i zhal snga nas kyis bshad do/_/skal ldan gyis ni dam tshig gi spyod pa la sogs pa rgyud kyi spyod par bya ba 'di dag thams cad kyang nyan thos la sogs pa la sba bar bya
[\[3b.2\]]ba yin pas/_gsang ba zhes bya bar 'dod do/_/ji ltar bshad pa gsal bar bya ba'i phyir mdor bsdus pa ste zhes smos pa yin te/_shin tu bsdus pas so/_/de yang nam mkha' dang mnyam pa'i rgyud las ni shin tu rgyas par bshad pa yin no/_/don de nyid gsal bar bya ba'i phyir rgyas par
[\[3b.3\]]bya ba min zhes bya ba smos pa yin no/_/yang na mdor bsdus pa ma yin gyi/_'o na ci zhig ce na/_rgyas pa zhes smos te/_nam mkha' dang mnyam pa'i rgyud du ni gzhung rgyas pa yin la 'di ni don rgyas pa yin no zhes pa ste/_khams gsum gyi bdag nyid can gyi 'khor lo gsum 'dir bshad
[\[3b.4\]]par bya ba yin pa'i phyir ro zhes kong+ka na'i zhal snga nas bshad do/_/mdor bsdus pa zhes bshad pa dang /_rgyas par min zhes bya ba zlos pa'i nyes par 'gyur ro zhe na/_de ni bden mod kyi rnal 'byor pa gang shin tu bsdus pa la dga' ba rnams la mdor bsdus pa rnams zhes smos su zin
[\[3b.5\]]kyang mdor bsdus pa rjes su mi rtogs pas de rnams gcig tu yang dag par yid ches par bya ba'i phyir rgyas par min zhes gsungs pa yin no/_/mdor bsdus pa zhes bya ba ni stong pa nyid dang /_/snying rje dbyer mi phyed pa'i rang bzhin can gyi byang chub kyi sems tsam ni 'dir blang bar
[\[3b.6\]]bya ba nyid du bstan pa'i phyir ro/_/rgyas par min zhes bya ba ni lus dang ngag dang yid kyi kun nas nyon mongs pa'i bya ba dang bral bas 'dod pa'i longs spyod thams cad rdzogs pa'i byang chub kyi tshul du bstan pa'i phyir ro/_/yang na mdor bsdus min zhes sbyar te/_dpa' bo dang dpa'
[\[3b.7\]]mo'i dbang mo ma lus pa'i sgom pa bshad pa'i phyir ro/_/rgyas par min zhes bya ba ni dpa' bo dang dpa' mo'i dbang mo'i rigs can ni thams cad dpa' bo dang dpa' mo'i dbang mo rnams yin no zhes bshad pa'i phyir ro/_/de yang 'og nas/_mkha' 'gro ma ni nyi shu bzhi/_/phag mo'i
[\[4a\]]
[\[4a.1\]]rigs las yang dag 'byung /_/zhes ji skad bshad pa lta bu'o/_/yang na mdor bsdus min zhes bya ba ni bskyed pa'i rim pas so/_/rgyas par min par zhes bya ba ni rdzogs pa'i rim pas so/_/de yang /_rim pa gnyis la brten nas ni/_/rdo rje can gyi rgyud ston mdzad/_/
[\[4a.2\]]ces ji skad bshad pa lta bu'o/_/yang na mdor bsdus min zhes bya bas ni dam tshig gi spyod pa la sogs pas bsod nams kyi tshogs ma lus pa ston pa'i phyir ro/_/rgyas min par zhes bya ba ni shes rab thabs kyi sbyor ba ji bzhin zhes bya bas ye shes kyi tshogs ma lus pa ston
[\[4a.3\]]pa'i phyir ro/_/yang na mdor bsdus pa ste zhes bya ba ni gzhung nyung ba'i phyir ro/_/rgyas min par zhes bya ba ni dpal gsang ba 'dus pa la sogs pa rnal 'byor gyi rgyud ma lus pa'i bskyed pa'i rim pa rnams 'dir bskyed pa'i rim pas bshad pa'i phyir ro zhes skal ldan grags pa 'dod do/_/gsang ba'i
[\[4a.4\]]tshig khyad par du byed pa ni/_dpal he ru ka yang dag sbyor/_/zhes bya'i tshig bzhi yin no zhes kong+ka na'i zhal snga nas bzhed la/_skal ldan grags pa dpal he ru ka nyid yang dag sbyor gyi tshig nyid kyis khyad par du byas pa yin no zhes 'dod de/_dpal gyi sgra ni mchod pa'i tshig
[\[4a.5\]]yin la/_dpal gtso bor gyur pa'i he ru ka ni dpal he ru ka'o/_/de'i yang dag par sbyor ba yin pas na yang dag sbyor ro/_/slob dpon gzhan dag ni dpal he ru ka'i rnam pas sems rtse gcig pa nyid kyi mtshan nyid yin no zhes zer ro/_/yang dag sbyor zhes bya ba ni rang gi rig pa
[\[4a.6\]]dang gnyis su med par gyur pa ste/_rdo rje dang pad+ma yang dag par sbyor ba'i mtshan nyid thabs dang shes rab khyad par can gyi rang bzhin yin no zhes skal ldan grags pa 'dod do/_/srid pa gsum gyi bdag nyid can yin pa'i phyir he ru ka zhes bya ba'i yi ge gsum gyi brjod pa yin pa'am/_
[\[4a.7\]]chos thams cad ni rgyu dang bral ba dang /_chos thams cad ni rtog pa dang bral ba dang /_chos thams cad ni gang na yang mi gnas pa zhes bya ba ni he ru ka zhes bya ba yin no zhes kong+ka na'i zhal snga nas bzhed do/_/skal ldan grags pa ni sku gsum gyi bdag nyid can yin pa'i phyir ram/_/'khor gsum
[\[4b\]]
[\[4b.1\]]yongs su dag pa'i phyir ram/_dri ma gsum dang bral ba'i phyir ram/_dus gsum dang mkhyen pa'i phyir ram/_theg pa gsum ston par mdzad pa'i phyir ram/_dkon mchog gsum ston par mdzad pa'i phyir ram/_/sku gsung thugs rnam par dag pa'i phyir he ru ka zhes bya bar 'dod do/_/yang na dpal zhes bya ba ni thugs rje chen
[\[4b.2\]]po la bya la/_he ru ka zhes bya ba ni shes rab la bya'o/_/yang na dpal zhes bya ba ni shes rab bo/_/he ru ka zhes bya ba ni thabs la bya'o zhes skal ldan grags pa 'dod de/_bsod nams dang ye shes kyi bdag nyid can yin pa'i phyir yang dag par rdzogs pa'i sangs rgyas yin no zhes skal ldan dgongs so/_/'dod pa
[\[4b.3\]]kun don sgrub byed yin/_/zhes bya ba la/_'dod pa kun ni thams cad kyi mngon par 'dod pa ste/_'jig rten dang 'jig rten las 'das pa'i yid la re ba thob pa'i mtshan nyid can no/_/de nyid ni don te dgos pa'o/_/de sgrub par byed pa ni bcom ldan 'das te de bas na de la bya'o/_/yang na 'dod
[\[4b.4\]]pa yang yin kun kyang yin pas 'dod pa kun zhes bya bar sbyor ro/_/phyi ma las zhes bya ba ni dpal gsang ba 'dus pa la sogs pa'i phyir mar gyur pa las so/_/phyi ma ste zhes bya ba ni mchog ste bstan par bya ba dang ston pa po dbye ba med pa'i phyir ro zhes kong+ka na'i zhal snga nas bzhed do/_/skal
[\[4b.5\]]ldan grags pa ni mtha' med pa dang nyung zhing rnam par gsal la yongs su rdzogs pa nyid kyis lhad med pa kho nar sgrub pa'i thabs ji lta ba bzhin du bshad pas phyi ma las kyang phyi ma ste zhes bya'o zhes 'dod do/_/de yang /_bde bar gshegs pas byang chub mtha' yas yin/_/zhes
[\[4b.6\]]gsungs zhes bshad pa lta bu'o/_/mkha' 'gro ma ni khams gsum po thams cad na gnas pa rnams so/_/de rnams kyi dra ba ni tshogs so/_/de'i sdom pa ni yang dag par sdom pa ste/_sba bar bya ba zhes bya ba'i tha tshig go/_/mkha' 'gro ma ni nam mkha' la 'gro ba rnams te/_de ni
[\[4b.7\]]mkha' 'gro ma ste 'phur zhing 'gro ba zhes bya ba'i don to/_/yang na mkha' 'gro ma rnams ni 'phur zhing 'gro ba'i ngang tshul can yin pa'i phyir phyi rol gyi 'gro ba las ldog pa nyid kyis na 'di ni dra bas bsdams pa lta bu yin pas/_mkha' 'gro ma ni dra ba'i sdom/_/zhes kong+ka na'i zhal
[\[5a\]]
[\[5a.1\]]snga nas bzhed do/_/skal ldan grags pa ni mkha' 'gro ma rnams kyi dra ba ni chu las kyang byung ba ste pad+ma la bya bar bshad do/_/der bde ba ste dga' ba 'dzin par byed pas na lhan cig skyes pa'i dga' ba dam pa'i bdag nyid can yin pa'i phyir bde mchog ste de bas
[\[5a.2\]]na de la bya'o zhes 'dod do/_/dpal he ru ka yang dag sbyor/_/zhes bya ba ni brjod par bya ba'i tshig go/_/mkha' 'gro ma yi dra ba'i sdom/_/zhes bya ba ni dgos pa'i tshig go/_/'dod pa kun don sgrub byed pa/_/zhes bya ba ni dgos pa'i yang dgos pa'i tshig yin no/_/da ni bcom ldan 'das dpal he ru
[\[5a.3\]]ka'i dbang du byas pa'i bdag nyid che ba bstan pa'i phyir dang po re zhig gnas phun sum tshogs pa bstan pa yin no zhes kong+ka na'i zhal snga nas bzhed do/_/bsod nams med par 'dod pa'i don kun 'grub mi 'gyur/_/zhes bshad pas/_ye shes kyi tshogs kyi sngon du bsod nams kyi tshogs bsag par bya ba
[\[5a.4\]]nyid yin du zin kyang shes rab kyi rgyud 'di la shes rab gtso bo nyid du bstan pa'i phyir ram/_/yang na/_dang ldan nyid phyir chos la brten/_/shes rab ldan phyir yang dag rig_/'di gnyis gtso bo shes rab ste/_de yi sngon 'gro dad pa yin/_/zhes bshad pa dang /_dkon mchog ta la la'i gzungs
[\[5a.5\]]las/_de kho na nyid rtogs par byed pa ni shes rab yin no zhes gsungs pa'i phyir/_gnas bshad pa'i zur gyis dang po kho nar shes rab dang ye shes bstan pa yin no zhes skal ldan grags pa 'dod do/_/gsang ba'i sgras ni 'dir khams gsum pa na gnas pa'i rnal 'byor pa thams cad la bya bar
[\[5a.6\]]bshad do/_/gsang ba dam par gyur pa'i gsang ba der ro gcig pa nyid du tshul gcig pa nyid kyis nam mkha'i khams su gtogs pa thams cad khyab pa'i bcom ldan 'das dpal he ru ka rdo rje phag mo la sogs pa dang yang dag par sbyor ba'i bzhugs gnas so/_/mchog ni phul du byung zhing gtso bor gyur
[\[5a.7\]]pa ste/_'jig rten dang 'jig rten las 'das pa'i ye shes kyi gzhir gyur pa bla na med pa yin pa'i phyir ro/_/dgyes pa na zhes bya ba ni bla na med pa'i mchod pa'i rol pa'i bya bas nyams dga' bar bya ba nyid yin pa'i phyir ro/_/'khor phun sum tshogs pa gzhan ma yin pa nyid du bstan pa'i phyir/_
[\[5b\]]
[\[5b.1\]]thams cad bdag nyid rtag tu bzhugs/_/zhes bya ba gsungs so/_/khams gsum pa thams cad kyi bdag nyid can gyi 'khor lo gsum la rnam par bzhugs pa rnams kyi sku dang gsung dang thugs kyi bdag nyid der ro/_/rtag tu zhes bya ba ni su dang yang nam yang 'bral ba med pa'i ngo bor
[\[5b.2\]]ston to/_/bzhugs zhes bya ba ni khams gsum pa dang ma bral ba nyid dang /_khams gsum pa rnam par gnon pa nyid kyis rnam pa gcig pa nyid kyi rnam par bzhugs shing mi 'jigs pa'i rang bzhin nyid du ston pa yin par shes par bya'o/_/de yang khams gsum rnam par rgyal ba'i rgyud
[\[5b.3\]]las/_/'dod chags 'bar ba 'dzin pa shin tu rnam par dag pa'i 'dod chags 'bar ba 'dzin pa chos rnams kyi chos kyi rang bzhin gyis 'od gsal ba ste/_rang bzhin gyis 'od gsal ba ni chos kyi dbyings kun du 'gro ba stong pa nyid do zhes ji skad gsungs pa lta bu'o/_/mkha'
[\[5b.4\]]'gro kun dngos zhes bya ba ni sngon du slob dpon gyis rnal 'byor ma thams cad rang bzhin zhes bya bar bshad do/_/skal ldan grags pas ni mkha' 'gro kun dngos zhes bya ba ni stong pa nyid bco brgyad kyi rang bzhin yin zhes bshad de/_stong pa nyid gang yin pa de ni shes rab yin la/_/de nyid
[\[5b.5\]]ni mkha' 'gro ma yin no zhes skal ldan dgongs so/_/sems dpa' ni zhes bya ba ni sems can thams cad kyi don mdzad par spyod pa'i phyir ro/_/yang na mchog tu brtan pa'i yon tan dang ldan pas na sems dpa'o/_/rdo rje zhes pa ni mi phyed pa'i phyir ro/_/sems dpa' zhes pa ni ye
[\[5b.6\]]shes kyis sems can thams cad kyi don mdzad pa la gnas pa'i phyir ro/_/yang na tshangs pa dang khyab 'jug dang /_sum cu rtsa gsum pa la sogs pas bskyod par mi nus pa gang la mnga' ba de ni rdo rje sems dpa'o/_/lhan cig skyes pa'i kun du dga' ba de'i rang bzhin nyid du
[\[5b.7\]]gyur pas rab tu dga' ba'i bde ba zhes bya'o/_/thabs dang shes rab kyi rang bzhin nyid yin pa'i phyir ram/_nyid dang gzhan gyi don phun sum tshogs pa dang ldan pa nyid kyis na mchog ste phul du byung ba'o zhes kong+ka na'i zhal snga nas bzhed do/_/in+d+ra b+hU ti'i zhal snga nas ni/_gsang ba zhes
[\[6a\]]
[\[6a.1\]]bya ba ni sa'i khams so/_/mchog ces bya ba ni chu'i khams so/_/dgyes pa zhes bya ba ni me'i khams so/_/thams cad bdag nyid ces bya ba ni rlung gi khams so/_/rtag tu bzhugs zhes bya ba ni nam mkha'i khams so/_/yang na gsang ba zhes bya ba ni rnam par
[\[6a.2\]]snang mdzad do/_/mchog ces bya ba ni rin chen 'byung ldan no/_/dgyes pa zhes bya ba ni 'od dpag med pa'o/_/thams cad bdag nyid ces bya ba ni don yod grub pa'o/_/rtag tu bzhugs zhes bya ba ni mi bskyod pa'o/_/de la 'khrul ba med cing g.yo ba med pas rnam par mi g.yo ba'i chos kyi
[\[6a.3\]]dbyings kyi rang bzhin nyid yin pas na mi bskyod pa'o/_/rnam par snang zhing gsal bas na rnam par snang mdzad de/_me long lta bu'i ye shes rnam par dag pa'i rang bzhin me long gi ngos la gnas pa'i gzugs brnyan ltar so sor snang ba'o/_/rin po che ni mnyam pa nyid kyi ye shes la/_de nyid
[\[6a.4\]]gang gi tog tu gyur pa gang yin pa de la de skad ces bya'o/_/dpag tu med cing mtshungs pa med pa'i rang bzhin can gyi 'od gang la mnga' ba de la de skad ces bya'o/_/so sor rtog pa'i rang bzhin can shes bya thams cad la phyin ci ma log pa mnga' ba'o/_/don yod pa ni gang gi bdag nyid 'bras bu
[\[6a.5\]]dang bcas pa ste de lta bur 'gro ba ma lus pa'i phan pa bskyed pa'i ngo bo bya ba grub pa'i rang bzhin mnga' ba'o zhes bzhed do/_/yang na pad+ma'i zhal snga nas kyis ni gsang ba zhes bya ba ni gzugs kyi phung po'o/_/mchog ces bya ba ni tshor ba'i phung po'o/_/dgyes pa zhes bya ba ni 'du shes kyi phung
[\[6a.6\]]po'o/_/thams cad bdag nyid ces bya ba ni 'du byed kyi phung po'o/_/rtag tu bzhugs zhes bya ba ni rnam par shes pa'i phung po'o zhes bshad do/_/yang na dpal u rgyan pa'i zhal snga nas kyis ni gsang ba zhes bya ba ni dgod pa'o/_/mchog gi zhes bya ba ni bltas pa'o/_/dgyes pa zhes bya ba
[\[6a.7\]]ni lag bcangs so/_/thams cad bdag nyid ces bya ba ni gnyis gnyis 'khyud pa'o/_/rtag tu bzhugs zhes bya ba yang 'di nyid do zhes bshad do/_/yang na gsang ba zhes bya ba ni snying ga'i dbus na gnas pa'i pad+ma 'dab ma brgyad pa lte ba dang bcas pa'i dbus su chud pa'i me 'bar ba'i
[\[6b\]]
[\[6b.1\]]gzugs can chu shing gi me tog lta bu kha thur du bltas par 'phyang ba'i rtsa sbubs kyi nang ngo /_/yang na gsang ba zhes bya ba ni dga' ba'o/_/mchog gi zhes bya ba ni mchog tu dga' ba'o/_/dgyes pa zhes bya ba ni dga' ba'i mtha'o/_/thams cad bdag nyid ces bya ba ni lhan cig skyes pa'i
[\[6b.2\]]dga' ba'o/_/rtag tu bzhugs zhes bya ba ni thams cad kyi'o/_/yang na btsun mo'i b+ha ga thams cad nyid ni gsang ba zhes bya'o zhes skal ldan grags pa 'dod do/_/rang byung zhes bya ba ni rang nyid kho na byung bas na rang byung ba ste/_gzhan las ma byung zhing gang gis kyang ma byas pas na rang byung zhes
[\[6b.3\]]bya'o zhes kong+ka na'i zhal snga nas 'don to/_/skal ldan grags pa ni gdod ma nas ma skyes pa'i phyir rang byung zhes bya'o zhes 'dod de/_de yang /_thog ma tha ma med zhi ba/_/dngos dang dngos med zad pa'i gtso/_/stong nyid snying rje mi phyed pa/_/byang chub sems zhes bya bar bshad/_/ces ji
[\[6b.4\]]skad gsungs pa dang /_bdag las ma yin gzhan las min/_/gnyis ka las min rgyu med min/_/dngos po gang dag gang na yang /_/skye ba nam yang yod ma yin/_/zhes bshad pas bdag las skye bar 'thad pa ma yin no/_/bcom ldan 'das zhes bya ba ni skal pa phun sum
[\[6b.5\]]tshogs pa dang ldan pa'i phyir ram/_bdud bzhi bcom pa'i phyir ram/_'dod chags la sogs pa'i nyon mongs pa rnams bcom pa'i phyir ram/_/dbang phyug la sogs pa'i yon tan drug dang ldan pa'i phyir bcom ldan 'das zhes bya ste/_de yang /_dbang phyug dang ni gzugs
[\[6b.6\]]bzang dang /_/dpal dang ye shes grags pa dang /_/brtson 'grus phun sum tshogs pa ste/_/drug po de la ldan zhes brjod/_/ces ji skad bshad pa lta bu'o/_/dpa' zhes pa ni dpa' bo nyid kyis rnal 'byor gzhan dag las dgar ba'i don te/_/dper na srid sgrub ni gzhu 'dzin pa
[\[6b.7\]]yin no zhes pa lta bu'o/_/yang na 'di ni dpa' bo nyi shu rtsa bzhi'i bdag nyid can yin pa'i phyir dpa' bo gzhan las dgar ba yin no zhes kong+ka na'i zhal snga nas bzhed do/_/skal ldan grags pa ni lhan cig skyes pa'i dga' ba'i bdag nyid can yin pa'i phyir/_/'di nyid ni dpa'
[\[7a\]]
[\[7a.1\]]bo'i mchog yin no zhes 'dod de/_/lhan cig skyes pa'i dga' ba las gzhan pa'i mchog tu gyur pa'i gnas med pa'i phyir ro zhes skal ldan grags pas dgongs so/_/mngon par rtogs pa bsten pa'i phyir sgra'i tshul las zhes pa la sogs pas gsungs te/_sgra
[\[7a.2\]]yi tshul las nges 'byung zhing /_/zhes bya ba nas brtsams te/_rgyud las gsungs pa mnyan par gyis/_/zhes bya ba'i mthar thug par sbyar ro zhes kong+ka na'i zhal snga nas bzhed do/_/skal ldan grags pa ni ji bzhin zhes bya ba'i bar dang sbyar ro zhes 'dod do/_/sgra'i tshul las nges
[\[7a.3\]]'byung rnams/_/zhes bya ba ni dbang po gnyis yang dag par sbyor ba las byung ba ste/_sgra'i tshul las zhes bya ba 'di la bla ma'i man ngag sna tshogs yod mod kyis/_/bla ma'i man ngag du ma ni gzhung mangs kyis dogs pa'am/_/yongs su mi shes pas 'dir nges par ma byas so/_/
[\[7a.4\]]de lta mod kyi oM AHhUM zhes bya ba'i yi ge gsum bsgoms la hUM yongs su gyur pa las rdo rje/_rdo rje'i lte ba la yi ge hUM/_oM ni AHla/_AHni hUM la/_de bzhin du rim gyis rdo rje'i rtse mo nas brtsams te rdo rje'i lte ba'i bar rdo rje'i lte ba yang yi ge hUM la'o/_/U ni ha la'o/_/ha ni mgo la'o/_/
[\[7a.5\]]mgo yang zla ba kham pa la'o/_/zla ba kham pa yang thig ler ro/_/thig le yang sgra la'o/_/sgra yang sgra tsam la 'jug ste/_sgra tsam yang dmigs pa spangs par bsams te/_dkyil 'khor gyi 'khor lo ji lta ba bzhin du bsgom par bya'o/_/nges 'byung rnams zhes bya ba ni
[\[7a.6\]]khams gsum pa na gnas pa'i dpa' bo dang rnal 'byor ma rnams so/_/de nyid kyis na tshig mang po pa'i mtha' can yin no zhes kong+ka na'i zhal snga nas bzhed do/_/skal ldan grags pa ni nges 'byung rnams zhes tshig mang po par bstan du zin kyang tshig gcig pa nyid du khong du chud par bya'o
[\[7a.7\]]zhes 'dod do/_/de yang /_'jig rten gsum du rnyed par dka'/_/zhes bshad pa'i phyir bdag po grub pa nyid kyis 'gro ba gsum grub pa yin no zhes skal ldan dgongs so/_/de nyid kyis na dpa' bo dang dpa' mo'i dbang phyug ma'i dkyil 'khor ba rnams gtso bo'i sa bon nyid las bskyed par 'dod pa yin no zhes 'dod do/_/
[\[7b\]]
[\[7b.1\]]dam tshig ni rnam pa gnyis te/_bsrung bar bya ba dang /_bza' bar bya ba'o/_/de gnyis kyi spyod pa ni nyin mtshan rtag tu bsten pa'o/_/de nyid kyi spyod yul can gyi yul gang la yod pa de la de skad ces bshad kyi mchod pa dang phyag bya ba la sogs pa'i spyod yul gzhan dag ni ma yin no zhes bcom ldan
[\[7b.2\]]'das dgongs so/_/yang na dam tshig gi lha mo rnams te gang gi phyir de lta bu rgyud las gsungs pa mnyan pa'i cho ga shes pas mnyan par gyis zhes bya bar sbyar ro/_/'jig rten gsum du rnyed par dka'/_/zhes bya ba ni 'jig rten gsum por ro/_/yang na 'jig rten gsum ni 'khor lo
[\[7b.3\]]gsum gyi dpa' bo rnams te/_de rnams shes par bya ba ni rnyed par dka' ba'o/_/yang na lha rnams ro gcig par gyur pa nyid kyis cho ga shes pa yin par bshad do/_/dang po dbus dang tha mar gnas te sku la sogs pa'i 'khor lo la yang dag par gnas pa'o/_/shes rab thabs kyi
[\[7b.4\]]sbyor zhes bya ba la/_shes rab ni rdo rje phag mo la sogs pa'i mkha' 'gro ma thams cad do/_/thabs ni bcom ldan 'das la sogs pa'i dpa' bo thams cad de/_de rnams dang lhan cig yang dag par sbyor ba'i cho ga shes pa gang yin pa de la de skad ces bya'o/_/ji bzhin zhes
[\[7b.5\]]bya ba ni ji ltar gsang sngags bzlas pa dang /_bsam gtan la sogs pa dang ldan pa de ltar spyod nyid ces bya ba zhi ba dang /_rgyas pa dang /_dbang dang /_rengs pa dang /_dgug pa dang /_rmongs par bya ba la sogs pa'o/_/sbyor ba gcig pur ma zad kyi/_cho ga shes pa rnams rgyud las
[\[7b.6\]]zhes pa nam mkha' dang mnyam pa'i rgyud las ji skad gsungs pa de thams cad rgyud 'dir mnyan par gyis shig pa'o/_/sogs pa'i sgras ni sbyin sreg la sogs pa bstan pa yin no zhes kong+ka na'i zhal snga nas bzhed do/_/skal ldan grags pa ni ji bzhin de bzhin zhes pa bcom ldan 'das
[\[7b.7\]]kyi khyad par du bya ba ji snyed pa la bya bar 'dod do/_/de nyid kyis na dang por des lung gang zhig gis rnam par bkod par 'gro ba na grags pa'o/_/de'i don ni 'di yin te/_/shes rab ni pad+ma'o/_/thabs ni rdo rje'o/_/de gnyis yang dag par sbyor ba ni gnyis su med par yang dag par gyur pa'o/_/
[\[8a\]]
[\[8a.1\]]de nas dga' ba dang /_mchog tu dga' ba dang /_dga' ba'i mtha'i rim gyis nga dang nga'i zhes bya ba la sogs pa'i rtog pa'i dra ba ma lus pa dang bral ba mchog tu bde ba dam pa'i rnam par shes pa skye zhing skad cig gis sangs rgyas bcom ldan 'das ci 'dra ba 'di de 'dra bar 'gyur
[\[8a.2\]]ro/_/de yang dpal gsang ba 'dus pa las/_bcom ldan 'das de bzhin gshegs pa thams cad kyi sku dang gsung dang thugs rdo rje'i snying po btsun mo'i b+ha ga la bzhugs so zhes ji skad gsungs pa lta bu'o/_/gang dag gis ni yang dag sbyor las byung gang bde ba'i rang bzhin 'di/_/shin tu
[\[8a.3\]]bsdus pas ma lus yang dag rig cing rnam par rol pa gang /_/gang gi thabs kyis rab tu brtan par nus par gyur pa'i spyod yul du/_/mnyam pa'i bde ba ma nyams 'di nyid gcig bu'i spyod yul gyur pa yin/_/dris pa 'dir ni dpyad par bya ste/_rjes su myong ba gang dang gang yin pa de thams
[\[8a.4\]]cad ni brdzun pa yin te/_sgyu ma'i skyes bu bzhin no/_/rjes su myong ba yang ji bzhin de bzhin zhes bshad pa lhan cig skyes pa'i dga' ba'i rang bzhin gnyis su med pa'i ye shes kyi mchog ces bya ba yin la gnyis su med pa'i ye shes ni rjes su myong ba med pas de ltar rnam par gzhag pa mi 'thad de/_
[\[8a.5\]]gang ji ltar rjes su myang ba de de ltar rnam par gzhag par bya ba ma yin no zhes pas thal bar 'gyur ro/_/rjes su ma myong bar yang bden par yang 'gyur ro zhes smra bar 'os pa yang ma yin te/_gcig dang du ma dang /_skad cig pa dang skad cig pa ma yin pa dang /_/rang rig pa dang /_rang
[\[8a.6\]]rig pa ma yin pa'i rang bzhin dang bral ba nyid du ni/_gang gi yang bden pa nyid ma yin pa'i phyir ro/_/de ltar sems can mi mthun pa'i phyogs las nges par ldog ste/_sbyor nyid ces bya ba ni bcom ldan 'das kyis yum la 'di skad gsungs so zhes kha cig 'dod do/_/gzhan dag na re
[\[8a.7\]]gnyis kas gsung gcig tu 'di skad ces bka' stsal to zhes 'dod do/_/la la ni bcom ldan 'das la yum gyis gsol pa yin no zhes 'dod do/_/bar ma zhes bya ba ni pad+ma'i dbus te/_der dbugs 'byin pa'i mchog gis zhes pa lce la rnam par 'jog pa dang /_dri'i chu dang
[\[8b\]]
[\[8b.1\]]bcas pa ni ri lu zhes pa'o/_/rnal 'byor zhes bya ba rdo rje phag mo'o/_/dus kyi khyad par gyis zhes bya ba 'byung ba'i mthar thug pa'i dus kyis zhes kong+ka na'i zhal snga nas bzhed do/_/in+d+ra b+hU ti'i zhal snga nas kyis/_byang chub sems dpa' rnams kyi byang chub ni tshogs gnyis dang bral ba ma yin pas ye
[\[8b.2\]]shes kyi tshogs gsungs nas bsod nams kyi tshogs gsung ba yin la/_gong ma'i bsod nams kyi tshogs ni dam tshig nyams su blang ba las gzhan ma yin pas de nyid kyi phyir dbus su zhes bya ba la sogs pa gsungs pa yin te/_dbus su ni sa bon no/_/dbugs 'byin ni mtshal
[\[8b.3\]]chen no/_/mchog ni sha chen no/_/dri ni dri chen no/_/chu ni rdo rje'i chu ste/_'di rnams las ri lu byas la mchod par bya zhes pa bdag nyid tshim par bya ba'o/_/de yang /_bshang gci khu ba khrag rnams la/_smad pa dag tu mi bya ste/_/cho ga bzhin du rtag tu bza'/_/gsang ni rdo rje gsum las
[\[8b.4\]]'byung /_/zhes ji skad gsungs pa lta bu'o/_/ci'i phyir zhe na/_gang gi phyir/_pho nyas lhan cig skyes dngos grub/_/mchog dang 'bring dang tha ma ste/_/zhes bya ba de'i phyir/_/yid ni nang du chud pa yis/_/'dod pa'i dngos grub bsgrub par bya/_/zhes bya ste/_phyi'i rig ma 'khor
[\[8b.5\]]lo gsum la gnas pa thams cad yid kyis mnyes par bya'o zhes kong+ka na'i zhal snga nas bzhed do/_/lhan cig skyes pa ni lhan cig skyes pa'i rnal 'byor ma rnams so/_/de la rnal 'byor ma ni gsang sngags las skyes pa dang /_gnas las skyes pa dang /_lhan cig skyes pa ste
[\[8b.6\]]gsum yod pa las 'dir lhan cig skyes pa zhes bya ba ni nye bar mtshon pa tsam ste/_rnal 'byor ma gsum car gyi dngos grub kyang mngon sum du byed par 'gyur ro zhes pa'i don to/_/de la mchog ni lhan cig skyes pa'o/_/'bring ni gnas las skyes pa'o/_/tha ma ni gsang sngags las
[\[8b.7\]]skyes pa'o/_/yang na mchog ni mkha' la rgyu ba'o/_/'bring ni sa la rgyu ba'o/_/tha ma ni sa 'og na rgyu ba'o/_/'di dag grub pas dgos pa ci zhig grub ce na/_yid ni nang du chud pa yis/_/zhes bya ba gsungs te/_rang gi sems tsam gyis so/_/'dod pa'i dngos grub ni mngon par 'dod
[\[9a\]]
[\[9a.1\]]pa'i dngos grub ste/_de bsgrub par bya'o zhes skal ldan grags pa 'dod do/_/rang rdzas thig les zhes pa ni rang gi byang chub kyi sems kyis so/_/sangs rgyas kyi sgras ni mig la sogs pa la bya bar bshad la/_byang chub sems dpa'i ni lag pa dang rkang pa la sogs pa'o/_/de
[\[9a.2\]]yang dpal gsang ba 'dus pa las/_mig bzangs brtan pa'i blo ldan pas/_/khu ba blangs nas bza' bar bya/_/'di ni sngags rnams thams cad kyi/_/sku gsung thugs kyi mchod pa ste/_/ye shes rdo rje can gyis gsang /_/sngags rnams dngos grub byed par gsungs/_/zhes ji
[\[9a.3\]]skad gsungs pa lta bu'o/_/gsang sngags zlos pa dang zhes bya ba la sngags zlos pa zhes pa ni/_/sngags zlos pa dang ldan na 'grub par 'gyur gyi gzhan du ma yin pa'o/_/bsam gtan ni ting nge 'dzin te/_sems rtse gcig pa'i mtshan nyid yin la/_/des na ni zhes bya ba ni nges par
[\[9a.4\]]gzung ste/_bsam gtan dang sngags zlos pa dag las byang chub 'byung bar 'gyur gyi gzhan du ma yin no zhes ston to/_/sbrang rtsi ni khu ba'o/_/mtshal ni khrag go/_/ga bur bcas zhes bya ba ni sha chen dang bcas pa'o/_/dmar dang zhes bya ba ni gci ba'o/_/tsan+dan zhes bya ba ni bshang ba'o/_/
[\[9a.5\]]tshogs kyi nang du zhes bya ba ni 'khor lo gsum gyi dbus su'o/_/bzhag pa zhes bya ba ni nyams su blangs pa'o zhes kong+ka na'i zhal snga nas bzhed do/_/kam+pa la'i zhal snga nas kyis ni dur khrod du tshogs kyi 'khor lo'i dbus su rdo rje rigs la sogs pa'i shes rab dang thabs kyi sbyor bas
[\[9a.6\]]gzhag par bya'o zhes 'dod do/_/thams cad kyang yin la rdo rje yang yin pas na thams cad rdo rje ste/_dpa' bo thams cad do/_/rdo rje rnams kyi mtshan ma ni mtshan ma ste dam tshig go/_/yang na dam tshig gi sgras ni pad+ma'i snod la bya'o/_/der 'di 'dzin pas na/_rdo rje kun mtshan
[\[9a.7\]]mtshan ma 'dzin/_/zhes bya'o/_/'di dag ni bdud rtsi lnga'i khyad par yin no zhes kong+ka na'i zhal snga nas bzhed do/_/skal ldan grags pa ni mtshan ma 'dzin zhes bya ba la dung chen po'i rgyan la sogs pas 'dzin pa yin no zhes 'dod do/_/rnal 'byor pa yis zhes bya ba ni/_rnal 'byor
[\[9b\]]
[\[9b.1\]]'dzin cing sgom pa dang /_/gsang sngags zlos pa dang ldan pa/_/zhes bya ba'i don to/_/spyod pa ni bza' ba ste bza' bar bya ba'o/_/de yang dpal gsang ba 'dus pa las/_/bud med rab tu mdangs ldan pa/_lo grangs bcu drug lon pa ni/_/dri dang me tog phreng brgyan te/_/yon tan ska rags
[\[9b.2\]]mA ma kIr/_/shes rab can gyis byin brlabs la/_/de yi dbus su mnyes par bya/_/sangs rgyas zhi ba'i gnas spros pas/_/nam mkha'i dbyings ni rab tu brgyan/_/bshang gci khu ba khrag la sogs/_/lha rnams la ni dbul bar bya/_/de ltar byas na sangs rgyas dang /_/
[\[9b.3\]]byang chub sems dpa' grags chen mnyes/_/zhes gsungs pa dang /_zhi ba'i btung ba bzhin myangs na/_/zhes bya ba ni slob dpon Dom+bi ba'i zhal snga nas kyis mchod sbyin gyi dus su bram ze chang bsten pa lta bur ro zhes 'dod do/_/kong+ka na'i zhal snga nas ni bram ze rnams kyi mchod
[\[9b.4\]]sbyin gyi dus su zhi ba'i btung ba bsten par bya zhes 'dod do/_/mchod bzhi zhes bya ba ni phyi dang /_gsang ba dang /_nang gi bdag nyid dang /_yid kyi rang bzhin la sogs pas so/_/yang na phyag rgya chen po dang /_dam tshig dang /_chos dang /_las kyi phyag rgya ste/_bzhi po 'di dag
[\[9b.5\]]gis mchod pa ni mchod pa bzhi'o/_/de bzhin du dbang po gnyis kyis snyoms par 'jug pas snyoms par zhugs pa'i phyir 'dir dpa' bo zhes bcom ldan 'das la bod pa'o/_/de nyid 'dzin zhes bya ba ni/_rnal 'byor 'dzin pa'o/_/yang na de kho na nyid ni gzhan ma yin pa
[\[9b.6\]]nyid de/_des na 'khor lo gsum la gnas pa thams cad dang /_lhan cig tu dga' bar ro gcig pa 'dzin pa yin no zhes kong+ka na'i zhal snga nas bzhed de/_/slob dpon spyod pa pa'i zhal snga nas ni mchod pa bzhi ni thod pa bzhi yin la/_de bzhin du zhes pa ni rnal 'byor ma ste
[\[9b.7\]]mkha' 'gro ma la sogs pa'i rnal 'byor ma bcu gnyis so/_/dpa' bo dbang gnyis snyoms 'jug pa/_/zhes bya ba ni dpa' bo dang dpa' bo'i dbang phyug ma nyi shu rtsa bzhi'o/_/snyoms par 'jug pa'i de nyid 'dzin/_/zhes bya ba ni shes rab kyis kun tu 'khyud pa'i dpal he ru ka ste/_rlung dang /_me
[\[10a\]]
[\[10a.1\]]dang /_chu dang /_dbang chen dang /_ri rab dang /_sna tshogs rdo rje dang /_sna tshogs pad+ma dang /_A li dang /_kA li dang /_zla ba dang /_nyi ma la sogs pa bla ma'i man ngag ji lta bas dkyil 'khor gyi 'khor lo legs par bsam par bya'o zhes 'chad do/_/dris pa bcom ldan 'das ni 'dod chags
[\[10a.2\]]dang bral ba yin zhing nyon mongs pa'i sgrib pa dang shes bya'i sgrib pa ma lus par bcom pa'i mtshan nyid can nyid yin pa'i phyir 'dod chags dang bral ba'i bcom ldan 'das gang yin pa de ni 'dod chags dang bral ba la/_ci khro bo chen por bsgom pa la sogs par ston par mdzad pa ni 'os
[\[10a.3\]]pa ma yin te/_dang por khro bo nyid ngan song gi rgyu'i mchog yin pa'i phyir khro bo nyid kyis 'khor ba ma lus par 'khor ba yin pas 'di ni 'dod chags dang bral bas gsungs pa ma yin la/_he ru ka'i dkyil 'khor yang bdud kyis bshad pa nyid yin no zhes smra bar mi 'gyur ram zhe na/_
[\[10a.4\]]shes rab thabs dag sbyor ba yis/_/sku gsung thugs kyi phrin las rnams/_/gang zhig 'tshang rgyar mi 'gyur ba/_/bdag nyid che la de mi mnga'/_/zhes slob dpon in+d+ra b+hU ti'i zhal snga nas kyis bshad pa dang /_bcom ldan 'das kyis kyang /_gang zhig rmongs pa 'ching 'gyur zhing /_/
[\[10a.5\]]du 'bod mthar ni nges 'gyur ba/_/de nyid kyis ni grol 'gyur zhing /_/shes rab thabs kyis bde ba thob/_/ces gsungs pa dang /_gzhan yang /_/skye bo mi bzad pa yi las/_gang dang gang gis 'ching 'gyur ba/_/thabs dang bcas na de nyid kyis/_/srid pa'i 'ching ba las grol
[\[10a.6\]]'gyur/_/zhes gsungs pa yin no/_/'di'i don ni 'di yin te/_mi dge ba bcu la sogs pa'i las gang dang gang gis ngu 'bod chen po la sogs pa sdug bsngal mchog tu skyed par byed pas 'gro ba rnams 'ching bar 'gyur ba'ang thabs dang bcas na de dang de nyid kyis grol bar 'gyur
[\[10a.7\]]gyi/_/gzhan gyis ni ma yin no/_/'o na mu stegs rigs ldan la sogs pa yang ci'i phyir grol bar ma gyur zhe na/_de'i phyir thabs dang bcas na zhes bya ba gsungs te/_thabs dang bcas par gnas pas na thabs dang bcas pa ste/_'dir thabs kyi sgras ni dngos po ma lus pa brdzun
[\[10b\]]
[\[10b.1\]]par shes pa la bya ste/_phyi rol don mthong log pa ste/_/sems nyid kyang ni don du med/_/blo yis rnam par brtags pas na/_/gzung dang 'dzin pa yod ma yin/_/zhes bshad pa yin no/_/de'i don ni 'di yin te/_rigs ldan la sogs pa ni bdag dang bdag gi la sogs pa log par 'dzin pa
[\[10b.2\]]la mngon par zhen pas blo phyin ci log tu gyur pa'i phyir mi dge ba bcu'i las la sogs pas ngu 'bod chen po la sogs pa'i sdug bsngal nyams su myong ba yin te/_'di dag thams cad ni brdzun pa'o zhes phyin ci ma log pa la mkhas pa med pa'i phyir ro/_/dper na dug gi de kho na nyid mi shes par
[\[10b.3\]]dug za ba la sogs pas sdug bsngal nyams su myong bar gyur la/_/dug gi de kho na nyid shes par gyur pa rnams ni 'chi ba la sogs pa'i sdug bsngal chen po lta smos kyang ci dgos kyi slar la lha'i lus can du gyur pa nyid yin no/_/de bas na 'di ltar/_shin tu gdug cing gtum pa la/_/zhi
[\[10b.4\]]bas phan par mi 'gyur gyi/_/nang na zhi ba'i tshul can pas/_/dpa' bo dpa' ba nyid du spyod/_/ces gsungs pa'i phyir khro bo chen po'i rang bzhin can dpal he ru ka'i dkyil 'khor bsgom pa shes pa nyid bdag med pa'i de kho na nyid kyis na 'dod chags dang bral du zin kyang thugs
[\[10b.5\]]rje chen po dang ldan pas de ltar ston pa la 'gal ba ci zhig yod de yang dpal gsang ba 'dus pa las/_/rnam par mi rtog don las byung /_/'dod chags zhe sdang gti mug rigs/_/theg pa'i mchog ni bla med pa'i/_/dngos grub rab mchog sgrub par byed/_/rigs ngan smyig
[\[10b.6\]]ma mkhan la sogs/_/gsod don don gnyer sems pa rnams/_/theg chen bla na med pa yi/_/theg mchog 'di la 'grub par 'gyur/_/sems can mtshams med la sogs pa'i/_/sdig pa chen po byed pa yang /_/rdo rje theg pa rgya mtsho ste/_/theg pa mchog ni 'di la grub/_
[\[10b.7\]]snying nas slob dpon smod pa dag_/bsgrubs kyang 'grub par yong mi 'gyur/_/srog gcod pa yi sems can gang /_/brdzun du smra la dga' ba dang /_/gzhan gyi nor la chags pa dang /_/rtag tu 'dod la spyod gang dang /_/bshang gci zas su za ba ste/_/de dag sgrub pa'i snod du 'gyur/_/
[\[11a\]]
[\[11a.1\]]zhes ji skad gsungs pa lta bu'o/_/de nyid kyis na mtshon cha rnon po sna tshogs bsnams pa'i phyag sna tshogs dang /_nyi ma 'char ka lta bu'i spyan gsum dang /_shas cher 'jigs su rung ba'i zhal bzhi la sogs pa dang ldan pa'i 'khor los sgyur ba chen por bcom
[\[11a.2\]]ldan 'das rdo rje sems dpa' bsgom pa yang legs pa nyid yin par shes par bya'o/_/'khor los sgyur ba chen po dang 'dra bar dpal he ru kas 'gro ba ma lus pa bdud rnams las rgyal ba thob par mdzad pa'i phyir dpal he ru ka ni 'gro ba bdud las rnam par rgyal bar mdzad pa'o/_/
[\[11a.3\]]de'i tshe ji ltar na dkon mchog gsum la sogs pa la gnod pa'i bdud rnams zad par ma mdzad/_dman pa rnams ni da dung yang nyin re zhing gnod pa byed par snang ngo zhe na/_'di ni shin tu nyung ste/_nor bu dang sngags dang sman la sogs pa don de lta bu'i bya ba byed pa yod kyang nad la sogs
[\[11a.4\]]pa'i nyes pa chen po dang ldan pa'i skye bo rnams len par mi byed do/_/de bzhin du bcom ldan 'das thugs rje chen po'i stobs can 'gro ba ma lus pa'i bdud zad par mdzad pa bzhugs su zin kyang thog ma med pa'i 'khor ba 'khor ba'i rgyun du grags pa'i dam pa ma yin pa'i las gcig
[\[11a.5\]]nas gcig tu brgyud pa'i rang rang gi nyams pas dkon mchog gsum la sogs pa la mchog tu 'khu bar byas nas mu stegs pa la sogs pa ngu 'bod chen po la sogs pa'i sdug bsngal nyams su myong bar gyur pa la bcom ldan 'das la nyes pa ci zhig mnga' ste/_sangs
[\[11a.6\]]rgyas bcom ldan 'das ni gzhan dag la mngon par mtho ba dang nges par legs pa'i lam ston par mdzad pa la brtson pa nyid yin no/_/de yang /_de bzhin gshegs pa ston mdzad yin/_/khyed rnams kyis ni de ltar gyis/_/zhes ji skad gsungs pa lta bu'o/_/de lta yin du chug na
[\[11a.7\]]yang byang chub sems dpa' rnams ni 'jig rten dbang phyug la sogs pa rang bzhin zhi ba'i lha phyag gnyis dang zhal gcig la sogs par bsgom pa legs pa yin na/_dpa' bo dang dpa' bo'i dbang phyug ma la sogs par bsgoms pas ci zhig bya/_de ni bden mod kyi/_bsam
[\[11b\]]
[\[11b.1\]]pa'i khyad par ji bzhin du/_/sems can rnams la bstan par bya/_/zhes gsungs pas/_/gang bsam pa dpa' ba rnams 'khor los sgyur ba ltar bdag dang gzhan gyi don byed par 'dod pas de'i don du gdul bya'i skye bo rnams kyi dor mdzad nas bcom ldan 'das kyis bsgom
[\[11b.2\]]pa 'di gsungs pa yin te/_'di ni bsam gtan la sogs pas bgrod par bya ba nyid yin no/_/re zhig des chog go/_/gdod nas grub pa'i dur khrod du/_/zhes bya ba ni dkyil 'khor gyi 'khor lo 'di la ni stong pa nyid gtso bor gyur pas dur khrod nyid du bya bar 'os pa yin te/_
[\[11b.3\]]dur khrod du gnas pa tsam nyid kyis stong pa dang /_skad cig pa dang bdag med pa la sogs pa de lta bu'i rnam pas bla na med pa yang dag par rdzogs pa'i byang chub dang rjes su mthun pa'i sems phul du byung ba skye bar 'gyur ba'i phyir ro/_/le'u dang po'i bshad pa'o//_//de la
[\[11b.4\]]lci ba ma lhung bas zhes bya ba la sogs pas dkyil 'khor bshad pa'i chog gsungs pa yin te/_gang dag hu ni rang nyid kyi/_/las kyi cho ga rnams med par/_/der ni spyi yi rgyud dag las/_/bshad pa'i cho ga mkhas pas bstan/_/zhes gsungs pas 'dir spyi'i rgyud las gsungs pa'i
[\[11b.5\]]cho ga btsal bar bya'o/_/spyi'i rgyud las gsungs pa'i cho ga ni/_dkyil 'khor gyi cho gar smras zin pas kho bos 'dir ma bris so/_/lci ba sa la ma lhung bas zhes pa ni rnam par snang mdzad kyis te/_gang gi phyir dur khrod kyi thal ba la sogs pas byug pa'i phyir ro/_/dur khrod du ni kun
[\[11b.6\]]spyod cing /_/zhes bya ba ni ri'i phug la sogs pa mi ro bsregs pa la dur khrod ces bya'o/_/ro bsregs sol ba zhes bya ba la sogs pa ni go sla'o/_/slob dpon mtshan nyid bzang ldan zhing /_/zhes bya ba ni dad pa dang shes rab dang snying rje dang ldan pa/_byA ka ra Na dang /_snyan dang gas dang
[\[11b.7\]]sdeb sbyor la mkhas pa/_skar rtsis la byang ba/_tshad ma dang rig byed dang /_sgrung gtam dang /_lugs kyi bstan bcos la mkhas pa/_gtam gyi tshig shes pa dang /_yi ge sna tshogs dang /_yul sna tshogs kyi skad dang /_gser dang /_nor bu rin po che dang /_bud med dang /_skyes pa
[\[12a\]]
[\[12a.1\]]dang /_glang po che dang /_rta'i mtshan nyid la mkhas pa/_'dri ba dang /_ri mo dang /_glu dang /_rol mo dang /_gar dang /_mtshon cha'i sbyor ba sna tshogs dang /_sman dpyad dang /_sho rtse ba dang /_mig 'phrul dang /_shing bskyed pa dang /_gser bsgyur rtsi dang /_srang gi bstan
[\[12a.2\]]bcos shes pa/_bsam pa dang brda la sogs pa la byang ba/_sen mo gcod pa la sogs pa'i bzo dang ldan pa/_'dod pa'i bstan bcos shes pa/_shes rab dang ldan zhing 'dzin nus pa/_shes gnyen can/_smra mkhas pa/_thags thogs med pa/_thabs cir bya ba la mkhas pa/_rtag tu
[\[12a.3\]]spro ba che ba/_sdug bsngal bzod pa/_bla ma dang /_rnal 'byor ma dang /_dam tshig dang /_dkon mchog gsum la gus pa dang ldan pa/_pha rol tu phyin pa bcu la dga' ba/_'jigs pa dang /_ngo tsha ba dang /_zhum pa med pa/_rab gnas dang /_sbyin sreg dang /_dkyil 'khor la sogs
[\[12a.4\]]pa las rab 'byam sna tshogs la mkhas pa/_bla ma la brnyas pa dang /_bde bar gshegs pa'i bka' las 'das pa dang /_'khrul pas spun gyi nyes pa smra ba dang /_byams pa chen po spong ba dang /_byang chub kyi sems 'dor ba dang /_dam pa'i chos la smod pa dang /_gsang ba sgrogs
[\[12a.5\]]pa dang /_phung po lnga la smod pa dang /_theg pa chen po la the tshom za ba dang /_gdug pa can la byams pa dang /_log pa'i chos la rtog pa dang /_dad pa'i sems can spong ba dang /_dam tshig thob pa mi bsten pa dang /_bud med la smod pa zhes bya ba'i rtsa ba'i ltung ba dang bral ba ni rdo rje slob
[\[12a.6\]]dpon zhes bya bar bshad do/_/yon tan gyi rab mchog gsungs pa ni/_yang dag ye shes zhes bya ba la sogs pa yin no/_/de ltar nyes pa thams cad dang bral zhing yon tan thams cad kyis brgyan pa'i rnal 'byor pa ni dkyil 'khor 'bri ba la sogs pa nus pa yin no zhes
[\[12a.7\]]bya bar bshad do/_/de la yang dag pa'i ye shes ni ye shes kyi mi mthun pa'i phyogs log pa'i shes pa la sogs pas sems can rnams kyi dbang po thams cad sun 'byin par byed pa ni nyes pa yin la/_yon tan ni yang dag pa'i ye shes la sogs pa ste/_dam pa rnams
[\[12b\]]
[\[12b.1\]]kyis bslab cing yang dang yang du goms par bya ba'i shes pa gang yin pa de ni yang dag pa'i ye shes so/_/yang dag pa ji lta ba'i don phyin ci ma log par rtogs pas ni phyin ci ma log pa ste/_yang dag pa'i don ji lta ba bzhin du rtogs pa la yang dag pa'i ye shes zhes bya'o/_/de yang
[\[12b.2\]]dngos po dang dngos po med pa la sogs pa'i rnam par rtog pa ma lus pa dang bral ba/_mchog tu bde ba dam pa'i 'byung gnas rang rig par mtshan nyid gcig pa so sor snang ba'i khyad par don ji lta ba bzhin du rtogs pa la bya'o zhes slob dpon gsung ngo /_/skal ldan grags pa ni
[\[12b.3\]]yang dag pa dang yang dag pa ma yin pa la sogs pa dngos po'i don thams cad dang bral ba kun brtags dang /_gzhan dbang dang /_yongs su grub pa brdzun du snang ba'i khyad par don ji lta ba bzhin du rtogs pa ni yang dag pa'i ye shes te/_mchog tu bde ba'i rnam pa la sogs
[\[12b.4\]]pa yang dag pa'i don la mngon par zhen pa phyin ci log med pa yin no zhes 'dod do/_/yang dag pa'i don bsgoms pa'i rab kyi mthar thug pa las byung ba'i rnal 'byor gyi shes pa ji lta bu yin zhes rtogs na/_dngos po ma lus pa brdzun pa nyid yang dag pa'i don yin pas nyes pa med
[\[12b.5\]]do/_/rgyud ces bya ba ni dpal 'khor lo bde mchog la sogs pa'i rdo rje'i tshig la mkhas pa'o/_/dpal ldan khrag 'thung gsang sngags shes/_/zhes bya ba ni snying po dang nye ba'i snying po la sogs par rten cing 'brel bar 'byung ba la sogs pa la nges par yid ches pas gsang sngags rtag
[\[12b.6\]]tu zlos pa'o/_/khro med ces bya ba ni mi rigs pa spong ba'o/_/gtsang zhing zhes bya ba ni dam pa ma yin pa'i chos kyi don 'dod pa dang bral ba'o/_/sbyor shes ye shes pha rol 'gro/_/zhes bya ba la sbyor ba ni zhi ba la sogs pa'o/_/thod pas spyi bo brgyan byas shing /_/zhes bya ba ni thod pa lngas
[\[12b.7\]]rtse bran byas pa'o/_/gug skyed dag gis lus brgyan cing /_/zhes bya ba ni thal chen dang /_'og pag dang /_rus phreng sna tshogs pa'i rgyan gyis so/_/rus pa'i phreng ba yang dag gnas/_/zhes bya ba ni keng rus sna tshogs pa'i steng du bzhugs pa'o/_/dum gcig spyi bor brgyan pa dang /_zhes
[\[13a\]]
[\[13a.1\]]bya ba ni spyi bor mi'i thod pa la sna tshogs rdo rje yod pa 'jog pa'o/_/rus pa'i phreng ba rnam par 'phyang /_/zhes bya ba ni mi'i rus pa las byas pa'i mchod phyir thogs la sogs pa'i dag byed 'phyang ba'o/_/bdag nyid shrI he ru kar byas nas zhes bya ba ni man ngag ji lta bas
[\[13a.2\]]dpal he ru ka'i rnal 'byor du byas pa'o/_/de'i 'og tu ni/_dpal ldan he ru ka dran bya/_/zhes bya ba ni ye shes kyi 'khor lo spyan drang bar bya'o/_/'khor lo 'di yi snying gar dgod/_/ces bya ba ni gnas pa la sogs pa'i lha rnams ji lta ba bzhin du rang gi lus la bsgom par bya'o/_/
[\[13a.3\]]de ltar go bgos zhes bya ba ni go ba go ba byas nas rdul tshon gyi dkyil 'khor gyi 'khor lo'i tshon dgye bar bya'o/_/bdag nyid ces bya ba ni rang nyid do/_/go cha bcas zhes bya ba ni dpa' bo la sogs pa'i go cha dang ldan pa'o/_/sngags ni rtsa ba'i sngags la sogs pa'o/_/phyag rgya ni
[\[13a.4\]]rdo rje phag mo ste/_de rnams kyis brgyan pa ni bsrungs pa'o/_/yang na phyag rgya dang sngags ni snying po dang nye ba'i snying po la bya ste/_de gnyis kyis so/_/sems med srad bu yis zhes bya ba ni bcu bzhi'am tshes brgyad la gang du byed par gyur pa de'i khar srad bu bcug ste/_de'i rjes la
[\[13a.5\]]dur khrod du song ste srad bu blang bar bya ba de ni ro'i srad bu yin gyi ro'i rked pa la sogs pa ni ma yin la/_ro'i skra yin no zhes pa'i man ngag ni 'tsham pa ma yin te/_dkyil 'khor 'bri ba la de dag dgos pa ma yin pa'i phyir ro/_/ru d+hi ra ni chen pos bgos/_/zhes bya ba ni ro'i srad bu med par
[\[13a.6\]]gyur na zhes rnam pa gzhan smras pa yin no/_/sngags pas nyis 'gyur rnam spyad cing /_/zhes bya ba ni spyod pa'i zhal snga nas kyis 'di ni nye bar mtshon pa tsam yin te/_khru gang la sogs pa nas brtsams te/_khru bcu drug pa'i bar du bya'o zhes gsung ngo /_/bza' ba kun gyis legs
[\[13a.7\]]bkang ba'i/_/zhes bya ba ni bdud rtsi lngas so/_/snod ni steng du gzhag par bya/_/zhes bya ba ni sa las byas pa'i thod pa steng du gzhag pa'o/_/mar me brgya ni dbul bar bya/_/zhes bya ba la sogs pa ni til mar gyi mar me'o/_/yang smos pa ni nges par gzhag dgos pa'i phyir te/_mar
[\[13b\]]
[\[13b.1\]]me brgya ni gtso bo yin pa bstan pa'i phyir ro/_/lhag ma rnams ni go sla'o/_/le'u gnyis pa'i bshad pa'o//_//slob dpon cho gas mnyes byas te/_/slob dpon khros na rab 'jig byed/_/de phyir thams cad yongs btang ste/_/rtag tu slob dpon rab mnyes bya/_/zhes
[\[13b.2\]]bya ba la sogs pa'i tshul gyis bla ma mnyes par bya ba gsungs pa yin te/_sgra snyan dril bu dkrol zhes bya ba ni mtshan nyid thams cad kyis mtshan pa mtshan nyid ngan pa thams cad dang bral ba rigs lnga las byung ba'o zhes bya ba ni man ngag go/_/dril bu dkrol zhes bya ba ni phyi rol
[\[13b.3\]]gyi bshad pas sgra ji bzhin pa nyid du bshad par bya'o/_/lhag ma ni go sla'o/_/lus dran pa nye bar gzhag pa ni mkha' 'gro ma'o/_/tshor ba dran pa nye bar gzhag pa ni lA ma'o/_/chos dran pa nye bar gzhag pa ni dum skyes ma'o/_/sems dran pa nye bar gzhag pa ni gzugs can
[\[13b.4\]]ma'o/_/bshad dang ma bshad gang ci'ang rung /_/de kun dpal he ru kar gnas/_/zhes bya ba ni bshad pa dang ma bshad pa ni bshad pa dang ma bshad pa ste de thams cad shrI he ru ka bde mchog 'khor lo la gnas pa yin no/_/gzhan dag ni ma smos pa rnams kyang nyams su blang
[\[13b.5\]]bar bya ba'i don yin no zhes zer ro/_/yang gzhan dag ni dpal he ru ka 'byung ba la bya'o zhes zer ro/_/skal ldan grags pa ni bshad pa dang ma bshad pa dag ni bshad pa dang ma bshad pa ste/_rnal 'byor ma'i rgyud dang rnal 'byor gyi rgyud ma lus pa las gsungs pa'i dkyil 'khor
[\[13b.6\]]gyis sbyang ba la sogs pa de thams cad ma gsungs su zin kyang dpal 'khor lo bde mchog ni gsang sngags thams cad kyi snying po'i ngo bor gyur pa yin pas 'dir rnal 'byor pas rjes su spyad par bya'o zhes 'dod do/_/le'u gsum pa'i bshad pa'o//_//de nas rnal 'byor ma
[\[13b.7\]]rnams ni/_/sa rnams su ni rnam rol pa/_/zhes bya ba ni 'dod pa'i khams dang /_/gzugs kyi khams dang /_gzugs med pa'i khams zhes bya bar mkha' 'gro ma brjod du med pa'i yang brjod du med pa rnams kyis mngon par khyab nas gnas so zhes slob dpon bzhed do/_/mkha'
[\[14a\]]
[\[14a.1\]]'gro ma brjod du med pa'i yang brjod du med pas sa rnams te sa gsum na gnas pa'i 'jig rten pa rnams la yang rmi lam du nye bar bstan pas 'jigs pa med pa'i phyir rdzogs pa'i byang chub tu snyan gsan 'bebs par mdzad do/_/rnam par rol cing yang dag par
[\[14a.2\]]rtogs par mdzad cing rjes su 'dzin par mdzad do zhes bya ba ni rmi lam du bstan pa'o/_/de rnams kyi nang nas gcig tu gtso bor gyur cing mngon par rtogs pa la dgos pa'i lha mo rnams gang yin pa de bshad pa yin no/_/'dun pa'i rdzu 'phrul gyi rkang pa ni rab tu gtum mo'o/_/brtson
[\[14a.3\]]'grus kyi rdzu 'phrul gyi rkang pa ni gtum pa'i mig can ma'o/_/dpyod pa'i rdzu 'phrul gyi rkang pa ni 'od ldan ma'o/_/sems kyi rdzu 'phrul gyi rkang pa ni sna chen ma'o/_/dad pa'i dbang po ni dpa' bo'i blo can ma'o/_/brtson 'grus kyi dbang po ni kharba rI'o/_/dran pa'i dbang po na lang+ka'i dbang
[\[14a.4\]]phyug ma'o/_/ting nge 'dzin gyi dbang po ni shing grib ma'o/_/shes rab kyi dbang po ni e rA ba ti'o/_/dad pa'i stobs ni 'jigs byed chen mo'o/_/brtson 'grus kyi stobs ni rlung gi shugs can ma'o/_/dran pa'i stobs ni chang 'thung ma'o/_/ting nge 'dzin gyi stobs ni lha mo sngo bsangs
[\[14a.5\]]ma'o/_/shes rab kyi stobs ni shin tu bzang mo'o/_/ting nge 'dzin yang dag byang chub kyi yan lag ni rta rna ma'o/_/brtson 'grus yang dag byang chub kyi yan lag ni kha gA nA'o/_dga' ba yang dag byang chub kyi yan lag ni 'khor lo'i shugs can ma'o/_/shin tu sbyangs pa yang dag
[\[14a.6\]]byang chub kyi yan lag ni khaN+Da ro ha'o/_/chos rnam par 'byed pa yang dag byang chub kyi yan lag ni chang 'tshong ma'o/_/dran pa yang dag byang chub kyi yan lag ni 'khor lo'i go cha ma'o/_/btang snyoms yang dag byang chub kyi yan lag ni shin tu dpa' mo'o/_/yang dag pa'i lta ba ni stobs
[\[14a.7\]]chen ma'o/_/yang dag pa'i rtog pa ni 'khor los sgyur ma'o/_/yang dag pa'i ngag ni brtson 'grus chen mo'o/_/slob dpon in+d+ra b+hU ti'i zhal snga nas ni lha mo nyi shu rtsa bzhi po 'di rnams ni zhal gcig pa dang /_phyag gnyis pa yin no zhes bzhed do/_/gzhon nu ma'i zhal snga nas dang /_
[\[14b\]]
[\[14b.1\]]dri sbyor gyi zhal snga nas dang /_spyod pa'i zhal snga nas ni/_'di dag phyag gnyis pa la sogs pa nas brtsams te phyag 'bum pa'i bar dang /_de bzhin du dpal u rgyan pa'i zhal snga nas ni phyag gi nges pa med pa yin no zhes bzhed do/_/dpal in+d+ra b+hU ti'i zhal snga nas kyi man ngag
[\[14b.2\]]las ni thugs kyi 'khor lo la bzhugs pa ni nag po'o/_/gsung gi 'khor lo la bzhugs pa ni dmar po'o/_/sku'i 'khor lo la bzhugs pa ni dkar po'o zhes bzhed do/_/dpal u rgyan pa'i zhal snga nas ni thams cad kyi mdog kyang gtso bo'i sku mdog lta bu'o zhes bzhed do/_/bla
[\[14b.3\]]ma'i man ngag las ni 'di rnams kyi gzugs ni ming ji bzhin du mthun par bsgom par bya zhes bshad do/_/rang ming brjod pa'i zhes bya ba la sogs pas ni rnal 'byor ma 'di rnams kyi sngags ni/_rang rang gi ming la thog mar oM dang tha mar hUM hUM phaT ces bya'o zhes ston to/_/
[\[14b.4\]]gzhan dang 'bus zos rtswa dang mtshungs/_/zhes bya ba ni ji ltar srin bus zos pa'i rtsa ni snying po med par 'gyur ba de bzhin du dpal 'khor lo bde mchog las gzhan pa'i rgyud las gsungs pas ni snying po med pa yin no/_/le'u bzhi pa'i bshad pa'o/_/de nas
[\[14b.5\]]thams cad chos 'byung bar/_/zhes bya ba la sogs pas ni bcom ldan 'das dpal he ru ka rtsa ba'i sngags btu ba gsungs pa yin te/_A li zhes bya ba ni dbyangs kyi yi ge'o/_/kA li zhes bya ba ni gsal byed do/_/mnyam byas nas zhes bya ba ni mnyam zhing mi mnyam
[\[14b.6\]]pa med par yongs su rdzogs par bri ba nyid do/_/sde tshan la ni thim par bya/_/zhes bya ba ni dang por re zhig gsal byed rnams btu bar bya'o/_/bzhi bzhi ru ni shes byas la/_/sngags kyi tshig brgyad du 'gyur ro/_/zhes bya ba'i don to/_/thub pa mchog ni rgyas par bya/_/zhes bya
[\[14b.7\]]ba ni yi ge ka nas ha'i bar du sde tshan bdun du 'gyur ro zhes bya ba'i don to/_/der gnas dpa' bo btu bya ba/_zhes bya ba ni lha rnams dang gsang sngags dag gi gzugs gcig pa yin pa'i phyir dpa' bo'i sgras ni 'dir sngags yin par bshad do/_/'dod don thams cad sgrub
[\[15a\]]
[\[15a.1\]]byed pa/_/zhes bya ba ni sngags de las thams cad pa nyid du gyur pa'i nus pa'i khyad par ston pa yin no/_/bzhi pa'i lnga pa gang yin dang /_/zhes bya ba ni yi ge na la bya'o/_/lnga pa yi yang lnga pa dang /_/zhes bya ba ni ma'o/_/lnga pa yi ni bzhi pa dang /_/zhes
[\[15a.2\]]bya ba ni b+ha'o/_/dang po'i gsum pa gang yin dang /_/zhes bya ba ni ga'o/_/de bzhin nyi shu rtsa dgu pa/_/zhes bya ba ni wa'o/_/bzhi pa'i dang po gang yin dang /_/zhes bya ba ni ta'o/_/mthar gnas pa yi bzhi pa dang /_/zhes bya ba ni wa nyid do/_/de nyid kyi gnyis pa ni ra'o/_/sum cu pa ni
[\[15a.3\]]sha'o/_/nyi shu rtsa drug pa ni ya'o/_/brgya'i phyed byed pa ni ma'o/_/sum cu rtsa gsum pa ni ha'o/_/dang po'i dang po ni ka'o/_/mthar gnas pa'i gsum pa ni la'o/_/dang po'i gsum pa ni ga'o/_/sum cu rtsa gnyis pa nyid ni sa'o/_/bzhi pa'i lnga pa ni na'o/_/lnga pa'i bzhi pa ni b+ha'o/_/mthar
[\[15a.4\]]gnas pa yi dang po'i gang /_/zhes bya ba ni ya'o/_/gnyis pa'i gsum pa ni dza'o/_/gsum pa'i dang po ni Ta'o/_/lnga pa'i lnga pa ni ma'o/_/dang po'i dang po ni ka'o/_/de bzhin bcu gcig pa nyid dang /_/zhes bya ba ni Ta'o/_/bcu drug pa ni zhes bya ba ni ta'o/_/gsum pa'i dang po ni Ta nyid do/_/
[\[15a.5\]]nyi shu rtsa drug pa ni ya'o/_/bzhi pa'i gsum pa ni da'o/_/uSh+mA Na'i gnyis pa ni Sha'o/_/dang po'i dang po ni ka'o/_/nyi shu rtsa bdun pa ni ra'o/_/nyi shu rtsa brgyad pa ni la'o/_/dang po'i gsum pa ni ga'o/_/lnga pa'i bzhi pa ni b+ha'o/_/sum cu rtsa gcig pa ni Sha'o/_/bcwa lnga pa nyid ni Na'o/_/nyi shu
[\[15a.6\]]rtsa lnga pa ni ma'o/_/dang po'i gnyis pa ni kha'o/_/nyi shu rtsa drug pa ni ya'o/_/sum cu rtsa gnyis pa ni sa'o/_/uSh+mA Na'i tha ma ni ha'o/_/sum cu rtsa gnyis pa nyid ni yang sa'o/_/lnga pa'i bzhi pa ni b+ha nyid do/_/gnyis pa'i gsum pa ni dza'o/_/lnga pa'i bzhi pa ni b+ha'o/_/uSh+mA Na'i gsum pa ni
[\[15a.7\]]sa'o/_/nyi shu rtsa bdun pa ni ra'o/_/an+ta s+tha'i dang po ni ya'o/_/nyi shu rtsa gcig pa ni pa'o/_/an+ta s+tha'i gnyis pa ni ra'o/_/sum cu pa ni sha'o/_/lnga pa'i dang po ni pa'o/_/uSh+mA Na'i dang po ni sha'o/_/de bzhin yi ged+yA nyid dang /_/zhes bya ba ni rang gzugs nyid bstan pas bcom
[\[15b\]]
[\[15b.1\]]ldan 'das ma'i chos kyi phyag rgya'i sa bon du gsungs pa yin no/_/bzhi pa'i dang po ni ta'o/_/uSh+mA Na'i dang po ni sha'o/_/nyi shu rtsa brgyad pa ni la'o/_/dang po'i gnyis pa ni kha'o/_/gsum pa'i dang po ni Ta'o/_/dang po'i gsum pa ni ga'o/_/bzhi pa'i bzhi pa ni d+ha'o/_/an+ta s+tha'i gnyis pa ni
[\[15b.2\]]ra'o/_/gsum pa'i lnga pa ni pa'o/_/yi ge byA rang gi gzugs su brjod pa ni bcom ldan 'das kyi chos kyi phyag rgya'i sa bon du bstan to/_/dang po'i bzhi pa ni g+ha'o/_/yi ge brgyad pa ni dza'o/_/bzhi pa'i lnga pa ni na'o/_/lnga pa'i lnga pa ni ma'o/_/nyi shu rtsa bdun pa ni ra'o/_/bzhi pa'i bzhi pa
[\[15b.3\]]ni d+ha'o/_/nyi shu rtsa bdun pa ni ra'o/_/nyi shu rtsa drug pa ni ya'o/_/nyi shu rtsa lnga pa ni ma'o/_/sum cu rtsa gsum pa ni ha'o/_/bzhi pa'i bzhi pa ni d+ha'o/_/lnga pa'i lnga pa ni na'o/_/bzhi pa'i lnga pa ni na'o/_/dang po'i dang po ni ka'o/_/nyi shu rtsa bdun pa ni ra'o/_/an+ta s+tha'i bzhi pa ni wa'o/_/nyi shu rtsa gcig
[\[15b.4\]]pa ni pa'o/_/uSh+mA Na'i gnyis pa ni Sha'o/_/de bzhin nyi shu rtsa drug pa/_/zhes bya ba ni yi ge ya'o/_/ka ra ka ra zhes bya ba la sogs pa ni phreng ba'i sngags nye bar dgod pa ste/_mkhas pa rnams rmongs par bya ba'i phyir ro/_/rig pa ni 'khor lo gsum la gnas pa'i mkha' 'gro ma rnams
[\[15b.5\]]so/_/rgyal po ni de rnams kyi rgyal po ste/_de'i gsang sngags so zhes kong+ka na'i zhal snga nas bzhed do/_/skal ldan grags pa ni rtog pa ma lus pa dang bral zhing mngon par mtho ba dang nges par legs pa skyed par byed pa'i shes rab kyi pha rol tu phyin ma ni rig pa yin la/_bcom
[\[15b.6\]]ldan 'das gang yin pa de nyid ni rig pa'i rgyal po ste/_de'i thabs la ltos nas shes rab gtso bo yin no zhes 'dod do/_/sgrub pa thams cad rnam spangs pa/_/zhes bya ba ni bklags pa tsam gyis 'grub par bzhed pa yin no zhes kong+ka na'i zhal snga nas bzhed do/_/skal ldan grags pa ni sgrub pa thams cad
[\[15b.7\]]de sdom pa dang brtul zhugs dang /_smyung ba la sogs pa lus dang ngag dang yid nyon mongs par byed pa nyan thos la sogs pas yongs su btags pa de rnams rnam par spang zhing yongs su dor ba yin no zhes 'dod do/_/le'u lnga pa'i bshad pa'o//_//gzhan yang yi ge nyi shu gnyis/_/snying po
[\[16a\]]
[\[16a.1\]]yig bdun nye snying po/_/zhes bya ba ni shes rab dang ldan pa'i dad pa med pa rnams rmongs par bya ba'i phyir gsungs pa yin la/_yang dag pa'i don du dpa' bo drug gi go cha'i sngags btu ba yin no/_/ya tshogs brgyad pa'i sa bon dang /_/zhes bya ba ni ya nas brgyad pa'i sa bon ni yi ge ha'o/_/
[\[16a.2\]]gug skyed bcu gnyis ni ma ning gi yi ge dor ba ste de dag gis mdzes par byas pa'i yi ge ha sa bon du dgod par bya'o/_/de yang ha hA hi hI hu hU haM hai ho hau haM haH/_yi ge bar ma dor byas la/_/zhes bya ba ni gnyis pa dang /_bzhi pa dang /_drug pa dang /_brgyad pa dang /_bcu pa dang /_bcu gnyis pa dor ba ni he ru
[\[16a.3\]]ka'i yan lag drug pa zhes bya ste/_dpal he ru ka yan lag drug ces bya ba'i don to/_/de yang rten dang brten pa po dag dbyer mi phyed pa'i phyir ram/_/don dam par ro/_/dpa' bo drug gis mnyam sbyor ba/_/zhes bya ba ni dpa' bo drug po rnams kyis mnyam par sbyor ba ste/_yi ge oM la sogs
[\[16a.4\]]pa yi ge re rer btags pa las ha'i gong du oM gzhag go zhes bya ba'i tha tshig go/_/sngags de dag kyang gang zhig yin zhe na/_de'i phyir/_oM na maHswA hA/_bauShaT/_/hUM hUM phaT dang yang dag ldan/_/sgrub pos snying por shes par bya/_/zhes bya ba ni sgrub pa pos snying ga la sogs par gzhag par bya ba
[\[16a.5\]]yin par shes par bya'o zhes bya ba'i don to/_/dang po snying ga nyid du ste/_/zhes bya ba ni/_oM ha bya ba 'dis rdo rje sems dpa' snying gar dgod do/_/gnyis pa spyi bor shes par bya/_/zhes pa ni/_na maHhi zhes bya ba 'dis rnam par snang mdzad spyi bor ro/_/gsum pa spyi gtsug dag tu dgod/_/
[\[16a.6\]]ces bya ba ni/_/swA hA hu zhes bya ba 'dis pad+ma gar gyi dbang phyug spyi gtsug tu'o/_/bzhi pa go char 'gyur ba yin/_/zhes bya ba ni bau ShaT he zhes bya ba 'dis dpal he ru ka phrag pa gnyis su go cha'i gzugs su dgod pa'o/_/lnga pa mig tu dgod pa ste/_/zhes bya ba ni hUM hUM ho zhes bya ba 'dis rdo rje
[\[16a.7\]]nyi ma mig gnyis su'o/_/drug pa mtshon cha zhes byar bshad/_/ces bya ba ni phaT haM zhes bya ba 'dis rta mgrin lus thams cad la dgod pa ni mtshon cha yin no/_/le'u drug pa'i bshad pa'o//_//dbyangs kyi yi ge bcu gsum pa ni yi ge oM dang sbyar ba'o/_/dbyangs yig bcu gcig
[\[16b\]]
[\[16b.1\]]yang dag ldan/_/yi ge drug pa brgyan par bya/_/zhes bya ba ni sngags kyi yi ge drug pa dang er sbyar bar bya'o/_/dbyangs kyi bzhi pa nyid dang ni/_/yi ge bdun pa nyid dang sbyar/_/zhes bya ba ni sngags kyi yi ge bdun pa i dang sbyar bar bya'o zhes bya ba'i don to/_/dbyangs yig bcu gnyis pa
[\[16b.2\]]nyid ni/_/mkhas pas yi ge brgyad par sbyar/_/zhes bya ba ni sngags kyi yi ge brgyad pa i dang sbyar bar bya ba'i don to/_/dbyangs yig gnyis pa dang ldan pa'i/_/yi ge dgu pa brgyan par bya/_/zhes pa ni sngags kyi yi ge dgu pa A dang sbyar zhes bya ba'i don to/_/dbyangs kyi
[\[16b.3\]]yi ge gnyis pa nyid/_/yi ge bcu gnyis pa dang sbyar/_/zhes bya ba ni yi ge bcu gnyis pa A dang sbyar zhes bya ba'i don to/_/dbyangs yig gnyis pa ldan par ni/_/yi ge nyi shu gcig pa bzung /_/yi ge bcu bzhi pa zhes bya ba ni yi ge bcu bzhi pa dang yi ge pa sbyar la/_/yi ge A
[\[16b.4\]]de nyid dang sbyar bar bya'o zhes bya ba'i don to/_/yi ge nyi shu pa blangs la dbyangs yig gsum pa dang ldan par bya ba ni yi ge bcwa lnga pa dang sbyar la yi ge gsum pa dang sbyar bar bya'o zhes bya ba'i don to/_/dbyangs yig bcwa lngar yang dag ldan/_bcu drug pa zhes bya ba ni bcu drug pa dang oM du
[\[16b.5\]]sbyar bar bya'o zhes bya ba'i don to/_/dbyangs yig gsum pa dang ldan pa'i/_/yi ge bcu bdun pa ru 'dod/_/ces bya ba la sogs pa ni go sla'o/_/mkha' 'gro ma'i snying 'joms pa yin/_/zhes bya ba ni sngags 'di brjod pa tsam gyis 'jigs pa rnams kyang 'jigs par byed
[\[16b.6\]]pa'i rnal 'byor ma thams cad kyang rnam par skrag par 'gyur ro zhes slob dpon bzhed do/_/skal ldan grags pa ni snying 'joms pa ni snying 'dren zhing mchog tu dbang byed par sgrub pa yin no zhes 'dod do/_/oM nas hUM hUM phaT kyi bar ni go sla'o/_/le'u bdun pa'i bshad pa'o//_//
[\[16b.7\]]de nas rang gi bdag nyid kyi/_/zhes pa nas/_'khor lo bde mchog ces bya ba'i bar ni dpal he ru ka'i bdag nyid can yin du zin kyang sngags ni 'khor lo gsum char du rnam par gnas te mkha' 'gro ma thams cad kyi rang bzhin yin no zhes kong+ka na'i zhal snga nas bzhed do/_/skal
[\[17a\]]
[\[17a.1\]]ldan grags pa ni bdag nyid dpa' bo thams cad dang mnyam par sbyor ba'i mkha' 'gro ma'i dra ba yin te/_bde ba zhes bya ba bde ba mchog ste dam pa/_de 'dzin par byed pas sngags 'di la bya'o zhes 'dod do/_/swA hA zhes bya ba la sogs pa lugs las bzlog pa'i tshul
[\[17a.2\]]gyis yi ge nyi shu rtsa gnyis pa'i sngags gsungs pa yin te/_oM shrI badzra he he ru ru kaM hUM hUM phaT/_DA ki nI dzA la saM ba raM swA hA/_de bzhin du rnal 'byor pa rnams kyi snying po'i sngags ni phaT hUM hUM hraM hraM oM/_oM hAM hAM hUM hUM phaT ces bya ba yin par khong du chud par bya'o/_/yi ge baM dang zhes bya ba la sogs pa
[\[17a.3\]]la/_'di'i don ni 'di yin te/_baM gyi thog mar yi ge oM sbyar bar bya'o/_/oM gyi dang por haM sbyar bar bya'o/_/oM gyi dang por hriM sbyar bar bya'o/_/hriM gi dang por yi ge hriM sbyar bar bya'o/_/hUM gi dang por yi ge hUM sbyar bar bya'o/_/phaT kyi dang por yi ge phaT sbyar bar bya'o zhes bya ba ni sbyar ba'i tshul lo/_/oM baM zhes bya ba ni rdo rje phag mo ste lte
[\[17a.4\]]bar ro/_/oM hoM yo ni ya ma ni ste snying gar ro/_/oM hriM moM zhes bya ba ni rmongs par byed ma ste zhal du'o/_/oM hriM hriM zhes bya ba ni skyod byed ma ste dbu la'o/_/oM hUM hUM ni skrag byed ma ste spyi gtsug tu'o/_/oM phaT phaT ces bya ba ni gtum mo ste yan lag thams cad du mtshon cha yin no zhes bya ba'i don to/_
[\[17a.5\]]oM badzra bai ro tsa nI yi hUM hUM phaT phaT swA hA zhes bya ba ni rdo rje phag mo'i nye ba'i snying po'i sngags so/_/mkha' 'gro ma zhes bya ba dang /_rig pa'i rgyal po zhes bya bas ni sngags kyi tshig gi bdag nyid ston to/_/sa steng na ni rin chen bzhi/_/phreng ba'i sngags ni dam pa yin/_/mkha' 'gro ma ni rig pa che/_/
[\[17a.6\]]rig pa'i rgyal po he ru ka/_/zhes bya ba la/_sa'i dkyil 'khor na rang dang gzhan gyi rgyud du sngags su bshad pa dag las rin po che rnam pa bzhi ni sngags bzhi ste/_gtso bo dang gtso mo'i snying po dang /_nye ba'i snying po dang /_go cha'i snying po'o/_/rgyud thams cad du gzhan rmongs par bya
[\[17a.7\]]ba'i phyir byed pa'i tshig 'dod dgur bstan pa yin no/_yang na rin chen bzhi zhes bya ba ni gtso bo dang /_gtso mo'i snying po dang nye ba'i snying po dag go/_/yang na tshig gi don gzhan nyid yin te/_bcom ldan 'das kyi rtsa ba'i sngags de nyid kyi skabs yin pa'i phyir de ni byang zhing mkhas la
[\[17b\]]
[\[17b.1\]]gsal zhing nus pa dang ldan pa'o zhes bya ba'i bar du ste/_rnal 'byor mas bstan pa de thams cad byed pas 'di dag nyid ni rin po che zhes bya ba/_sngags kyi phreng ba rin po cher gyur ba ni yid bzhin gyi nor bu dang 'dra bar mngon par 'dod pa'i don ster ba nyid yin pa'i phyir ro/_/
[\[17b.2\]]de bzhin du bcom ldan 'das kyi sngags kyi phreng ba yang de dang 'dra'o zhes sbyar ro/_/de nyid kyis na/_rig pa'i rgyal po'i las rnams ni/_/zhes bya ba la sogs pas de'i mthu gsungs pa yin te/_rig pa'i rgyal po zhes bya ba ni phreng ba'i sngags kyi ming ste/_rtsa ba'i sngags la
[\[17b.3\]]bya'o zhes kong+ka na'i zhal snga nas bzhed do/_/skal ldan grags pa ni 'di dag ni nye bar mtshon pa tsam ste/_'jig rten gsum na rin po che ni rnam pa bzhi'o/_/bzhi po de dag kyang gang zhe na/_phreng ba'i sngags ni zhes bya ba la sogs pa ste rin po che dang po ni dpal 'khor lo
[\[17b.4\]]sdom par bstan pa'i rtsa ba'i sngags la sogs pa'i sngags thams cad do/_/rin po che gnyis pa ni/_mkha' 'gro ma yi rig pa che/_/zhes bya ba dpal rdo rje phag mo la sogs pa'i rnal 'byor ma rnams so/_/rin po che gsum pa ni rig pa'i rgyal po zhes bya ba ste/_keng
[\[17b.5\]]rus chen po la sogs pa dpa' bo thams cad do/_/rin po che bzhi pa ni dpal he ru ka zhes bya ba ste 'di dag nyid grangs med pa'i rtsa bar gyur pas rin po che zhes bshad do zhes 'dod do/_/le'u brgyad pa'i bshad pa'o//_//'jig rten gsum gang ci yod
[\[17b.6\]]rnams/_/thams cad skad cig gis 'grub pa 'gyur/_/las rnams thams cad byed pa'o/_/zhes bya ba ni sngags rnams las thams cad pa nyid du ston pa yin no/_/skye gnas thams cad ces bya ba ni gong du lha la sogs pa smos su zin kyang /_yang lha la sogs
[\[17b.7\]]pa smos pa ni rgyud thams cad la yang zlos pa'i nyes pa yod pa ma yin te/_gsal bar bya ba'i don yin par zad do zhes kong+ka na'i zhal snga nas bzhed do/_/skal ldan grags pa ni lha dang klu dang gnod sbyin la sogs pa rnams ni sems can gzhan la ltos nas shin tu ma
[\[18a\]]
[\[18a.1\]]rungs pa yin na de rnams kyang skad cig gis 'grub par byed do zhes gnyis ka yang bdag nyid che bar bstan pa'i don yin pas kyang lha la sogs pa smos pa yin no zhes 'dod do/_/sprin rnams 'thor bar byed pa zhes bya ba la sogs pa ni sgra ji bzhin du gzung ba ni dang po'o/_/
[\[18a.2\]]gnyis par don 'di yin te/_rdo rje dang pad+ma yang dag par 'dus pa'i gnas skabs su sprin rnams 'thor bar byed pa dang /_mkha' 'gro ma rnams dbang du byed pa dang /_byang chub sems kyi char 'bebs par byed pa dang /_zlog par byed pa ste 'jog par byed pa yin no zhes kong+ka na'i zhal snga
[\[18a.3\]]nas bzhed do/_/skal ldan grags pa ni 'di'i bzlas brjod 'bum ma byas par yang 'di dag thams cad byed par nus pas sgra ji bzhin pa kho nar gzung ba'i rigs so zhes 'dod do/_/nam mkha' lding gi gdong dang zhes pa ni gdong nam mkha' lding gi rgyal po dang 'dra ba'o/_/'gro ba ni song
[\[18a.4\]]ba'o/_/'byin par byed pa ni 'gro bar spro ba ste/_/ji ltar nam mkha' lding gi gshog pa gnyis skyod par byed pa ltar zla ba 'dus pa bud med rnams dang kun du spyod pa'o/_/mi'i mchog ces bya ba ni mi gang de ltar kun du spyod par byed pa de rab mchog tu 'gyur zhing 'jig rten gsum du thig le
[\[18a.5\]]'dra la thams cad las rgyal bar 'gyur ro zhes bya ba'i don to/_/dur khrod kyi sol ba la zhes bya ba la 'dir man ngag gsungs pa yin la/_de la man ngag ni 'di yin te/_ba ru ra'i shing gi lho phyogs su gtogs pa'i yal ga/_/sme sha can gyi sta re la sogs pas bcad la mar gyi
[\[18a.6\]]ngo'i bcu bzhi la mtshan mo bsregs te/_bong bu'i gcin gyis bsad la sol ba dang thal ba blangs te/_legs par bzhag nas de'i rjes la sngags gong ma'i cho ga bzhin du byas na de'i 'bras bu mi bzlog pa nyid du 'gyur ro/_/a ti muk+ta'i lcug ma la/_/zhes bya ba la 'dir
[\[18a.7\]]man ngag ni 'di yin te zla ba gzas zin pa'i tshe sngags 'bum bzlas pa'i sngags pas a ti muk+ta'i khang stengs su 'dug la srung ba la sogs pa byas te bu mo gtsang mas bkal ba'i srad bu dmar po byas te/_nub phyogs su gtogs pa'i yal ga srad bu des dkris la phyogs
[\[18b\]]
[\[18b.1\]]gcig tu sngags pa gcer bu sgra grol bas zla ba gzas zin pa nas brtsams te btang gi bar du yal ga de la lag pa g.yon pas bzung la sngags rgyun mi 'chad par bzlas par bya'o/_/de'i 'og tu mtshon gyis bcad la ji snyed du bshad pa'i cho ga bya'o/_/rtse mo dang rtsa ba shes par
[\[18b.2\]]byas la gang rtse mos ni 'ong bar 'gyur la rtsa bas ni ldog par 'gyur ro/_/lhag ma ni don ji lta ba nyid do/_/dngos mi 'grub cing zhes bya ba ni bla na med pa yang dag par rdzogs pa'i byang chub mi 'thob pa'o/_/bde ba dag mi 'thob ces bya ba ni 'jig rten dang 'jig rten las
[\[18b.3\]]'das pa'i bde ba mi 'thob pa ste/_byang chub kyi sems rtogs par ma gyur pa'i lha la sogs pa'i 'gro ba rnams ni sdug bsngal gyi rtsa ba can nyid yin pa'i phyir lan 'ga' bde ba yod kyang sdug bsngal nyid du 'gyur te/_yul la sogs pa la nye bar longs spyod pa'i bde
[\[18b.4\]]ba rnams dug dang bcas pa'i kha zas ltar phyis sdug bsngal thob par byed pa nyid yin zhing /_blo dman pa rnams la ni mi bde ba nyid du 'gyur ro/_/'dod pa'i spyod pa zhes bya ba la 'dod pa ni yul thams cad nye bar longs spyod pa'o/_/de ni spyad par bya ba ste/_gang nyin mtshan
[\[18b.5\]]du bag med pa'i tshul gyis spyod pa de ni 'dod pa'i spyod pa'o/_/de la ni rtsa ba'i sngags la sogs pa 'di dag dngos grub thams cad sbyin par byed pa yin gyi/_yul la nye bar spyod pa la sdang ba rnams kyi ni ma yin no zhes bya ba'i don to/_/de yang dpal gsang ba 'dus pa
[\[18b.6\]]las/_/'dod pa'i longs spyod thams cad la/_/ci 'dod par ni brten bzhin du/_/zhes bya ba la sogs pa gsungs pa yin no/_/le'u dgu pa'i bshad pa'o//_//hUM gcig pu las byung ba'i 'khor lo gsum gyi gnas skabs ni sprul pa'i sku'o/_/bzlas pa'i
[\[18b.7\]]gnas skabs su 'khor lo gsum char rang gi lus la bsdus la/_go chas go bskon pa ni longs spyod rdzogs pa'i sku'o/_/de'i rjes thogs la A li kA li spro zhing bsdu ba'i gnas skabs ni chos kyi sku yin no zhes kong+ka na'i zhal snga nas gsung ngo /_/skal ldan grags pa ni kun
[\[19a\]]
[\[19a.1\]]du dga' ba'i gnas skabs ni sprul pa'i sku'o/_/mchog tu dga' ba'i gnas skabs ni longs spyod rdzogs pa'i sku'o/_/lhan cig skyes pa'i gnas skabs ni chos kyi sku'o zhes 'dod do/_/chos dang longs spyod rdzogs sprul pa/_/yang dag 'thob
[\[19a.2\]]par gdon mi za/_/zhes bya ba ni byang chub kyi sems kyi che ba'i bdag nyid bshad pa yin no/_/bdag nyid shrI he ru kar ni/_/'grub 'gyur zhes bya bar ni sku gsum gyi bdag nyid can dpal he ru kar bdag nyid 'gyur ro zhes bya ba'i don to/_/le'u bcu pa'i bshad pa'o//_//yun ring por
[\[19a.3\]]mig mi 'dzums pa dang /_zhes bya ba ni rdzas myur du 'byung bar mi 'gyur ro zhes la la zer ro/_/gzhan dag ni mig yun ring bar bgrad pa yin no zhes zer ro/_/yang kha cig ni myur du 'dzum par byed do zhes zer ro/_/lhag ma ni go sla'o/_/ro tsa na blang ba ni 'di'i ro tsa na blangs pa tsam
[\[19a.4\]]gyis ni ma yin te/_'di ni mu stegs pa'i bshad pa yin gyi/_rnal 'byor ma'i rgyud du bstan par 'os pa ni ma yin no zhe na/_dpal gsang ba 'dus pa la sogs pa rnal 'byor gyi rgyud thams cad du go ku da ha na la sogs pa'i sman bza' bar bshad pa de yang mu stegs pa'i rigs
[\[19a.5\]]yin par 'gyur na de ni ma yin no/_/de rnams rang nyid shi ba'i blangs pas mu stegs pa ltar mi 'gyur ro zhe na/_de lta na ni rang nyid shi ba'i skye ba bdun pa'i ro tsa na blang bar bshad do zhes pa 'di rnal 'byor gyi rgyud dang /_rnal 'byor ma'i rgyud 'di dag gi dbye ba ci zhig yod de/_gang gis
[\[19a.6\]]rnal 'byor gyi rgyud ni de bzhin gshegs pas gsungs pa yin la/_rnal 'byor ma'i rgyud ni bdud kyis bshad pa yin par kho bos ma rtogs so/_/de yang /_gnyis ka nyes pa mnyam gyur dang /_/don gyi nyes pa'ang mnyam gyur pa/_/de lta bu yi don dpyad pas/_/gcig tu dpyad du
[\[19a.7\]]rung ma yin/_/zhes ji skad bshad pa lta bu'o/_/le'u bcu gcig pa'i bshad pa'o//_//lcags gsum gyis dkris te zhes bya ba ni gser dang dngul dang zangs kyis so/_/dpal he ru ka'i zhal du zhes bya ba ni der bcug pa'o/_/ro'i kha yin no zhes la la 'dod do/_/gzhan
[\[19b\]]
[\[19b.1\]]dag ni pad+mar ro zhes zer ro/_/mi'i ka pA la blangs la sngags pas sngon du bsnyen pa byas shing rdo rje drag po'i sbyor ba dang ldan pas/_hUM tsam brjod pa nyid kyis rang gi sna khung g.yas pa nas khaN+Da ro hA phyag na mtshon cha bsnams pa phyung la/_des gang gi ming nas smos te gnas sngar
[\[19b.2\]]rtsa phug la de'i khrag gi rgyun gyis thod pa yongs su gang bar bsgom par bya'o/_/de nas yang 'di nyid sna khung g.yon pa nas sdigs par byed pa de nyid zhi zhing 'jam pa'i gzugs kyis bsgrub par bya ba de nyid yongs su gang bar bsgoms na sos par 'gyur ro/_/le'u bcu
[\[19b.3\]]gnyis pa'i bshad pa'o//_//dbang po gang dang gang lam gyur/_/de dang de yi ngo bor bya/_/mchog tu mnyam gzhag sbyor ba yis/_/thams cad sangs rgyas rang bzhin 'gyur/_/zhes bya ba la/_gang dang gang zhes bya ba'i zlos par smos pas ni 'jig rten gyi
[\[19b.4\]]khams ma lus par bshad pa'o/_/dbang po'i lam gyur zhes bya ba ni mngon sum dang rjes su dpag pa'i shes rab kyis bshig pa ste/_gang dang gang rtogs pa de dang de'i ngo bo zhes bya ba ni de'i rang bzhin du'o/_/de 'di lta bu ni/_/ngo bo nyid dam rang bzhin du/_/mchog tu mnyam
[\[19b.5\]]gzhag sbyor ba yis/_/zhes bya ba thabs dang shes rab kyi sbyor bas so/_/thams cad sangs rgyas rang bzhin 'gyur/_/zhes bya ba ni thams cad kyang sangs rgyas kyi ngo bor blta bar bya ba ste/_kye rgyal ba'i sras dag khams gsum po 'di dag ni sems tsam mo zhes
[\[19b.6\]]gsungs pas sna tshogs pa sems tsam du gnas pa'i phyir ro/_/'dis ni 'di skad ston par 'gyur te/_rnal 'byor gyi dbang phyug ni rnam pa gnyis su 'gyur te/_ye shes kyis gnyis su med pa nyid dang /_kha zas gnyis su med pa nyid do/_/de la ye shes kyis gnyis
[\[19b.7\]]su med pa dang kha zas gnyis su med pa nyid ni khwa dang 'ug pa dang /_chu skyar la sogs pa lta bur ngu 'bod la sogs pa'i dmyal ba'i sdug bsngal nyams su myong bar 'gyur la/_gang ye shes kyis gnyis su med pa de ni sa bcu'i dbang phyug tu 'gyur ba nyid yin no/_/le'u
[\[20a\]]
[\[20a.1\]]bcu gsum pa'i bshad pa'o//_//'dir bong bu'i rnal 'byor gyi man ngag ni 'di yin te/_ji lta ba bzhin du dbang bskur ba'i don du dkyil 'khor gyi phyi rol ra ba zlum por bskor ba de ltar blang bar bya'o/_/de la pad+ma 'dab ma brgyad pa'i lte ba'i dbus
[\[20a.2\]]su A li kA li yongs su gyur ba'i yi ge hUM dang /_phyogs kyi 'dab ma bzhi la snying po dang /_nye ba'i snying po gnyis ka dang /_mtshams kyi 'dab ma bzhi la thod pa khrag gis yongs su gang ba dang /_rtsibs nyi shu rtsa bzhi la khaN+Da ka pA li la sogs pa sngags bzhi bcu rtsa brgyad
[\[20a.3\]]dang /_rtsa ba'i thig gi nang du khwa gdong ma la sogs pa brgyad kyi sngags dang /_rtsa ba'i thig gi steng sgo bzhi'i nang du gnod mdzes kyi sngags kyi tshig bzhi po go rims bzhin bya ba dang /_ra ba gnyis pa la rtsa ba'i sngags dang /_ra ba'i phyi rol dang /_sgo'i steng dang sgo khyud kyi
[\[20a.4\]]mtshams brgyad du go cha'i sngags gnyis dang /_ra ba bzlum po la bcom ldan 'das yab yum gyi rtsa ba'i sngags dang /_de'i phyi rol du 'od zer lta bu pu lI ra ma la ya la sogs pa go cha chen po'i sa bon gyis bskor la/_'khor lo de'i dbus su 'bras phye las byas pa'i bong bu'i
[\[20a.5\]]gzugs brnyan byas la bzhag ste/_til mar dang rgya skyegs kyi khu bas byugs la kha nas khrag 'dzag pa'i bong bu'i sbyor ba rgyud las bshad pa'i rim gyis dmigs la mtshams bzhir mar me sbar te/_'di las bshad pa'i mngon par 'dod pa'i sngags kyis sngon du
[\[20a.6\]]bsnyen pa byas nas sngags rgyun mi 'chad par zlos shing gzugs brnyan la bltas na der snang bar 'gyur te/_'di'i man ngag go/_/de yi gtor ma'i rim pa byas/_/zhes bya ba ni bza' bar byas zhes bya ba'i don to/_/le'u bcu bzhi pa'i bshad pa'o//_//su la'ang
[\[20a.7\]]cung zad yid mi brtan/_/yid brtan las ni bza' mi bya/_/kun la'ang yid ni mi rton pa/_/sangs rgyas kun gyis bsngags pa yin/_/zhes bshad pas rnal 'byor ba thams cad kyis bya ba'i tha snyad thams cad la brdas gnas par bya'o/_/grub pa'i rnal 'byor ma rnams
[\[20b\]]
[\[20b.1\]]kyi brda gsungs pa DA zhes bya ba la sogs pa yin te/_DA zhes bya ba skyes par bshad/_/ces bya ba la sogs pa ni sgra ji bzhin pa nyid yin no/_/lA ma yin zhes bya ba ni lA ma'i rigs las byung ba yin no zhes dgongs te/_de bzhin du thams cad la shes par bya'o/_/byin pa gnyis zhes
[\[20b.2\]]bya ba ni khyed dang lhan cig yang dag par sbyor bar 'dod do zhes bya bar dgongs so/_/le'u bco lnga pa'i bshad pa'o//_//lha mo rnams kyi gzhan gyi dam tshig dang /_rang gi dam tshig gi rnal 'byor ma rnams kyi mtshan nyid gsungs pa ni de nas gzhan yang zhes bya ba la sogs pa gsungs
[\[20b.3\]]pa yin te/_gus dang ma gus la rab sbyin/_/zhes bya ba ni rang gi dam tshig dang /_gzhan gyi dam tshig ci 'dod par brtag par bya ba la 'jug pa'o/_/don de nyid gsal bar bya ba'i phyir gsungs pa ni gzhan gyi dam tshig ste/_gzhan ni 'dir mchog ces bya bar drang ngo /_/de nyid
[\[20b.4\]]kyis ni 'dir yid du 'ong ba ste yid dang rjes su mthun pa'o/_/gus dang ma gus la rab sbyin/_/zhes bya bas don de nyid byed pa'i tshig bzhi pas gsal bar bya'o/_/rigs kyi rgyud las byung zhes bya ba ni bde bar gshegs pa'i bstan pa la zhugs pa'o/_/dpa' bo dag pa'i
[\[20b.5\]]rjes su 'gro/_/zhes bya ba ni dpal he ru ka'i rigs pas byung ba'o/_/dpa' bo'i blo ni su ra bai rI dang 'khyud pa'o/_/rdo rje rigs las byung zhes bya ba ni rdo rje phag mo'i rigs las byung ba'o/_/de bzhin gshegs rigs rjes 'gro zhing /_/zhes bya ba ni rnam par snang mdzad
[\[20b.6\]]kyi rigs las byung ba'o/_/rigs kyi rig pa'i yi ge yang /_/kha dog drug tu 'gyur ba yin/_/zhes bya ba ni rigs te sgrub pa'i rig pa zhes bya ba lha mo grogs su gyur pa de nyid ni yi ge nyid du brtags pa yin te/_mi 'jigs pa'i ngo bo nyid yin pa'i phyir ro/_/de dag_/kha
[\[20b.7\]]dog drug tu 'gyur ba yin/_/zhes bya ba ni kha dog rnam pa drug tu 'gyur ba yin no zhes bya ba'i don to/_/rang gi phyag rgya zhes bya ba la sogs pa ni kha dog drug gi mtshan nyid yin te/_go sla ba yin no/_/le'u bcu drug pa'i bshad pa'o/_/de nas rnyed dka'i rnal 'byor ma/_/de bzhin
[\[21a\]]
[\[21a.1\]]mkha' 'gro ma rnams kyi/_/zhes bya ba ni rnal 'byor ma rnams dang mkha' 'gro ma rnams ni rnyed par dka' ba ste/_gang gi phyir lha chen po dang khyab 'jug la sogs pas bskal pa du mar bsgrubs su zin kyang mi 'grub pa'o/_/bdud rtsi lnga rnams yang dag
[\[21a.2\]]'byung /_/zhes bya ba ni bdud rtsi lnga goms pas rnyed par sla bar 'gyur ro zhes bya bar dgongs so/_/ya mi ni la sogs pa bdun dang /_gzugs can ma la sogs pa bdun gyi sku la sogs pa'i mtshan nyid kyi rtags nges par bstan pa dang khyad par du bshad pa yin
[\[21a.3\]]te/_gang zhig shes pa tsam gyis sgrub pa po'i bsgrub par bya bar 'gyur ba'o/_/'di dag gi rigs kyi phyag rgya thod pa la sogs pa lnga ni re re zhing ji ltar 'dod pa nyid do/_/rdo rje sdigs mdzub ni skrag byed ma'o/_/le'u bcu bdun pa'i bshad pa'o//_//dmar zhing ser
[\[21a.4\]]ba zhes bya ba ni dmar ba yang yin la ser ba yang yin pa'o/_/lhag ma ni go sla'o/_/pad+ma'i gar dbang rigs byung yin/_/zhes bya ba ni 'od dpag tu med pa'i rigs las byung ba'o/_/lus ni sngo bsangs skya ba dang /_/zhes bya ba ni mdog sngo bsangs la mdangs dkar ba ni mi
[\[21a.5\]]bskyod pa'i rigs can te/_de bzhin du thams cad la yang shis par bya'o/_/le'u bcwa brgyad pa'i bshad pa'o//_//lag pa gnyis thal mo khong stong du sbyar la mthe bong gnyis bkug ste/_sor mo gzhan rnams kyang cung zad bkug nas mdzub mo gnyis rtse mo sbyar
[\[21a.6\]]ba ni pad+ma'i phyag rgya'o/_/lag pa gcig brkyang la/_/de'i steng du lag pa cig shos bzhag ste rus sbal ltar brkyang ba ni rus sbal gyi phyag rgya'o/_/dpung pa g.yon pa bskum la chos gos kyi mtha' ma nas 'dzin pa'i tshul du lag pa gnyis 'jog pa ni e na ya'i pags pa'i g.yang gzhi zhes bya ba'i
[\[21a.7\]]phyag rgya'o/_/dpung pa g.yon pa brkyang ste spyi blugs 'dzin pa'i tshul du 'jog pa ni spyi blugs kyi phyag rgya'o/_/mthe bos mthe'u chung mnan la sor mo lhag ma rnams gyen du brkyang ba ni mdung rtse gsum pa'i phyag rgya'o/_/mthe bos sor mo thams cad mnan la mdzub mo brkyang
[\[21b\]]
[\[21b.1\]]ba ni mdung thung gi phyag rgya'o/_/dril bu 'dzin pa'i tshul du 'jog pa ni dril bu'i phyag rgya'o/_/lag pa gnyis thal mo khong stong du sbyar la mthe bong gnyis mdzub mo gnyis dang gung mo gnyis zung du brkyang la mig gnyis dor te/_khar lag pa gnyis 'jog pa ni kha'i phyag rgya'o/_/
[\[21b.2\]]gung mo dang srin lag dang mthe'u chung dung gi tshul du bkug la mdzub mo dang mthe bong brkyang ba ni dung gi phyag rgya'o/_/lag pa gnyis kyis gdengs ka'i tshul du byas pa ni klu'i phyag rgya'o/_/le'u bcu dgu pa'i bshad pa'o//_//da ni yan lag gi brda bstan par bya ba'i phyir
[\[21b.3\]]de nas zhes bya ba la sogs pa gsungs te nam mkha'i lding ston pa ni zhes bya ba ni gshog pa lta bur zlum por byas la lag pa gnyis bteg ste skyob cing g.yob pa zhes bya ba'i don to/_/dkyil 'khor zhes bya ba ni dam tshig can 'dus pa zhes bya ba'i to/_/le'u nyi shu pa'i bshad
[\[21b.4\]]pa'o//_//lag pas chu bo'i tshul du ston pa ni chu bo'i phyag rgya'o/_/lag pa gnyis 'dar ba dang bcas pas rlabs g.yo ba ltar nye bar ston pa ni rgya mtsho'i phyag rgya'o/_/le'u nyi shu gcig pa'i bshad pa'o//_//gung mo dang srin lag dang mthe'u chung brkyang la mthe bo dang
[\[21b.5\]]mdzub mo bskum ste rtse sbyar ba'i tshul du bzhag pa ni mig gi phyag rgya'o/_/pa ti sa zhes bya ba ni 'phral ba'i steng du pa ti sa lta bu'o/_/mdung zhes bya ba ni mthe'u chung mthe bos mnan la sor mo lhag ma gsum mdung rtse lta bur bstan pa'o/_/mtshams ni mgo'i dbus kyi cha'o/_/
[\[21b.6\]]gsang ba pa ni rnal 'byor ma'o/_/le'u nyi shu gnyis pa'i bshad pa'o//_//dam tshig can gang rjes chags pa/_/zhes bya ba ni sgrub pa po gang phyi rol gyi rnal 'byor ma dngos po thams cad kyis brtse ba'i gzhan dbang du gyur na dpa' bo de'i sa gzhi zhes bya ba sa'i dkyil
[\[21b.7\]]'khor thams cad ma lus pa'i sa la longs spyod par 'gyur gyi/_skal ba dman pa gzhan gyi ni ma yin no/_/gzhir ni sa gzhi byas nas su/_/rnal 'byor ma yi sdom pa mchog_/ces bya ba la sa gzhi ni dam tshig can gyi rnal 'byor ma ste/_de gzhir byas nas rnal 'byor
[\[22a\]]
[\[22a.1\]]ma'i sdom pa zhes pa phyag rgya chen po'i sbyor ba zhes kong+ka na'i zhal snga nas bzhed do/_/skal ldan grags pa ni mchog tu dga' ba'i rnam par bde mchog mchod par bya'o zhes 'dod do/_/rgyal mtshan mdung 'drar rtag tu 'byung /_/zhes bya ba ni rgyal mtshan ni mtshan
[\[22a.2\]]ma yin no zhes kong+ka na'i zhal snga nas bzhed do/_/skal ldan grags pa ni rgyal mtshan ni mdung la sogs pa la bskyon pa'i mi ro'i khyad par yin no zhes 'dod de/_mdung gang yin pa de zhes sbyar ro/_/de gsal me long yin zhes bya ba ni me long la rgyun mi 'chad par blta ba na de'i
[\[22a.3\]]mdung dang rgyal mtshan skye bar shes par bya'o zhes kong+ka na'i zhal snga nas bzhed do/_/skal ldan grags pa ni rgyal mtshan dang mdung la sogs pa'i mtshan nyid kyis mkha' 'gro ma rnams yin par shes par bya'o zhes 'dod do/_/de yang /_mtshan nyid 'di dag dang ldan pa/_/
[\[22a.4\]]de ni mkha' 'gro ma rnams kyi/_/mchog yin par ni shes par bya/_/zhes ji skad gsungs pa'o/_/le'u nyi shu gsum pa'i bshad pa'o//_//lag pa gos kyi mtha' nas bzung ste ston pa ni pro tang gi'o/_/gos kyi mtha' rab tu bskyod par ston pa ni pra ti pro tang gi'o/_/
[\[22a.5\]]le'u nyi shu bzhi pa'i bshad pa'o//_//le'u lnga pa dang /_le'u bdun pa dang /_btus pa'i rtsa ba'i sngags/_oM na mo zhes bya ba la sogs pa'i le'u 'dir gsal bar mdzad pa yin no/_/le'u nyi shu lnga pa'i bshad pa'o//_//rim dang rim las bzlog pa yi/_/pho
[\[22a.6\]]nya rnams ni yang dag gnas/_/zhes bya ba ni sngar brtson chen ma la sogs pa go rims bzlog pas bstan pa de rnams go rims bzhin du bsgrub par bya'o/_/de nyid kyis na/_'og dang steng grub rtag tu ster/_/zhes bya ba gsungs te/_'og tu gnas pa rnams steng du
[\[22a.7\]]rnam par bkod na de'i tshe dngos grub ster bar 'gyur ro zhes bya ba'i don to/_/pho nya de don kun grub ster/_/zhes bya ba ni pho nya mo de mthong ba dang thos pas kyang dngos grub thams cad ster bar 'gyur na/_bsgrubs pas lta smos kyang ci dgos zhes pa'o/_/tsum+ba na dang rtag
[\[22b\]]
[\[22b.1\]]par 'khyud/_/rnal 'byor gnas ni khyad par nyid/_/ji srid rnal 'byor tshogs rnams ni/_/thams cad dngos grub byed par bshad/_/ces bya ba la 'dir don ni 'di yin te/_gnas dang nye ba'i gnas la sogs par gnas pa'i rnal 'byor ma rnams dngos grub ster bar
[\[22b.2\]]'gyur ba ste/_tsum+ba na dang 'khyud pa dag ni 'dod pa'i bstan bcos las bshad pa'i rim pas bstan na de la pho nya mo rnams dngos grub ster bar 'gyur ro zhes bya ba'i don to/_/bden pa can ni kun la sbyin/_/zhes bya ba ni dam tshig dang ldan pa'i rnal 'byor ma rnams
[\[22b.3\]]mthong na bza' ba dang bca' ba dang lha bshos la sogs pa brda rnams bstan par bya'o zhes pa'o/_/ma dang sring mo bu mo dang /_/chung ma pho nya mor gnas la/_/zhes bya ba ni zhing las skyes pa dang sngags las skyes pa dang lhan cig skyes pa ni ma la sogs pa ste spyan
[\[22b.4\]]la sogs pa'i lha mo rnams yin la/_de rnams rnam par mi rtog pa'i gnyis su med pa'i sbyor bas snyoms par 'jug pa'i mchod pa bya ba ste/_gsang ba 'dus pa las/_ma dang sring mo bu mo la/_/'dod pa'i sems kyis mnyes byas nas/_theg pa mchog
[\[22b.5\]]gi chos nyid gyi/_/dngos grub rgya chen des thob bo/_/sangs rgyas gtso bo'i yul dag la/_rnam par mi rtog blo can gyis/_/mnyes par byas kyang mi gos te/_/de ni sangs rgyas 'grub par 'gyur/_/zhes gsungs pa yin no/_/de ji lta ba bzhin du thos pa dang bsam
[\[22b.6\]]pa dang bsgom pa'i rim gyis de dag gnyis su med pa'i sems skye bar gyur pa de'i tshe de lta bu'i mchod pa bya'o zhes ston to/_/pho nya mo ma yin zhing sems rnam par dag par ma gyur pa de lta bu'i mchod pas ni som nyi skye bar 'gyur bas ngu 'bod la sogs pa'i dmyal bar skye bar 'gyur
[\[22b.7\]]ro/_/de ltar yul de lta bu la sogs pa la 'dod pas gdungs shing rang bzhin ngan pas spyod par byed pa'i mchog tu chad par lta ba'i sgrub pa po de yang dus ma yin par 'chi ba la sogs pas dmyal ba la sogs par skye zhing sdug bsngal chen po nyams su myong bar 'gyur ro/_/sgrub pa po de dang
[\[23a\]]
[\[23a.1\]]phrad pas spyod yul la sogs pa yang dmyal bar 'gro ba'i phyir slob dpon rnam par mi rtog pa'i phyir ro snyam nas slob dpon gyis ltung bar 'gyur ba de bya ba ma yin te/_bla ma slob ma mnyes par 'gyur/_/zhes bshad pa'i phyir ro/_/de bas na/_gang zhig rtag tu
[\[23a.2\]]sngags byin pa/_/de yi de nyid cho gar bshad/_/ces gsungs pa yin te/_skal ba ngan pa gang la gsang sngags byin na sngags la sogs pas gnyis su med pa'i sems mngon du gyur na de'i tshe des mchod pa bya'i gzhan du ma yin no zhes bya bar de bzhin gshegs pas dgongs so/_/g.yon
[\[23a.3\]]nas 'gro zhes bya ba ni bud med dam/_skyes pa mthong ba na g.yon gyi cha nas 'gro ba'o/_/de ltar na/_shin tu ring yang shes par 'gyur/_/zhes bya ba yin no/_/he ru ka las sbyor gzhan med/_/ces bya ba ni he ru ka las gzhan pa'i mchog tu gyur pa'i rnal 'byor med do zhes bya
[\[23a.4\]]ba'i don to/_/de nyid kyis na/_slob dpon rnal 'byor ma nyid yin/_/zhes bya ba smos te/_rnal 'byor de'i gzhi ni slob dpon mchog nyid yin te/_rnal 'byor thams cad kyi pha dang ma'i gnas su 'gyur ro zhes bya ba'i don to/_/rgyud 'di ru ni sgrub pa po/_/legs par
[\[23a.5\]]gyur pa nyid yin no/_/zhes bya ba ni rgyud 'dir dbang bskur ba'i rnal 'byor 'dzin pa la brnyas mi bya zhes bya ba la sogs pa dang sbyar ro/_/khwa gdong la sogs brgyad po ni/_/mos dang dad pa 'phel byed pa/_/zhes bya ba ni dngos grub rnams kyi rgyur brgyad por 'gyur ro zhes bya
[\[23a.6\]]ba'i don to/_/dam tshig rnams skyong ba ni dang po'o/_/lha mo gzhan dang kun sbyor ba'i/_/'dod la brkam par gyur pa dang /_/zhes bya ba ni gang 'dod pa'i rnam par rtog pa dang /_'dod pa la zhen pas lha mo gzhan dang kun tu sbyor bar byed pa de ni brkam pa zhes bya ba'i don
[\[23a.7\]]to/_/de bas na sbyor ba gzhan spang ba ni gnyis pa'o/_/gnyis su med dang zhes bya ba ni gnyis su med par rtog pa dang bral ba ni gsum pa'o/_/thogs pa med pa zhes bya ba ni bzhi pa'o/_/dam tshig spyod pa spang pa dang /_/zhes bya ba la dam tshig ni lha mo rnams te/_de'i
[\[23b\]]
[\[23b.1\]]spyod pa ni 'dod pa'o/_/der spyad pa ni bya ba gang yin pa ste/_de ni dam tshig spyod pa spyad pa zhes bya ba ste lnga pa'o/_/bud med dbang phyug shin tu sbyor/_/zhes bya ba ni rdo rje dang pad+ma mngon par 'du bya ba'i dus su dbang phyug med cing dbang phyug dang bral bar mi bya'i/_gzhan du na dbang phyug nyid du
[\[23b.2\]]bya'o zhes bya ba ni drug pa'o zhes kong+ka na'i zhal snga nas bzhed do/_/skal ldan grags pa ni rab tu dga' ba'i dus su rnal 'byor ma nyid gtso bo yin no zhes 'dod do/_/tshangs par spyod pa de bzhin gzhi/_/zhes bya ba ni gzhir gyur pa byang chub kyi sems len pa'i skabs su tshangs pa nyid du spyad
[\[23b.3\]]par bya'o zhes bya ba ni bdun pa'o/_/khro med rgyun gyi kun du spyod/_/ces bya ba ni len pa'i dus su khro zhing spong bar mi bya ba ste/_de ltar dam tshig brgyad pa ni mchog ste/_dam pa yin pas sgrub pa po yis shes par bya'o zhes sbyar ro/_/rgyud kun gyi ni thun mong ste/_/zhes bya ba ni
[\[23b.4\]]gsang ba 'di ni rgyud thams cad kyi spyi yin la/_de bas na gsang ba yin te/_dgongs pa 'di rgyud gzhan shes pas kyang rtogs par mi 'gyur ro/_/de bas na/_rgyud med par ni gzhom mi bya/_/zhes bya ba yin te/_tshad ma la sogs par bshad
[\[23b.5\]]pas gzhom par mi bya zhing sun dbyung bar mi bya'o zhes bya ba'i don to/_/ci zhig bya zhe na/_dad pa nyid kyis blang bya yi/_/zhes bya ba la sogs pa bya'o zhes kong+ka na'i zhal snga nas bzhed do/_/skal ldan grags pa ni/_rgyud kun gyi ni thun mong ste/_/zhes bya ba
[\[23b.6\]]ni rgyud la zhugs pa kun gyi thun mong yin pa'o/_/rgyu med par zhes bya ba ni gzhi med par mi bya'i/_rgyu yod na ni gzhom par bya'o zhes bya ba'i don to/_/rgyu yang 'dir bla ma dang /_rnal 'byor ma dang /_dam tshig dang /_dkon mchog gsum la sogs pa la
[\[23b.7\]]gnod par byed pa ste dam tshig brgyad po ni de bzhin gshegs pa thams cad kyis rjes su gnang ba nyid yin no/_/de yang tshul khrims kyi le'u las/_byang chub sems dpa' dge ba bcu char las kyang 'dra bar bya ste/_'di lta ste/_'dod chags dang ldan pa'i bud med byang
[\[24a\]]
[\[24a.1\]]chub sems dpa'i dbang gis srog gtod par byed na de'i tshe rgyu des de'i srog gzung bar bya'o/_/gdug pa can gson pas gnod par byed na de bsad na yang ngan song du 'gro bar mi 'gyur gyi/_slar yang bsod nams chen po 'thob par 'gyur ro zhes bya
[\[24a.2\]]ba'i bar du skal ldan grags pa 'dod do/_/blo ldan mthe'u chung bskyod par ni/_/zhes bya ba ni lha mo mchod pa'i dus su lha'i rnal 'byor dang ldan par shes par bya ba'i don to/_/yang na sngags shin tu bslabs par gal te ma gyur na de'i tshe de las gzhan pa la yang sems dag par byas
[\[24a.3\]]te/_mchod par bya'o zhes kong+ka na'i zhal snga nas bzhed do/_/skal ldan grags pa rtsa rgyus bskyod par bya'o zhes 'dod do/_/pho nya mo rnams yang dag gnas/_/zhes bya ba ni rab tu dga' ba'i bde ba chen por nye bar sbyor ba ni shin tu sems dang bar 'gyur ro zhes bya ba'i don to/_/mnyes
[\[24a.4\]]byed rnam par dag pa dang /_/gsal byed yon tan ldan pa'i mi'o/_/zhes bya ba ni/_yon tan dang ldan pa'i mi ste rnal 'byor ba'i khyad par gsum du gyur te/_mnyes byed ces bya ba ni spobs pa ma skyes pa'o/_/rnam par dag pa zhes bya ba ni nus pa skyes pa'o/_/gsal byed ces bya ba
[\[24a.5\]]ni 'phral du gsal bar byed cing cung zad spobs pa skyes pas bstan bcos dang mi 'gal ba'o/_/yang na mnyes byed ces bya ba ni sngags kyi sbyor ba la goms pas lha rnams mnyes par byed pa'o/_/yon tan ldan ni bstan bcos kyi don shes pa'o/_/gsal byed ni sgrol ma ltar sems
[\[24a.6\]]can thams cad kyi don gyi bya ba byed nus pa'o zhes kong+ka na'i zhal snga nas bzhed do/_/skal ldan grags pa ni mnyes byed ces bya ba ni bla ma dang rnal 'byor ma dang dam tshig la sogs pa sten par byed pa'o/_/rnam par dag pa zhes bya ba ni mdzes dog la sogs pa dang bral ba'o/_/gsal
[\[24a.7\]]byed ces bya ba ni thos pa dang bsam pa dang sgom pa'i rim gyis rtog pa sel bar nus shing de kho na nyid la mngon par zhugs pa'i blo gros can no/_/yon tan 'di dag dang ldan pa ni ma yin gyi/_/de las gzhan pa ni phyugs zhes bya'o zhes 'dod do/_/le'u nyi shu rtsa drug pa'i bshad
[\[24b\]]
[\[24b.1\]]pa'o//_//pho nya gzugs dang mtshan ldan pa/_/yul yul dag tu de rab spong /_/zhes bya ba ni rnal 'byor ma gsum po de dag kyang gzugs dang mtshan nyid phun sum tshogs pa'i pho nya mor yul yul dag tu snang ngo zhes kong+ka na'i zhal snga nas bzhed do/_/skal ldan grags pa
[\[24b.2\]]ni gzugs dang mtshan nyid phun sum tshogs pa'i pho nya mor rnal 'byor ma de dag nyid yul yul du song bar snang ngo zhes 'dod do/_/pho nya ral gri'i so 'dra zhing /_/zhes bya ba ni pho nya mo rnams bsten par bya bar dka' bas ral gri'i so lta bu yin no zhes kong+ka na'i zhal snga nas bzhed
[\[24b.3\]]do/_/skal ldan grags pa ni rtag tu 'jigs pa dang bcas pa dang /_mnyam par gzhag par gyur pas bsten par bya'o zhes 'dod de/_/de yang /_de bzhin pho nya legs 'dus pas/_/zhes gsungs pa yin te/_de bzhin zhes bya ba rtag tu pho nya dang pho nya mo rnams 'dus
[\[24b.4\]]shing 'dres pa'o/_/bzlas mchod bsam gtan mchod med par/_/myur ba nyid du 'grub par 'gyur/_/zhes bya ba ni tshe 'di nyid la zhes bya ba'i don to/_/bzlas pa ni hUM la sogs pa'i sngags zlos pa'o/_/mchod pa ni mchod pa lngas lha rnams la mchod pa'o/_/
[\[24b.5\]]bsam gtan zhes bya ba ni dkyil 'khor gyi 'khor lo la sogs pa sgom pa ste/_'di dag gis 'grub par 'gyur bar rdzogs pa'i sangs rgyas kyis bston par mdzad na/_'di dag med par 'ang 'grub par 'gyur/_/zhes bya ba ni pho nya mo dang 'dus shing bsten pa'i bdag nyid
[\[24b.6\]]che ba nyid ston pa yin no/_/'di las gzhan pa'i mchod med de/_/zhes bya ba ni pho nya mo dang 'dus pa las gzhan pa'i mchod pa lha rnams mnyes byar bya ba la sogs pa med pa'o/_/de ltar bstan bcos nges pa yin/_/zhes bya ba de ltar zhes bya ba ni 'di skad bstan pa ni theg
[\[24b.7\]]pa chen po rnal 'byor gyi rgyud dang /_rnal 'byor ma'i rgyud kyi bstan bcos kyi nges pa ste/_mi 'gyur ba yin no/_/zas la rtag tu spyad par bya/_/zhes bya ba ni cho ga bzhin du gcig tu kha zas la longs spyad par bya ba ste/_lan cig longs spyad pas kyang mngon par 'dod pa'i don
[\[25a\]]
[\[25a.1\]]'grub po/_/rtag tu zhes bya ba ni nyin re zhes bya ba ston to/_/de ltar na zas la spyad pa ni kun du yid brtan du rung ba'i pho nya ma'i tshogs dang sgrub pa pos longs spyad par bya'o zhes sgrub pa po'i zas kyi cho ga nges pa gsungs pa yin no/_/mnyam par gzhag
[\[25a.2\]]pas zhes bya ba ni rab tu bag med cing dregs la mnyam par ma bzhag pa'i rnal 'byor pas ni nam yang yid la re ba thob par mi 'gyur ro zhes bya ba'i don to/_/rigs rnams ni/_kun la nye bar spyad bya zhing /_/zhes bya ba ni mi bskyod pa la sogs pa'i rigs las byung ba'i
[\[25a.3\]]rigs thams cad dang zas la longs spyod pa la sogs pa bya'o zhes skal ldan dgongs so/_/zas la'ang brtag par mi bya'o/_zhes bya ba ni bza' ba dang bza' ba ma yin pa la spyad pa dang mi spyad pa'i rtog pa mi bya ste/_nor bu dang sngags dang sman gyi nus pa ni bsam gyis mi khyab
[\[25a.4\]]pa yin pa'i phyir dang pas rtag tu bla ma'i man ngag ji ltar bstan pa nyid kyis bdud rtsi lnga bsten par bya'o/_/gang zhig dam tshig la mi gnas/_/gzhan dag kyang ni zlog par byed/_/rang gi rmongs pas zil non pa'i/_/skye bo ngan pa de bcom yin/_/gang gis bla ma mnyes mi byed/_/dam tshig
[\[25a.5\]]la yang mi bsten cing /_/yid 'ong gnas la mi gnas pa/_/de kun phyugs zhes bya bar bshad/_/ces bshad pa yin no/_/de nyid du ni de dbyer med/_/ces bya ba ni dam tshig la rten par byed pa de kho na nyid du mi 'byed pas na dbyer med par 'gyur ro/_/sgrub pa gnyis zhes bya ba ni 'jig rten
[\[25a.6\]]dang 'jig rten las 'das pa'i sgrub pa'o/_/dngos grub cho ga la spyod tshe/_/pho nya gcig pu kho na yin/_/zhes bya ba ni dpal he ru ka'i rnal 'byor gcig pu kho na mchog tu gyur pa yin no zhes ston to/_/yang na dngos grub la spyod pa na la la zhig gis de nyid gcig pu rnal 'byor mchog
[\[25a.7\]]yin te/_de'i tshe pho nya mor rnal 'byor mar rab tu bskul ba yin zhing dngos grub pa dang nye bar 'gyur ro zhes kong+ka na'i zhal snga nas bzhed do/_/skal ldan grags pa ni/_dngos grub cho ga la spyod tshe/_/pho nya gcig pu kho na yin/_/zhes bya ba bla na med pa yang dag par rdzogs pa'i byang
[\[25b\]]
[\[25b.1\]]chub pho nya rnams sgrub pa po la dngos grub ster bar 'gyur ro zhes 'dod do/_/bla ma brgyud rim gyis thob pa'i/_/dbang bskur bas ni sngags legs ldan/_/pho nya rnams su yang dag bshad/_/ces bya ba ni slob dpon brgyud pa'i rim pa las dbang bskur ba thob pas sngags dang legs par
[\[25b.2\]]ldan pa gang gi tshe gyur pa de'i tshe pho nya mo rnams su yang dag par bshad par 'gyur ro zhes bya'o/_/phyag rgyar legs sbyor ngang tshul can/_/zhes bya ba ni phyi'i rnal 'byor ma dang yang dag par sbyor ba'i ngang tshul can no zhes bya ba'i don to/_/yang dag rdzogs zhes bya ba ni de'i tshe yongs
[\[25b.3\]]su rdzogs par 'gyur ba'o/_/ye shes rgyu skyes zhes bya ba ni bcom ldan 'das ni ye shes kyi bar gyi mthar thug pa'i rgyu dang byed pa yin te/_dpal he ru ka ni de las byung ba yin no zhes bya ba'i don to/_/sems kyi bdag nyid nang par langs/_/gzugs kyi bya ba kun byas te/_
[\[25b.4\]]zhes bya ba ni mal nas langs nas gang la thugs kyi bdag nyid yod pa de ni sems kyi bdag nyid de/_/shes rab dang thabs kyi sbyor ba dang ldan pas dkyil 'khor gyi 'khor lo bsgom par bya'o zhes bya ba'i don to/_/gzugs kyi bya ba kun byas zhes bya ba ni lus la dpa' bo drug
[\[25b.5\]]la sogs pa'i go chas go bskon pa'o/_/lus la shin tu go cha ni/_/lus la gnas par kun du spyad/_/ces bya ba ni lus thams cad la mtshon cha'i dra bas g.yogs par bya'o zhes bya ba'i don to/_/dag byed byas pa'i lus dag ni/_/rtag tu sngags ni brjod par bya/_/zhes bya
[\[25b.6\]]ba ni de ltar rtag tu bsrung ba'i cho ga byas pa'i sngags pas sngags bzla bar bya'o/_/rnal 'byor gnas rnams nges bstan zhing /_/zhes bya ba ni rnal 'byor te ting nge 'dzin gyi gnas lugs mi mngon par bstan zhing de bzhin du go bskon par bya'o zhes kong+ka na'i zhal snga nas bzhed
[\[25b.7\]]do/_/rnal 'byor ma rnams nges bstan zhing /_/zhes bya ba ni sngags kyi rgya mtsho spros la slar bsdus te go cha bya'o zhes bya ba ni man ngag go/_/mtshon cha rnams ni 'gom mi bya/_/zhes bya ba ni ji skad du bshad pa'i go cha la sogs pa las 'da' bar mi bya'o/_/yang na/_bstan
[\[26a\]]
[\[26a.1\]]bcos rnams las 'da' mi bya/_/zhes bya ba yin te/_bstan bcos dang ldan pa rnams kyis rang dang gzhan gyi mtshan ma'i bstan bcos las 'da' bar mi bya'o zhes kong+ka na'i zhal snga nas bzhed do/_/skal ldan grags pa ni bstan bcos ni rig byed la
[\[26a.2\]]sogs pa ste/_de las mi 'da' ba ni sems can gyi bsam pa'i dbang du byas nas de la yang gnas par bstan par bya'o zhes dgongs so/_/dam tshig can la khro mi bya/_/zhes bya ba ni rtag tu khong khro bar mi bya'o zhes kong+ka na'i zhal snga nas bzhed do/_/skal ldan grags pa ni dam tshig
[\[26a.3\]]can zhes bya ba 'khor lo bde mchog la sogs pa'i rnal 'byor pa rnams la smad par mi bya'o zhes 'dod do/_/mngon par brtson las 'da' mi bya/_/zhes bya ba dpal 'khor lo bde mchog dang 'dus pa la sogs par gang zhig dbang bskur ba de las 'da' bar mi bya'o zhes kong+ka na'i
[\[26a.4\]]zhal snga nas bzhed do/_/skal ldan grags pa ni gang zhig gang la mngon par brtson pa der de smod par mi bya'o zhes 'dod do/_/nam mkha' dang ni rgya mtsho dag_/lan 'ga' gzhal bar nus srid kyi/_/de nyid la ni rtag sems blo/_/gzhal bar nus pa ma yin no/_/zhes dgongs so/_/de
[\[26a.5\]]dang lhan cig bde ba bya/_/zhes bya ba ni dam tshig lhan cig spyod pa gcig tu bya'o zhes bya ba'i don to/_/yang na bde ba ni thabs te phyag rgya chen po grub pa'i thabs bya ba yin no zhes kong+ka na'i zhal snga nas bzhed do/_/skal ldan grags pa ni glegs bam kha cig las/_de dang lhan cig bde
[\[26a.6\]]rgyas bya/_/zhes zer bar blang bar bya ba'i mchog bklag pa dang bsam gtan la sogs pa gdod ma nas bya'o zhes 'dod do/_/bdag gi don du thun bzhir zhes bya ba ni nyin mtshan thun bzhir bya ba'o/_/des 'khor ci dgar spyod par 'gyur/_/zhes bya ba ni gang nges par 'di ltar 'khor ba'i
[\[26a.7\]]rnal 'byor ba ci 'dod pa dang ldan par 'gyur ba'o/_/mtshan mo rtag par nam mkha'i gos/_/zhes bya ba ni gos med cing skra grol bar byas nas dpal he ru ka bsgom par bya'o zhes bya ba'i don to/_/gnag dang dmar bar rtag gyur bya/_/zhes bya ba ni mtshan mo rgyu ba na 'gyur ro zhes kong+ka
[\[26b\]]
[\[26b.1\]]na'i zhal snga nas bzhed do/_/skal ldan grags pa ni gnag pa ni rtag tu dga' ba yin la de la chags pa ni dmar po ste/_rtag tu nyin dang mtshan mor gyur pa yin no zhes 'dod do/_/srog chags yan lag las byung gyon/_/zhes bya ba ni pags pa'i gos gyon par gyur pa'o/_/bde ba 'dod
[\[26b.2\]]pas bde 'thob 'gyur/_/zhes bya ba ni rab tu bde ba'i bde ba bya'o/_/mchod phyir thogs ni yongs spangs gtsang /_/zhes bya ba ni bram ze'i rig byed dang bstan bcos las byung ba'i gtsang sbra yongs su spangs nas dpal he ru ka'i rnal 'byor gyis gcig tu gtsang bar 'gyur ro
[\[26b.3\]]zhes bya ba'i don to/_/rigs dang rigs min ngor mi blta/_/spyi gtsug bcing la sogs pa yang /_/zhes bya ba ni rigs pa dang ldan pa dang rigs pa dang mi ldan pa dag gi ngo la rnam par mi rtog cing spyod pa spangs te blta bar mi bya'o/_/spyi gtsug bcing ba ni ral ba bcing ba'o/_/
[\[26b.4\]]sogs pa'i sgras ni 'jig rten pa'i spyod pa gzhan dag kyang spang ngo zhes kong+ka na'i zhal snga nas bzhed do/_/skal ldan grags pa ni brtul zhugs dang sdom pa dang /_smyung ba la sogs pa la mngon par zhen par mi bya'o zhes 'dod do/_/le'u nyi shu bdun pa'i bshad pa'o//_//de nas
[\[26b.5\]]legs mchod rnam dag pa/_/zhes bya ba ni sngar bshad pa dang lhan cig gnas shing yang dag par mchod pa ste/_bla na med pa'i mchod pa'i mchog gi don byed pa'i phyir rnam par dag pa'o/_/mya ngan 'das par nges 'gro nyid/_/ces bya ba ni mchog tu dga' bas bde ba bla na med pa'i mchod
[\[26b.6\]]pa'i gnas skabs so/_/de bzhin bdag nyid mchod pa dang /_/zhes bya ba ni phyi dang gsang ba'i mchod pas bdag nyid mchod pa ste/_gang gis bdag nyid mchod pa des 'gro ba thams cad kyi brtan pa dang g.yo ba'i dngos po thams cad mchod par 'gyur ro/_/brtan pa ni
[\[26b.7\]]shing la sogs pa'o zhes kong+ka na'i zhal snga nas bzhed do/_/skal ldan grags pa ni rgyu la 'bras bu nye bar gdags pa'i tshul te/_dper na mar ni tshe'o zhes zer ba dang 'dra bas na brtan pa ni shing la sogs pa yin no zhes 'dod do/_/spun dang sdug pa mchod pa dang /_/
[\[27a\]]
[\[27a.1\]]zhes bya ba ni dkyil 'khor gcig la sogs par zhugs pa rnams ni rnal 'byor la lhan cig spyod pa rnams te/_de dag dang zhi ba'i lhan cig 'dus par gnas par bya'o/_/spun dang bu dang lhan cig tu/_/bde dang sdug bsngal kun 'byung bya/_/zhes bya ba ni 'jig
[\[27a.2\]]rten pa'i spun dang bu la sogs pa dang lhan cig tu ye shes phyag rgya chen po la sogs pa dang /_sngags dang phyag rgya dag kyang bstan par mi bya'o zhes bya ba'i don to/_/'dir gzhung thams cad sun 'byin pa zhes bya ba ni lung gi gzhung la gnod par byed cing thams cad sun 'byin pa dad
[\[27a.3\]]pa med pa rnams la'o/_/dag byed zas la spyod pa ni/_/rtag tu dam tshig spyod byas 'gyur/_/zhes pa ni dam tshig las 'das pa zhes pa ni zas la ma spyad pas dam tshig la spyad pa byas par 'gyur te dag byed du 'gyur ro zhes bya ba'i don to/_/gsang sngags su la'ang sbyin mi bya/_/zhes bya
[\[27a.4\]]ba ni brkam chags la sogs pas rgyal po la sogs pa su la yang gsang sngags sbyin par mi bya ba ste dbang bskur ba la sogs rnam pa thams cad du sbyin par mi bya'o zhes bya bar dgongs so/_/pho nya mo zhen rtag thar pa/_/zhes bya ba ni go cha chen po la sogs pas go bskon par bya'o
[\[27a.5\]]zhes kong+ka na'i zhal snga nas bzhed do/_/pho nya ste de bzhin gshegs pa'i rigs las byung ba rnams la rab tu gsal bar bya ba'i skabs ston pa bsrung bar bya'o zhes 'dod do/_/srid pa dang mya ngan las 'das par rnam par rtog pa'i 'ching ba las grol ba ni thar pa'o/_/'da' ba yis
[\[27a.6\]]kyang longs spyod bya/_/zhes bya ba ni skal ba dman pa mngon par 'dus byas la longs spyad par bya'o zhes kong+ka na'i zhal snga nas bzhed do/_/skal ldan grags pas ni dam tshig dang ldan pa stobs la sogs pas blang bar bya'o zhes zer ro/_/skye gnas dman la mi gnas la/_/
[\[27a.7\]]bsnyen bkur nyid ni bya ba min/_/zhes bya ba la skye gnas ni bram ze la sogs pa'i rigs yin par khong du chud par mi bya'i/_mu stegs rigs ldan la sogs pa'i rigs te/_de la gus par mi bya'o zhes kong+ka na'i zhal snga nas bzhed do/_/skal ldan grags pa ni dam tshig
[\[27b\]]
[\[27b.1\]]la sogs pa shes pa dang bral bar rab tu dga' ba la gnas pa la bsnyen bkur mi bya'o zhes 'dod do/_/gal te ma la sogs pa'i rnal 'byor ma rnams la mchod pa de'i tshe dka' thub ces bya ba dge ba zad par 'gyur zhing rnam par 'jig par 'gyur ba ste/_nges par na dngos
[\[27b.2\]]grub mang po rgyab kyis phyogs par 'gyur ba'o/_/mchog dang tha ma lhan cig 'gugs/_/zhes bya ba ni dgug pa'i cho ga'i sbyor ba la rnam par rtog pa mi bya'o/_/de ltar rdzas ni rnam nges yin/_/zhes bya ba ni don dam pa'i nges pa nyid yin no zhes kong+ka na'i zhal snga nas bzhed
[\[27b.3\]]do/_/skal ldan grags pa ni rten cing 'brel bar 'byung ba ston par mdzad pa'i sangs rgyas rnams kyi nges pa ni de lta bu yin no zhes 'dod do/_/brtul zhugs ma nyams zhes bya ba ni bram ze la sogs pa bcom pa'o/_/brtul zhugs rdzogs zhes bya ba ni dam tshig la sogs
[\[27b.4\]]pa'i brten pa'i brtul zhugs rdzogs pa'o/_/dam tshig brtson zhes bya ba ni dam tshig la spyod pas zas la spyod pa'o/_/rigs lnga la ni kun spyod pa/_/zhes bya ba ni rigs thams cad la spyod pa'o/_/rigs ni rnam pa bzhi ru bsgrags/_/zhes bya ba ni bram ze la sogs par
[\[27b.5\]]rigs rnam pa bzhir yongs su bshad pa'o/_/rigs gcig pa ni kun spyod pa/_/rnal 'byor grub la rab tu mchod/_/ces bya ba la/_/don dam pa ni rigs gcig ste/_grub pa'i rnal 'byor bas mchod cing rjes su mthun pa yin pa'o/_/dkon mchog gsum la sogs pa la
[\[27b.6\]]gnod par byed pa rnams rnam par gzhig pa'i phyir las kyi tshogs gsungs pa ni/_/ba lang sha dang zhes bya ba la sogs pa gsungs pa yin te/_sbyin sreg gi thabs las gsungs pa'i cho gas thab khung gru gsum byas la mngon spyod kyi sbyin sreg gi yo byad dang /_yungs
[\[27b.7\]]mar la sogs pa rnams kyis me sbar la dum skyes ma sna khung g.yas pa nas bcug ste/_'og nas 'byung bar bsams la/_de rdo rje lcags kyu dang gri gug bsnams pas bsgrub par bya ba gcer bu myos par gyur pa bkug la de nyid dum bu dum bur gyur par bsam
[\[28a\]]
[\[28a.1\]]zhing ba lang sha la sogs pa ji skad smos pa rnams bsgrub par bya ba de'i sha yin par bsams la/_khro bo chen po'i nga rgyal dang ldan pas che ge mo mA ra ya zhes bya ba dang rtsa ba'i sngags kyis sbyin sreg bya'o/_/ri mo can gyi shas zhes bya ba ni rma bya'am khyim bya'i sha
[\[28a.2\]]dag gis so/_/de bzhin dpa' bo rnams kyi zas/_/sngags dang phyag rgyar yang dag ldan/_/zhes bya ba la sngags dang phyag rgya dang ldan pa ni gsang sngags dang phyag rgya legs par bslabs shing byang bar byas pa'i rnal 'byor ma ste/_de dang ldan zhing lhan cig pa'i kha zas gang yin
[\[28a.3\]]pa de dpa' bo rnams so/_/dman pa ni byang chub kyi sems so/_/nyer spyod ni gus pa dang bcas pa'o/_/bstan bcos kun spangs pa zhes bya ba ni rig byed la sogs pa yongs su dor ba'o/_/de'i pho nya zhes bya ba la sogs pa la de'i pho nya ni lha mo mchog ste dam par gyur pa brtson
[\[28a.4\]]zhing le lo med pa de lta bu'i lha mo ni dngos grub sgrub pa'i 'os su 'gyur ro zhes bya ba'i don to/_/ma chags dga' bar yang dag sbyor/_/zhes bya ba ni tha mal pa'i gzugs kyis yang dag pa'i sbyor ba nye bar dmigs pa dang bcas pa mi bya'o zhes bya bar dgongs so/_/rnal 'byor ni ting
[\[28a.5\]]nge 'dzin to/_/rdzas ni longs spyad par bya'o/_/de gnyis kyi rnam par dbye ba ni so sor dbye ba'o/_/bla ma'i man ngag la rab dga'/_/zhes bya ba ni bla ma'i man ngag gzhig par mi bya zhing de'i don du bstan par mi bya'o/_/de'i don ni ji skad bshad pa'i don la spyod na dpal he ru ka
[\[28a.6\]]dang 'dra bar 'gyur ba'o/_/le'u nyi shu rtsa brgyad pa'i bshad pa'o//_//spun ni dpa' bo'o/_/pha ni dpal he ru ka'o/_/bdag po nyid du skad cig mthong /_/zhes pa bdag nyid du skad cig gis so/_/lce sbom zhes bya ba mtshan nyid dang ldan pa'o/_/dngos grub kyi thun mong du zhes pa ni
[\[28a.7\]]thun mong du 'gyur ro zhes pa'i don to/_/dran pa dang ni yang dag ldan/_/pho nya mo sogs gnas dang bcas/_/zhes pa rgyun mi 'chad par rnal 'byor la bslabs nas pho nya mo dang yang dag par ldan par ro/_/sogs pa'i sgras bsrung bar bya ba dang bza' bar bya ba'i dam tshig la
[\[28b\]]
[\[28b.1\]]gnas pa'i sngags pa de la mkha' 'gro ma'i gtso mo nyi shu rtsa bzhis spyod pa dang grol ba'i 'bras bu ster bar 'gyur ro/_/spyod pa zhes bya ba ni mchog tu mngon par mtho ba ste/_'khor los sgyur ba'i go 'phang chen po'o/_/de bas na gces spras byed pa dang /_stan dang /_bzhon pa dang /_
[\[28b.2\]]mdzod dang /_rtog chen la sogs pa dang rtag tu rab tu ldan zhing yon tan dam pa la gnas pa'i rgyal po dang rnal 'byor pa yang cha mthun par bshad kyi/_nyan thos la sogs pa gzhan dag ltar mya ngan las 'das pa tsam don du gnyer ba ni ma yin no zhes bya bar dgongs so/_/grol ba ni
[\[28b.3\]]dngos po'i 'ching ba las thar ba la bya'i/_thams cad rgyun chad pa'i mtshan nyid can ni ma yin par shes par bya'o/_/de bas na bya ba ni rnal 'byor gyi stobs can yin no/_/le'u nyi shu rtsa dgu pa'i bshad pa'o//_//de nas rdza rnga bcing byas te/_/zhes bya ba ni rdza rnga'i dbyibs
[\[28b.4\]]lta bu'i re'u mig bzhi bcu rtsa dgu bri'o zhes bya ba'i don to/_/re'u mig gsum pa zhes bya ba ni nang gi re'u mig bzhi la ltos nas de skad smras pa yin no/_/de yang uSh+ma Na'i gsum pa ni yi ge sa'o/_/de bas na/_rim bzhin 'byung dang rim min pas/_/dbyangs dang yi ge sgrub
[\[28b.5\]]pas so/_/zhes bya ba smos pa yin no/_/lnga pa yis zhes bya ba ni yi ge nga'o/_/nyi shu rtsa lnga pa zhes bya ba ni ka nas brtsams te nyi shu rtsa lnga pa'o/_/nyi shu rtsa bzhi pa zhes bya ba yang de bzhin no/_/sum cu rtsa gnyis zhes bya ba ni a nas brtsams te bgrang ba'o/_/re'u mig gsum
[\[28b.6\]]pa zhes bya ba yang de bzhin no/_/de bzhin du sum cu rtsa gnyis pa ni ka nas brtsams pa'o/_/re'u mig lnga pa ni yi ge u'o/_/nyi shu rtsa lnga pa ni ka nas brtsams pa'o/_/nyi shu rtsa bzhi pa zhes bya ba yang de bzhin no/_/sum cu rtsa gsum pa zhes bya ba yang ka nas brtsams
[\[28b.7\]]pa'o/_/bco lnga pa zhes bya ba ni a nas brtsams pa'o/_/lnga pa zhes bya ba ni dbyangs kyi yi ge lnga pa'o/_/nyi shu rtsa gnyis pa ni ka nas brtsams pa'o/_/nyi shu rtsa bdun pa zhes bya ba ni a nas brtsams pa ste/_sngags 'di dag ni tshig dang po yin no/_/a nas brtsams
[\[29a\]]
[\[29a.1\]]te yi ge ga ni bcu dgu pa yin no/_/me'i bu ni yi ge ra'o/_/re'u mig gsum pa ni yi ge i'o/_/ya tshan zhes bya ba la sogs pa ni go sla'o/_/sum cu drug pa zhes bya ba ni snga ma bzhin te yi ge na'o/_/slar yang zhes bya ba ni yi ge gnyis po de dag nyid kyang sbyar bar bya ste/_
[\[29a.2\]]re'u mig thams cad kyi bdag po yin pa'i phyir ro/_/rang byung zhes bya ba ni yi ge ha'o/_/lhag ma ni snga ma bzhin te tshig gnyis pa'o/_/bcu dgu pa ni snga ma bzhin te ga'o/_/nyi shu rtsa bdun pa ni ka nas brtsams pa'o/_/gsum pa ni dbyangs kyi yi ge gsum pa'o/_/sum cu rtsa gsum pa
[\[29a.3\]]ni snga ma bzhin te yi ge ha'o/_/re'u mig gnyis pa ni yi ge a'o/_/nyi shu pa ni ka nas brtsams pa ste na nyid do/_/de nyid ni ra dang ha'i dbang gis na ni Nar 'gyur te gri ha'i sgra'i 'og tu gnas pa'i Nar 'gyur ro/_/nyi shu rtsa gcig pa ni ka nas brtsams pa ste pa'o/_/nyi shu rtsa drug pa ni ka
[\[29a.4\]]nas brtsams pa ste ya'o/_/lan gnyis bzlas pa zhes bya ba ni lan gnyis zlos shing goms par bya ba ste/_snga ma bzhin du re'u mig lugs nas bzlog pa'i tshul gyis dang po'i yi ge ha'o/_/bzhi pa ni i ste de'i mtha' ni u'o/_/lhag ma ni snga ma bzhin no/_/da ni tshig bzhi pa
[\[29a.5\]]btu ba gsungs pa ni/_re'u mig gnyis pa zhes bya ba la sogs pa yin te/_dbyangs kyi yi ge dang po'i re'u mig nas brtsams pa'o/_/sum cu rtsa drug pa ni a nas brtsams pa'o/_/nyi shu drug pa ni ka nas brtsams pa'o/_/sum cu rtsa gsum pa zhes bya ba ni ka nas brtsams
[\[29a.6\]]pa'o/_/de bzhin du bcu gsum pa ni dbyangs kyi yi ge bcu gsum pa'o/_/re'u mig las bcu pa ni ha la sogs pa go bzlog pa'i tshul gyis brtsis pa'i yi ge b+ha ni re'u mig gi bcu pa'o/_/bcu dgu pa ni a nas brtsams pa'o/_/nyi shu dgu pa zhes bya ba ni ka nas brtsams
[\[29a.7\]]pa'o/_/gnyis pa zhes bya ba ni re'u mig gnyis pa ni dbyangs kyi yi ge'i re'u mig gnyis pa'o/_/thig le zhes bya ba ni steng na a nu swa ra dang ldan pa'o/_/chu zhes bya ba ni yi ge ba'o/_/brgyad pa ni dza'o/_/me yi bu yis khyad par dbye/_/zhes bya ba ni yi ge ras bye brag dbye ba'o/_/
[\[29b\]]
[\[29b.1\]]lhag ma ni go sla'o/_/de dag ni rtsa ba'i sngags so/_/khro bo bzhi dang yang dag ldan/_/zhes bya ba ni sngags kyi tshig bzhis mtshan nas smos pa'i khro bo bzhi bshad pa yin no/_/sku brgyad dang ni bcas pa ru/_/zhes bya ba ni sa la sogs pa gzugs brgyad kyi tshul du sngags 'di gnas
[\[29b.2\]]pa'i bar ro/_/'di ni rnyed pa tsam gyis ni/_/zhes bya ba ni sngags des tshar bcad pa 'chi bar 'gyur ba'o/_/le'u sum cu pa'i bshad pa'o//_//sha chen dag gis zhes bya ba ni snga ma bzhin du sbyin sreg byas nas ji skad bshad pa bzhin du 'gyur ba'o/_/rdo rje skyes yin
[\[29b.3\]]bshad ces bya ba ni mi slu ba yin par gsungs so zhes bya ba'i don to/_/'di ni gdug pa thams cad kyi/_/'jigs byed mi bzad par bshad do/_/zhes bya ba ni sha chen gyi sbyin sreg 'di ni dkon mchog gsum la gnod par byed pa'i gdug pa can thams cad 'jigs
[\[29b.4\]]shing rlag par byed pas mi bzad pa ste cho ga gzhan dag pas cho ga 'di stobs dang ldan pa yin par bshad do zhes bya ba'i don to/_/zangs kyi gtsug phud can zhes bya ba ni khyim bya'o/_/de bzhin du shwa na la sogs pa cho ga bzhin du longs spyad na cir 'gyur zhe na/_ma lus
[\[29b.5\]]lus pa med 'grub cing /_/rgyal srid thams cad rab 'grub 'gyur/_/zhes bya ba la ma lus pa 'grub pa ni ral gri la sogs pa'i dngos grub 'grub pa'o/_/lus pa med pa ni bla na med pa yang dag par rdzogs pa'i byang chub po/_/rgyal srid thams cad ni ma lus pa'i
[\[29b.6\]]rgyal srid do/_/shwa na la sogs pa 'di dag kyang rang nyid dus byed pa la bya'i gzhan du na sdig pa chen po'i las byas par 'gyur ro/_/sdig pa'i las byed par 'dod pa gso bar dka' ba rnams bdag nyid kyis gsad pa rnams kyi zhes gzhan dag 'dod do/_/bdag med pa'i de
[\[29b.7\]]kho na nyid kyi mi dge ba bcu yang ltung bar mi 'gyur te/_de yang dpal gsang ba 'dus pa las/_dge ba bcu yi las kyi lam/_/'dod pa'i ye shes spangs pa yin/_/zhes gsungs pa dang /_bdag gis rang gi sdug bsngal bzod/_/gzhan gyi sdug bsngal la bsdar bas/_/
[\[30a\]]
[\[30a.1\]]mnar med par ni 'gro 'gyur yang /_/'gro ba rnams kyi don bya'o/_/zhes bshad pas snying rje chen po dang ldan zhing bdag med pa'i de kho na nyid mngon du rtogs nas 'gro ba'i don du mi dge ba bcu'i las spyad kyang ltung bar mi 'gyur ro/_/dpal zhi ba 'tsho'i zhal
[\[30a.2\]]snga nas kyang /_thabs dang shes rab dang ldan pa'i byang chub sems dpa' rnams kyi mi dge ba bcu'i las kyi lam rnams kyang khyad par gyi 'bras bu 'thob par byed pa yin te/_tshogs pa khyad par can gyis 'bras bu khyad par can nyid bskyed pa ni bsam pa'i khyad par las byung la
[\[30a.3\]]tha snyad thams cad la 'di ni 'di ltar ma yin no zhes smra bar nus pa ma yin te/_de yang dper na rnal 'byor pa ma yin zhing dug gi de kho na nyid mi shes par dug za ba rnams ni 'chi ba'i rgyu nyams su myong bar 'gyur la/_dug gi de kho na nyid yang dag par shes pa'i rnal 'byor pa rnams ni rnam
[\[30a.4\]]pa de lta bu de bcud kyis len du bya ba'i rgyu'i khyad par lhag pa la brten nas de nyid bdud rtsi nyid du 'gyur ba nyid du shes so/_/de bzhin du stong pa nyid dang snying rje dbyer mi phyed pa'i sems dang ldan zhing rang gi bde ba la ltos pa med pa dang /_gzhan gyi sdug bsngal la shin tu 'jigs pa rnams
[\[30a.5\]]kyi mi dge ba bcu po 'di dag ni khyad par can gyi 'bras bu skyed par byed pa la 'gal ba ci zhig yod/_/drag pos grong khyer sum brtsegs bsregs par gyur pa dang /_khyab 'jug gi dpung tshogs ak+Sho hi bco brgyad brlag par byas pa dang /_gcer bu pa rnams kyang srog chags phra mo reg
[\[30a.6\]]pa tsam gyis 'chi bas nam mkha' gang bar shes bzhin du rang gi slob ma la gnas khang las byung ba'i tshe bslab par 'debs pa dang gzhan yang gang yang khro ba'i mes yid bsregs par gyur pa'i drang srong gis dmod pa'i mes rgyal po dpung gi tshogs yan lag bzhi pa dang bcas shing
[\[30a.7\]]bzhin sreg par byed pa'i mu stegs pa rnams kyis srog gcod pa la sogs pas dmyal ba la sogs pa'i sdug bsngal rnams skyed par 'gyur te/_de rnams kyi mi dge ba ni bdag dang bdag gir 'dzin pa la mngon par zhen pa sngon du 'gro ba'i rgyu las byung ba'i phyir ro/_/de yang
[\[30b\]]
[\[30b.1\]]bdag yod par gyur na ni gzhan gyi 'du shes 'byung la bdag dang gzhan gyi dbye bas yongs su 'dzin pa las ni zhe sdang ste/_'di gnyis kun du 'brel ba las nyon mongs pa thams cad rab tu skye bar 'gyur ro zhes bshad pa'i phyir ro/_/de nyid 'gro ba drug na gnas pa'i sems can ma
[\[30b.2\]]lus pa'i ngan 'gro'i tshor ba mi bzad cing brnag par dka' ba thob pa rnams la rgyu med pa'i snying rje chen po dang ldan zhing bdag med pa bsgom pa la mchog tu goms pas rtag tu rnyog pa med pa'i sems dang ldan pa rnams la mi dge bcus kyang ltung bar mi 'gyur te/_de yang /_sems
[\[30b.3\]]dge ba la nyes pa med/_/ces bshad pa dang /_slob dpon Ar+ya de bas kyang /_byang chub sems dpa'i kun rtog ni/_/dge ba'am yang na mi dge ba/_/thams cad dge ba nyid 'gyur te/_/gang phyir de yi dbang gyur yin/_/zhes bshad pa dang /_de nyid ming tsam thos pa yis/_/
[\[30b.4\]]me gang sreg byed mi 'gyur ltar/_/chos dang chos min spangs pa la/_/ma brten de ni mi rigs so/_/de ltar blo gros byang ba ni/_/rnam dpyod thos pa 'bras bur bcas/_/las dang 'bras bu 'brel pa yi/_/rkyen gyis bcom par mi 'gyur ro/_/ji ltar dung la sogs pa dag
[\[30b.5\]]byed yin pa'i phyir mchog tu dge ba yin pa de bzhin du mi'i thod pa la sogs pa yang de dang 'dra'o zhes bstan pa'i phyir gsungs pa ni/_dung dang zhes bya ba la sogs pa yin te/_gsum char zhes bya ba ni gsum gyi'o/_/rgyu las byung yin na zhes bya ba ni phung po lnga la sogs
[\[30b.6\]]pa'i rgyu las byung ba yin du zin kyang zhes pa'o/_/chos kyi sku'i zhes bya ba ni chos kyi sku dang ldan pa'i rnal 'byor pa rnams kyis zhes bya ba'i don to/_/lus can gyi zhes bya ba ni sems can tha mal pa'i ste/_de dag gi thod pa rgyu gang gis smad cing sun dbyung bar bya/_'dis ni mi
[\[30b.7\]]la sogs pa'i thod pa las gang gis dung la sogs pa dag byed pa yin la/_mi'i thod pa ni de lta bu ma yin no zhes bya ba'i khyad par gyi rgyu yod pa ma yin no zhes ston to/_/dpa' bo thod pa'i phreng ba can/_/zla ba phyed pas rgyan du byas/_/zhes bya ba ni bcom ldan 'das kyi cha lugs
[\[31a\]]
[\[31a.1\]]kyi khyad par gsungs pa yin no/_/brda ni lnga po bstan bya zhing /_/zhes bya ba ni brda bstan par bya'o zhes bya ba'i don to/_/'dir brda'i sgras ni dbye ba med pa'i nye bar gdags pas rdo rje phag mo la sogs pa lha mo lnga bstan pa yin te/_ral ba dang cod pan
[\[31a.2\]]gyis brgyan pa'i thod pa lnga po lha mo lnga yin par bstan te/_de bsgom par bya'o zhes bya ba'i don to/_/sgrub pos lag pa g.yon gyis bya/_/zhes bya ba ni zas dang skom la sogs pa dam tshig can rnams la ster ba na lag pa g.yon pas sbyin par bya'o/_/'di ni dpa' bo'i gnas yin
[\[31a.3\]]te/_zhes bya ba ni 'di ni dpal he ru ka la sogs pa'i dpa' bo rnams kyi gnas yin te/_nges par mi 'gyur ba yin no zhes bya ba'i don no/_/yang na gnas ni 'byung ba'am rgyu ste brda rnams 'jug par byed pa'o/_/de yang dpa' bo dang dpa' mo'i dbang phyug ma rnams kyi
[\[31a.4\]]brda rnams thog mar 'jug cing 'byung bar byed pa yin no/_/khams gsum rgyu dang mi rgyu ba'i/_/'gro kun g.yon las byung ba yin/_/zhes bya ba la g.yon pa ni phyi rol gyi bud med do/_/yang na/_stong pa kho na'i chos rnams las/_/stong pa'i chos ni 'byung ba yin/_/zhes bshad pas
[\[31a.5\]]g.yon pa ni stong pa nyid yin la/_'dis ni g.yon nas spyod pa'i rgyu gsungs pa yin no/_/rdo rje sems dpa' zhes bya ba la sogs pas ni lag pa'i mchod pa ston to/_/rdo rje sems dpa' mthe bor bzhugs/_/zhes pa la/_/bzhugs zhes bya ba thams cad la sbyar ro/_/dpa' bo zhes
[\[31a.6\]]bya ba ni dpal he ru ka'o/_/nam mkha'i snying po zhes bya ba ni rdo rje nyi ma'o/_/sen mo'i ngos zhes bya ba ni sor mo thams cad kyi'o/_/g.yon pa las byung rgyu yin no/_/zhes bya ba ni 'di dag lag pa g.yon par brten cing gnas pa'i rgyu yin no/_/lag mthil zhes bya ba la lag pa'i
[\[31a.7\]]mthil du pad+ma 'dab ma lnga pa bsams la/_pad+ma'i ge sar la rdo rje phag mo/_mdun du ya mi ni/_g.yon du mo ha ni/_rgyab tu saM tsa la ni/_g.yas su trA sa ni/_rgyab tu shin tu nges byas te/_/zhes bya ba ni lag pa'i mthil du sngags kyi sa bon gyis rdo rje sems dpa' la sogs pa dang /_rdo rje
[\[31b\]]
[\[31b.1\]]phag mo la sogs pa lha mo rnams dgod par bstan mod kyi/_'od kyang lag pa'i rgyab tu me long gi nang du gzugs brnyan snang ba ltar nges par bsam par bya'o zhes bya ba'i don to/_de nyid kyis na/_mkhas pas rgyab tu gshegs su gsol/_/zhes 'og nas bshad pa yin no/_/sgrub
[\[31b.2\]]pa pos brda rnam pa lnga bstan par bya ba las lnga zhes yang smos pa ni lha mo lnga la bya la/_spyan la sogs pa smos pa ni mkha' 'gro ma la sogs pa bzhi la bya'o/_/stong pa ni nam mkha' dbyings so/_/dbus su zhes bya ba yang de nyid do/_/lhag ma rnams ni go sla'o/_/le'u sum
[\[31b.3\]]cu rtsa gcig pa'i bshad pa'o//_//sgrub pos sngon gsungs rim pa yis/_/zhes pa ni dkyil 'khor gyi 'khor lo bsgom pas so/_/bzang po zhes bya ba gsungs te/_sen mo lnga pa ni khyi dang byi la dang ri bong la sogs pa'o/_/mi la sogs pa ni don ji lta ba nyid do/_/
[\[31b.4\]]kha dog rnams kyi zhes pa ni bram ze la sogs pa'i nang na'o/_/byol song zhes pa ni gang dpa' bo mang po gsod par byed pa ste/_he ru ka'i rnam pas mthong ba'o zhes kong+ka na'i zhal snga nas bzhed do/_/bla ma dang rnal 'byor ma dang dam tshig 'joms par byed pa la sogs pa phyugs
[\[31b.5\]]so zhes skal ldan 'dod do/_/dud 'gro zhes bya ba byol song gi skye gnas la sogs pa rnams kyi'o/_/kiSh+Na zhes bya ba la sogs pa la dang por re zhig gnod mdzes kyi sngags sam rtsa ba'i sngags sam/_sngon du bsnyen pa byas la mtshan ma thob pa'i rnal 'byor pas ma nyams ma zhig pa'i ro
[\[31b.6\]]dur khrod du blangs la mtshan phyed na ma sha nag po dang /_sa nag po la sogs pas sbyin sreg bya'o/_/lci ba'i thal ba nyid ces bya ba ni thal ba'i khyad par ro/_/mgo bo skam zhes bya ba na/_/mgo bo'i dum bu skam po'o/_/mi mgo blangs la dung chen po bya'o zhes kong+ka na'i zhal snga nas
[\[31b.7\]]bzhed do/_/skal ldan grags pa ni 'di dang ma he la sogs pa gang yang rung ba'i rus pa blangs pa las kyi dbang las phreng ba bya'o zhes 'dod do/_/de yang rdo rje gdan bzhi las/_/shel dang nya phyis mu tig dang /_/'byung khungs las byung dkar po sogs/_/gang rung zhi pa la sogs kyi/_/
[\[32a\]]
[\[32a.1\]]khyad par phreng ba sogs mtshan nyid/_/gser dang dngul dang zangs ma dang /_/khyad par du ni pad+ma yi/_/phreng ba rgyas pa'i las rnams la/_/mkhas pa yis ni bgrang bar bya/_/gur kum la sogs dri dang ni/_/khyad par du ni dri kun gyis/_/bcos pa'i ri lu
[\[32a.2\]]byas pa ni/_/dbang gi yin par yongs su bshad/_/ru drAk+Sha dang lung thang dang /_/khyad par du ni mi rus phreng /_/mngon spyod ces bya bshad pa yi/_/drag po'i las la sbyar bar bya/_/zhi rgyas dbang dang mngon spyod la/_/bo de tse las thams cad pa'o/_/gsang sngags sgrub la
[\[32a.3\]]lnga bcu ste/_/dbang don gnyer la de'i phyed nyid/_/zhi ba la ni brgya phrag gcig/_/rgyas la brgyad kyis lhag pa'o/_/mngon spyod la ni drug cu ste/_/las kyi khyad par rnams la sbyar/_/ji ltar rnam par dbye ba yis/_/phreng ba la sogs bya ba yin/_/zhes gsungs so/_/
[\[32a.4\]]dung chen po yi ngo bor bya/_/zhes bya ba ni sgra ji bzhin pa nyid do/_/yang na rus sbal dag gi'o/_/zhes bya ba ni go sla'o/_/phyag bzhi dang ni zhes bya ba la sogs pa ni bcom ldan 'das dpal he ru ka'i phyag rgya chen po ston pa yin no zhes kong+ka na'i zhal snga nas bzhed do/_/dpal u
[\[32a.5\]]rgyan pa'i zhal snga nas ni phyag bzhi nas brtsams te 'bum gyi bar zhes bya ba'i bar gyis bcom ldan 'das khro bo chen po'i phyag bshad pa yin no/_/de yi sku mdog mtshon cha 'chang /_/zhes bya ba ni bcom ldan 'das de'i phyag dang phyag mtshan bsnams pa'i ngang tshul gang yin pa
[\[32a.6\]]de la de skad ces bya ste/_sku mdog gnag pa dang rdo rje mtshon cha bsnams pa zhes bya ba'i don to/_/mtshon cha zhes bya ba 'di ni gtso bo'i mtshan mar gyur pa ma yin pa'i phyir spyi'i tshig yin pas rdo rje nyid la bya bar bshad do/_/de yang phyag mtshan du ma bsnams su zin yang bcom ldan 'das
[\[32a.7\]]la rdo rje 'chang ba zhes btags pa yin no zhes kong+ka na'i zhal snga nas bzhed do/_/dpal u rgyan pa'i zhal snga nas ni bcom ldan 'das kyi sku mdog dang phyag mtshan la sogs pa ci 'dra ba yum gyi yang de dang 'dra'o zhes 'chad do/_/gang gi tshe bcom ldan 'das dkar ba de'i tshe bcom ldan
[\[32b\]]
[\[32b.1\]]'das yum yang dkar ba yin la/_gang gi tshe bcom ldan 'das ser ba de'i tshe yum yang ser ba yin no/_/gang gi tshe bcom ldan 'das dmar ba de'i tshe yum yang dmar ba yin la gang gi tshe bcom ldan 'das ljang ba de'i tshe yum yang ljang ba yin/_/gang gi tshe bcom ldan 'das sku mdog gnag
[\[32b.2\]]pa de'i tshe bcom ldan 'das yum yang sku mdog gnag pa yin no zhes bya ba man ngag go/_/phyag rgyas sku ni rnam par brgyan/_/zhes bya ba ni phyag rgya lnga rnams kyis so/_/yi dgas chen po gdan du byas/_/zhes bya ba ni lha chen po mnan nas bzhugs pa'o/_/sngags kyi lha ni shes
[\[32b.3\]]nas bsgom/_/zhes bya ba ni rnal 'byor chen po la dmigs pa dang bral bas sngags bzla bar mi bya'o zhes bya ba'i don to/_/le'u sum cu rtsa gnyis pa'i bshad pa'o//_//da ni bza' btung ba smod par byed pa nyan thos la sogs pa'i lta ba bzlog par bya ba'i phyir/_/
[\[32b.4\]]de nas sgrub pa po rnams kyi/_/zhes bya ba la sogs pa gsungs te/_bza' ba dang btung ba/_'di las lhag pa'i sbyor ba kun/_/zhes bya ba rnal 'byor ma ma lus pa dang /_sgrub pa po rnams kyi sgrub pa po la med do/_/de nas ni nyin re zhing bza' ba dang btung ba la byang chub sgrub
[\[32b.5\]]pa'i sgrub pa pos cho ga 'di bzhin du bya'o zhes ston to/_/de la bza' ba ni go ku da ha na la sogs pa'i sman rnams so/_/yang na zho dang mar dang sbrang rtsi dang khar dang la du la sogs pa ni bza' ba ste/_de longs spyod pa'o/_/nya sha la sogs zhes bya ba la/_nya ni ro hi ta la sogs
[\[32b.6\]]pa'o/_/sha ni ra'i sha la sogs pa'o/_/sogs pa'i sgras ni tshod ma rnams la bya'o/_/ci nus pa dang zhes bya ba ni 'byor ba dang rjes su 'tsham par ro/_/med par gyur kyang bza' ba ni/_/lnga po nyid du bya ba yin/_/zhes bya ba ni gang gi tshe bdud rtsi lnga po med pa de'i tshe bza'
[\[32b.7\]]ba gang yin pa de bdud rtsi lnga po nyid du yongs su brtag par bya'o zhes kong+ka na'i zhal snga nas bzhed do/_/dpal u rgyan pa'i zhal snga nas ni sgrub pa'i dbang po la rdzas la sogs pa btsal bar dka' ste med par gyur kyang bza' ba lnga dang /_tshod ma lnga la sogs pa der
[\[33a\]]
[\[33a.1\]]bskyed par bya'o zhes 'dod do/_/skal ldan grags pa ni thams cad med kyang bza' ba lnga po bdud rtsi lngar bskyed par bya'o zhes 'dod do/_/mtshan mo yang ni rtag tu bya/_/zhes bya ba ni nges par nyams su len par byed pas nyin dang mtshan rtag tu rnam pa thams
[\[33a.2\]]cad du bya'o zhes ston to/_/de nas pho nya rab sbyin zhing /_/zhes bya ba ni bdag nyid gcig bu bza' bar mi bya'i/_/gzhan du na rigs dang rigs ma yin pa las byung ba'i pho nya mo ste rnal 'byor ma rnams la yang sbyin par bya'o/_/rang gi pang par mgo bzhag ste/_/zhes bya ba
[\[33a.3\]]ni pho nya mo g.yon logs su bzhag ste/_lag pa g.yon pas 'khyud pa'o/_/dpa' bo gnyis med pa yis mchod/_/ces bya ba ni dpa' bo gnyis su med pa'i don du ma la sogs pa mchod pa gang yin pa ni gnyen gyi sred pa'i 'ching ba rnams las grol zhing thar bar bya ba'i phyir
[\[33a.4\]]bya'o/_/slob dpon lugs su bzhugs nas su/_/sgrub pa po las mchod pa bzhes/_/zhes bya ba ni don dam par rdo rje sems dpa' dang /_slob dpon la tha dad du bya ba med do zhes ston te/_slob dpon mchod pas sangs rgyas thams cad mchod par 'gyur ro zhes dgongs so/_/
[\[33a.5\]]dpa' bo rnams kyi stan dag dang /_/zhes bya ba ni phyag rgya'i lha mo rnams yin no zhes kong+ka na'i zhal snga nas bzhed do/_/skal ldan grags pa ni stan zhes bya ba bza' ba dang btung ba la sogs pa yin no zhes 'dod do/_/de nyid kyis na phyag rgya nyid du zhes logs shig tu phyag rgya'i lha
[\[33a.6\]]mo rnams gsungs pa yin no/_/sgrub po shin tu mnyam gzhag pas/_/zhes bya ba ni tha mal pa'i gzugs su ma yin pa'i tshul gyis glu dang rol mo la sogs pa'i sbyor ba bya bar shes par bya'o zhes kong+ka na'i zhal snga nas bzhed do/_/skal ldan grags pa ni/_/mig mi btsums
[\[33a.7\]]zhes bya ba de brdzun yin/_/lag pa 'degs pa gang yin de yang brdzun/_/sna gong dag ni rnam pa kha 'bras shing /_/'dod lha'i 'dod spyod de yang brdzun yin la/_/bud med gdong gi pad+ma la rtog cing /_/sbrang bu lta bur bdag gir byed de'ang brdzun/_/sdug dang skye bo med par rang
[\[33b\]]
[\[33b.1\]]dga' ba'i/_/rna bar gshub pa gang yin de yang brdzun/_/'di dag thams cad rnam pa kun du brdzun/_/bdag ni 'gro na rnam kun sgra sgrogs pa/_/kyi hud 'dod pa'i lha yi rmongs pas bcom/_/shes ma gyur na ci zhig bya ba smros/_/zhes glu dang gar la sogs pa'i yul rnams nyid brtags
[\[33b.2\]]na mnyam par bya ba la sogs pa yod pa ma yin no zhes 'dod/_'di na de nyid 'di las gzhan med na/_/don med nyid du don zhig ci phyir byed/_/'di nyid yid la gnas par gyis shig dang /_/don gang snang 'gyur de ni shes rab yin/_/zhes bya bar dgongs so/_/gang zhig glu sogs mi
[\[33b.3\]]byed cing /_/byed du mi 'jug blun po rnams/_/'di dang pha rol dag tu yang /_/nyan thos la sogs des bcom yin/_/de yi 'og tu dpa' bo yi/_/dpa' ba kun du spyad par bya/_/zhes bya ba ni re zhig dang por ji skad du bshad pa'i lha mo rnams la mchod pa phul du byung bar rjes su spyad la/_/
[\[33b.4\]]de'i rjes la dpa' bo'i yang dpa' bo ste/_phyag rgya chen po la sogs pa kun du spyad par bya'o zhes kong+ka na'i zhal snga nas bzhed do/_/skal ldan grags pa ni dam tshig can la sogs pa'i rnal 'byor ma rnams kyi mchod pa phul du byung bar rjes su spyad la/_de'i 'og tu bza' ba
[\[33b.5\]]la spyod pa la sogs pa'i kun du spyod pa bya'o zhes skal ldan grags pa 'dod do/_/de ltar mchod byas zhes bya ba la sogs pas ni bza' ba la spyod pa la sogs pa'i 'bras bu nye bar bstan pa yin no/_/le'u sum cu rtsa gsum pa'i bshad pa'o//_//pad+ma'i lte bar zhes
[\[33b.6\]]bya ba ni/_bla mar bya ba'i gnas yin pa'i phyir ro zhes kong+ka na'i zhal snga nas bzhed do/_/dpal u rgyan pa'i zhal snga nas ni chos 'byung ba'i rnam par dag pa yin pa'i phyir zur gsum pa pad+ma'i lte bar zhes 'dod do/_/skal ldan grags pa ni de bzhin gshegs pa thams cad kyi
[\[33b.7\]]sku dang gsung dang thugs kyi snying po b+ha ga'i rnam par dag pa yin pa'i phyir pad+ma'i lte ba zhes bya'o zhes 'dod do/_/a wad+hU tI gnas de bzhin/_/smin ma'i bar du rnam par gzhug/_/ces bya ba ni dpral bar rdo rje'i phreng ba'i 'od zer rnams kyi a ba d+hU tI zhes bya ba rdzogs pa'i
[\[34a\]]
[\[34a.1\]]gnas zhes bya ba mig gsum pa de smin ma'i dbus su dpral bar bstan par bya'o zhes kong+ka na'i zhal snga nas gsung ngo /_/skal ldan grags pa ni a wad+hU tI ni yang dag pa'i don mthong ba rtogs pa'i gnas te/_gzhi gang yin pa de ni a wa d+hU tI'i gnas
[\[34a.2\]]sam mi 'gyur ba'i gnas zhes bya ste mig gsum pa'o zhes 'dod do/_/bcom ldan 'das ni 'das pa dang ma 'ongs pa dang da ltar te dus gsum gzigs pa yin no zhes bya bar dgongs so/_/dpa' bo 'chol bar byas pa yis/_/zhes bya ba la sogs pas ni las
[\[34a.3\]]thams cad pa'i sbyin sreg ston te/_dpa' bo zhes bya ba dpal he ru ka 'chol ba ste/_gtsang sme med pa'i sbyor bar bdag nyid byas pa'i khro bo'i ting nge 'dzin gyi mtshan ma thob pa'i rnal 'byor pas sha'i sbyin pa bya ba 'am/_/yang na re zhig dang por bdag nyid khro bo'i
[\[34a.4\]]nga rgyal dang ldan pas ji lta ba bzhin du mthun par bya'o/_/de'i rjes la las dang rjes su mthun pa'i sbyin sreg bya'o/_/de ltar me lha'i sgo nas sbyin sreg byas la/_/'khor lo gsum dang ldan pa'i rang gi lha'i cho ga gsungs pa ni de nas zhes bya ba la sogs pa yin te/_
[\[34a.5\]]kun nas sgo yi 'khor lo bsam/_/zhes bya ba ni thab kyi dbus su gzhal yas khang la sogs pa dang bcas pa ji lta ba bzhin du bsam par bya'o/_/de'i phyogs gcig bstan pa'i phyir gsungs pa ni dpa' bo'i dbang po zhes bya ba la sogs pa yin no/_/khaN+Da ro ha phyi
[\[34a.6\]]rol sbyar/_/zhes bya ba ni rgyab kyi pad+ma la gnas pa'i khaN+Da ro ha de bzhin du gzhag la rang gi lus la khaN+Da ro ha gnyis pa las dang rjes su mthun par phyung la phyi rol du gzhag par bya ste/_khaN+Da ro ha ni las thams cad sgrub par byed pa yin no zhes bya bar dgongs so/_/de
[\[34a.7\]]nyid kyis na/_rang gi gzugs su mngon brtags pa/_/'khor lo'i dbus su brtan par bya/_/zhes gsungs pa yin no/_/'khor lo 'di dag brtan pa ni/_/zhes bya ba ni thab ni 'khor lo gsum gyi rnam par bya'o zhes bya ba ste/_zhi ba la sogs pa'i cho ga'i rim
[\[34b\]]
[\[34b.1\]]gyis cho ga las mi 'da' bar bya'o/_/rig pa'i rgya mtsho las dpa' bos/_/mdor bsdus nas ni gsungs pa yin/_/zhes bya ba la rig pa'i rgya mtsho zhes bya ba ni rgyud de/_/de las dpa' bo dang lha mo rnams mdor bsdus nas ji lta ba bzhin du gsungs pa'o/_/yang na rig pa'i
[\[34b.2\]]rgya mtsho las ji skad gsungs pa de 'dir mdor bsdus nas gsungs pa yin no/_/le'u sum cu rtsa bzhi pa'i bshad pa'o//_//da ni de nas zhes bya ba la sogs pas las dang rjes su mthun par sngags brjod pa dang /_bsam gtan gyi cho ga bstan pa yin te/_phan tshun
[\[34b.3\]]sbyar ba'i gsang sngags ni/_/zhes bya ba ni gang gi tshe gdug pa tshar gcad pa'i cho ga rtsom pa de'i tshe srad bu legs par bsgril ba lta bur sngags kyi yi ge phan tshun gcig la gcig sbyar te/_gnyi ga'i zhal nas cig car dbyung ba ni zo chun gyi bum pa 'khor ba lta bur bsam par
[\[34b.4\]]bya'o/_/dpa' bo zhes bya ba ni sngags kyi yi ge'o/_/'jug pa yis ni phye ba nyid/_/ces bya ba ni zhi ba'i cho ga ni rang gi kha nas nang du zhugs pa'i sngags kyi yi ge lu gu rgyud kyi phreng ba'i tshul can rdo rje'i lam nas phyung ste/_/slar yang lha mo'i pad ma'i nang du chud par bya ste/_lha mo'i kha
[\[34b.5\]]nas rang gi khar gzhug pa'i rim pa dang gdug pa 'dul ba'i lam ni rang gi kha nas lha mo'i khar gzhug pa'i tshul gyis bya ba ste khyad par ni de tsam mo/_/zhi ba la ni lhong ba ste/_/drag cing rtsub pa ma yin pa'o/_/sa bon phreng ba de nas zin/_/zhes bya ba ni yi ge'i phreng bas phan tshun gcig
[\[34b.6\]]nas gcig sbrel ba'o/_/hUM ni mtha' ru gnas pa yin/_/zhes bya ba ni gdug pa tshar gcod pa'i las la yi ge hUM gis thog ma dang dbus dang tha mar 'gog par gyur par bya'o/_/de nyid kyi phyir bsgrub bya 'gog par gyur pa ni/_/gom pa gcig kyang mi 'gro'o/_/zhes gsungs pa yin
[\[34b.7\]]te de ni go sla'o/_/kha sbyar sbyar bar gyur pa dang /_/zhes bya ba ni sngags lung bstan pa la sogs par bshad pa'i tshul gyis te/_yi ge oM la sogs pa kha sbyar du sbyar ba'i tshul te/_oM lha sbyin swA hA oM zhes bya ba lta bu'o/_/rdo rje lu gu rgyud bcings pas/_/rdo rje phye ba nyid dang
[\[35a\]]
[\[35a.1\]]ni/_/zhes bya ba ni kha sbyar ni las thams cad pa yin pa'i phyir gang gi tshe gdug pa can tshar gcad pa'i las dang ldan pa de'i tshe rdo rje zhes bya ba hUM nyid kyis dbye zhing gzhig par bya'o zhes bya ba'i don to/_/de bzhin sgro yi chun pos bskor/_/zhes bya ba ni ji ltar rma bya'i sgro'i chun
[\[35a.2\]]pos bskor ba na bar mtshams mi snang ba de bzhin du bar mtshams med pa kho nar bsgom par bya'o zhes bya ba'i don to/_/lcags kyu nyid kyis dgug pa dang /_/zhes bya ba ni gang gi tshe dgug par 'dod pa de'i tshe lo ma'i tshul du sngags spel la/_khaN+Da ro ha phyag na lcags
[\[35a.3\]]kyu thogs pas dgug par bya'o zhes bya ba'i don to/_/gtun shing gis ni dkrugs pa dang /_/zhes bya ba ni gang gi tshe des brgya byin la sogs pa dkrug cing bskyod par 'dod pa de'i tshe khaN+Da ro ha phyag na gtun shing bsnams pas dpung la sogs pa thams cad dkrug
[\[35a.4\]]par bya'o/_/rdo rje yis ni bza' bar bya/_/zhes bya ba ni bza' bar bya ba la khaN+Da ro ha rdo rje thogs pas che ge mo zo shig ces gdug pa'i cho gas bza' bar bya'o/_/dbug la mda' ni sbyar bar bya/_/zhes bya ba ni dbug cing 'dar ba la ni khaN+Da ro ha phyag na mda' bsnams
[\[35a.5\]]pa sbyar bar bya'o/_/dus min 'chi ba las rgyal nyid/_/ces bya ba ni dus ma yin par 'chi ba la ni mtshon cha'i khyad par bsnams pas rgyal bar bya'o/_/yan lag kha T+wAM ga dang sbyar/_/zhes bya ba ni lag pa g.yon pa la kha T+wAM ga bsnams par bya ste/_mtshon cha'i khyad par
[\[35a.6\]]'di dag thams cad kyis khaN+Da ro ha khyad par du bya ba yin no/_/thod pa'i mchod yon snod du ni/_/zhal du mchod yon nges par sbyar/_/zhes bya ba ni thod pa bdud rtsi lngas yongs su gang bas khaN+Da ro ha'i zhal du mchod yon phul la mtshon cha nges par sbyar bar bya ba'o zhes bya
[\[35a.7\]]ba'i don to/_/le'u sum cu rtsa lnga pa'i bshad pa'o//_//phyag rgya gnon pa'i las rnams ni/_/zhes bya ba ni gzhan gyi phyag rgya gnon pa'o/_/zas bzhin du las la brtsam par bya'o/_/sngags pas mkha' 'gro ma sbyor la/_/snying po rnams kyis de bzhin bya/_/zhes
[\[35b\]]
[\[35b.1\]]bya ba rnams ni mkha' 'gro ma rnams kyi snying po'i sngags kyis kyang cho ga de bzhin du bya'o/_/dpa' bo mchod pa'i cho ga shes/_/las ni 'thad pa nyid kyis bya/_/zhes bya ba ni 'dir bshad pa'i cho ga byas la de'i 'og tu mchod pa'i cho ga bya ba'o/_/rnam dbye zhes bya ba ni de las
[\[35b.2\]]kyi rjes su mthun pa rnam par dbye zhing so sor byas la sngags pas las phyin ci log tu nges par sbyar ro zhes bya ba'i don to/_/don de nyid bstan par bya ba'i phyir gsungs pa ni tshar gcod pa dang zhes bya ba la sogs pa gsungs pa yin te/_de nyid dbye zhes bya ba ni las kyi
[\[35b.3\]]tshogs te de kho na nyid dbye bas phye zhing tha dad par bya ba'i sngags de rtsa ba lam zhes bya ba dang /_rdo rje dang pad+ma'i lam du nges par bya zhing bstan par bya'o zhes bya bar sbyar ro/_/sbyor ba zhes bya ba ni sbyor ba'i don zhes bya ba'i phyag rgya chen po grub par bya ba'i phyir gang zhig
[\[35b.4\]]rab tu sgrub cing legs par bstan pa'i tshul gyis bsgrub par bya la/_des na lha dang lha ma yin dang mi rnams kyang tshar bcad pa dang /_pha gdags pa'i tshul gyis myur du bsgrub pa yin na/_gzhan dag lta ci smos zhes bya bar dgongs so/_/le'u sum cu rtsa drug
[\[35b.5\]]pa'i bshad pa'o//_//da ni de nas zhes bya ba la sogs pas dbang du bya ba la sogs pa'i sbyor ba bstan te/_gzugs ni lus te de gnon pa ni bud med la sogs pa'i skye bo ste/_de'i cho ga ni dbang du bya ba yin la/_de bshad par bya'o zhes bya bar sbyar ro/_/phan tshun sbyar
[\[35b.6\]]ba'i gsang sngags dang /_zhes bya ba ni gnyi ga'i rtsa ba'i gsang sngags gcig tu bya ba'o/_/mkha' 'gro ma dang gcig tu sbyor/_/zhes bya ba ni don de nyid gsal bar byas pa yin no/_/de la don ni 'di yin te/_zos pa gang yin pa de slon te legs par bkrus la yan lag lnga
[\[35b.7\]]dri dang bcas pa gang du ma tshos pa dang bsres te gnyi ga'i rtsa ba'i sngags zhag bdun gyi bar du thun bzhir byas la/_de'i 'og tu bza' ba dang btung ba la sogs pa sbyar na ji skad du bshad pa bzhin du 'gyur bar gdon mi za'o/_/ser skya zhes bya ba ni kha dog ser skyar 'dug pa'o/_/
[\[36a\]]
[\[36a.1\]]lhag ma ni go sla'o/_/til nag ces bya ba la sogs pa yang go bar zad do/_/ba lang zhes bya ba la sogs pa la dbang du bya ba'i thab bam/_las thams cad pa'i thab khung du gang gi ming nas smos te ji skad bshad pa'i sbyin sreg byas na dpa' bo la sogs pa'i lha
[\[36a.2\]]rnams dbang du 'gyur la/_de lta ma yin na ji skad bshad pa bzhin du 'gyur ro/_/de'i mdun du zhes pa ni dpal he ru ka'i spyan snga'am ro'i khar ro/_/lhag ma ni go sla'o/_/le'u sum cu rtsa bdun pa'i bshad pa'o//_//yan lag dbye ba zhes bya ba ni sku mdog dang zhal dang phyag
[\[36a.3\]]la sogs pa'o/_/dpa' bo'i dbang phyug mi dgongs zhes bya ba ni dam tshig las 'da' bar byed pa la bcom ldan 'das mi gzigs so zhes bya ba'i don to/_/gang gi zhes bya ba ni go sla'o/_/yang dag 'gro ba 'ang rig par 'gyur/_/zhes bya ba ni khams gsum gyi bde
[\[36a.4\]]ba gang yin pa de myong bar 'gyur ro zhes kong+ka na'i zhal snga nas bzhed do/_/skal ldan grags pa ni yang dag 'gro ba ni man ngag ji lta ba bzhin du shes pa yin no zhes 'dod do/_/le'u sum cu rtsa brgyad pa'i bshad pa'o//_//bzhad pa bzhi po rnam par dgod/_/ces bya
[\[36a.5\]]ba ni dpa' bo'i rtsa ba'i sngags rnam pa bzhi po ste/_ki li ki li/_si li si li/_hi li hi li/_d+hi li d+hi li/_zhes bya ba dang /_mkha' 'gro ma'i rtsa ba'i sngags ni ha hA he hai ho hau huM hUM zhes bya ba'o/_/le'u sum cu rtsa dgu pa'i bshad pa'o//_//de nas da ni zhes bya ba la
[\[36a.6\]]sogs pas ni spyir rgyal po la sogs pa dbang du bya ba'o/_/sgron ma ni sha ste de la sogs pa ni spyir smos pa yin no/_/sbyin sreg de yang rnam pa gnyis te/_phyi'i sbyin sreg dang /_lus kyi sbyin sreg go/_/de nyid kyis na nya sha dang /_/zhes bya ba la sogs pa smos pa yin
[\[36a.7\]]no/_/gnas skabs thams cad du zhes bya ba ni dga' ba dang khro ba'i gnas skabs su yang ngo /_/dpa' bo'i dbang po'i dpal he ru ka ste/_de sgrub pa po la dngos grub stsol bar 'gyur ro zhes bya bar sbyar ro/_/mtshan mo sbyin sreg byed la gzhol/_/zhes bya ba ni lus kyi
[\[36b\]]
[\[36b.1\]]sbyin sreg ni nges par mtshan mo bya dgos pa'i phyir ro/_/brgya dang zhes bya ba la sogs pa ni go sla'o/_/le'u bzhi bcu pa'i bshad pa'o//_//de nas las kyi zhes bya ba la sogs pa 'dis ni rdzogs pa'i rnal 'byor pa dngos grub thams cad grub par ston pa yin no/_/
[\[36b.2\]]bcu gnyis zhes bya ba ni dbang du bya ba dang /_dgug pa gnyis gcig tu bya ba dang /_bskrad pa dang gsad pa gnyis gcig tu bya ba la ltos nas gsungs pa yin no/_/shar dang zhes bya ba la sogs pas ni mkha' 'gro ma nyi shu rtsa bzhi'i gnas gsal bar byas pa
[\[36b.3\]]yin no/_/rdo rje'i dkyil 'khor zhes bya ba ni he ru ka'i dkyil 'khor ro/_/de'i gtso bo ni bdag po'o/_/ku lu tA ra ni brtson chen mo'o/_/dgon pa mya ngan gyi yul du ni 'khor los sgyur ma'o/_/sin+d+hU'i yul du ni stobs chen mo'o/_/grong khyer gyi dbang por ni
[\[36b.4\]]shin tu dpa' mo'o/_/gser gling du ni 'khor lo go cha ma'o/_/sau rASh+Tar ni chang 'tshong mo'o/_/khyim gyi lhar ni dum skyes ma'o/_/yi dgas grong du ni 'khor lo'i shugs can ma'o/_/kha ba can du ni bya gdong ma'o/_/kAM tsir ni rta rnama'o/_/lam pA kar ni shin tu bzang mo'o/_/ka liM
[\[36b.5\]]gar ni sngo bsangs ma'o/_/ko sa lar ni chang 'thung ma'o/_/tri sha ku ner ni rlung gi shugs can ma'o/_/oM Tar ni 'jigs byed chen mo'o/_/kA ma ru par ni sa srung ma'o/_/mA la war ni shing grib ma'o/_/de bI ko Tir ni lang ka'i dbang phyug ma'o/_/rA me shwa rar ni mi'u thung ma'o/_/go dA
[\[36b.6\]]wa rir ni dpa' bo'i blo gros ma'o/_/arbu dar ni sna chen ma'o/_/o D+yan du ni 'od ldan ma'o/_/dzA lan+d+ha rar ni gtum mig ma'o/_/pul+lI ra ma la ya la sogs zhes bya ba'i sgras ni gser ri la bya bar bshad de der rab gtum ma'o/_/rnal 'byor ma drug ces bya ba ni rdo rje phag mo
[\[36b.7\]]la sogs pa nas gtum mo'i mthar thug pa'o/_/ma mo ni khwa gdong ma la sogs pa'o/_/lA ma ni lA ma'i rigs su gtogs pa'i rnal 'byor ma drag mo rnams so/_/rigs kyi gtso mo ni mkha' 'gro ma'o/_/stobs chen ma ni 'jigs byed chen mo'o/_/gzugs can ma ni rU pi
[\[37a\]]
[\[37a.1\]]ni gzhan dang /_tsum+bi ka dang bcas pa la sogs pa tha dad par gyur pa la ni gzugs can ma dang bcas pa zhes shes par bya'o/_/paM tsa la zhes bya ba ni gnas dang nye ba'i gnas las gzhan du gyur pa'i grub pa'i gnas kyi khyad par ro/_/de dag la sogs par ni nye bar
[\[37a.2\]]mtshon pa tsam du zad de/_rgya cher ni grub pa'i rnal 'byor ma stong phrag nyi shu rtsa gcig yod do zhes kong+ka na'i zhal snga nas bzhed do/_/dpal u rgyan pa'i zhal snga nas ni rnal 'byor ma drug ku lu tA zhes bya ba ni rdo rje phag mo dang gsod byed ma dang /_chags byed ma dang /_'dral
[\[37a.3\]]byed ma dang /_rgyas byed ma dang /_skrag byed ma ste rnal 'byor ma drug go/_/rnal 'byor ma drug ni dngos grub thams cad la stsol bar byed pa yin no/_/mya ngan yul na ma mo rnams/_/zhes bya ba ni gshin rje pho nya mo dang /_gshin rje brtan ma dang /_gshin rje 'joms ma dang /_
[\[37a.4\]]gshin rje mche ba ma dang /_khwa gdong ma dang /_'ug gdong ma dang /_khyi gdong ma dang /_phag gdong ma'o/_/de la yang dag pa'i las kyi mtha' ni khwa gdong ma'o/_/yang dag pa'i 'tsho ba ni 'ug gdong ma'o/_/yang dag pa'i rtsol ba ni khyi gdong ma'o/_/yang dag pa'i dran pa ni phag
[\[37a.5\]]gdong ma'o/_/dge ba'i chos ma skyes pa rnams bskyed pa ni gshin rje brtan ma'o/_/dge ba'i chos skyes pa rnams yang dag par srung ba ni gshin rje pho nya ma'o/_/mi dge ba'i chos skyes pa rnams spangs pa ni gshin rje mche ba ma'o/_/mi dge ba'i chos ma skyes pa rnams mi
[\[37a.6\]]bskyed pa ni gshin rje 'joms ma'o/_/yang dag pa'i ting nge 'dzin ni rdo rje dbyings kyi dbang phyug ma ste/_'di dag ni ma mo rnams te/_thams cad kyang gdug pa rnam par rmongs par byed pa yin no/_/sin+d+hu'i yul na lA ma ste zhes bya ba ni khro gnyer ma dang /_/mche ba can ma dang /_
[\[37a.7\]]sna chen ma dang /_ba lang gdong dang /_bi la can dang /_glang po che'i lce dang /_ba lang sna dang bzhin bzangs ma ste 'di dag ni lA ma'i rigs sems can thams cad dbang du byed ma'o/_/rigs kyi gtso mo na ga rar zhes bya ba ni dpal rdo rje phag mo dang /_rnal 'byor ma sgeg mo dang /_
[\[37b\]]
[\[37b.1\]]mtshan mo can dang /_skrag byed ma dang /_nags tshal ma dang /_sha za ma dang /_chang dpa' mo dang /_chen mo dang /_sdug byed ma'o/_/sau rASh+Tar rigs kyi lha rnams nyid yin no zhes bya ba ni rdo rje sems dpa' la sogs pa dpa' bo nyi shu rtsa bzhi dang /_gnod mdzes zhal bzhi
[\[37b.2\]]pa gzugs brgyad pa'o/_/yi dgas grong du nag chen por/_/zhes bya ba ni rdo rje sems dpa' dang /_rnam par snang mdzad dang /_pad+ma gar gyi dbang phyug dang /_dpal he ru ka dang /_rdo rje nyi ma dang /_rta mchog dang /_mkha' 'gro ma dang /_gzugs can ma dang bcas pa
[\[37b.3\]]brgyad po 'di dag ni 'khor los sgyur ba yin no/_/kha ba'i rir zhes bya ba ni rdo rje'i mkha' 'gro ma dang /_sangs rgyas kyi mkha' 'gro ma dang /_rin po che'i mkha' 'gro ma dang /_pad+ma'i mkha' 'gro ma dang /_las kyi mkha' 'gro ma ste/_'di dag ni mthar thug pa'i mkha' 'gro ma
[\[37b.4\]]rnams so/_/kA~M tsir ba ling+ka dang bcas/_/zhes bya ba ni lag na khrag thogs shing spyod pa zhes bya ba'o/_/paM tsa la yi yul dag dang /_/zhes bya ba ni ltung byed ma dang /_gsod byed ma dang /_'gugs byed ma dang /_gar gyi dbang phyug ma'o/_/brtul zhugs 'dzin ma ka ling gar/_/
[\[37b.5\]]zhes bya ba ni gar mkhan ma dang /_rigs ngan ma dang /_btso blag mkhan nas kun du 'gro ba'i bar du'o/_/ko sa lar ni sha za ma/_/zhes bya ba ni rdo rje dkar mo dang /_dpung thams cad rab tu 'joms ma dang /_gtum ma dang /_gsod ma dang /_skems ma dang /_gdol mo
[\[37b.6\]]dang /_chags mo dang /_mkha' 'gro ma dang /_'dren byed ma dang /_'jigs pa las sgrol ma dang /_shes ldan ma dang /_spobs byed ma dang /_mi'u thung ma dang /_skrag byed ma dang /_'od 'phro ma dang /_gzugs du mar bsgyur ma dang /_'khor byed ma dang /_gsod byed
[\[37b.7\]]ma dang /_tshogs rdzogs ma dang /_rmongs byed ma dang /_lha mo dang /_'dren byed ma'o/_/yi dgas grong du sha chen za/_/zhes bya ba ni gsod byed ma dang /_dran byed ma dang /_a ke dang /_pa ke dang /_brgyan pa mo dang /_thod pa mo dang /_drag mo dang /_'jigs gzugs ma dang /_
[\[38a\]]
[\[38a.1\]]lang+ka'i dbang phyug ma dang /_mche ba gtsigs ma dang /_lce bskyod ma dang /_mche ba 'jigs ma dang /_'jigs byed ma dang /_sha za mo dang /_gsus 'phyang ma'o/_/rdo rje mkha' 'gro sbom dbang phyug/_/ces bya ba ni gzugs can dang /_'o byed ma dang /_lA
[\[38a.2\]]ma dang /_yongs gyur ma dang /_byis bcas mo dang /_mi ldog ma dang /_lha mo dI pa mo dang /_gar gyi dbang phyug ma'o/_/tri sha ku ner du ma skyes ma/_/zhes bya ba ni dmar mo dang /_khyim gtum ma dang /_so sto ma dang /_stobs chen ma dang /_dpag tshad dri ldan ma dang /_
[\[38a.3\]]mdog khra ma dang /_bden gos ma dang /_bzhin bzangs ma'o/_/dpal pul+li ra ma la ya/_gser ri zhes bya ba ni/_he ru ka dpal dpa' mo che/_/bstan dka' 'jig dus me ltar 'bar/_/thabs chen rdo rje can rang nyid/_/'jigs byed bdug pa sel bar mdzad/_/ces pa'o/_
[\[38a.4\]]sme sha can bud med stong phrag nyi shu rtsa gcig yin zhes bya ba ni sme sha can las byung ba'i rnal 'byor ma dpag tu med pa'o zhes 'dod do/_/de ltar bshad pa 'di dag ni nye bar mtshon pa tsam du zad de/_/dngos su rnal 'byor ma ni grangs med pa yin no/_/de yang re re zhing rnal 'byor
[\[38a.5\]]ma bye ma snyed kyis yongs su bskor zhes ji skad bshad pa lta bu'o/_/de dag kyang bsdus pa dang /_rgyas pa'i tshul gyis thams cad du rgyu ba yin no/_/'khor los sgyur ba rnams ni pul+lI ra ma la ya la sogs pa'i gnas su rab gtum mo la sogs pa go bzlog pa'i tshul gyis
[\[38a.6\]]ji lta ba bzhin du sbyar bar bya'o/_/lhag ma gzhan dag ji snyed pa/_/dpal ldan he ru ka yi ni/_/'khor lo'i rnal 'byor ma yin no/_/zhes bya ba ni de rnams dpal he ru ka'i sbyor ba chen po'i tshul dang 'tsham pa yin no/_/de'i zhes bya ba ni nges par gzung ba'i drug pa yin no/_/
[\[38a.7\]]dkyil 'khor gtso mo yin zhes bya ba ni 'khor lo gsum la bzhugs pa'i mkha' 'gro ma nyi shu rtsa bzhi ste/_'di dag dang bcas pas khyab pa yin no zhes sbyar ro/_/rgyu dang mi rgyu zhes bya ba ni rgyu ba dang mi rgyu ba'i sa rnams shin tu gang ba'i thabs dang shes rab kyi sbyor ba dang /_
[\[38b\]]
[\[38b.1\]]'tsham pa'i rang bzhin can gyi phyi'i rnal 'byor can no/_/gzhan yang ji lta bu zhe na 'dres pa med pa zhes bya ba ste/_gzhan pa'i tshogs rnams dang 'du zhing 'dre ba med pa ste de la de skad ces bya'o/_/de dang lhan cig ces bya bar sbyar ro/_/le'u bzhi bcu rtsa gcig pa'i bshad
[\[38b.2\]]pa'o//_//de nas dpa' bo me tog chu/_/zhes bya ba'i dus su byung ba dang lhan cig skyes pa'o/_/sngags 'di zhes bya ba ni rtsa ba'i sngags sam yi ge bdun pa'o/_/de bzhin sbyin zhes bya ba ni 'khor lo gsum pa rnams la sbyin pa'o/_/nag mo che ni rdo rje phag mo'o/_/tshangs par spyod
[\[38b.3\]]pa zhes bya ba ni tshangs par spyod pa dang ldan pa'o/_/thog mtha' zhes bya ba ni dbus med pa ste thog ma dang tha ma nyid kyis na/_thog ma dang dbus dang tha mar bdag nyid dbang du gyur ba'o/_/bzhad pa nyid phyag rgya yin pas na rol cing rgod pa gtso bor gyur pa ni dga' bar byed pa dang /_phyag
[\[38b.4\]]rgya des lta bu'i bsnyems pa yang dag snon cing rang gi bzhad pa'i bsnyems pa dang ldan pa'i lha mo ni grags pa dang ldan par 'gyur ro/_/bzhad pa de ni nye bar mtshon pa tsam mo/_/rab tu dga' ba'i bde ba thams cad kyang mtshan mo'am nyin mo bya'o zhes bya bar sbyar ro/_/gzugs dang
[\[38b.5\]]las kyi zhes bya ba la sogs pa ni sgrub pa po mthong ba dang /_grub pa'i lha mo rnams sngon ma byung ba'i gzugs dang bya ba dag ston par byed de/_de'i las dang las kyi lam bstan pa ni rtag tu zhes bya ba la sogs pa yin te/_lha mo'i bya ba ni rdo rje la ni zhes bya ba la sogs pa yin
[\[38b.6\]]no/_/sgrub pa po'i bya ba ni dbugs 'byin zhes bya ba la sogs pa yin te/_dbugs 'byin zhes bya ba ni yi ge as zhes bya ba la sogs pa yin no/_/sgeg pa dang zhes bya ba ni gar gyi khyad par ro/_/sna tshogs zhes bya ba ni sgrub pa po las so/_/ha ha zhes bya ba ni gzhan gyi las te/_
[\[38b.7\]]sngar bshad pa'i rim pa de nyid kyis bya ba'o/_/lhag ma ni go sla'o/_/le'u bzhi bcu rtsa gnyis pa'i bshad pa'o//_//rtsa ba'i sngags zhes bya ba la sogs pas ni mchod pa 'di shin tu sba ba yin par ston to/_/snyim pa zhes bya ba la sogs pas ni sgrub pa po'i nus pa thams cad
[\[39a\]]
[\[39a.1\]]kyi mtshan ma ston pa yin te/_gang gi tshe gsang sngags mngon par bzlas nas me tog nam mkha' la mngon par gtor na de las me tog cig kyang sa la ma lhung na de'i tshe las thams cad kyang byed par nus so zhes bya ba rgyas par sbyar ro/_lha dang mi yis mthong mi 'gyur/_/zhes
[\[39a.2\]]bya ba ni lha dang mi yis phyed par mi 'gyur ba'o/_/shing zhes bya ba la sogs pa ni yi ge bdun pa'i sngags kyis sngon du bsnyen pa'i cho ga bstan pa yin te/_dus min 'chi dang bcom dang nyams/_/zhes bya ba la/_dus ma yin par 'chi ba sel bar 'gyur zhing tshe 'phel bar byed
[\[39a.3\]]pa'o/_/de bzhin zhes bya ba la sogs pas ni pra se na'i cho ga ston to/_/yang na zhes bya ba la sogs pas ni nad zhi ba'i cho ga ston to/_/yi ge bdun pa'i sngags bsgoms pa'am lan brgya bzlas te/_nyi ma'i dbus su mngon sum du bsam par bya ste/_de la nad kyis
[\[39a.4\]]gzir ba'i nad pa bzhag la/_yang lan stong gi bar du bzlas la/_de'i lus shel ltar dri ma med par bsams na ji skad bshad pa bzhin du 'gyur ro/_/yang 'dra ba zhes smos pas bsgrub par bya ba de'i snying gar mthe bo tsam gyi tshod la shel ltar dngas pa 'od zer 'bar
[\[39a.5\]]ba dang bcas pa'i rnam par shes pa'i rang bzhin bsams na nad med par 'gyur ro/_/ston ka'i zhes bya ba la sogs pa ni dug bsal ba'i cho ga ston to/_/gzhan ni go sla'o/_/gzugs lnga zhes bya ba la/_zla ba'i dkyil 'khor re'u mig lngar byas pa las re'u mig dgu par
[\[39a.6\]]'gyur te/_de la 'di ltar bkod na 'dis rgyu ba dang mi rgyu ba'i dug gis zin pa'i mgor bzhag la de nas bdud rtsi'i chu'i rgyun 'bab pas lus thams cad dug med par bsams na nad med par 'gyur ro/_/de bzhin du rims la sogs pa'i nad rnams kyang bsal zhing rang nyid
[\[39a.7\]]kyi bza' ba dang bca' ba la sogs pa yang spyad par bya'o/_/gzhan dag ni go sla'o/_/le'u bzhi bcu rtsa gsum pa'i bshad pa'o//_//'khor lo 'di nyid lag pa'i mthil du bsams la bsgrub par bya ba'i mgo la bzhag na snga ma bzhin du 'gyur ro/_/le'u bzhi bcu
[\[39b\]]
[\[39b.1\]]rtsa bzhi pa'i bshad pa'o//_//skye gnas rgya bcings la zhes bya ba ni phyi'i lha mo dang kha sbyar gyi sbyor ba bya'o/_/spra tshil gyis kyang rab tu byug_/ces bya ba ni 'dir spra tshil las gzugs brnyan byas la/_tsan+dan dmar po'i phye ma tsha ba gsum gyi lde gus byug ces bya
[\[39b.2\]]bar sbyar ro/_/le'u bzhi bcu rtsa lnga pa'i bshad pa'o//_//yi ge ha ni lnga po dang /_/lag pa kun du mnyes nas ni/_/zhes bya ba ni rkang rjes kyi rdul gyi khrag dang /_dug dang ske tshe lag pa gnyis kyi mthil la bskus la/_de'i steng du bab pa'i snag tsha dang /_bya rog
[\[39b.3\]]gi mjug ma'i smyu gus yi ge ha lnga bris la/_bsam gtan gyis kyang de ltar bsams la/_sing lding gi me mdag gam/_ro bsregs pa'i me mdag la lag pa gnyis nyed cing sbyin sreg byas na dgra bo'i kha nas khrag 'dzag cing mod la 'chi bar 'gyur ro/_/thod pa la sogs
[\[39b.4\]]pa la yang sbyor ba de bzhin du bya'o/_/byi la la sogs pa'i sha kha na ma tho ba med pas rnyed pa ni mkha' 'gro ma mnyes par byed pa yin no zhes bstan par bya ba'i phyir byi la zhes bya ba la sogs pa gsungs pa yin no/_/le'u bzhi bcu rtsa drug pa'i bshad pa'o//_//yang yi ge bdun
[\[39b.5\]]pa'i yi ge re re zhing bzlas brjod 'bum gyi grangs tshang bar mngon par bzlas par bya zhing /_dang por sreg blugs gsum byas la phyis stong rtsa brgyad bya'o zhes sbyar ro/_/ka ka iN+Da ka'i 'bras bu ni/_shing gan+d+ho la'i 'bras bu'o/_/ne'u le'i spyi bo zhes bya ba ni srog gcod pa'i kha na ma
[\[39b.6\]]tho ba med par rnyed pa'i thod pa'i nang du lcags rkyag dang /_gur gum dang lhan cig phye mar byas la ji skad bshad pa bzhin du cho ga bya'o/_/gser gyi 'bras bu ni d+ha du ra'i 'bras bu'o/_/bya chen po'i gnas ni 'ug pa'i tshang ngo /_/'bru ni 'bras sam 'u su'i 'bras bu la bya'o/_/le'u bzhi
[\[39b.7\]]bcu rtsa bdun pa'i bshad pa'o//_//de nas zhes bya ba la sogs pas ni bcom ldan 'das yum gyi snying po'i sngags ston pa yin no/_/ri bo bzang po bri bya zhing /_/zhes bya ba ni rlung dang /_me dang /_chu dang /_dbang chen gyi dkyil 'khor dang /_rus sbal dang /_sna tshogs rdo rje
[\[40a\]]
[\[40a.1\]]dang /_sna tshogs pad+ma'i steng du gser gyi ri bdun gyis yongs su bskor ba'i ri'i rgyal po ri rab bsams la/_de'i steng du 'khor lo gsum la sogs pa rdzogs par bya ba'i rim pa ston to/_/ha ha he he zhes bya ba ni lha'i nga rgyal gyis sngags chen po'i bshad pa ston to/_/de nas
[\[40a.2\]]dpa' bo nyi shu rtsa bzhi'i mtshan go bzlog pa'i tshul gyis ston to/_/'jigs byed ni 'jigs byed chen po'o/_/bya ba kun la sgrub pa pos/_/zhes bya ba ni zhi ba dang rgyas pa la sogs pa'i bya ba thams cad la las dang rjes su mthun pa'i 'khor lo gsum dang ldan pa'i sngags pas bsgrub
[\[40a.3\]]par bya'o zhes dgongs so/_/de nyid kyi phyir 'khor lor bzhugs pa zhes bya ba la sogs pa gsungs pa yin no/_/'khor lo chen po zhes bya ba ni gang la 'khor lo chen po'i tshogs mnga' ba de la de skad ces bya ste/_bcom ldan 'das so/_/yang na che ba'i 'khor lo gsum gang la mnga' ba'o/_/
[\[40a.4\]]yang na chen po yang yin la 'khor lo yang yin pas na 'khor lo chen po ste 'khor lo gsum po nyid do/_/le'u bzhi bcu brgyad pa'i bshad pa'o//_//da ni de nas zhes bya ba la sogs pas sngar bshad pa'i sgrub pa de'i kha bskang ba ston pa yin te/_de ni 'dir bcom ldan 'das he ru
[\[40a.5\]]ka nyid du bskyed par gsal bar byas pa yin no/_/le'u bzhi bcu rtsa dgu pa'i bshad pa'o//_//dbang du bya ba la sogs pa'i cho ga ni/_/sngar bshad pa'i cho ga bzhin du bya'o/_/slob pa'i zas zhes bya ba dang /_rang gi lus zhes bya ba la sogs pas ni 'gro ba'am 'dug pa
[\[40a.6\]]'am gnyid ma log pa la sogs pa'i gnas skabs su yang sngags pas gsang sngags bzla bar bya'o zhes bya ba'i don te dus kyi nges pa med pa'o/_/sbyin sreg brgya rtsa brgyad kyi bar/_/zhes bya ba ni arga'i yam shing dang rgyas pa'i cho gas zla ba gcig gi bar du sbyin sreg brgya rtsa
[\[40a.7\]]brgyad rtag par byas na dbul ba thams cad 'jig par 'gyur ro zhes ston to/_/gzhan dag ni go sla'o/_/mkha' la spyod pa nyid thob 'gyur/_/zhes bya ba la so sor snang ba thob par gyur pa'i sngags pa thun gnyis kyi bar du mnyam par bzhag la sbyin sreg byas na lha thams cad kyi
[\[40b\]]
[\[40b.1\]]dngos grub thob par 'gyur ro zhes gsungs so/_/go ma yu zhes bya ba la wa'i sha kha na ma tho ba med pas rnyed pa dang myos byed ces bya ba chang gi sbyin sreg dang gtor ma la sogs pa byas shing bzlas brjod byas na mtshan mo was khyer bar 'gyur ro zhes 'dir sbyar bar bya'o/_/bil
[\[40b.2\]]ba zhes bya ba la sogs pa ni snga ma bzhin du rgyas pa'i cho ga bya bar shes par bya'o/_/go ma sa zhes bya ba la sogs pa ni go sla'o/_/go ma yu zhes bya ba ni wa'i sha'i sbyin sreg yang dang yang du smos pa ni sbyin sreg 'di nyid lhag par 'bras bu che bar bstan to/_/brtul zhugs
[\[40b.3\]]gtsang sbra med na yang /_/bstan pa'i dngos grub thob par 'gyur/_/zhes bya ba la/_phyi'i brtul zhugs la spyod pa'ang med la/_phyi'i gtsang sbra med du zin kyang tshul 'di bzhin du spyod pa'i rnal 'byor pa lha rnams kyis bstan pa'i dngos grub thob par 'gyur ro zhes
[\[40b.4\]]dgongs so/_/lhag pa'i tsher 'gyur ba ni tshe dpag tu med par 'gyur ro/_/kusmaN+DaM zhes bya ba la sogs pa la kusmaN+DaM zhes bya ba bum sha'i sa bon dang /_muk+ta ste mon sran gre'u dang /_tsa na ka dang /_spra tshil te sbrang rtsi'i tshogs ma dang /_ske tshe dang /_ma la ta'i lo ma cha
[\[40b.5\]]mnyam par byas te sngags kyis bskul la/_de'i khang pa'i phyogs gcig tu byugs na ji skad bshad pa bzhin du 'gyur ro/_/skal ldan bdag gis 'di ru yang /_/gsang ba yid 'ong 'di byas pa/_/rgyud don rgya mtsho rgal ba yi/_/mkhas rnams bzod pa mdzad pa'i
[\[40b.6\]]rigs/_/dpa' bo'i yid 'ong 'di byas las/_/bsod nams cung zad gang bsags pa/_/des ni dpa' bo'i snying la ni/_/dpa' bo la dga' 'di spyod shog_/'byor ba'i bran gyi tsha bor gyur/_/dge ba'i bran las skyes pa'i bu/_/skal ldan grags pas 'dir
[\[40b.7\]]brtags pa/_/ston ka'i zla ba'i dbyibs 'dra byas/_/klu sgrub kyis ni chos rnams rnam phye sbyar/_/snyan dngags gtso bo dpa' bo las su yod/_/tsaN+Da go mi sgra rjes ston zhes grags/_/sngags tshul 'di la skal ldan bdag rnam mdzes/_/dpal 'khor lo sdom
[\[41a\]]
[\[41a.1\]]pa'i dka' 'grel dpa' bo'i yid du 'ong ba zhes bya ba/_slob dpon chen po skal ldan grags pas mdzad pa rdzogs so//_//rgya gar gyi mkhan po d+harma shrI b+ha dra dang /_zhu chen gyi lo tsA ba dge slong rin chen bzang pos bsgyur cing zhus te gtan la phab pa'o//_//
[\[41a.2\]{D1406}]@##/_/rgya gar skad du/_shrI tsakra saM ba ra mU la tan+t+ra pany+tsi kA/_bod skad du/_dpal 'khor lo sdom pa'i rtsa ba'i rgyud kyi dka' 'grel/_bcom ldan 'das 'jam pa'i rdo rje la phyag 'tshal lo/_/bcom ldan 'das dpal rdo rje mkha' 'gro la phyag 'tshal lo/_/dngos po
[\[41a.3\]]kun gyi rang bzhin mchog_/dngos kun 'jig pa 'jig mdzad pa/_/dngos po kun ni mi snang zhing /_/dngos po kun ni zil gnon pa/_/mkha' mtshungs don dang dri med mkha'/_/dpal chen de la phyag 'tshal te/_/bde mchog 'khor lo'i rgyud kyi ni/_/dka' 'grel bdag gis bri bar
[\[41a.4\]]bya/_rgyud 'di las/_dang po 'di skad bdag gis thos pa zhes bya ba la sogs pa sdud pa pos gleng ma bslang ba yin zhes dang por brgal ba la/_de'i lan gdab pa'i phyir 'di skad du/_bcom ldan 'das ni mi gnas pa'i mya ngan las 'das pa yin par rab tu bstan pa yin no zhes zer
[\[41a.5\]]te/_de nyid kyi phyir/_thams cad bdag nyid rtag tu bzhugs/_/zhes smos pa yin no/_/gzhan dag ni nam mkha' dang mnyam pa'i rtsa ba'i rgyud stong phrag brgya pa las btus pa yin pas/_rtsa ba'i rgyud las 'di skad ces bya ba la sogs pa dang por smos pa yin la/_'di ni de'i
[\[41a.6\]]rgyud phyi ma yin pas ma smos pa ma yin no/_/de ni rgyud gzhan dag dang 'dres par 'gyur ba'i don gyi bye brag 'byed pa'i phyir bla ma yin no zhes gsungs pa yin no/_/gzhan dag ni bstan du med pa'i chos nyid kyis bstan par bya ba dang ston pa po gcig tu bstan pa yin te/_rgyud 'di
[\[41a.7\]]la ni sangs rgyas bcom ldan 'das yin no zhes gsungs pa'i phyir ro/_/de la dang po re zhig rjod pa dang /_brjod par bya ba dang /_/'brel ba dang /_dgos pa dang /_dgos pa'i dgos pa yod par mthong nas chos kyi rjes su 'brang zhing rtog pa sngon du gtong ba rnams kyang 'jug par
[\[41b\]]
[\[41b.1\]]'gyur te/_de bas na de nyid ni de nas zhes bya ba la sogs pa nas brtsams te/_dpal he ru ka mngon par brjod pa zhes bya ba la sogs pa'i bar gyis gzhung bkod pas bshad pa yin te/_de la brjod pa ni 'khor lo bde mchog ces bya ba'o/_/des gang brjod par bya ba dpal he ru
[\[41b.2\]]ka dang /_rdo rje phag mo la sogs pa'i rgyud kyi lus ni brjod par bya ba yin la/_brjod par bya ba dang rjod par byed pa'i mtshan nyid ni 'brel pa yin no zhes la la dag 'dod la/_gzhan dag ni thabs dang thabs las byung ba'i dngos po'i mtshan nyid ni 'brel pa yin no zhes zer
[\[41b.3\]]ro/_/bcom ldan 'das kyis gdul bya'i skye bo 'jug par mdzad pa'i phyir dkyil 'khor du 'jug pa la sogs pa nas gsang dbang bskur ba'i bar ni dgos pa yin la/_de'i 'og tu dus phyis des 'bras bu thob pa ni dgos pa'i dgos pa yin no/_/de nas zhes bya ba
[\[41b.4\]]la sogs pa'i tshig gi phrad kyi tshogs kyis rgyud phyi ma nyid du nges par byed pa yin no/_/de yang de nas zhes bya bas ni de ma thag pa ste/_nam mkha' dang mnyam pa'i rgyud kyi rjes thogs nyid la 'og nas bshad pa 'di bshad par bya'o zhes bya ba dang sbyar ro/_/de'i phyir zhes bya ba
[\[41b.5\]]ni rim pa dang rgyu'i don te/_de'i 'og tu zhes gsal ba nyid du smras pa'o/_/da nas kyi sgra smos pa ni bkra shis pa'i don te/_bkra shis pa la sogs pa bstan bcos kyi dang por tshig tu brjod pa ni nyan pa po rnams kyi bgegs bsal bar bya ba yin pa'am/_/dbang du byed
[\[41b.6\]]pa'i don yin no/_/de bas na snga ma'i rang bzhin la ltos nas/_/bkra shis pa'am dbang byed yin/_/smras yin de nas de phyir sgra/_/bstan bcos go rims rgyu yin no/_/zhes so/_/'o na bshad pa de ci zhig yin zhe na/_gsang ba zhes bya ba gsungs te/_gsang ba ni sba bar bya
[\[41b.7\]]ba ste/_nyan thos la sogs pa gzhan dag la bstan par bya ba ma yin pa'i phyir ro/_/yang na thabs dang shes rab gcig tu byas pas bsgrub par bya ba gang yin pa de ni gsang ba'o/_/yang na rdo rje dang pad+ma dang byang chub kyi sems de gsum po 'di dag ni gsang ba ste/_ra ni rdo rje
[\[42a\]]
[\[42a.1\]]zhes byar bshad/_/yi ge ha ni pad+mar bshad/_/de dag gnyis kyi sa bon ni/_/s+ya zhes bya bar bshad pa yin/_/zhes gsungs pa yin te/_yi ge ra ni rdo rje rtse mo 'dra ba'i phyir ro/_/ha ni 'dab chags kyi mchu 'dra ba'i phyir ro/_/sa dang ya kun du sbyor ba ni gnyi
[\[42a.2\]]ga'i sa bon gyi gzugs can yin pa'i phyir ro/_/de yang sa yan du sra ba na zhes bya ba'i yi ge'i tha ma gzung ba'i phyir te/_de ni don dam pa'o/_/ji ltar bshad par bya ba gsal bar bstan pa ni mdor bsdus pa ste zhes gsungs pa yin te/_nam mkha' dang mnyam pa'i rgyud las
[\[42a.3\]]ni shin tu rgyas par smos pa yin no zhes bya bar dgongs so/_/don de nyid gsal bar bstan pa ni rgyas pa min zhes bya ba gsungs pa yin no/_/yang na mdor bsdus pa ma yin gyi rgyas pa zhes bya bar sbyar ro/_/'dir dgos pa ni 'di yin te/_nam mkha' dang mnyam pa'i rgyud ni gzhung
[\[42a.4\]]rgyas pa yin la/_/'dir ni don rgyas pa yin no zhes bya ba ste/_khams gsum pa'i bdag nyid du 'khor lo gsum bshad par bya ba yin no/_/da ni tshig bzhis gsang ba nyid kyi khyad par bstan par bya ste/_dpal gyi sgra ni mchod pa'i tshig go/_/he ru ka zhes bya ba ni rgyud 'dir
[\[42a.5\]]bcom ldan 'das bdag po'i mtshan te/_dpal gtso bor gyur pa'i he ru ka ni dpal he ru ka'o/_/de'i yang dag sbyor ba ni bcom ldan 'das yum rdo rje phag mo dang lhan cig ro gcig pa'i tshul gyis kun du 'khyud pa'o/_/khams gsum pa'i bdag nyid du bcom ldan 'das he ru ka zhes
[\[42a.6\]]bya ba yi ge gsum gyis ston pa nyid yin no/_/chos thams cad ni rgyu dang bral ba'o/_/chos thams cad ni rtog pa dang bral ba'o/_/chos thams cad ni gang na yang mi gnas pa'o zhes pa ni mi dmigs pa'i yi ge gsum gyi bdag nyid yin no/_/yang na dpal he ru ka zhes bya ba ni khyad
[\[42a.7\]]par du bya ba'i tshig yin la/_gsang ba zhes bya ba ni khyad par du byed pa'i tshig yin te/_de nyid kyis ni 'dod pa'i don kun sgrub par byed pa yin no zhes bcom ldan 'das kyis khyad par du gsungs pa yin te/_thams cad kyi 'dod pa ni 'dod pa kun te de nyid ni don de dgos pa'o/_/de'i
[\[42b\]]
[\[42b.1\]]sgrub par byed pa ni bcom ldan 'das te de bas na de'o/_/yang na 'dod pa yang yin la kun yang yin pas 'dod pa kun no zhes bye brag tu mtshams sbyar bar bya'o/_/phyi ma las kyang phyi ma ste/_zhes bya ba la bstan par bya ba dang ston pa po khyad par med pa yin pas rgyud phyi ma 'dus pa la sogs
[\[42b.2\]]pa yin gyi/_/de las kyang gong mar gyur pa ste/_mkha' 'gro ma yi dra ba'i sdom/_/zhes bya ba la/_mkha' 'gro ma ni 'khor lo gsum la gnas pa rnams so/_/de'i dra ba zhes bya ba ni tshogs so/_/de'i sdom pa ni bsgrubs shing sbas pa zhes bya ba'i don to/_/mkha' 'gro ma ni
[\[42b.3\]]mkha' la 'gro ba ste/_nam mkhar 'gro zhing rgyu ba zhes bya ba'i don to/_/yang na mkha' 'gro ma rnams ni nam mkha' la rgyu ba'i ngang tshul can yin pa'am phyi rol du 'gro ba las bzlog pas dra ba ltar 'dir sdom pa yin pas na mkha' 'gro ma'i dra ba'i sdom pa zhes bya ba yin no/_/de
[\[42b.4\]]bas na de brjod byar sbyar ro/_/da ni bcom ldan 'das dpal he ru ka bdag po nyid kyi bdag nyid chen po yin par bstan cing dang po 'di'i gnas bstan pa ni gsang ba zhes bya ba yin te/_gsang ba'i sgra ni 'dir 'khor lo gsum la gnas pa'i mkha' 'gro ma thams cad yin par
[\[42b.5\]]bstan pa ste/_gsang zhing bzang ba'i gsang ba der ro gcig cing tshul gcig pa nyid kyis nam mkha'i khams thams cad khyab pa ste/_bcom ldan 'das dpal he ru ka rdo rje phag mo la sogs pa dang yang dag par ldan pa'i bzhugs gnas so/_/de ji lta bu zhe na/_mchog gi
[\[42b.6\]]zhes bya ba gsungs pa yin te/_mchog ni dam pa ste/_'jig rten dang 'jig rten las 'das pa'i ye shes kyi gzhi yin pas na gtso bo dang /_bla ma dang /_bla na med pa yin no/_/gzhan yang ji ltar zhe na/_dgyes pa zhes bya ba gsungs te/_bla na med pa'i mchod pa'i rol
[\[42b.7\]]pa'i bya bas nyams dga' ba nyid yin pa'i phyir dgyes pa'o/_/da ni 'khor phun sum tshogs pa la don gzhan ma yin par gsungs pa ni/_/thams cad bdag nyid rtag tu bzhugs/_/zhes bya ba ni gsungs pa yin te/_khams gsum pa thams cad kyi bdag nyid can 'khor
[\[43a\]]
[\[43a.1\]]lo gsum du bzhugs pa'i bdag nyid kyi sku'am rang gi ngo bo'o/_/der rtag tu zhes bya ba gang du nam yang ma bral ba'i ngo bo nyid du ston to/_/bzhugs zhes bya ba ni khams gsum gcig pa nyid kyis mi 'jigs pa'i rang bzhin nyid du bstan pa yin no/_/da ni ston
[\[43a.2\]]pa phun sum tshogs pa nyid bstan pa'i phyir/_/mkha' 'gro kun dngos sems dpa' ni/_/zhes bya ba gsungs pa yin te/_mkha' 'gro'i sgra ni nye bar mtshon pa tsam yin te/_mkha' 'gro dang mkha' 'gro ma thams cad kyi dngos po yin par shes par bya ste/_rang bzhin nam rgyud
[\[43a.3\]]kyi ngo bo nyid du gyur pa ste/_gcig tu 'dres par gyur pa zhes bya ba'i don to/_/sems can thams cad kyi don mdzad par spyod pas na sems dpa' yin pa'am/_mchog tu brtan pa'i yon tan dang ldan pas na sems dpa'o/_/mi phyed pas na rdo rje ste/_rdo rje ye shes kyis sems can thams
[\[43a.4\]]cad kyi don mdzad pas na rdo rje sems dpa' zhes bya ba'am/_lha chen po dang /_khyab 'jug dang tshangs pa la sogs pas mi bskyod pa gang yin pa de ni rdo rje sems dpa'o/_/yang na thabs dang shes rab kyi ngo bo yin pa'i phyir ram/_/bdag dang gzhan gyi don phun sum tshogs pa thabs
[\[43a.5\]]dang ldan pa nyid kyis khyad par 'phags pa'o/_/bla na med pa'i mchod par 'os shing mchog tu bde ba ni yid bde ba'i ngo bo yin pas na mchog tu bde ba ni bcom ldan 'das nyid de/_bde ba'i sgrar brjod do/_/bdag dang gzhan gyi don phun sum tshogs pa gsungs pa ci 'di dag lha dang gzhan
[\[43a.6\]]gyi khyad par yin nam zhes rtog par byed pa la/_de gsal bar bya ba'i phyir/_'di ni zhes bya ba la sogs pa gsungs pa yin te/_ni zhes bya ba ni nges par gzung ba'o/_rang nyid 'khrungs pas na rang byung ste gzhan las byung ba ma yin no zhes bya ba'i don to/_/de yang /_sems can kun gyi
[\[43a.7\]]sems gang ni/_brtan pa'i phyir na sems dpar bshad/_/mnyam par gzhag pas ting 'dzin te/_/nges pa las ni rdo rjer gyur/_/sems dpar byin brlabs sbyor ba yis/_/slar yang rdo rje sems dpar gyur/_/zhes ji skad gsungs pa lta bu ste/_de yang gang gis kyang ma byas pas na
[\[43b\]]
[\[43b.1\]]rang byung zhes bshad do/_/skal ba phun sum tshogs pas na bcom ldan no/_/yang na bdud bzhi la sogs pa bcom pas na bcom ldan zhes bya ba 'am/_'dod chags la sogs pa nyon mongs pa bcom pas na bcom ldan no/_/yang na dbang phyug la sogs pa'i yon tan drug dang
[\[43b.2\]]ldan pas na bcom ldan te/_de yang /_dbang phyug dang ni gzugs bzang dang /_/dpal dang grags dang ye shes dang /_/brtson 'grus phun sum tshogs pa ste/_/drug po de la ldan zhes bya/_/zhes smos pa yin no/_/dpa' bo zhes bya ba ni dpa' bo 'di zhes sbyar te/_dpa' bo nyid la
[\[43b.3\]]sbyar ba gzhan dang ldan pa rnam par bcad pa'i don yin te/_dper na srid sgrub nyid gzhu 'dzin pa yin gyi/_gzhan ni ma yin no zhes bya ba lta bu'o/_/yang na dpa' bo nyi shu rtsa bzhi'i bdag nyid can yin pas na gzhan ma yin pa nyid du gsungs te/_de nyid kyis na/_/mkha' 'gro dra ba'i
[\[43b.4\]]sdom pa yin/_/zhes bya ste/_bcom ldan 'das so/_/da ni 'khor lo mnyam pa'i bcom ldan 'das de'i bskyed pa'i rim pa bstan par bya ba'i phyir/_sgra yi tshul las nges 'byung zhing /_/zhes bya ba nas/_rgyud las gsungs pa mnyan par gyis/_/zhes bya ba'i bar du gsungs pa
[\[43b.5\]]yin te/_de yang bla ma'i man ngag las mdor bsdus nas bstan par bya ste/_de'i rim pa ni 'di yin no/_/dang por re zhig yid dang rjes su mthun pa'i gnas su 'dug la bdud rtsi lnga'i ri lu khar bcug ste/_sngags pa lho phyogs su mngon par bltas te/_shin tu 'jigs su
[\[43b.6\]]rung ba'i dur khrod chen po'i sa gzhi sprul la/_/sems can thams cad la phan pa dang bde bar bya ba'i phyir dpal he ru kar gyur par bya'o zhes lan gsum brjod la/_skad cig gis yi ge hUM las bskyed pa 'chad par 'gyur ba'i rang gi lha mo dang yang dag par ldan pa'i phyag
[\[43b.7\]]rgya chen po'i gzugs su sprul te/_A li dang kA li lan gsum brjod la he ru ka zhes bya ba'i yi ge gsum/_spyi bo dang /_lkog ma dang /_snying gar rim pa bzhin bkod do/_/chos thams cad ni rgyu dang bral ba'o zhes bya ba dang /_chos thams cad ni rtog pa dang bral ba'o zhes bya ba dang /_chos thams cad ni gang
[\[44a\]]
[\[44a.1\]]na yang mi gnas so zhes bya bar rang gi bdag nyid dang /_de bzhin du phyi rol gyi brtan pa dang g.yo ba'i dngos po rnams mi snang bar bya'o/_/de nas sngon gyi smon lam gyi dbang gis oM AHhUM zhes bya ba'i yi ge gsum nam mkha'i phyogs su steng dang 'og gi rim par nye bar dmigs
[\[44a.2\]]la/_hUM yongs su gyur pa las rdo rje/_rdo rje de'i lte bar hUM gnas pa las byung ba'i yi ge'i 'od zer de lta bus khor yug gi mthar thug pa'i bar gyi nam mkha'i khams thams cad khyab ste/_sems can thams cad kyi don byed pa la 'jug pa'i lcags kyu'i rnam pa can 'od zer
[\[44a.3\]]rnams kyis slar yang yi ge gsum po der zhugs la/_oM yang AHla zhugs/_AHyang rdo rje la zhugs pa'i rim gyis rdo rje rtse mo la sogs pa nas rdo rje'i lte bar ro/_/rdo rje'i lte ba yang yi ge hUM la'o/_/U ni ha la'o/_/ha ni mgo la'o/_/mgo bo yang zla ba phyed pa'i rnam pa
[\[44a.4\]]la'o/_/de yang thig ler ro/_/thig le yang sgra la'o/_/sgra yang sgra tsam la zhugs la/_/sgra tsam gyis dmigs pa yang spangs par bzhag la/_snod kyi 'jig rten rnam par dag par bya ba'i phyir/_ya ra wa la las rlung dang /_me dang /_chu dang /_gser gyi dkyil 'khor
[\[44a.5\]]la sogs pa bskyed la/_de'i steng du yi ge ka las rus sbal lam thod pa/_de'i steng du a las sna tshogs rdo rje/_de'i steng du paM las pad+ma 'dab ma brgyad pa/_/de'i steng du suM las ri rab zur bzhi pa/_rin po che sna bzhi'i rang bzhin can/_de'i steng du yang pad+ma'i lte ba
[\[44a.6\]]la A li kA li yongs su gyur pa zla ba dang nyi ma'i dkyil 'khor bsams la/_nam mkha'i phyogs su gnas pa'i sgra tsam las yi ge hUM rim bzhin du zla ba'i dkyil 'khor bsams la/_de yongs su gyur pa las bcom ldan 'das rdo rje phag mo dang yang dag par ldan pa/_
[\[44a.7\]]phyag bcu gnyis pa/_dang po'i phyag gnyis na rdo rje dang dril bu dang ldan pas lha mo la yang dag par 'khyud pa/_phyag gnyis kyis glang po'i pags pa khrag 'dzag pa'i gos rgyab tu 'dzin par mdzad pa/_g.yas kyi gsum pa dang /_bzhi pa dang /_lnga pa dang /_drug pa na
[\[44b\]]
[\[44b.1\]]rtse gsum pa dang /_dgra sta dang /_gri gug dang /_Da ma ru bsnams pa/_g.yon gyi bzhin kha T+wA ga dang /_thod pa dang /_zhags pa dang /_tshangs pa'i mgo bo bsnams pa/_phyag rgya drug dang ldan pa/_ral ba'i cod pan gyis brgyan pa/_spyi bor sna tshogs rdo rjes mtshan pa/_g.yon phyogs su zla
[\[44b.2\]]ba phyed pa'i bye brag dang ldan pa/_thod pa lngas mchog tu mdzes pa/_rdo rje'i phreng ba can/_spyan gsum pa/_zhal dang po dang sku mdog thams cad char sprin gyi mdog can/_zhal g.yon ljang gu/_zhal rgyab dmar po/_zhal g.yas pa ser po/_A li dang kA li yongs su gyur pa mi mgo'i phreng
[\[44b.3\]]ba'i mchod phyir thogs mnga' ba/_stag gi pags pa 'phral du bshus pa'i sham thabs bsnams pa/_g.yas brkyang bas 'byung po'i bdag po mnan pa/_pad ma'i lte ba la bzhugs pa'o/_/'dab ma la gnas pa'i lha mo bzhis yongs su bskor zhing 'khor lo gsum gyi dbus na
[\[44b.4\]]bzhugs pa/_rdo rje phag mo ni thal ba med pa/_phyag rgya lnga dang ldan pa ste/_rus pa'i ska rags la sogs pas brgyan pa gcer bu skra grol ba'o/_/rdo rje thogs pa'i phyag g.yas pa gyen du brkyang bas mgul nas 'khyud pa/_mi'i khrag gis gang ba'i rgyu ma 'chang ba/_zhal gnyis pa
[\[44b.5\]]phyag g.yon pa na ka pA la bsnams pa/_g.yon brkyang bas bzhugs pa'o/_/khyad par gzhan dag ni rgya cher gzhan dag las shes par bya'o/_/nges 'byung ba zhes bya ba ni/_sgra'i tshul las byung ba dang gzhi mthun pas lnga pa'i tshig gis bstan pas dbang gnyis kyis sbyor ba
[\[44b.6\]]las byung zhes bya ba'i don to/_/de bas na nam mkha'i phyogs la gnas pa'i sgra las gang gi phyir nges 'byung zhing zhes bya ba'i tshig mang po smos pa ni sgra gcig las 'khor lo gsum dang ldan pa'i dpa' bo dang mkha' 'gro ma thams cad 'byung ba yin no zhes shes par bya ba yin
[\[44b.7\]]pa'i phyir ro/_/ji lta bu zhe na/_dam tshig spyod pa'i spyod yul yin/_/zhes gsungs te/_dam tshig ni rnam pa gnyis te/_bsrung bar bya ba dang /_bza' bar bya ba'o/_/de dag gi spyod pa ni kun du spyod par 'jug pa'o/_/de nyid ni spyod yul te/_yul du gyur pa gang yin pa de la
[\[45a\]]
[\[45a.1\]]de skad ces bya'o/_/yang na dam tshig ni lha mo rnams te de rnams kyi spyod pa yin la/_de'i yul ni spyod yul te dpa' bo rnams so/_/gang gi phyir de nyid kyis na/_sbyor nyid cho ga'i ye shes ni/_/rgyud las gsungs pa mnyan par gyis/_/zhes bya bar sbyar ro/_/'jig rten
[\[45a.2\]]gsum du rnyed dka' ba/_/zhes bya ba ni don ji bzhin nyid de/_mtho ris dang /_mi yul dang /_sa 'og rnams su zhes bya ba'i bar du'o/_/yang na 'jig rten gsum po dag na dpa' bo la sogs pa'i 'jig rten gang yin pa de rnams kyi ye shes zhes bya bar sbyar ro/_/thog ma dbus
[\[45a.3\]]mthar yang dag gnas/_/zhes bya ba ni/_thugs dang /_gsung dang /_sku la rnam par gnas pa 'am/_/yang na lha thams cad ro gcig pa nyid kyis cho ga'i ye shes gsungs pa yin no/_/shes rab thabs kyi kun sbyor ba/_/zhes bya ba la/_shes rab ni rdo rje phag mo la sogs pa mkha'
[\[45a.4\]]'gro ma thams cad do/_/thabs ni bcom ldan 'das la sogs pa'i dpa' bo thams cad de/_de dang lhan cig tu kun du sbyor ba'i cho ga'i ye shes gang yin pa de la de skad ces bya'o/_/ji bzhin zhes bya ba la ji ltar sngags bzlas pa dang /_bsam gtan la sogs pa dang ldan pa
[\[45a.5\]]de bzhin du'o/_/sbyor nyid ces bya ba ni de lta bu'i cho ga'i ye shes 'ba' zhig tu ma zad kyi rnal 'byor pa yang ston te/_ji ltar nam mkha' dang mnyam pa'i rgyud las gsungs pa de thams cad rgyud 'dir mnyan par gyis zhes sbyar ro/_/de nyid kyis na rnyed par dka'/_/zhes
[\[45a.6\]]gsungs pa yin no/_/sogs pa'i sgras ni dkyil 'khor dang /_sbyin sreg dang /_phyi rol gyi sman la sogs pa'i yo byad rnams bsdu'o/_/sbyor ba'i sgras ni dbang du bya ba la sogs pa'i dbang du byas nas so so'i sbyor ba gsungs pa de yin par bshad do/_/mnyan par gyis
[\[45a.7\]]zhes bya ba ni la la dag bcom ldan 'das nyid kyis yum rje btsun ma la gsungs pa yin no zhes 'dod do/_/gzhan dag ni gnyis ka gsung gcig tu 'di ltar gcig pa nyid yin no zhes zer ro/_/gzhan dag ni bcom ldan 'das ma yum ni bcom ldan 'das la ston
[\[45b\]]
[\[45b.1\]]par mdzad pa yin te/_de nyid kyis na mchod pa bzhi pos bcom ldan dpa' bo chen po zhes bos pa yin no/_/da ni srub pa dang srubs pa'i rim pa'i mthar thug pa 'byin pa'i gnas skabs su bla na med pa'i mchod pa'i cho ga bstan pa'i phyir/_dbugs 'byin zhes bya ba la sogs
[\[45b.2\]]pa smos te/_bar ma zhes bya ba ni pad+ma la bya la/_dbugs 'byin pa'i mchog ni ro 'dzin 'jog pa'o/_/de ji lta bu zhe na/_dri chu dang bcas pas kyang zhes bya ste/_byang chub kyi sems dang bcas pas sam zhes bya ba'i don to/_/dus su zhes bya ba ni 'byung ba'i gnas skabs kyi dus so/_/
[\[45b.3\]]khyad par du zhes bya ba ni rdo rje dang pad+ma 'dus pa'i khyad par 'di zhes bya ba'i bar du'o/_/rigs ldan zhes bya ba ni rgyud kyi dam tshig gi skad de/_rdo rje phag mo'i rang bzhin can gyi phyi'i lha mo la mchod pa bya ste/_ji ltar yang dag par mgu ba skye bar 'gyur ba de ltar bya'o zhes bya ba'i don to/_/
[\[45b.4\]]yang zhes bya ba ni gang gi phyir gyi don to/_/pho nyar lhan cig skyes dngos grub/_/mchog dang 'bring dang tha ma ste/_de bas yid nang chud pa yis/_/'dod pa'i dngos grub bsgrub par bya/_/zhes bya ba yin no/_/de'i dgongs pa ni 'di yin te/_phyi'i lha mo 'khor lo gsum mngon sum du
[\[45b.5\]]gnas pa la thams cad kyis kun du dga' ba'i yid du byas pa yin no/_/rang rdzas thig le zhes bya ba nas/_bsam gtan gyis kyang 'grub par 'gyur/_/zhes bya ba'i bar du don sgra ji bzhin pa nyid yin pas go sla ba kho na yin no/_/shin tu mnyam gzhag sgrub pa pos/_/zhes bya ba ni
[\[45b.6\]]rnam pa thams cad du sgrub pa pos rnal 'byor la yid goms par bya'o zhes bya ba'i don to/_/dam tshig ni lha mo ste/_rtag tu bskyang bar bya ba ni 'tshe ba med pas na dus thams cad du zhes bya ba'i don to/_/dam tshig nyams pas dkyil 'khor du/_/dbang bskur dngos grub thob mi
[\[45b.7\]]'gyur/_/zhes bya ba la/_/dam tshig gi sgra ni bsrung bar bya ba dang /_bza' bar bya ba ste nyams pas so/_/dam tshig gi lha mo rnams dang /_de'i rjes su 'gro ba'i rnal 'byor ma rnams te nyams pas so/_/dbang bskur ba ni nye bar mtshon pa tsam mo/_/lhag ma rnams ni go sla'o/_/
[\[46a\]]
[\[46a.1\]]da ni sbrang rtsi zhes bya ba la sogs pas bdud rtsi lnga gsungs pa yin te/_sbrang rtsi ni sa bon no/_/mtshal ni khrag go/_/ga pur bcas ni sha chen dang bcas pa'o/_/yang dmar zhes smos pa ni gci ba'o/_/tsan+dan ni bshang ba ste/_yang tsan+dan dmar po zhes zlas dbye ba'o/_/de dag
[\[46a.2\]]dang sbyar ba zhes mtshams sbyar ba'o/_/tshogs kyi nang du zhes bya ba ni 'khor lo gsum gyi dbus su'o/_/yang na sbyor ba gcig 'dzin pa'i dbus su'o/_/bzhugs pa ni nyams su len pa zhes bya ba'i don to/_/ni zhes bya ba ni sbyor ba gzhan rnam par bcad pa'o/_/thams cad kyang
[\[46a.3\]]yin la rdo rje yang yin pas thams cad rdo rje ste/_sangs rgyas bcom ldan 'das so/_/de rnams kyi mtshan ma ni mtshan mar gyur ba'i dam tshig go/_/mtshan ma'i sgra ni pad+ma'i snod de dung chen po zhes bya ba'i bar ro/_/de 'dzin pas na/_thams cad rdo rje'i mtshan ma 'dzin/_/
[\[46a.4\]]zhes bya'o/_/'di dag ni bdud rtsi lnga'i khyad par ro/_/sbom po mtha' ltag rtse sbyar bas/_/zhes bya ba ni mthe bo dang srin lag dag gis myang bar bya ba'o zhes sbyar ro/_/rnal 'byor rig pa zhes bya ba ni lha'i rnal 'byor dang ldan pa'i sngags pas zhes bya ba'i don to/_/zhi ba'i
[\[46a.5\]]btung ba zhes bya ba ni zhi ba'i btung ba las 'di dman pa ma yin te/_de lta mod kyi ji ltar bram ze dag mchod sbyin gyi dus su shin tu dag byed du btung ba de la len par byed de/_rnal 'byor rig pa zhes bya bar dgongs te/_de lta bu'i sngags pas dngos grub thob par 'gyur
[\[46a.6\]]ro/_/rtag pa zhes bya ba ni go sla ba nyid do/_/mchod pa bzhi zhes bya ba ni/_phyi dang /_gsang ba dang /_yid dang /_nang gi bdag nyid can gyi mchod pa'o/_/yang na phyag rgya chen po dang /_dam tshig gi phyag rgya dang /_chos kyi phyag rgya dang /_las kyi phyag rgya ste/_bzhi po de dag gis mchod pa ni mchod
[\[46a.7\]]pa bzhi'o/_/de bzhin du/_dbang gnyis snyoms par 'jug pa yi/_/zhes bya ba ni mnyam pa nyid du gyur ba'o/_/dpa' bo zhes bya ba ni bcom ldan 'das la bod pa'o/_/de nyid 'dzin zhes bya ba ni rnal 'byor spyod pa'o/_/yang na de kho na nyid ni gzhan ma yin pa nyid do/_/de nas
[\[46b\]]
[\[46b.1\]]'khor lo gsum 'dzin pa thams cad kyis lhan cig tu ro gcig par 'dzin pas lha dang mi'i bde ba gcig tu bsdu ba byas pas so/_/rdo rje ni bcom ldan 'das te de 'dzin par mdzad pas na rdo rje 'dzin te rnal 'byor spyod pa'o/_/bcu drug char yang mi phod do/_/zhes bya ba
[\[46b.2\]]de lta bu'i rnal 'byor pa rnams kyi bde ba'i cha gcig kyang rnal 'byor gzhan 'dzin pa dag gis char yang mi phod cing thob par mi 'gyur ro zhes bya ba'i don to/_/le'u dang po'o//_//da ni dkyil 'khor bri ba'i gnas bstan pa'i phyir/_de la lci ba ma lhung bas/_/zhes bya ba
[\[46b.3\]]la sogs pa gsungs pa yin te/_dur khrod du ni kun spyod cing /_/zhes bya ba ni gang du dkyil 'khor 'dri ba der dur khrod chen po lta bur bsgom par bya'o zhes bya ba'i don to/_/ro bsregs sol ba zhes bya ba la sogs pas ni tshon gyi bya ba gsungs pa yin no/_/mtshan nyid thams
[\[46b.4\]]cad ldan zhes bya ba ni slob dpon gyi mtshan nyid dang ldan zhes bya ba'i don to/_/yang dag shes shing zhes bya ba ni so sor snang ba skyes par gyur pa'o/_/rgyud ces bya ba ni rgyud kyi don mtha' dag la mkhas pa'o/_/yang na rdo rje dang pad+ma 'dus par ldan pa'i gsang ba'i dbang bskur
[\[46b.5\]]ba'i dus dang ldan pa'o/_/dpal ldan khrag 'thung gsang sngags shes/_/zhes bya ba ni sngon du bsnyen pa byas pa dang /_the tshom med pa khro ba med pa zhes bya ba la sogs pa'i slob dpon gyi mtshan nyid bshad pa dang ldan pa'o/_/thod pa'i zhes bya ba la sogs pas ni yan lag tu bya ba'i
[\[46b.6\]]rtags ni spyi'i khyad par du 'gyur ro zhes bya ba'i tshul gyis ni phyag rgya drug dang ldan pa'i phyag rgya chen por ston to/_/dum gcig spyi bor brgyan pa dang /_/zhes bya ba 'dis ni thod pa'i phreng ba yod par ston to/_/'di nyid kyis ni dum bu gcig pa'i thod pa mchog nyid du bshad do/_/rgyud thams
[\[46b.7\]]cad du phyag rgya chen po'i mtshan nyid la sogs pa 'khrug pa'i tshul gyis ston la/_/de ni bla ma'i man ngag gis go rims ji lta ba bzhin du yongs su rdzogs par spyad par bya'o/_/de nyid kyis na blo dang ldan pa bdag nyid dpal he ru kar byas nas gsungs pa yin la de'i 'og tu ni/_dpal
[\[47a\]]
[\[47a.1\]]ldan he ru ka dran bya/_/zhes bya ba ni dkyil 'khor rnam par dgod pa kun du spyad par bya'o zhes bya ba'i don to/_/de nyid kyis na/_'khor lo 'di ni snying gar dgod/_/ces gsungs pa yin no/_/de ltar bdag nyid go bgos nas/_/zhes bya ba ni rang gi lus la 'di ltar go bgo'o/_/
[\[47a.2\]]ra ba rnams ni phyogs su dgod/_/ces bya ba ni/_A li kA li'i dam tshig brjod pa'i rjes thogs la/_zhe sdang gi ra ba dang /_'dod chags kyi ra ba dang /_gti mug gi ra ba rnams dgod par bya'o/_/phyis khang pa brtsegs pa la sogs pa rdzogs pa'i dus ni rdo rje'i ra ba dang /_pad+ma'i ra ba dang /_'khor lo'i
[\[47a.3\]]ra ba dgod par bya'o zhes bya bar dgongs so/_/de ltar go bgos par gyur nas/_'og tu 'ang mtshon cha dgod par bya/_/zhes bya ba la/_sa 'og gi mthar thug gi bar du sa gzhi rdo rje'i rang bzhin du brtan par bya'o/_/'khor lo'i bdag nyid mtshon cha mnyam/_/zhes bya ba ni 'khor lor gnas pa dang /_de
[\[47a.4\]]bzhin du bdag nyid mtshon cha'i dra bas go bgo bar bya'o/_/steng du mda'i dra ba zhes bya ba la/_mda'i dra ba ni rdo rje'i steng du ste/_de lta bu'i mda'i dra ba steng du dgod par bya'o/_/yang bdag nyid ces bya ba ni ye shes sems dpa' zhugs pa'i 'og tu gzhal yas khang nang du bzhag la
[\[47a.5\]]dra ba la sogs pa nye bar bstan par bya'o zhes bya bar dgongs so/_/de ltar zhes bya ba la sogs pas ni dkyil 'khor bri ba la sngags pa 'jigs pa med pa nyid du ston to/_/sngags dang phyag rgyas rnam brgyan nas/_/zhes bya ba ni/_legs par bslabs shing mkhas
[\[47a.6\]]pa'i phyi'i lha mo dang lhan cig ces bya ba'i don to/_/dngos grub ces bya ba la sogs pa ni go sla'o/_/de nas zhes bya ba la sogs pa ni dkyil 'khor gyi thig gdab pa la spyad par bya'o zhes bya bar dgongs so/_/mkha' 'gro ma yi dra ba mchog/_/ces
[\[47a.7\]]bya ba ni 'khor lo gsum la gnas pa thams cad ces bya ba'i don to/_/mchod ces bya ba ni mchod pa bya ba'am sbyin par bya ba'o/_/de'i dbus su zhes bya ba la sogs pa ni don ji lta ba nyid yin no/_/mdangs dang ldan zhing zhes bya ba la sogs pas ni phyag rgya chen po'i
[\[47b\]]
[\[47b.1\]]mtshan nyid rgyas par bstan te/_mdangs dang ldan zhes bya ba ni gzi brjid dang bcas shing shin tu 'bar ba zhes bya ba'i don to/_/lhag ma ni don ji lta ba nyid do/_/smin ma bzang po rdo rje dbyes/_/zhes bya ba la/_smin ma bzang zhing mnyam pa ni smin ma bzang po ste/_rdo rje ltar
[\[47b.2\]]dbyes pa gang la mnga' ba de la de skad ces bya'o zhes bya bar sbyar ro/_/yang na dpral ba'i rdo rje phreng ba'i mthar thug pa'i bar du smin ma dbyes shing gyes pa mnga' ba zhes bya ba'i don to/_/brgya phyed phreng bas rnam par brgyan/_/zhes pa ni mi'i thod pa khrag 'dzag pa lnga bcu'i phreng
[\[47b.3\]]bas brgyan pa zhes bya ba'i don to/_/de'i mdun gnas zhes bya ba la sogs pas ni rdo rje phag mo gsal bar bstan pa yin no/_/rab 'jigs 'jigs byed che la phyogs/_/zhes bya ba ni dbang phyug chen po la mngon par phyogs par bya'o zhes la la dag 'dod mod kyi/_de ni mi
[\[47b.4\]]rigs pa nyid yin te/_de'i skabs ma yin pa'i phyir dang rdo rje phag mo'i phyag rgya chen po'i gnas skabs yin pa'i phyir ro/_/de bas na don ni 'di yin te/_'jigs byed chen po ni bcom ldan 'das te/_de la mngon par phyogs pa'i sku dang /_gsung dang /_thugs kun
[\[47b.5\]]du 'khyud par mdzad pa'o/_/lhag ma rnams ni go sla'o/_/phyogs dang phyogs kyi mtshams rnams ni/_/zhes bya ba ni khwa gdong ma la sogs pa yang mchod par bya'o zhes bya ba'i bar du'o/_/de nas bum pa la zhes bya ba la sogs pa ni bum pa gzung ba'i mtshan nyid phyogs gcig
[\[47b.6\]]nye bar mtshon pa tsam zhig ston pa yin te/_rtsa ba nag po med cing lto ba che ba mchu 'phyang ba/_ske ring ba la sogs pa'i mtshan nyid dang ldan pa'o/_/mu tig ces bya ba la sogs pa ni rin po che sna lnga ston pa yin no/_/zangs ma ste zhes bya ba ni bum pa'i khyad par ro/_/lhag ma
[\[47b.7\]]ni go sla'o/_/bum pa ma rnyed na ni dgur bya la/_rnyed na ni bum pa sum cu rtsa bdun bya ste/_lA ma la sogs pa'i bum pa bzhi dang /_khwa gdong ma la sogs pa'i bum pa brgyad dang /_las thams cad pa dang /_rnam par rgyal ba'i bum pa ste lha thams cad la re re byas pas sum
[\[48a\]]
[\[48a.1\]]cu rtsa dgur 'gyur ro/_/gser dang zhes bya ba la sogs pas ci rnyed pa'i rin po che la sogs pas dkyil 'khor ci mdzes su bya'o zhes bya ba'i don to/_/grong mchog yid 'ong mchod na ni/_/'grub pa nyid du the tshom med/_/ces bya ba la sogs pa ni shin tu go sla'o/_/
[\[48a.2\]]bdag nyid kun nas sgo'i zhal la ni zhes bya ba ni bdag nyid kyi khyad par te/_dpal he ru ka'i rang gi bdag nyid du bya ba ni bcom ldan 'das ni zhal bzhi pa yin pa'i phyir ro/_/dri chu yis ni legs par gdab/_/ces bya ba ni sngags kyis dag cing dri dang bcas pa'i rdo rje'i chus bdag nyid
[\[48a.3\]]la legs par gtor bar bya'o zhes bya ba'i don to/_/mar me brgya ni dbul bar bya/_/zhes bya ba ni sgra ji bzhin pa nyid dam/_yang na rnam pa sna tshogs pa'i dpa' bo'i khyad par la bya ste/_gzhan dag las mar me lnga zhes bya ba dpa' bo lnga la bya ba'i phyir ro/_/nam mkha'i mkha' 'gro ma
[\[48a.4\]]rnams ni/_/yid kyis thams cad steng du dgod/_/ces bya ba ni thugs kyi 'khor lo la gnas pa zhes bya ba'i don te/_sems ni nam mkha' la 'gro ba'i ngo bo nyid yin pa'i phyir ro/_/sa steng mkha' 'gro ma gang yin/_/dkyil 'khor kun du dgod par bya/_/zhes bya ba ni steng ni sa'i dkyil
[\[48a.5\]]'khor te/_de la spyod pa rnams dkyil 'khor kun du zhes bya ba rnam pa thams cad du gsung gi 'khor lo gang yin pa dgod par bya'o/_/gsung gi 'khor lo ni bar na gnas pa'i phyir ro/_/yang sa'i 'og na gnas pa rnams ni don gyi dbang gis sku'i dkyil 'khor la dgod par bya'o zhes
[\[48a.6\]]shes par bya'o/_/ma mo thams cad phyogs dang ni/_/zhes bya ba ni sgo bzhi po dag tu/_khwa gdong ma dang /_'ug gdong ma dang /_khyi gdong ma dang /_phag gdong ma ste/_bzhi po phyogs su rim pa bzhin dgod pa dang /_mtshams rnams su gshin rje sreg ma dang /_gshin rje pho nya mo dang
[\[48a.7\]]gshin rje mche ba ma dang /_gshin rje 'joms ma ste/_bzhi po rim pa bzhin du dgod do/_/gal te dngos grub ces bya ba la sogs pas ni mchod pa rnam pa lnga ston te/_mar me brgya yang dbul bya zhing /_/zhes bya ba ni snga ma nyid du ma bshad la/_dri dang me tog ces bya ba ni mchod
[\[48b\]]
[\[48b.1\]]pa rnam pa lnga kha bskang ba'i don du gsungs pa yin no/_/dpal ldan zhes bya ba la sogs pa ni don ji lta ba nyid yin pa'i phyir rnam par ma phye'o/_/rab mnyam gzhag ste zhes bya ba ni mchod pa'i cho ga thams cad la rnam par dag par shes pa'i bar du'o/_/le'u gnyis pa'o//_//
[\[48b.2\]]de nas zhes bya ba la sogs pa la/_slob dpon zhes bya ba ni dkyil 'khor dang nye ba gang dag yin pa de thams cad slob dpon zhes bya ba'i don to/_/ci nus pas ni zhes bya ba la sogs pa ni bla ma la mchod pa ston to/_/dril bu la sogs pas zhes bya bas ni gtso bo las gzhan pa'i
[\[48b.3\]]slob dpon rnams kyis bya ba'i las gsungs pa yin no/_/rnga brdung zhes bya ba la sogs pas ni mchod pa'i cho ga nyi shu gsungs pa yin no/_/de yi rigs ni bstan par bya/_/zhes bya ba'i bar du go sla'o/_/de'i rjes thogs la rgyud gzhan las rab tu grags pa'i cho gas
[\[48b.4\]]dbang bskur ba thams cad rdzogs par byas nas/_da ni gsang ba'i dbang bskur ba'i cho ga gtso bo nyid yin pa'i phyir mchod pa bya dgos pas de nas slob dpon zhes bya ba la sogs pas gsang ba'i dbang bskur bston pa yin no/_/rab mnyam gzhag ces bya ba ni bdag nyid
[\[48b.5\]]dpal he ru ka'i rnal 'byor bstan par bya ba dang /_de yang rdo rje phag mo'i sbyor bar bskyed la go cha chen po la sogs pa'i go bgo ba dang /_slob ma yang de bzhin du byas la/_nyi ma gnyis pa la slar yang dkyil 'khor legs par mchod de/_byin gyis brlab pa la sogs pa
[\[48b.6\]]legs par byas nas/_dkyil 'khor gyi dbus sam dkyil 'khor dang nye bar khri la sogs pa'am stan bde ba la gnas la gsang ba'i dbang bskur ba brtsam par bya'o/_/phyag rgya mchog ces bya ba ni phyi rol gyi bud med sngags kyi rgyud legs par bslabs pa/_/bza' bar
[\[48b.7\]]bya ba dang /_bsrung bar bya ba la sogs pa'i dam tshig dang ldan pa/_lha'i ting nge 'dzin la legs par gnas shing sbyor ba gcig pa la bya'i/_gzhan dag la ni ma yin no/_/mtshal chen lan gsum bzlas pa yis/_/de la thig le bya ba yin/_/zhes bya ba ni sngar
[\[49a\]]
[\[49a.1\]]bshad pa'i mtshan nyid dang ldan pa'i phyir lha mo me tog dang ldan pa de dang lhan cig par bad s+ya ma na la sogs pa'i rim gyis ji ltar dga' ba bskyed par gyur pa de ltar rdo rje dang pad+mar 'dus pa'i rim gyis 'byung ba'i gnas skabs su slob ma gdong g.yogs
[\[49a.2\]]pa la/_snying po dang nye ba'i snying po dang phreng ba'i sngags brjod par byas la/_spyi bo dang /_dpral ba dang /_mig gnyis dang /_kha dang /_lkog ma dang /_snying gar gnas pa'i rdo rje dang pad+mas dbang bskur byar bya zhing /_slob mas kyang bdud rtsi bzhin du longs spyad par bya'o/_/de
[\[49a.3\]]nas de'i 'og tu gdong g.yogs phye la dkyil 'khor bstan par bya'o/_/de nas gang gi lha'i gnas gang yin pa zhes bya ba ni gsang ba'i dbang bskur ba'i gnas so/_/der de bstan par bya zhes bya ba ni dbang bskur bar rab tu nus pa'i phyi'i lha mo bstan par bya'o/_/yang dag ces bya
[\[49a.4\]]ba ni rnam par mi rtog pa'i yid kyis so/_/de nas slob mas kyang de bzhin du brtsam par bya ba yin pa'i phyir ro/_/de nas slob ma rab mnyam gzhag_/rab tu btud par byas nas ni/_/g.yon nas brtsams pa'i rim pa yis/_/de nas bskor ba rab tu bya/_/dkyil 'khor
[\[49a.5\]]dang ni bla ma la/_/ji bzhin cho gas phyag bya'o/_/zhes bya ba yin te/_ji ltar bla mas slob ma la gsang ba'i dbang bskur byin pa de 'dra ba'i cho gas slob mas bla ma'i phyir de nyid bsgrub par bya'o zhes dgongs so/_/de nas zhes bya ba la sogs pa ni don ji lta ba yin pa'i
[\[49a.6\]]phyir go sla'o/_/de kun dpal ldan khrag 'thung gnas/_/zhes bya ba ni dpal he ru ka'i sbyor ba 'dzin pa'i rnal 'byor pa la zhes bya ba'i don to/_/le'u gsum pa'o//_//de nas rnal 'byor ma rnams ni/_sa la rnam par rol ba ste/_/zhes bya ba ni 'khor lo gsum la gnas
[\[49a.7\]]pa'i mkha' 'gro ma rnams kyi so so'i mtshan bstan pa'i phyir gsungs pa ni/_brtson chen zhes bya ba la sogs pas rim pa las bzlog ste gsungs pa yin no/_/de bzhin du don thams cad la rang gi ming brjod pa'i sngags zhes bya ba la sogs pas mkha' 'gro ma dang dpa' bo
[\[49b\]]
[\[49b.1\]]nyi shu rtsa bzhi dang mkha' 'gro ma bzhi dang /_khwa gdong ma la sogs pa brgyad kyi rang rang gi mtshan brjod pa la thog mar oM dang tha mar hUM hUM phaT ces sbyar na sngags sum cu rtsa drug tu 'gyur ro/_/yi ge oM ni thams cad gsal bar byed pa yin par bstan pa'i phyir ro/_/rnal 'byor mchog
[\[49b.2\]]ni 'di mthong na/_gzhan dag snying po med rtswar mtshungs/_/zhes bya ba ni shrI badzra he ru ka'i rnal 'byor 'di mthong na gzhan ni rtswa'i khyad par lta bu ste/_srin bus zos pa'i rtswa snying po med pa dang 'dra'o zhes bya ba'i don to/_/grub ces bya ba la sogs pas ni da ltar rdzogs pa'i
[\[49b.3\]]rnal 'byor pa'i mthu rnams ston pa yin no/_/grub pa nyid kyis ni/_'dod pa thams cad byed pa yin/_/zhes bya ba yin te/_mngon par 'dod pa ni don rdzogs par byed pa'i nus pa dang ldan par 'gyur ro/_/dpa' bo nyid 'gyur zhes bya ba ni 'khor lo gsum gyi dbus su chud pa'i dpa' bo
[\[49b.4\]]ste/_pha rol gnon par gyur pa yin la/_grub pa ni/_khyim du dkyil 'khor mthong ba yin/_/zhes bya ba ni dkyil 'khor gyi khang pa bris pa'i dkyil 'khor mthong ba ste/_dbang bskur ba'i cho ga rdzogs pa tsam gyis ji skad bstan pa'i yon tan 'grub par 'gyur na/_/bzlas
[\[49b.5\]]pa dang bsgom pa la sogs pa la rtag tu goms par byed pa'i dbang gis lta smos kyang ci dgos/_de'i che ba nyid bstan pa'i phyir gsungs pa ni/_de shes rtag tu bsgom pa ni/_/zhes bya ba yin no/_/dngos grub ces bya ba ni de'i 'bras bu gsungs pa yin no/_/de bzhin gshegs
[\[49b.6\]]pas gsungs zhes bya ba ni sangs rgyas bcom ldan 'das ni phyin ci ma log par gsungs pa yin pas 'dir tshad ma nyid du gsungs pa yin no/_/le'u bzhi pa'o//_//da ni 'dir/_sngags kyi tshig ni 'di yin te/_zhes bya ba 'dis ni bcom ldan 'das dpal he ru ka'i
[\[49b.7\]]rtsa ba'i sngags btu ba'i cho ga bstan pa yin no/_/A li kA lis mnyam sbyar nas/_zhes bya bas ni dbyangs kyi yi ge ste/_sde tshan rnams kyang mi mnyam pa med cing ma tshang ba med par bri bar bya'o zhes bya ba'i don to/_/sde tshan la ni bsgyur bar bya/_/zhes bya ba ni
[\[50a\]]
[\[50a.1\]]dang por re zhig sngags kyi gsal byed kyi yi ge rnams btu bar bya'o zhes bya ba'i don to/_/bzhi bzhi ru ni shes bya la/_/zhes bya ba ni sngags kyi tshig rkang pa brgyad du 'gyur ba'o/_/thub pa mchog gi re mig las/_/der gnas dpa' bo btu bar bya/_/zhes bya
[\[50a.2\]]ba ni ston pa po dang bstan pa'i tshul gcig pas dpa' bo'i sgras ni sngags la bya bar bshad do/_/'dod don thams cad sgrub byed pa/_/zhes bya ba ni sngags kyi mthu bstan pa yin no/_/bzhi pa'i lnga pa gang yin dang /_/zhes bya ba ni yi ge na la bya'o/_/lnga pa yi ni lnga pa dang /_/
[\[50a.3\]]zhes bya ba ni ma'o/_/lnga pa yi ni bzhi pa dang /_/zhes bya ba ni b+ha'o/_/dang po'i gsum pa gang yin dang /_/zhes bya ba ni ga'o/_/de bzhin nyi shu rtsa dgu pa/_/zhes bya ba ni wa'o/_/bzhi pa'i dang po gang yin pa/_/zhes bya ba ni ta'o/_/mthar gnas pa yi bzhi pa dang /_/zhes bya ba ni wa nyid do/_/de nyid kyi ni gnyis pa
[\[50a.4\]]ni ra'o/_/sum cu pa ni sha'o/_/nyi shu rtsa drug pa ni ya'o/_/brgya phyed phyed pa ni ma'o/_/sum cu rtsa gsum pa ni ha'o/_/dang po'i dang po ni ka'o/_/mthar gnas pa yi gsum pa ni la'o/_/dang po'i gsum pa ni ga'o/_/sum cu rtsa gnyis pa ni sa'o/_/bzhi pa'i lnga pa ni na'o/_/lnga pa'i bzhi
[\[50a.5\]]pa ni b+ha'o/_/mthar gnas pa yi dang po gang /_/zhes bya ba ni ya'o/_/gnyis pa'i gsum pa ni dza'o/_/gsum pa'i dang po ni Ta'o/_/lnga pa'i lnga pa ni ma'o/_/dang po'i dang po ni ka'o/_/de bzhin bcu gcig pa nyid dang /_/zhes bya ba ni Ta'o/_/bcu drug pa dang zhes bya ba ni ta'o/_/gsum pa'i dang po ni Ta nyid
[\[50a.6\]]do/_/nyi shu rtsa drug pa ni ya'o/_/bzhi pa'i gsum pa ni da'o/_/uSh+ma'i gnyis pa ni Sha'o/_/dang po'i dang po ni ka'o/_/nyi shu rtsa bdun pa ni ra'o/_/nyi shu rtsa brgyad pa ni la'o/_/dang po'i gsum pa ni ga'o/_/lnga pa'i bzhi pa ni b+ha'o/_/sum cu rtsa gcig pa ni kha'o/_/bco lnga pa ni Na'o/_/nyi shu rtsa lnga
[\[50a.7\]]pa ni ma'o/_/dang po'i gnyis pa ni kha'o/_/nyi shu rtsa drug pa ni ya'o/_/sum cu rtsa gnyis pa ni sa'o/_/uSh+ma'i tha ma ni ha'o/_/sum cu rtsa gnyis pa nyid ni yang sa nyid do/_/lnga pa'i bzhi pa ni b+ha nyid do/_/gnyis pa'i gsum pa ni dza'o/_/lnga pa'i bzhi pa ni b+ha'o/_/uSh+ma'i gsum pa ni sa'o/_/nyi shu
[\[50b\]]
[\[50b.1\]]rtsa bdun pa ni ra'o/_/an+ta s+tha'i dang po ni ya'o/_/nyi shu rtsa gcig pa ni pa'o/_/an+ta s+tha'i gnyis pa ni ra'o/_/sum cu pa ni sha'o/_/lnga pa'i dang po ni pa'o/_/uSh+ma'i dang po ni sha'o/_/de bzhin yi ge d+yA nyid dang /_/zhes bya ba ni rang gi gzugs nyid bstan pas bcom ldan 'das ma'i chos kyi phyag rgya'i
[\[50b.2\]]sa bon gsungs pa yin no/_/bzhi pa'i dang po ni ta'o/_/uSh+ma'i dang po ni sha'o/_/nyi shu rtsa brgyad pa ni la'o/_/dang po'i gnyis pa ni kha'o/_/gsum pa'i dang po ni Ta'o/_/dang po'i gsum pa ni ga'o/_/bzhi pa'i bzhi pa ni d+ha'o/_/an+ta s+tha'i gnyis pa ni ra'o/_/gsum pa'i lnga pa ni Na'o/_/
[\[50b.3\]]yi ge byA rang gi gzugs su brjod pa ni bcom ldan 'das kyi chos kyi phyag rgya'i sa bon du bstan to/_/dang po'i bzhi pa ni g+ha'o/_/yi ge brgyad pa ni dza'o/_/bzhi pa'i lnga pa ni na'o/_/lnga pa'i lnga pa ni ma'o/_/dang po'i dang po ni ka'o/_/nyi shu rtsa bdun pa ni ra'o/_/bzhi pa'i bzhi pa ni d+ha'o/_/
[\[50b.4\]]nyi shu rtsa bdun pa ni ra'o/_/nyi shu rtsa drug pa ni ya'o/_/nyi shu rtsa lnga pa ni ma'o/_/sum cu rtsa gsum pa ni ha'o/_/bzhi pa'i bzhi pa ni d+ha'o/_/lnga pa'i lnga pa ni ma'o/_/bzhi pa'i lnga pa ni na'o/_/dang po'i dang po ni ka'o/_/nyi shu rtsa bdun pa ni ra'o/_/an+ta s+tha'i bzhi pa ni wa'o/_/nyi shu
[\[50b.5\]]rtsa gcig pa ni pa'o/_/uSh+ma'i gnyis pa ni Sha'o/_/de bzhin nyi shu rtsa drug pa/_/zhes bya ba ni yi ge ya'o/_/rig pa'i rgyal po zhes bya ba la rig pa ni 'khor lo gsum la gnas pa'i mkha' 'gro ma rnams te/_de rnams kyi rgyal po yin pas na rig pa'i rgyal po ste/_de'i gsang
[\[50b.6\]]sngags zhes bya ba'i don to/_/sgrub pa thams cad spangs pa'o/_/zhes bya ba ni bklags pa tsam gyis 'grub par 'gyur ro zhes bya ba'i don to/_/lhag ma ni go bar zad do/_/le'u lnga pa'o//_//ya tshogs brgyad pa'i sa bon dang /_zhes bya ba la sogs pa ni go char gyur ba'i
[\[50b.7\]]dpa' bo drug gi snying po btu ba yin te/_ya'i tshogs las brgyad pa'i sa bon ni ha'o/_/gug skyed bcu gnyis zhes bya ba ni ma ning bton pa'i gug skyed bcu gnyis rnam par mdzes par byas pa'i sa bon ha dgod pa'o/_/ha hA hi hI hu hU he hai ho hau haM haHzhes bya ba yi ge bar ma dor
[\[51a\]]
[\[51a.1\]]byas pa zhes bya ba ni/_gnyis pa dang bzhi pa dang /_drug pa dang brgyad pa dang bcu pa dang bcu gnyis pa phyis pa'o/_/yan lag drug ni he ru ka/_/zhes bya ba ste/_he ru ka'i yan lag drug pa zhes bya ba'i don te/_rten dang brten pa po dbyer med pa'i tshul gyis sam/_don dam
[\[51a.2\]]pa nyid du'o/_/dpa' bo drug dang mnyam sbyor ba/_/zhes bya ba ni dpa' bo drug dang mnyam par sbyor ba ni yi ge oM la sogs pa'o/_/yi ge gcig tu yang dag gnas/_/zhes bya ba ni yi ge ha'o/_/gong du yi ge oM bzhag go zhes bya ba'i don to/_/sngags de dag gang zhe na/_de'i phyir
[\[51a.3\]]gsungs pa ni/_oM na maHswA hA bau ShaT/_/hUM hUM phaT dang yang dag ldan/_/sgrub pos snying por shes par bya/_/zhes bya ba yin te/_sgrub pa pos de ltar shes par bya zhes bya ba'i don to/_/dang po'i snying ga nyid du ste/_zhes bya ba ni oM ha zhes bya ba ni rdo rje sems dpa' ste snying ga'o/_/
[\[51a.4\]]gnyis pa spyi bor shes par bya/_/zhes bya ba ni na maHhi zhes pa rnam par snang mdzad de spyi bor ro/_/gsum pa spyi gtsug dag tu sbyar/_/zhes bya ba ni swA hA hu zhes bya ba 'di ni pad+ma gar gyi dbang phyug ste spyi gtsug tu'o/_/bzhi pa go char gyur pa yin/_/zhes bya ba ni/_bau Sha Ta he zhes bya ba ni
[\[51a.5\]]phrag pa gnyis dpal he ru ka ste go cha'i tshul yin par shes par bya'o/_/lnga pa mig tu gyur pa yin/_/zhes bya ba ni hUM hUM ho zhes bya ba ni rdo rje nyi ma ste mig gnyis la'o/_/drug pa mtshon cha zhes byar 'dod/_/ces bya ba ni phaT haM zhes bya ba 'di ni rta mgrin te/_yan lag thams cad la mtshon
[\[51a.6\]]char bya'o/_/le'u drug pa'o//_//bcu gsum pa ni yi ge o dang sbyar ba'o/_/dbyangs yig bcu gcig yang dag ldan/_/yi ge drug pa brgyan par bya/_/zhes bya ba ni sngags kyi yi ge drug pa e dang sbyar bar bya'o/_/dbyangs kyi bzhi pa nyid dang ni/_/yi ge bdun pa nyid du sbyar/_/zhes bya
[\[51a.7\]]ba ni sngags kyi yi ge bdun pa i dang sbyar bar bya'o/_/dbyangs yig bcu gcig pa nyid ni/_/mkhas pa yis ni brgyad par sbyar/_/zhes bya ba ni sngags kyi yi ge brgyad pa e dang sbyar bar bya'o zhes bya ba'i don to/_/dbyangs yig gnyis pa dang ldan par/_/yi ge dgu pa brgyan par bya/_/zhes
[\[51b\]]
[\[51b.1\]]bya ba ni sngags kyi yi ge dgu pa A dang sbyar zhes bya ba'i don to/_/dbyangs kyi yi ge gnyis pa nyid/_/yi ge bcu gnyis pa dang sbyar/_/zhes bya ba ni yi ge bcu gnyis pa ha dang sbyar bar bya'o zhes bya ba'i don to/_/dbyangs yig gnyis pa ldan pa ni/_/yi ge nyi shu gcig pa gzung /_/yi ge bcu
[\[51b.2\]]bzhi pa zhes bya ba ni yi ge bcu bzhi pa yi ge la dang sbyar la/_yi ge de nyid a dang sbyar bar bya'o zhes bya ba'i don to/_/yi ge nyi shu pa blangs pa dbyangs kyi yi ge las gsum pa dang ldan pa'o/_/yi ge bco lnga pa na dang sbyar na/_yi ge gsum pa dbyangs dang sbyar bar bya'o zhes bya ba'i don to/_/
[\[51b.3\]]dbyangs yig bco lngar yang dag ldan/_/bcu drug pa zhes bya ba ni yi ge bcu drug pa dang oM du sbyar bar bya'o zhes bya ba'i don to/_/dbyangs yig gsum pa ldan pa yi/_/yi ge bcu bdun pa ru 'dod/_/ces bya ba ni yi ge bcu bdun pa ni yi ge gsum pa i dang sbyar bar bya'o zhes
[\[51b.4\]]bya ba'i don to/_/dbyangs yig gnyis pa nyid dang ni/_/yi ge bco brgyad pa ru sbyar/_/zhes bya ba ni go sla ba nyid yin no/_/dbyangs yig gi ni gnyis pa nyid/_/yi ge nyi shu gcig par sbyar/_/lnga pa'i lnga pa nyid dang ni/_/yi ge nyi shu gsum par sbyar/_/dbyangs yig bcu gsum
[\[51b.5\]]pa nyid ni/_/yi ge nyi shu bzhi par sbyar/_/zhes bya ba 'di dag thams cad ni go sla'o/_/sde tshan dang po blangs nas ni/_/yi ge nyi shu lnga par sbyar/_/zhes bya ba la/_yi ge nyi shu lnga pa'i rtsa bar ka sbyar bar bya'o zhes bya ba'i don to/_/dbyangs yig gnyis pa dang ldan par/_/yi ge nyi shu rtsa
[\[51b.6\]]drug 'gyur/_/zhes bya ba ni dbyangs kyi yi ge gnyis pa dang sbyar bar bya'o zhes bya ba'i don to/_/nyi shu brgyad pa nyid dag ni/_/yi ge bco lnga pa dang sbyar/_/zhes bya ba ni yi ge dang ngar sbyar bar bya'o zhes bya ba'i don to/_/gsum pa dang por yang dag ldan/_/'og gi cha ni me dang bcas/_/
[\[51b.7\]]zhes bya ba ni yi ge Ta'i 'og tu ra btags pa sbyar bar bya'o/_/de bzhin dbyangs yig gnyis par sbyar/_/zhes bya ba ni Ta de yi ge A dang sbyar bar bya'o/_/yi ge nyi shu rtsa dgu pa/_/zhes bya ba ni Sha'i 'og tu sbyar bar bya'o zhes bya ba'i don to/_/lhag ma ni go sla ba nyid yin no/_/nyi ma zhes bya
[\[52a\]]
[\[52a.1\]]ba ni ra'i ming nyid yin no/_/lhag ma ni de nyid du go sla'o/_/mkha' 'gro'i snying ni 'joms pa yin/_/zhes bya ba ni sngags 'di bzlas pa tsam gyis thams cad 'jigs par byed cing mkha' 'gro ma la sogs pa skrag par byed pa yin no/_/oM ni dang por sbyar
[\[52a.2\]]bar bya'o/_/hUM hUM phaT ni mthar sbyar ba/_/zhes bya ba ni go sla ba nyid do/_/le'u bdun pa'o//_//de nas rang gi bdag nyid kyi/_/dbang po thams cad mnyam sbyar ba/_/mkha' 'gro ma yi dra ba'i sdom/_/'khor lo bde mchog yin par 'dod/_/ces bya ba ni dpal he ru ka nyid can gyi
[\[52a.3\]]sngags 'khor lo gsum du rnam par gnas pa'i mkha' 'gro ma thams cad kyi ngo bo nyid yin no zhes bya ba'i don to/_/ha zhes bya ba la sogs pa ni snying po'i sngags yi ge nyi shu rtsa gnyis pa'i go rims bzlog pa'i tshul du nye bar gnas pa yin te/_oM shrI badzra he he ru ru kaM
[\[52a.4\]]huM hUM phaT DA ki nI dza la saM pa ra swA hA/_zhes bya bas shes par bya'o/_/de bzhin du rnal 'byor ma gang dag yin pa'i snying po yang go bzlog pa'i tshul gyis gsungs pa yin te/_de bas na oM haM hraM hraM hUM phaT ces bya ba yin par shes par bya'o/_/yi ge baM zhes bya ba la sogs pa'i
[\[52a.5\]]don ni 'di yin te/_baM gyi dang por ni oM sbyar bar bya ste/_yoM gi dang por ni yi ge haM ngo /_/maM gyi dang por ni yi ge hreM ngo /_/hriM gi dang por ni hroM ngo /_/hUM gi dang por ni hUM ngo /_/phaT gyi dang por ni yi ge phaT sbyar bar bya'o zhes bya ba'i don to/_/oM baM ni rdo rje phag mo ste lte ba'o/_/haM oM ni ya mi ni ste snying
[\[52a.6\]]gar ro/_/hriM moM ni rmongs byed ma ste khar ro/_/hriM hriM ni g.yo byed ma ste mgo por ro/_/hUM hUM ni skrag byed ma ste spyi gtsug tu'o/_/phaT phaT ni gtum mo ste yan lag thams cad la mtshon cha'i tshul te rnal 'byor ma drug gi snying po'o/_/oM badzra bai ro tsa nI ye swA hA/_bcom ldan 'das yum gyi nye ba'i
[\[52a.7\]]snying po'o/_/mkha' 'gro ma yi rig pa che/_/ma byung 'byung bar mi 'gyur ro/_/zhes bya ba ni sngags kyi bdag nyid kyi che ba gsungs pa yin no/_/sa steng na ni rin chen bzhi/_/phreng ba'i sngags ni dam pa yin/_/mkha' 'gro ma yi rig pa che/_/rig pa'i rgyal po he ru ka/_/zhes bya ba
[\[52b\]]
[\[52b.1\]]las ni dkyil 'khor te/_rang dang gzhan gyis bshad pa'i rgyud kyi sngags so/_/rin chen bzhi ni sngags bzhi nyid rin chen no/_/bcom ldan 'das dang bcom ldan 'das ma'i phreng ba'i sngags dang snying po dang nye ba'i snying po dang go cha'i sngags so/_/rgyud du thams cad rmongs par bya
[\[52b.2\]]ba'i don du ji ltar yang rung bar byas so/_/de don gyi dbang gis shes par bya'o/_/yang na snying po dang nye ba'i snying po dag go/_/yang na gzhan nyid kyi don to/_/bcom ldan 'das kyi rtsa ba'i sngags smos pa ni gnyug ma nyid de/_mkhas pas ni byang zhing gsal ba ste/_nus pa dang ldan zhes
[\[52b.3\]]bya ba'i bar du'o/_/rnal 'byor mar bstan de thams cad byed pa'o/_/de nyid kyis na rin chen te rin po che lta bur gyur pa'i sngags kyi phreng ba ni ji ltar yid bzhin gyi nor bu rin po che ni mngon par 'dod pa ster bar byed pa ltar bcom ldan 'das dang /_/yum gyi sngags kyi phreng ba yang
[\[52b.4\]]de dang 'dra'o zhes bya bar sbyar bar bya'o/_/de nyid kyis na mkha' 'gro ma/_/zhes bya ba la sogs pas de'i nus mthu gsungs pa yin no/_/rig pa'i rgyal po zhes bya ba ni phreng ba'i sngags kyi ming ste rtsa ba'i sngags la bya'o/_/le'u brgyad pa'o//_//de nas rtsa ba'i sngags
[\[52b.5\]]kyi ni/_/las mchog go rims ji bzhin du/_/zhes bya ba ni dang por bstan pa'i sngags gang yin pa de'i las kyi sbyor ba de ni bshad par bya'o zhes bya bar sbyar ro/_/'jig rten gsum zhes bya ba la sogs pa ni go sla'o/_/lha thams cad kyi skye gnas zhes bya ba ni dngos grub gsal bar
[\[52b.6\]]bya ba'i phyir yang smos pa yin gyi/_rgyud thams cad la tshig zlos pa'i nyes pa yod pa ma yin no/_/sprin rnams 'thor bar byed pa dang /_/zhes bya ba la sogs pa la/_dang por sgra ji bzhin par gzung bar bya'o/_/de'i 'og tu 'di yin te/_/rdo rje dang pad+ma yang dag par 'dus pa'i
[\[52b.7\]]skabs su sprin rnam par 'thor bar byed pa ni mkha' 'gro rnams dbang du byed pa'o/_/char 'bebs par byed do zhes bya ba ni byang chub kyi sems kyi rgyun gyis so/_/zlog par byed do zhes bya ba ni 'jog par byed pa ste phyag rgya dang lhan cig gnas pa'o/_/rgya mtsho skems par byed do zhes bya
[\[53a\]]
[\[53a.1\]]ba ni ngal ba'i gnas su byed pa'o/_/chu bo rgyun phyogs su bzlog ste 'bab par ston to zhes bya ba ni cung zad 'byung pa 'jog par byed pa'o/_/dbang po zlog par byed do zhes bya ba ni khros na gzhan gyi dbang po mi sdod par byed do/_/sa g.yo bar byed pa ni thams cad
[\[53a.2\]]chos 'byung ba'i nga rgyal du bya bas bskyod pa'o/_/shing la 'dzegs te gang du 'dod pa der 'gro bar byed do zhes bya ba ni rig pa dang lhan cig tu nam mkha' la 'gro bar byed pa'o/_/sngags thams cad 'phrog par byed pa dang zhes bya ba ni khams gsum na gang cung zad rang gi khyim
[\[53a.3\]]na gsang ba bshad pa de thams cad 'khrul 'khor la gnas bzhin du thos so/_/dngos grub thams cad 'phrog par byed do zhes bya ba la/_dngos grub thams cad ni rig pa 'dzin pa dang 'brel pa ste/_de rnams phrogs nas sdud par byed pa'o/_/khrag 'dren par byed pa dang zhes bya ba ni srung
[\[53a.4\]]ba dpag tu med pa dang ldan pa'i rgyal po yang 'gugs par byed do/_/slar yang gtong bar byed do zhes bya ba ni/_slar yang rang gi gnas su 'jog par byed do/_/gzugs brgya stong phrag du ma byed do zhes bya ba ni sems can ma lus pa'i don bya ba'i phyir rang gi lus thabs dang shes rab dang ldan
[\[53a.5\]]pa las rnam pa de lta bus nam mkha' ma lus par khyab par byed pa 'byin par byed do/_/'dod na snang bar byed cing 'dod na mi snang bar byed do zhes bya ba la/_lha mo rnams kyi 'dod pas zhes bya ba'i don to/_/khang bzangs dang shing gi rtse mo la sogs pa phye mar byed do zhes bya ba la/_khang
[\[53a.6\]]bzangs ni pad+ma ste sangs rgyas thams cad kyi gnas yin pa'i phyir ro/_/shing ni rdo rje ste skyes bu'i tshul chen po yin pa'i phyir ro/_/rtse mo rnams ni pad+ma'i sna rtse ste/_chung ngu dang bar ma dang chen po tsam gyis rdo rje dang pad+ma 'dus pa nyid du byed ces bya ba'i don to/_/dug bdud rtsir
[\[53a.7\]]byed do zhes bya ba ni dug bdud rtsi ltar ston par byed do/_/bdud rtsi yang dug tu byed do zhes bya ba ni bdud rtsi dang 'dra ba'i yul rnams la yang dug dang 'dra bar byed pa ste/_tha mal pa'i gzugs kyis spyod cing chags par mi byed do zhes bya ba'i don to/_/zla ba chur byed pa dang zhes bya ba ni byang chub
[\[53b\]]
[\[53b.1\]]kyi sems 'o ma ltar 'thung ba'o/_/chu zla bar byed do zhes bya ba ni chu byang chub kyi sems su byas pa'i phyir zhi ba'i btung ba bzhin myong bar byed ces bya ba'i don to/_/dri thams cad 'phrog par byed ces bya ba ni/_/bdud rtsi lnga po de'i dri rnams 'phrog par byed pa'o/_/gang du 'dod pa der
[\[53b.2\]]'pho bar byed do zhes bya ba ni dri de gzhan dag tu bram ze la sogs pa'i zas la 'pho bar byed do/_/da ni sngar gyi don nyid gsal bar bya ba'i phyir/_nam mkha' lding gi gdong dang zhes bya ba la sogs pa gsungs te/_gdong gis nam mkha' lding gi rgyal po dang 'dra bar 'gro zhing song ba'o/_/
[\[53b.3\]]'byin par byed cing zhes bya ba ni nam mkha' lding 'gro bar byed pa ni gshog pa gnyis rkyong bar byed la/_de bzhin du zhi ba'i 'dus pas lha mo dang kun du spyod pa ste/_khas byang chub kyi sems blangs nas lha mo'i khar sbyin par bya'o zhes bya ba'i don to/_/mi mchog ces bya ba ni mi mchog
[\[53b.4\]]gang 'di ltar spyod pa de ni 'jig rten gsum na mchog tu 'gyur ro zhes bya ba'i don to/_/lag mthil na yod pa'i dpal gang gis kyang 'phrog par mi 'gyur ro zhes bya ba ni de lta bu'i rnal 'byor pa la bzhed pa tsam la rag las pa'i rgyal ba thams cad kyis kyang gzhom par mi nus
[\[53b.5\]]so zhes bya ba'i don to/_/rnam pa de lta bu ni zhes bya ba la sogs pa'i don ji lta ba nyid de/_rab kyi mthar thug pa kho na yin pa'i phyir ro/_/dur khrod kyi sol ba la zhes bya ba la/_'dir man ngag brjod par bya ste/_ba ru ra'i shing gi lho phyogs su gtogs pa'i yal ga sme sha can
[\[53b.6\]]gyis sta re la sogs pas bcad la mar gyi ngo'i bcu bzhi la mtshan mo bsregs te/_bong bu'i gcin gyis bsad la sol ba de dag gi thal ba blangs te legs par bzhag nas de'i 'og tu sngags gong ma'i cho ga bzhin du byas na de'i 'bras bu mi bzlogs pa nyid du 'gyur ro/_/
[\[53b.7\]]a ti muk+ta ka'i lcug ma la zhes bya ba la 'dir man ngag 'di yin te/_zla ba gzas zin pa'i tshe sngags 'bum bzlas pa'i sngags pas a ti muk+ta ka'i steng du 'dug pa la bsrung ba la sogs pa byas te/_bu mo gtsang mas bkal ba'i srad bu dmar po bya ste/_nub phyogs
[\[54a\]]
[\[54a.1\]]su gtogs pa'i yal ga srad bu des dkris la phyogs gcig tu sngags pa gcer bu skra grol bas zla ba gzas zin pa nas brtsams te/_/ma btang gi bar du yan lag de lag pa g.yon pas bzung la sngags rgyun mi 'chad pa bzla bar bya'o/_/de'i 'og tu mtshon gyis
[\[54a.2\]]bcad la ji skad du bshad pa'i cho ga bya'o/_/rtse mo dang rtsa ba shes par byas na gang rtse mo de ni 'ong bar 'gyur la/_/rtsa ba ni ldog par 'gyur ro/_/lhag ma ni don ji lta ba nyid do/_/zas dang skom zhes bya ba la sogs pas ni sgrub pa pos rnyed par sla ba nyid thams cad du gsungs pa'o/_/
[\[54a.3\]]le'u dgu pa'o//_//de nas zhes bya ba la sogs pas ni sgrub pa po'i sku gsum la gnas pa nyid bshad do/_/de la man ngag ni 'di yin te/_hUM gcig pu las bskyed pa'i 'khor lo gsum la gnas pa'i skabs ni chos kyi sku'o/_/thams cad sku gcig pu la gnas pa nye bar bsdus te/_
[\[54a.4\]]go cha chen po'i go bgos nas bzlas pa'i gnas skabs ni longs spyod rdzogs pa'i sku'o/_/de'i 'og tu snying ga'i pad+ma'i zla ba la A li kA li'i spro ba dang bsdu ba la sogs pa'i gnas skabs ni sprul pa'i sku'o/_/ye shes longs spyod thob par 'gyur/_/zhes bya ba la/_ye shes kyi
[\[54a.5\]]longs spyod ni nye bar longs spyod pa ste/_de thob par 'gyur ba'o/_/de yang dpal he ru ka dang 'dra bar 'gyur ba'i bar du'o/_/lhag ma rnams ni go sla'o/_/gsang sngags 'di zhes bya ba la sogs pas ni snying po'i sbyor ba ston to/_/de la snying po ni gces pa la bya'o/_/lhag ma
[\[54a.6\]]rnams ni don ji lta ba nyid do/_/le'u bcu pa'o//_//skyes bu gang zhig ces bya ba la sogs pas ni phyugs kyi mtshan nyid ston pa yin no/_/bden par smra ba dang mig mi 'dzums pa zhes bya ba ni gzhan dag gi khu ba myur du 'byung bar mi 'gyur ro zhes zer ro/_/mig yun ring por gdangs pa ni myur du
[\[54a.7\]]mig 'dzums par mi 'gyur ro zhes zer ro/_/gzhan ni go sla'o/_/le'u bcu gcig pa'o//_//mi ro'i rkang mthil gyi zhes bya ba la sogs pa ni mi snang ba'i sbyor ba'i dus su ri lu bya ba ston pa yin no/_/lcags gsum zhes bya ba ni/_gser dang /_dngul dang /_zangs la sogs pa'o/_/
[\[54b\]]
[\[54b.1\]]mdzub mo'i rtse mo dang zhes bya ba la sogs pas ni khrag 'dren pa gsungs pa yin no/_/de'i rim pa ni 'di yin te mi'i thod pa blangs la sngags pas sngon du bsnyen pa byas la skad cig gis rdo rje drag po'i sbyor bas yi ge hUM zlos pa nyid dang /_rang gi sna bug g.yas pa nas khaN+Da ro ha lag na mtshon thogs
[\[54b.2\]]pa phyung la/_des gang gi ming smos pa'i gnas lnga'i rtsa sbubs su bcug pa de'i khrag gi rgyun gyis thod pa yongs su gang bar bsgom mo/_/yang gso zhing 'tsho bar bya ba'i phyir g.yon pa'i mdzub mo de nyid 'jam zhing zhi ba'i gzugs kyis bsgrub par bya ba de nyid yongs su gang bar bsgoms na bde
[\[54b.3\]]bar gnas par 'gyur ro/_/mngon par bzlas te zhes bya ba la sogs pas ni klad gzer du bya ba nyid de gsal ba nyid do/_/thod pa 'o mas bkang na zhes bya ba ni gnas skabs te 'o ma'am chang gis bkang ba'o/_/gi wang ni gtso cher smos pa dag ste/_sbyor ba'i phreng ba'i khyad par thams cad
[\[54b.4\]]don ji lta ba bzhin no/_/'di dag ni rnal 'byor pas nus pa thob par gyur pa yin no/_/gang gi nus pa thob par ma gyur pa de'i tshe shin tu mnyam par gzhag pas yi ge re re zhing bzlas brjod 'bum byas shing cho ga dang rjes su mthun par khaN+Da ro ha der bzhag la yid kyis mnyam par
[\[54b.5\]]gzhag pa byas la cho ga thams cad bya'o/_/le'u bcu gnyis pa'o//_//rang gi khrag la lan gsum bzlas nas khar bcug la phyir phyung ste thig le byas na khrag 'dren par byed do/_le'u bcu gsum pa'o//_//rnal 'byor ma ni ma ma'i gzugs/_/zhes bya ba la sogs pa ni mngon par 'dod
[\[54b.6\]]pa'i sbyor ba la dmigs pas phyugs la lta ba yin mod kyi 'on kyang bong bu'i sbyor ba'i rnal 'byor lhag par gsungs pa yin no/_/de la man ngag gi rim pa ni 'di yin te/_ji ltar dbang bskur ba'i don du dkyil 'khor ra bzlum por bskor ba de ltar blang bar bya'o/_/de la pad+ma 'dab ma brgyad pa'i lte
[\[54b.7\]]ba'i dbus su A li kA li yongs su gyur pa'i yi ge hUM dang /_phyogs kyi 'dab ma bzhi la snying po dang nye ba'i snying po gnyis ka dang /_/mtshams kyi 'dab ma bzhi la khrag gis thod pa yongs su gang ba dang rtsibs nyi shu bzhi la khaN+Da ka pA la la sogs pa'i sngags bzhi bcu rtsa brgyad dang /_rtsa ba'i
[\[55a\]]
[\[55a.1\]]thig gi nang du khwa gdong ma la sogs pa brgyad kyi sngags dang /_rtsa ba'i thig gi steng du sgo bzhi'i gnas su gnod mdzes kyi tshig bzhi po rim bzhin bya ba dang /_ra ba'i phyogs gnyis su rtsa ba'i sngags so/_/ra ba'i phyi rol dang sgo'i steng dang /_phyi rol gyi sgo khyud la
[\[55a.2\]]mtshams brgyad du go cha'i sngags gnyis po dang /_ra ba zlum po la bcom ldan 'das yum gyi rtsa ba'i sngags dang /_de'i phyi rol dang 'od zer lta bu pul+li ra ma la ya la sogs pa go cha chen po'i sa bon gyis bskor la/_'khor lo de'i dbus su 'bras phye las byas pa'i bong bu'i gzugs
[\[55a.3\]]brnyan byas pa bzhag ste til mar dang rgya skyegs kyi khu bas byugs la/_kha nas khrag 'dzag pa'i bong bu'i sbyor brgyud las bshad pa'i rim gyis dmigs la mtshams bzhir mar me sbar te/_'di las bshad pa'i mngon par 'dod pa'i sngags kyis sngon du bsnyen pa byas nas sngags rgyun mi 'chad
[\[55a.4\]]zlos shing gzugs brnyan la bltas na der snang bar 'gyur te 'di ni man ngag go/_/de yi rim pa'i gtor ma byas/_/zhes bya ba la/_bza' bar bya zhes bya ba'i don to/_/le'u bcu bzhi pa'o//_//da ni/_de nas sdom pa thams cad la/_/zhes bya ba la sogs pas yi ge'i brda ston pa yin te/_
[\[55a.5\]]de ni don ji lta ba bzhin no/_/de la Da dang Di zhes bya ba ni skabs kyi rjod byed yin par shes par bya'o/_/lA ma yin zhes bya ba ni/_da ni lA ma'i rigs las byung ba yin zhes bya bar dgongs so/_/byin pa zhes bya ba ni khyed dang lhan cig yang dag par sbyor ba 'dod do zhes pa'o/_/le'u bco lnga
[\[55a.6\]]pa'o//_//dam tshig mchog ni dam tshig dam pa'o/_/yid ni rab tu dga' byed pa/_/dam pa rnams la sbyin par bya/_/zhes bya ba ni rang gi dam tshig brtags la lha mo rnams kyi 'dod pa'i rjes su 'jug par bya'o zhes dgongs so/_/de nas zhes bya ba la sogs pas ni lha mo rnams kyi rang gi dam
[\[55a.7\]]tshig dang /_gzhan gyi dam tshig gi mtshan nyid ston te/_'di dag thams cad ni go sla'o/_/de'i rigs las byung ba zhes bya ba ni bde bar gshegs pa'i bstan pa la zhugs pa zhes bya ba'i don to/_/dpa' bo'i bzang rjes 'gro zhes bya ba ni dpal he ru ka'i rigs las byung ba zhes bya ba'i don to/_/dpal
[\[55b\]]
[\[55b.1\]]bo'i blo ni lha grangs dang yang dag par sbyar ba'o/_/de ni rdo rje'i rigs byung yin/_/zhes bya ba ni rdo rje phag mo'i rigs las byung ba'o/_/de bzhin gshegs rigs rjes 'gro yin/_/zhes bya ba ni rnam par snang mdzad kyi rigs las byung ba'o/_/de ltar bdun po ngas bshad pas/_/zhes bya ba la sogs
[\[55b.2\]]pas ni 'di dag dang ldan pa'i sgrub pa po la 'os pa nyid du gsungs pa yin no/_/rigs kyi rig pa'i yi ge yang /_/rigs ni drug tu gyur pa yin/_/zhes bya ba ni rigs de sgrub pa po'i rig ma zhes bya ba ste/_lha mo grogs su gyur pa de nyid ni yi ge nyid du brtags pa yin no/_/mi 'jigs pa'i
[\[55b.3\]]ngo bo yin pa'i phyir ro/_/de dag rigs su gyur pa yin/_/zhes bya ba ni kha dog drug 'byung ba yin zhes bya ba la rnam pa drug tu 'gyur ba yin no zhes bya ba'i don to/_/rang gi phyag rgya zhes bya ba la sogs pa ni rigs drug gi mtshan nyid yin te/_go sla ba nyid yin no/_/le'u bcu drug pa'o//_//
[\[55b.4\]]de nas rnyed dka' rnal 'byor ma/_/de bzhin mkha' 'gro ma rnams kyi/_/zhes bya ba ni rnal 'byor ma rnams dang mkha' 'gro ma rnams kyis rnyed par dka' ba'o/_/bdud rtsi lnga rnams yang dag byung /_/zhes bya ba ni bdud rtsi lnga la goms pas rnyed par sla bar 'gyur ro zhes dgongs so/_/
[\[55b.5\]]ya mi ni la sogs pa bdun dang /_gzugs can ma la sogs pa bdun gyi sku la sogs pa'i mtshan nyid spyi dang khyad par bshad pa yin te/_gang gis shes pa tsam gyis de sgrub pa po'i bsgrub par bya bar 'gyur ba'o/_/'di dag gi rigs kyi phyag rgya ni thod pa la sogs pa lnga'i ni re re
[\[55b.6\]]ma yin zhing ji ltar 'dod pa nyid do/_/'khor lo ni so la'o/_/rdo rje ni skrag byed ma'o/_/le'u bcu bdun pa'o//_//de nas zhes bya ba la sogs pas ni mtshan nyid kyi khyad par gzhan dag ston te de dag dang ldan pa'i rnal 'byor ma ni sgrub pa po'i bsgrub par bya bar 'gyur ro/_/le'u bco
[\[55b.7\]]brgyad pa'o//_//de nas gzhan yang bshad bya ba/_/sgrub pa po yi lA ma ni/_zhes bya ba la sogs pa ni lA ma 'ba' zhig gi mtshan nyid ston pa yin no/_/le'u bcu dgu pa'o//_//de ni yan lag gi brda bstan pa'i phyir/_/de nas zhes bya ba la sogs pas ston te/_nam
[\[56a\]]
[\[56a.1\]]mkha' lding ston pa ni zhes bya ba ni gshog pa lta bur kyog par byas la/_/lag ngar gnyis bteg nas so/_/bskyod pa ni g.yo ba zhes bya ba'i don to/_/dkyil 'khor zhes bya ba ni dam tshig can 'dus pa zhes bya ba'i don to/_/le'u nyi shu pa'o//_//de nas
[\[56a.2\]]zhes bya ba la sogs pas ni phyag rgya dang phyag rgya'i lan ston par shes par bya'o/_/le'u nyi shu gcig pa'o//_//gung mo zhes bya ba ni gung mo'i sor tshigs so/_/pa ti sa ni dpral ba'i steng du pa ti sa lta bu'o/_/mdung zhes bya ba ni mthe'u chung mthe bos mnan la sor mo lhag
[\[56a.3\]]ma rnams mdung rtse lta bur bstan pa'o/_/mtshams ni mgo bo'i dbus kyi cha'o/_/gsang ba ni rnal 'byor ma'o/_/le'u nyi shu gnyis pa'o//_//da ni de nas zhes bya ba la sogs pas mkha' 'gro ma rnams kyi dka' ba'i brda ston pa yin te/_dam tshig can gang rjes chags pa/_/zhes bya
[\[56a.4\]]ba ni sgrub pa po gang ral gyis phyi rol gyi yan lag gi dngos po'i lha mo la thams cad du brtse bas na gzhan gyi dbang du ma gyur cing skyes bu gzhan mi shes pa ni dpa' bo de'i rnal 'byor ma yin no/_/sa ni sa gzhi ste/_de'i longs spyod ma lus par 'gyur zhing rgyal po la sogs pa gzhan dag ni ma yin
[\[56a.5\]]no/_/gzhi ni sa gzhir byas nas su/_/rnal 'byor ma yi sdom pa mchod/_/ces bya ba la/_sa ni rang gi rgyud dang sngags legs par bslabs shing byang ba la sogs pa'i yon tan dang ldan pa'i lha mo bzhir byas la rnal 'byor ma'i sdom pa phyag rgya chen po'i sbyor bas mchod par bya'o zhes bya bar ston
[\[56a.6\]]to/_/rgyal mtshan la zhen rtag tu 'gyur/_/zhes bya ba ni rgyal mtshan gyi mtshan ma ste/_de'i nus pa gang yin pa'o zhes bya bar sbyar ro/_/me long yin par shes par bya/_/zhes bya ba ni rgyun mi 'chad par me long brtags pas de'i rgyal mtshan gyis nus pa shes par bya zhing khong du chud par
[\[56a.7\]]bya'o zhes pa'i don to/_/le'u nyi shu gsum pa'o//_//da ni de nas zhes bya ba la sogs pas pro taM gi la sogs pa'i yi ge du ma'i brda ston to/_/sde tshan bzhi'i mtshan nyid ces bya ba ni rnal 'byor ma dang /_lA ma dang /_brda'i mtshan nyid bstan pa'o/_/le'u nyi shu bzhi pa'o//_//rtsa ba'i
[\[56b\]]
[\[56b.1\]]sngags kyi gsang ba'i cho ga bstan pa ni de nas zhes bya ba la sogs pa'o/_/le'u nyi shu lnga pa'o//_//rim dang rim min las bzlog pa'i/_/pho nya rnams ni yang dag gnas/_/zhes bya ba ni sngar brtson chen ma la sogs pa go bzlog ste bstan pa'i go rims bzhin du rnam par bkod do zhes
[\[56b.2\]]bya ba'i don to/_/de nyid kyis na/_'og dang steng grub rtag tu ster/_/zhes bya ba la sogs pa gsungs pa yin te/_'og tu gnas pa rnams steng du rnam par bkod pa de'i tshe dngos grub ster bar 'gyur ro zhes bya ba'i don to/_/pho nya mo de grub kun ster/_/zhes bya ba ni pho nya de mthong
[\[56b.3\]]ba dang thos pa las kyang dngos grub stsol bar 'gyur na/_bsgrubs na lta smos kyang ci dgos zhes bya ba'i bar du'o/_/mthong dang de bzhin reg pa dang /_/tsum+ba na dang rtag tu 'khyud/_/rnal 'byor gnas ni khyad par nyid/_/ji srid rnal 'byor tshogs rnams ni/_/thams cad dngos
[\[56b.4\]]grub byed par bshad/_/'di'i don ni 'di yin te/_/ji srid zhing dang nye ba'i zhing la sogs pa rnal 'byor gyi gnas de na gnas pa'i pho nya mo rnams la tsum+ba na dang /_rtag par 'khyud pa'i rnam pa gnyis kyis zhes bya ba'i don to/_/bde chen kun zhes bya ba la sogs pas ni rnal
[\[56b.5\]]'byor ma dam tshig dang ldan pa mthong nas bza' ba dang /_bca' ba dang /_lha bshos la sogs pa'i brda rnams bstan par bya'o/_/ma dang zhes bya ba la sogs pa la/_gang tshe sngags dang rgyud legs par lobs pa snod du rung bar mthong nas legs par rtogs par bya'o/_/
[\[56b.6\]]de'i tshe ma lobs pa la gnyen gyi 'du shes bzlog par bya'o/_/gang zhig ces bya ba la sogs pa la/_/gang la sngags byin pa de snod dang ldan par 'gyur ba yin gyi/_/gzhan dag ni ma yin no zhes bya ba'i don to/_/de nas zhes bya ba la sogs pas ni rnal 'byor pas gang zhig spyod
[\[56b.7\]]pa bya ba ston to/_/skyes pa'am zhes bya ba la sogs pa la/_skyes pa'am bud med rnal 'byor ma mthong nas g.yon pa'i cha yis dbang du byas te 'gro bar bya'o/_/khyim dang zhes bya ba la sogs pa la/_/khyim mam zhing du gnas pa shin tu ring po na gnas pa yang shes par byas
[\[57a\]]
[\[57a.1\]]la g.yon nas spyad par bya'o zhes bya ba'i don to/_/he ru ka las sbyor gzhan med/_/ces bya ba ni he ru ka'i rnal 'byor las mchog tu gyur pa'i rnal 'byor gzhan dag med do zhes bya ba'i don to/_/de nyid kyis na/_/slob dpon rnal 'byor ma nyid yin/_/zhes bya ba ste/_rnal
[\[57a.2\]]'byor de 'dzin pa'i slob dpon ni thams cad du 'gro ba'i ma mo'i gnas su gyur pa yin no zhes bya ba'i don to/_/rgyud 'di ru ni sgrub pa po/_/legs par gyur pa nyid yin te/_/zhes bya ba ni rgyud 'dir dbang bskur ba'i rnal 'byor pa rnams brnyas par mi bya ba'o zhes bya ba la sogs par sbyar ro/_/
[\[57a.3\]]pho nya mo brgyad ces bya ba la sogs pa la/_mos dang dad pa 'phel byed pa/_/zhes bya ba yin no/_/dngos grub rnams kyi rgyur 'gyur ro zhes bya ba'i don to/_/de ji lta bu zhe na/_sngar bshad pa'i g.yon nas spyod pa la sogs pa'i dam tshig bsrung ba ni dang po'o/_/lha mo gzhan dang sbyar ba yi/_/'dod
[\[57a.4\]]pa rnam par rmongs 'gyur ba/_/zhes bya ba ni gang 'dod pa la chags shing rnam par rtog pa dang ldan pa'i 'dod pas lha mo gzhan dang kun du sbyor bar byed pa de ni 'dod pa la chags shing rmongs pa ste/_de bas na gzhan dang sbyor ba spangs pa ni gnyis pa yin no/_/bdag dang gzhan gyi char 'byed pa
[\[57a.5\]]med pa de ni gsum pa'o/_/thogs pa med pa ni bzhi pa'o/_/dam tshig spyod pa spyad pa dang /_/zhes bya ba ni dam tshig ni lha mo rnams so/_/de kun spyod pa ni 'dod pa rnams so/_/de spyad pa ni bya ba ste/_de dag gang yin pa de ni/_/dam tshig spyod pa spyad pa dang /_/zhes bya ba ste lnga pa'o/_/bud med dbang phyug
[\[57a.6\]]kun du sbyor/_/zhes bya ba ni gnyis su med pa shin tu sbyor bas rdo rje dang pad+ma shin tu 'dus pa'i dus su dbang phyug ma nyid yin zhing /_dbang phyug ma dang bral bar mi bya'i/_/'on kyang dbang phyug nyid du bya'o zhes bya ba'i don te drug pa'o/_/tshangs par spyod pa de bzhin bzhi/_/zhes bya ba
[\[57a.7\]]ni bzhi po byang chub kyi sems 'dzag pa'i dus su tshangs par spyod pa spyad pa zhes bya ba ste bdun pa'o/_/khro med rgyun gyis kun du spyad/_/ces bya ba ni byang chub kyi sems len pa'i dus su sdang bar mi byed pa ste/_de ltar na dam tshig brgyad de/_'di dag sgrub pa pos
[\[57b\]]
[\[57b.1\]]mchog dang gtso bor shes par bya'o zhes sbyar ro/_/rgyud kun gyi ni thun mong ste/_zhes bya ba ni gsang ba'i rgyud 'di ni rgyud thams cad kyi thun mong pa ste/_de nyid kyis na gsang ba yin pas dgongs pa rgyud gzhan du ni ma bshad do/_/de bas na/_rgyu yis gzhom par mi bya'o/_/zhes bya ba yin
[\[57b.2\]]te/_rgyu zhes bya ba ni mngon sum la sogs pa'i tshad ma rnams kyis gzhom mi bya ste zhes bya ba smad par mi bya zhes bya ba'i don to/_/yang ci zhig bya zhes/_/dad pa nyid kyis blang bya yin/_/zhes bya ba yin no/_/mig dang zhes bya ba ni don de nyid ston to/_/mthe'u chung gis bskyod ces
[\[57b.3\]]bya ba ni dus su lha mo'i mchod pa'i dus lha mo'i sbyor ba dang ldan zhes bya ba'i don to/_/yang na sngags dang phyag rgya legs par bslabs pa ma rnyed na ni cig shos tha mal pa ma yin par byas la mchod par bya'o/_/pho nya mo rnams yang dag gnas/_/zhes bya ba ni/_de ltar dus de'i tshe
[\[57b.4\]]blo dang ldan pa zhes bya ba pho nya mo thams cad dga' bar 'gyur ro zhes bya ba'i don to/_/mnyes byed rnam par dag pa dang /_/gsal byed yon tan ldan pa'i mi'o zhes bya ba ni yon tan dang ldan pa'i mi ste rnal 'byor ma'i khyad par gsum du 'gyur te/_mnyes byed ces bya ba ni spobs pa
[\[57b.5\]]bskyed pa'o/_/rnam par dag pa zhes bya ba ni nus pa skyes pa'o/_/gsal byed ces bya ba ni 'phral du gsal bar byed cing cung zad nus pa skyes pa la rang dang gzhan gsal bar byed pa'o/_/spobs pa skyes pas bstan bcos dang mi 'gal ba'o/_/yang na mnyes byed ni sngags kyi
[\[57b.6\]]sbyor ba la goms pas lha rnams mnyes par byed pa'o/_/yon tan dang ldan pa ni bstan bcos kyi don shes pa'o/_/gsal byed ni sgron ma ltar sems can thams cad kyi don gyi bya ba byed nus pa'o/_/le'u nyi shu drug pa'o//_//yul dang yul de rab song ba/_/pho nya'i
[\[57b.7\]]gzugs su mtshon pa yin/_/zhes bya ba la rnal 'byor pa gsum po de dag kyang gzugs dang mtshan nyid phun sum tshogs pa'i pho nya yul dag ni snang ba yin zhes bya ba'i don to/_/pho nya ral gri'i so 'dra zhing /_/zhes bya ba ni pho nya mo ral gri'i so ltar rtag tu mnyes par dka'
[\[58a\]]
[\[58a.1\]]ba yin no zhes bya ba'i don to/_/dag byed ces bya ba la sogs pa la/_sgrub pa po yis dngos grub thob/_/ces bya ba ni de rnams sgrub pa pos thob nas mngon par 'dod pa'i dngos grub thob par 'gyur ba'o/_/gzhan dag ni go sla'o/_/sgrub pa po yi pho nya
[\[58a.2\]]gnyis/_/zhes bya ba ni 'jig rten dang 'jig rten las 'das pa'i dngos grub 'grub pa zhes bya ba'i don to/_/dngos grub cho ga la spyod che/_/pho nya gcig pu kho na yin/_/zhes bya ba ni dpal he ru ka'i sbyor ba gcig pa nyid yin no zhes lhag par bstan pa yin no/_/yang na dngos
[\[58a.3\]]grub la spyod pas na la la zhig gi de nyid gcig pu rnal 'byor gyi mchog yin te/_/de'i tshe pho nya mo rnal 'byor ma rab tu bskul ba yin zhing dngos grub pa dang nye bar 'gyur zhes sbyar ro/_/bla ma brgyud rim gyis thob pa'i/_/dbang bskur ba ni sngags legs ldan/_/pho nya rnams
[\[58a.4\]]su yang dag bshad/_/ces bya ba ni slob dpon brgyud pa'i rim pa las dbang bskur ba thob pa las sngags dang legs par ldan par gang gi tshe sgrub pa de'i tshe pho nya mo rnams su yang dag par bshad par 'gyur ro zhes bya ba'i don to/_/phyag rgya legs sbyor ngang tshul dang /_zhes
[\[58a.5\]]bya ba ni phyi'i rnal 'byor ma dang yang dag par sbyor ba'i ngang tshul can zhes bya ba'i don to/_/yang dag rdzogs zhes bya ba ni de tshe yongs su rdzogs par 'gyur ba'o/_/ye shes rgyu skyes zhes bya ba ni bcom ldan 'das kyi rab kyi mthar thug pa'i rgyu dang byed pa can yin te/_dpal he ru ka ni de las byung
[\[58a.6\]]ba yin no zhes bya ba'i don to/_/sems kyi bdag nyid nang par langs/_/zhes bya ba la/_sems kyi bdag nyid ni phyag rgya chen po'i sbyor ba dang ldan pa mtshan mo'i mthar mal nas langs pa'o/_/gzugs kyi bya ba kun byas te/_/zhes bya ba ni lus la dpa' bo drug gi go cha la sogs pa go bskon pa'o/_/lus
[\[58a.7\]]la shin tu mtshon cha ni/_/lus la gnas pas kun du spyod/_/ces bya ba ni lus thams cad la mtshon cha'i dra bas g.yogs par bya'o zhes bya ba'i don to/_/dag byed byas pa'i lus la ni/_/rtag tu sngags 'di brjod par bya/_/zhes bya ba ni de ltar rtag tu bsrung pa'i cho ga byas pa'i
[\[58b\]]
[\[58b.1\]]sngags pas sngags bzlas par bya'o/_/rnal 'byor gnas rnams nges ston cing /_/zhes bya ba ni rnal 'byor te ting nge 'dzin to/_/gnas ni bud med de/_/de bstan cing de ltar go cha bgo par bya'o zhes bya ba'i don to/_/mtshon cha rnams ni bgom mi bya/_/zhes bya ba ni de ltar ji skad bshad
[\[58b.2\]]pa'i mtshon cha la sogs pa las 'da' bar mi bya'o/_/yang na mtshon cha ltar mtshon du gyur pa'i pho nya mo yin te/_de bgom par mi bya'o/_/yang na mtshon ni rang dang gzhan gyi mtshon cha rnams so/_/dam tshig can la khro mi bya/_/zhes bya ba ni/_/rnam pa thams cad du khro bar mi bya'o zhes bya
[\[58b.3\]]ba'i don to/_/mngon par brtson pas 'da' mi bya/_/zhes bya ba ni rgyud 'dir ram gzhan dag tu mngon par brtson pa de las 'da' bar mi bya'o zhes bya ba'i don to/_/de dang lhan cig tsA ru bya/_/zhes bya ba ni dam tshig can rnams dang lhan cig tu longs spyod gcig tu bya'o zhes pa'i don
[\[58b.4\]]to/_/yang na sgo ni thabs te/_phyag rgya chen po 'grub pa'i thabs bya'o zhes bya ba'i don to/_/bde ba zhes bya ba ni gzhung gzhan no/_/grol ba'i don du thun bzhir bya/_/zhes bya ba ni rtag tu rnal 'byor dang ldan yang nyin dang mtshan du thun bzhir bya'o zhes bya ba'i don to/_/dam tshig spyod pa zhes
[\[58b.5\]]bya ba la/_/dam tshig ni lha mo ste de dang kun du spyod pa'o/_/yang na dam tshig ni bsrung bar bya ba dang bza' bar bya ba ste spyad pa'o/_/de 'khor ci dgar grol bar 'gyur/_/zhes bya ba ni nges par 'di ltar 'khor ba'i rnal 'byor pa ni yul dang zhing du 'khor zhing bsgom pa'i rnal 'byor pa de ci dgar
[\[58b.6\]]grol bar gyur te/_ci ltar 'dod par grol bar 'gyur ro zhes bya ba'i don to/_/gnag la dga' bar rtag tu bya/_/zhes bya ba ni mtshan mo spyad par bya'o zhes bya ba'i don to/_/srog chags yan lag las byung gyon/_/zhes bya ba ni pags pa'i gos bgos zhes bya ba'i don to/_/bde ba
[\[58b.7\]]'dod pas bde thob 'gyur/_/zhes bya ba la/_/bde ba 'dod pa ste thar pa 'dod pas bde ba thob par 'gyur ba ste bskyod pas bde bar bya ba'o/_/mchod phyir thogs ni yongs spangs gtsang /_/zhes bya ba ni mchod phyir thogs la sogs pa rig byed dang chos kyi bstan bcos las byung ba'i
[\[59a\]]
[\[59a.1\]]gtsang sbra yongs su spang ba'o/_/shrI he ru kas byin gyis brlabs/_/zhes bya ba ni dpal he ru kas byin gyis brlabs pas 'jig rten dang 'jig rten las 'das pa'i gtsang sbra la spyad par bya'o/_/phyag rgya lnga ni mgul rgyan dang gdu bu dang spyi bo'i nor bu dang /_rna rgyan dang /_
[\[59a.2\]]mchod phyir thogs te lnga'o/_/dus kun du zhes bya ba ni de dang mi 'bral bar bya ba'o/_/rigs dang rigs min ngor mi blta/_/spyi gtsug la sogs bcing ba spang /_/zhes bya ba ni rigs dang rigs ma yin pa'i ngo bo la rnam par dpyad par mi bya zhing /_yang dang yang spyi gtsug bcing ba
[\[59a.3\]]ste/_ral pa bcing ba la sogs pa mi bya ba dang /_sogs pa'i sgras ni 'jig rten pa'i spyod pa gzhan dag yongs su spang bar ston to/_/pho nya zhes bya ba la sogs pa ni go sla'o/_/le'u nyi shu bdun pa'o//_//de nas mchod pa rnam dag bdag_/ces bya ba ni sngar bshad pa dang lhan cig
[\[59a.4\]]gnas shing yang dag par mchod pa ste/_bla na med pa'i mchod pa'i mchog gi don byed pa'i phyir rnam par dag pa'o/_/mya ngan 'das par nges 'gro nyid/_/ces bya ba ni mchog tu dga' ba'i shin tu bde ba'i gnas skabs kyi rjes thogs la dpa' bo nyid mchod par bya'o zhes bya ba'i don to/_/
[\[59a.5\]]sbun dang sdug pa mchod pa dang /_/zhes bya ba ni dkyil 'khor gcig la sogs par zhugs pa'i rnal 'byor pa lhan cig spyod pa rnams te/_de dag dang yang lhan cig zhi ba 'dus pas gnas par bya'o/_/spun dang bu dang lhan cig tu/_/bde dang sdug bsngal kun 'byung min/_/zhes bya ba ni/_/
[\[59a.6\]]'jig rten pa'i sbun dang bu la sogs pa dang lhan cig tu ye shes dang phyag rgya chen po la sogs pa dang /_sngags dang phyag rgya dag kyang bstan par mi bya'o zhes bya ba'i don to/_/dag byed zas la spyod pa ni/_/rtag tu dam tshig spyod par 'gyur/_/zhes bya ba ni zas la spyod pas dam tshig spyod pa
[\[59a.7\]]byas par 'gyur te/_de yis dag par 'gyur ro zhes bya ba'i don to/_/gsang sngags su la'ang sbyin mi bya/_/zhes bya ba ni sgra ji bzhin pa nyid yin no/_/pho nya mo zhen rtag thar pa/_/zhes bya ba ni rab tu dga' ba'i gnas skabs su phyi rol gyi rnal 'byor pa la go cha chen po la sogs pas
[\[59b\]]
[\[59b.1\]]go bskon par bya'o zhes bya ba'i don to/_/'da' ba yis kyang longs spyod bya/_/zhes bya ba ni gal te shin tu legs par bslabs pa med na skal pa bzang por gyur pa de legs par sbyangs la longs spyad par bya'o/_/skye gnas dman la dga' gnas pa/_/bsnyen bkur nyid ni bya ba
[\[59b.2\]]min/_/zhes bya ba la skye gnas ni bram ze la sogs pa'i rigs te de gzung bar mi bya'o/_/de ci'i phyir zhe na/_sbyor ba mchog gi snod ma yin pas de la gus par mi bya'o zhes bya ba'i don to/_/ma dang zhes bya ba la sogs pa la/_/gang yang dag pa'i sbyor bas
[\[59b.3\]]rjes su mthun par bya'o/_/gzhan na de dag dka' thub zad par 'gyur ro zhes bya ba'i don to/_/mchog dang tha ma lhan cig 'gugs/_/zhes bya ba ni zhi ba'i 'gugs pas zas la spyod na dam tshig gi spyod pa byas par 'gyur zhing de las dag par 'gyur zhes bya ba'i don te the tshom mi bya'o/_/de
[\[59b.4\]]ltar rdzas ni rnam nges yin/_/zhes bya ba ni don dam pa nyid kyis nges pa yin zhes bya ba'i don to/_/'jig rten zhes bya ba la sogs pa don ji lta ba nyid do/_/lan cig zas la spyod par byed/_/ces bya ba ni dam tshig spyod pa rnams dang /_zas lhan cig spyod na sngags pas dngos grub thob par
[\[59b.5\]]'gyur ro zhes bya ba'i don to/_/lhag ma ni don ji lta ba nyid do/_/ba lang sha dang zhes bya ba la sogs pa ni bstan pa la shin tu gnod par byed pa gzhan dag rnam par gzhig pa ston to/_/de'i rim pa ni 'di yin te/_sbyin sreg gi thal ba las byung ba'i thal pas me thab gru gsum pa byas la/_
[\[59b.6\]]drag po'i sbyin sreg gi yo byad kyi rdzas dang /_de las bshad pa'i cho ga yungs mar tsha ba la sogs pa dang sbyar nas khaN+Da ro ha g.yas pa'i sna bug nas zhugs te bshad pa nas byung bar bsams la/_rdo rje lcags kyu dang gri gug lag na thogs pas bsgrub par bya ba gcer bu rnam par
[\[59b.7\]]myos par gyur pa bkug pa de nyid dum bu dum bur gtubs par bsams la/_ba lang sha la sogs pa ji ltar brjod pa ji ltar rnyed pa'i sha bsgrub par bya ba de'i sha yin par bsams la/_khro bo chen po dang ldan pa'i nga rgyal gyis che ge mo mA ra ya zhes bya ba dang spel ba'i rtsa ba'i sngags
[\[60a\]]
[\[60a.1\]]kyis sbyin sreg bya'o/_/sna tshogs pa zhes bya ba ni rma bya'am khyim bya la sogs pa gsung ngo /_/de bzhin dpa' bo rnams kyi zas/_/sngags dang phyag rgyar yang dag ldan/_/zhes bya ba ni sngags dang phyag rgya'i rang bzhin gyi sngags dang /_rgyud legs par bslabs pas phyi rol gyi
[\[60a.2\]]bud med dang yang dag par ldan zhing bcas pa'i zas de ni dpa' bo rnams kyis rab tu bsngags par 'gyur ro zhes dgongs so/_/sprul pa zhes bya ba ni byang chub kyi sems nyid kyi gnas skabs so/_/gzhan dag ni go sla'o/_/de'i pho nya ni lha mo'o/_/bzang po ni mchog go/_/
[\[60a.3\]]brtson pa ni le lo med pa'o/_/lhan cig ldan pa ni gzhan du mi 'gro ba'o/_/de lta bu ni dngos grub kyi skal ba can du 'gyur ro/_/ma chags dga' ba'i longs spyod rdzogs/_/zhes bya ba ni tha mal pa'i gzugs kyis dga' ba'i kun du sbyor ba'i nyon mongs par dmigs par mi
[\[60a.4\]]bya'o zhes bya ba'i don to/_/rnal 'byor rdzas kyi rnam 'byed nyid/_/ces bya ba la/_rnal 'byor ni ting nge 'dzin to/_/rdzas ni bsrung bar bya ba'o/_/de'i rnam par 'byed pa ni bye brag 'byed pa'o/_/yang na rnal 'byor ni 'brel pa'o/_/rdzas ni 'brel pa can te/_de'i rnam par
[\[60a.5\]]dbye ba nyid do/_/ma yin zhes bya ba ni tshig gi lhag ma'o/_/bla ma'i man ngag la dga' zhing /_/zhes bya ba ni bla ma la brgyud pa'i rim pa ma nyams pas so/_/de yi don ni mchog tu mtshungs/_/zhes bya ba ni de ltar ji skad gsungs pa'i don la spyod pa ni dpal he ru ka dang mtshungs
[\[60a.6\]]par 'gyur ba'o/_/le'u nyi shu brgyad pa'o//_//spun ni dpa' bo rnams so/_/pha ni shrI he ru ka'o/_/bdag po nyid du skad cig mthong /_/zhes bya ba ni bdag po kho nar skad cig gis mthong ngo zhes bya ba'i don to/_/lce sbom zhes bya ba ni mtshan nyid dang ldan pa'i dngos
[\[60a.7\]]grub thams cad kyi spyi thun mong du 'gyur ro zhes bya ba'i don to/_/dran pa dang ni yang dag ldan/_/zhes bya ba ni bdud rtsi lnga'i mtshan nyid dang ldan pa'o/_/pho nya la sogs gnas dang bcas/_/zhes bya ba ni rgyun mi 'chad par bslabs pas pho nya dang ldan pa'o/_/sogs pa'i
[\[60b\]]
[\[60b.1\]]sgras ni bsrung bar bya ba dang /_bza' bar bya ba bsdu ba'o/_/gnas dang bcas pa ni sngags de'i bsngags pa dang bcas pa'o/_/mkha' 'gro ma mchog nyi shu bzhi/_/spyod dang grol ba'i 'bras rab ster/_/zhes bya ba ni mkha' 'gro ma'i gtso bo nyi shu rtsa bzhi ni spyod pa dang grol
[\[60b.2\]]ba'i 'bras bu rab tu ster bar 'gyur ro/_/lhag ma rnams ni go sla'o/_/ji srid dro ba zhes bya ba la sogs pa ni mtshon pa ste/_ting nge 'dzin la rnam pa thams cad du shin tu dmigs pa'i sbyor bas mtshan nyid ji lta ba bzhin du drod dang /_rtse mo dang /_bzod pa dang /_'jig
[\[60b.3\]]rten pa'i chos kyi mchog ji lta ba bzhin du 'byung bar rtogs par bya ste/_dro bar bya zhes bya ba ni rnal 'byor gyi stobs kyis so/_/'dod pa'i don kun zhes bya ba la sogs pa ni go sla'o/_/le'u nyi shu dgu pa'o//_//de nas zhes bya ba la sogs pas ni gnod mdzes kyi sngags btub ston
[\[60b.4\]]te/_de nas rdza rnga'i bcing bya ste/_/zhes bya bas rdza rnga lta bu'i dbyibs las re'u mig bzhi bcu rtsa dgur bya'o zhes bya ba'i don to/_/re'u mig gsum pa ni nang gi re'u mig bzhi la ltos nas de skad smras pa yin no/_/de la uSh+ma'i gsum pa yi ge sa'o/_/de bas na/_rim bzhin
[\[60b.5\]]'byung dang rim min pas/_/dbyangs dang yi ge sgrub pa pos/_/zhes bya ba smos so/_/re'u mig lnga pa yis zhes bya ba ni yi ge u'o/_/nyi shu rtsa lnga pa zhes bya ba ni ka nas brtsams te nyi shu lnga pa'o/_/nyi shu rtsa bzhi pa zhes bya ba nas yang de bzhin no/_/sum cu rtsa drug pa zhes bya ba ni a
[\[60b.6\]]nas brtsams te bgrang ba'o/_/re'u mig gsum pa zhes bya ba yang de bzhin no/_/de bzhin du sum cu rtsa gnyis pa zhes bya ba ni ka nas brtsams pa'o/_/re'u mig lnga pa zhes bya ba ni yi ge u'o/_/nyi shu lnga pa zhes bya ba ni ka nas brtsams pa'o/_/nyi shu bzhi pa zhes bya ba yang de bzhin
[\[60b.7\]]no/_/sum cu rtsa gsum pa zhes bya ba ni ka nas brtsams pa'o/_/bco lnga pa zhes bya ba ni a nas brtsams pa'o/_/lnga pa zhes bya ba ni dbyangs kyi yi ge lnga pa'o/_/nyi shu rtsa gnyis pa ni ka nas brtsams pa'o/_/nyi shu rtsa bdun pa zhes bya ba ni a nas brtsams pa ste/_sngags 'di dag ni
[\[61a\]]
[\[61a.1\]]tshig dang po yin no/_/a nas brtsams pa'i yi ge ga ni bcu dgu pa yin no/_/me'i bu ni yi ge ra'o/_/re'u mig gsum pa ni yi ge i'o/_/ya tshan zhes bya ba la sogs pa ni go sla'o/_/sum cu rtsa drug pa zhes bya ba ni snga ma bzhin te yi ge na'o/_/slar yang zhes bya
[\[61a.2\]]ba ni yi ge gnyis po dag nyid de dang sbyar ba'o/_/rang byung zhes bya ba ni yi ge ha'o/_/re'u mig lnga pa zhes bya ba ni dbyangs kyi re'u mig lnga pa'o/_/bin du zhes bya ba ni thig le'o/_/lhag ma ni snga ma bzhin te tshig gnyis pa'o/_/bcu dgu pa ni snga ma bzhin te ga'o/_/nyi shu rtsa bdun pa ni ka
[\[61a.3\]]nas brtsams pa'o/_/gsum pa ni dbyangs yig gi yi ge gsum pa'o/_/sum cu rtsa gsum pa'i snga ma yi ge ha'o/_/re'u mig gnyis pa ni yi ge A'o/_/nyi shu pa ni ka nas brtsams pa ste na nyid de/_de nyid ni ra dang ha'i dbang gis na de Nar 'gyur te gr-i ha'i sgra'i 'og tu gnas pa'i na ni
[\[61a.4\]]Nar 'gyur ro/_/nyi shu rtsa gcig pa ni ka nas brtsams pa ste pa'o/_/nyi shu rtsa drug pa ni ka nas brtsams pa ste ya'o/_/lan gnyis bzlas pa zhes bya ba ni lan gnyis zlos shing goms par bya ba ste snga ma bzhin no/_/re'u mig lugs las bzlog pa'i tshul gyi dang por yi ge ha'o/_/bzhi
[\[61a.5\]]pa ni i ste/_de'i mtha' ni u'o/_/lhag ma ni snga ma bzhin no/_/da ni tshig bzhi pa btu ba gsungs pa ni re'u mig gnyis pa zhes bya ba la sogs pa yin te/_dbyangs kyi yi ge dang po'i re'u mig nas brtsams pa a'o/_/sum cu rtsa drug pa ni a nas brtsams pa'o/_/nyi shu rtsa drug
[\[61a.6\]]pa ni ka nas brtsams pa'o/_/sum cu gsum pa zhes bya ba ni ka nas brtsams pa'o/_/de bzhin du bcu gsum pa ni dbyangs kyi yi ge bcu gsum pa'o/_/re'u mig bcu pa ni ha la sogs pa nas go bzlog pa'i tshul gyis brtsis pa'i yi ge b+ha ni re'u mig bcu pa'o/_/bcu dgu
[\[61a.7\]]pa ni a nas brtsams pa'o/_/gnyis pa zhes bya ba ni re'u mig gnyis las dbyangs kyi yi ge'i re'u mig gnyis pa'o/_/thig le zhes bya ba ni sa steng nas a nu swa ra dang ldan pa'o/_/chu zhes bya ba ni yi ge b+ha'o/_/brgyad pa ni yi ge dza'o/_/me yi bu yis khyad par dbye/_/zhes bya ba ni
[\[61b\]]
[\[61b.1\]]yi ge ras bye brag 'byed pa'o/_/lhag ma ni go sla'o/_/de dag ni rtsa ba'i sngags so/_/khro bo bzhi dang yang dag ldan/_/zhes bya ba ni sngags kyi tshig bzhis mtshan ma smos pa'i khro bo bzhi bshad pa yin no/_/sku brgyad dang ni bcas pa ru/_/zhes bya ba ni sa la sogs pa gzugs brgyad kyi tshul
[\[61b.2\]]du sngags 'di gnas pa'i phyir ro/_/'di ni rnyed pa tsam gyis kyang /_/zhes bya ba ni sngags des tshar bcad pa de 'ching bar 'gyur ba'o/_/le'u sum cu pa'o//_//sha chen zhes bya ba ni sngar bzhin du sbyin sreg bya'o/_/zangs ma'i gtsug phud can zhes bya ba ni khyim bya'o/_/dpa' bo
[\[61b.3\]]thod pa'i phreng ba can/_/zla ba phyed pas rgyan du byas/_/zhes bya ba ni bcom ldan 'das kyi sku'i cha byad sngar ma bshad pa ni bshad pa yin no/_/brda ni lnga po bstan pa dag_/ces bya ba 'dir brda'i sgra ni rdo rje phag mo la sogs pa lha mo lnga la bya ba yin te/_ral ba dang cod pan brgyan pa'i
[\[61b.4\]]thod pa chen po lnga lha mo lngar bstan cing bsgom par bya'o zhes bya ba'i don to/_/sgrub pa po'i lag g.yon gyis/_/zhes bya ba ni bza' ba dang bca' ba gang ci yang rung ba de thams cad kyang dam tshig can la ster ba na sgrub pa pos lag pa g.yon pas sbyin par bya'o zhes bya ba'i don to/_/lhag
[\[61b.5\]]ma ni go sla'o/_/rdo rje sems dpa' zhes bya ba la sogs pas ni lag pa'i mchod pa ston to/_/rdo rje sems dpa' mthe bor bzhugs/_/zhes bya ba la/_bzhugs zhes bya ba thams cad la sbyar ro/_/ta la ni mdzub mo ste rnam par snang mdzad do/_/gu ra be zhes bya ba ni gung
[\[61b.6\]]mo'o/_/pad+ma gar zhes bya ba ni pad+ma gar gyi dbang phyug go/_/da ra zhes bya ba ni srin lag go/_/dpa' bo zhes bya ba ni dpal he ru ka'o/_/ta nu zhes bya ba ni mthe'u chung ngo /_/mi zad ces bya ba ni de'i khyad par ro/_/nam mkha'i snying po zhes bya ba ni rdo rje nyi ma'o/_/sen mo zhes bya ba ni sor mo
[\[61b.7\]]thams cad kyi sen mo'i bar na gnas pa'i rta mgrin no/_/g.yon pa las byung rgyu yin no/_/zhes bya ba ni 'di dag ni lag pa g.yon par bstan cing lha gnas pa'i rgyu yin no/_/lag mthil zhes bya ba la lag mthil du pad+ma 'dab ma lnga pa bsams la/_pad+ma'i ge sar la pho nya mo
[\[62a\]]
[\[62a.1\]]rnams las rdo rje phag mo'o/_/mdun du ya ma ni/_g.yon du mo ha ni/_rgyab tu sany+tsa ri ni/_/g.yas su skrag byed ma'o/_/tsaN+Di ka ni snyoms par 'jug pa la spro ba ste/_rang bdag nyid bsam pa gcig pa'o/_/rgyab tu shin tu nges byas te/_/zhes bya ba ni/_
[\[62a.2\]]lag pa'i mthil du sngags kyi sa bon gyis rdo rje sems dpa' la sogs pa dang /_rdo rje phag mo la sogs pa lha mo rnams dgod par bstan mod kyi/_/'on kyang lag pa'i rgyab tu me long gi nang du gzugs brnyan snang ba ltar nges par bsam par bya'o zhes bya ba'i don to/_/de nyid
[\[62a.3\]]kyis na mkhas pas rgyab tu bskyed ces bshad pa yin no/_/sgrub pa pos brda rnam pa lnga bstan par bya ba las/_/lnga zhes bya ba smos pa ni 'dir lag pa'i mchod pa'i skabs su brda lnga zhes bya ba ni dri chen dang dri chu la sogs pa'o/_/spyan la sogs pa smos pa ni mkha' 'gro ma la sogs
[\[62a.4\]]pa bzhi la bya'o/_/stong pa ni nam mkha'i dbyings so/_/dbus su zhes bya ba yang de nyid do/_/de ltar brda yis dpa' bo rnams/_/zhes bya ba ni lag pa'i mchod pa la dung chen po la gnas pa'i rdzas kyis dpa' bo 'khor lo sdom pa brda yis mchod par bya'o/_/de nas zas la
[\[62a.5\]]spyad par bya'o/_/'di ltar byas pas dpa' bo thams cad dang mnyam par sbyor ba mkha' 'gro dra ba'i bde mchog tu 'gyur ro/_/le'u sum cu gcig pa'o//_//phyugs dgug pa ni sgrub pa pos sngar gyi cho gas byed de/_/phyugs zhes bya ba la sogs pa gsungs pa la/_/sen
[\[62a.6\]]mo lnga rnams ni khyi dang /_byi la dang /_ri bong la sogs pa rnams te/_sen mo lnga'i rigs so/_/rigs rnams kyis zhes bya ba la/_rgyal rigs la sogs pa'i rigs bzhi rnams kyi nang nas bsngags pa ni phyugs so/_/dpa' bo ni mang po rnams gang gis bsad pa de ni
[\[62a.7\]]phyugs dpa' bo'o/_/he ru kas byas pa mthong ba yang ngo /_/dud 'gro rnams las dud 'gro mngal du skyes pa rnams dud 'gro 'gro ba'i phyugs te/_sbrul rin po che dang ldan pa'i phyugs so/_/phyugs 'di ni lha rnams kyi bde bsgrub par 'gyur ro/_/khwa la sogs pa ce sbyang la thug
[\[62b\]]
[\[62b.1\]]pa rnams dang /_bya'i bye brag rnams sbyin sreg dang gtor ma la sbyar bar bya'o/_/sbyin sreg ni nang gi bdag nyid kyi sbyin sreg nyid do/_/da ni ro langs sgrub pa bshad pa smos pa yin te/_nag po zhes bya ba la sogs pa la/_dang po kho nar gnod mdzes kyi sngags sam rtsa ba'i sngags kyis sngon du
[\[62b.2\]]bsnyen pa byas la/_mtshan ma thob pa'i sngags pas dur khrod du ro ma smas shing nyams pa med pa btsal la nam phyed na a sha na nag po dang /_mA NA nag po dang /_'bras nag po dang ldan pa'i sbyin sreg byas la/_de yang 'dzem pa med par ro'i khar zhes bya ba la/_sngags pas rang gi rnal
[\[62b.3\]]'byor mngon sum du byas su zin yang rang bsrung dang go cha chen po la sogs pas bsrung bdag kyang byas la/_'jigs shing bag tsha ba'i 'dzem pa mi bya'o zhes bya ba'i don to/_/yi dgas chen po 'jigs pa'i bdag nyid can mi sdug pa mthong na 'jigs par mi bya'o zhes bya
[\[62b.4\]]ba'i don to/_/lhag ma ni go sla'o/_/lci ba'i thal ba ni thal ba'i khyad par ro/_/mgo bo skam zhes bya ba ni grags pa ste/_chag grugs med pa blangs la dung chen po bya ba'am/_yang na thod pa rus sbal gyi thod pa las bya'o/_/phyag bzhi pa la sogs pa ni bcom ldan 'das he ru
[\[62b.5\]]ka'i phyag rgya chen po ston te/_de dag thams cad ni sgrub pa'i thabs su rgya cher bstan pa yin no/_/de yi sku mdog mtshon cha 'chang /_/zhes bya ba ni bcom ldan 'das de'i sku mdog dang phyag mtshan 'dzin par byed pa de la de skad ces bya ba'o/_/sku mdog sngo la phyag mtshan rdo rje
[\[62b.6\]]'dzin pa zhes bya ba'i don to/_/'dis phyag mtshan zhes bya ba spyi'i tshig smos su zin kyang phyag mtshan gyi gtso bor gyur pa yin pas rdo rje kho na la bya'o/_/de yang bcom ldan 'das mtshon cha du ma bsnams su zin kyang /_rdo rje 'dzin zhes mtshan gsol ba yin no/_/phyag rgya
[\[62b.7\]]yis ni sku la brgyan/_/zhes bya ba ni phyag rgya lngas brgyan pa la bya'o/_/yi dgas chen po gdan du byas/_/zhes bya ba ni yi dgas [(]gyi [,]kyi [)]bdag po mnan nas bzhugs pa'o/_/de bas rtag tu sgrub pa pos/_/sngags kyi lha ni shes par bsgom/_/zhes pa ni rnal 'byor chen po
[\[63a\]]
[\[63a.1\]]po la dmigs pa med par sngags bzlas pa mi bya'o zhes bya ba'i don to/_/lhag ma ni go sla'o/_/le'u sum cu gnyis pa'o//_//med par gyur kyang bza' ba ni/_/lnga pa nyid du bya ba yin/_/zhes bya ba ni gang gi tshe rjes su mthun pa'i bdud rtsi lnga
[\[63a.2\]]med par gyur na de'i tshe bza' ba gang dag yin pa bdud rtsi lnga bsam par bya'o zhes bya ba'i don to/_/lhag ma ni go sla'o/_/dpa' bo rnams kyi stan dag dang /_/phyag rgya ni lhag ma'o/_/shin tu mnyam gzhag ces bya ba ni tha mal pa'i nga rgyal spangs pa'o/_/de'i 'og tu dpa' bo yi/_/
[\[63a.3\]]dpa' bo kun du spyad par bya/_/zhes bya ba ni re zhig dang por ji skad bshad pa'i lha mo'i mchod pa phul du byung ba bsgrubs shing nyams su blangs la/_de'i 'og tu dpa' bo'i dpa' bo ste/_phyag rgya chen po la sogs pa kun du spyad par bya'o zhes bya ba'i don to/_/le'u sum cu
[\[63a.4\]]gsum pa'o//_//de nas zhes bya ba la sogs pas ni 'khor lo gsum gyi bdag nyid bya ba'am/_'khor lo gsum mchod par bya zhes bya ba'i don to/_/cha'i rtsibs zhes bya ba ni cha'i yan lag ste/_de cha yang yin la rtsibs kyang yin pas cha'i yan lag ste/_de ni
[\[63a.5\]]dpa' bo ste rigs la ltos nas gcig gi tshig gis bstan to/_/pad+ma'i lte ba zhes bya ba mang po'i tshig ni de blang bar bya ba'i gnas yin pas de la nges par sbyar bar bya'o/_/a wa d+hU tI'i gnas de bzhin/_/smin ma'i bar du nges par bzhag/_/ces bya ba ni dpral ba'i
[\[63a.6\]]rdo rje phreng ba'i 'od zer rnams kyis a wa d+hU tI zhes bya ba rdzogs pa'i gnas su bya ba ste/_de ni mi zad pa'i spyan te/_de smin ma'i bar du zhes bya ba ni dpral ba'i dbus su gzhag par bya'o zhes bya ba'i don to/_/dpa' bo 'chol pa zhes bya ba la sogs pas ni las thams
[\[63a.7\]]cad pa'i sbyin sreg ston te/_dpa' bo he ru ka'i 'dod chags dang zhe sdang 'chol bar byas shing khro bor bsgyur ba'i gnas skabs kyis 'og nas smos pa ji ltar rnyed pa'i sha yis sbyin sreg bya ba 'am/_yang na bdag nyid khro bo'i nga rgyal dang bcas pas ji snyed pa'i sha'i sbyor bas tshim
[\[63b\]]
[\[63b.1\]]par byas la/_de'i 'og tu las dang rjes su mthun pa'i go mAM sa dang khrag gis sbyin sreg lnga nyid du bya'o zhes bya ba'i don to/_/'bad pas zhes bya ba ni lha'i nga rgyal gyis ma yengs par de nas sbyin sreg dgu bya ba'o/_/'bar ba'i me la zhes bya ba ni shin tu 'bar ba'i me la yam shing la sogs pa ji
[\[63b.2\]]ltar las mthun pas 'bul ba'o/_/de ltar me lha'i zhal du sbyin sreg phul nas/_'khor lo gsum dang ldan pa'i lha rnams la sbyin sreg dbul ba'i cho ga gsungs pa ni/_de nas zhes bya ba la sogs pa yin te/_kun nas 'khor lo bsam zhes bya ba ni thab kyi dbus su 'khor
[\[63b.3\]]lo gsum po de gzhal yas khang ra ba dang bcas pa dang /_rang gi sku mdog dang phyag mtshan dang bcas pa bsam par bya'o/_/de'i phyogs gcig tu gsungs pa ni dpa' bo zhes bya ba la sogs pa yin no/_/khaN+Da ro hA zhes bya ba ni rgyab kyi ngos la gnas pa'i khaN+Da ro hA de bzhin du gzhan
[\[63b.4\]]la las dang rjes su mthun par rang gi lus las phyung ste/_khaN+Da ro hA gzhan gyi phyi rol du bzhag ste/_las thams cad 'grub par bya'o zhes bya ba'i don to/_/de nyid kyi phyir/_/rang gi gzugs su mngon zhen pa/_/'khor lo'i dbus su gnas par bya/_/zhes bya ba yin no/_/'khor
[\[63b.5\]]lo 'di dag bstan pa ni/_rim pa ji bzhin bya ba yin/_/zhes bya ba ni thab 'di dag tu 'khor lo gsum gyi rim pas bya ste/_de yang zhi ba la sogs pa'i cho ga'i rim pa dang mi 'gal bar bya'o/_/rig pa'i rgya mtsho zhes bya ba ni rgyud chen po der kye dpa' bo zhes mdor bsdus te ji skad du bstan
[\[63b.6\]]pa de 'dir gsal bar bya ba yin no/_/yang na rig pa'i rgya mtsho ni zhi ba'i sbyin sreg la sogs pa rgyas par bstan pa yin la/_'dir ni mdor bsdus te bstan pa yin no/_/lhag ma ni go sla'o/_/le'u sum cu bzhi pa'o//_//da ni de nas zhes bya ba la sogs pas las dang
[\[63b.7\]]rjes su mthun par sngags brjod pa dang /_bsam gtan gyi cho ga bstan pa yin te/_phan tshun sbyar ba'i gsang sngags ni/_/zhes bya ba ni gang gi tshe gdug pa tshar gcad pa'i cho ga rtsom pa de'i tshe srad bu legs par bsgril ba lta bur sngags kyi yi ge phan tshun gcig la gcig sbyar
[\[64a\]]
[\[64a.1\]]te/_gnyis ka'i zhal nas cig car phyung ba ni zo chun gyi bum pa 'khor ba lta bur bsam par bya'o/_/dpa' bo zhes bya ba ni sngags kyi yi ge'o/_/'jug pa yi ni dbye ba nyid/_/ces bya ba ni zhi ba'i cho ga'o/_/rang gi kha nas nad du zhugs pa'i sngags kyi
[\[64a.2\]]yi ge lu gu rgyud kyi phreng ba lta bu'i tshul can rdo rje'i lam nas phyung ste/_slar yang pad+ma'i lam nas lha mo'i zhal du chud par byas te/_lha mo'i kha nas rang gi khar zhugs pa'i rim pa dang /_gdug pa 'dul ba'i las la ni/_/rang gi kha nas lha mo'i khar/_/'jug pa'i tshul
[\[64a.3\]]gyis bya ba ste/_khyad par ni de tsam mo/_/zhi ba la lhod pa ste drag cing gtum pa ma yin pa'o/_/sa bon phreng bas de nas zin/_/zhes bya ba ni yi ge'i phreng bas phan tshun gcig la gcig sbrel ba'o/_/hUM gi mtha' ru gnas pa yin/_/zhes bya ba ni gdug pa can tshar gcad pa'i las la
[\[64a.4\]]yi ge hUM gis thog ma dang /_dbus dang /_tha mar sbyar bar gyur pa'o/_/de nyid kyi phyir/_bsgrub bya 'gog par gyur na ni/_/gom pa gcig kyang mi 'gro'o/_/zhes bya ba gsungs pa yin te/_de ni go sla'o/_/kha sbyar sbyar bar gyur pa dang /_/zhes bya ba ni sngags sgra la sogs par bshad
[\[64a.5\]]pa'i tshul gyis te/_yi ge oM dang po dang /_yi ge oM tha mar kha sbyar du sbyar ba'i tshul gyis te/_oM lha sbyin swA hA oM zhes bya ba lta bu'o/_/rdo rje lu gu rgyud bcings pas/_/rdo rje dbye ba nyid dang ni/_/zhes bya ba ni kha sbyar ni las thams cad pa yin pa'i phyir gang gi tshe gdug pa can
[\[64a.6\]]tshar gcad pa'i las dang ldan pa de'i tshe rdo rje zhes bya ba hUM de nyid kyis dbye zhing gzhig par bya'o zhes bya ba'i don to/_/de bzhin sgro yi chun po bskor/_/zhes bya ba ni ji ltar rma bya'i sgro'i chun po bskor ba na bar mtshams mi snang ba de bzhin du bar mtshams med pa kho nar bsgom par
[\[64a.7\]]bya'o zhes bya ba'i don to/_/lcags kyu nyid kyis dgug pa dang /_/zhes bya ba ni gang gi tshe 'gugs par 'dod pa de'i tshe/_/lo ma'i tshul du sngags spel la/_khaN+Da ro hA phyag na lcags kyu yod pas dgug par bya'o zhes bya ba'i don to/_/gtun shing gis ni dgug pa dang /_zhes
[\[64b\]]
[\[64b.1\]]bya ba ni gang gi tshe brgya byin la sogs pa 'gugs shing bskyod par 'dod pa de'i tshe khaN+Da ro hA phyag na gtun shing bsnams pas dpung pa la sogs pa thams cad bkug par bya'o/_/rdo rje yis ni bza' bar bya/_/zhes bya ba ni bza' bar bya ba la khaN+Da ro hA rdo rje thogs pas che ge mo zo zhig ces dgug
[\[64b.2\]]pa'i cho gas bza' bar bya'o/_/dbug la mda' yis sbyar bar bya/_/zhes bya ba ni dbug cing 'dar ba la ni khaN+Da ro hA phyag na mda' bsnams pa sbyar bar bya'o/_/dus min 'chi ba las rgyal nyid/_/ces bya ba ni dus ma yin par 'chi ba la ni mtshon cha 'dzin pa dang 'dra bar g.yon phyogs
[\[64b.3\]]su kha T+wAM ga 'dzin pa'i lag pas so/_/mchod pa'i khyad par 'di dag thams cad kyis khaN+Da ro hA khyad par du phye ba yin no/_/thod pa'i mchod yon snod du ni/_/zhal du mchod yon nges par sbyar/_/zhes bya ba ni bdud rtsi lngas yongs su gang bas khaN+Da ro hA'i zhal du ar+g+ha phul la mtshon cha dang sbyar
[\[64b.4\]]bar bya ste/_sngags kyi yi ge phreng ba dang 'dra ba bstan par bya'o zhes bya ba'i don to/_/le'u sum cu lnga pa'o//_//phyag rgya rengs pa'i las kyis ni/_/zhes bya ba ni gzhan gyi phyag rgya rengs pa la zas dang 'dra ba ste/_bza' ba'i khyad par dang 'dra ba las brtsam par bya'o/_/
[\[64b.5\]]bsrubs pas mkha' 'gro ma sbyor la/_/snying po rnams kyis de bzhin bya/_/zhes bya ba ni mkha' 'gro ma rnams kyi snying po'i sngags kyis kyang cho ga de bzhin du bya'o/_/dpa' bo mchod pa'i cho ga zhes/_/las ni 'bad pa nyid kyis bya/_/zhes bya ba ni 'dir bshad pa'i cho ga dang pos
[\[64b.6\]]mchod pa'i cho ga byas la/_phyis las rnams brtsam par bya'o/_/rnam dbye rang dgas sngags pas ni/_/phyin ci log tu nges par sbyar/_/zhes bya ba ni de las kyi rjes su mthun par rnam par phye zhing so sor byas la sngags pas las phyin ci log tu nges par sbyar ro zhes bya ba'i don to/_/
[\[64b.7\]]don de nyid bstan par bya ba'i phyir gsungs pa ni/_/tshar gcod pa dang zhes bya ba la sogs pa yin te/_de nyid dbye bas phye nas ni/_/rtsa yi lam du sbyar bar bya/_/zhes bya ba ni las kyi tshogs de kho na nyid kyi dbye bas phye zhing tha dad par bya ba'i sngags de rtsa ba'i lam zhes bya ba
[\[65a\]]
[\[65a.1\]]rdo rje dang pad+ma'i lam du nges par sbyar zhing bstan par bya'o zhes sbyar bar bya'o/_/sbyor ba yi ni don rnams la/_/'di yis rab tu sgrub byed de/_/lha dang lha min rnams dang ni/_/mi dang bcas pas myur 'grub bya/_/zhes bya ba ni sbyor ba'i don zhes bya ba phyag rgya
[\[65a.2\]]chen po bsgrub par bya ba'i phyir gang zhig rab tu bsgrub cing legs par bstan pa'i tshul gyis bsgrub par byas na de lha dang lha ma yin dang mi rnams kyang tshar gcad pa dang /_phan gdags pa'i tshul gyis myur du bsgrub par bya ba yin/_/gzhan dag lta ci smos te zhes bya
[\[65a.3\]]bar dgongs so/_/le'u sum cu drug pa'o//_//da ni de nas zhes bya ba la sogs pas dbang du bya ba la sogs pa'i sbyor ba ston te/_gzugs ni lus te de gnon pa ni bud med la sogs pa'i skye bo ste/_de'i cho ga ni dbang du bya ba yin la/_de bshad par bya'o zhes
[\[65a.4\]]bya bar sbyar ro/_/phan tshun sbyar ba'i gsang sngags dang /_/zhes bya ba ni gnyi ga'i rtsa ba'i sngags gcig tu bya ba'o/_/mkha' 'gro ma dang gcig tu sbyar/_/zhes bya ba ni don de nyid gsal bar bya ba yin no/_/de la don ni 'di yin te/_zos pa gang yin pa de slon te/_legs
[\[65a.5\]]par bkrus la yan lag lnga'i dri ma dang bcas pas ga pur ma tshos pa dang bsres te/_gnyis ka'i rtsa ba'i sngags zhag bdun gyi bar du thun bzhir byas la/_de'i 'og tu bza' ba dang btung ba la sogs pa sbyar na ji skad bshad pa bzhin du dbang du 'gyur bar gdon mi za'o/_/ser skya
[\[65a.6\]]zhes bya ba ni kha dog ser skyar 'dug pa'o/_/lhag ma ni go sla'o/_/til nag ces bya ba la sogs pa yang go bar zad do/_/ba lang zhes bya ba la sogs pa la dbang du bya ba'i thabs las thams cad pa'i thab khung du gang gi ming nas smos te/_ji skad bshad pa'i sbyin sreg byas na dpa' bo
[\[65a.7\]]la sogs pa'i lha rnams dbang du 'gyur la de ltar ma yin na ji skad bshad pa bzhin du 'gyur ro/_/de'i mdun du zhes bya ba ni dpal he ru ka'i spyan sngar ro/_/'am zhes bya ba'i sgras ro'i khar ro/_/lhag ma ni go sla'o/_/le'u sum cu bdun pa'o//_//dpa' bo'i yan lag
[\[65b\]]
[\[65b.1\]]dbye ba ni sku mdog dang /_phyag dang /_zhal dang /_phyag mtshan la sogs pa'o/_/dpa' bo'i dbang phyug mi bri'o/_/zhes bya ba ni dam tshig las 'da' bar byed pa la bcom ldan 'das mi gzigs so zhes bya ba'i don to/_/yang dag rab sbyin rig par 'gyur/_/zhes bya ba ni
[\[65b.2\]]khams gsum gyi bde ba gang yin pa de myong bar 'gyur ro zhes bya ba'i don to/_/le'u sum cu brgyad pa'o//_//gzhan yang rnam pa bzhi yis dgod/_/ces bya ba ni dpa' bo'i rtsa ba'i sngags rnam pa bzhi pa ste/_ki li ki li/_si li si li/_hi li hi li/_d+hi li d+hi li/_zhes
[\[65b.3\]]bya ba dang /_mkha' 'gro ma'i rtsa ba'i sngags ni ha hA he hai/_ho hau huM hUM zhes bya ba'o/_/le'u sum cu dgu pa'o//_//de nas da ni zhes bya ba la sogs pa ni sbyor rgyal po la sogs pa dbang du bya ba yin no/_/sgron ma ni nya dang sha la sogs pa ste/_sha dang por yod pa smos
[\[65b.4\]]pa yin no/_/'di zhes bya ba ni sbyin sreg go/_/sbyin sreg kyang rnam pa gnyis te/_phyi'i sbyin sreg dang /_lus kyi sbyin sreg go/_/de nyid kyis na nya'i sha dang ldan zhes bya ba la sogs pa smos pa yin no/_/gnas skabs thams cad du zhes bya ba ni dga' ba dang khro ba'i gnas skabs su yang
[\[65b.5\]]ngo /_/dpa' bo'i dbang po ni dpal he ru ka ste/_de sgrub pa po la dngos grub rgya chen po stsol bar 'gyur ro zhes bya bar sbyar ro/_/mtshan mo sbyin sreg byed la gzhol/_/zhes bya ba ni lus kyi sbyin sreg ni nges par mtshan mo bya dgos pa'i phyir ro/_/brgya dang zhes bya ba la sogs pa ni go
[\[65b.6\]]sla'o/_/le'u bzhi bcu pa'o//_//de nas las kyi zhes bya ba la sogs pa ni 'dir rdzogs pa'i rnal 'byor pas dngos grub thams cad 'grub par ston pa yin no/_/bcu gnyis zhes bya ba ni dbang du bya ba dang /_dgug pa gnyis gcig tu bya ba dang /_gsad pa dang bskrad pa gnyis
[\[65b.7\]]gcig tu bya ba la ltos te gsungs pa yin no/_/rab mchog ces bya ba la sogs pa ni mkha' 'gro ma nyi shu rtsa bzhi'i gnas gsal bar byas pa yin no/_/rdo rje dkyil 'khor ni dpal he ru ka'i dkyil 'khor ro/_/der gtso bo ni bdag po'o/_/dgon pa ni ma ru bu'i'o/_/a ra na ni rA me shwa
[\[66a\]]
[\[66a.1\]]ra'o/_/pul+lI ra dang mA la ya bstan pa ni gnas thams cad kyi gtso bo yin pa'i phyir ram/_man ngag las khong du chud par bya'o/_/pul+lI ra ma zhel ya la sogs pa'i gnas thams cad kyang go bzlog pa'i tshul gyis phyogs dang mtshams su gzung ngo /_/rdo rje phag mo nas sme sha can gyi bar rnal
[\[66a.2\]]'byor ma drug ni rdo rje phag mo la sogs pa tsaN+Di ka'i mthar ro/_/ma mo ni kA kA s+ya la sogs pa'o/_/lA ma nyid ces bya ba ni lA ma'i rigs su gtogs pa rnal 'byor ma drag mo'o/_/rigs kyi gtso mo ni mkha' 'gro ma la sogs pa bzhi po'o/_/nag po chen po ni 'jigs byed chen po'o/_/mkha'
[\[66a.3\]]'gro rnams kyis zhes bya ba ni lhan cig pa'i don la gsum pa ste/_ji lta bur gyur pa rnams dang /_lhan cig gzugs can ma rnams dang ngo /_/gzugs can ma zhes bya ba ni rU pi ni gzhan dag ste/_tsum+pi ka dang ba li ka la sogs pa ste/_tha dad par gyur pa rU pi ni dang lhan cig par
[\[66a.4\]]blta bar bya'o/_/paM tsa la zhes bya ba ni gnas dang nye ba'i gnas las gzhan pa'i grub pa'i gnas so/_/de la sogs pa nye bar mtshon pa tsam du gsungs pa ste/_rgya cher ni grub pa'i rnal 'byor ma stong phrag nyi shu rtsa gcig yin te/_de dag kyang 'khrugs pa'i tshul gyis
[\[66a.5\]]'gro ba yin no/_/'khor lo gsum la gnas pa'i slar yang pul+lIr ma la ya la sogs pa go bzlog pa'i tshul gyis sbyar bar bya'o/_/lha mo lhag ma gzhan dag kyang dpal he ru ka'i rnal 'byor ma yin no/_/shrI he ru ka sbyor ba che/_zhes bya ba ni dpal he ru ka'i bsrub pa'i sbyor ba
[\[66a.6\]]chen po dang 'tsham pa'o/_/de'i zhes bya ba ni nges par gzung ba'i tshul gyis drug par byas pa'o/_/dkyil 'khor gtso mo yin zhes bya ba ni 'khor lo gsum gyi mkha' 'gro ma nyi shu rtsa bzhi ste/_de dag dang lhan cig tu khyab pa'o zhes bya bar sbyar ro/_/rgyu dang mi rgyu zhes bya ba ni rgyu ba
[\[66a.7\]]dang mi rgyu ba dang bcas pa'i sa gzhi rnams su khyab cing gnas pa'o/_/ji lta bu zhe na/_tha mal pa ma yin pa'i gzugs kyis bsrub pa dang srubs pa'i sbyor bas phyi rol gyi phyag rgya ma ste/_de yang ji lta bu zhe na/_bsags pa med pa ste/_gzhan dag gis las ngan pa bsags par gyur
[\[66b\]]
[\[66b.1\]]pa gang yin pa de med par 'gyur ro/_/dang po'i don la gsum par shes par bya'o/_/de dang lhan cig sgren mo rtag tu nub mo spyad ces bya bar 'brel to/_/lhag ma ni go bar zad do/_/le'u bzhi bcu gcig pa'o//_//me tog chu ni dus su 'byung ba dang lhan cig skyes pa'o/_/sngags
[\[66b.2\]]'di zhes bya ba ni rtsa ba'i sngags yi ge bdun pa'o/_/de bzhin sbyin zhes bya ba ni 'khor lo gsum po rnams la sbyin pa'o/_/nag mo chen mo ni rdo rje phag mo'o/_/bden pas tshangs par spyad pa zhes bya ba ni tshangs par spyod pa dang ldan pa'o/_/thog mtha' zhes bya ba ni dbus med na
[\[66b.3\]]thog ma dang tha ma med pa nyid kyis na thog ma dang dbus dang tha mar bdag nyid dbang du gyur pa'o/_/bzhad pa nyid phyag rgya yin pas na rol cing dgod pa gtso bor gyur pas dga' bar byed pa ste/_phyag rgya des so/_/lta ba'i snyems pa yang dag par ston cing snyems pas mthong ba ni snyems pa'o/_/
[\[66b.4\]]'di lta bu'i khyad par dang ldan pa'i lha mo ni grags pa dang ldan par 'gyur ro/_'dis zhes bya bas ni mo rtags su shes par bya'o/_/bzhad pa ni nye bar mtshon pa tsam ste/_rab tu dga' ba'i bde ba thams cad kyang mtshan mo'am nyin mo bya'o zhes bya bar sbyar ro/_/gzugs
[\[66b.5\]]dang las kyi zhes bya ba la sogs pa ni sgrub pa pos mthong ba dang grub pa'i lha mo rnams sngon ma byung ba'i gzugs dang bya ba dag ston par byed de/_de'i las dang las kyi lan bstan pa ni gar dang zhes bya ba la sogs pa yin te lha mo'i bya ba'o/_/rdo rje la ni zhes bya ba la sogs pa ni
[\[66b.6\]]sgrub pa po'i bya ba'o/_/dbugs 'byin zhes bya ba ni rgyu ba med pa yin no zhes bya ba'i don to/_/sgeg dang zhes bya ba ni gar gyi khyad par ro/_/sna tshogs zhes bya ba ni sna tshogs kyi bdag mo'o/_/dang por zhes bya ba ni sgrub pa'i las so/_/ha ha zhes bya ba ni gzhan gyi las te/_sngar bshad
[\[66b.7\]]pa'i rim pa de nyid kyis bya ba'o/_/lhag ma ni go sla'o/_/le'u bzhi bcu gnyis pa'o//_//bzhi po zhes bya ba ni gnod mdzes kyi sngags kyis so/_/gis zhes bya ba la sogs pas mchod pa 'di rnams shin tu gsang ba yin par bstan to/_/snyim pa zhes bya ba la sogs pas ni sgrub
[\[67a\]]
[\[67a.1\]]pa po'i nus pa thams cad kyi mtshan ma ston pa yin te/_gang gi tshe gsang sngags mngon par bzlas nas me tog nam mkha' la gtor la de las me tog gcig kyang la mi ltung na de'i tshe las thams cad kyang byed par nus so zhes bya ba rgyas par sbyar ro/_/lha dang mi yis mthong mi
[\[67a.2\]]'gyur/_/zhes bya ba ni lha dang mi rnams kyis kyang phyed par mi 'gyur ba'o/_/shing zhes bya ba la sogs pas ni yi ge bdun pa'i sngags kyis sngon du bsnyen pa byas pas cho ga du ma dag bstan pa yin te/_dus min 'chi dang bcom dang nyams/_/zhes bya ba las dus ma yin par 'chi ba sel
[\[67a.3\]]bar 'gyur zhing tshe 'phel bar byed pa'o/_/de bzhin zhes bya ba la sogs pas ni pra se na'i cho ga ston to/_/yang na zhes bya ba la sogs pas ni nad zhi ba'i cho ga ston te/_yi ge bdun pa'i sngags bsgom pa'am lan brgya bzlas pa'o/_/nyi ma'i dbus su mngon sum du bsam par byas te/_de la nad kyis gzir ba'i nad
[\[67a.4\]]pa bzhag la yang lan stong gi bar du bzlas la/_de'i lus shel ltar dri ma med par bsams na ji skad bshad pa bzhin du 'gyur ro/_/yang 'dra ba zhes smos pas bsgrub par bya ba de nyid kyi snying gar mthe bo tsam gyi tshad la shel ltar dang ba'i 'od zer 'bar ba dang bcas pa'i rnam par shes pa'i rang bzhin
[\[67a.5\]]bsams na nad med par 'gyur ro/_/ston ka'i zhes bya ba la sogs pas ni dug bsal ba'i cho ga ston to/_/gzhan ni go sla'o/_/gzugs lnga zhes bya ba la/_/zla ba'i dkyil 'khor re'u mig lngar byas pa la re'u mig dgu ru 'gyur te/_de la 'di ltar bkod na 'di sa
[\[67a.6\]]rgyu ba dang mi rgyu ba'i dug gis zin pa'i mgor bzhag la/_de nas bdud rtsi'i rgyun babs pas lus thams cad du dug med par bsams na nad med par 'gyur ro/_/de bzhin du rims la sogs pa'i nad rnams kyang bsal bar bya zhing rang nyid kyis bza' ba dang bca' ba
[\[67a.7\]]la sogs pa yang spyad par bya'o zhes bya ba ni man ngag go/_/gzhan dag ni go sla'o/_/'khor lo 'di nyid lag pa'i mthil du bsams la bsgrub par bya ba'i mgo la bzhag na yang snga ma bzhin du 'gyur ro/_/le'u bzhi bcu gsum pa'o//_//gtsang ma'i 'o ma zhes bya ba
[\[67b\]]
[\[67b.1\]]ni ba'i 'o ma'o/_/le'u bzhi bcu bzhi pa'o//_//rta gsod pa ni ka ra bI ra'o/_/skye gnas rgya bcings pa zhes bya ba ni phyi'i lha mo dang kha sbyor gyi sbyor ba bya ba'o/_/spra tshil gyis kyang rab tu byug_/ces bya ba ni/_'dir spra tshil las gzugs brnyan byas la/_tsan+dan dmar po'i
[\[67b.2\]]phye ma dang /_tsha ba gsum gyi lde gus byug/_/ces bya bar sbyar ro/_/le'u bzhi bcu lnga pa'o//_//yi ge ha ni lnga po dang /_/lag pa kun du mnyes nas ni/_/zhes bya ba ni gang zhig gi rkang rjes kyi rdul khrag dang /_dug dang /_ske tshes lag pa gnyis kyi mthil bskus la/_de'i steng
[\[67b.3\]]du ba bla'i snag tsha dang bya rog gi sgro'i smyu gus yi ge lnga/_heM h+ha/_/hau ho bris la bsam gtan gyis kyang de ltar bsams la seng ldeng gi me mdag gam/_ro bsregs pa'i me mdag la lag pa gnyis nyed cing sbyin sreg byas na dgra bo'i kha nas khrag 'dzag cing mod la 'chi bar
[\[67b.4\]]'gyur ro/_/thod pa la sogs pa la yang sbyor ba de bzhin du bya'o/_/byi la la sogs pa'i sha kha na ma tho ba med pas rnyed pa ni mkha' 'gro ma dgyes par bya ba yin no zhes bstan pa'i phyir byi la zhes bya ba la sogs pa gsungs pa yin no/_/yang yi ge bdun pa'i yi ge re re zhing
[\[67b.5\]]bzlas brjod 'bum gyi grangs tshad mar mngon par bzla bar bya zhing dang por sreg blugs gsum byas la phyis stong rtsa brgyad bya'o zhes bya bar sbyar ro/_/le'u bzhi bcu drug pa'o//_//rab tu rtogs pa ni mi shi ba'o/_/gnam lcags ni lcags kyi zegs ma'o/_/
[\[67b.6\]]ka ka an+ti ka'i 'bras bu ni/_shing gan+d+ho pa la'i 'bras bu'o/_/ne'u le'i spyi bor zhes bya ba ni srog gcod pa'i kha na ma tho ba med par rnyed pa'i thod pa'i nang du rgya skyegs dang gur gum dang lhan cig phye mar byas la ji ltar ji skad bshad pa bzhin du cho ga'o/_/gser gyi 'bras bu ni d+ha du
[\[67b.7\]]ra'i 'bras bu'o/_/bya chen po'i gnas ni 'ug pa'i tshang ngo /_/rgyus pa ni chu rgyus so/_/'bru ni 'bras sam 'u su'i 'bras bu'o/_/le'u bzhi bcu bdun pa'o//_//de nas zhes bya ba la sogs pas ni bcom ldan 'das kyi yum gyi snying po'i sngags ston pa'o/_/ri bo bzang po
[\[68a\]]
[\[68a.1\]]bri bya zhing /_/zhes bya ba ni rlung dang /_me dang /_chu dang /_dbang chen gyi dkyil 'khor dang /_rus sbal dang /_sna tshogs rdo rje dang /_sna tshogs pad ma'i steng du gser gyi ri bdun gyis yongs su bskor ba'i ri'i rgyal po ri rab bsams te/_de'i steng du 'khor lo gsum
[\[68a.2\]]la sogs pa rdzogs par bya ba'i rim pa ston te/_ha ha he he zhes bya ba ni lha'i nga rgyal gyis sngags chen po'i bshad pa ston te/_/de nas dpa' bo nyi shu rtsa bzhi'i mtshan go bzlog pa'i tshul gyis ston to/_/'jigs byed ni 'jigs byed chen po'o/_/bI ri na ni su ra bI ri na'o/_/ka ta zhes
[\[68a.3\]]bya ba ni ma hA kaM ka la'o/_/bya ba kun la sgrub pa pos/_/zhes bya ba ni zhi ba dang rgyas pa la sogs pa'i bya ba thams cad la las dang rjes su mthun pa'i 'khor lo gsum dang ldan pa'i sngags pas bsgrub par bya'o zhes dgongs so/_/de nyid kyi phyir 'khor lor bzhugs pa zhes bya
[\[68a.4\]]bya ba la sogs pa gsungs pa yin no/_/'khor lo chen po zhes bya ba ni gang la 'khor lo chen po'i tshogs mnga' bde la de skad ces bya ste bcom ldan 'das so/_/yang na chen po'i 'khor lo gsum gang la mnga' ba'o/_/yang na chen po yang yin la 'khor lo yang yin pas 'khor lo chen po ste 'khor lo gsum
[\[68a.5\]]po nyid do/_/le'u bzhi bcu brgyad pa'o/_/da ni de nas zhes pa la sogs pas sngar bshad pa'i phyugs sgrub pa de'i kha bskang pa ston pa yin te/_de ni 'dir bcom ldan 'das dpal he ru ka nyid du bskyed pa gsal bar byas pa yin no/_/le'u bzhi bcu dgu pa'o//_//go mAM sa la sogs pas
[\[68a.6\]]dbang du bya ba la sogs pa'i cho ga ni sngar bshad pa'i cho ga bzhin du bya'o/_/kha chu ni bad kan no/_/so shing ni de nyid do/_/rang gi lus zhes bya ba ni 'gro ba'am 'dug pa'am gnyid log pa'am ma log pa la sogs pa'i gnas skabs thams cad du yang sngags pas gsang
[\[68a.7\]]sngags bzla bar bya zhes pa'i don to/_/dus kyi nges pa med pa'o/_/sbyin sreg brgya rtsa brgyad kyi bar/_/zhes bya ba ni arka'i yam shing dang rgyas pa'i cho gas zla ba gcig gi bar du sbyin sreg brgya rtsa brgyad rtag par byas na dbul ba thams cad 'jig par byed do zhes ston to/_/
[\[68b\]]
[\[68b.1\]]gzhan dag ni go sla'o/_/mkha' la spyod pa nyid thob 'gyur/_/zhes bya ba ni so sor snang ba thob par gyur pa'i sngags pas thun gnyis kyi bar du mnyam par gzhag la sbyin sreg byas na lha thams cad kyi dam tshig thob par bya'o zhes bya bar dgongs so/_/go ma yu zhes bya ba la/_wa'i sha
[\[68b.2\]]kha na ma tho ba med pa rnyed pa dang /_myos byed ces bya ba chang gi sbyin sreg dang /_gtor ma la sogs pa byas shing bzlas brjod byas na mtshan mo khyad par du 'gyur ro zhes 'dir sbyar bar bya'o/_/gtor ma dang las dang sngags zlos pas byas nas gang gi nub mo ce spyang gi sha ji ltar
[\[68b.3\]]rnyed pa bza'o/_/bil ba zhes bya ba la sogs pa ni snga ma bzhin rgyas pa'i cho ga bya bar shes par bya'o/_/go mAM sa zhes bya ba la sogs pa ni go sla'o/_/go ma yu zhes bya ba wa'i sha'i sbyin sreg yang dang yang du smos pa ni sbyin sreg 'di nyid 'bras bu lhag par che bar ston to/_/brtul
[\[68b.4\]]zhugs gtsang sbra med na yang /_/bstan pa'i dngos grub thob par 'gyur/_/zhes bya ba la/_phyi'i brtul zhugs la spyod pa yang med la phyi'i gtsang sbra med du zin kyang tshul 'di bzhin du spyod pa'i rnal 'byor ba la lha rnams kyis bstan pa'i dngos grub thob par 'gyur ro zhes
[\[68b.5\]]dgongs so/_/lhag pa'i tsher 'gyur ba ni tshe dpag tu med par 'gyur ba'o/_/kusmaN+DaM zhes bya ba bum sha'i sa bon dang /_mon sran sde'u dang /_mon sran gre'u dang tsa na ka dang spra tshil te sbrang rtsi'i tshigs ma dang /_ske tshe dang /_ta ma la'i lo ma cha mnyam par byas te/_gang gi
[\[68b.6\]]don du bya ba'i ming nas smos te/_sngags kyis bskul la de'i khang pa'i phyogs gcig tu bskus na ji skad bshad pa bzhin du 'gyur ro/_/le'u lnga bcu pa'o//_//bla ma'i man ngag dag gis rang blo phye/_'dir bdag mdo tsam brtsams pa'i blo skyes gyur/_/gal te ngan
[\[68b.7\]]na 'phags pas dag par mdzod/_/sems 'khrul pas 'di rnam par 'khor bar 'gyur/_/gang 'dir phyugs zhes sgrub pa la sogs pa/_/bshad pa de ni tshul bzhin mi shes shing /_/de bzhin sa stengs skye bo dman pa dag_/sdang byed dman zhing sbrul nag lta bu
[\[69a\]]
[\[69a.1\]]yin/_/bsod nams 'di yis 'khor lo gsum dag pa'i/_/mnyam par byed pa rnams su bdag gyur cig_/de bzhin 'di yis 'gro ba ma lus pa/_/rtag tu sdig pa kun las nges grol shog_/'dir ni 'di rtsom byed pa dpal ldan ni/_/lang+kar skyes par gyur pa gang
[\[69a.2\]]yin pa/_/rgyal ba bzang po zhes bya de la ni/_/dpa' bo rnal 'byor ma rnams bzod par mdzod/_/bde bar gshegs pa'i gnas gyur pa/_/mchod rten las mchog dag gi rten/_/cho 'phrul rgyun mi 'chad pa yi/_/dpal ldan ma hA bim par bshad/_/byang chub mchog tu blo mchog mkhas pa'i
[\[69a.3\]]grags pa'i rgyu/_/sgrol ma'i gtsug lag khang mchog dag tu gnas bcas te/_/gzhung 'di dang ni bstod dang sgrub pa'i thabs dang ni/_/de yi dkyil 'khor cho ga rab rgyas brtsams pa yin/_/dpal 'khor lo sdom pa'i dka' 'grel/_/slob dpon rgyal ba bzang pos mdzad pa rdzogs so//_//
[\[69a.4\]]gzhung tshad bdun brgya yod do/_/[{D1407}]@##/_/rgya gar skad du/_shrI tsakra saM bar sarba sA d+ha naM san ni nA ma TI kA/_bod skad du/_dpal 'khor lo sdom pa'i sgrub thabs gnas pa thams cad rgya cher 'grel pa zhes bya ba/_dpal bde mchog 'khor lo mkha' 'gro ma'i tshogs
[\[69a.5\]]dang bcas pa la phyag 'tshal lo/_/he ru ka dpal mgon btung nas/_/bla ma brgyud rim pa las 'ongs pa'i/_/sku gsum bdag nyid bde ba ni/_/dad pas cung zad bri bar bya/_/de nas zhes bya ba la sogs pas ni rgyud ni rgyud de de ma thag pa dang ldan pa'o/_/de bas na 'di'i de nas
[\[69a.6\]]zhes pa'i sgra rgyud snga ma la ltos pa ste/_rgyud 'di de'i de ma thag par gsal lo/_/gang gi phyir mtshan mngon par brjod pa zhes bya ba'i rgyud stong phrag gsum par 'di skad bdag gis thos pa zhes pa gsungs so/_/de bas na 'dir 'di skad ces pa la sogs pa sdud pa po'i tshig
[\[69a.7\]]rab tu ma bkod de snga mar bkod pa nyid kyis na'o/_/rgyud ces pa ni bsdus pa ste don ma lus pa'o/_/de yang rgyu'i rgyu dang /_'bras bu'i rgyu dang /_thabs kyi rgyud do/_/rgyud ces pa ni rigs te 'di la sgrub pa po rnams ni shin tu rnyed dka' ba'o/_/thabs kyi rgyud ces pa ni sngar
[\[69b\]]
[\[69b.1\]]snying po'i dkyil 'khor du 'jug pa la sogs pa'i rim pas bsgom pa dang /_bzlas pa dang /_gtor ma dang /_'khrul 'khor dang /_sngags dang /_rab tu sbyor ba'o/_/'bras bu zhes pa ni gnyis su med par gyur ba dag gi mi rgyu ba ste/_'di la sems 'jug pa ni ring ba nyid kyi phyir
[\[69b.2\]]ro/_/de ci'i phyir zhe na/_gang gis 'di la sangs rgyas kyi chos rnams gnas pa'i don gyis so/_/'di'i phyag rgya a kun rdzob kyi rnam pa las rigs thams cad 'byung ba'i don to/_/dpal rdo rje rgyan gyi dkyil 'khor gyi rgyud la gsungs pa/_rab 'bar mar me ltar snang ba/_/snying gi
[\[69b.3\]]dbus na mi shigs pa/_/mi 'gyur mchog tu phra ba ste/_a ni gtso bo dam pa mchog/_/ces pa dang /_yang rtog pa'i rgyal po gnyis po las kyang gsungs pa/_lte bar phyag rgya che gnas pa/_/mar me'i rtse ltar 'bar ba ni/_/dang po'i dbyangs kyi rang bzhin te/_de
[\[69b.4\]]blor sangs rgyas rnams kyis brtags/_/zhes pa ste/_de nas zhes pa ni bshad pa 'di thams cad ar 'brel ba'o/_/de ci'i phyir zhe na/_gsang ba zhes pa ste/_'di'i rigs med pa rnams la gsal bar mi bya bas so/_/gsal bar mi bya ba de ci zhe na/_sba bar 'os pa
[\[69b.5\]]bdun te/_gsang ba zhes pa de nyid yul/_/gsang ba rnam rgyal 'khor lo dang /_/gsang ba sba bya yang dag dngos/_/gsang ba gsang ba'i pad+ma dang /_/gsang ba rnam rgyal dga' ba dang /_/gsang ba thams cad bsdus pa dang /_/gsang ba bar chad med bde ba'o/_/
[\[69b.6\]]mdor bsdus pa zhes pa ni mdor bsdus pa ste gzhung gi tshad yin gyi don ni ma yin te sangs rgyas thams cad kyi chos rnams bsdus pa nyid kyi phyir ro/_/de bas na de dag sdom pas mngon par brjod pa yin te/_thams cad sdom zhing 'dzin zhes pa'i don to/_/he ru ka
[\[69b.7\]]dpal yang dag sbyor/_/zhes pa ni bdag nyid dpal he ru ka la phyag rgya rdo rje phag mo ste de nyid yang dag par sbyor ba phyag rgya chen po'i mtshan nyid la bya'o/_/'dod pa zhes pa ni 'dod bya ste don phun sum tshogs pa rnams skyed par byed pa'i don te/_'dis sangs rgyas rdo rje 'dzin pa nyid
[\[70a\]]
[\[70a.1\]]'grub par byed ces pa'o/_/de lta bu'i 'dod pa'i don kun sgrub pa po de gang yin zhe na/_phyi ma las kyang phyi ma ste/_zhes pa ste/_bla na med par gsungs pa'i don te/_mos pa sna tshogs pa'i sems can gyi bsam pas phye ba lus rtag par lta ba las yang dag par sbyar ba'i chos
[\[70a.2\]]kyi phung po brgyad khri bzhi stong bstan pa de las 'di mchog gi phyir na phyi ma ste/_bla na med pa de kho na nyid rtogs pa'i thugs so/_/de'ang sangs rgyas thams cad dang bcas pa'i rdo rjes so so rang gis rig pa'i rang bzhin tshig gi lam gyis de dag 'dzin to/_/de'i phyir na de nyid dman pa
[\[70a.3\]]ba ni bskal pa bye ba brgyas kyang mi 'grub po zhes bcom ldan 'das kyis gsungs so/_/mkha' 'gro ma yi dra ba sdom/_/zhes pas ni 'khor phun sum tshogs pa gsungs te/_mkha' 'gro ma ni De be ha ya sa gA ma ne zhes bya ba ste/_De zhes pa ni nam mkha' la 'gro ba'i don du
[\[70a.4\]]ston te/_e dang phral nas A dang sbyar bar DA nyid du 'gyur ro/_/DAr gyur pas DA naM zhes bya bar lugs kyis 'gyur te/_DA naM gi don ni nam mkha' 'gro ba'i don to/_/DA zhes bya ba'i sgra 'ba' zhig ni gsum pa ste des mthar chags su 'gro ba ni a ka'o/_/'di la thams cad
[\[70a.5\]]kyi rjes su 'gro ba ni mthar chags kyi sa 'gro ba'o/_/a ki tu zhes bya ba ste/_'di'i ngang tshul mkha' la 'gro bas 'di dag mkha' 'gro ma ste/_rdzu 'phrul gyi sku bye ba khri phrag brgyad stong du ldan pas cig car thams cad du 'gro'o zhes pa'i don to/_/dra ba ni de'i dra ba ste/_
[\[70a.6\]]bsdus pa zhes bya ba'i don to/_/sdom pa ni bde mchog go/_/de rnams kyi lhan cig tu skad cig skad cig yang dag par mnyes par bya ba yin pa'i phyir ro/_/gsang ba zhes pa la sogs pas ni stong pa'i bdag nyid yi ge bcu drug po de dag thams cad kyi sgras bstan par bya ste/_ra ni
[\[70a.7\]]khrag gi khams yin no/_/ha ni ri sul zhes bya ba ste/_ri sul zhes bya ba mgo bor ro/_/s+ye ni dri'i bar bu ste/_ji ltar lus la dri gnas pa'o/_/ba ni sprin gyi shugs yin no/_/ra ni de bzhin dri ru gsungs/_/me ni de bzhin me tog go/_/ra ni de bzhin lan tshwar ro/_/
[\[70b\]]
[\[70b.1\]]me ni de bzhin sha ru gsungs/_/sa ni de bzhin sbyor ba nyid/_/ra ni de bzhin sen mo'o/_/me ni de bzhin rkang du'o/_/ne ni de bzhin dri yi mar/_/sa ni de bzhin sen mor gnas/_/dA ni rgya mtshor skyes pa'o/_/sti ni kha ba'i snying po'o/_/taM ni ga pur zhes bya'o/_/yang na thams
[\[70b.2\]]cad mkhyen pa kun du 'gro ba phra mo gcig pu ste thugs kyi gsang ba la sogs pa mnyam pa nyid sgyu ma stong pa rang bzhin sems kyi ngo bo de yid bzhin gyi nor bu rin po che lta bu bsam gyis mi khyab pa shes rab mchog ces bya bar bshad de gsang ba zhes bya ba de ltar bshad do/_/mchog
[\[70b.3\]]ces bya ba la/_mchog gi don ni de nyid kyi chos kyi skur bshad do/_/thams cad mkhyen pa'i ye shes la rnam par gsal ba ni 'dir dgyes par gsungs so/_/brtan pa dang g.yo ba'i dngos po thams cad kyi rang gi ngo bo bsam gyis mi khyab pa lhan cig skyes pa dga' ba
[\[70b.4\]]sgron ma lta bu de nyid ni thams cad kyi bdag nyid de dbang po thams cad dang rnam par shes pa ni thams cad nas thams cad du sems te yid kyi rnam par shes pa 'di nyid du gsungs te/_shes rab dang rtog pa dang blo zhes bshad do/_/rtag pa zhes pa ni 'das pa dang ma 'ongs pa dang
[\[70b.5\]]de ltar gyi dus kyi bdag nyid can gyi mchog ste/_de yang skye zhing 'jig pa dang /_bral ba dang khyab pa nyid dang sku rdo rje nyid dang rnam pa med pa nyid dang rtag tu gsal bar skye ba nyid dang dus thams cad pa nyid do zhes gsungs par 'gyur ro/_/bzhugs zhes pa ni dngos po thams cad dang sems can thams cad kyi
[\[70b.6\]]khams thams cad la dus thams cad du lus thams cad la sems kyi rgyun gyis mnyam par khyab par bzhugs pa ste/_'di ltar nyon mongs pa zad pa dang /_bsam gyis mi khyab pa dang /_dri ma med pa dang /_bdag gi ba med pa dang /_rang bzhin stong pa dang /_nam mkha' dang
[\[70b.7\]]mnyam pa dang /_dngos po dang /_dngos po med pa rnam par spangs pa dang /_thog ma dang tha ma med pa dang zhi ba dang /_chos thams cad kyi dbang phyug tu sku gsal zhing thams cad kyi rang bzhin 'dzin pa dang /_bden pa gnyis mnyam pa'i gnas dang /_ji ltar shing gi gzhi la me'i sa bon khyab
[\[71a\]]
[\[71a.1\]]par gnas pa dang /_ji ltar til la mar khu lta bur de bzhin du khams thams cad la khyab par bzhugs pa'i phyag rgya chen po'ang rjes su rtogs pa ste/_'di dag gi dgongs pa ni de lta bu'o/_/mkha' 'gro kun dngos sems dpa' ste/_zhes pa la/_mkha' 'gro kun
[\[71a.2\]]dngos zhes pa'i sgra ni rab tu gtum mo la sogs par gsungs so/_/de'i rdul phra rab yongs su bsdus pa'i rang gi ngo bo'i phyir dngos zhes so/_/de gang zhe na/_sems dpa' zhes pa ste/_brtan pa dang g.yo ba gnyis kyis phye bas na'o/_/'di skad du yang /_g.yo ba sems can
[\[71a.3\]]zhes byar bshad/_/brtan pa la sogs snod nyid do/_/zhes pa'i tshig 'di'o/_/rdo rje sems dpa' bde ba'i mchog/_/ces pa la rdo rje ni mi phyed pa ste/_de rdo rje dang 'dra ba'i chos nyid kyis na gzhan 'bigs pa nyid kyi phyir ro/_/sems dpa' ni bde ba'i dngos po ste dngos po
[\[71a.4\]]thams cad gcig pa nyid du'o/_/rdo rje sems dpa' zhes pa la rdo rje dang sems dpa' ni rdo rje sems dpa'o/_/bde ba'i ngo bo dang bde ba ma yin pa'i ngo bo gnyis ka bde ba ste rdo rje sems dpar bshad do/_/'di ni rang 'byung bcom ldan dpal/_/zhes pa la/_'di ni zhes pa ni
[\[71a.5\]]nges par gzung ba'o/_/de nyid 'di ltar brtan pa dang g.yo ba'i 'gro ba ma lus par rang nyid 'gyur ba ni rang 'byung bcom ldan no/_/bcom ldan zhes pa la bcom pa 'di la yod pas na bcom ldan te bcom ldan gyi sgra ni dbang phyug la sogs pa drug dang ldan pas na'o/_/yang na
[\[71a.6\]]bcom pas na bcom ldan du gsungs te/_nyon mongs pa'i bdud la sogs pa bcom pa ste/_shes rab kyis nyon mongs pa bcom pa'o/_/de'i phyir na nyon mongs pa shes rab kyis bcom pa zhes gsungs so/_/dpal zhes pa ni nyon mongs pa dang bral ba nyid kyi
[\[71a.7\]]phyir na'o/_/mkha' 'gro ma'i dra ba zhes pa ni kun bsdus pa'o/_/rtsa'i 'khor lo'i gzugs kun rdzob pa ni sdom pa ste bde ba'i mchog la gsungs so/_/yang na phyi ma las kyang zhes pa la sogs pa ni mchog gi khams bcu drug ste/_de'i phyir na phyi ma zhes pa ni dpa'
[\[71b\]]
[\[71b.1\]]bo nyi shu rtsa bzhi la bya'o/_/de'i dra ba ni tshogs so/_/de dag nyid rtsa'i rang bzhin gyis kun rdzob kyi de kho na nyid kyi phyir na sdom pa'o/_/shin tu sbas pa 'di dag bshad pa'i dbye ba gsungs pa ni ji lta bar gyur pa'i gsang ba zhes pa ni e waM ste 'di skad ces pa'o/_/mchog ces pa ni ma yA
[\[71b.2\]]ste bdag gis shes so/_/dgyes pa zhes pa ni shru taM ste thos pa zhes so/_/thams cad dang bdag nyid du zhes pa'i bdun pa 'di ni bdag nyid kyis zhes gsum par sbyar ro/_/des na brgyud pa las ma yin no zhes pa'i don to/_/dus gcig na zhes pa rtag tu bzhugs zhes pa 'di'o ste/_
[\[71b.3\]]gang na rtag par bzhugs pa'i dus na zhe na/_gnas skabs gang dang gang na ci dang cir bde ba chen por gnas pa'o/_/de gang yin zhe na/_'di ni rang 'byung bcom ldan dpal/_/zhes par sbyar ro/_/yang na gsang ba ni sa'i khams so/_/de bzhin du mchog ni chu'o/_/me ni dgyes par
[\[71b.4\]]bshad do/_/thams cad bdag nyid ni rtag tu 'gro bar ro/_/rtag tu bzhugs ni nam mkha'i khams su'o/_/gang sems can thams cad kyi khams rnams nyid ni mkha' 'gro ma thams cad kyi ngo bo'o/_/de nyid kyang rdo rje sems dpa' ste/_mchog dang bla na med pa dang bde ba
[\[71b.5\]]dang bde ba chen po'o/_/bshad pa 'dir bcom ldan 'das de ltar gyur pa dang 'brel lo/_/'byung gnas sgra las nges 'byung rnams/_/dam tshig spyod yul ldan pa rnams/_/zhes pa la/_saM zhes pa ni bde ba ste de 'dod chags chen po'i rjes su 'gro ba'i phyir na srid pa'o/_/
[\[71b.6\]]de bas na sgra'i rang bzhin te/_rdo rje nor bu'i dbus su yi ge hUM sgra'i rang bzhin gyi rnam par 'byung ba khams gsum ma lus pa'i dpa' bo dang rnal 'byor ma rnams so/_/de rnams kyi dam tshig ni spyod pa la gsungs te rdo rje dang pad+ma mnyam zhing mnyam par sbyor ba'o/_/yul dang dbang
[\[71b.7\]]po'i skye mched bcu gnyis po'i spyod pa'i spyod yul te rig pa'i bdag nyid kyi rang bzhin gyis rang gi sems kyi spyod yul thob pa rnam par shes pa'i mtshan nyid do/_/thog ma zhes pa ni gsang ba ste sgrib pa lnga spangs pa nam mkha' ltar dag pa dbus dang mtha'i dri ma med pa gdod ma nas de
[\[72a\]]
[\[72a.1\]]lta bu nyid du gnas pa'i ye shes 'khrul pa bsal ba tsam ste rang bzhin gyis dag pa nyid kyi phyir ro/_/gtsub gtan gtsub shing yang dag par sbyor ba ji ltar de bzhin de zhes pa ni 'di lta ste/_gtsub shing dang gtsub gtan dang mi'i lag pa bskyod pa na du ba rab tu 'byung bar
[\[72a.2\]]'gyur zhing me mngon par 'thon kyang me de ni gtsub shing la yang ma yin gtsub gtan la yang ma yin skyes bu'i lag pa dag la yang ma yin zhing yongs su btsal na gcig la yang mi gnas so/_/de ltar na yang mi gnas pa/_ji lta bar gtsub gtan te chos 'byung du gsungs pa dang
[\[72a.3\]]gtsub shing ste rdo rjer gsungs pa yang dag par sbyor ba las de bzhin du ye shes bdud rtsi lta bur gyur pa sangs rgyas kyi de kho na nyid mngon du byed pa po shes rab kyi lus las skyes pa'i ye shes nam mkha' dang mnyam pa thabs dang ldan pa dbang bskur ba las shes pa yang dag par
[\[72a.4\]]gcig pu ste bde ba chen po'i dngos po'o/_/sngags bzlas bsam gtan sogs ldan pas/_/rgyud las gsungs pa mnyan par gyis/_/zhes pa 'di ni bcom ldan 'das kyis gsang ba'i bdag po la bod pa'o/_/rgyud ces pa'i sgra ni rdo rje'i tshig gis nges par gsungs pa'i
[\[72a.5\]]gzhung ma lus pa 'di lta ste/_de nas zhes pa la sogs pa nas brtsams nas rdzogs pa zhes bya ba ji srid pa'i bar du ste/_'di bsdus shing rgyas btab pa'o zhes pa'i don to/_/yid skyob tu gyur pa'i phyir na sngags te shes ge pa la bya'o/_/bsam gtan ni sems rtse gcig pa'i
[\[72a.6\]]mtshan nyid do/_/yang na sngags zhes pa'i sgra ni A li kA lir brtags pa las 'dzab tu gsungs te/_byang chub kyi sems chen por sbyor bas na rnal 'byor gyi dbang phyug bdag po rang nyid do/_/byang chub kyi sems 'di ni rdo rje ste sangs rgyas thams cad kyi rang gi ngo bo nyid kyi phyir
[\[72a.7\]]na'o/_/sogs pa zhes pa dang 'jig rten gsum zhes pa ni shin tu go sla'o/_/bar ma mchog dang dbugs 'byin pas/_/zhes pa la/_bar ma ni bu mo lo grangs bcu gcig ma'i pad+ma la sor mo dang pos bskyod pa'i phan pa'i bcud kyis len las phan par 'gyur ba'o/_/gnyis
[\[72b\]]
[\[72b.1\]]pa ni lo grangs bcu gnyis ma'i bde ba'i dam tshig gi don gyis so/_/gsum pa ni lo grangs bcu drug ma'i me tog la rtag tu sngags la goms pas so/_/bzhi pa lo grangs nyi shu ma ni mchog ste/_nam mkha' la spyod pa rdzogs par byed do/_/lo grangs nyi shu lnga pa ni dbang
[\[72b.2\]]bskur ba'i don ji srid pa ste me long lta bu la sogs pa ye shes lnga rnam par dag pa go rims bzhin du blta'o zhes pa'o/_/dbugs 'byin pas zhes pa ni rang gi lhag pa'i lha la rab tu phyogs pas so/_/rab tu sbyangs pa'i btsun mo spyod pa'i rjes su 'jug pa dang bcas pa ni rigs ldan
[\[72b.3\]]ma ste rigs kyi bu mo'o/_/gzhan byang chub kyi sems bskyed pas 'dus byas pa dag kyang yang dag par gzung bar bya'o/_/dri'i zhes pa ni me tog sna tshogs pa la sogs pa dang ras dang rgyan la sogs pas rnam par brgyan par bya'o/_/chu dang bcas zhes bya ba ni rnam pa sna
[\[72b.4\]]tshogs pa'i ched du shes par bya ste/_rlung dang mkhris pa dang bad kan skye ba rnams kyi rim pa bzhin du phan pa'i phyir na bstan zhes pa'o/_/de dag sbyin zhing yang dag par mchod na mchod pa'i bdag nyid du 'gyur te/_bdag nyid sangs rgyas thams cad kyi ngo bo mchog tu dga' ba'i sku
[\[72b.5\]]phyogs bcur gsal ba ye shes snang ba'i sgron mas mngon par rdzogs par byang chub pas so/_/ni zhes pa'i sgra ni nges par shes par bya ba'i don du blta'o/_/rtag tu zhes pa ni bar ma chad par de kho na nyid mchog tu bsgom pa'o/_/yang na dbugs 'byin pas zhes pa ni sna bug
[\[72b.6\]]g.yas g.yon gnyis kyi dbugs rnams lte ba'i rtsa bar de rnams kyi yang dag par phrad pa'i dus na phyag rgya mchog nyid mi 'gyur ba'o/_/yang na/_'bring dang dam pa mnyam pa yis/_/zhes gzhan du 'don to/_/de'i don smras pa/_thog ma dang tha ma gnyis te/_thog ma ni byis pa'o
[\[72b.7\]]tha ma ni la khyogs pa'o/_/de dag gi bar mar gyur pa ni dbu ma ste me tog can no/_/des na 'bring dang dam pa las mnyam pa ni yon tan te des mtshon par byed do/_/des na gsungs pa/_dri chu dang ni bcas pa yis/_/zhes pas ni dri chu dang bcas pa'i me tog go/_/des ldan pa ni
[\[73a\]]
[\[73a.1\]]ga pur ro/_/de lta bur gyur ba'i rigs ldan la mchod par bya'o zhes pa'o/_/dus khyad par gyi zhes pas ni dus tshod kyi 'brel ba gsungs te de'i 'dod chags la sogs pa yongs su 'jug pa nyid kyi phyir na mi 'dor ro/_/snga dro ni snga dro'i dus su nges pa'i phyir na
[\[73a.2\]]de dang 'dra ba'i dus tshod drug tu sbyar ba gsungs pa ni so ga dang char pa dang ston dang dgun stod dang dgun smad dang dpyid dang /_yid 'khrugs pa rnams yang dag par 'ong ba'i dus tshod gsal bar rab tu shes nas las thams cad yang dag par brtsam par gsungs so/_/snga dro
[\[73a.3\]]dang po ni dgun smad kyi dus so/_/snga dro 'bring po ni dpyid kyi dus so/_/gung yol ni char pa'i dus su mkhas pas shes par bya'o/_/nyin gung ni blo dang ldan pas so gar shes par bya'o/_/srod ni de bzhin du ston to/_/nam phyed ni dgun stod kyi dus so/_/de rnams kyi rang bzhin
[\[73a.4\]]yongs su shes pa'i phyir na rdo rje sems dpa' la sogs pa'i rgyal ba rnams te gsungs pa/_/rdo rje sems dpa' dgun smad de/_/dpyid ni thub pa rnam snang mdzad/_/rta mchog dpal ni so ga'o/_/char dus de bzhin he ru ka/_/ston ni rdo rje nyi ma ste/_/pad+ma rnam rgyal dgun stod do/_/
[\[73a.5\]]sgron ma bzang po so ga'i dus/_/de bzhin chu ni char pa'i dus/_/ston gyi dus ni mar khu'o/_/kye/_dgun stod de bzhin me tog go/_/dgun smad dus ni ga pur gyi'o/_/de bzhin bzhi cha mnyam par dpyid/_/ces so/_/de rnams ni rnal 'byor pa'i sman chen po ste dus tshod drug tu
[\[73a.6\]]yongs su shes par bya'o/_/'di 'dra ba'i dus kyi mchod pa ni mi mnyam ste rnal 'byor pa thams cad la dam pa'o/_/de lta bu'i rang gi ngo bo rdzogs par 'gyur ba'i rnal 'byor pa la rdo rje rnal 'byor ma thams cad dang /_rnal 'byor pa dang mkha' 'gro ma rnams mnyes nas kun
[\[73a.7\]]nas 'du'o/_/pho nya zhes pa ni de ltar mchod pas pho nya rnams nges par mnyes par 'gyur te/_mchog dang 'bring dang zhes pa la sogs pa sngon du gsungs so/_/de yis gang bskyed pa dang bcas pa de/_yid ni nang du chud pa yis/_/zhes pa ni bsgom par bya ba ste/_de nyid de'i
[\[73b\]]
[\[73b.1\]]rang bzhin gyi phyir na'o/_/'dod pa'i dngos grub ces pa ni rdo rje 'dzin par grub par ro/_/nyid ces pa'i sgra ni nges par gzung ba'o/_/rang rdzas zhes pa ni ga pur ro/_/mchod par bya zhes pa la sogs pa ni don ji lta ba nyid do/_/sbrang rtsi ni mar chen po'o/_/khrag ces pa ni me tog go/_/ga
[\[73b.2\]]pur bcas zhes pa ni ga pur dang lhan cig bsres pa 'di ni me tog ste/_rim par dbye ba med pas so/_/dmar dang tsan+dan sbyar ba dag_/ces pa la/_dmar dang tsan+dan ni sha'o/_/sbyar ba dag ces pa ni bshad pa la sogs pa dang lhan cig par bdud rtsi ro mchog drug pa dpag tu med
[\[73b.3\]]pa'o/_/rdo rje mtshan ma zhes pa ni chos 'byung bar gzhag pa'o/_/de nas thams cad rdo rje ni bcom ldan 'das dpal he ru ka'o/_/de'i mtshan ma ni mtshan ma thob pa ste de la rang gi lag pas blangs te myong ba'o/_/srin lag ni sa'o/_/mthe bong ni ri rab tu sbyar te dkrugs la
[\[73b.4\]]rang byung gi byang chub rnam pa gsum gyis shes par bya'o/_/'o ma dang chu dang bdud rtsi lta bur ro/_/de yang oM ha hoHhrIHzhes pa ste yi ge has ni kha dog 'joms/_yi ge hoHsa ni dri nyid sel/_/yi ge hrIHsa ni 'bar bar sbar/_/dag byed rab tu 'tshed pa'o/_/blo dang ldan
[\[73b.5\]]pas de lta bu'i/_/bdud rtsi myangs pa'i rgyus 'grub po/_/de yang dang por bla ma la 'bul lo/_/de'i rjes su rdo rje he ru ka la phul la de nas phyag rgya la byin te bdag nyid kyis myang ngo /_/de yang bdud rtsi lnga'i snying po yang dag par sbyar ba 'di spyod pa ni rdo rje 'dzin pa nyid lta bur blta'o/_/yang na
[\[73b.6\]]ga pur bcas zhes pa ni byang chub sems dang bcas pa'o/_/tshogs dbus su ni rab gzhag la/_/zhes pa la sogs pa la/_tshogs ni mig la sogs pa'i dbang po'i tshogs thams cad dang thabs kyi dbang po dang bdun du bgrang ba'i tshogs te de rnams su 'dus pa'o/_/thabs
[\[73b.7\]]nyid gang zhe na/_srin lag mthe bong dag kha sbyar/_/zhes bya ba la sogs pa gsungs te srin lag ni pad+ma'o/_/mthe bong ni rdo rje'o/_/de dag gi kha sprad pa ni de gnyis te/_de lta bu'i sbom po dang tha ltag sprad pa dag rang rig tu bldag cing myang ngo zhes pa'i don to/_/mchod bzhi de bzhin
[\[74a\]]
[\[74a.1\]]rnal 'byor rnams/_/zhes pa ni 'di lta ste/_rdo rje'i grwa bzhir 'di dag ste/_dang po stong pa'i byang chub sems/_/gnyis pa la ni sa bon 'dus/_/gsum pa gzugs nyid rdzogs pa ste/_/bzhi pa yig 'bru dgod pa'o/_/zhes gsungs pas na/_/bum pa bzhi'i steng
[\[74a.2\]]du thod pa bzhi bzhag pa'o/_/de bzhin rnal 'byor ma zhes pa ni phyogs bzhi'i mkha' 'gro ma la sogs pa ste de rnams kyis dkyil 'khor lo'i bdag nyid la mchod par byed do zhes pa'i don to/_/de lta bu nyid kyi phyir na gnyis med pa'o/_/snyoms par 'jug pa de nyid 'dzin
[\[74a.3\]]zhes pa yang ngo /_/de la/_gnyis med dpa' bo snyoms zhugs pa/_/zhes pa la dpa' bo zhes pa ni dpa' bo nyi shu rtsa bzhi pos lhan cig tu spyod pas snyoms par 'jug pa'o/_/'di la khwa gdong ma la sogs pa ni dad pa la sogs pa rnam par dag pa'o/_/de la dpa' bo zhes pa'i sgra ni
[\[74a.4\]]thams cad kun du bsdus pa'i don te/_ji ltar rgyal po zhes zer kyang 'khor thams cad kun du bsdus pa la bya ba ltar 'dir yang ngo /_/bya ba ni de ltar byang chub kyi sems bskyed pa'i rim pa can rab tu phye bar shes pa'i sgom pa pos ni mkha' 'gro ma la sogs pa'i lha mo rnams
[\[74a.5\]]de bzhin du rnam par thar pa'i sgo bzhi'i bdag nyid dang bden pa bzhi ru bya'o/_/gnyis med dpa' bo snyoms zhugs pa/_/zhes pas de ltar mchod par bya'o/_/gzhan du yang bsgom pa yongs su rdzogs pa'i rim pa la gdod ma dang tha ma med pa'i nga rgyal gyis gnas pa'i dus na nges pa
[\[74a.6\]]med pa yin no/_/de ji lta bur zhe na/_smras pa ji lta ba bzhin gyi nang gi phyag rgyas snyoms par zhugs shing yang dag par sbyar bar gyur pa kun du khyab pa'i rdo rje 'dzin pa chen po nyid de thams cad du nam mkha' lta bur rab tu gnas pa kun du bzang po thams cad kyi bdag nyid byang
[\[74a.7\]]chub cing sangs rgyas par khams gsum po cang mi smra bar bsgom par bya ba ste/_ji ltar nyi ma'i 'od zer nyi ma gung du song ba na dman pa dang 'bring dang mchog tu byung ba rnams la rnam par rtog pa med kyang kun du gsal bar byed do/_/de bzhin du rnal 'byor gyi ye shes kun du
[\[74b\]]
[\[74b.1\]]'jug pa na mu stegs dang nyan thos dang rang sangs rgyas kyi sa thams cad las 'das te gang gi tshe snang ba med par gyur pa de'i tshe sangs rgyas nyi ma'i 'od zer gyis phyogs bcu kun du sangs rgyas kyi zhing thams cad na de bzhin gshegs pa thams cad dang chos rnams la 'jig rten gyi
[\[74b.2\]]khams gsal bar bya bar mi rtog cing rnam par rtog pa med kyang ji lta bur gyur pa de rab tu shes pa ni de nyid 'dzin zhes pa'i don to/_/mi zhes pa la mir gyur pa ni mi'o/_/de lta bu'i mi rnams kyi bde ba'o/_/bsdus byas pa zhes pa ni shes par byas pa dang ngo /_/rdo rje ma'i
[\[74b.3\]]cha zhes pa ni rdo rje ma'i cha 'di dang ste rnal 'byor gzhan dang mnyam zhing gzhi mthun par byed par 'dod pa de'i tshe/_bcu drug dus tsam du yang mi phod cing des 'di'i dpe'i mtshan nyid tsam du yang ma yin la cha tsam dang grangs tsam dang dpe bsnyag pa tsam dang dpe'i rang bzhin
[\[74b.4\]]tsam du yang mi phod do/_/da ni gnas phun sum tshogs pa gsungs pa ri sul tshang tshing zhes pa ji bzhin pa ni go sla'o/_/'dir de brdas bstan pa'i don ni sangs rgyas kyi phyag rgya'i pad+ma chen por yon tan gnas pa ste/_'di ni gnas kyi khyad par gsang bar 'dus pa ste ri
[\[74b.5\]]sul tshang tshing du gsungs pa'i don ni nags tshal gyi tshogs mang po can gyi yul mchog tu dben pa ni de'i gnas so/_/'dir gtso bo bzung ba na 'khor rnams kyang gzung bar bya ste 'dod chags la sogs pa'i nyon mongs pa'i nags tshal gyi tshogs dang ldan pa'i bud med de phyag rgya'o/_/
[\[74b.6\]]de lta bu de nyid rnam par dag pa thams cad kyis byang chub kyi lam du 'gyur ro/_/de'i shin tu rnam par dag pa rab tu gsal ba ji srid par song bas na gnas kyi mchog ste chos 'byung ba la bshad do/_/de lta bu ni de bzhin gshegs pa thams cad kyis rab tu bsngags pas na rdo rje'i
[\[74b.7\]]rigs la sogs pa phyag rgya mo'i tshogs khyad par can du skyes pa'i phyir na dben pa'o/_/de ltar de nyid bde ba chen po'i bdag nyid mi g.yo ba'i phyir ri sul te mu stegs la sogs pa dman pa'i rlung rab tu langs pas mi g.yo ba'i phyir na'o/_/sems can dman pa blo chung ba rnams kyis bgrod
[\[75a\]]
[\[75a.1\]]mi nus pas na tshang tshing ngo /_/rgyal ba'i bdud rtsis yongs su gang ba'i phug gi phyir na 'ang phug go/_/chu bo chen po'i ngogs dag ces pa ni de'i thabs dang shes rab yang dag par sbyor bas zab mo dang snying rje dang shes rab dang rgya chen po'i chu bo'i klung mtsho lta bu ni chu ngogs so/_/gdod
[\[75a.2\]]nas grub pa'i zhes pa ni yongs su rdzogs par rtag tu grub pa skye zhing 'jig pa dang bral ba rtag tu nam mkha' dang mnyam pa'o/_/dur khrod ces pa ni nyan thos dang rang sangs rgyas la sogs pa'i 'dod chags la sogs pa'i mes bsregs pas na dur khrod do/_/yang na thams cad mnyam pa
[\[75a.3\]]nyid kyi phyir na sems can gyi rgyun thams cad la lhag par gdal ba ni dur khrod ces bya ba yin no/_/der ni zhes pa ni de lta bu'i gnas khyad par can du'o/_/dkyil 'khor zhes pa ni snying po ste de len cing 'dzin pa ni dkyil 'khor ro/_/bri bar bya zhes pa ni de lta bu yid kyis bsgom par bya zhes pa'i
[\[75a.4\]]don to/_/phyi'i don ni go sla'o zhes gong du bshad do/_/de la ci'i phyir na dkyil 'khor zhes bya zhe na/_de nyid kyang mtshan gyi mchog ces bya ba'i rgyud las/_dkyil 'khor mchog ni de nyid dpal/_/he ru ka nyid ye shes mchog_/dkyil 'khor b+ha ga'i pad+ma ste/_/phag mo'i sku las phyung
[\[75a.5\]]ba'o/_/der ni dkyil 'khor 'dus pa ste/_/dkyil 'khor bde ba mchog nyid dang /_/dkyil 'khor dpa' bo rnal 'byor ma/_/kha sbyar gnyis med de nyid de/_/bdag gi de nyid mnyam par bsam/_/de nyid lha yi de nyid dang /_/sngags dang phyag rgya'i de nyid dang /_/de nyid dkyil 'khor dam pa'o/_/
[\[75a.6\]]yan lag kun bsgom par byas shing /_/brtag bya rtogs byed rnam par spangs/_/dbyangs dang thig le las 'das pa/_/de nyid dkyil 'khor mchog nyid do/_/chos rnams kun gyi dngos dpyad na/_/de nyid dkyil 'khor rnams su bshad/_/rnam par dag pa mkha' 'dra la/_/chags dang chags
[\[75a.7\]]bral mnyam pa'i dkyil/_/pad+ma rA ga 'bar ba bzhin/_/shin tu 'dod chags khrag gi sems/_/de nyid dkyil 'khor dam pa'o/_/gang zhig gnas pa'i khams thams cad/_/gzugs dang gzugs med rab dri med/_/rtog pa bskul ba sems nyid de/_/de nyid dkyil 'khor
[\[75b\]]
[\[75b.1\]]mchog tu bshad/_/dkyil 'khor lus su gsungs pa dang /_/gsung gi dkyil 'khor de nyid dang /_/byang chub sems nyid dkyil 'khor te/_/gsum po dkyil 'khor dag tu brtag_/de nyid kun mkhyen dkyil 'khor te/_/sa gsum brtan g.yo ma lus pa'o/_/dpal he
[\[75b.2\]]ru ka bde mchog gi 'grel pa sgrub pa thabs thams cad kyi gnas pa zhes bya ba las/_le'u dang po'i bshad pa'o//_//da ni le'u gnyis par sa'i 'du bya ba bstan par bya ba'i phyir de la zhes pa la sogs pa gsungs te/_'di las de la zhes pa ni ji ltar gsungs pa'i gnas
[\[75b.3\]]su'o/_/skye bzhin zhes pa ni ma lhung ba des brtsam par bya'o zhes pa dang 'brel to/_/dkyil 'khor sa ni nye bar byug_/ces pa la sogs pas ni sa'i bya ba ston te/_'di dag gi rab tu bya ba ni dkyil 'khor gyi sgrub thabs las shes par bya'o/_/dur khrod du ni kun spyod cing /_/
[\[75b.4\]]zhes pa ni dur khrod nas byung ba'i rdzas thams cad kyis rdul tshon lngar mngon par 'du bya ste/_rdul tshon nag po ni ro bsregs pa'i sol ba'i phye mas bya'o/_/rdul tshon dmar po ni so phag gis bya'o/_/rdul tshon dkar po ni mi'i rus pa'i phye mas so/_/rdul tshon ser po ni ldong ros
[\[75b.5\]]dang rus phye bsregs pas bya'o/_/rdul tshon ljang gu ni mi rus phye ma dang lo ma ljang gu'i phye ma bsres pas bya'o/_/dkyil 'khor 'jigs pa bri bar bya/_/zhes pa ni de rnams kyis te/_'khor los sgyur ba'i rgyal po mchog tu gsal ba nyid do/_/slob dpon shin tu mtshan
[\[75b.6\]]ldan pa'i/_/zhes pa ni rab tu gnas pa'i cho ga la goms pa'o/_/sbyor ba shes pa ni ting nge 'dzin la gnas pa ste/_pha rol 'gro zhes gsungs pa'o/_/de yang dang po kho nar stong pa nyid rgya mtsho lta bu'i chus sdig pa ma lus pa bkrus pa nam mkha' lta bur sdig pa med pa snying rje
[\[75b.7\]]chen po dang byams pa chen po can brtson 'grus rtsom zhing btang snyoms dang ldan pa bdag nyid dpal he ru ka'i dngos por byed pa'o/_/gong ma rnams ni go sla'o/_/spyi bor skyes pa'i thod byas shing /_/zhes pa ni de bzhin gshegs pa lnga'i gzugs rnam pa sna tshogs pa bkra
[\[76a\]]
[\[76a.1\]]bas bskor ba'i ral pa'i dbu rgyan gyis thod pa'i phreng ba'i steng du brgyan pa'o/_/bdud rtsi lnga dang bsres pa'i thal bas yan lag byugs pa ni yan lag thal bas byugs pa'o/_/dum bu gcig gis zhes pa ni sor mo lnga'i 'khor lo'o/_/lhag ma ni go sla'o/_/rus pa'i phreng
[\[76a.2\]]ba'i do shal ldan/_/zhes pa ni mi mgo lnga bcu phreng bar byas pa'i do shal lo/_/dngos su med dam mi nus na yang bsam gtan gyis bya'o/_/kha T+wAM ga zhes pa ni g.yon pa thod pa dang ldan pa can no/_/g.yas pa ni rdo rje gsor bar rtsom pa'o/_/bdag nyid ces pa la sogs pa lhag ma ni go
[\[76a.3\]]sla'o/_/de ltar byas te bri bar bya/_/zhes pa dang 'brel te/_shi ba'i srad bus zhes pa ni mi shi ba dang lhan cig par bsgres pa'i skud pa dur khrod nas ma lhung bar blangs pa khrag chen zhes pa dang /_bdud rtsi rnam pa lnga bsres par bcal bas so/_/yang na shi ba'i srad bus zhes pa ni mi shi
[\[76a.4\]]ba'i rgyus pa las skud pa nyis 'gyur du byas pa'o/_/da ni 'dir dkyil 'khor gyi tshad gsungs pa/_/khru gang zhes pa la sogs pa gsungs te/_khru gang nas brtsams nas ji srid khru nyi shu'i bar du ste/_de las lhag par mi bya ba'o zhes pa'i tha tshig go/_/sngags pas nyis 'gyur rnam dpyad
[\[76a.5\]]cing /_/zhes pa ni gsher thig gi skud pa'i mtshan nyid do/_/mchod ces pa ni mchod par bya ba'i don to/_/skud pa'i tshad dang ji ltar gdab ce na/_/smras pa/_cha yis bgos pa'i rim nyid kyis/_/dkyil 'khor la ni thig gdab po/_/zhes pa la sogs pa ste/_cha rnams kyi bgo ba ni rnam
[\[76a.6\]]pa gsum du'o/_/de'i rim pa las cha rnams rim par bgo ba'o/_/de rnams 'jug pa'i cha'i rim pas dkyil 'khor gyi thig gdab po/_/de yang shar dang nub tu gzung bas dkyil 'khor gyi sa'i tshad la/_thig skud nyis 'gyur gyis gdab par bya ba ste/_bya rog rjes kyis mtshon byas
[\[76a.7\]]te/_/shar nas lho yi phyi mtshan sbyin/_/nub tu yang ni de bzhin te/_/byang du'ang de yi tshad byas la/_/tshangs pa'i thig gis gdab bya ba/_/shar phyogs sogs par gzung la'o/_/thig bzhi ru ni btab pa las/_/de nas logs ni re re la'ang /_/cha brgyad kyi ni tshad du 'gyur/_/yang
[\[76b\]]
[\[76b.1\]]ni cha yi zur bzhi yis/_/cha chen du ni mtshan ma gdod/_/tshangs thig tshad bya zur thig la/_/bskyon te bgo bya'i mtshan ma nyid/_/drug cu rtsa bzhi cha mnyam ldan/_/thig gis zur kun them par gdab/_/gang tshe zur la so sor ni/_/'dus pa de tshe thig gi mchog_/de nas cha bran bdun
[\[76b.2\]]bdun ni/_/bor ba'i phyi rol cha res bskor/_/de ltar phyogs bzhir bsnyams byas la/_/dbang po nas ni bskor byas te/_/skud pa'i tshad dang ldan par ni/_/gang tshe mnyam pas bskor nang la/_/thig skud tshad ma 'dzin pa pos/_/de nas bde chen 'khor lo dang /_/thugs dang
[\[76b.3\]]gsung sku'i tshad bya ba/_/cha bran bdun bdun dang mnyam ldan/_/skud pa mchog gis bskor bar bya/_/'khor lo'i rtsibs nang cha bran drug/_/de yis mdzes par brgyan par mthong /_/lte ba'i tshad dang 'dab ma rnams/_/cha bran bzhi dang gsum nyid du/_/bya 'dab ma yis
[\[76b.4\]]mdzes pa'o/_/tshangs thig brgyad la lce rtse gtad/_/gsum po kun kyang de bzhin no/_/cha bran re re phreng ba'i gnas/_/rtag tu bya ba 'di yis rdzogs/_/thugs la rdo rje'i phreng bas bskor/_/de bzhin gsung la pad ma'i phreng /_/sku la 'khor lo'i phreng ba sbyin/_/de bzhin
[\[76b.5\]]lhag ma ci mdzes bya/_/de la shar phyogs su ni shing ha ri bA se'o/_/drung na lha'i tshogs dkar po dang ldan pa bri'o/_/lho phyogs su shing tsU ta'i drung na gshin rje nag po dang ldan pa'o/_/nub phyogs na shing a shwa ka'i drung na sprin gyi rgyal po dmar po'o/_/byang na byang chub kyi shing
[\[76b.6\]]drung na gnod sbyin ser po'o/_/me'i grwa na ga rany+tsi'i drung na drang srong gi tshogs dmar po'o/_/bden bral na la ta dzA ti'i drung na srin po'i tshogs sngon po'o/_/rlung phyogs na rlung gi bdag po ljang gu shing ardzu na'i rtsar ro/_/dbang ldan na gnas pa'i shing n+ya gro d+ha dang de'i rtsa na yi
[\[76b.7\]]dgas kyi tshogs du ba'i kha dog can bri bar bya'o/_/dur khrod chen po 'jigs pa can rnams su bya'o zhes so/_/lte bar dgod bya dpa' bo ni/_/zhes pas lha'i dgod pa gsungs so/_/mdangs dang ldan zhes pa ni shin tu drag cing drag pa ste/_'jigs bag can no/_/de'i zhal
[\[77a\]]
[\[77a.1\]]dang po ni char pa'i sprin lta bu ste nor bu chen po in+d+ra nI la spangs pa lta bu bskal ba'i me ltar 'od zer mi bzad pa 'bar ba'i spyan gsum pa can de nyid mche ba rnam par gtsigs shing 'jigs par mdzad pa'o/_/'jigs byed ces pa ni rnam par 'jigs par
[\[77a.2\]]mdzad pa'o/_/sgra cher bzhad ces pa ni lha mo la 'khyud pa'i dgyes pas zhal pad+ma ltar rnam par rgyas pas shin tu cher bzhad pa ste/_nor bu gsal ba bsdus pa 'khrigs pa lta bu'i tshems kyi 'od zer mi bzad pa 'bar ba'i spyan gsum pa can gyis gsal bar mdzad cing rgyu ba dang
[\[77a.3\]]mi rgyu bar bcas pa ri'i rgyal po ri rab kyi steng na sna tshogs pad+ma dang nyi ma'i dkyil 'khor la zhabs gnyis bskyod cing de nyid du yi ge hUM brjod par mdzad pa zhal g.yas pa shin tu ser ba ni gser bsregs pa lta bu dgyes pa'i spyan me tog rgyas pa lta bu 'jig rten gsum dbang du sdud
[\[77a.4\]]pa'o/_/nub kyi zhal ni shin tu dmar ba me tog dA ldi mi dang ban+du ka lta bu nyi ma'i dkyil 'khor 'char ka'i 'od zer ltar mi bzad pa sgeg pas rnam par bsgyings shing yul la dgyes pa'o/_/g.yon pa ni ljang gu ste/_'od zer mi bzad pa ni nor bu ma rgad ta'i 'od lta bu zhal rgyas pas drag tu bzhad pa
[\[77a.5\]]de lta bu'i phyag bcu gnyis pa'o/_/de la phyag g.yas kyi dang po na lcags kyu g.yon pa na dgra sta gzhan ma rnams ni sngon gyi bzhin no/_/phyag gcig la kha T+wAM ga dang thod par ldan no/_/de'i zhes pa la sogs pa la/_rdo rje can ma de'i mdog ni mi bskyod pa bdag po'i dus su rdo rje sems dpa'i
[\[77a.6\]]yum shin tu dmar zhing phyag na rdo rje dang thod pa bsnams pa'o/_/de'i rjes su 'khor lo gsum la ji lta ba bzhin du rdo rje dang pad+ma dang 'khor lo rnams dgod par bya'o/_/de bzhin du khwa gdong ma la sogs pa'i mtshan ma ji lta ba bzhin du dgod do/_/de ltar mkha' 'gro ma la sogs pa 'di dag gi yang
[\[77a.7\]]de ltar gsungs so/_/de nas bum par bya ba ni/_/rtsa ba gnag sogs rnam par spangs/_/zhes pa la bum pa zhes pa ni shar gyi sgor ni rgyal ba dang bkra shis so/_/byang du ni dngos grub dang rdzu 'phrul lo/_/nub tu ni rgyal ba dang rnam par rgyal ba'o/_/lho ru ni dngos grub dang bsrung ba'o/_/dgu
[\[77b\]]
[\[77b.1\]]pa ni dngos grub thams cad rnam par rgyal ba ste shar du dgod do/_/dri'i chu yis zhes pa ni rdul tshon gyi las rnams rdzogs nas dkyil 'khor gyi sgrub thabs brtsam mo zhes pa'o/_/mar me zhes pa ni mar me dang me tog dang spos dang lha bshos la sogs pa dbul bar bya'o/_/de nas lo grangs bcu drug
[\[77b.2\]]ma me tog dang ldan pa la de'i phyag rgyar mnyam par sbyar la gnas te/_bde ba bskyed pa'i dkyil 'khor 'dod pa thams cad dang ldan pa la dngos grub dam pa bsgrub par bya'o/_/sngags pas lte bar rlung dang me'i dkyil 'khor bsams la/_/de'i dbus su A li kA li la dbus na stong pa nyid
[\[77b.3\]]kyi ri mo can du'o/_/de lta bu yang dag pa'i mtha' so sor rtog par 'gyur zhing nan tan du bsgom pa shin tu rnam par dag par gsungs pa gang yin pa de ni bla na med pa'i yang bla na med pa'o/_/rang gi 'khor lo chos rnams ro mnyam par bya ste 'gro ba gsum po ma lus par rdzogs par snang ba
[\[77b.4\]]ni rmi lam dang sgyu ma dang de bzhin du gzugs brnyan lta bur bsam zhing sna tshogs par gnas pa la ni snying rjer ldan par 'gyur ro/_/dgod par bya zhes pa ni ji ltar bshad pa'i gnas rnams la sku la sogs par yang byin gyis brlab par bya zhing mig la sogs pa byin gyis brlab par bya'o/_/
[\[77b.5\]]de yang mig gnyis su pad+ma dang zla ba la 'khor lo dang yi ge oM yongs su zhu ba las gti mug rdo rje zhal gsum phyag drug pa ral pa'i dbu rgyan can rgyan thams cad kyis rnam par brgyan pa ste/_lhag ma kun kyang 'di bzhin du shes par bya'o/_/'di'i sku dang rtsa ba'i zhal dkar po'o/_/
[\[77b.6\]]'di'i zhal g.yon pa ni ser po g.yas pa ni ljang gu ste/_rdo rje dang dril bu 'dzin pa'i phyag gnyis kyis gzugs kyi rdo rje ma la 'khyud pa'o/_/phyag gzhan gnyis kyis gti mug tshangs pa'i pags pa bshus nas bzung ste bsnams pa'o/_/gzhan gnyis na cang te'u dang thod pa
[\[77b.7\]]bzung nas kha T+wAM ga 'khyud pa ni phyi ma thams cad kyi yang ngo /_/rnal 'byor ma thams cad sems ma'i skyil mo krung du'o/_/'di'i dbu rgyan ni rnam par snang mdzad do/_/rna ba gnyis la pad+mar gnas pa'i nyi ma la yi ge hUM dang rdo rje yongs su zhu ba las zhe sdang rdo rje'o/_/yan lag kun
[\[78a\]]
[\[78a.1\]]dang rtsa ba'i zhal ni sngon po'o/_/g.yon pa ni ser po'o/_/g.yas pa ni ljang gu'o/_/rdo rje dang dril bu 'dzin pa'i phyag gnyis kyis sgra'i rdo rje la 'khyud pa'o/_/phyag gzhan gnyis kyis zhe sdang rdo rje'i ngo bo khyab 'jug chen po'i rgyab kyi pags pa bshus nas bsnams
[\[78a.2\]]pa'i tshul du 'dzin pa'o/_/dbu rgyan du mi bskyod pa bsam par bya'o/_/sna bug gnyis su pad+ma la gnas pa'i nyi ma la yi ge trAM dang rin po che yongs su zhu ba las ser sna rdo rje ser po g.yas pa sngo la g.yon pa dmar ba rin po che dang dril bu 'dzin pa'i phyag gnyis kyis dri'i rdo rje ma la 'khyud
[\[78a.3\]]pa'o/_/gzhan gnyis kyis ser sna rdo rje'i ngo bo 'dod pa'i lha'i pags pa bshus nas bsnams pa'i tshul du 'dzin pa'o/_/dbu rgyan la rin chen 'byung ldan bsam par bya'o/_/lce rtser pad+ma la gnas pa'i nyi ma la yi ge AHdang pad+ma yongs su gyur pa las gsung gi rdo rje sku
[\[78a.4\]]dang rtsa ba'i zhal ni dmar po'o/_/g.yon pa ser po g.yas pa dkar po'o/_/pad+ma dang dril bu 'dzin pa'i phyag gnyis kyis ro rdo rje ma la snyoms par 'jug pa'o/_/gzhan gnyis kyis 'dod chags kyi ngo bo'i dbang phyug chen po'i pags pa bsnams pa'i tshul du 'dzin pa la snang
[\[78a.5\]]ba mtha' yas dbu rgyan du bsam par bya'o/_/dpral bar pad+ma la gnas pa'i nyi ma la yi ge baM dang ral gri yongs su gyur pa las phrag dog rdo rje zhal gsum phyag drug pa ral pa'i dbu rgyan can yan lag thams cad dang rtsa ba'i zhal ni ljang gu'o/_/g.yon ser ba g.yas sngon po'o/_/ral gri
[\[78a.6\]]dang dril bu 'dzin pa'i phyag gnyis kyis reg bya rdo rje ma la 'khyud pa'o/_/gzhan gnyis kyis nga rgyal gyi ngo bo tshogs kyi bdag po'i pags pa bshus nas bsnams pa'i tshul du 'dzin pa ste/_don yod grub pa'i dbu rgyan can du bsam par bya'o/_/snying gar pad+ma la gnas pa'i nyi ma la yi
[\[78a.7\]]ge hUM dang rdo rje yongs su gyur pa las dbang phyug rdo rje ste/_yan lag thams cad dang rtsa ba'i zhal ni dkar po'o/_/g.yon pa ni ser po'o/_/g.yas pa ni sngon po'o/_/rdo rje dang dril bu 'dzin pa'i phyag gnyis kyis chos kyi dbyings kyi rdo rje ma la snyoms par 'jug pa'o/_/gzhan gnyis kyis
[\[78b\]]
[\[78b.1\]]dbang phyug thams cad pa lta bu dbang po'i pags pa bshus te bsnams pa'o/_/mi bskyod pas dbu brgyan par bsam par bya'o/_/thabs rnams ji lta ba bzhin du shes rab rnams kyang de bzhin te 'khyud pa'i rtsa ba'i phyag rnams na me long pi wang dri'i dung ro'i snod sna tshogs kyi ras dang chos 'byung ba'i
[\[78b.2\]]phyag rgya ste/_rim pa ji bzhin du gzugs rdo rje ma la sogs pa rnams la blta bar bya'o/_/de'i rjes su go cha'i phyag rgya rnams bsam par bya ste/_thugs kyi rdo rje'i 'og de nyid kyi snying gar pad+ma la gnas pa'i zla ba la sngar gyi cho ga bzhin du oM ha dang rdo rje las rdo rje sems dpa' dkar po/_/rdo rje
[\[78b.3\]]phag mo kha dog dmar mo la 'khyud pa'o/_/mgo bor sku rdo rje'i steng phyogs pad+mar gnas pa'i zla ba la sngar gyi cho ga bzhin du na ma hi dang 'khor lo las rnam par snang mdzad ser po gshin rje ma sngon mo la 'khyud pa'o/_/spyi gtsug tu pad+ma la gnas pa'i nyi ma la swA hA hU dang pad+ma las pad+ma gar
[\[78b.4\]]gyi dbang phyug dmar po rmongs byed ma kha dog dkar mo la 'khyud pa'o/_/phrag pa gnyis la pad+ma dang nyi ma la gnas pa bau Sh+Ta he dang rdo rje las he ru ka sngon po skyed byed ma ljang gu la 'khyud pa'o/_/mig gnyis su gnas pa'i pad+ma dang nyi ma la hUM hUM hoHdang rin po che las rdo rje nyi ma dmar po skrag
[\[78b.5\]]byed ma du ba'i mdog can ma la 'khyud pa'o/_/yan lag thams cad la gnas pa'i pad+ma dang nyi ma la phaT haM dang sna tshogs rdo rje las rdo rje rta mchog ljang gu ste du ba'i mdog can gtum mo la 'khyud pa'o/_/rdo rje sems dpa' la sogs pa'i dpa' bo de rnams ni zhal gcig phyag bzhi
[\[78b.6\]]pa spyan gsum pa zhal mche ba cung zad rnam par gtsigs pa rgyan thams cad kyis brgyan pa ral pa'i dbu rgyan can ras dang ldan pa g.yas brkyang ba dang ldan pa rtsa ba'i phyag gis 'khyud pa rim pa ji bzhin du rdo rje dang 'khor lo dang pad+ma dang rdo rje sngon po kha cung zad gyes pa dang rin po che
[\[78b.7\]]dang sna tshogs rdo rje'o/_/thams cad kyi g.yon na ni dril bu'o/_/phyag gzhan gnyis na thod pa kha T+wAM ga dang bcas shing g.yas na cang te'u bsnams pa'o/_/rdo rje phag mo la sogs pa rnams kyang de bzhin du zhal gcig phyag bzhi pa spyan gsum pa gcer bu skra grol ba phyag rgya lngas
[\[79a\]]
[\[79a.1\]]brgyan pa'o/_/g.yon gnyis na dril bu dang thod pa 'dzin cing kha T+wAM ga 'dzin pa'o/_/g.yas pa kun na cang te'u dang gri gug 'dzin pa'o/_/gnyis su med pa'i sbyor ba la snyoms par zhugs pas bde bar gshegs pa rnams mnyam par 'gro ba ni bde ba dam pa'o/_/rdo rje
[\[79a.2\]]sems dpa' la sogs pa'i lha rnams la ni mi bskyod pas dbu brgyan par shes par bya'o/_/de bzhin du bcom ldan 'das yum rdo rje phag mo la yang sku gsung thugs byin gyis brlab pa dang /_ye shes sems dpa' dang yang ldan par bstan pa ni oM AHbaM hUM zhes pas so/_/de nas
[\[79a.3\]]mig la sogs pa la gti mug rdo rje la sogs par blta bar byas la/_yang lte bar baM dang badzra las rdo rje phag mo'o/_/snying gar ni haM yoM las gshin rje mo'o/_/h+'+riM moM las rmongs byed mkhar ro/_/mgo bor hreM hriM las skyod byed ma'o/_/spyi gtsug tu ni hUM hUM las skrag byed ma'o/_/
[\[79a.4\]]yan lag thams cad la ni phaT phaT las gtum mo'o/_/de'i rjes su rang gi sa bon las 'od zer spros te/_dzaHhUM baM hoHzhes pas rdo rje lcags kyu la sogs pa rim pa bzhin du sbyar bar bya'o/_/de las bsang gtor dang zhabs bsil dang mchod yon la sogs pa sbyin no/_/des
[\[79a.5\]]yang dag par mchod de mchod pa'i cho ga thams cad kyis mchod par bya'o/_/nam mkhar mkha' 'gro ma rnams zhes pa la sogs pa ni rim pa ji lta bar ye shes kyi 'khor lo'i khams gsum po dam tshig gi 'khor lo la bcug ste bcings nas dbang du bya'o/_/de nas rang gi snying
[\[79a.6\]]ga'i sa bon las 'od zer yang dag par spros pas de bzhin gshegs pa thams cad yang dag par bskul ba ni bcom ldan 'das de bzhin gshegs pa thams cad kyis bdag la dbang bskur du gsol zhes bskul bas bdag nyid chen po'i sangs rgyas de rnams kyi 'od zer spros pas
[\[79a.7\]]gzugs kyi rdo rje ma la sogs pa rigs kyi rnal 'byor ma rnams sprul pa nam mkha'i gzhir yongs su gang bas bdud rtsi lnga yis yongs su gang ba'i bum pa thogs te/_mngon par blugs pas dbang bskur bar bsam par bya zhing 'di skad brjod do/_/dbang bskur chen po'i rdo rje
[\[79b\]]
[\[79b.1\]]la/_/khams gsum gyis ni phyag byas pa/_/gsang gsum bzhi las byung ba nyid/_/sangs rgyas kun gyis bdag la stsol/_/oM sarba ta thA ga ta a b+hi She ka ta sa ma ya shri ye hUM zhes pa ste/_dbang bskur ba'i rjes su sems kyis dbu rgyan byas par bsgom mo/_/mkha' 'gro ma la sogs pa
[\[79b.2\]]rnams la ni rnam par snang mdzad la sogs pa bzhis dbu brgyan no/_/'khor lo gsum la ni sku gsung thugs kyi phyag rgyas so/_/khwa gdong ma la sogs pa phyogs mtshams na gnas pa rnams la'ang rnam par snang mdzad la sogs pas rgyas gdab pa'o/_/cho ga ji lta ba bzhin du yi
[\[79b.3\]]ge hUM gis rdo rjer sprul lo/_/yi ge es ni lha mo'i pad+ma 'dab ma gsum par ro/_/yi ge a sa ni ge sar ro/_/yi ge baM gyis ni lte bar rnam par bsgom mo/_/de nas rdo rje lcags kyu lta bu'i 'od zer spros pas rgyal ba'i tshogs rnams bkug ste pad+ma'i sna rtser kha phye la rjes su chags pas byang
[\[79b.4\]]chub kyi sems 'thungs pas bzi bar bya'o/_/oM sarba ta thA ga ta a nu rA ga Na badzra swa b+hA wa At+ma ko\u0f85haM zhes brjod cing bde ba'i sgras de bzhin gshegs pa thams cad yang dag par bskul nas de ma thag tu rang gi snying gar zhugs pa bdud rtsi'i chur gyur pa rdo rje'i lam nas pad+ma'i dkyil du
[\[79b.5\]]spro bar bya'o/_/de mchod pa'i lha mo bcu drug gi gzugs du mar ba spu'i bu ga'i rtse mo nas spros la cho ga bzhin du mchod yon la sogs pa rdzogs par sbyin pa ni rang rang gi sngags kyis so/_/oM shrI he ru ka ar+g+haM pra tI ts+tsha swA hA zhes pas mchod yon no/_/oM shrI he ru ka pAd+yaM pra tIts+tsha swA hA/_zhabs bsil
[\[79b.6\]]gyi ste zhabs bsil bar byas la de nas me tog dang spos la sogs pa rnams kyis rim pa bzhin du mngon par mchod par bya'o/_/gong 'og tshig ma bkral ba rnams ni go sla'o/_/dpal he ru ka bde mchog gi 'grel pa sgrub thabs rnams kyi gnas pa zhes bya ba las/_le'u gnyis
[\[79b.7\]]pa'i rnam par bshad pa'o//_//de nas/_dang por slob dpon mnyes bya ste/_/zhes pa ni dkyil 'khor du 'jug par bya ba'i don du'o/_/ji ltar nus pas mchod par bya ste gsol ba gdab par bya ba'i tha tshig go/_/lhag ma ni go sla'o/_/shin tu sgra snyan dril bu dkrol bar
[\[80a\]]
[\[80a.1\]]bya ba ni cang te'u ru gsungs so/_/yang na dril bu zhes pa ni lo grangs bcu drug ma'o/_/rnga brdung zhes pa'ang lo grangs bcu gnyis ma'o/_/shin tu sgra snyan zhes pa ni ngag snyan pa dang ldan pa ste/_gzugs dang kha dog dang ldan zhing reg bya khyad par can gyis phye ba can no/_/
[\[80a.2\]]dkrol zhes pa ni shin tu chags pa can no/_/lhag ma rnams ni go sla'o/_/'di'i rim pa'i mtshan nyid ni dbang gi rab tu byed pa las shes par bya ste/_'dir ni gzhung shin tu rgya ches su dogs pas 'jigs nas ma bshad do/_/lho phyogs su ni lus phyogs te/_zhes pa ni me tog bor ba
[\[80a.3\]]gal te shar sgo'i dkyil 'khor du lhung nas bdag dang sa gzhi 'thob cing ral gri dang rkang mgyogs su 'grub pa dang /_/nad med pa dang ye shes kyis thar par 'gyur ro/_/bcud kyis len pa dang gser 'gyur rtsi dang 'bru dang nad med pa dang bang mdzod stong phrag du ma ster bar 'gyur
[\[80a.4\]]ba dang /_dpal dang zhi ba ni lho phyogs kyi sgo'i dkyil 'khor du lhung na rtag tu 'grub par 'gyur ro/_/dkyil 'khor gyi nub phyogs kyi sgo'i dkyil 'khor du lhung na ni dbang dang dgug pa dang /_nor phun sum tshogs pa dang /_zhi ba dang rgyas pa dang /_skye ba dang ldan pa rnams
[\[80a.5\]]dga' ba dang bu dang tsha bo phun sum tshogs pa 'grub po/_/de bzhin du byang phyogs kyi sgo'i dkyil 'khor du lhung na bstan pa bsrung zhing gdug pa thams cad tshar gcod cing gdug pa can pham par byed par 'gyur ro/_/me tog gtor zhes pa ni dang por slob ma dad pa shin tu che ba
[\[80a.6\]]sems dga' ba'i rgyu yis dbab par bya'o/_/de'i rim pa ni slob ma g.yas brkyang bas gnas shing snying gar thal mo sbyar bas 'dzin du bcug la rlung gi dkyil 'khor gyi dbus na gnas pa'i rkang pa gnyis la rlung gi sa bon bkod la snying gar yang rlung dang sa dang chu rnams te/_rlung gi
[\[80a.7\]]sa bon gyis g.yo bar bya ste de yang sngon du rdo rje phag mo'i rnal 'byor gyis gnas par byas la'o/_/slob dpon bdag nyid yi ge hUM gi nga ros hUM zhes brjod do/_/de nas a le le le hUM AHzhes brjod cing rdo rje dril bu'i sgra 'khrol zhing nga ro cher gdon no/_/de lta bus mchog dang
[\[80b\]]
[\[80b.1\]]'bring dang dman pa thams cad la zhugs par 'gyur ro/_/de nas skal ba chung ba rnams la ni gsang ba shes pa'i slob dpon gyis ro'i yan lag lnga nas blangs pa'i sha de bzhin gshegs pa lnga'i sa bon gyis byin gyis brlabs pa dang /_mar khu chen po dang gu gul chen po dang bsres pa sman sna bdun
[\[80b.2\]]po de cha mnyam por byas pa de mdun du byas pa'i dbus su chang la gu gul dang ldan par byas pa la kun du sbyar pa'i bdug pa'i ri lu de la phag mo'i sngags yang dag par bzla'o/_/de bsnams pa tsam gyis skad cig de nyid la byin gyis rlob bo/_/ngag la babs pas ni sngon du ji ltar ma gsungs
[\[80b.3\]]pa'i tshigs bcad rnams 'don par nus so/_/sems la babs pas ni byung ba dang 'byung ba rnams shes so/_/oM tiSh+Tha sa ma ya ba ri ba li te hUM hUM hUM ho ho ho swA hA/_zhes rdo rje spyi bor bzhag la brjod de dbab pa gshegs su gsol ba'i sngags so/_/gang du me tog babs pa zhes pa
[\[80b.4\]]ni de nyid kyi rigs de la sbyin no/_/de nas ni gang la mos par yang bya'o/_/dpal he ru ka'i dkyil 'khor bstan par bya zhes pa ni dkyil 'khor tsam yin gyi de'i de kho na nyid ni ma yin pa'o/_/de nas chu'i dbang bskur ba la sogs pa byin pas bum pa'i dbang bskur ro/_/de'i rjes su
[\[80b.5\]]mchod pa byas la gsang ba sbyin no zhes pa'i don to/_/slob dpon shin tu mnyam gzhag pa/_/slob ma rnams kyi nyin gnyis par/_/zhes pa ni mtshan phyed na zhes pa'i don to/_/khrag gis zhes pa ni sku gsung thugs rnams kyi chags par gyur pa nyid kyi phyir na'o/_/lan gsum
[\[80b.6\]]bzlas zhes pa ni oM AHhUM zhes pa 'di yis so/_/de'i thig ler bya'o zhes pa ni snying ga dang smin mtshams dang mgrin pa dang spyi gtsug rnams su'o/_/gdong phye la zhes pa dang /_dkyil 'khor bstan zhes pa ni thams cad rdzogs nas dkyil 'khor gyi de kho na nyid la sogs pa
[\[80b.7\]]bstan zhes pa'i don to/_/de nas khyad par gyi yon dbul bar bya ba bstan pa/_gser ni brgya dang stong phrag dang /_zhes pa la sogs pa gsungs te gang gis gang dka' ba de lta bu ni de yis brgya dang stong phrag ces pa la sogs pa'o/_rnam pa sna tshogs zhes pa ni go sla'o/_/
[\[81a\]]
[\[81a.1\]]gnod par 'gyur ro zhes pa ni bstan pa la smod par byed pa'i gdug pa can rnams la'o/_/lhag ma rnams ni go sla'o/_/ma mthong bar zhes bya ba la sogs pa ni gang zhig la la dag dper na nam mkha' la rdeg par 'dod pa dang /_smig rgyu la chu btung bar 'dod na mi bden pa
[\[81a.2\]]de lta bu la 'di go ji lta bu/_rnal 'byor 'di ni mchog rab dang /_/sbyor ba kun la dam pa yin/_/zhes pa 'di la dbang bskur ba de'i rnal 'byor ba'o/_/gang zhig rtag tu 'dod 'gyur ba/_/zhes pa ni gang dang gang du 'gro ba de dang der de dag zil gyis mnan cing 'gro ba ste/_ji ltar 'dod pa
[\[81a.3\]]bzhin du spyod do zhes bya bar sbyar ro/_/dkyil 'khor 'di la dbang bskur ba/_sgrub po rgyud rnams kun la ste/_/zhes pa 'di dag ni rnal 'byor thams cad las mchog tu gyur pa 'dis phyag rgya chen po 'grub pa'o/_/kun zhes pa'i sgras ni bya ba'i rgyud dang spyod pa dang rnal 'byor
[\[81a.4\]]dang rnal 'byor bla na med pa ste/_dgod pa dang bltas pa tsam dang lag bcangs tsam dang 'khyud pa dang gnyis ldan la sogs pa rgyud 'di rnams thams cad la dbang bskur bar 'gyur ro/_/gang gi phyir thams cad rnams las 'di gcig pu gnyis su med pa'i rgyud de de kho na nyid
[\[81a.5\]]bsdus pa la sogs par dbang mchog tu bskur bar brjod pa las 'di la dbang bskur ba'i mchog tu de bzhin gshegs pas gsungs so/_/de nyid kyi phyir na/_dkyil 'khor rnams kyi rgyal po 'di/_/ma byung 'byung bar mi 'gyur ro/_/zhes gsungs so/_/ma bkral ba
[\[81a.6\]]rnams ni go sla'o/_/dpal he ru ka bde mchog gi 'grel pa sgrub thabs rnams kyi gnas pa zhes bya ba las le'u gsum pa'i rnam par bshad pa'o//_//de nas sa rnams la rnam par rol ba'i mkha' 'gro ma rnams te zhes pa la de la sa rnams zhes pa ni rtsa thams cad la bya ste/_
[\[81a.7\]]de rnams la rnam par rol cing bzhugs par bskrun pa gnas rnams kyi dpa' bo dang /_dpa' mo'i dbang phyug ma rnams kyi'o zhes pa'i don to/_/brtson 'grus chen mo dang zhes pa'i tshig ni go bzlog pa'i tshig gis blta bar bya ste/_de bas na dang por thugs kyi 'khor lo'i rab
[\[81b\]]
[\[81b.1\]]tu gtum mo la sogs pa rim dang rim las bzlog pas dgod par bya'o/_/de bzhin du gsung dang sku'i 'khor lo yang de ltar rab tu bya bas na brtson chen ma ni tha mar rab tu gnas pa ste/_phyi rol ji lta ba de bzhin du nang gi bdag nyid kyang ste/_lus dang ngag dang sems kyi dbus
[\[81b.2\]]su'o/_/de la puM ni pul+lI ra ma la ya ste mchog mar rab tu gtum mo dang /_thod pa'i dum bu ste so dang sen mor yang 'byung ngo /_/dzAM ni dzA lan+d+har ste spyi gtsug tu gtum pa'i mig can ma dang keng rus chen po ste skra dang ba spur yang 'byung ngo /_oM ni o Di yan ste rna ba g.yas par 'od ldan ma dang
[\[81b.3\]]keng rus te pags pa la'ang gsungs so/_/aM ni arbu da ste rgyab kyi sog dprag tu mche ba rnam par gtsigs pa dang sna chen ma ste mkhris par yang 'byung ste gnas so/_/goM ni go dA ba ri ste rna ba g.yon par chang dgra dang dpa' mo'i blo can ma ste rgyus par yang thams cad du 'dzin no/_/rAM
[\[81b.4\]]ni rA me shwa ri ste smin ma'i dbus su 'od dpag med dang mi'u thung ma ste rus pa dang dri mar yang 'dzin to/_/deM ni lha'i gling ste mig la rdo rje 'od dang srin po'i dbang phyug ma ste mchin par yang 'dzin to/_/mAM ni mA la ba ste dpung pa gnyis kyi rtsar rdo rje sku dang shing grib ma ste snying gi sna la mar yang rgyu ste
[\[81b.5\]]nye ba'i gnas so/_/kAM ni 'dod pa'i gzugs te mchan khung dag la rdo rje myu gu dang sa srung ma ste rtag tu mchi mar yang 'dzin to/_/oM ni o Te ste nu ma dag la rdo rje ral ba can dang 'jigs byed chen po ste/_mkhris par yang 'dzin te zhing ngo /_/triM ni tri sha ku ne ste lte bar ni dpa' bo chen po dang
[\[81b.6\]]rlung gi shugs can ma ste glo bar yang 'dzin to/_/ka~M ni ko sa la ste sna rtser rdo rje hUM mdzad dang chang 'thung ma ste rgyu ma'i dri mar yang 'dzin te nye ba'i zhing ngo /_/kA~M ni kAny+tsir te kha la rab tu bzang po dang lha mo ljang gu ste lgang par yang 'dzin to/_/laM ni laM pA ka ste mgrin par rdo rje bzang po dang shin
[\[81b.7\]]tu bzang mo ste grod par yang 'dzin te bong bu lta bu'o/_/tshan+do ha'o/_/kaM ni ka liM ga ste snying la 'jigs byed chen po dang rta rnam ste bshad bar yang 'dzin to/_/hiM ni hi mA la ya ste mtshan gyi rtsar mig mi bzang dang bya gdong ma ste mtshog ma'i dbus kyang ngo /_/nye ba'i tshan+do ha'o/_/pra ni yi dgas
[\[82a\]]
[\[82a.1\]]gnas pa ste mtshan la stobs po che dang 'khor lo'i shugs can ma ste bad kan du yang 'dzin to/_/gr-iM ni lha'i grong ste gzhang khar rin chen rdo rje dang dum skyes ma ste rnag tu yang 'dzin te/_/'dus pa can no/_/sauM ni sau rAShaT ste brla gnyis la rta mgrin dang sna rings ma ste khrag
[\[82a.2\]]tu yang 'dzin no/_/suM ni gser gling ste byin pa dag la nam mkha'i snying po dang /_'khor lo'i go cha ma ste rdul du yang 'dzin te nye ba'i 'du ba can no/_/naM ni grong gi dbus te sor mo rnams la dpal he ru ka dang shin tu dpa' mo ste zhag tu yang 'dzin to/_/siM ni sin+d+hu ste rkang pa'i rgyab la pad+ma
[\[82a.3\]]gar gyi dbang phyug dang stobs chen ma ste mig chur yang 'dzin te dur khrod do/_/maM ni ma ru ste mthe bo gnyis la rnam par snang mdzad dang /_'khor los sgyur ma ste lud par yang 'dzin to/_/kuM ni ku lu ta ste pus mo dag la rdo rje sems dpa' dang brtson chen ma ste sna chur yang 'dzin te nye
[\[82a.4\]]ba'i dur khrod do/_/de dag gi rim pa ji lta bar sku gsung thugs kyi 'khor lo mkha' spyod sa spyod sa 'og na spyod pa rnams bsam par bya'o/_/de dag ni sngon nyid du grub pa'o zhes pa ni kye 'di dag ni sngon du nges par 'grub pa yin no zhes pa'o/_/nyi shu rtsa bzhi po 'di dag ni gtso bo tsam
[\[82a.5\]]du byas pa ste/_gzhan ri rab kyi rdul phra mo'i grangs snyed pa de rnams kyang 'dir yang dag par bsdus pa ste/_sangs rgyas kyi mtha' 'di ni grangs tshad med pas na'o/_/rang ming brjod pa'i sngags rnams zhes pa ni yi ge oM ni gsal bar byed pa'i sngags te rang gi ming dang ldan par
[\[82a.6\]]gdon pa ni hUM hUM phaT ces pa'i yi ge mtha' mar sbyar te/_de lta bur bzlas pa'i cho ga'i rim pas dpa' bo dang dpa' mo'i dbang phyug gi rang gi ming bzla'o/_/de bzhin du oM DA ki nI ye hUM hUM phaT ces pa la sogs pa dang /_oM ka ra ka ra khaN+Da ka pA li zhes bya ba la sogs pa'i
[\[82a.7\]]rjes la pra tsaN+De hUM hUM phaT ces pa la sogs par sbyar ba'o/_/yang na snying po'i sngags bar du bcug la dkyil 'khor pa dang lhan cig tu rtsa ba'i sngags bzlas pa ni bar mtshams med par dung gi phreng ba lta bus sangs rgyas kyi rnal 'byor pas zhi bas bzla'o/_/rgyas pa la ni rin chen mkha'
[\[82b\]]
[\[82b.1\]]'gros so/_/dbang la ni phyag na pad+mas so/_/bskrad pa la ni rta mchog gi rgyal pos so/_/zhe sdang la ni gtso bo mi bskyod pa ste/_thams cad du don thams cad rdzogs pa'i 'khor lo pa'o/_/'khor lo'i sbyor ba rdzogs so/_/dpal he ru ka bde mchog gi 'grel pa sgrub thabs rnams kyi
[\[82b.2\]]gnas pa zhes bya ba las le'u bzhi pa'i rnam par bshad pa'o//_//de nas thams cad chos 'byung du/_/zhes pa la thams cad chos zhes pa ni stobs bcu dang mi 'jigs pa la sogs pa de rnams bskyed pa yin pas na chos 'byung ngo /_/sna tshogs lte bar mi shigs dge/_/zhes
[\[82b.3\]]pa la sna tshogs zhes pa ni brtan pa dang g.yo ba'i bdag nyid do/_/gang de'i lte bar mi shigs pa'o/_/dge ba ni rdo rje 'dzin pa ste dge ba rnams 'byung ba'i phyir na'o/_/sngags pas cho ga bzhin du ni/_/chos kun gcig tu bsdus pa la/_/zhes pa dang 'brel to/_/'di la zhes pa ni chos
[\[82b.4\]]kyi 'byung gnas la'o/_/der gnas dpa' bo btu bar bya/_/zhes pa la/_/der gnas zhes pa ni 'khor lo gsum dang bdag nyid sbyor ba'o/_/thub pa'i mchog tu bri bar bya/_/zhes pa la/_bri bar bya zhes pa ni brjod par rab tu dbye ba rnams so/_/bzhi pa'i lnga pa gang yin dang /_/zhes
[\[82b.5\]]pa la sogs pa'i yi ge btus pa rnams kyis ni bcom ldan 'das kyi rkang pa brgyad pa'i sngags te/_ka ra ka ra zhes pa la sogs pas bstan pa ni rtsa ba'i sngags so/_/dpal he ru ka bde mchog gi 'grel pa sgrub thabs rnams kyi gnas pa zhes bya ba las le'u lnga ba'i rnam par
[\[82b.6\]]bshad pa'o//_//'di las gzhan yang yi ge nyi shu rtsa gnyis pa ni snying po'o/_/yi ge bdun pa ni nye ba'i snying po'o zhes pas ni de dag bshad pa yin no/_/ya sogs brgyad pa'i sa bon dang /_zhes pa ni yi ge ha bcu gnyis bkod pa'o/_/yi ge mtha' ma dbyi bar bya/_/
[\[82b.7\]]zhes pa ni phyi mo'i ring po rnams phyis te bar bar rnams gzhag par bya zhes pa'i don to/_/de dag sbyar ba yang 'di rnams te/_oM ha/_na ma hi/_swA hA hu/_bau ShaT he/_hUM hUM hoH/_phaT haM zhes pa ste/_de dag las rim pa bzhin bskyed pa ni snying gar yi ge ha dang rdo rje yongs su zhu bas
[\[83a\]]
[\[83a.1\]]rdo rje sems dpa' dkar po zhal gcig phyag bzhi pa ste g.yas gnyis na rdo rje dang cang te'u'o/_/g.yon gnyis na kha T+wAM ga 'khyud cing thod pa dang dril bu 'dzin pa ste phag mo kha dog dmar mo la 'khyud pa'o/_/mgo bor yi ge hi dang 'khor lo yongs su zhu bas rnam par snang
[\[83a.2\]]mdzad ser po g.yas na 'khor lo 'dzin pa ste gzhan rnams sngar gyi bzhin te gshin rje ma sngon mo la 'khyud pa'o/_/spyi gtsug tu hu dang pad+ma yongs su zhu ba las pad+ma gar gyi dbang phyug dmar po ste/_g.yas na pad+ma bsnams shing rmongs byed ma dkar mo'i mgul nas 'dzin pa ste lhag ma
[\[83a.3\]]snga ma bzhin du'o/_/phrag pa gnyis la yi ge he dang rdo rje yongs su zhu bas dpal he ru ka sngon po ste skyod byed ma ljang gu'i mgul pa nas 'dzin cing g.yas na rdo rje gdengs pa bsnams te lhag ma snga ma bzhin du'o/_/mig dag la yi ge hoHdang rin po che yongs su zhu bas rdo rje nyi ma
[\[83a.4\]]gser btso ma lta bu ste/_g.yas na rin po che 'dzin cing nam mkha'i kha dog can gyi skrag byed ma la 'khyud pa ste lhag ma snga ma bzhin du'o/_/dpral bar yi ge haM dang sna tshogs rdo rje yongs su zhu bas rdo rje rta mchog kha dog ljang gu ste g.yas na sna tshogs rdo rje 'dzin cing gtum mo du
[\[83a.5\]]ba'i kha dog can la 'khyud pa ste/_gzhan rnams snga ma bzhin du'o/_/thams cad la rgyan kun gyis brgyan cing g.yas brkyang bas gnas pa ral ba'i dbu rgyan can dar dpyangs dang ldan pa'o/_/dpal he ru ka bde mchog gi 'grel pa sgrub thabs rnams kyi gnas pa zhes bya ba
[\[83a.6\]]las le'u drug pa'i bshad pa'o//_//de nas le'u lnga par sgra'i yi ge'i tshogs btu ba gsungs pa la/_dbyangs kyi yi ge'i sbyor bas sngags su bsdeb par bya ba'i phyir na de nas dbyangs kyi zhes pa la sogs pa gsungs so/_/de la bcu gsum pa zhes pa ni yi ge o
[\[83a.7\]]yin no/_/yi ge gnyis par zhes pa ni tshig gi rim pa bzhin du yi ge ma las sbyar ba'i don to/_/dbyangs kyi bcu gcig pa zhes pa ni yi ge a'o/_/yi ge drug pa zhes pa ni yi ge ta'o/_/'di'i rim pas lhag ma thams cad la yang sbyar bar bya'o/_/dpal he ru ka bde mchog
[\[83b\]]
[\[83b.1\]]gi 'grel pa sgrub thabs rnams kyi gnas pa zhes bya ba las le'u bdun pa'i bshad pa'o//_//de nas rang gi bdag nyid du zhes pa ni gdod nas skye ba med pa'i chos thams cad bdag med par rang bzhin gyis yongs su dag par rang gi ngo bor med cing bsam gyis mi khyab pa snying rje chen po'i
[\[83b.2\]]sprul pa dang sgyu mas dpa' bo thams cad kyi yang dag sbyor ba mkha' 'gro ma rnams kyi dra ba bde mchog tu'o zhes bya ba yin te/_rang gi snying po'i sngags kyi yi ge rdzogs pa'i dkyil 'khor ni dkyil 'khor dam pa ste skad cig tsam gyi ye shes kyis rdzogs par bya'o/_/de yang /_zur bzhi
[\[83b.3\]]pa la sgo bzhi pa/_twa ra Na bzhis rnam par brgyan/_/dra ba dra phyed rnams kyis mdzes/_/dar dpyangs me tog phreng 'phyang bar/_/dkyil 'khor phyi rol brtag par bya/_/'khor lo rtsibs brgyad dbus nyid du/_/sna tshogs pad+ma bris pa la/_zla ba nyi ma'i dbus gnas pa/_hUM yig
[\[83b.4\]]ye shes kyis rdzogs par/_/bde ba chen pos bde bar bskyed/_/sngon po 'jigs chen cung zad dkar/_/ha ha zhes shin tu bzhad cing drag po chen po mi bzad pa 'jigs pa rnams kyang mngon du 'jigs par mdzad pa zhal brgyad pa spyan gsum pa la phyag bcu drug gis rnam par
[\[83b.5\]]brgyan pa/_mgo bo rlon pa'i phreng bas brgyan cing sna tshogs rdo rjes spyi bor mtshan pa zla ba phyed pa ral ba la 'chang ba phyag rgya drug gis rgyas btab pa'i sku g.yas brkyang ba'i gnas pas 'jigs byed chen po dang dus mtshan mnan pa/_rdo rje dang dril bu snyoms par 'jug pas rdo rje
[\[83b.6\]]phag mo'i nu ma bsdams pa'o/_/tshangs pa'i pags pa bshus pa rgyab tu bsnams pa'i tshul du rnam par 'dzin pa dang /_g.yas pa'i lhag ma rnams ni rtse gsum dang dgra sta dang ral gri dang cang te'u dang gri gug dang lcags kyu rnams bsnams so/_/g.yon pa'i lhag ma rnams
[\[83b.7\]]na thod pa dang kha T+wAM ga dang mgo bo dang zhags pa 'dzin pa dang tho ba dang sdigs mdzub mdzad pa rnams so/_/rtsa ba'i zhal ni sngon po'o/_/g.yas pa gsum ni dkar po dang dmar po dang ser po dang /_g.yon pa gsum ni ljang gu dang dud kha dang ser skya'o/_/steng gi zhal ni thal mdog
[\[84a\]]
[\[84a.1\]]ste/_de lta bu'i zhal rnams dang ldan pa'i sku che ba'i bcom ldan 'das so/_/yi ge shrI ye shes kyis rdzogs pa'i phag mo ni ljang gu la cung zad dkar pos mdangs phyung ba chen mo ste/_byin pa gnyis shin tu bsdams pa dbu skra grol ba spyan gsum pa thod pa'i
[\[84a.2\]]phreng bas rnam par brgyan pa'o/_/gtso bo bzhin du zhal rnams kyi dbyibs can dum bus brgyan pa'i ska rags can no/_/zhal mche ba cung zad gtsigs pa phyogs kyi gos can spyan dmar po'i lta stangs kyi chags pas gzigs pa sku smad zheng che ba shin tu dgyes shing skal pa
[\[84a.3\]]phun sum tshogs pa can mda' dang gzhu 'dzin pa'i lha mo ste/_tshangs pa'i pags pa rnam par spangs pa'o/_/yi ge oM las shar gyi 'dab ma la mkha' 'gro phyag 'tshal ma dgod do/_/yi ge ba yis byang gi 'dab ma la srog chags kyi zhal can dgod do/_/nub phyogs su
[\[84a.4\]]yi ge dzra yis mkha' 'gro ma grags ma dgod do/_/yi ge he yis mkha' 'gro gser chen ma lho phyogs su dgod do/_/de rnams kyang rim pa bzhin du zhal gsum gsum ste/_ser po ljang gu sngon po dang /_ljang gu ser po dmar po dang /_dkar po ljang gu sngon po dang /_/de
[\[84a.5\]]bzhin du dmar po sngon po ljang gu'o/_/thams cad kyang phyag drug pa spyan gsum pa rnam par 'gyur zhing 'jigs pa/_/rgyan thams cad kyis kun du gang ba phyogs kyi gos can/_skra grol ba ste ro'i steng na g.yas brkyang bas bzhugs pa/_bdud bzhi rab tu gnon cing dbu la thod
[\[84a.6\]]pa'i phreng ba can shin tu drag mo pad+ma dang nu ma rgyas pa dang ldan pa spyan zur gyis gzigs shing bshad pa/_/thugs rjes chags shing bde ba dam pa'o/_/mda' dang gzhu 'dzin pa dang phyag lhag ma ni zhags pa dang lcags kyu'o/_/g.yon na kha T+wAM ga dang thod pa'o/_/g.yas na cang te'u dkrol
[\[84a.7\]]bar mdzad pa rnams so/_/grwa bzhir ni bum pa bzhi'i steng du thod pa bzhi'i nang na byang chub sems kyi 'o mas rab tu bkang ba rnams so/_/shar du ni yi ge he yis he li ka zhes bya ba'i mkha' 'gro ma'o/_/byang du ni yi ge saM gis mkha' 'gro ma gdu bu ma'o/_/nub tu ni yi ge ru
[\[84b\]]
[\[84b.1\]]yis gdugs phreng ma zhes bya ba'i mkha' 'gro ma'o/_/lhor ni yi ge kaM las keng rus ma zhes bya ba'i mkha' 'gro ma'o/_/me ru ni hUM mdzad ma'o/_/bden bral du ni phaT mdzad ma'o/_/rlung du ni che mchog ma'o/_/dbang ldan du ni ki las ki li ki li ma zhes bya ba'i ma mo ste/_ma mo
[\[84b.2\]]de brgyad ni bcom ldan 'das kyi zhal mdog dang mthun pa'o/_/kun kyang zhal gcig phyag bzhi pa thod pa dang kha T+wAM ga 'dzin pa thams cad dril bu dang cang te'u dang gri gug can no/_/phyogs kyi gos can g.yas brkyang bas gnas pa thod pa'i phreng ba dang phyag rgya lngas brgyan pa ro'i steng na gnas
[\[84b.3\]]pa bsam par bya'o/_/drag mo chen mo 'jigs pa dag kyang 'jigs par byed ma'o/_/dbang ldan gyi grwar ni skyed byed ma sngon mo'o/_/rlung gi grwar ni khyu mchog ma'o/_/bden bral du ni gsus 'phyang ma'o/_/me ru ni ri khrod ma ste/_rim pa bzhin du ser po dang ljang gu dang sngon po dang bzhi pa ni 'od
[\[84b.4\]]mdog dmar por ro/_/kun kyang zhal gcig phyag bzhi pa la thod pa dang kha T+wAM ga 'dzin pa dang /_gri gug dang cang te'u dang gzhan bzhi pa ni rdo rje rtse gcig pa ste/_phyogs kyi gos can chang la dga' ma ste/_gsus pa 'phyang ma dang mche ba rnam par gtsigs ma dang /_mtshan ni ri mo can dang sbom
[\[84b.5\]]po'i cha byad can te/_spyan gsum rnam par 'gyur ba can/_/ral pa'i dbu rgyan 'dzin pa mo/_/thod pa'i phreng bas dbu brgyan pa dang /_thams cad rgyan gyis rnam par brgyan/_/zhes pa'o/_/shar gyi sgor baM las mche ba gtsigs chen ma zhes bya ba'i mkha' 'gro ma'o/_/yi ge raM las lho'i sgor
[\[84b.6\]]dga' chen ma zhes bya ba'i mkha' 'gro ma dang /_nub kyi sgor yi ge saM las 'od zer dra ba dam pa ma zhes bya ba'i mkha' 'gro ma dang /_byang gi sgor yi ge hA las rnam rgyal phreng ma'i mchog ces bya ba'i mkha' 'gro ma dang /_de dag kyang zhal gsum phyag drug ma sngon po
[\[84b.7\]]dkar po dmar po ljang gu nyid do/_/de dag gi phyag na thod pa dang /_kha T+wAM ga dang /_mgo po dang /_sdigs mdzub ste g.yon pa rnams na'o/_/lcags kyu gri gug Da ma ru g.yas na 'dzin pa'o/_/lho na ni dkar po sngon po ljang gu'i zhal can te thod pa dang /_kha T+wAM ga dang
[\[85a\]]
[\[85a.1\]]gri gug dang sdigs mdzub dang ldan pa'i mgo bo 'dzin pa ni g.yon pa rnams so/_/zhags pa dang lcags kyu dang cang te'u ni g.yas na'o/_/nub na ni dmar po dang sngon po dang ljang gu'i zhal can g.yas na lcags sgrog dang cang te'u dang gri gug go/_/g.yon na thod
[\[85a.2\]]pa dang kha T+wAM ga dang mgo bo dang sdigs mdzub bo/_/byang na ni ljang gu la dkar po cung zad bsres pa'i mdog dang /_/ser po dmar pos brgyan pa'i zhal te/_g.yas pa 'phyar ba'i tshul dang cang te'u gri gug go/_/g.yon pa na sdigs mdzub dang thod pa dang kha T+wAM ga dang mgo bo
[\[85a.3\]]'dzin pa'o/_/thams cad skra grol ba drag mo chen mo spyan gsum pa rnam pa sna tshogs su 'gyur zhing zhal gdangs nas bzhad pa ljags 'dril zhing g.yas brkyang bas bzhugs pa/_/dbu la mgo bo'i phreng ba 'bar ba phyogs kyi gos can dgyes par ldan pa'o/_/ro'i steng
[\[85a.4\]]na pad+ma dang nyi ma'i dbus na bzhugs pa'o/_/mi bskyod pas dbu la brgyan cing spyan mnan cing g.yo pa ste/_thugs rje chags pas bde ba dam pa'o/_/byang gi sgo ma la sogs pa'i snying gi dkyil du ye shes sems dpa' dgod do/_/oM shrI badzra he he ru ru kaM huM hUM phaT DA
[\[85a.5\]]ki nI dzA la saM ba ra swA hA/_/de yang sku gsung thugs dang bcas pa go chas gnyis su med par brgyan pa'o/_/zhal brgyad dang phyag bcu drug ni rnam par thar pa brgyad dang stong pa rnams rnam par dag pa'o/_/da ni snying po'i sgrub thabs bstan pa de'i rjes su nye ba'i snying
[\[85a.6\]]po yi ge bdun pa'i bdag nyid mchog gis gsang sngags rdo rje'i dkyil 'khor chen po gsungs te/_yi ge hUM gi ye shes kyis rdzogs pa rdo rje mkha' 'gro bde ba chen po A li kA li las skyes pa'i khyab bdag go/_/phyag drug pa zhal gsum pa spyan gsum dang mtshan nyid thams
[\[85a.7\]]cad kyis mtshan pa dpe byad brgyad cu dang yang dag par ldan pa phag mo dang gnyis su med par bde ba stong pa nyid dang snying rjes 'khrigs pa rdo rje dang dril bu snyoms par zhugs pa phyag gzhan gnyis kyis mi'i pags pa mnabs pa g.yon na thod pa dang kha T+wAM ga 'dzin cing rtse gsum bsnams
[\[85b\]]
[\[85b.1\]]pa'o/_/thod pa'i phreng bas dbu la brgyan cing rgyan thams cad kyis brgyan pa sna tshogs rdo rje dang zla ba phyed pa ral pa la 'chang ba g.yas brkyang bas 'jigs byed chen po chung ma dang bcas pa mnan pa sna tshogs chu skyes la nyi ma'i dbus na bzhugs pa 'dod pa thams cad kyi 'bras bu stsol
[\[85b.2\]]ba'o/_/de'i phyi skor du 'khor lo rtsibs drug pa bris pa la rnal 'byor ma drug de nas rnam par dgod par bya'o/_/rtsibs drug pa'i 'khor lo'i dbus na gnas pa myur du dngos grub stsol bar mdzad pa rnams te shar la sogs pa nas g.yon skor du rnam par dgod do/_/de yang yi ge phaT
[\[85b.3\]]kyis dang po'i lha mo ste dpal rol pa ma'o/_/yi ge hUM las gnyis pa ste rdo rje 'jigs byed ma'o/_/yi ge ha las gsum pa ste drag 'jigs ma'o/_/bzhi pa ni yi ge ha las rdo rje 'jigs ldan ma dang /_lnga pa ni yi ge hrIHlas rdo rje drag mo dang /_yi ge oM las drug pa ste rdo rje mkha' 'gro
[\[85b.4\]]mar 'gyur ro/_/lha mo de rnams ni zhal gcig phyag bzhi pa drag mo chen mo spyan gsum pa dbu skra grol ba'o/_/thams cad kyang nam mkha'i gos can yi dgas dang nyi ma'i steng du bzhugs pa ste/_sngon po ser po ljang gu dmar po dud kha dkar po rnams so/_/de rnams thams cad
[\[85b.5\]]cang te'u dang dril bu 'dzin pa dang mi'i pags pa 'dzin cing bsnams pa'o/_/thod pa'i phreng bas dbu brgyan pa g.yas brkyang bas bzhugs pa ste/_kun kyang yi ge drug las gyur pa lha mo dang nye ba'i skur mdzad pa'o/_/mgon po'i mdog bzhin du phag mo yang de ltar te phyag rgya dang
[\[85b.6\]]mdog kyang de bzhin du'o/_/mi'i pags pa ni rnam par spangs pa ste/_/lha mo ni mda' dang gzhu 'dzin pa'o/_/yan lag thams cad dang zhal ni sngon po'o/_/g.yas dang g.yon ni ser po dang ljang gu'o/_/rgyan thams cad rdzogs pa'o/_/lha mo'i byin pa gnyis kyis kun du
[\[85b.7\]]bsdoms pa mchog tu dga' bas rnam par 'bad pa'o/_/snying gar ye shes sems dpa' bsam zhing sku gsung thugs su byin gyis brlab pa dang go chas gnyis su med par brgyan pa'o/_/spro zhing bsdu ba'i sbyor bas sngags bzlas pa dang ldan par bya'o/_/oM hrIHha hUM hUM phaT
[\[86a\]]
[\[86a.1\]]ces pa ste de rnams ni yi ge drug pa'i mkha' 'gro ma rnams te/_byang chub kyi yan lag bdun po dam par bsgom pa'o/_/byang chub kyi yan lag bdun pa ni dbus la 'jug pa ste yi ge hUM las dpal he ru ka ste dran pa yang dag byang chub kyi yan lag la sogs pa rnams
[\[86a.2\]]so/_/de ltar yi ge bdun pa'i don bshad do/_/oM haM hreM hrIM hUM phaT/_yi ge baM dang yi ge yoM dang yi ge moM dang yi ge hriM du gsungs pa dang yi ge hUM dang yi ge phaT tha mar gsungs pa ni rnal 'byor ma drug tu yongs su grags so/_/yi ge re rer gnas pa'o/_/de la lha mo rnams kyis dgod pa'i cho ga'i
[\[86a.3\]]rim pa ni 'di lta ste pad+ma 'dab ma lnga par bris pa la lte ba dang ge sar du ldan par bri'o/_/de la dbus su yi ge baM las byung ba'i phag mo ste/_dmar zhing bkra ba 'od 'bar ba/_/zhi ba zhal gsum phyag drug ma/_/spyan gsum dbu skra grol ba la/_/thod pa'i phreng ba'i dbu rgyan
[\[86a.4\]]can/_/nam mkha'i gos can skyil krung phyed/_/phyag rgya drug gis rgyas btab sku/_/mgo bo'i phreng ba'i do shal can/_/dus mtshan 'og tu gnon par mdzad/_/gzhan yang zhabs kyis nyon mongs pa'i bdud lha'i gzugs su 'dug pa gdug pa can thams cad brtan
[\[86a.5\]]par mnan pa mar me ltar 'bar zhing dmar po chen po g.yas pa dang /_g.yon pa ni sngon po dang ljang gu'o/_/de dag la thod pa dang kha T+wAM ga dang zhags pa'o/_/g.yas pa na lcags kyu dang de bzhin du mgo bo dang gri gug 'dzin pa'o/_/dngos grub thams cad stsol bar mdzad
[\[86a.6\]]pa'o/_/shar la sogs par bsam par bya ba'i lha mo rnams ni g.yon skor te/_yoM las gshin rje ma'o/_/moM las rmongs byed ma'o/_/hriM las skyod byed ma'o/_/hUM las skrag byed ma'o/_/phaT las drag mo'o/_/de dag thams cad ni zhal gcig phyag bzhi pa spyan
[\[86a.7\]]gsum pa skra grol ma phyogs kyi gos can mchog gi gar mdzad pa'i tshul can phyag rgya lngas brgyan pa mgo bo'i phreng ba'i do shal byas pa rang gi rigs su gyur pas dbu brgyan pa ste snying rjes 'khrigs shing bde ba dam pa'o/_/sngon po dang dkar po dang ser po dang ljang gu dang dud
[\[86b\]]
[\[86b.1\]]kha'i mdog can thod pa dang kha T+wAM ga 'dzin cing dril bu dang cang te'u dang gri gug bsnams pa yang na gnyis su med pa'i sbyor ba la snyoms par zhugs pa de rnams thams cad rdo rje sems dpa' la sogs pa de dang ldan pa ste/_/ji ltar rim pa bzhin du sngon du gsungs pa'i kha dog
[\[86b.2\]]dang phyag mtshan nyid du'o/_/lte ba snying ga mgrin pa dang /_/spyi bo dang ni spyi gtsug dang /_/yan lag kun ni mtshon cha ste/_/phag mo'i cho ga de ltar bshad/_/da ni yang de'i rjes su lha mo'i snying po'i sngags kyi yi ge rnam par bskyed pa ston te/_dkyil 'khor rnams las dkyil
[\[86b.3\]]'khor gyi mchog 'di bshad pa ni rim pa ji lta ba bzhin du so so'i yi ge re res rdzogs pa 'jigs pa'i bdag nyid can gyi lha bcu gsum ste/_thams cad kyang dngos grub stsol ba la brtson ma rnams te/_chos kyi dbyings las yang dag 'byung /_/gzhal yas khang brtsegs
[\[86b.4\]]yid du 'ong /_/zur bzhi pa la sgo bzhi pa/_/twa ra Na bzhis rnam par brgyan/_/dra ba dra ba phyed pas brgyan/_/dar dpyangs me tog phreng 'phyang ba'i/_/dbus su pad+ma dmar po ni/_/'dab ma brgyad pas rnam brgyan pa'i/_/lte ba la ni phag mo ste/_/'dab ma rnams la
[\[86b.5\]]lha mo rnams/_/phyogs dang mtshams su lha mo dgod/_/lha mo'i snying po las bsgom pa/_/oM kur ma dang /_ri dgas ma dag dang /_de bzhin du badzra DA ki nI dang /_de bzhin du 'jigs bag can ma rnams te/_shar dang byang dang nub dang /_lho sgo rnams su 'ong ag tshar can dang /_
[\[86b.6\]]g.yo 'gul ma dang /_kha ba ma dang /_de bzhin du e ma la rnams so/_/lha mo de dag ni grwa rnams la'o/_/de dag kyang me la sogs pa nas rnam par dgod do/_/lha mo hUM mdzad ma dang /_byin za ma dang phaT sgrog ma dang /_de bzhin du swa sgrog ma dang bcu gnyis te/_shar dang byang dang nub
[\[86b.7\]]dang lho'i 'dab ma'i lha mo rnams so/_/yi ge hUM las dbus su gtso mo sngon po chen po gzi brjid chen mo ste/_shin tu 'jigs pa bdud thams cad rab tu mnan pa'i mtshan thams cad rdzogs pa'i rdo rje phag mo ste dngos grub thams cad rab tu stsol bar brtson ma'o/_/sngon po ser po
[\[87a\]]
[\[87a.1\]]dmar po ljang gu ste/_steng gi zhal ni dkar po zhi ba dang ldan pa'o/_/phyag bcu gnyis pa spyan gsum pa mche ba cung zad tsam gtsigs shing rnam par 'gyur ba/_g.yas brkyang bas gnas pa'i zhabs kyis 'jigs byed dang de'i chung ma tsa muN+DI 'jigs pas myos par mdzad
[\[87a.2\]]pa'o/_/thod pa'i phreng ba can bkra brgyan thams cad kyis brgyan pa/_gsus pa 'phyang zhing skra grol ba phyogs kyi gos can rang gi thabs la bde bar gnas shing thugs rje 'khrigs pas bskyod pa rdo rje dril bu can gyis snyoms par zhugs pa'o/_/gzhan rnams thod pa dang kha T+wAM ga dang mdung
[\[87a.3\]]dang /_gri gug dang cang te'u dang /_zhags pa dang /_lcags kyu dang /_tshangs pa'i mgo bo dang /_dgra sta dang sdigs mdzub rnams 'dzin pa'o/_/gzhan gnyis kyis ni mi'i pags pa steng nas mnabs pa'i tshul du 'dzin pa'o/_/'dab ma'i lha mo rnams ni ser po ljang gu dmar po sngon po'i
[\[87a.4\]]kha dog go/_/sngon po ljang gu dkar po ser po rnams ni sgo bzhi'o/_/me la sogs pa'i grwa rnams ni dmar po dud kha sngon po dkar po ste/_dbang ldan gyi bar du gnas pa'o/_/bcu gnyis po de rnams ni zhal gcig phyag bzhi pa spyan gsum pa la rgyan thams cad kyis brgyan pa ste/_yi
[\[87a.5\]]dgas kyi steng na skyil krung phyed pas rab tu bzhugs pa/_/phyogs kyi gos can skra grol ba nu ma rgyas pa skal ba dang ldan pa'i gzugs blta bas chog mi shes pa rnam pa sna tshogs su gyur pa spyan zur gyis gzigs shing g.yo ba'o/_/g.yas pa na rdo rje dang cang te'u dang g.yon pa na kha
[\[87a.6\]]T+wAM ga dang khrag gis bkang ba'i snod do/_/'on kyang sgo'i lha mo rnams ni shar du ni dbang po/_/byang du ni gnod sbyin/_nub tu chu lha/_lho ru gshin rje ste/_de rnams kyi snying gar g.yas brkyang bas bzhugs pa'o/_/spyan gsum pa skra gyen du 'khyil pa la thod pa'i phreng ba can sbrul sna
[\[87a.7\]]tshogs bkra bas kun du brgyan pa ste/_ji lta ba'i rim pas lcags kyu zhags pa lcags sgrog 'bebs pa rnams phyag gtso bo rnams na'o/_/g.yas na rdo rje gsor ba'o/_/g.yon na thod pa dang mgo bo 'dzin pa rnam pa sna tshogs su 'gyur zhing gsus pa ldir ba thams cad mgo
[\[87b\]]
[\[87b.1\]]bo'i do shal gyis brgyan pa/_/pad+ma mthug cing gcer bu 'dod pa rgyas pas bde ba rang gi 'od zer ni thabs te/_dkyil 'khor pa rnams thams cad mchog tu dga' bas yongs su gang bar byed do/_/sku gsung thugs dang ldan zhing ye shes kyi zhal dang gnyis su med pa'i go/_
[\[87b.2\]]chas brgyan pa la dbang bskur zhing yang dag par mchod nas bstod de de nas sngags spro zhing bzlas so/_/oM badzra bai ro tsa nI ye huM hUM phaT swA hA/_sa steng na ni rin chen bzhi/_/phreng ba'i sngags ni dam pa yin/_/zhes pa'i don ni yid bzhin gyi nor bu ltar 'gro ba ma lus pa'i
[\[87b.3\]]don yid bzhin du bsgrub par mdzad pa'o/_/dpal he ru ka'i bde mchog gi 'grel pa sgrub thabs rnams kyi gnas pa zhes bya ba las le'u brgyad pa'i rnam par bshad pa'o//_//las mchog go rims ji bzhin bshad/_/ces pa ni la la ni bsam gtan tsam
[\[87b.4\]]gyis 'grub par 'dod do/_/la la ni bsam gtan dang sngags gnyis kas 'grub par 'dod do/_/kha cig ni bsam gtan dang sngags dang 'khrul 'khor gyi bya bas 'grub par 'dod do/_/rang nyid rgyal po rdo rje 'dzin/_/bka' yi 'khor lor rab tu sbyar/_/'jig rten gsum
[\[87b.5\]]na gang cung zad/_/zhi ba la sogs pa yid kyis ji ltar 'dod pa de thams cad sngags dam pa'i cho ga shes na de'i mod la 'grub pa'o/_/lha thams cad dang klu thams cad dang zhes shes pa la sogs pa la klu thams cad ces pa'i sgra ni chu bdag ste/_mtha' yas la sogs pa rnams
[\[87b.6\]]so/_/de rnams la sngags dang bsam gtan gyis lan cig yang dag par bskul ba'i bkas klu chen po rdzu 'phrul can rnams 'jigs shing 'dar nas rdzu 'phrul gyis bar snang la gnas te/_char chen po'i rgyun mngon par bsdus te 'bebs so/_/yang na chu bo'i 'gram mam/_/
[\[87b.7\]]rgya mtsho'am/_rdzing bu'am/_khron pa'am/_chu mig dang /_mtsho 'gram rnams su blo dang ldan pas khro bor 'khrigs par byas la bzlas pa bya'o/_/de yang rdo rje nam mkha' lding brjid pa chen po khyab bdag tu bsams pas bka' bsgo bar bya'o/_/de'i rim pa yang 'di lta ste/_pad+ma
[\[88a\]]
[\[88a.1\]]'dab ma brgyad pa lte ba dang ge sar du 'khrigs pas de'i dbus su rdo rje chen po mche ba yang dag par gtsigs pa can shin tu 'jigs par mdzad pa phyag brgyad pa zhal bzhi pa ste/_dang po'i zhal ni sngon po sprin lta bur khro ba'o/_/g.yas pa ni dud kha g.yon pa ni ljang gu/_
[\[88a.2\]]steng ni nam mkha' lding gi zhal te dmar po'o/_/nyi ma bcu gnyis pas shin tu brjid pa mche ba gtsigs pa spyan shin tu 'jigs par mdzad pa'o/_phyag g.yas pas ni rdo rje shin tu gsor ba/_g.yon pas ni sdigs mdzub mdzad cing zhags pa dang ldan pa/_gzhan gnyis kyis dbang po'i
[\[88a.3\]]pags pa'i na bza' 'dzin pa'o/_/g.yon gzhan gnyis na thod pa dang kha TAM ga dang lcags kyu'o/_/g.yas lhag ma gnyis na rtse gcig pa dang cang te'u dran par bya'o/_/zhabs g.yas brkyang bas chu bdag mnan cing 'jigs shing 'dar bar mdzad pa'o/_/zla ba phyed pas ral pa bcings
[\[88a.4\]]pa sna tshogs rdo rjes mdzes par byas pa/_phyag rgya drug gis sku brgyan pa/_mgo bo'i phreng ba'i do shal gyis brgyan pa/_stag gi pags pa'i smad g.yogs can/_mche ba gtsigs pas ma mchu mnan pa khro bo'i lta stangs kyis nges par gzigs pa'o/_/'dab ma brgyad la klu'i rgyal
[\[88a.5\]]po brgyad bri bar bya ste/_shar du mtha' yas/_byang du nor rgyas/_nub tu 'jog po/_/lhor pad+ma/_dbang ldan du pad+ma chen po/_/mer dung skyong /_bden bral du stobs kyi rgyu/_rlung du tsha ba men te dkar po dang /_sngon po dang /_dmar po dang /_ljang gu dang /_ser po dang /_dud kha dang /_ljang gu dang /_
[\[88a.6\]]ser po rnams g.yon dang g.yas skor du'o/_/sbrul mgo gsum gsum gyi gdengs ka'i mgo steng na rin po che dang ldan pa'i rgyan can/_snying gar thal mo mchog tu sbyar bar bya ste/_bcom ldan 'das kyi zhal du blta ba rnams so/_/'jigs shing skrag nas bka' lung nod pa'i tshul du
[\[88a.7\]]blta'o/_/yang na phyag bcu gnyis dang ldan pa'i bde ba chen po nyid du bsgom pa sngon bzhin du ste chu bdag chung ma dang bcas pa zhabs kyis mnan pa'o/_/mdog dkar po'i chu bdag gi snying po ni hUM nAM hUM zhes pa'o/_/klu gzhan rnams kyi ni gzugs la dmigs shing ste/_kha shar du
[\[88b\]]
[\[88b.1\]]bltas la rtsa ba'i sngags kyi phreng ba 'bum du bzlas na khro bo rdo rje nam mkha' lding khyab bdag mngon du gyur nas smras pa tsam gyis char 'babs so/_/oM aM a nan+tA ya hUM nAM swA hA/_o bAM bA su ki/_oM taM tak+Sha ka/_oM paM pad+ma/_oM maM ma hA pad+ma/_oM shaM shaM la pA la/_oM kaMka rko Ta/_
[\[88b.2\]]oM aM a na ba ta ba ta/_oM baM ba ru NA ya nA ga a d+hi pa ta ye/_nA ga nAM baR+Sha pa ya hUM nUM nAM hUM swA hA/_'di lta bur kun gyis blta ste khro bo chen por bsgoms pas thams cad kyi khri phrag re re bzlas pa sbyin par bya'o/_/de nas cang mi smra bar shin tu mnyam par gzhag pas tshangs par spyod
[\[88b.3\]]cing 'o ma dang 'bras chan du ldan par spyad cing klu rnams kyi gtor ma la yang dag par ldan par bya ste/_'o mas byug par byas nas 'o ma dang ldan pa'i shing gis sbyin sreg bya'o/_/'o ma can gyi bud shing dang 'o ma can gyi yam shing 'o mar ldan par byas te sbyin par bya'o/_/bum pa'o
[\[88b.4\]]mas yongs su bkang ba dang /_gtor ma 'o ma dang ldan pa phyogs bcur sbyin par bya'o/_/de lta bu'i cho gas yang dag par mchod cing thun mtshams bzhir stong phrag re re bzlas na zhag bdun gyis sa gzhi thams cad du char 'bab pa ni smos kyang ci dgos so/_/de nas de'i rjes su chang
[\[88b.5\]]pa'i chu dang yungs kar dngul gyi stod du bzhag pa la lan nyi shu rtsa gcig gi bar du yongs su bzlas te/_sangs rgyas kyi sku gzugs sam sku gdung chu dang dri dang 'o mar bsres pas khrus byas la de nas chu 'gram gnyis kyis blangs te/_des 'dag par byas pa la klu'i gzugs brnyan
[\[88b.6\]]mgo dgu par byas la nub tu kha ba stan te bzhag pa la yang khrus byas pa'i chu des bran par bya'o/_/de nas de yang dag par mchod la gtsang po'i nang du bskyal na de ma thag tu char pa'i rgyun 'dzam bu'i gling thams cad du klu rnams mgu bas 'bebs par 'gyur ro/_/de yis
[\[88b.7\]]sa'i lo tog phun sum tshogs par 'gyur la sems can thams cad bde ba la reg par gnas par bya'o/_/de nas yang 'khrul 'khor dang rab tu sbyor ba brtsam par bya ste/_gdengs ka dbang phyug ces bya ba'i 'khor lo sngags kyi 'khor lo'i mthu mchog tu rngam par gyur
[\[89a\]]
[\[89a.1\]]cing bstan pa ste/_thos pa tsam gyis gdengs ka can rnams 'tshog na ci thams cad kyi ming bris na lta ci smos/_ras dkar po'am gro ga'i shun pa la pad+ma 'dab ma brgyad pa bri'o/_/de'i phyi rim la 'khor lo gsum ji lta ba'i rim par rdo rje dang /_pad+ma dang /_'khor
[\[89a.2\]]lo'i phreng bas bskor bar bri'o/_/bri ba'i rdzas kyang dug dang lan tshwa dang ske tshe ste/_tsha ba gsum dang dur khrod kyi sol ba'i snag tshas g.yon skor du shin tu mnyam par gzhag pas bri'o/_/shar la sogs pa'i phyogs nas dbang ldan la sogs pa'i mthar thug pa'i phyogs la ka ra ka ra la
[\[89a.3\]]sogs pa'i sngags de dag nas brtsams te/_rab tu gtum mo la sogs pa nas brtson chen ma'i bar du rang rang gi ming dang ldan pa yi ge huM hUM dang phaT du sbyar te bris la bzhag go/_/yi ge oM ni thams cad kyi gsal byed de 'dod pa'i dngos grub thams cad ster bar byed pa'o/_/'khor lo
[\[89a.4\]]gsum po yongs su bskor ba'i rtsibs rnams kyi bar mtshams kyi dbus rnams su klu brgyad bri bar bya ba ni mtha' yas la sogs pa'i klu brgyad po rnams bri bar bya'o/_/'dab ma brgyad kyi dbus kyi lte bar ni hUM nAM hUM sarba nA ga baR+Sha pa ya shI g+h+raM phaT ces pa bri'o/_/'khor lo'i phyi rol du ni rin
[\[89a.5\]]po che dang ldan pa'i gdengs ka gsum pa can rnams snga ma dang mgrin pa phan tshun dkris pa can du bri ba'o/_/de'i gdengs ka rnams la hUM nAM hUM zhes bya ba rnam par dgod do/_/grog mkhar gyi sa dang ba'i rnam lngar bcas pas nor rgyas kyi gzugs brnyan mtho gang ba'i tshad du byas la
[\[89a.6\]]de'i snying gar 'khor lo de gzhug go/_/de nas dgug pa la sogs pa byas nas yang dag par mchod pa byas la/_ka ra bI ra'i lcug mas mnan te/_khyab par chu yis gtor bar bya'o/_/lan cig bzlas pa'i gu gul gyi bdug pas kyang bar ma chad par rab tu sbyar bar bya'o/_/gang gi
[\[89a.7\]]tshe char pa mi 'bab na nyi ma bdun pa la bri gzugs dum bu dum bur byas la gtsang po chen por bcug ste bskur la btang ngo /_/de nas klu thams cad mngon du phebs shing 'jigs te 'dar nas char gyi tshogs 'beb par byed do/_/lag pa g.yon par 'khor lo
[\[89b\]]
[\[89b.1\]]'di ming dang bcas par mngon du bris sam yid kyis bsams nas lan cig yongs su bzlas nas byugs na dus su zin pa las ldang bar 'gyur ro/_/lha dang /_gnod sbyin dang /_srin po la sogs pa thams cad kyis gzung ba la lag pa de bstan pas grol
[\[89b.2\]]bar 'gyur ro/_/dug la sogs pas dkyil 'khor gsum po bris la dbus su chud pa'i dkyil 'khor pad+ma 'dab ma brgyad pas mtshan par bri'o/_/lte ba la yi ge baM bris pa la yi ge hUM gnyis kyis dkri bar bya'o/_/de'i 'dab ma brgyad la klu'i dbang po rnams
[\[89b.3\]]snying po brgyad kyis mnan par bri'o/_/de nas rtsibs rnams kyi bar dang pad+ma'i mtha' mar sngags 'dis bskor bar bya'o/_/oM badzra kro d+ha ma hA ba la ha na ha na pa tsa pa bi d+h+wan+sa ya uts+tsha Ta ya sarba nA ga na mA ra ya hUM phaT ces pa'o/_/de nas 'gugs pa la sogs pa byas la
[\[89b.4\]]yang dag par mchod de kha sbyar du byas la klu gnas pa'i sar bcug ste/_gu gul dang /_lce pog dkar po dang /_sgog pa bsregs pa'i bdug pa byin te/_sngags kyi bzlas pa byas na char 'bab po/_/char 'bebs par byed pa'i don ni de lta bu'o/_/
[\[89b.5\]]zlog par byed pa dang zhes bya ba ni 'khor lo'i bka' rab tu sbyar ba las so/_/yang na rdo rje 'dzin pa'i me tog dman ma blangs pa las rtsa ba'i sngags kyis lan bdun du mngon par sngags kyis btab la/_/de'i bdug pas sprin la bdugs na 'dis nam mkha' la char zlog
[\[89b.6\]]par byed do/_/rgya mtsho skems par byed do zhes pa ni/_ji ltar gsungs pa'i cho ga bsgom pas rgya mtsho'i dbus su sngags pa shin tu khros pas gzi brjid chen por gnas na skam par 'di la the tshom med do/_/kha T+wAM ga la yongs su bzlas te bsnun na chu bo gyen du zlog par
[\[89b.7\]]byed pa ni chu bo rgyun phyogs nas bzlog ste 'bebs so zhes pa'o/_/dbang po zlog par byed do zhes pa ni sdigs mdzub byas pa tsam gyis so/_/'bum byas pas sa g.yo bar byed do zhes pa ni rkang pa g.yas brkyang bar sbyor ba'i gar gyis bde zhing dga' bas mkha' 'gro ma'i 'khor
[\[90a\]]
[\[90a.1\]]lo bde bar byed pa'o/_/shing la 'dzegs te zhes pa la sogs pa ni sgrub pa po grub par gyur pa gang gi tshe kye thams cad byed par 'gyur ro zhes pa'o/_/gzugs stong phrag du ma byed do zhes pa la sogs pa ni phyag rgya chen po'i go 'phang la gnas pa 'jig rten 'dir gang
[\[90a.2\]]grub pa'i sangs rgyas de'i ji ltar brjod par nus ji ste zhes snying rje chen pos mgu bar mdzad cing smon lam gyis rtag par skyes pa de ji ltar 'dul ba'i sems can rnams kyi bsam pa de dang de'i gzugs 'dzin par 'gyur bas na'o/_/de nas brtson 'grus dman par 'gyur ba gang gi tshe
[\[90a.3\]]dngos grub 'dod pa'i sgrub pa pos de'i tshe sngags dang sman gyis 'grub par 'gyur ro/_/sngags ni sngags nyid la gsungs so/_/sman ni sman te sman bzang po'i thabs chen pos grub pa thob par ci ste mi skye ste/_gdon mi za bar gzugs ma lus pa so sor yongs su bsgyur ba ni bsod
[\[90a.4\]]nams med pa rnams kyis kyang rkyen rnams rnyed par gyur na ni rkyen rnam pa sna tshogs pa la sogs pa'i dgos pa rnams dang sems can rnams kyi chags par so sor skyed par byed do/_/de yang dang po kho nar bdag nyid lhar gyur par bya'o/_/de nas re zhig sa bon gyis bsgom pa'o/_/
[\[90a.5\]]de gang zhe na sa bon la sogs pa ste/_shing gi tshogs e raN+Da dang smyo byed la sogs pa'i ste sa bon zhes pa ni de lta bu'o/_/de lta bu la sogs par shin tu smin pa rnams la cho gas bsgrub par bya ste/_'byung po'i nyin par gdol pa ma'i me tog la bsnos la bdud rtsi rnam pa lngas sbrus te/_
[\[90a.6\]]nyin mtshan de la bskams pa khyi dkar po min pa'i thod par ro bsregs pa'i sas bkang bar nag po'i tshes brgyad dam bcu bzhi la ma mo'i nags tshal du btab ste/_ji ltar grub pa'i sa bon blangs la sngags pas he ru ka dang bla ma mgon po khyad par du mchod pa dbul zhing dur khrod de
[\[90a.7\]]na gnas pa rnams la mchod pa bya ste/_mngon par bsngags pa'i cho gas mgul par btags na nye bar sbas par 'gyur te/_dkrol bas ni yang rang gi ngo bor gnas par 'gyur ro/_/gzhan yang shing smyo byed kyi 'bras bu blangs la/_nag po'i phyogs kyi dus su sbrul nag po'i
[\[90b\]]
[\[90b.1\]]tshil bu blangs par bcug ste/_nag po'i tshes brgyad dang bcu bzhi la khwa nag po'i thod par sngon du gsungs pa'i gnas su btab la mnyam par gzhag ste/_grub pa'i sa bon de blangs te/_cho gas mgrin par btags na de'i skad cig la nye bar sbas par 'gyur ro/_/yang thog
[\[90b.2\]]mar cho ga shes pas skye ba gnyis pa rigs kyi mchog tu gyur pa mtshon mdung gis brgyab ste shi ba de'i thod pa blangs par ro bsregs pa dang grog mkhar gyi sas bkang bar thun mtshams kyi dus su btab la ro bsregs pa'i sa dang lam mdo dang chu 'gram gnyis kyis sa
[\[90b.3\]]g.yogs la chus gtor zhing gtor ma byin la bsrung brtag tu bya ste/_de yang dpal he ru ka'i gzugs phyag rgya dang rgyan rnams kyis brgyan pa phyag g.yon pa na kha T+wAM ga 'dzin cing thod pa bsnams pa'o/_/g.yas kun na cang te'u 'dzin pa brtul zhugs spyod pa'i gzugs
[\[90b.4\]]su 'gyur ba'o/_/des bsrung ba'i cho gas sha za la sogs pa'i bgegs mi 'jug pas bskyed pa de mi khyer mi 'don to/_/de nas sman bzang po rab tu bskyed pa de ni tshes dang skar ma dang gza' bzang po la blang zhing gdab pa yang ngo /_/gang gi gzugs su 'dzin par byed par 'dod
[\[90b.5\]]na sngags pa mnyam par gzhag ste/_gang dang gang yin pa'i khrag dang mar du bsnos pa'i 'bras bu de sha la sogs pas kyang bsgre'o/_/de'i tshil la sogs pas 'phel bar bya ba ni ji skad gsungs pa'i thod par de'i tshil dang khrag dang sha la sogs pa ji skad bshad pa rnams
[\[90b.6\]]kyis bran zhing bdug pa dang bsku ba la sogs pas 'bad de yang nas yang du bya'o/_/smin pa'i dus su blang ba ni gcer bu skra grol bar gyur pas bu mo gzhon nu ma'i lag pa g.yon pa'i thod par sbyin par bya'i/_/'bras bu cung zad tsam yang sa la gzhag par mi bya'o/_/grub pa'i sa
[\[90b.7\]]bon de 'bad pas blangs la cha gsum du bya ste/_gcig ni bla ma rdo rje 'dzin pa la 'bul lo/_/gnyis pa ni de bzhin gshegs pa thams cad dang dpa' bo dang rnal 'byor ma rnams la 'bul lo/_/lhag ma ni bdag nyid kyis blangs la ma mo'i dkyil 'khor gyi dbus su bdag nyid
[\[91a\]]
[\[91a.1\]]khwa gdong ma la sogs pa'i cha byad du sbyar te gnas la khar bcug na rnal 'byor pa rnam pa sna tshogs pa de lta bu'i gzugs su ji lta ba'i cho gas nges par byed par 'gyur ro/_/mi des tho rang sa khar bsgrubs na ni thams cad du mi snang bar 'gyur te 'ug pa
[\[91a.2\]]la sogs pas bu ga'ang mi mthong na sa bon gyi dam tshig gis grub pa de sa las skyes pa rnams kyis lta ci smos/_blo dang ldan pas yid mnyam par gzhag ste/_bud med mchog rnams dang lhan cig tu ji srid 'dod par rol par bya'o/_/de kha nas phyung na ni ji ltar 'dod
[\[91a.3\]]pa bzhin du snang bar 'gyur te/_'dod na snang bar yang byed cing 'dod na mi snang bar yang byed de mi snang ba'i dbang phyug tu bshad do/_/khang bzangs dang shing gi rtse mo la sogs pa phye mar byed do zhes pa ni gsang sngags kyi rgyal po me ltar 'bar ba sta re lta bus gcod par 'gyur ro/_/dug
[\[91a.4\]]bdud rtsir byed pa dang zhes pa ni lag pa g.yon par 'khor lo 'di rnams bkod la zla ba'i 'od zer ltar dri ma med pas rtsa ba dang zos pa dang ze'u 'bru nag po dang /_de bzhin du sbyar ba rnams la lag mthil du bkod pa de tsam gyis dug rnams bdud rtsir byed do/_/sna tshogs pa'i dug
[\[91a.5\]]gis brgyal ba rnams bslang bar bya ba na 'od zer 'bar ba zla ba'i 'od zer ltar dri ma med pa lta bus bdud rtsi bcud kyis len du bshad do/_/bdud rtsi dang kha zas la sogs pa rnams dug tu bya na ni sngags rnams nag por bltas pas 'bad mi dgos so/_/yang na ku ba kha bo'i sa bon blangs
[\[91a.6\]]la sbrul nag po'i tshil bu dang bsres te/_zla ba mar ngo'i gza' khro bo'i thun mtshams kyi dus su sbrul gyi mgo bor bcug ste sa la sbas la lam gyi bzhi mdo'i sas gang bar g.yogs te gdab par bya'o/_/de'i khu bas thig le byas nas bza' ba dang bca' ba dang btung ba la sogs
[\[91a.7\]]pa la sngags zlos shing bltas na dug dang 'dra ba'i khaN+Dar 'gyur ro/_/phyis na ni rang gi ngo bor 'gyur ro/_/zla ba chur byed dang zhes pa la zla ba zhes pa ni chang ngo /_/chu zla bar zhes pa ni zla ba'i 'od zer ltar gsal bar bsams pa tsam gyis so/_/yang na mchod yon gyi shing dkar po las
[\[91b\]]
[\[91b.1\]]me sbar ba la pad+ma'i rtsa ba'i sna lam phra mo bskams te phye mar byas la 'o ma dang bsres te/_ci mang du sngags dang ldan pas sbyin sreg brgya rtsa brgyad kyi bar du sbyin no/_/de'i thal ba yang dag par blangs te/_shing tsi tra ka'i rtsa ba'i khu ba dang bsnos la/_grib ma la bskam par bya zhing lan
[\[91b.2\]]bdun gyi bar du bskams/_re re zhing tsi tra ka'i khu bas brlan par bya ste bskams pa rnal 'byor pa rnams mchod pa'i dus su sen bar gang tsam gyi thal ba chang gi snod du btab na chu de zla ba dang me tog kun da ltar gsal bar 'gyur ro/_/rmongs pa'i sems can rnams 'phyan pa
[\[91b.3\]]la lam 'di yis sbyang bar bya ste/_me tog dzi ba bskams pa'i phye ma ci mang dang shing 'dzam bu'i 'bras bu'i khu ba bsres la ba'i chus brlan par byas pa pad+ma'i snod du blugs na chu zla ba lta bur byed par 'gyur ro/_/dri thams cad 'phrog par byed do zhes bya ba ni de nyid shing ka ta ka
[\[91b.4\]]rany+dza'i 'bras bu'i phye ma dang shing na ga ra'i shun phrags su ldan pas ltag pa la sogs pa la bdugs na dri 'phrog par byed do/_/de lta bus ni me tog dang shing gi 'bras bu la sogs pa rnams la yang dri thams cad 'phrog par byed do/_/'dis ni me tog dang spos la sogs pa la yang
[\[91b.5\]]bdug pa des bdugs na ji ltar 'dod pa de bzhin du phan tshun du dri rnams yang dag par 'pho'o/_/nam mkha' lding gi gdong du 'gro bas 'du bar byed pa dang zhes pa la sogs pa'i don ni 'di yin te/_de lta bu'i 'khor lo de nyid klu rnams spangs pa la zla bas nye bar brgyan
[\[91b.6\]]pa der bud med dang skyes bu bzang po rnams kyi ming bar du bcug pa skar ma rgyal la gi wang gis yang dag par bris pa la mchod pa chen po byas la rang nyid dpal he ru ka'i bdag nyid du sbyar te/_de rang gi rig ma phag mor yongs su brtags pa dang gnyis su med pa'i sbyor bas
[\[91b.7\]]mnyam par gzhag la mtshan mo thams cad du sngags kyi bzlas pa byas te bcangs na de la rig pa'i rgyal po rang nyid kyi bud med rnams kyi tshogs lta bur skyes pa 'du bar byed do/_/des ni zla ba'i 'dus pa'i lha mo dang zhes pa'i don bshad do/_/nam mkha' lding gi gdong du 'gro
[\[92a\]]
[\[92a.1\]]bas zhes pa ni rkang pa gnyis pus gong du blangs pas pad+ma rgyas par byas pa'i dbus na rdzogs pa'i rtsa dmar po kha grol ba las gdong du 'gro bas 'du bar byed do/_/de nyid de bzhin gshegs pa thams cad kyi rigs kyi bdag nyid du gyur pa mi'i mchog ste/_dpal
[\[92a.2\]]dang ldan zhing mtshan rnams 'bar ba can du 'gyur ro/_/de'i lag par song ba'i dpal ni gang gis kyang 'phrog par mi 'gyur te/_'byung po thams cad kyi gong na med pa'i 'khor los sgyur zhing dpal dang ldan pa ste/_tshe ring ba dang nad med pa phun sum tshogs pa dang ldan par 'gyur ro/_/
[\[92a.3\]]dran pas gsod par byed ces pa ni 'khor lo de lta bu nyid nyi ma'i dkyil 'khor dang ldan par dug dang lan tshwa dang ske tshes ming bar du bcug pa bris la dur khrod kyi thal ba dang sol bas gzugs brnyan byas te bsgrub bya dran par byas la/_der dgug pa dang gzhug pa byas nas dur khrod
[\[92a.4\]]kyis brkos par bcug pa la mi'i rus pa'i phur bus snying gar gdab par bya'o/_/de la chu tshan blugs te khro zhing sngags kyi bzlas pa byas na zhag bdun gyis 'chi'o/_/me skyed par byed do zhes pa'i don ni drag 'dzin ma sbar te 'bar ba'i phreng ba'i ting nge 'dzin du gzhag pa la/_lho'i rlung
[\[92a.5\]]gis khyer te gang du 'dod par bsams na der med par byed do/_/sa 'og rnam par 'joms par byed/_/ces pa'i don ni rdo rje rtse gcig pa gsor zhing yang dag par bzlas nas sa la bsnun na kha ral bar byed par 'gyur ro/_/thog 'bebs par byed pa dang zhes pa'i don ni ka ra
[\[92a.6\]]bI ra'i lcug ma la mngon par yang dag par bsngags te rlung 'gro ba'i phyogs su 'phangs na gang du 'dod pa der thog 'bab po/_/dran pas glog skyed par byed do zhes pa la sogs pa ji lta ba bzhin pas na go sla'o/_/dur khrod kyi sol ba la lan cig bzlas zhes pa ni nag po'i
[\[92a.7\]]phyogs kyi tshes brgyad dang bcu bzhi la ro bsregs pa'i mchod sbyin gyi shing tshig pa smyo byed kyi chus bsad pa'i sol ba 'di yis dug dang lan tshwar ldan pas dur khrod kyi ras ma la nyi ma'i dbus su gnas pa'i 'khor lo bris la/_dur khrod kyi thal ba la gzugs brnyan byas te/_de'i
[\[92b\]]
[\[92b.1\]]snying gar ming bar du bcug pa dang ldan par byas te gzhug go/_/de la dgug pa la sogs pa byas te/_gu gul chen po'i bdug pa byin la sngags pas gang yin pa'i ming bzung nas sa la lan cig bzlas pas bsnun na de de ma thag tu 'gyel bar 'gyur ro/_/dur khrod kyi thal ba la yongs su
[\[92b.2\]]bzlas zhes pa ni 'khor lo de lta bu de nyid cho ga ji lta ba'i rdzas dang /_sha za'i shing gi smyu gus sha za'i snying gar ji lta ba bzhin du bris la ji skad gsungs pa'i thal ba la sngags pas gang gi ming dang ldan par bzlas te bsnun na sha zas 'dzin to/_/dur khrod kyi sol ba zhes pa ni sngon du gsungs
[\[92b.3\]]pa'i rim pas 'byung po'i tshes kyi nyin par ba ru ra'i shing leb bam rtsig ngos la dben pa'i gnas su gza' gang dang gang yin pa'i mtshan ma'i dbus su bsgrub bya'i ming bar du bcug pa'i 'khor lo bris te/_gu gul chen po'i bdug pa byin na de gza' chen po rnams kyis 'dzin no/_/de dag
[\[92b.4\]]thams cad la 'o mas bkrus te zhi bar bzlas na ni sbar 'tsho bar 'gyur ro/_/a ti muk+ta'i lcug ma la zhes pa ni bsgrub bya'i gzugs brnyan tsan+dan dmar po'i rdul gyis byas la/_ro'i rgya skyegs dang gi wang gis dur khrod kyi ras ma la zla ba'i dkyil 'khor dang ldan pa la 'khor lo sngon du
[\[92b.5\]]bshad pa bzhin du bris la de'i snying gar bcug ste/_dri zhim po'i chus byugs la dgug pa la sogs pa bya'o/_/de nas a ti muk+ta'i lcug ma la bsgrub bya'i ming bar du bcug pa'i sngags lan bdun bzlas la de yang kha dog dmar po gcer bu skra grol zhing 'dar ba byang chub kyi sems
[\[92b.6\]]'dzag pa/_seng ge'i rgyal po lta bu la lus bskyon pa dbugs kyi zhags pas rkang pa'i drung du bkug ste gang yin pa la bsnun na nyi ma bdun rdzogs nas rlung gi shugs su 'gug go/_/gyo dum la lan cig bzlas te zhes pa la sogs pa'i don ni mi shi ba'i gyo dum la ldong ros sam
[\[92b.7\]]yung bas 'khor lo nyi ma'i dkyil 'khor dang ldan pa'i dbus su gang yin pa'i ming bar du bcug pa bris la dur khrod dam lam gyi bzhi mdor khru gang tsam du brkos par bcug ste kha thur du bltas par bsams la/_gyo dum cig la lan bdun bzlas te bsnun na de ji srid 'tsho'i bar
[\[93a\]]
[\[93a.1\]]du rengs par 'gyur ro/_/gang du 'dod pa de dang der 'gro zhes pa ni mig chu dang bya rog gi khrag gis rlung gis khyer ba'i lo ma la bya rog gi sgro rtsas ming bris la/_rlung steng du langs pa la 'phangs na gang du 'dod pa der 'gro bar 'gyur ro/_/rengs pa la 'o mas bkrus na
[\[93a.2\]]rnal bor 'gyur ro/_/gu gul la lan cig bzlas te zhes pa la sogs pa'i don ni 'di lta ste/_ra nag po'i yan lag lnga'i sha dang tshil chen dang gu gul chen po rnams cha mnyam por byas la chang gis bran te/_mchod pa'i dus su sbyar te lan cig yongs su bzlas te bdug pa byin
[\[93a.3\]]nas 'dug go/_/der snar mnams pa tsam gyis de'i mod la 'bebs so/_/lag pa la lan cig yongs su bzlas te zhes pa la sogs pa'i don ni 'di yin te/_shing a sho ka'i smyu gus dur khrod kyi ras ma la 'khor lo de lta bu de klu rnams dang bral bar bris te/_dbus su yi ge e
[\[93a.4\]]bris pa'i nang du bsrung bar bya ba'i ming rtsa ba'i sngags kyi bar du bcug pa bris la yang dag par mchod de khang ba'i grwa gtsang ma'i phyogs su bzhag na gdon thams cad rengs par 'gyur ro/_/gang du 'dod pa'i lto der 'pho bar 'gyur ro zhes pa ni dur khrod kyi ras ma la 'khor lo de lta bu
[\[93a.5\]]nyid kyi dbus su bsgrub bya'i ming bar du bcug pa bris te/_bud med bsregs pa'i sa dang thal ba dang tsan+dan dmar po'i rdul bsregs pa las bsgrub bya'i gzugs brnyan byas la dgug pa la sogs pa bya ste/_de'i snying gar bcug la yang dag par mchod par bya ste/_ka ra bI
[\[93a.6\]]ra'i lcug ma bsgrub bya'i khru gang gi tshad blangs la bud med kyi ro bsregs pa'i me 'bar bar bcug ma thag la ma tshig pa'i bar der blangs la rig pa'i rgyal po de nyid lan cig bzlas te gang yin pa dran par byas la klad pa la bskor na ni 'gugs par byed la lto la bsnun na ni lto
[\[93a.7\]]nas 'pho bar 'gyur ro/_/de nas gzhan yang rkang pa brgyad pa'i sngags kyis las rnams bla ma brgyud pa las 'ongs pa bshad de nam mkha'i dbyings kyi dbus su zla ba'i dkyil 'khor sku gsung thugs kyi 'khor lo dang dbus su bde ba chen po pad+ma 'dab ma brgyad pa ge sar dang
[\[93b\]]
[\[93b.1\]]ldan pa bris te/_rdo rje dang pad+ma dang 'khor lo'i phreng bas bskor zhing dbus ma ni sna tshogs rdo rje'i phreng bas bskor ba'o/_/'on kyang 'od zer gyi tshogs dkar po dang dmar po dang sngon po lta bu'i las kyi 'od zer rnams kyis rnam par brgyan pa'o/_/de lta bu'i cho gas ni dpa' bo'i dbang phyug
[\[93b.2\]]gi mnga' bdag rnams dbus su bsgrub bya'i ming ji lta ba bzhin du bri bar byas na de lta bu ni srung ba chen po thams cad bsrung ba bla na med pa ste/_rims dang sbos nad dug dang ni/_/nad dang mkha' 'gro'i gdon gyis bzung /_/bdud dang log par 'dren pa dang /_/gang yang gdon rnams de
[\[93b.3\]]dag gis/_/grib ma'ang 'gom par mi byed na/_/de yi lus la ci ste 'dzin/_/zhes bya'o/_/gzhan yang /_ri bong 'dzin pa'i gzugs lta bur/_/yi ge rnams ni bltas byas na/_/phyogs bcu'i gdon rnams 'byer bar byed/_/dkar po yis ni zhi bar 'gyur/_/nag pos skad cig
[\[93b.4\]]nyid la 'chi/_/dmar po yis ni dbang du 'gyur/_/de ltas dgug pa 'ang gdon mi za'o/_/ser pos rengs par byed pa ni/_/glang po rta dang mi rnams so/_/zhes so/_/gang gis sngags 'di mi shes par/_/zhes pa la sogs pa'i don ni 'di lta ste/_gang gi rgyud chen po dpal he ru ka dang /_rdo rje
[\[93b.5\]]rnal 'byor ma rnams kyi snying po mchog tu gsang zhing shin tu gsang ba bla na med pa'i sngags kyi de kho na nyid shin tu sbas pas na mi shes pa'o/_/bla ma cher mgu bar ma byas shing rnal 'byor pa ma yin par rnal 'byor du khas 'ches pa rnams kyis sngags kyi dngos grub kyi 'bras bu'i don 'dod kyang
[\[93b.6\]]sngags 'di spangs pas de'i 'bras bu thob par mi 'gyur ro/_/ji lta zhe na dper na rmongs pa la la zhig 'bras bu dang bral ba'i phub ma la brdung zhing 'bras 'dod pa'i dad pa yod kyang /_/shin tu phyin ci log tu gyur pas yongs su nyon mongs shing de yis 'bras bu de mi rnyed pa bzhin
[\[93b.7\]]no/_/de lta bu'i phyir ni rdo rje bla ma las 'dod bya'i yang dag pa'i mtha' blangs te/_'dod pa bzhin du spyod cing bzlas na sngags 'dis byin gyis rlob cing 'bras bu ster ro/_/'di dag ni dpal he ru ka'i bde mchog gi 'grel pa sgrub thabs rnams kyi gnas zhes bya ba las le'u dgu
[\[94a\]]
[\[94a.1\]]pa'i rnam par bshad pa'o//_//de nas sku gsum po bshad pa ste zhes pa la sku gsum pa'o zhes pa'i sgras ni chos dang /_longs spyod rdzogs pa dang /_sprul pa rnams so/_/de la sku dang gsung gi gsang ba ni bsod nams kyi rgyu mthun pa'i mtshan nyid dag go zhes bya ba ste/_
[\[94a.2\]]de yang de bzhin gshegs pa'i longs spyod rdzogs pa dang sprul pa'i mtshan nyid de kun rdzob dang don dam pa'i mtshan nyid can no/_/gang yang rten cing 'brel par 'byung ba'i 'jug pa mngon par rtogs pa rtag pa dang chad pa ma yin pa'i phyir na yid kyi rnam par shes pa lam la 'jug pa bsam
[\[94a.3\]]gtan gyi goms pas mi dmigs par song ba na kun nas nyon mongs pa dang rnam par byang ba ma yin pa stong pa ma yin zhing lus dang yul rnams ma yin pa tshig gi spyod yul dang yid dang yid kyi spyod yul ma yin pa ste/_de nyid de bzhin gshegs pa rnams kyi chos kyi sku nam mkha'i khams dang mnyam par mtha'
[\[94a.4\]]klas pa'o/_/de lta bu'i de bzhin gshegs pa rnams kyi don dam pa yin pa'i phyir na sku gsum char yang blta bar bya'o/_/de rnams kyi sgrub thabs bshad pa ji ltar zhe na/_gnyis med he ru ka sbyar phyir/_/zhes pa ste gzhal yas khang brtsegs pa'i nang du yi ge b+h+rUM yongs su zhu ba las
[\[94a.5\]]'khor lo rtsibs brgyad pa'o/_/de'i dbus su sna tshogs pad+ma 'dab ma brgyad pa'o/_/de'i steng du zla ba de'i steng du A li kA li yongs su zhu ba las rdo rje sems dpa' dkar po zhal gcig phyag bzhi pa g.yas na rdo rje dang cang te'u'o/_/g.yon na kha T+wAM ga dang thod pa dang dril bu 'dzin
[\[94a.6\]]pa'o/_/phag mo dmar mo la 'khyud de g.yas brkyang bas bzhugs nas/_gtsub gtan dang gtsub shing yang dag par sbyar ba'i 'dod chags kyi mes zhu bar gyur par blta bar bya'o/_/de'i 'od zer las 'thon pa'i rnal 'byor ma rnams kyis rdo rje'i glus yang dag par bskul lo/_/
[\[94a.7\]]oM hUM A bde ba chen po a la la la la ho/_/bde bar bde ba chen po bzhugs/_/bde ba mngon du sbyar ba ste/_/bde ba bla med bde chen po/_/bde ba rjes su grub pa ho/_/bde ba las byung bde ba'i dngos/_/oM hUM a ho bcom ldan 'das/_/bde ba chen po bla na med/_/thams cad
[\[94b\]]
[\[94b.1\]]bla med bde ba dngos/_/hUM a la la la la ho/_/khyod ni bde chen bde ba'i dngos/_/dri med zla ba sna tshogs dri mchog bde/_/a la la la la ho/_/bde ba las byung byang chub khyod/_/ces pa'o/_/sgra brnyan lta bu'i glu yis bskul ba gsan ma thag tu rigs kun gyi bdag po chos kyi sku rang bzhin
[\[94b.2\]]gyis 'od gsal ba las bde ba chen po dpal thugs kyi mkha' 'gro bzhengs te/_mdog sngon gzi brjid chen po la/_/nyi ma bye ba'i 'od ltar gsal/_/lo ni brgyad phrag gnyis lon tshad/_/lta stangs khro bo'i tshul du mdzad/_/mtshan rnams thams cad yongs su rdzogs/_/dpe
[\[94b.3\]]byad rnams kyis brgyan par mdzad/_/zhal bzhi pa la bcu gnyis phyag/_/spyan gsum zhabs g.yas brkyang bas bzhugs/_/zhal gyi mche ba cung zad gtsigs/_/g.yas dang g.yas min dkar dang ser/_/nub kyi zhal ni dmar po'o/_/rdo rje dang dril bus snyoms par 'jug pa khyab
[\[94b.4\]]'jug gis rgyan du mdzad cing khyab 'jug gi pags pa bsnams pa'o/_/g.yas pa'i phyag lhag ma rnams na dgra sta dang rtse gsum dang gri gug dang cang te'u rnams so/_/g.yon pa rnams na zhags pa dang thod pa dang kha T+wAM ga dang sdigs mdzub rnams so/_/dpa' bo thod pa'i phreng ba can dbu'i rtse
[\[94b.5\]]mo mgo bos bcings pa/_zla ba phyed pas ral pa la bcings pa/_lcang lo 'khyil ba'i steng du sna tshogs rdo rjes mtshan/_/stag gi pags pa'i sham thabs can/_/rgyan thams cad kyis brgyan pa/_'khyud pa'i rdo rje mkha' 'gro ma ni zhal gcig phyag gnyis spyan gsum pa gcer bu mdog
[\[94b.6\]]sngon mo dum bus brgyan pa'i ska rags can/_rgyan thams cad kyis yang dag par rdzogs pa/_/phyag g.yon pa na thod pa bsnams shing 'khyud pa/_g.yas pa na rdo rje gdengs pa dang sdigs mdzub bo/_/'dab ma rnams la ni mkha' 'gro ma la sogs pa rnams so/_/'khor lo rtsibs brgyad
[\[94b.7\]]la ni rab tu gtum mo la sogs pa rnams so/_/gzhan khwa gdong ma la sogs pa nas gshin rje 'joms ma'i mthar thug pa ste/_rnal 'byor ma nyi shu'o/_/'di dag las mkha' 'gro la sogs pa ni zhal gcig phyag bzhi pa la/_dkar po dang ser po dang dmar po dang ljang gur ro/_/
[\[95a\]]
[\[95a.1\]]mtshams rnams su ni bum pa thod pa dang ldan pa rnams so/_/thod pa'i dum bu dang rab tu gtum mo la sogs pa phyogs rnams kyi ni g.yon skor te dkar po ser po dmar po ljang gu'o/_/de bzhin du ni mtshams rnams kyi ni g.yas skor te/_nam mkha'i mdog dang ser po dang
[\[95a.2\]]ljang gu dang ser po'o/_/dpa' bo rnams ni phyag bzhi pa/_/rdo rje dang dril bu dang kha T+wAM ga dang cang te'u ste rnal 'byor ma rnams ni phyag gnyis pa ste/_lha mo de rnams kyi phyag na thod pa dang sdigs mdzub rdo rje can no/_/thugs la sogs pa byin gyis rlob pa'i dus su thugs rdo rje la sogs pa 'ba' zhig
[\[95a.3\]]go/_/sngar gyi bzhin du gsung rdo rje ni dmar po ste khyad par du dbang phyug chen po'i pags pa bsnams shing phyag na dbang phyug chen po'i mgo dang pad+ma dang dril bu 'dzin pa can no/_/pad+ma mkha' 'gro ma la 'khyud pa lhag ma ni sngon gyi bzhin no/_/gsung gi rnal 'byor ma rnams kyi mdog bshad
[\[95a.4\]]pa ni/_/dkar po dmar po sngon po ljang /_/phyogs rnams kyi ste g.yon skor du/_/ser po dkar po ljang gu dang /_/sngo bsangs nam mkha' lta bu ni/_/mtshams rnams nyid de g.yas skor du/_/'khor lo'i shugs la sogs pa ste/_/gsung gi 'khor lo de ltar bstan/_/sku yi 'khor
[\[95a.5\]]lo bstan pa ni/_/sku rdo rje ste sngon bzhin la/_/khyad par du ni 'khor lo dang /_/dril bu tshangs pa'i mgo bo dang /_/tshangs pa'i pags pa bsnams pa'o/_/'khyud pa'i sangs rgyas mkha' 'gro ma ni dmar po ste/_g.yon na thod pa 'dzin cing g.yas pas 'khor lo bzung nas gdug pa
[\[95a.6\]]pa can la sdigs mdzub mdzad pa'o/_/sngo dang ljang dang dmar dang ser/_/mkha' 'gro ma sogs g.yon skor du'o/_/sngo dang ser dang dmar dang ljang /_/phyogs bzhi'i mdog ste g.yon skor du'o/_/dmar dang zla bzangs lta bu dang /_/dud kha'i mdog dang dkar po rnams/_/mtshams
[\[95a.7\]]rnams ma mo ste g.yas skor du'o/_/khwa gdong la sogs sngon bzhin te/_/de ltar sku yi 'khor lo bstan/_/oM shrI badzra he he ru ru kaM huM hUM phaT/_DA ki nI dzA la saM ba raM swA hA zhes pa ni thugs kyi mkha' 'gro'i'o/_/oM hUM bA ga ta ga AH_A ro li ka DA ki nI dzA la saM ba raM hUM phaT swA hA/_/zhes pa ni
[\[95b\]]
[\[95b.1\]]pad+ma mkha' 'gro'i snying po'o/_/oM A ro li ka badzrI hUM phaT ces pa nye ba'i snying po'o/_/oM pad+ma DA ki nI hrIHhUM phaT swA hA/_oM sarba DA ki nI ye AHhUM phaT swA hA/_lha mo'i snying po dang nye ba'i snying po'o/_/oM shrI kA ya DA ki nI dzA la saM ba ra ru lu b+h+rUM hUM phaT swA hA/_oM b+h+rUM haM ha b+hUM hUM phaT/_sangs rgyas
[\[95b.2\]]mkha' 'gro'i snying po dang nye ba'i snying po'o/_/oM bud+d+ha DA ki nI b+h+rUM bai ro tsa nI ye b+h+rUM hUM phaT swA hA/_oM hUM sarba bud+d+ha DA ki nI ye hUM b+h+rUM phaT swA hA/_lha mo'i snying po dang nye ba'i snying po'o/_/dman pa'i rnal 'byor ba'i rab tu sbyor ba bshad de/_ro dpyangs la btags pa'i khrag dang tshil bu blangs par sngags
[\[95b.3\]]pas yungs kar gyi 'bras bu ci mang dang yang dang yang ba sres te de'i tshil dang khrag rnams de'i thod par bsres te bkang la de tshes brgyad dang skar ma rgyal la nyi ma shar ba na dben pa'i gnas su gdab par bya'o/_/de nas sa bon smin pa na ji lta ba'i cho gas blangs te/_blo dang ldan pas mar khu'i
[\[95b.4\]]rgyu me'i 'du byed spangs la yang dag par btsir te gdon no/_/mar khu de sa la mi bzhag cing sngags kyi sbyor bas rjes su bsrung bar bya'o/_/yang skyes bu'i ro dbyangs la btags pa rnyed pa na nag po'i mtshan mo chen po'i dus su mdun du dkyil 'khor byas te/_dpal he ru ka dang gnyis
[\[95b.5\]]su med pa lta bur byas la sngags pas cho ga bzhin du mchod de/_yi dgas rnams la sha dang khrag tu yang dag par ldan pa'i gtor ma sbyin no/_/he ru ka'i spyod pa'i shugs chen pos ngal bso zhing sngags gdon no/_/de'i snying gar rlung dang me yis yang dag par gsal bar byed pa'i yi ge
[\[95b.6\]]hUM 'brug sgra chen po lta bus byin gyis brlab par bya'o/_/rkang pa gnyis la ni rlung gi dkyil 'khor gyi dbus su yi ge hUM gi rnam par bsam mo/_/rgyal mtshan de la ji skad bshad pa'i mar khus rkang ba'i mthil nas brtsams te/_spyi bo'i bar du cho ga bzhin du bskus te/_gu gul chen po rgyun
[\[95b.7\]]ma chad par bsreg cing bdug go/_/de nas rnal 'byor ma thams cad kyi bkas sngags kyi sgra drag tu zlos shing dril bu'i sgra drag tu dkrol te/_dkyil 'khor gyi me tog gis snying ga dang spyi bor bsnun no/_/de nas skye gnas kyi phyag rgya dpral bar yongs su bzhag ste/_bdag gis slob mar
[\[96a\]]
[\[96a.1\]]bcas pa la bstan no/_/de'i dus su ro'i lus las rnam pa sna tshogs pa'i bgegs rnams 'thon na de la sngags pa chen po 'jigs par mi bya ste/_dngos grub kyi rdzas rnams nyams par byed pas na'o/_/de bas na de la mi 'jigs par drag po'i gzugs kyis dpa' bo'i dam tshig
[\[96a.2\]]ji skad gsungs pa bstan par bya ste/_bdud rtsi lnga dang chang du ldan pa thod par bzhag la gtor zhing byin nas nam mkha' la spyod pa'i dngos grub bdag la byin cig ces ngag tu brjod do/_/de'i tshe de'i mar khu 'dzag pa blangs nas ku ba la sogs par blugs la/_rkang mthil dag la bskus na nam mkha'
[\[96a.3\]]la 'gro ba 'grub par byed do/_/snying po bzlas pas zhes pa la sogs pa'i man ngag ni de ltar bshad do/_/gzugs stong phrag ces pa la sogs pa'i man ngag ni 'di lta ste/_de nas pad+ma dang b+hi lang ka'i khu ba dang gang 'dod pa'i khrag rnams yongs su bsregs pas yungs kar gyi sa
[\[96a.4\]]bon la yang nas yang du spangs te/_bye'u'i thod par sa yis bkang nas ro bsregs pa'i sa 'og tu bcug la gtor ma dang mchod pa la sogs pa sngon ji ltar bshad pa bzhin du'o/_/de yongs su rdzogs pa'i 'bras bu blangs te khar bcug na gang 'dod pa'i bye'u ru 'gyur ro/_/de
[\[96a.5\]]ltar sa bon thams cad dang gang dang gang gi khrag dang tshil bu bsres pa la yang nas yang du de'i sha dang rus pa btags pa'i bdug pas bdug go/_/de nyid kyi mgo bor 'bras bu rnams bsdus te bzhag na de lta bu'i gzugs dang tshe ring ba dang nad med pa dang phun sum tshogs pa 'thob par
[\[96a.6\]]'gyur ro/_/de lta bur khwa dang spyang ku dang khra dang rma bya dang ngur pa dang khyim bya la sogs pa'i gzugs mthong bar byed do/_/kha nas byung bas snga ma bzhin du 'gyur ro/_/khang bzangs dang shing zhes pa la sogs pa'i don ni 'di lta ste/_lcug ma bi da la'i sa bon skar ma rgyal dang mar gyi ngo'i gza'
[\[96a.7\]]nyi ma'i dus su blangs pa dang /_yar ngo'i gza' nyi ma'i dus su ma du lung ga'i sa bon blangs te gang yin pa'i tshil bu dang bsres nas gang yin pa'i mgo bor bcug ste/_sa 'og tu sbas la de'i shas myu gu skyes pa na bskor bar bya'o/_/rus pa'i snying po zhes pa dang /_mar khu dang pags
[\[96b\]]
[\[96b.1\]]pa'i phye ma thal phye dang bsres la bdag nyid rus pa dang yang dag par ldan pa'i phyag rgya'i dngos pos brgyan cing thal ba'i rdul gyis bsgos pas blugs na srog chags ki tis mthong bar mi 'gyur ro/_/mkhas pas rtag tu rnga mo'i 'khrul 'khor gyi cho gas gshin rje mthar byed dang bgegs
[\[96b.2\]]mthar byed kyi cho gas mngon par bsngags pa'i sngags dang ldan pa'i chus bran no/_/sha za rnams la gtor ma byin te ma byin na ni nye bar bton nas gtong bas so/_/'debs pa'i dus kyi sngags ni spyan ma yis bya'o/_/chus bran pa'i sngags ni mA ma kI'i snying pos bya'o/_/sgrol ma sa ni
[\[96b.3\]]'phel bar bya ba nyid la'o/_/de bzhin du gos dkar mos ni srung ba'o/_/de nas bgegs med par skyes te/_dngos grub kyi rdzas su the tshom mi za'o/_/de'i sa bon sngon bzhin du blangs la sngags pas lcags gsum gyis dkri bar bya'o/_/zla ba ni bong long phyed dang bdun dang man 'ja' bzhi'o/_/
[\[96b.4\]]byin za ni bong long lnga dang man 'ja' gsum mo/_/de dag rim pa ji lta bar nyi ma dang zla ba dang byin za rnams kyis ri lu dkris nas blo dang ldan pas kha ru bcug na nye bar sbed pa ste/_'jig rten 'di'i ri bong 'dzin dang nyi mas kyang mi mthong la kha nas bton na ni mthong bar 'gyur ro/_/de nas lcags
[\[96b.5\]]gsum gyis dkris pa bsal nas kha ru bcug na de'i ma du lung ga nyid du 'gyur ro/_/bton na ni grol bar 'gyur ro/_/tshig 'phrog pa dang zhes pa la sogs pa'i don ni sngags grub pa dag gi ste gzhan gyi ma yin no/_/de nas ni sngags kyi 'khor lo'i cho gas las rnams mchog tu 'gyur
[\[96b.6\]]te/_/sngags pas nam mkha'i dbyings kyi dbus su sin+d+hu ra lta bu'i zla ba'i dkyil 'khor bsam mo/_/de'i dbus su pad+ma 'dab ma bcu drug pas rnam par mdzes pa dgod do/_/de'i dbus su 'dab ma brgyad pa ge sar dang ldan pa'o/_/'dab ma bcu drug pa'i shar la sogs par oM shrI badzra he
[\[96b.7\]]he ru ru kaM badzra DA ki ni dzA la saM ba zhes pa rnams dgod do/_/de'i dbus kyi 'dab ma brgyad la ni raM huM hUM phaT ces pa phyogs bzhir g.yon skor du dgod do/_/mtshams rnams su snod rnams so/_/dbus kyi lte ba la bsgrub bya'i ming bar du bcug pa'i swA hA bri'o/_/dbus ma ni sna tshogs rdo rjes bskor
[\[97a\]]
[\[97a.1\]]ro/_/phyi rol ni rdo rje'i phreng bas bskor la 'bar ba dmar pos rnam par brgyan pa ste/_rang nyid gcer bu yan lag rus pa'i phreng ba can du bsams nas/_ro'i rgya skyegs kyi khu ba dang tsan+dan dmar po bsregs pas bri bar bya'o/_/mchog tu mnyam pa'i ma mo'i khyim du 'jam zhing
[\[97a.2\]]'bol ba'i stan la lha'i rnal 'byor du dmigs te 'dug la de nas skye gnas kyi phyag rgya bcings la bsgrub bya la mngon du phyogs te gsang sngags brgya rtsa brgyad bzlas so/_/tsan+dan dmar po'i rdul las bsgrub par bya ba'i gzugs brnyan byas la de'i lto bar 'khor lo de skud pas
[\[97a.3\]]bcings te bcug nas bzhag pa'i skud snas nang na mar skye gnas su bton la gzhag go/_/de nas sna'i bu gar yang gdon no/_/de nas sbyor ba'i phyag rgya dang ldan par byas pa'i mthe'u chung gnyis kyis skud sna bzung ste bskul lo/_/yid brtan pas thun mtshams gsum du skud pas de ltar
[\[97a.4\]]snying gar bskul na ni zhag bdun gyis tshangs pa lta bu yang 'grub par 'gyur ro/_/de nas tsha ba gsum gyis bskus te spra tshil gyis dkris la zangs ma'i khab kyis skye gnas su phug ste/_seng ldeng gi mdog med dud pa med pa'i steng du bzlog cing bso zhing blo dang ldan pas zhag bdun du sngags
[\[97a.5\]]brgya rtsa brgyad du bzlas na ni bsgrub bya nges par dgug par byed do/_/de nas mi'i bdag po la sogs pa rnams kyi 'khor dang bcas pa'i ming bris la bsgrub par bya ba'i rkang rjes kyi rdul dang tsan+dan dmar po'i rdul dag dang /_dur khrod kyi gnas kyi thal ba rnams gcig tu byas te/_sngags
[\[97a.6\]]pas lag pa gnyis su bzhag la sngags dang ldan par phur zhing tsher ma can gyi shing gi mdag ma du ba med pa la bsreg par bya'o/_/de'i thal ba blangs pa la bsgrub par bya ba'i gzugs brnyan byas la snying gar 'khor lo byas te bcug nas spra tshil gyis g.yogs la bsro bar
[\[97a.7\]]bya'o/_/de nas ji ltar spra tshil thigs re zhu tsam du zhag bdun du byas na/_bsgrub bya de lha'i 'jig rten pa yin yang 'ong na sa la skyes pa lta ci smos te rmongs shing brgyal te gos dang bral bar gyur nas rlung gi shugs kyis 'ong ngo /_/'di nyid kyis rengs par yang byed de thod pa skam
[\[97b\]]
[\[97b.1\]]po la ldong ros dang yung bas 'khor lor ming bar du bcug pa dang ldan par bris te/_dur khrod dam lam gyi bzhi mdor brkos te bcug na de ji srid 'tsho'i bar du rengs par 'gyur ro/_/'di dag ni dpal he ru ka'i mtshan gyi mchog gi 'grel pa sgrub thabs gnas pa zhes bya ba las le'u bcu pa'i
[\[97b.2\]]bshad pa'o//_//de nas gzhan yang bshad bya ba/_/zhes pa ni skye ba bdun du brgyud pa'i phyogs kyis gzung bar bya ste/_rgyun ma chad par skyes pa'i dngos po'i phyir na'o/_/de'i mtshan nyid ni le'u bzhi bcu rtsa dgu pa las gsungs pas na 'dir ma bshad do/_/dpal he ru ka'i bde
[\[97b.3\]]mchog gi 'grel bsgrub thabs rnams kyi gnas zhes bya ba las le'u bcu gcig pa'i bshad pa'o//_//de nas nye ba'i snying po'i don bshad par bya ste/_oM hrIHha ha huM hUM phaT ces pa'o/_/de la 'dis dgug par bya ba'i don la las mchog tu 'dzin par 'gyur ro/_/de'i rim pa ni 'di
[\[97b.4\]]lta ste 'dab ma drug tu gyur ba'i pad+ma ge sar dang lte bar ldan pa la zla bas nye bar mdzes pa bzang po la rdo rje phreng bas brgyan pa'o/_/de dag gi phyi rol du 'khor lo ston ka'i zla ba'i 'od zer ltar dri ma med pa bri'o/_/pad+ma la rig pa chen po'i yi ge bdun po g.yon skor du byas pas bdud kyi las thams
[\[97b.5\]]cad tshar gcad pa zhes bya ba'i 'khor lo'i rgyal por 'gyur ro/_/de'i 'khor lo'i rtsibs rnams la rnal 'byor ma drug gi snying po dang /_dbus su bdun pa'i ni he ru ka'i rnam pa bri'o/_/de yang dur khrod kyi rgya skyegs dang gi wang dang rang gi sa bon du bsres pa'o/_/rig pa'i rgyal po la rjes
[\[97b.6\]]su chags pa'i sems kyis kha nas sngags 'don cing phyogs su lag pa gnyis ka rab tu gdengs shing g.yo bas mdun du bsgrub bya kha bzhin gsal bar rnam par bsams la rjes su chags par byas na/_/bsgrub bya'i lha 'jig rten pa yang 'ong na sa la skyes pa rnams lta smos kyang ci dgos/_
[\[97b.7\]]yang na tsan+dan dmar po'i rdul dang ske tshe dang /_de bzhin du lan tshwa dang /_bsgrub bya'i rkang rjes kyi rdul rnams gcig tu byas pa sbrus pas de'i gzugs brnyan byas te des gro ga la 'khor lo yang dag par bri ste snying gar bcug la gang yin pa'i ming dang bcas par bsams te bzlas na de
[\[98a\]]
[\[98a.1\]]nges par 'gugs so/_/rab tu sbyor ba grub pa 'di'i sa'i mgon po dbang du 'gro zhing 'khor dang nor du bcas pa yang zhes so/_/skem par byed ces pa la sogs pa ni nus mthu thob pa'i phyir ro/_/gzhan yang 'dis chu la yongs su bzlas la zhes pa la sogs pa ni lag par
[\[98a.2\]]'khor lo bsams te byas pas so/_/mi zhes pa ni mtshon gyis shi ba'i mi de nyid kyi'o/_/sbubs kyi zhes pa ni thod pa'i'o/_/li gu mig ces pa ni li gu zhes pa ni sro tra ste rna ba'o/_/rna bar de'i reg pa tsam gyis mig ces pa ste/_mig gnyis gsal bar 'gyur te gling gzhan nas 'di rnyed
[\[98a.3\]]par 'gyur ro/_/khrag dang bsnos zhes pa ni dpa' bo'i snying khrag gis te/_de yang dang yang du spangs shing grib ma la bskam par bya'o/_/lcags gsum gyis dkri ba ni snga ma bzhin no/_/de yang lhag par gnas par byas la zhes pa ni rab tu gnas pa'i cho ga'i rim pa bzhin no/_/dpal he
[\[98a.4\]]ru ka'i zhal du bcug la zhes pa ni mi ro'i'o/_/de yang dur khrod la sogs pa dben pa'i gnas su rdul tshon lnga yis dkyil 'khor bzhengs la de'i dbus su bsgrub bya de bzhag la gu gul bsregs te bdug go zhes so/_/gsang sngags 'dis mdzub mo'i rtse mo dang zhes pa la sogs
[\[98a.5\]]pa nus pa can gyi dbang du byas pa ni gsal lo/_/de nas 'khrul 'khor bshad de nyi ma'i gung la sems khros pa'i nga rgyal gyis ji lta bu'i 'khor lo sngon du bshad pa'i sol ba dang dug la sogs pa'i rdzas rnams kyis dur khrod kyi ras dang mchod sbyin gyi shing gi lo ma la mi'i rus pa'i
[\[98a.6\]]smyu gus bris te/_dur khrod kyi thal ba las gzugs brnyan byas pa'i snying gar 'khor lo de bcug la ske tshes bskus te/_yang dang yang du bsres na rims kyis thebs shing 'dzin pa dang sa la yang 'gyel bar 'gyur ro/_/de ro bsregs pa'i sa'i dbus su brkos par bzhag la mi'i
[\[98a.7\]]rus pa'i phur bu snying gar btab ste tsher mas bar mtshams med par gang ba dang snying gar chu tshan de blugs so/_/de nas sdug bsngal chen po nyams su myong nas 'chi'o/_/de dag gi rab tu sbyor ba'i don bsdus pa'i man ngag go/_/de nas ro'i khar yungs kar bcug pa las skyes
[\[98b\]]
[\[98b.1\]]shing yongs su rdzogs pa'i 'bras bu blangs nas gzugs brnyan la ming dang bcas par bsnun na de'i mod nyid la rims nad kyis btab cing bzung nas 'chi'o/_/'o mas bkrus na grol bar 'gyur ro/_/mdzub mo la yongs su bzlas te zhes pa la sogs pa'i don de lta bu'o/_/mdzub mo'i rtse mo
[\[98b.2\]]la sngags bzlas pas zhes pa la sogs pa'i don kyang 'di lta ste/_yung ba dang ldong ros kyis dur khrod kyi ras mal 'khor lo ji lta ba bzhin du bris la tsan+dan dmar po'i rdul dang /_lan tshwa dang skye tshe dang bsgrub bya'i rkang rjes rnams gcig tu byas te btags pa dang lcags phyer bsres la phur pa
[\[98b.3\]]byas te bcings la lam gyi bzhi mdor sa la sor brgyad brkos par lan bdun bzlas la yang ming dang ldan par yang bya ste sbas na ji srid 'tsho'i bar du rengs shing gnon par 'gyur ro/_/bton te 'o mas dag par bkrus na dag par 'gyur ro/_/gdol ba'i rigs bsregs pa'i dur khrod kyi
[\[98b.4\]]sa dang thal ba las gzugs brnyan byas la gang gis ming dang ldan pa'i 'khor lo bris la snying gar bcug ste/_lan bdun du bzlas la de nyid kyi thal bas bsnun na de'i gzugs 'dzin par 'gyur ro/_/gdol pa can gyi thal ba la bzlas zhes pa la sogs pa ni de ltar bshad do/_/rims kyis
[\[98b.5\]]gdab par 'dod na yi dgas kyi snying gar gang yin pa'i ming bar du bcug pa'i 'khor lo bris na de nyid kyis de rims kyis bzung nas 'dar zhing g.yo bar byed do/_/sbos par bya na yi dgas kyi mgo bor ro/_/dran pa nyams par bya na rlung dang sprin la bri bar bya'o/_/khang gzer bar bya na rtse gsum pa la
[\[98b.6\]]bya'o/_/dug gi mdze nad kyis gzung na lto 'phye'i lto bar ro/_/mdor na gang dang gang gis gzung bar 'dod na de dang de'i mtshan ma'i bar du ming bris na de yis sna tshogs pa'i rnam par byed do/_/sbyin sreg gi me'i thal ba zhes pa ni sngon du bshad pa'i sman gyi sbyin sreg gi thal bas gzugs
[\[98b.7\]]brnyan byas pa'i snying gar 'khor lo sbas la bral ba de nyid kyis bsnun na de sum cu rtsa gsum pa'i lha rnams kyis kyang mi mthong ngo /_/chu la lan bdun bzlas te bsnun na slar snang bar byed do/_/thod pa kha sbyar gyi phyag rgya zhes pa la/_thod pa ni khyi smyon pa'i thod pa'o/_/kha sbyor ni de'i dbus
[\[99a\]]
[\[99a.1\]]gang yin pa'i ming bar du bcug pa'i 'khor lo bris te/_smyo byed kyi yan lag lnga dang kun nas gcig tu ldan par byas te bzhag nas kha sbyar ba'o/_/phyag rgya ni dur khrod kyi thal ba'i 'jim pas srungs dam du rgyas btab bo/_/bcings zhes pa ni sngags lan bdun du dbugs
[\[99a.2\]]mi 'byin par bzlas la dur khrod du brkos te gzhug pa'o/_/gang gi ming nas zhes pa ni gang yin pa'i ming bar du bcug pa ste de smyo bar 'gyur ba'o/_/de lta bus skye bo can stong yang smyo bar byed do/_/bton te 'o mas bkrus na 'grol lo/_/bzang po'i sman gyi sbyor ba 'di dag gis de lta bu
[\[99a.3\]]dag byed par nges so/_/gtsug phud la lan bcur mngon par bsngags nas zhes pa ni khong stong du song ste bdag nyid kyi gtsug phud bcing ba'o/_/'di dag la sogs ni ji lta ba bzhin te go sla'o/_/gzhan gyi dpung mngon du phyogs pa zhes pa la sogs pa'i don ni ldong ros sam
[\[99a.4\]]yung bas lag pa g.yon par 'khor lo 'di dag bris la lan stong du bzlas te/_khu tshur bcings nas gzhan gyi dpung mngon par phyogs pa'i g.yul du rab tu zhugs pa na'o/_/de nas zangs leb la ldong ros kyis bsgrub bya srung ba'i 'khor lo bris te mtshon cha thams cad kyis
[\[99a.5\]]mi nus par gyis shig ces pa bar du bcug la cho ga ji lta ba bzhin du yang dag par mchod de spra tshil gyis g.yogs par byas la bzlas pa stong byas pas lag pa g.yon par khu tshur byas par gzhag par bya'o/_/de nas lus rgyan thams cad kyis brgyan te sngags 'don cing khu
[\[99a.6\]]tshur ma bkrol na mtshon thams cad rengs par byed do/_/dgra bo'i las mtshon cha phyar te 'debs par gyur kyang ji srid khu tshur ma bkrol ba de srid du mtshon 'debs par mi nus so/_/de nas yang mtshon cha lngas mi nus pa'i sman bzang po bshad de/_drangs pas 'phen dang 'phen med dang /_/
[\[99a.7\]]lag pas de ltar 'phen pa dang /_bzung nas 'phen pa nyid dag dang /_lag 'ching mtshon cha lnga pa'o/_/'jig rten gsum po rnams na ni/_mtshon cha nyid ni de dag go/_/lag pas 'phen la 'khor lor bshad/_/drangs pas 'phen la dar dpyangs te/_/bzung nas 'phen la rgyal ba'o/_/lag pa'i
[\[99b\]]
[\[99b.1\]]mtshon la gzhag mi thub/_/'phen med la ni rmongs par gnas/_/'khor lo su daR+sha na'i shing /_a kar+Na ni 'bri ti ka'o/_/spang rgyan la ni rgyal bar bshad/_/gzhan gyis mi thub ces pa ni/_/dkar po gzhan gyis mi thub pa/_/rmongs pa zhes pa du du ra'o/_/shis pa'i nyin mtshan la sman
[\[99b.2\]]bzang po de rnams blangs la bdud rtsi lnga dang bsres te/_gdol ba mo nag mo'i me tog la bsno'o/_/de yang de bzhin du nag po'i tshes brgyad dang bcu bzhi la bram ze'i thod par gzhag ste/_ro bsregs pa'i sas bkang la sngar gyi me tog gis bran la gtor ma byin la ji skad gsungs pa'i cho gas
[\[99b.3\]]rdzogs pa'i lcug ma bzang po de dag skar ma rgyal gyi nyin par sngags pas mnyam par gzhag ste sa la ma reg par sngags kyi rgyal pos rab tu bsrungs la blang bar bya'o/_/de rnams thams cad gcig tu byas pas phyin ci log tu bsgril la mgrin pa'am mgo bor btags na mtshon cha
[\[99b.4\]]lnga po de rnams bsrung zhing pham par byed do/_/thams cad du mi pham par 'gyur zhing mtshon cha brgyas bsnun kyang rma mi bskyed cing mtshon gyis mi mchod de lus rdo rje lta bur 'gyur ro/_/de nas gcig tu ni de dag yang mtshon thams cad kyis mi nus pa'i shing dpa' bo chen po zhes bya ba'i
[\[99b.5\]]rtsa ba dang /_shing pa ni dar go zhes bya ba'i 'bras bu ste/_sman chen po de dag sngags pas nyin zhag bzang po'i dus la thob par bya ba de'i 'bras bu smin pa sngon du bshad pa'i rim pa'i sbyor bas gdab po/_/de yang thod pa gnyis las yongs su rdzogs pa'i 'bras bu de gza' nyi ma'i dus
[\[99b.6\]]su shar nas nyi ma 'char kar mthong ba na mchog tu gyur pa'i shing de gnyis kyi rtsa ba byang du zug pa re blangs la nyi ma gung gi dus su ji lta ba'i rim pas mgo'am mgul du btags na rgyu ba dang mi rgyu ba rmongs par byed do/_/de nas de'i me tog gi ge sar dang zho lhan cig tu zos te bza' ba ni ji
[\[99b.7\]]srid du zos pa des mgrin pa'i bar du gang ba de srid du ste/_zas de ji srid bri bar ma gyur pa de srid du rdo rje 'dzin pa lta bu ste/_de la mtshon gyis bsnun pa na chu'i zil pa lta bur 'gyur ro/_/yang na sngags pa dag gis cho gas bram ze'i thod pa kha sbyar gyi nang du shing gu li ga bskyed pa byang
[\[100a\]]
[\[100a.1\]]phyogs kyi rtsa ba blangs la cho ga bzhin du byas pa'i ri lu zangs dang dngul dang gser rnams kyi cha rnams sngon bzhin du nges par byas pa'i lcags gsum gyis dkri bar bya'o/_/de kha ru bcug pa'i dpa' bo chen po la mtshon thams cad kyis mi nus so/_/gzhan yang rims
[\[100a.2\]]nad spos nad du gnad dang /_/mkha' 'gros gzung dang gza' yi gdon/_/dri mnam tsam gyis 'byer ba ni/_/seng ge'i rdzi yis glang po bzhin/_/zhes so/_/de nas gzhan yang shing lnga'i 'bras bu thod pa kha sbyar gyi nang du cho ga ji lta ba bzhin du btab la de rdzogs pa las byung ba'i
[\[100a.3\]]sman bzang po skar ma rgyal gyi nyin par blang ngo /_/yang na gza' zla ba'i dus su sgrub pa po phyag rgya dang lhan cig tu gnas te/_lha'i rnal 'byor du dmigs la gtor ma dang mchod pa byas te gcer bu skra bshig par gyur pas sngon du mnyam par gzhag ste/_sngags bzlas nas rnal 'byor
[\[100a.4\]]gyi lag pa 'am thod par bar snang las blang ngo /_/de dum bu bdun du byas la dum bu gcig ni ras dkar pos dkris la gang gi spyi gtsug tu bcangs na gang sa'i steng na gnas so cog gi mtshon du ma rnams mthong ba tsam gyis sel nas 'gro ste nyi mas mun pa'i tshogs chen po lta bu'o/_/
[\[100a.5\]]de nas 'dam gyi cho ga bshad par bya ste/_shing nag po chen po'i sman chen po skar ma rgyal dang gza' nyi ma 'grib pa'i nyin par gyi phyi 'bred gtor ma dang mchod pa dang ldan par bya'o/_/tho rangs ni lha'i bdag nyid du mnyam par gzhag ste gcer bu skra grol bar gyur pas gdon no/_/de
[\[100a.6\]]nas ba lang gi rwa yis brkos pa'i sa blangs pa dang gnyis bsdoms la gzhon nu ma rab tu 'thag tu bcug ste/_de'i 'dam gyis rab tu bskus pa ji srid lus la gnas pa de srid du mtshon gyis chod par mi 'gyur ro/_/sman bzang po chen po'i bdag nyid de la dug gis kyang mi zug
[\[100a.7\]]go/_/de nas lcug ma gzhon nu ma zhes bya ba bton pa dang bu mo gzhon nu ma'i rkang rjes kyi rdul dang de'i gcin shul gyi sa dang ldan par byas te/_lug gi rwa dang mnyam par bsres pa'i 'dam dang ldan par byas pa'i lus la lha rnams kyang mchod par byed do/_/de nas gzhan yang shing
[\[100b\]]
[\[100b.1\]]tsan+d+ha li'i sdong bu bton pa dang /_mtshan ma gcig pa dang shing rkang gcig pa'i sa dang ldan par bya'o/_/de dag dang bcas par sbyar ba'i 'dam gyis bskus pa'i lus la ni lha rnams kyis kyang mi tshugs so/_/de dag thob pa yang lo re zhing yang sar pa re bya'o/_/de nas dpal chen
[\[100b.2\]]sba bya ste/_/dpa' bo kun kyang rab mchod byed/_/ces so/_/ma la dang po nas lhung ba ma'i nu ma ma nus par shi ba de blangs la he ru ka dang gnyis su med par mnyam par gzhag ste mchod cing gtor ma byin la bsrung ba bya'o/_/de nas mgrin pa'i thad ka rgyab nas dpral ba nas lcug ma bton
[\[100b.3\]]te blangs la/_/shing 'bring gi dang /_du du ra dang /_shing bya rog gi byin pa dang /_shing gzhan gyis mi thub pa rnams skar ma rgyal dang gza' nyi ma'i dus su bsdus te/_de rnams lnga btags te mnyam par ldan pa dag sbrus la ri lu du mar byas la grib ma la bskams te lcags gsum gyis
[\[100b.4\]]dkri'o/_/de yang zangs man 'ja' phyed dang brgyad dang /_de bzhin du dngul nam bzhi man 'ja' phyed dang gsum dang gser ni nam lnga dang man 'ja' gsum ste/_ji lta ba'i rim pas dkri zhing bsgril bar byas la yang dag par mchod de stong phrag gcig tu bzlas te kha ru
[\[100b.5\]]bcug na sa stengs na mtshon du ma ji snyed yod pa rnams bltas pa tsam gyis rnam par nyams par 'gro ba ni ji ltar rtsa me yis bsregs pa lta bu'o/_/gzhan yang rims dang dug dang sbos pa dang /_nad dang mkha' 'gros btab pa dang /_gza' rnams kyis ni mi ldog
[\[100b.6\]]ste/_thams cad rdo rje sems dpa'i gzugs ji lta ba bzhin du 'gyur ro/_/de nas gzhan yang sems can thams cad rab tu rmongs par bya bar bshad de/_rang skyes pa'i ras bal skar ma rgyal gyi nyin par shin tu brtun te blangs la/_bu mo gzhon nu mas phyin ka log
[\[100b.7\]]tu skud pa sum sgril du byas te/_de nas rkang pa brgyad pa'i sngags kyis brgya rtsa brgyad mngon par yongs su bsngags shing bzlas nas dpung pa g.yon par byin la mdud pa la ma mo nyi shu rtsa bzhi dang gnyis su med par gnas par bsams te/_dbugs 'gog par byas nas yang
[\[101a\]]
[\[101a.1\]]dag par mchod do/_/de nas de bkrol te lag pa g.yas par btags na ral gri dang mda' la sogs pa'i mtshon chas mi tshugs par gdon mi za'o/_/de nas gzhan yang nags bal dag skar ma rgyal gyi dus su mkhas pas blangs te/_bu mo'i gcin shul gyis
[\[101a.2\]]blangs pa phye mar byas pa la mdzub mo bsgre zhing bkal pa la zla ba dang rgyu skar shis pa'i dus su sngon gyi cho ga bzhin du mnyam par gzhag ste mdud pa bya'o/_/'di lta bu'i rim pas gzung zhing bcangs na lha rnams kyis kyang dbye bar mi nus na mtshon cha thams cad rengs pa lta ci smos/_/ltas
[\[101a.3\]]kyi cho ga mthong na ni/_de dag gsang zhing gsang ba ste/_gsang ba bla na med pa gsang /_/sba bya'o rnam pa thams cad du/_/skal ba med pa'i sems can la/_/blo dang ldan pas mi sbyin no/_/dpal he ru ka bde mchog gi 'grel pa sgrub thabs rnams kyi gnas zhes bya ba las
[\[101a.4\]]le'u bcu gnyis pa'i bshad pa'o//_//de nas de ma thag tu go cha'i las rnams rim pa ji lta ba bzhin du bshad par bya'o/_/oM ha/_na ma hi/_swA hA hu/_bauSh+Ta he/_hUM hUM hoH/_phaT haM swA hA/_zhes pa de dag re re zhing sbyar ba dang /_yi ge'i tshogs drug po nyid de'i tshe dpa' bo
[\[101a.5\]]ste lha'i sbyor ba dang ldan pa'o/_/go cha zlos shing lam du zhugs pa na zhes pa ni 'di yid la zlos shing 'gro ba na yid la cung zad 'dod pa thams cad byed pa'o/_/de nas dpa' bo sngags dang bsam gtan gyi de kho na nyid rig pa des na kye dpa' bo'i 'khor lo'i rab tu sbyor bas thams
[\[101a.6\]]cad byed do zhes pa'o/_/de la yang bri ba'i rim pa ni 'di lta ste/_zla ba'i dkyil 'khor gyi dbus na gnas pa'i rdo rje rtse gsum pa de bzhin du kha gyes pa'o/_/de'i lte ba'i dbus su pad+ma 'dab ma drug la gnas par 'gyur ro/_/lte ba la ni sngags pas bsgrub bya'i ming bar du
[\[101a.7\]]bcug pa bris la/_/rdo rje sems dpa' la sogs pa'i sangs rgyas rnams kyi go cha'i sngags ji ltar gsungs pa rnams dang por sngags rnams dbus su bri'o/_/gzhan pad+ma'i 'dab ma rnams la yang de bzhin no/_/ring por bgrang ba rnams rnam par bsal ba'i ha thung
[\[101b\]]
[\[101b.1\]]ngu rnams blangs te/_rdo rje lte ba'i mu khyud la dgod par bya'o/_/snag tsha ni gur gum dang rgya skyegs kyi khu ba dang /_rang gi khrag dang /_gi wang gis te/_gro ga la sgrub pa pos skar ma rgyal dang gza' nyi ma'i dus su cho ga bzhin du bri'o/_/thun gsum du bzlas shing mchod pa cher byas la/_/lan bdun du
[\[101b.2\]]bsngags la gdags so/_/de ras sam gos la mdud pa byas te ya nga ba'i lam nas song ba na chom rkun dang stag la sogs pa shin tu 'jigs pa rnams las bsrung bar 'gyur zhing 'jigs pa thams cad med par 'gyur ro/_/de lta bus ni dngos grub la yang the tshom med do/_/'khor
[\[101b.3\]]lo de nyid kyi lte ba'i mthar ma rangs pa thig le'i gzugs thigs pa gru gsum pa lta bus bskor zhing bsgrub bya 'khor dang bcas pa rmongs par gyis shig ces pa bar du bcug la gos kyi mtha' mar mdud pa byas pa la chos kyi dbyings su bsgom ste/_bzlas pa byed bzhin du
[\[101b.4\]]lam nas zhugs na lha dang mi rnams kyis mi mthong ngo /_/de nas gzhan yang shing pin du ta ka ra'i sa bon cho ga bzhin du thod pa gnyis su bskyed de/_de rdzogs pa na zla ba gzas zin pa'i dus su byang phyogs su zug pa'i rtsa ba blangs la lcags gsum gyis dkris la go cha 'bum du
[\[101b.5\]]yang dag par bzla'o/_/de nas n+ya gro d+ha'i 'bras bu bya nag pos mid de bshang lam nas byung ba shis pa'i nyin par blang ngo /_/de thod pa gnyis su ro bsregs pa'i sas bkang la bdud rtsi lnga yis bran te bskyed pa rdzogs pa na lo ma gnyis tsam zhig blang ngo /_/de lcags gsum gyis dkris
[\[101b.6\]]te mngon par bsngags nas kha ru bcug na lha dang mi rnams kyis mi mthong ngo /_/go cha bzlas pa'i lag pa gang la reg pa de zhes pa ni lag pa g.yon pas dur khrod kyi ras ma bzung la ldong ros dang yung bas bri bar bya ste/_ji ltar zhe na 'khor lo la thig les mtshan par a
[\[101b.7\]]sho ka'i smyu gus bri'o/_/de yang 'bum phrag gcig yongs su bzlas te/_de nas gdod re zhig bsgrub bya bar du bcug pa'i bri ba ni glang po rta dang mi ru bcas pa'o/_/de nas bsgrub bya'i rkang rjes kyi sa dang dur khrod kyi thal bar ldan pa las bsgrub bya'i gzugs brnyan byas la snying
[\[102a\]]
[\[102a.1\]]gar 'khor lo de gzhug par bya'o/_/de nas me tog ser pos gtor la rkang pa g.yon pas mnan te sngags brgya rtsa brgyad bzlas la sa brkos par bcug nas g.yogs pa'i ste snying ga'i thad kar gang gi ming nas smos shing sa spyil lta bur byas nas bzhag na gsal shing
[\[102a.2\]]la bskyon pa ltar rengs par 'gyur ro/_/de nas sum cu rtsa gsum pas kyang mi g.yo zhes pa'ang de lta bu nyid do/_/de lta bus ni 'khor los sgyur ba'ang de ltar 'gro'o/_/bton te 'o mas bkrus na ni so sor rnal mar 'gyur ro/_/rang gi khrag ces pa la sogs pa ni go sla'o/_/gang
[\[102a.3\]]gi khyim du khro ba dang bcas pa zhes pa'i don ni khro bo'i rgyal por rnam par bsgoms nas zhes pa'i don to/_/lhag ma ni go sla'o/_/chu bo dang mtshor zhes pa'i don ni 'di ltar chu'i rdul phra rab kun du bsdus pa dkyil 'khor sa'i lha'i gzugs su bskyed pa'i lcang lo'i rang bzhin gyi steng nas
[\[102a.4\]]'gro bar bsams shing chu'i steng nas phyin pa na'o/_/lag pa gnyis nyed cing zhes pa la sogs pa'i don ni lag pa g.yas pa dang g.yon pa gnyis dpa' bo dang rnal 'byor ma'i 'khor lor snyoms par zhugs nas lag pa gnyis mnyes te bzlas pas so/_/rnal 'byor ma
[\[102a.5\]]rnams dbang du 'gyur ro zhes pa ni rigs drug po rnams so/_/skar ma rgyal gyi sbyor bas ras byas te zhes pa la sogs pa la/_skar ma rgyal la ras byas zhes pa ni skar ma rgyal gyi dus su sbyor ba'i ras so/_/byas la zhes pa ni sbrul gyi rgyal po dkar po dang nag po'i ngo bo
[\[102a.6\]]dum bu dum bur byas la dkar po dang nag po'i cha rnams so sor gzhag la ras bal gyi shing gi 'bras bu blangs pa dkar po'i ngo la sbrul dkar po'i dum bu dang bsnos te bskyed par bya'o/_/de'i kha rim du sbrul dkar po'i sha dum gyis zhing sa lta bur 'gram mo/_/de kho na ltar
[\[102a.7\]]nag po'i ngo'i skar ma rgyal dang sbrul nag po'i dum bu la sa bon de nyid bsnos la sa la gdab par bya'o/_/de'i sha dum bu dang kha rim gyis bsres la gzhag go/_/de nas dkar po dang nag po'i chas ji ltar btab pa'i dus la ji ltar rdzogs pa'i ras bal blang ngo /_/
[\[102b\]]
[\[102b.1\]]gzhan yang skar ma rgyal dang dkar po'i ngo la rnal 'byor ma ser mo'i lag pas ras bal de bkal lo/_/de nyid kyi dus kyi nyin par tha ga ma'i rigs ser mos thags su btag par bya'o/_/de lta bur nag po'i cha la rdzogs pa'i ras bal nag po'i phyogs kyi skar ma rgyal la rnal
[\[102b.2\]]'byor ma nag mos bkal lo/_/de nyid kyi nyin par la tha ga ma'i rigs nag mos ji lta ba bzhin du thags su btag par bya ste/_de yang rgya khyon ni ji tsam tha ga ma'i lag pas 'khyud mi 'khyud tsam du bya'o/_/gzhan yang dkar po dang nag po'i ngo dang skar ma rgyal gyi dus kyi rnam
[\[102b.3\]]pa'i cha de bzhin du rnal 'byor pas sngags kyis bsgrub par bya ba ni stong phrag sum cu rtsa dgur bzlas pas snam bu de la mngon par bsngags par bya'o/_/de nas brgya rtsa brgyad du mngon par bsngags shing bdug pas bdug go/_/a ga ru nag po dang /_sbrul nag gi sha dang
[\[102b.4\]]rus dum gyi ni nag po'i phyogs la rdzogs pa'i snam bu bsgrub po/_/de lta bur dkar po'i phyogs rdzogs pa'i snam bu la yang sbrul dkar po'i sha rus dang dung dang ldan pa'i bdug pas so/_/bla ma dang dpa' bo dang rnal 'byor ma rnams la lha ru sbyor bas dmigs la gus
[\[102b.5\]]pas mchod pas mchod do/_/de nas skar ma rgyal la grub pa'i snam bu de rnal 'byor ma rnams kyis bka' stsal pa 'thob po/_/de'i 'og tu de'i lus la g.yogs te stong phrag bcu ru bzlas na dngos grub tu 'gyur ro/_/de'i grib ma tsam yang mi mthong zhing dpag tshad
[\[102b.6\]]stong gi bar du nam mkha' las 'gro zhing 'ong ba dang lha rnams kyis kyang mi mthong ngo /_/steng du 'bar zhing 'gro bar 'gyur zhes pa ni sprin med 'od la sogs par yang de nyid 'gro bar 'gyur ba'o/_/de nas sbrul mgo gnyis pa'i khar rdo lig bu mig bcug la bar snang las du
[\[102b.7\]]ba'i nang nas dpyangs te bsregs pa'i thal ba dang /_rang byung gi me tog bsregs pa la stong phrag sum cu rtsa dgur mngon par bsngags so/_/de yis mig la bskus na mi snang bar 'gyur ro/_/yang na mi shi ba'i thod par sbrul gyi rgyal po de nyid shi ba'i ro gtums te bsrul
[\[103a\]]
[\[103a.1\]]ba'i rus pa blangs te khyer la rgya mtshor 'bab pa'i chu ngogs su song nas de'i rus pa'i dum bu la stong phrag bcu ru mngon par bsngags te/_de'i chu la bdar ba'i lde gus dpral bar thig le byas na grib ma tsam yang mi snang ngo /_/yang na de'i thod pa nyid la mngon par bsngags te bdar
[\[103a.2\]]nas thig le byas na mi snang bar byed do/_/gang gang dbang po'i lam du ni/_/'gro ba de de'i rang bzhin phyir/_/zhes pa ni des gzugs la sogs pa myong bar byed cing der 'gro bas na 'gro ba ste/_thob par byed ces pa'i don to/_/mchog ces pa ni don dam pa'i bden pa ni ji lta ba bzhin du dmigs
[\[103a.3\]]pa'o/_/mchog gi phan pa'i sbyor ba yis/_/zhes pa ni rang la byin gyis brlab pa'i rim pas rdo rje sems dpar bdag nyid nga rgyal brtan par byas te/_rnal 'byor chen por gnas la phyag rgya chen po mngon par byang chub pa la goms pa shes rab ye shes gsal bar thob pa bla na med pa ni rnal
[\[103a.4\]]'byor chen po'i sangs rgyas thams cad kyi ngo bor snang ba'o/_/shing yongs 'du man+dA ra ba'i khu bcud blangs pa la zhes pa ni ji ltar sngon gyi cho gas rdzogs pa'i sa bon ro'i khar bcug pa las skyes pa'i shing yongs 'du'o/_/de'i khu ba la 'bum du bzlas pas gang la thig le bya ba ni/_de
[\[103a.5\]]bsgom pa'i stobs kyis shing du sprul te byas na de nyid shing du 'gyur ro/_/de rnams nyid kyis thod pa gnyis su yungs kar bzhag pa cho ga bzhin du rdzogs par bya'o/_/de nas bton la yang glang po'i thod par bskyed do/_/de smin pa dang de'i 'bras bu phye mar byas pa dang /_glang po'i rkang
[\[103a.6\]]rjes kyi 'phral gyi rdul dang ldan par byas pa la stong phrag gcig bzlas nas gang la bsnun pa de glang por 'gyur ro/_/de la zhon na glang po stong las rgyal bar 'gyur ro/_/dpal he ru ka bde mchog gi 'grel pa sgrub thabs rnams kyi gnas zhes bya ba las le'u bcu gsum pa'i
[\[103a.7\]]bshad pa'o//_//de nas sgrub thabs 'di dag bshad de sgrub thabs 'di rnams ni sgrub pa'i thabs chen po'o/_/bong bu'i rnam pa'i rnal 'byor gyi bdag nyid du yid kyi shugs kyis bsgyur ba 'di dag go/_/de la yid kyi shugs ni yid kyi shugs te cho ga 'dis phyin ci log gi sgrib pa
[\[103b\]]
[\[103b.1\]]thams cad rnam par bsgyur ba'o/_/des de dag pa'i lus su ji lta ba bzhin du 'gyur ba ni myur bar yongs su 'gyur ba rmi lam gyi lus bzhin du thogs pa med cing mi shigs pa'o/_/de bas na rnal 'byor ma lus pa kun gyi rgyun gyi phyir na bong bu'i rnal 'byor ni dam pa ste/_sangs rgyas
[\[103b.2\]]thams cad dang mnyam par sbyor ba mkha' 'gro ma dra ba'i sdom pa dang dpal pad+ma mang po'i tshal sangs rgyas kyi phyag rgya'i brda ste/_tshal gyi dbus der dpa' bo thams cad bde ba dga' ba chen por rol pa'o/_/rnal 'byor ma ni lA ma dang zhes pa la sogs pa'i don ni mkha' 'gro ma
[\[103b.3\]]dang /_de bzhin du lA ma dang /_dum skyes ma dang /_gzugs can ma rnams ni sna tshogs pa'i gzugs su rnam par bkod pa rgyan thams cad kyis rab tu 'od gsal ba sngon du gsungs pa bzhin du dkyil 'khor du dgod do/_/'on kyang 'dir ni mkha' 'gro ma rnams dang mkha'
[\[103b.4\]]'gro ni bong bu lta bu'i zhal dmar po'o/_/mkha' 'gro ma ste/_phyag na ni rtse gsum bsnams pa'o/_/sgrub pa po la zhes pa ni mkha' 'gro ma rnams kyi lag na kha T+wAM ga gyen du bsgreng ba dang thod pas 'khyud pa phyag bzhi pa ro la zhon zhing 'od 'bar ba spyan gsum dang ldan pa skra
[\[103b.5\]]grol ba gcer bu ste/_thams cad kyi phyag mtshan dang rgyan rnams sngon du gsungs pa bzhin du rtogs par bya'o/_/'on kyang thugs kyi 'khor lo'i dpa' bo rnams ni nam mkha' lding gi gdong can no/_/gsung gi 'khor lo'i dpa' bo rnams ni rma bya'i gdong can no/_/sku'i
[\[103b.6\]]'khor lo'i dpa' bo rnams ni seng ge'i gdong can no/_/khra gdong ma la sogs pa'i sgo ma rnams ni rang rang gi mtshan gyi zhal du'o/_/mtshams rnams kyi gshin rje mche ba ma la sogs pa rnams ni ma he dang /_kr-iSh+Na sa ri dang /_stag dang /_de bzhin du dred mo'i gdong ngo /_/
[\[103b.7\]]dkyil 'khor pa thams cad ni shin tu dmar po'i spyan gsum pa can te/_snying rje chen po yongs su 'dzin pa'o/_/kun kyang chos bdag med pa'i ngo bo nyid do/_/sbyor ba mchog rab 'di lta bus ni sdug bsngal thams cad zad par byed pa ste/_de yang yang dag par na ni
[\[104a\]]
[\[104a.1\]]dbugs rnams lte ba'i rtsa bar 'du ba zla ba dang nyi ma'i rnam pa ste/_g.yas pa dang g.yon pa gnyis la bshad do/_/chu shing gi dbyibs dang kha dog ni me tog lta bu'i pad+ma gang yin pa la ba lang gi rmig rjes lta bu lte ba'i rtsa bar yang dag par gnas pa ni bong bu'i rnam par shes par
[\[104a.2\]]bya'o/_/'og gi pad+ma gang yin pa ni zla ba'i 'od zer lta bus brgyan pa'o/_/de la de'i dbus su ni rtag tu stong pa'i yi ge hUM rlung gi gzugs can 'bar ba'i 'od dang ldan pa mar me lta bu mtshog ma'i dkyil drang po nas 'thon cing 'byung bar gsungs so/_/yang sems legs par 'byongs
[\[104a.3\]]shing rlung gis shin tu gang ba'i rnal 'byor pa gang zhig sa gsum gyi sems can thams cad dang 'dra bar snying gar gnas pa de mnyam pa'i sems su 'gro ste/_sems can thams cad la dbang po mchog tu pha rol tu phyin pa 'thob pa na mun pa'i phung po bshig pa'i skad cig la rtse mo mthar thug
[\[104a.4\]]par rab tu 'bar bar byed pa ni nor bu nyi ma zhes bya ba lta bus gsum po rnams gsal bar byed cing brtan pa dang g.yo ba rnams bskal pa'i me lta bur gzi brjid chen pos byed kyang g.yo ba med cing rnam par ma 'khrul ba rgyu med cing dpe las 'das pa'i rdo rje gos pa med cing rnam pa sna tshogs med
[\[104a.5\]]pa sgrib pa lnga dang bral ba rang byung gi mgon po dpal he ru ka 'di ni nyid la nyid kyang ma rig pa'o/_/de'i skad cig nyid las 'das pa dang ma 'ongs pa dang da ltar gyi dngos po rnams rang byung gi thams cad mkhyen pas 'di kun gzigs pa ni bong bu'i rnal 'byor lag mthil du gzhag pa
[\[104a.6\]]lta bur gzigs pas so/_/de lta bu'i don du rnam par g.yeng ba thams cad spangs la zla ba drug tsam du lkugs pa'i dngos pos gnas na mkha' 'gro bong bu'i rnal 'byor 'grub bo/_/grub pa de grub na rnal 'byor thams cad thob par 'gyur ro/_/de brtul zhugs med kyang brtul
[\[104a.7\]]zhugs thob pa dang /_mi gtsang na yang gtsang ba dang dbul yang sbyin bdag lta bu nyid dang /_na yang nad med pa nyid dang /_rga ba med cing 'chi ba med pa nyid kyang 'thob pa'o/_/des ma thos pa'i chos rnams kyang ston cing sems can mang po sdug bsngal gyi phung po las grol
[\[104b\]]
[\[104b.1\]]bar byed do/_/de mthong na bla na med pa'i chos ston cing mi snang ba la sogs pa 'grub par byed do/_/de lha'i mig dang mngon par shes pa lnga dang ldan par gyur pas 'jig rten gsum na gang cung zad yod pa de thams cad skad cig la rig cing mig gis 'gro ba tshe zad pa rnams kyang mthong ngo /_/
[\[104b.2\]]de bzhin du tshe ring ba dang /_bong bu dang /_glang po che la sogs pa de dag gang dang gang du gang gi skye ba gzung ba'i skye ba stong phrag rnams de dang de'i gzugs rnal 'byor 'di yis bltas pa tsam gyis mthong ngo /_/gang gi phyir des na skye ba bdun pa rnams kyang shes so/_/des ni
[\[104b.3\]]gtor ma dang sbyin sreg bya ba'i rdzas su cho gas brtag go/_/mtshan mor mi mthong bar de'i sha bza' bar byas na lha'i lus su 'gyur zhing 'grub par 'di la the tshom med do/_/rnal 'byor mtshan mas gang bzlas pa/_/zhes pa la sogs pa la/_bzlas pa zhes pa ni dung gi phreng bas
[\[104b.4\]]so/_/lhag ma ni go sla'o/_/gsang ba zhes pa ni skye ba bdun pa'i mtshan nyid dang sngags so/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u bcu bzhi pa'i rnam par bshad pa'o//_//de nas brda zhes pa ni rnal
[\[104b.5\]]'byor ma rnams kyi brda ru shes par bya ste des grub par 'dod pa'o/_/DA zhes pa la sogs pa ni go sla'o/_/de dag gi dgongs pa ni bsam pa gcig pas de dag mnyes par bya ba'i don to/_/dpal he ru ka bde mchog gi 'grel pa sgrub thabs rnams kyi gnas zhes bya ba las le'u
[\[104b.6\]]bco lnga pa'i rnam par bshad pa'o//_//de nas zhes pa la sogs pas ni le'u bcu par rnal 'byor ma'i mtshan nyid ston to/_/de la de nas zhes pa ni de ma thag par ro/_/gsang ba zhes pa ni skal ba med pa rnams la'o/_/sgrub pa po kye 'dir bshad de zhes pa ni de lta bu
[\[104b.7\]]rnams kyis sgrub pa po rnams kyi phyag rgya chen po gnyis su med pa byed ma'o/_/de yang ji tsam zhe na bram ze mo ni rnam par snang mdzad du gsungs so/_/gdol pa mo ni rin po cher shes par bya'o/_/gar ma ni mgon po 'od dpag tu med pa'i'o/_/tshos mkhan ma ni rdo rje don
[\[105a\]]
[\[105a.1\]]yod grub pa'o/_/mi bskyod pa ni sme mo'o/_/drug par gyur pa rdo rje sems dpa' ni rgyal rigs so/_/bdun pa he ru ka ni sna tshogs pa'i rigs su 'byung ba dmangs rigs so/_/g.yon gyis 'gro ba'i bud med gang /_/zhes pa la sogs pa ni go sla'o/_/de dag ni sgrub pa po rnams kyi
[\[105a.2\]]rjes su mthun pa de'i phyir na de dag rab tu 'bad de shes par bya'o/_/dpal he ru ka bde mchog gi 'grel pa sgrub thabs rnams kyi gnas zhes bya ba las le'u bcu drug pa'i rnam par bshad pa'o//_//de nas zhes pa la sogs pas ni le'u bcu bdun pa ston to/_/rnyed par dka' ba de
[\[105a.3\]]zhes pa la sogs pa la rnyed par dka' ba ni 'dod chags chen po'i theg pa yin pa'i phyir na 'dod chags dang bral ba la sogs pas rnyed par dka' bas so/_/'o na de gang gis she na/_/dam tshig mchog gi dkyil 'khor dam pa'o/_/de yang bdud rtsi lnga po'o zhes pa ste sa la sogs pa lnga'o/_/
[\[105a.4\]]de nyid kyang yang dag par bsam pa yang dag pa'i rgyus zhes pa ni chos rnams thams cad kyi ngo bo bsdus par gyur pa nyid kyi phyir ro/_/de nyid kyi phyir na bdud rtsi lnga rnams stong pa nyid kyi snying por yang dag par sbyor ba bsdus par gyur pa'i snying po gang yin pa'i bde ba de dbang po thams cad kyi
[\[105a.5\]]gtso bo'i bdag nyid do/_/rlung gi ming ni byang chub kyi sems te/_de la dbus su de nyid bskyed par bya ba ni 'gyur ba med pa rlung la sogs pa'i dkyil 'khor la sogs pa'i gzugs rnams kyi rang bzhin gzugs can ma dang /_rnal 'byor ma dang /_lA ma dang /_dum skyes ma ste/_
[\[105a.6\]]thabs kyi sgo bzhir bshad de sbyor ba bzhi dang mnyam par ldan pa'o/_/lnga pa ni dbus su 'jug par 'gyur ba ste lte ba dang ge sar du ldan pa'i 'dab ma bzhi dang ldan pa de'i dbus su dpa' bo chen po phyag brgyad kyis rnam par brgyan pa'o/_/phyag dang po na sha yis gang ba'o/_/gnyis
[\[105a.7\]]pa ni khrag dang ldan pa'o/_/phyag gnyis kyis ni 'bar ba'i phyag rgyas dbang bskur sbyin par mdzad pa'o/_/lnga pa dang drug pas lha mo la 'khyud pa'o/_/gzhan gyis ni kha T+wAM ga dang /_de bzhin du cang te'u'o/_/'od zer kha dog dkar po rnam par 'phro zhing ston ka'i nam mkha'
[\[105b\]]
[\[105b.1\]]dri ma med pa lta bu la dkar po dmar po sngon po ljang gu'i zhal bzhi 'bar ba can no/_/gshin rje mo dang skrag byed mo dang /_shing ldan ma dang /_'jig ma mo dang /_kun spyod ma dang /_shin tu 'jigs ma dang /_tshe gsol ma dang /_brgyad pa ni phag mor gsungs so/_/de rnams ni zur
[\[105b.2\]]bzhi dang sgo bzhi ste brgyad la dgod do/_/de dag ni rnam pa mi bzad ma dang /_'jigs pa'i tshul gyis sha dang khu ba za ba'o/_/dang po ni rgyas btab pa'i phyag rgya can no/_/gnyis pa ni snying gar sbrel ba'o/_/gsum pa ni rmongs pa'i phyag rgya can no/_/bzhi pa ni de bzhin du nang
[\[105b.3\]]bsnol ba can no/_/lnga pa ni gar gyi phyag rgya'o/_/drug pa ni de bzhin du gsod pa'i tshul lo/_/de bzhin du bdun pa ni sprug cing gnon pa'i tshul gyi phyag rgya'o/_/brgyad pa ni nges par 'dod pa'i tshul du ste/_phyag rgya brgyad dang ldan par gsungs pa ni phyag rgya'i mtshon cha dang
[\[105b.4\]]mnyam par ldan pa'o/_/'od kyi phreng ba du ma las sangs rgyas kyi tshogs sprin ltar 'phro ba dang ldan pa'i thog ma dang tha ma med pa'i sems dpa' ni rdo rje sems dpa' bde ba chen po'o/_/yang na sngon du gsungs pa'i 'khor lo gsum po nam mkha' ltar yangs shing rgya che ba'i
[\[105b.5\]]dkyil 'khor dam pa la mchod do/_/de yang dbus kyi 'khor lo bri ba ni lte ba dang ge sar du ldan pa 'dab ma bzhi yang dag par gsungs te/_sna tshogs pa'i mdog can 'bar ba dri ma med pa'o/_/de la dbus su dgod pa'i dpa' bo ni dag pa ste/_ye shes dri ma med pa lta
[\[105b.6\]]bu'o/_/dang po'i zhal ni rnam par rgyas pa spyan dmar po'i lta stangs kyis rnam par snang bar mdzad pa/_khro gnyer gsal zhing mche ba gtsigs pas 'jigs pa'o/_/g.yas pa'i zhal ni gdangs pa'o/_/g.yon pa'i zhal ni 'og tu gtsigs par gyur pa'o/_/rgyab ni 'jigs
[\[105b.7\]]pa chen po'o/_/sku dang dang po'i zhal mdog ni dkar po de bzhin du dmar po dang /_nag po dang ljang gu'i mdog tu blta'o/_/phyag brgyad dang ldan par yang dag par bri zhing rgyan thams cad kyis mchog tu brgyan pa'i dpal dang ldan pa/_ljags 'dril zhing 'jigs par mdzad pa/_
[\[106a\]]
[\[106a.1\]]'jigs pa chen po'i dus ltar drag pa/_dur khrod chen po'i 'jigs pa can/_shin tu drag par ha ha zhes bzhad cing phiM gyi sgra sgrogs pa'o/_/lha bzhi po rnams ni zhal gcig phyag bzhi par gsungs te/_rdo rje sems dpa' ni sngon gyi bzhin du 'gyur ro/_/
[\[106a.2\]]lho ru ni rnam par snang mdzad du gsungs so/_/nub tu ni don yod rgyal po'o/_/byang du ni pad+ma gar mkhan no/_/phyag na kha T+wAM ga dang btung ba'i snod can khrag dang byang chub kyi sems 'thung bar mdzad pa'o/_/'khor lo'i dbus su he ru ka ste/_sngon gyi mtshon cha rnams yang dag par
[\[106a.3\]]bsnams pa'o/_/gnyis pa ni 'khor lo chen po rtsibs brgyad pa ste/_dmar skya 'bar ba can no/_/de la rim dang rim las bzlog par yang dag par rab tu grags so/_/de yang gzugs can ma dang /_'o byed ma dang /_lA ma dang /_yongs bzlog ma dang /_byis 'khyud ma dang /_
[\[106a.4\]]mi ldog ma dang /_'dir 'dod ma'i lha mo dang /_rdo rje gar gyi dbang phyug ma ni brgyad par gsungs so/_/lha mo brgyad po de rnams ni phyi'i dkyil 'khor gyi ste/_kha dog dkar po 'bar ba dri ma med pa'o/_/zhal gcig phyag gnyis pa la phyag na kha T+wAM ga 'dzin cing khrag gis gang ba'i
[\[106a.5\]]thod pa bsnams pa spyan gsum pa rgyan gsal bar 'bar ba sku bzang po sgeg pa thugs rjes dga' zhing mdzes pa'o/_/de nas thugs dang gsung dang sku'i 'khor lo'i lha rnams dgod par gsungs pa ni shar la sogs par ji lta bur rim dang rim las bzlog pa'o/_/de yang dung
[\[106a.6\]]mo dang /_sbos mo dang /_gsod ma dang /_ser mo dang /_lcags sgrog ma dang /_de bzhin du drag mo dang /_ri khrod ma dang /_sgrol ma ste/_thugs kyi 'khor lo'o/_/de bzhin du khro gnyer ma dang /_'jig rten gsum las rnam par rgyal ma dang /_tshems ldan ma dang /_de bzhin
[\[106a.7\]]du za byed ma dang /_sna chen ma dang /_ba lang zhal ma dang /_byi la mo dang /_glang po'i lce can ma ste/_gsung gi 'khor lo'o/_/ba lang gi sna can ma dang /_de bzhin du khyi zhal ma dang /_gtum mo dmar mo dang /_tshems sngo bsangs ma dang /_stobs chen ma dang /_dri dpag tshad gcig
[\[106b\]]
[\[106b.1\]]ma dang /_ru khri mi ni dang /_g.yon pa bde ba mo ste sku'i 'khor lo'i'o/_/de rnams ni zhal bzang po rnam par sgeg pa thugs rje chen pos bde ba'o/_/de dag rang rang gi ming gi sngags brjod de yi ge oM dang huM hUM phaT kyi bar sbyar ro/_/thugs dang gsung dang sku'i dbye bas kha dog kyang
[\[106b.2\]]gsum du dbye'o/_/de la kha dog sngon po'i lha mo rnams ni gri gug dang thod pa 'dzin no/_/kha dog dmar mo'i lha mo rnams ni pad+ma thod pa'o/_/kha dog dkar po'i lha mo rnams ni gsal shing dang kha T+wAM ga 'dzin no/_/u ma dang /_keng rus pags ldan ma dang /_/tshangs pa mo dang /_de bzhin
[\[106b.3\]]du khyab 'jug rnams ni sgo skyong rnams su gsungs so/_/sgo bzhir rab tu bsrung ba'o/_/phyag na kha T+wAM ga dang khrag dang zla bar ldan pa'i btung ba'i snod can no/_/thams cad la rgyan thams cad kyis yang dag par rdzogs shing gcer bu skra grol bar gyur ba'i snying rjes dga' ba'i
[\[106b.4\]]bde ba chen po'o/_/'di 'dra ba'i dkyil 'khor gyi rgyal po gang yang ma byung zhing 'byung bar mi 'gyur ro/_/gang phrad pa thams cad gsol zhing ro mnyam pa'i dngos por gyur pa dang /_dag pa dang ma dag pa med cing rigs dang rigs ma yin pa yang de bzhin no/_/bza' bar bya
[\[106b.5\]]ba thams cad ni de nyid bcu dang bsres shing bza'o/_/de kho na nyid 'dod pas ni bud med rnams kyi mtshan nyid shes par byas la mchod do/_/mngon par chags pas blta ba dang zhes pa la sogs pa ni ji lta ba bzhin pas gsal lo/_/'on kyang /_gzugs can ma ni sna
[\[106b.6\]]tshogs bkra bar gsungs/_/'a byed ma ni dung can ma ru 'dod/_/glang po ma de de ltar lnga ma'o/_/pad+ma ma ni gzhan du 'jug pa nyid/_/mi ldog pa ni pi la ba ru shes/_/'dir 'dod ma ni mkhas pas ri mar shes/_/de rnams so so re re'i mtshan nyid dang gzhan gnyis te/_
[\[106b.7\]]pad+ma ma ni pad+ma'i dri ma can nyid dang /_glang po gzi ba'i 'gros ldan zhing /_/dbyangs snyan dga' bar smra ba dang /_/snyan cing grags pa dman zhing 'bring /_/pad 'dab mig la yan lag rtsub/_/skra ni 'khyil zhing so rnams phra/_/sna phran sor mo rtsub cing thung /_/gzugs
[\[107a\]]
[\[107a.1\]]zhi sor mo rtsub dmar nyid/_/pad+ma ma ste dpal ldan 'dod/_/de ni zhi ba'i las la sbyar/_/khu ba'i dri ldan glang po ma/_/mchu 'phyangs byin pa sbom pa dang /_/glang po bzi ba'i 'gros bzhin 'gro/_/nu 'phyang gzugs ring sor mo ring /_/skra rtsub nu ma rtsub pa dang /_/lte ba ge
[\[107a.2\]]sar dbyibs 'dra zhing /_/mig phra chang la dga' ba dang /_/gdangs mi snyan cing dga' bar smra/_/'dod la rtag tu g.yo ba dang /_/mchu mthug ro smad sbom pa dang /_/rkang mthil mnyam par gnas pa dang /_/rtag tu rtag par 'dod don can/_/glang bo mo ste rgyas par sbyar/_/
[\[107a.3\]]dung mo dung gi kha dog la/_/byin ring gdong dbyibs shor 'dra zhing /_/ba tsha'i dri can khwa yi skad/_/sor sbom sor mo ring ba dang /_/skra yang rtsub cing yan lag rtsub/_/gzugs ring mig ni 'bebs pa dang /_/mgrin pa ring zhing so rnams chol/_/sna ring mtshan spu ring ba
[\[107a.4\]]dang /_/ro stod rgyas shing rked pa phra/_/rang khyo shi ba dung mo ste/_/dbang gi las la sbyar bar bya'o/_/bkra ba mo ni bkra la dga'/_/rtag tu gzugs ni bkra ba'i mdog_/nu ma ran la sor mo 'jam/_/gtam nyung yan lag chung ba dang /_/skra chung gdong gi dbyibs chung
[\[107a.5\]]zhing /_/khwa yi dngos la khwa skad can/_/sha la dga' zhing zher 'debs smra/_/'dod ldan ma ste nag po'i las la sbyar bar bya'o/_/pad+ma ma ni lha mor mtshungs/_/glang po ma ni gnod sbyin mo/_/dung mo mi mor shes par bya/_/bkra ba mo ni yi dgas mtshungs/_/byi la mo
[\[107a.6\]]yang lha mor mtshungs/_/dpung pa gdugs dang 'dra ba dang /_/mgrin pa ring zhing so ston pa/_/rtag par mchu ni gsher ba dang /_/mig ni pad+ma dmar po 'dra/_/skye gnas rab tu rgyas pa dang /_/dpral dbyes rgya ni che ba dang /_/skra ni snum zhing yid tsam ser/_/gzugs
[\[107a.7\]]por na la byin pa ring /_/sna rno sna ni rtsub pa dang /_/yan lag byin 'jam lag ngar ring /_/ngang pa'i 'gros dang ngang pa'i dbyangs/_/me tog la dga' spos la'ang dga'/_/'o ma la dga' sbyin la dga'/_/lha la mngon par dga' ba dang /_/bud med dbang phyug mo rnams
[\[107b\]]
[\[107b.1\]]kyi/_/dbus na gtso mor gnas pa dang /_/zas dad chung zhing nor dang ldan/_/de ni rgyas pa'i las la sbyar/_/glang po ma ni gnyis pa nyid/_/nu ma mthug po 'dzin pa dang /_gzugs ring byin pa sbom pa dang /_/mig phra kha phel che ba dang /_/skra rtsub rna ba 'phyang ba dang /_/sgra skad 'don zhing
[\[107b.2\]]mchu 'phyang ma/_/yan lag sbom zhing mang du za/_/rtag tu nus ldan 'dod pa dman/_/tshogs shing 'du ba la dga' zhing /_/lag 'phyar lus rtsub skra yang ring /_/so ring sen mo 'jam pa dang /_/sna ring rkang mthil mnyam pa dang /_/lto ba 'khyil pa bum pa
[\[107b.3\]]'dra/_/skad ni bum rdza chag pa bzhin/_/zhi rgyas gnyis kyi las la sbyar/_/'dir 'dod ma yi lha mo ni/_/mig gcig zhal mtshul 'og tu blta/_/bzhin mdog tsu ta'i me tog bzhin/_/de bzhin lus te so ring ma/_/skra ni rtsub cing gyong ba dang /_/'dod pa shin tu myong bar
[\[107b.4\]]dga' ba dang /_/bong bu lta bur smra zhing 'gro ba dang /_/skra dkar can dang dbyibs sgur po dang /_lag pa thung ba dang /_gzugs thung ba dang /_nu ma che ba dang /_smin ma mthug pa dang /_/dpral ba chung ba dang /_byin pa sbom pa dang /_de yis brgyab na mi 'chi ba dang /_/nye du'i
[\[107b.5\]]tshogs mi gnas par byed pa ste/_de ni nag po'i las la sbyar bar bya'o/_/brgyad pa kr-iSh+Na sa ri ma ni mchog ste kr-iSh+Na sa ri'i lto ba lta bu dang /_/kr-iSh+Na sa ri'i rkang pa lta bu dang /_de bzhin du kr-iSh+Na sa ri'i mgrin pa dang /_kr-iSh+Na sa ri'i mig dang /_/skra zer dri snum zhing phra ba dang /_/so phra ba dang /_mchu
[\[107b.6\]]snum pa dang /_gzugs shin tu mdzes pa dang /_yongs su zlum pa'i bzhin dang /_kun nas 'jam pa dang /_mang po dga' ba dang /_mang du smra ba dang /_khwa'i dbyangs 'byung ba lta bu dang /_nor rdzas dang mi 'bral ba dang /_ngag g.yo ba dang /_sems khro ba dang /_sdig pa byed ma
[\[107b.7\]]dang /_gzhan gyi mtshang 'bru ba dang /_yi dgas kyi tshul can de ni dbang gi las la sbyar ro/_/'di dag ni brgyad du grags pa'o/_/thod pa dgra sta zhes pa la sogs pa'i mtshan ma brgyad po ni ji ltar bshad pa'i rigs kyi rim pas gzugs can ma la sogs pa'i phyag
[\[108a\]]
[\[108a.1\]]gtso bo rnams kyi mtshan ma'o/_/g.yon gzhan dag ni kha T+wAM ga dang khrag dang zla bar ldan pa 'thung ba can gyi thod pa'o/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u bcu bdun pa'i rnam par bshad pa'o//_//
[\[108a.2\]]de nas gzhan yang bshad bya ba/_/mkha' 'gro rnams kyi mtshan nyid de/_/rnal 'byor ma yi go 'phang mchog_/ces pa'i don te/_mchog ni rigs mang po rnams te/_ji skad gsungs pa'i rigs brgya ni mchog ces so/_/go 'phang zhes pa ni gang gi mtshan nyid
[\[108a.3\]]kyis phul du byung ba las gsungs so/_/de rnams ni 'dir rnam par dag pa'o/_/mkha' 'gro ma dam tshig gnas pa rnams zhes pa 'di ni rnal 'byor ma rnams kyi dam pa'o/_/des gnas par bya'o zhes so/_/lhag ma rnams ni go sla'o/_/'di dag ni dpal he ru
[\[108a.4\]]ka bde mchog gi 'grel pa sgrub thabs rnams kyi gnas zhes bya ba las le'u bco brgyad pa'i rnam par bshad pa'o//_//de nas yang dag bshad bya ba/_/zhes pa la/_de nas zhes pa ni de ma thag pa ste/_gong du kha dog dang phyag mtshan bstan pa'i de ma thag par
[\[108a.5\]]ro/_/ji ltar zhe na/_da ni lA ma rnams kyi zhes pa ste/_mdog mdangs la sogs pa'i yon tan gyi mtshan nyid thams cad dang ldan zhing yang dag par rdzogs pa'i dbyibs can no/_/bzhin zlum rtag tu sma rar ldan/_/zhes pa la sogs pa ni gsal lo/_/dpa' bo'i
[\[108a.6\]]cha blang ma der shes/_/zhes pa ni gcig tu sbyor ba nyid kyi phyir ro/_/pad+ma phyag rgyar rab sbyin bya/_/zhes pa ni lag pa gnyis pad+ma'i tshul du bskor ba'o/_/de nas pad+ma'i phyag rgya ni pad+ma'i phyag rgya ste de dang de la ji ltar de bzhin du langs pa'am stan la rab tu gnas pas
[\[108a.7\]]pang du gzhag par bya ste/_myur bar sbyar bas me tog rgyas par byas pa'i khar rab tu mkhas pa rnams kyis phyag rgyas gdab pa'o/_/yang na rus sbal phyag rgya yang ngo zhes pa ni snyim pa kha sbyar ba'o/_/de nas rus sbal zhes pa ni de'i rgyab kyi char thal mos byug
[\[108b\]]
[\[108b.1\]]cing brdab pa'o/_/phyag rgya ni phyag rgya ste/_yang dag par sbyar nas ni so yis ma mchu gzung ba'o/_/g.yang gzhi zhes pa ni kr-iSh+Na sa ri'i pags pa 'dzin pa'i tshul du byas pa'o/_/de g.yang gzhi dung gi zhes pa ni 'jam zhing mdzes pa can gyi stan la shes par bya'o/_/spyi blugs
[\[108b.2\]]nyid ces pa ni thod par bshad do/_/yang spyi blugs nyid ces pa ni lus la gsungs te/_lag pa gnyis mgrin par bcings te bsdams la rdo rje skyil mo krung gis 'khyud de phyag rgya'i lan zhes pa la/_phyag rgya ji lta bar so sor gsal bar 'gyur ba ste/_phyag rgya'i lan ni
[\[108b.3\]]de lta bu gsungs so/_/tshes bcu'i zhes pa la sogs pa ni gsal lo/_/de nas tshes bcu zhes pa ni tshes bcu'i ngo bor gnas pa ji ltar rnyed pa'i pad+ma rgyas pa la shin tu 'bar ba'i sems gang dpal dang ldan pa'i sems mnyam pa gang yin pa ste/_de lta bu ni pad+ma'i
[\[108b.4\]]mtshan nyid la 'gyur ro/_/mchu 'phyang zhes pa la sogs pa gsal lo/_/mdung zhes pa ni sor mo gcig bsgreng ba'i phyag rgya rab tu sbyin pa'o/_/yang na ni rdo rje nye bar brtan por byas te/_rdo rje skyil mo krung du gnas la gar de nyid rab tu bstan cing brtan par 'khyud de 'os btab
[\[108b.5\]]pas 'ching bar byed pa'i phyag rgya mngon par rab tu goms pas bskor na glang po ma'i bde ba grub pa la bya'o/_/bcu bzhi de yi tshes yin te/_/zhes pa la sogs pa'i don ni gsal te/_ji ltar nus pas mchod par bya'o zhes pa'o/_/'di dag ni dpal he ru ka bde mchog
[\[108b.6\]]gi 'grel pa sgrub thabs rnams kyi gnas zhes bya ba las le'u bcu dgu pa'i rnam par bshad pa'o//_//de nas zhes pa la sogs pa ni lag pa g.yon pas brda bya bar ston to/_/brdas ni thabs dang gcig tu bya ba'i don to/_/gang gis yang dag spun dang ni/_/de bzhin cha
[\[108b.7\]]blang bar shes pa'o/_/zhes pa ni phan tshun shin tu chags par bya ba'i don to/_/gang ji srid smras pa de dag bya ba yin no/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u nyi shu pa'i rnam par bshad pa'o//_//de nas zhes pa
[\[109a\]]
[\[109a.1\]]la sogs pas ni gsang ba chen po'i mtshan nyid du smra ba'o/_/gsang chen mtshan nyid ngas bshad bya/_/zhes pa la/_ngas bshad bya zhes pa ni rdo rje 'chang gis te/_snying rje chen po'i dbang gis bshad pa 'di rnal 'byor pa rnams kyi thabs sla bar byed pa ste/_sgrub pa pos dngos
[\[109a.2\]]grub gang yang 'grub pa'o/_/de lta bas na de dag ni gsang ba chen po'i mtshan nyid de/_nyan thos la sogs pa rnams kyi spyod yul ma yin pa'i phyir ro/_/mi mo gang zhig spyi gtsug reg byed na/_/zhes pa la sogs pa ni gsungs pa ji lta ba bzhin pas gsal lo/_/'di
[\[109a.3\]]dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u nyi shu rtsa gcig pa'i rnam par bshad pa'o//_//de nas gzhan yang rab bshad pa/_/yan lag phyag rgya'i khyad par te/_/zhes pa la/_rab ni mchog ste gang gis rnal
[\[109a.4\]]'byor ma rnams mgu bar byed pa gsang ba chen po'i mtshan nyid yin pa 'di'i phyir na'o/_/khyad par te zhes pa 'di ni lag pa spyi las khyad par ni sor mo'o/_/gang zhig shes na spun dang ni/_/zhes pa la sogs pa ni ji ltar gsungs pa bzhin no/_/'di dag ni dpal
[\[109a.5\]]he ru ka bde mchog gi 'grel pa sgrub thabs rnams kyi gnas zhes bya ba las le'u nyi shu rtsa gnyis pa'i rnam par bshad pa'o//_//de nas zhes bya ba la sogs pa ni ji ltar gsungs pa bzhin te gsal lo/_/sa ni bzhi po byas nas ni/_/zhes pa ni stan las
[\[109a.6\]]langs la dam du 'khyud cing 'os gdab cing mchod par bya'o/_/bzhin gyi smin ma rtag g.yo ba/_/zhes pa ni cung zad ngo tsha bas so/_/bsgyur bar slar log ces bya ba/_/zhes pa ni shin tu bde bar 'grub pa'i don to/_/ji lta zhe na/_byang chub kyi sems yongs su
[\[109a.7\]]bskor zhing rnam par 'khyil pa ni sna dbugs rgyu ba las gcig tu bzlog pas bde ba chen po yang dag par drangs pas lte ba'i dkyil 'khor gyi dbus la gnas pa'i stong pa nyid sbar bas sngags pa 'jig rten gsum dang lhan cig tu mnyam par 'dra ste/_ji ltar zhe
[\[109b\]]
[\[109b.1\]]na bdag dang gzhan du kun du rig pa'i rtog pa sa dang chu dang me dang rlung dang nam mkha' ste/_de dag thams cad skad cig de la gcig tu thim zhing de la zhen pa med pa'o/_/gal te phyir ni de log na/_/sngar smras pas ni slar gdod phyogs/_/zhes pa ni bdag nyid kyis bde ba myong ba dran
[\[109b.2\]]pa'o/_/khyim bdag gi ni zhes pa ni gsal lo/_/me long rdo rje rnam bcas pa'am/_/zhes pa ni b+ha ga'i dbus na gnas pa'i rdo rje ste/_shin tu stong pa thams cad nam mkha' dang mnyam par bsgom pa'o/_/ma rig pa'i skyon glo bur ba'i rtog pa nyid las rtog pa nyid kun du
[\[109b.3\]]byung ba tsam dang bral ba rang bzhin gyis 'od gsal zhing dag pa'i sems ni me long dang 'dra bar blta'o/_/me long ral gri gdong bcas pa'am/_/zhes pa yang gzugs brnyan lta bur dag cing gsal ba'i chos nam mkha' lta bu ni ral gri ste/_nyon mongs pa
[\[109b.4\]]rnams gcod cing sems can gyi don la rnon por 'jug pas so/_/rgyal mtshan zhes pa ni rgyal mtshan lta bur bsod nams kyis bteg pa'o/_/mdung thung zhes pa ni mdung lta bu ste rtse gcig pa'i sems kyis nyon mongs pa 'bugs pa'o/_/me long dag gis kha sbyar du/_/
[\[109b.5\]]zhes pa la/_kha sbyor ni thog ma'i bde ba de kho na nyid rab tu gsal ba'i rnal 'byor pa'o/_/mtshan ma'i gzugs dbyibs shes par bya/_/zhes pa ni rdo rje dang /_'khor lo dang /_rin po che dang /_/pad+ma dang /_ral gri dang /_sna tshogs rdo rje dang /_rgyal mtshan dang /_mdung rnams ji
[\[109b.6\]]lta ba'o/_/de bzhin gshegs pa'i rigs dang /_de bzhin gshegs pa'i rigs kyi phye ba ste/_rdo rje dang rgyal mtshan dang /_ral gri dang mdung ni nas 'bras tsam gyi tshad do/_/'khor lo dang rin po che dang pad+ma dang sna tshogs rdo rje rnams ni sran ma'i tshad tsam mo/_/mi bskyod pa la
[\[109b.7\]]sogs pa ni rim pa ji lta bar rang gi mtshan ma rnams kha dog lnga dang ldan pa'i dbus su dkyil 'khor 'khor lo phra mo'i sbyor ba ston pa'i sems kyis bsgom par bya'o/_/phyag rgya sbyor bar grub pa'i rol pa bzang pos dngos grub tu 'gyur ba'o/_/'di dag ni dpal he ru ka bde mchog
[\[110a\]]
[\[110a.1\]]gi 'grel pa sgrub thabs rnams kyi gnas zhes bya ba las le'u nyi shu rtsa gsum pa'i rnam par bshad pa'o//_//de nas skad ni gzhan rnams kyis/_/zhes pa ni skad kyi brda ste/_yul sna tshogs pa'i skad kyi khyad par ro/_/brda zhes pa ni brda ste/_rnal 'byor ma
[\[110a.2\]]rnams kyi dam tshig gi phyag rgya'o/_/pro taM gI zhes pa la sogs pa ni ji ltar gsungs pa bzhin pas go sla'o/_/skad de dag la sbyar ba de nyid rnal 'byor bas the tshom mi za'o/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba
[\[110a.3\]]las le'u nyi shu rtsa bzhi pa'i rnam par bshad pa'o//_//de nas don kun la ni 'dod pa'i zhes pa la sogs pa'i don ni 'di dag la brgyad po mthar sbyar gsungs pa zhes pa ni yang dag par sbyar te/_de la brgyad pa'i mtha' ni yi ge ha'o/_/de nyid la yi ge u
[\[110a.4\]]dang thig ler ldan par bya'o/_/des na 'di ltar 'gyur te/_oM na mo b+ha ga wa te pI re shA ya/_ma hA zhes pa la sogs pa gsal lo/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u nyi shu rtsa lnga pa'i rnam par
[\[110a.5\]]bshad pa'o//_//de nas gzhan na med pa zhes bya ba la sogs pa ni dpal he ru ka bdag nyid chen po'o/_/rim dang rim bzlog pa'i zhes pa ni rim pa bzhin du bslab par bya'o/_/steng 'og dngos grub rtag tu ster/_/zhes pa ni 'og ces pa ni sa 'og la sogs pa
[\[110a.6\]]gang cung zad yod do cog go/_/steng zhes pa ni steng gi dngos grub ste/_phyag rgya chen po'o/_/pho nya ma zhes pa la/_pho nya ma dang 'dra bas pho nya rnams su 'gyur te/_thams cad phun sum tshogs pa'i byang chub thams cad nges par ster bar gnas pa gnyis su med pa dga' ba'i
[\[110a.7\]]gzugs can no/_/bdag gi pho nya ma zhes pa ni de dang lhan cig tu spyod cing mngon du spyad par bya ba ma'o/_/kun 'gro zhes pa ni skal ba dang ldan pa'i sems can la don so sor sgrub par byed pa'o/_/rtag par 'khyud cing 'o bya'o/_/zhes pa la sogs pa ni dus thams cad du sbyin
[\[110b\]]
[\[110b.1\]]par bya ba'o/_/rnal 'byor gyi gnas khyad par phyir/_/zhes pa 'di dag la gnas ni sa gzhir gsungs pa ste/_gnas zhes pa ni mchog gi pad+ma'i dkyil 'khor la gsungs so/_/gnas pa ni gnyis su med pa'i dga' ba las byung ba'i rgyal po gang gnas pa'i bde ba chen po'o/_/
[\[110b.2\]]de'i phyir na mchog gi pad+ma ni gnas te/_khrag dang ga pur gyis yongs su gang ba'i khyad par can yin pas na der tsum+ba na bya zhing lce rtse ba sgril pas brud cing chang gis 'thung ba dang ldan pas na sems rab tu dga' bar bya'o/_/de nas rdo rje dang pad+ma yang dag par sbyor bas rol par
[\[110b.3\]]bya'o/_/ji srid rnal 'byor tshogs rnams ni/_/zhes pas ni dga' ba'i bstan bcos las bshad pa lta bu ste/_bcing ba dang rtse ba dag go/_/de lta bu rdo rje sems dpa'i yang gsungs pas byang chub rab tu bsgrubs te/_rang bzhin so so'i mtshan nyid shes par byas la/_
[\[110b.4\]]de dang mthun pas sbyin par bya'o/_/thams cad bden pa'i ngo bo las/_gzhan du nam yang mi bya'o/_/de nas ma dang bu mo cha blang ma zhes pa la sogs pa'i don ni ji lta ba bzhin no/_/gang gi rtag tu sngags sbyin pa/_/zhes pa ni de rnams kyi phyag rgya de lta bu nyid kyis shes rab kyi
[\[110b.5\]]ye shes sbyin pa'o/_/rnal 'byor gyi ni rgyud rnams la/_/rnyed dka'i dam tshig rnams bshad bya/_/zhes pa ni gsal lo/_/dpal ldan he ru ka nyid las/_/rnal 'byor mchog ni gzhan med do/_/zhes pa ni gang gsungs pa de thams cad dpal he ru ka rnal 'byor du bya ba las
[\[110b.6\]]gzhan na med do zhes bya ba'i don to/_/de bas na rnal 'byor gyi yum slob dpon te zhes gsungs te/_rnal 'byor rnams kyi slob dpon ni rnal 'byor rnams kyi ma'o/_/de'i phyir na brnyas mi bya zhing zhes pa la sogs pa gsungs so/_/lha gzhan la ni kun sbyor ba/_/
[\[110b.7\]]zhes pa ni snying rje chen po dang rab tu dga' ba'i thabs su sbyor ba'i mchog 'di bor nas gzhan la'o/_/kun sbyor bar zhes pa ni dngos grub kyi don la sbyor ba lhag pa'i lha las gzhan par kun du 'dod pa'o/_/de ni gang dngos grub 'dod pa la rnam par rmongs pa ste dmus
[\[111a\]]
[\[111a.1\]]long lta bu'o/_/de ni sdug bsngal mang pos gdungs pa ha cang yang ches te/_rgyal po rgyal srid dang bral nas mi tha mal par gyur pa lta bu'o/_/lha mo gzhan dang kun sbyor ba/_/zhes pa la kun sbyor ba zhes pa ni rnam pa mang por rol pa la gsungs te/_rnam
[\[111a.2\]]par mi rtog pa'i sems kyis rigs thams cad la mnyam par sbyar ba'o/_/mi mo'i spyod dang gtsub shing du/_/zhes pa ni dbang po gnyis rab tu sbyor ba ste/_rna ba la sogs pa'i dbang po thams cad bde bar bsdu zhing yang dag pa'i snying po gang la kun du spyod pa'i khyab
[\[111a.3\]]bdag go/_/tshangs spyod de bzhin bsam gtan dang /_/zhes pa la/_tshangs spyod ces pa ni stong pa nyid du 'gyur ba la dran pa'i sbyor ba ma spangs pa'o/_/de yang bde ba byang chub kyi lam dag pa de kho na nyid bla na med pa'i dam tshig la spyod pa 'dzin cing brtags pa ste/_byang
[\[111a.4\]]chub pa sgrub pa pos rtag tu shes par bya ste/_yang dag par gnas la byang chub bsgrub par bya'o/_/lhag ma rnams ni go sla'o/_/rgyud rnams kun gyi thun mong ste/_/zhes pa ni bya ba dang spyod pa dang /_rnal 'byor dang rnal 'byor bla na med pa la sogs pa ste/_rnal 'byor ma
[\[111a.5\]]chen po'i rgyud kyi rang bzhin la bya ba 'dra bar sbyor bas mi gzhom mo/_/des na/_rgyu med par ni gzhom mi bya/_/zhes pa smos te/_go 'phang mtshungs par ma mthong ngo /_/rgyu de dang de dag la rgyu'am gtan tshigs med pas na dam tshig gi spyod pa sbas shing gang la spyod pa
[\[111a.6\]]ming tsam yang sbyin par mi bya zhing skal ba dang ldan pa'i sems can rnams la bshad par bya'o/_/khra sogs pho nya brgyad po la/_/drod dang dad pa 'phel byed cing /_/zhes pa ni 'dod pa'i de kho na nyid phun sum tshogs pa ster bar nges pa ste/_kun du khyab pa'i byang chub kyi
[\[111a.7\]]lam du gnas pa'o/_/dad pa tsam gyis blang bya yi/_/zhes pa la/_dad pa tsam gyis zhes pa ni dad pa'i rgyus chos ston la/_de la shes rab kyi rgyus de kho na nyid rig par byed pa'o/_/de skad du brtag pa'i rgyal po gnyis pa las/_nya phyis kyis min lag pas min/_/
[\[111b\]]
[\[111b.1\]]rig pa lce yis myong byas na/_/tshe ring nad kyang med pa'o/_/zhes so/_/ye shes bskyed pa'i rgyu ni/_/blo ldan mthe'u chung bskyod par ni/_/zhes pa ste/_mthe'u chung zhes pa ni mthe'u chung ste sor mo tha ma'o/_/des rab tu bskul ba ni bskyod pa'o/_/de yang lo grangs bcu gnyis ma'i skye gnas
[\[111b.2\]]su bcug pa las byung ba lces blangs na bcud kyis len 'grub par byed pas bde ba chen po bskyed pa'i rgyu yin no/_/sgrub pa rnam pa gsum du gnas/_/zhes pa ni sgrub pa po dman pa dang /_'bring dang mchog tu gyur pa 'di dag gi dbye ba'o/_/'di dag ni dpal he ru ka bde
[\[111b.3\]]mchog gi 'grel ba sgrub thabs rnams kyi gnas zhes bya ba las le'u nyi shu rtsa drug pa'i rnam par bshad pa'o//_//de nas brtul zhugs spyod pa zhes pa la sogs pas ni le'u nyi shu rtsa bdun pa ston to/_/de la spyod pa rnams ni spyod pa'o/_/brtul zhugs ni mi'i rus pa'i phreng
[\[111b.4\]]ba la sogs pas brgyan pa'o/_/dpa' bo zhes pa ni rnal 'byor pa'o/_/de yang gang zhe na/_rnal 'byor ma thams cad kyi sgrub pa'o/_/mtshan nyid dbye bar shes bya na/_/zhes pa ni phung po dang khams la sogs pa sgyu ma lta bur shes par bya ba 'ba' zhig ste/_'jig rten gyi chos
[\[111b.5\]]brgyad po yongs su bsal te/_thams cad kyi mgon po dpal dang ldan pa rdo rje slob dpon la phyag 'tshal te blo gros chen po dang ldan pas bzhi po gsang ba la rjes su spyad par bya zhing lung dang mi 'bral bar sbyangs pa'i yon tan gyi mtshan ma gsil byed dang /_lhung bzed
[\[111b.6\]]dang /_chos gos dang /_chu tshags rnams bcang bar bya'i/_/bslab pa de rnams dang bral ba'i rnal 'byor pa ni sangs rgyas pa'i mu stegs kyi spyod par 'gyur ro/_/shes rab kyi pha rol tu phyin pa la dmigs pa de lta bu ni lhag pa'i lha gcig yin no/_/stong pa nyid kyi ye shes las
[\[111b.7\]]byung ba dang gdug pa thams cad gzhig pa las skyes pa'i sngon po chen po rnam par 'gyur ba drag po 'jigs pa'ang 'jigs par mdzad pa/_mche ba cung zad rnam par gtsigs pa ral pa la zla ba phyed kyis brgyan pa ral pa chen po 'phungs pa'i steng na sna tshogs rdo rje
[\[112a\]]
[\[112a.1\]]can/_thod pa'i phreng bas rnam par brgyan cing /_rgyan thams cad yang dag par rdzogs pa dang /_stag gi pags pa'i smad g.yogs can/_/skyil krung phyed pas shin tu gnas pa/_gdug pa thams cad 'jigs par mdzad cing 'dod pa dang gti
[\[112a.2\]]mug las byung ba'i phrag dog dus mtshan mo 'og tu gzir ba spyan gsum dang mgrin pa bzhi la zhal bzhi pa'o/_/nam mkha' lta bu'i dpal skya dang dkar po dang dmar po dang ljang gu'i zhal rnams gyen phyogs su gzigs pa'o/_/rdo rje dang dril bu 'dzin pa'i phyag gnyis kyis
[\[112a.3\]]phag gdong ma la snyoms par zhugs te gnyis su med par dga' ba'o/_/phyag gzhan rnams na chos kyi 'khor lo dang /_gsil byed dang /_lhung bzed dang /_gsal shing dang /_zhags pa dang /_lcags kyu rnams so/_/de bzhin du mgo bo dang /_cang te'u dang /_phyag
[\[112a.4\]]gzhan gnyis na chos gos dang mi'i pags pa bsnams pa'i tshul can no/_/phag rgod mo ni kha dog dmar mo gcer bu spyan gsum pa skra grol pa rgyan thams cad kyis 'bar ba'o/_/g.yon pa na sa'i lhung bzed dang ldan pa'o/_/g.yas pa na chos kyi dbyangs kyi sgra 'khrol ba'i
[\[112a.5\]]cang te'u'o/_/byin pa gnyis kyis mnyam par 'khyud pa ni thugs rje chen pos dgyes pa'i bde ba chen po'o/_/shar la sogs pa'i 'dab ma la gdol pa mo dang /_sme mo dang /_chos mkhan ma dang /_sbos mo dang /_shan pa mo dang /_ri khrod ma dang /_nya 'chor ma dang /_
[\[112a.6\]]de bzhin du rngon pa mo'o/_/ser po dang /_sngon po dang /_dmar po dang /_dud kha dang /_khra bo dang /_dmar po dang /_ljang gu dang /_brgyad pa ni dkar po ste/_rim dang rim las bzlog par ro/_/tshul rnams ni bzhad pa dang /_zhi ba dang /_snying rje dang /_sgeg pa dang /_gshe ba
[\[112a.7\]]dang /_smre ba lta bu dang /_drag po dang /_khro ba dang /_nyams de rnams 'dzin pa'o/_/phyag na khar gsil lhung bzed dang /_cang te'u gri gug 'dzin pa'o/_/sgo ba bzhi'i mtshan nyid ni khro mo'i tshul du dgod pa ste/_de bzhi'i mtshan kyang 'di lta ste/_he ru ka'i 'od dang /_rdo rje gtum
[\[112b\]]
[\[112b.1\]]mo zhes pa dang /_rdo rje srin mo nyid dang ni de bzhin du rdo rje 'jigs byed ma'o/_/de rnams ni drag mo'i tshul can gdul dka' thams cad za bar mdzad pa'o/_/kha dog ni thal ka'i mdangs dang /_ljang gu dang dmar po dang sngon po ste cher 'jigs par mdzad pa'o/_/lhung bzed
[\[112b.2\]]dang /_kha T+wAM ga dang khar gsil ni phyag g.yon na'o/_/g.yas pa na ni chos kyi 'khor lo dang /_cang te'u 'dzin pa phrag pa g.yon du chos gos bkal ba'o/_/kun kyang zhal gcig phyag bzhi pa rgyan thams cad kyis brgyan cing yi dgas kyi steng na skyil krung phyed pas bzhugs
[\[112b.3\]]pa/_dbu skra grol zhing gcer bu ma'o/_/bsod snyoms pa dang /_chos gos gsum pa can dang /_de nas zas phyis mi len pa dang /_cog pu pa dang /_ji lta ba'i stan gcig pa dang /_/bla gab med pa dang /_shing drung ba dang /_dgon pa ba dang /_dur khrod pa dang /_phyag
[\[112b.4\]]dar khrod pa dang /_gzhi ji bzhin pa dang /_phying pa pa rnams te/_sbyangs pa'i yon tan bcu gnyis po de rnams rnam par dag pa ni rnal 'byor ma rnams te/_de yang gsung rab yan lag bcu gnyis dang /_dam pa'i chos 'dul ba'i tshul khrims la rab tu
[\[112b.5\]]dga' ba dang /_snying rje chen pos dga' zhing mdzes pa rnams so/_/de rnams dang lhan cig tu mngon par spyod cing rjes su zhugs nas rdo rje byin gyis brlabs pa byas nas lhan cig tu mngon par rol pas phyag rgya chen po bde ba dang ldan par byas la bzlas pa bya'o/_/
[\[112b.6\]]oM shrI ma hA su kha badzra he he kaM AH_huM hUM phaT swA hA zhes bya'o/_/dam tshig gi kha zas rnams rab tu longs spyod cing spyod pa ni bya ba ste sangs rgyas kyi brtul zhugs so/_/b+hu su ku'i spyod pa ni b+hu su ku ste za nyal 'chag gsum gyi spyod pa'i rim pas spyad par bya'o/_/de la
[\[112b.7\]]'di'i rim pa ni 'di ste/_b+hu zhes pa ni kha zas te/_'du 'dzi yongs su spangs nas de tsam zhig rjes su dran par byas pas bya ba yin gyi/_/sdug bsngal bsten pas ni 'di dag cung zad kyang bsam par bya ba ma yin no/_/su zhes pa ni nyal ba ste rnam par shes pa de dag la
[\[113a\]]
[\[113a.1\]]ma rig pas nye bar mtshan pa'i sde dpung la sogs pa rnams dge ba'i dngos por mngon du bya'o/_/de yang rang bzhin gyis 'od gsal ba dri ma med pa'i rang bzhin can du mngon du byas la'o/_/ku zhes pa ni 'chag tu 'gro ba ste/_bshang gci tsam zhig 'dor
[\[113a.2\]]du phyin la 'du 'dzi yongs su spangs te/_de 'od gsal ba tsam zhig yongs su bsgom par bya'o/_/lus kyi tshor ba dang yul dang dbang po'i rang gi ngo bo dag tu ni bsam par mi bya'o/_/grong dang grong du zhes pa la sogs pa ni skyo bar gyur na rgyu bar bya'o/_/brtul zhugs spyad par
[\[113a.3\]]zhes pa ni de nas pho nya mo'i mtshan nyid can la brtul zhugs can gyi sangs rgyas kyi brtul zhugs su spyod pa ni brtul zhugs so/_/bdag gis kyang lam kar pho nya mo mthong na de bzhin du 'du'o/_/de las ni phyag rgya chen po'i go 'phang bla na med pa mchog gi byang chub nyid yun ring
[\[113a.4\]]ring por mi thogs par myur du bde bar nges par 'thob bo/_/de yang rang bzhin gyis 'od gsal ba'i dge ba'i rtsa bas so/_/rnal 'byor gyi mtshan nyid 'dis rtag tu bsam gtan la sbyar na sems rin po che brtan par 'gyur bas sangs rgyas kyi byang chub rab tu gnas
[\[113a.5\]]par byin gyis rlob par byed do/_/lo grangs bcu drug ma rgyan thams cad kyis brgyan pa mdzes pa'i rang bzhin can mig gi dkyus ring ba rnyed na gzung ste brtul zhugs chen pos thun mtshams bzhi ru gsang ba'i mchod pa bya zhing brtul zhugs spyod na zla ba drug nyid kyis de
[\[113a.6\]]thams cad 'thob par 'di la the tshom med do/_/rtag tu spyad bya ste zhes bya ba ni rnal 'byor chen por zhugs pa'i skye bo dag pa thams cad 'dus te/_rigs thams cad mnyam par spyad cing gcig tu brtag par bya ste/_me yis dag pa ji ltar grub pa ltar sngags kyis dag pa de lta
[\[113a.7\]]bur grub par bya'o/_/de la sngags ni 'di'o/_/oM sarba badzra kA mi Ni sarba b+hak+ShaM sho d+ha ya gu h+yaM badzrI Ni swA hA zhes pa'o/_/bdud rtsi lnga po mar dang sbrang rtsir ldan par byas pa ni sman gyi mchog ste 'thungs na rgas pa dang 'chi ba rnam par spang zhing dpal dang ldan pa dang mdzes pa dang nad med
[\[113b\]]
[\[113b.1\]]cing gzugs bzang ba dang 'dod pa'i lha'i bdag po lta bur 'gro'o/_/de yi der ni dbyer med pa/_/sgrub thabs gnyis bcas pho nya mo/_/zhes pa ni dbang bskur ba'i don te/_rgyan thams cad kyis yongs su brgyan pa can no/_/gnyis zhes pa ni phun sum tshogs pa'i phyag rgya
[\[113b.2\]]ma ste/_gcig ni gsang ba'i sbyin pa'i don to/_/gnyis pa ni shes rab ye shes sbyin don du'o/_/de lta bu ni de bzhin gshegs pa'i dbugs 'byin par 'grub pa dang /_gnyis pa ni rdo rje 'dzin pa'i yum mo/_/rjes su gnang ba byin la de'i rjes su slob ma de nyid la pho
[\[113b.3\]]nya mo gcig brtul zhugs kyi gzugs kyi phyag rgya chen po bsgrub pa'i don du bdag nyid chen pos sbyin no/_/de ltar de bzhin gshegs pa thams cad kyis gsang ba'i dbang bskur ba gnang ba'i gnas gsungs pa'o/_/de lta bu'i dbang bskur ba ni bla ma'i man ngag gi
[\[113b.4\]]rim pas 'thob pa'o/_/mi gsal bar byas pas ni 'dir gsang ba ste/_'on kyang rnal 'byor ma'i tshogs rnams kyis ni yang dag par rdzogs pa'i ye shes kyi skur skye bar gsungs pa'o/_/'di la ni ji srid du de bzhin gshegs pa thams cad kyis phyag 'tshal bar
[\[113b.5\]]mdzad pa'o/_/bla ma rnams kyi brgyud rim gyis/_/dbang bskur thob pa nges legs pa/_/zhes pa'i don de ltar bshad do/_/sems kyi bdag nyid tho rangs langs/_/zhes pa la/_tho rangs langs zhes pa ni rang bzhin gyis 'od gsal bar ro/_/yan lag med
[\[113b.6\]]byed mtshon cha ste/_/lus la gnas par yang dag spyod/_/ces pa ni yan lag rnams shin tu mnan nas mtshon chas tha mal pa bzlog pa yan lag rnams shin tu dag par byas pa'o/_/byang chub kyi sems la sogs pa'i bdud rtsi lnga po la yang dag par spyad na
[\[113b.7\]]bgegs thams cad mi gnas shing bsod nams dang ye shes la 'jug pa'o/_/mtshon cha rnams ni bgom mi bya/_/zhes pa la/_mtshon cha ni rnal 'byor gyi mtshon chas nye bar mtshan par spyad par bya ba la spyod pa'o/_/lus nyid dag par bya na ni/_/zhes
[\[114a\]]
[\[114a.1\]]pa ni lha'i rnal 'byor du bdag nyid rim pa 'dis bsgom par bya ba ste/_gzugs dang /_tshor ba dang /_'du shes dang /_'du byed dang /_rnam par shes pa rnams b+h+rUM dang /_AM dang /_hrIHdang /_ha dang /_hUM dag las rnam par snang mdzad dang /_rin chen 'byung
[\[114a.2\]]ldan dang /_'od dpag med dang /_don yod grub pa dang /_mi bskyod pa rnams su'o/_/hrIHlas ni de bzhin gshegs pa thams cad nyid du gyur pa dpal he ru ka'o/_/mig dang /_rna ba dang /_sna dang /_lce dang /_lus dang /_yid rnams ni oM hUM trAM AM khaM haM las gti mug dang /_zhe
[\[114a.3\]]sdang dang /_ser sna dang /_'dod chags dang /_phrag dog dang /_dbang phyug rdo rje rnams so/_/dzaHhUM baM hoHkhaM raM las gzugs kyi rdo rje ma la sogs pa'o/_/laM mAM paM tAM las sa dang chu dang me dang rlung dang khaM las nam mkha' ste/_sangs rgyas kyi spyan dang /_mA ma kI dang /_
[\[114a.4\]]gos dkar mo dang /_sgrol ma dang /_rdo rje phag mo rnams so/_/oM AH_huM hUM ste de rnams las sku dang gsung dang thugs dang ye shes sems dpa'o/_/chos kyi 'khor lo ni pad+ma 'dab ma brgyad pa la b+h+rUM AM dzrI khaM ste/_hUM ni lte bar ro/_/mtshams rnams su A I U ai'o/_/
[\[114a.5\]]longs spyod 'khor lo ni chu skyes 'dab ma bcu drug pa'o/_/oM a i u e dbyangs yig lnga po de rnams dgod pa'o/_/bde ba chen po ni chu skyes 'dab ma sum cu rtsa gnyis pa la lte bar yi ge haM ngo /_/sprul pa'i 'khor lo ni chu skyes 'dab ma drug cu rtsa bzhi la lte bar a ka tsa
[\[114a.6\]]Ta ta pa ya sha ste/_sde tshan brgyad po rnams kyis rnam par brgyan pa'o/_/zla ba dang nyi ma'i rnam par gsungs pa ni g.yas dang g.yon gyi sna bug go/_/sgo bcu drug tu gsungs pa las kha 'og tu bltas pas yi ge ka la sogs pa'i dbus su thim par shes par bya ste/_de la
[\[114a.7\]]pu l+lIr ma la ya la sogs pa thams cad kyang gnas so/_/de yang pu dzA o a go rA de mA kA o tri ko ka la kA hi pre gr-i sau su nA si ma ku rnams so/_/der dpa' bo dang dpa' mo'i tshogs rnams gnas pa ni/_khaM praM maM tsaM kaM praM biM maM suM bAM aM khaM baM laM baM druM/_aM eM baM maM maM baM baM suM suM ShaM baM
[\[114b\]]
[\[114b.1\]]suM maM haM baM kheM/_maM tsaM raM khaM haM saM oM tsaM shriM suM paM maM baM tsaM baM maM/_de dag rnams so/_/mtshog ma dang /_spyi gtsug dang /_rna ba g.yas pa dang /_rgyab kyi sog phrag dang /_rna ba g.yon pa dang /_smin ma'i dbus dang /_mig gnyis dang /_dpung rtsa gnyis dang /_mchan khung dang /_
[\[114b.2\]]nu ma gnyis dang /_lte ba dang /_sna'i rtse mo dang /_kha dang /_mgrin pa dang /_snying ga dang /_mchan khung gi drung dang /_mtshan ma dang /_bshang ka dang /_brla gnyis dang /_byin pa gnyis dang /_sor mo rnams dang /_rkang pa'i bol dang /_mthe bong gnyis dang /_long mo gnyis dang /_
[\[114b.3\]]so dang /_sen mo la rab tu gtum mo'o/_/skra dang ba spu la rab tu gtum mig can ma'o/_/pags pa dang dri ma la 'od ldan ma'o/_/sha la sna chen ma'o/_/rgyus pa la dpa' bo'i blo can no/_/rus pa la mi'u thung ma'o/_/glo ba la srin po'i dbang phyug ma'o/_/snying la ni
[\[114b.4\]]shing grib ma'o/_/mig gnyis la ni sa srung ma'o/_/mkhris pa la 'jigs byed chen mo'o/_/mkhal ma gnyis la ni rlung gi shugs ma'o/_/rgyu ma la ni chang 'thung ma'o/_/gnye ma la lha mo sngo bsangs ma'o/_/lto ba la ni shin tu bzang mo'o/_/lgang pa la rta rna ma'o/_/
[\[114b.5\]]mtshog ma'i srubs la bya gdong ma'o/_/snabs la 'khor lo'i shugs can ma'o/_/rnag la dum skyes ma'o/_/khrag la sna ring ma'o/_/rdul la 'khor lo'i mtshon cha ma'o/_/pho ba la shin tu dpa' mo'o/_/mchin pa la stobs chen mo'o/_/lud pa la ni 'khor lo
[\[114b.6\]]bskor ma'o/_/sna chu la ni brtson 'grus chen mo'o/_/de lta bu'i mkha' 'gro ma rnams kyi rang bzhin gyi lus ni chos kyi dbyings su rab tu grags so/_/sngags dang phyag rgyar yang dag spyad/_/rnal 'byor ma rnams gnas su bstan/_/zhes pa ni de ltar bshad do/_/
[\[114b.7\]]mtshon cha rnams bgom par mi bya'o zhes gsungs pa ni sman gyi dam pa bdud rtsi rnams te mi bskyod pa bsten pas ni rnal 'byor pa nad thams cad rnam par spyod do/_/rtag pas ni mdangs chen por 'gyur ro/_/'od dpag tu med pas ni stobs chen por 'gyur ro/_/
[\[115a\]]
[\[115a.1\]]rdo rje nyi mas ni mi rgas so/_/srog chags thams cad kyi yan lag las byung ba'i don yod par grub pas ni rgyal po chen por te don thams cad yod par 'grub cing dpal dang ldan pa de ni rnal 'byor ma dam tshig dang ldan par 'gyur ro/_/rnal 'byor pas rtag
[\[115a.2\]]tu mi bskyod pa 'thungs na tshe lo lnga brgyar 'tsho'o/_/rtag pas khri phrag gcig tu 'tsho bar gsungs so/_/rdo rje nyi mas ni bye bar ro/_/tshe dpag med kyis ni tshe dpag tu med par ro/_/rdo rje nyi ma dang 'od dpag tu med pa gnyis ni 'khor bsgrub pa'i rtsa ba ste/_'di dag rnal 'byor
[\[115a.3\]]pas bsten na kun du bzang mo dang mnyam par 'gyur ro/_/lus nyid dag pas byas nas ni/_/sngags dang phyag rgyar yang dag spyad/_/ces pa ni/_oM nA nA sa ma ya shud+d+haH_sarba d+harmA nA nA sa ma ya shud+d+ho\u0f85haMH/_oM swa b+hA wa shud+d+haH/_sarba rdarmaHswa b+hA ba shud+d+ho\u0f85haM/_oM shU n+ya tA dz+nyA na badzra swa b+hA ba
[\[115a.4\]]At+ma ko\u0f85haM zhes so/_/rnal 'byor gnas rnams su zhes pa ni rang gi dbang bskur rdo rje'o/_/mtshon cha rnams ni bgom mi bya/_/zhes pa ni 'di yang dam tshig rnams yongs su bskyang bar bya'o/_/des ni de bzhin gshegs pa'i mchod pa chen por 'gyur ro/_/rtsub mi smra zhes pa
[\[115a.5\]]pa ni lam shin tu dag pa la gnas pa'o/_/mngon par brtson zhes pa ni bde mchog gi rgyud 'dir dbang bskur ba'i bla ma dang /_slob ma dang pho nya ni gang gi phyir mchog thob pa yin pa'i phyir na de lta bu la ni byang chub tu sems bskyed cing bsod nams kyi tshogs bskal pa bye ba brgyar
[\[115a.6\]]bsags pa can gyis kyang sdang bar byas na de'i skad cig nyid la zad par 'gyur ro/_/des na de lta bu la sdang ba bsdam par brtson pa las 'da' bar mi bya'o/_/grol ba'i don dang de don du/_/zhes pa la grol ba'i don ni bdag gi lus gnas par bya ba'o/_/de'i don ni lus
[\[115a.7\]]de'i don de bdud rtsi rnam pa lnga'o/_/mtshan mo rtag par gcer bu ste/_zhes pa la/_mtshan mo zhes pa ni mtshan mo phyag rgyal mchod par bya ba'o/_/gnag dang dmar zhes pa la/_nag pa ni he ru ka'i gzugs su bya ba'o/_/dmar zhes pa ni rdo rje phag mor bya ba'o/_/mgul
[\[115b\]]
[\[115b.1\]]rgyan dang ni gdu bu dang /_zhes pa ni gsal lo/_/bde ba'i don thob bde ba ste/_zhes pa ni ji ltar 'thob pa'i bde ba ste/_des bde ba'i rang bzhin can phyogs bcu du mar gsal bar byed pa'i ye shes snang ba mar me lta bu la rnam par spyod pa'i rnal 'byor spyod pa snying rje chen
[\[115b.2\]]po rang bzhin gyis dga' ba'i bde ba dang ldan par ro/_/rigs dang rigs min dor mi blta/_/zhes pa ni dkyil 'khor gyi bya ba dang /_/bslab pa dag snying rjes dang po'i las can gyi sems can rnams yongs su gzung ba byas na bsgom pa'i bar chad du 'gyur zhing
[\[115b.3\]]gti mug chen por 'gro bas srid par bcings pa lta bur 'gyur ro/_/de'i phyir na 'ching ba las grol bar byas na skye ba 'di nyid kyi dngos grub tu 'gyur ro/_/des na de'i don du ji ltar gsungs pa bzhin du gnas par bya'o/_/zhal bzhi ru gsungs pa ni dga' ba bzhi
[\[115b.4\]]las byung zhing skyes pa'o/_/dga' ba thams cad yang dag par rdzogs pa'i byang chub stong pa nyid kyi rang gi ngo bo gcig pu'i phyir na zhal gcig mar rab tu grags so/_/spyan gsum ni srid pa gsum du rab tu bshad do/_/thog ma dang tha ma med pa'i chos rnams bems
[\[115b.5\]]po'i rang bzhin gyi phyir na ral pa'i don du gsungs so/_/sna tshogs pa'i sems can gyi don mdzad pa'i phyir na sna tshogs rdo rjes mtshan par gyur pa'o/_/bde ba chen po'i rang bzhin gyis 'od gsal ba'i byang chub kyi sems su 'gyur bas zla ba tshes pas brgyan pa'o/_/
[\[115b.6\]]rten cing 'brel bar 'byung ba yan lag bcu gnyis su 'gyur ba'i phyir na phyag bcu gnyis dang ldan pa'o/_/phyag rnams mtshan dang ldan pa ni yul dang dbang po gnyis su med pa'i ngo bor longs spyod par mdzad pa'o/_/rdo rje ni byang chub kyi sems su 'gyur ro/_/
[\[115b.7\]]dril bu ni shes rab tu bshad do/_/sku gsum rnam par dag pa'i phyir na rtse gsum pa'o/_/glang po'i pags pa ni gti mug dral ba'o/_/dgra sta ni skyon rnams gcod pa'o/_/lus dang ngag dang yid las byung ba'i skyon rnams dang /_mi mthun pa'i phyogs ma lus pa
[\[116a\]]
[\[116a.1\]]'ching bas na zhags pa'o/_/gri gug ni sems can gyi don rnams myur du byed pa'o/_/mgo bo ni tshangs pa'i rang gi ngo bo'o/_/kha T+wAM ga ni stong pa nyid kyi ngo bo'o/_/cang te'u ni thabs rnam par dag pa rtag tu dga' ba'i gzugs kyis chos dbyings kyi hUM
[\[116a.2\]]sgrogs par mdzad pa'o/_/thod pa ni dngos grub kyi rgyu thugs rje'i ros nam mkha'i dkyil 'khor yongs su gang ba'i khrag gsol ba'o/_/mche ba bzhi shin tu gtsigs pa ni bdud rnam pa bzhi la btab pa'o/_/'od 'phros pa'i tshogs dang ldan pa'i me mtshams ni gnyis su med pa'i
[\[116a.3\]]thugs rje'i ros rtag tu gang ba ste/_cher bzhad cing zhal rnam par rgyas pa yang ngo /_/mgo bo'i do shal gyis mdzes pa ni nyon mongs pa bzhi'i bdud dag pa'o/_/stong pa nyid rnam par dag pa ni sdigs mdzub bo/_/pho nya gtsang sbra dang po yin/_/zhes pa ni rgyal ba rin po che rnams
[\[116a.4\]]thams cad kyi bde ba'i rgyu nyid kyi phyir na'o/_/gnyis pa zla ba yin par 'dod/_/ces pa la/_zla ba ni bdud rtsi ste chang ngo /_/zas gcig tu za ba nyid nges pa ni ji ltar bya ba'i rigs du ma rnams gcig tu bskyed par bya ba'o/_/gtsang sbra 'di dag ces pa la sogs pa ni gsal lo/_/de
[\[116a.5\]]bzhin gshegs pa'i sa rnams 'thob pa zhes pa ni phyag rgya chen po'i dngos grub la bya'o/_/gang gi tshe brtson 'grus dman pas ma thob pa de'i tshe na yang sbrul gyi pags pa rnying pa bzhin du lus 'di yongs su bor nas gya nom snang la sogs par gnas te/_de bzhin gshegs pa rnams
[\[116a.6\]]bzhin du 'ching ba las grol lo/_/de nas slar mi'i 'jig rten du skyes na ni chos dang ldan pa'i rgyal por 'gyur ro/_/bsod nams dang ye shes las byung ba des byang chub kyi sems rdo rje lta bur sems can thams cad nye bar 'tsho zhing smon pa'i sems kyis sems can thams cad nye bar 'tsho
[\[116a.7\]]bar byed cing thams cad du phan 'dogs par byed do/_/skye zhing skye ba rnams su ni/_/de bzhin gshegs pa'i rigs su skye/_/zhes pa ni dpal shAkya'i mgon po ji ltar 'khrungs pa de bzhin du'o/_/de'i phyir na bdag nyid sangs rgyas thams cad la sogs pa'i ngo bo la bza'
[\[116b\]]
[\[116b.1\]]ba dang btung bar ldan pas mchod par bya'o/_/dad pa yis ni gtor ma sbyin/_/zhes pa ni las gang 'dod pa rnams la dad pa ste zhi ba dang rgyas pa la sogs pa rnams so/_/nag po'i phyogs kyi tshes bcu zhes pa ni ji lta ba bzhin du nges pa ste rang gi mthe bong rdo rje brtan por sbyar la dbu
[\[116b.2\]]ma 'dud pa ste/_mdzub mo sbyar bar gnas pa dpral ba'i dbus kyi phyogs su gzhag la/_rim dang rim min bzlog par bskor bar byas la sngags 'di brjod par bya'o/_/oM A ral+li hoHdzaHhUM baM hoH_badzra DA ki nI sa ma ya s+t+waM dr-i sh+ya hoHzhes so/_/de lan gsum dang bzhi'i
[\[116b.3\]]bar du brjod do/_/sgrub pa po ni gcer bu skra grol par gyur pa gnas dgon par kha lho phyogs su bltas te gnas la mtshan phyed na gtor ma gtang ngo /_/'byung po thams cad kyi gtor ma de gtang ba gnas dgon pa zhes pa de yang ri rab ri'i rgyal po mchog tu bzang por
[\[116b.4\]]gsungs pa'i steng du dkyil 'khor chen por sbyar te/_gru bzhi pa sgo bzhi pa twa ra Na bzhis rnam par brgyan pa'i 'khor lo rim pa lnga'i dbus su ni sna tshogs pad+ma'i lte ba'i dkyil 'khor lo rdo rje sems dpa' yongs su zhu ba'i bdag nyid las dpal he ru ka rnam par bsgom
[\[116b.5\]]par bya'o/_/rtag pa dang chad pa'i rnam par rtog pa'i ngo bo 'jigs byed dang dus mtshan gyi steng du g.yas brkyang ba'i sbyor bas gnas par mdzad cing bdud thams cad rab tu gnon pa/_kha dog sngon po chen por 'jigs/_/'jig pa'i dus kyi me chen po lta bu
[\[116b.6\]]'jigs pa spyan gsum pa can mi bzad pa/_thod pa'i phreng ba'i dbu rgyan can/_sangs rgyas lnga yis byin gyis brlabs pa/_/sna tshogs rdo rjes dbu'i ral pa bcings pa byang chub kyi sems zla bas nye bar mdzes pa/_phyag rgya drug gis sku la rgyan du mdzad pa/_
[\[116b.7\]]mtshan thams cad kyis brgyan pa/_zhal drug pa phyag bcu drug pa'o/_/dpa' ba dang smre ba dang sgeg pa dang bzhad pa dang /_drag pa dang /_zhal gdangs shing ljags 'dril ba ste sngon po dang /_de bzhin du dmar po dang ser po dang ljang gu dang /_dkar po dang steng gi zhal ni drag
[\[117a\]]
[\[117a.1\]]po chen po ste nag po'o/_/khyon ni nam mkha'i khyon tsam mo/_/hA hA zhes sgrogs shing de nyid du hUM zhes kyang mdzad cing hi hi mdzad pas 'jigs par mdzad pa/_hUM hUM mdzad pas phaT sgra sgrogs shing oM oM gyis mdzad pa sgrogs pa'o/_/rdo rje dang dril bu bsnams
[\[117a.2\]]nas snyoms par zhugs pas lha mo'i nu ma btsir ba'o/_/gzhan rnams kyis ni dus mtshan mo dang drag po'i pags pa 'dzin pa dang thod pa dang kha T+wAM ga dang /_mdung rtse gsum pa dang gri gug dang /_dgra sta dang /_lcags kyu dang zhags pa dang /_mgo bo dang /_cang te'u dang /_de bzhin
[\[117a.3\]]du gsal shing ngo /_/phyag gnyis kyis ni 'bar ba'i phyag rgya bcas nas dpral ba'i steng du bzhag pa'o/_/phag mo'i kha dog dang phyag mtshan rnams kyang de bzhin no/_/'on kyang pags pa'i na bza' spangs pa'i phyag gis mda' dang gzhu 'dzin pa'i lha mo ste gcer bu dbu
[\[117a.4\]]skra grol ba dum bus brgyan pa'i sku rags can/_byin pa gnyis kyis mnyam par bsdams pa ni thugs rje chen pos chags pa rtag tu bde ba srid pa 'gro ba rigs drug po yang dag par sbyor bar mdzad cing sems can gyi don la dgyes pa'o/_/'dab ma bzhi la
[\[117a.5\]]ni pho nya mo bzhi ste/_sa la sogs pa'i rang gi ngo bo mkha' 'gro ma la sogs pa ste/_sngon po dang ser po dang /_dmar po dang /_ljang gu'o/_/zhal gcig phyag bzhi pa/_spyan gsum pa gcer bu skra grol ba nu ma rgyas pa dang /_sgeg pa dang bcas shing rnam par bzhad
[\[117a.6\]]pa'i zhal can phyag rgya lngas rnam par brgyan pa'o/_/g.yon pa rnams na lcags kyu dang /_zhags pa dang /_lcags sgrog dang /_'bebs pa lta bu ste 'gugs pa'i tshul dang /_'dzud pa'i tshul dang /_'ching ba'i tshul dang /_spyan 'dren pa'i tshul lta bu'o/_/gzhan na ni
[\[117a.7\]]gri gug dang /_thod pa dang kha T+wAM ga dang /_cang te'u'o/_/zhabs g.yas brkyang bas yang dag par bzhugs pa/_thugs rje'i chags pas bde ba/_'khrul pa thams cad rnam par spangs pa'o/_/mtshams rnams na bum pa bza' ba thams cad kyis gang ba'i
[\[117b\]]
[\[117b.1\]]steng na thod pa byang chub kyi sems 'o mas rab tu gang ba rnams so/_/sku gsung thugs su byin gyis brlab cing ye shes sems dpa' dang go cha rnam pa gnyis byas te/_yi ge dzaHla sogs pas yang dag par sbyar la dbang bskur te mchod cing bstod la bka' bsgo bar bya'o/_/de
[\[117b.2\]]yang shing gcig dang dur khrod la sogs par gnas la ji skad du gsungs pa'i sngags rjes su sbyor ba'i sgo nas 'jig rten dang 'jig rten las 'das pa'i lha'i tshogs thams cad kyis yongs su bskor ba'o/_/zhing brgyad kyis bdag mo dgod par bya ba'i rim pa ni 'di yin
[\[117b.3\]]te/_phag mo dang /_shes byed ma nyid dang /_gzhon nu ma dang /_de bzhin du keng rus ma dang /_tshangs pa mo dang /_tshogs bdag mo dang /_khyab 'jug mo dang /_dbang po ma dang /_brgyad du bshad de rim pa gnyis pa'i'o/_/rim pa gsum pa la ni dbang po dang /_gshin
[\[117b.4\]]rje dang /_chu bdag dang /_nor sbyin dang /_yi dgas kyi gdan can dang /_sreg rdzas kyi gdan can dang /_bden bral dang /_rlung gi lha'o/_/rim pa bzhi pa la nyi ma dang /_zla ba dang /_mig dmar dang /_gza' lag pa dang /_phur bu dang /_ba bsangs dang /_spen pa dang /_rA hu la
[\[117b.5\]]dang /_rgyal mtshan no/_/rim pa lnga pa la ni sgo bzhir te/_tshangs pa dang /_khyab 'jug dang /_de bzhin du drag po dang /_kArti ka rnams so/_/de la sngon du gsungs pa'i rim pa gnyis pa'i lha mo rnams skyes pa'i rim pa ni 'di lta ste/_hrIH'i yi ge las byung ba'i lha mo phag mo
[\[117b.6\]]zhes bya ba ste/_phyag bzhi pa la mda' dang gzhu dang /_de bzhin du rgyal mtshan dang thod pa bsnams pa'o/_/kha dog sngon po 'jigs pa chen po phag gi gdong pas 'jigs par byed pa'o/_/byang du yi ge pheM gis shes byed mo kha dog dmar mo drag mo chen mo ste/_thod
[\[117b.7\]]pa dang lcags kyu dang /_de bzhin du kha T+wAM ga dang cang te'u'o/_/nub phyogs su yi ge hi yis gzhon nu mdog ser mo phyag bzhi pa ste/_rtse gsum pa dang /_dar lce gsum pa dang /_de bzhin du mda' dang gzhu 'dzin pa'o/_/lhor yi ge ho yis keng rus ma mdog nag mo
[\[118a\]]
[\[118a.1\]]phyag bzhi pa ste/_kha T+wAM ga dang thod pa dang de bzhin du ral gri dang cang te'u'o/_/me'i phyogs su yi ge baM gyis tshangs pa mo ste kha dog dkar mo phyag bzhi pa'o/_/tshangs pa'i mgo bo dang /_thod pa dang /_de bzhin du mda' dang gzhu'o/_/bden bral du ni yi ge
[\[118a.2\]]gaM gis tshogs bdag mo kha dog sngo bsangs la phyag bzhi pa'o/_/phyag na rtse gsum dang /_thod pa dang /_phreng ba dang /_la du bsnams pa'o/_/rlung gi mtshams su yi ge baM gyis khyab 'jug mo mdog sngon mo phyag rgya bzhi pa ste/_chang gi snod dang /_thod pa dang /_de bzhin du
[\[118a.3\]]zhags pa dang /_ral gri'o/_/dbang ldan du yi ge i las byung ba dbang po mo ste/_kha dog ser mo phyag bzhi pa rdo rje dang gsal shing dang /_thod pa dang /_sdigs mdzub dang /_zhags pa'o/_/lha mo thams cad ral pa gyen du 'bar ba sna tshogs pa'i rgyan gyis brgyan pa/_
[\[118a.4\]]zhing gi steng na langs shing mig gsum pa/_stag gi pags pa'i smad dkris can no/_/rim pa gsum pa'i dbang ldan du dzaM las dbang ldan khyu mchog la zhon pa kha dog dkar po lag pa bzhi pa/_thod pa dang /_rtse gsum pa dang /_thal mo sbyar ba 'dzin pa'o/_/shar
[\[118a.5\]]du yi ge i las skyes pa dbang po glang po la zhon pa mdog ser po lag pa bzhi pa ste/_rdo rje dang thod pa dang /_lag pa gnyis thal mo sbyar bar byas pa'o/_/me'i mtshams su yi ge baM gyis byin za ra skyes la zhon pa kha dog dmar po/_/lag pa bzhi pa ste me thab dang
[\[118a.6\]]thod pa dang /_thal mo dam du bsdams pa 'dzin pa'o/_/gshin rjer ni yi ge dzaM gis gshin rje ma he la zhon pa mdog nag po lag pa bzhi pa ste/_dbyig pa dang thod pa dang /_thal mo dam du bsdams pa'o/_/bden bral du yi ge raM las bden bral srin po la zhon
[\[118a.7\]]pa/_kha dog ljang gu lag pa bzhi pa ste/_ral gri dang thod pa 'dzin pa dang /_thal mo dam du bsdams pa 'dzin pa'o/_/chur ni yi ge baM gyis chu bdag chu srin ma ka ra la zhon pa kha dog dkar po la gang pa bzhi pa ste/_zhags pa dang /_thod pa 'dzin pa dang /_thal mo sbyar
[\[118b\]]
[\[118b.1\]]ba'o/_/rlung mtshams su yi ge yaM las rlung lha ri dgas la zhon pa dud kha lag pa bzhi pa ste/_ba dan dang /_thod pa dang /_de bzhin du thal mo'o/_/nor sbyin du yi ge kuM gis nor sbyin nor gter la zhon pa kha dog ser po lag pa bzhi pa ste/_rin po che dang /_thod pa 'dzin cing
[\[118b.2\]]mchog tu thal mo sbyar ba'o/_/rim pa bzhi pa'i shar phyogs su ni yi ge oM gyis nyi ma mdog dkar po ste/_lag pa gnyis ka na pad+ma re thogs pa rta bdun gyis 'dren pa'i shing rta la zhon pa'o/_/me'i grwar ni saM las pa bsangs dkar po g.yon na pad+ma'i steng na nor bu nyi ma'i
[\[118b.3\]]me can no/_/gzhan gnyis kyis thal mo dam du sbyar ba ra skyes la zhon pa'o/_/lhor ni oM gis mig dmar dmar skya ral gri dang zhags pa 'dzin pa dang /_thal mo gnyis sbyar ba yi dgas la zhon pa'o/_/bden bral du raM gis rA hu la kha dog dud kha g.yas na nyi ma g.yon na
[\[118b.4\]]zla ba gzhan gnyis thal mo dam du sbyar ba/_lus phyed tsam 'thon nas dur khrod na gnas pa'o/_/nub tu saM gis spen pa sngon po lag pa gnyis na thod pa re re 'dzin pa/_lag pa gnyis thal mo sbyar ba me dpung rnam par 'bar ba ni me lta bu can no/_/rlung du yi ge sh+yaM gis zla ba
[\[118b.5\]]dkar po g.yon na pad+ma la zla ba'i nor bu can dang /_g.yas na pad+ma'i steng na zla ba can dang /_lag pa gnyis pa thal mo dam du sbyar ba ngang pa la zhon pa'o/_/byang du baM gyis phur bu kha dog ser po g.yon spyi blugs dang /_g.yas na thod pa dang /_gzhan gnyis thal mo
[\[118b.6\]]kha sbyar ba rin po che'i gab tse la gnas pa'o/_/dbang ldan du bruM gyis gza' lag dkar po g.yas na rin po che'i mda' g.yon na thod pa gzhan gnyis thal mo dam du sbyar te gter gyi bum pa la zhon pa'o/_/keM las rgyal mtshan dmar po klu lta bu ste/_ral gri dang sbrul
[\[118b.7\]]zhags dang /_thal mo sbyar ba'o/_/gnas de rnams nyid kyi rtsar rgyu skar rnams bud med kyi gzugs su dgod de/_tha skar ni dkar mo/_bre nye ljang gu'o/_/smin drug sngo bsangs/_snar ma dmar mo/_mgo ni nag mo/_lag ser mo/_nab so ser mo/_
[\[119a\]]
[\[119a.1\]]rgyal sngo bsangs ma/_skag dkar mo/_mchu ser mo/_gre sngo bsangs/_dbo ljang gu/_me bzhi dkar mo/_nag pa ljang gu/_sa ri ser mo/_sa ga nag mo/_lha mtshams sngo bsangs/_/snron ser mo/_/snrubs ljang gu/_chu stod nag mo/_chu smad skya mo/_/gro zhun
[\[119a.2\]]dkar ser/_byi bzhin sngo bsangs/_mon dre ser mo/_mon gru nag mo/_khrums stod ljang gu/_khrums smad ser mo/_/nam gru dkar ser ro/_/thams cad kyang gser gyi stod g.yogs can dang thal mo sbyar ba can bri bar bya'o/_/rim pa lnga pa'i shar phyogs kyi sgor ni baM gyis
[\[119a.3\]]tshangs pa dkar po gdong bzhi lag pa bzhi pa thod pa dang /_/bgrang phreng dang spyi blugs dang /_de ltar pad+ma'o/_/byang gi sgor baM gyis khyab 'jug gdong gcig pa lag pa bzhin du dung dang 'khor lo dang /_de ltar thod pa dang /_/dbyig pa'o/_/nub tu saM gis drag po kha dog
[\[119a.4\]]dud kha lag pa bzhi pa rtse gsum pa/_thod pa dang /_de bzhin du zhags pa dang /_bgrang phreng 'dzin pa'o/_/lho ru kAM gis kArti ka kha dog ser po lag pa bzhi ste/_gsal shing dang /_dbyug pa dang /_thod pa dang /_de bzhin du bgrang phreng 'dzin pa'o/_/de rnams kyang
[\[119a.5\]]chung ma dang bu dang bu mo dang 'khor g.yog dang bcas pa sgeg pa la sogs pa'i nyams dang ldan pa'o/_/de la de lta bu'i dkyil 'khor chen po'i sa'i dbus rnams su shar du po nag po dang /_byang du nag po chen po dang /_nub tu lha sbyin dang /_lho ru nag po'o/_/
[\[119a.6\]]dbang ldan du rnam par sgeg byed dang /_mer ni 'jigs byed dang /_bden bral du dga' byed dang /_rlung du rnam par 'dren pa'o/_/de dag thams cad kyang gdong gcig pa mig gsum pa lag pa bzhi pa gri gug dang /_thod pa dang /_kha T+wAM ga dang rtse gsum pa lag na thogs
[\[119a.7\]]pa ste/_nag po dang /_ser po dang /_dkar po dang /_dmar po'i kha dog go/_/mtshams na gnas pa rnams ni/_/yid 'phrog pa'i gzugs gnyis pa'o/_/nag po drag po'i mdun du ni keng rus ma'o/_/g.yon du ni ser mo'o/_/rgyab tu ni 'jigs byed ma'o/_/
[\[119b\]]
[\[119b.1\]]g.yas su ni lha mo u ma'o/_/de dag ni mkha' 'gro ma'i mdog can no/_/lag na nye bar spyod pa lngas yongs su gang ba'i thod pa 'dzin pa'o/_/drag po chen po'i mdun la sogs par ni rgyal ma dang /_mi thub ma dang /_gzhan gyis mi thub ma rnams te/_lag na bza' ba dang /_
[\[119b.2\]]btung ba'i snod can lA ma'i kha dog go/_/nub tu ni lha sbyin gyi byan mo nag mo bzang mo dang /_nag mo chen mo dang /_sbom mo nag mo dang /_rnal 'byor ma ste/_dum skyes ma'i kha dog la lag na nye bar spyod pa lnga can no/_/lhor nag po'i chung ma dbang mo ma dang /_zla ba
[\[119b.3\]]mo dang /_ser mo dang /_gdug pa can ma ste/_gzugs can ma'i kha dog can la lag na bza' ba dang btung ba'o/_/dbang ldan du ni 'jigs byed kyi chung ma lto 'phyang mo dang /_sum cu rtsa gsum gyi dbang phyug ma dang /_dud can ma dang /_'bar byed ma ste/_keng rus
[\[119b.4\]]ma'i kha dog can lag na bza' ba dang /_bca' ba can no/_/me mtshams kyi 'jigs byed kyi chung ma 'jigs byed ma dang /_grong na gnas pa'i rnal 'byor ma dang /_'jigs gzugs ma dang /_gzugs chen ma rnams te/_dbang po ma'i kha dog la lag na
[\[119b.5\]]bza' btung sngon gyi bzhin no/_/bden bral gyi dga' byed kyi chung ma mche ba'i gzugs can ma dang /_mi bzad 'jigs ma dang /_thod phreng ma dang /_gshin rje'i steng 'gro ma ste/_nag mo bzang mo'i kha dog can la lag na bza' btung can no/_/rlung
[\[119b.6\]]mtshams kyi rnam par 'dren pa'i chung ma ni lag na ral gri ma dang /_lag na dgra sta ma dang /_lag na rdo rje ma dang /_lag na gzhu 'dzin ma ste/_rgyal ma la sogs pa'i mdog can la lag na bza' btung can no/_/shar gyi twA ra Na'i phyi rgyab kyi dur khrod na/_'jigs
[\[119b.7\]]byed lag pa tsam dang ldan pa dang /_srin po khri stengs nyal dang /_tshogs kyi dbang phyug dang /_dril bu'i rna cha can no/_/de rnams bzhi'i chung ma rnams kyang mkha' 'gro ma'i mdog can no/_/byang gi dur khrod na gtum pa'i dbang phyug dang /_'jigs pa'i 'jang
[\[120a\]]
[\[120a.1\]]sgrogs dang /_ro smad drag po dang /_sbom po'i dbang phyug ste lA ma'i mdog can no/_/de rnams kyi chung ma'ang de bzhin no/_/nub kyi dur khrod na che ba dang /_chen po dang /_phag ka dang /_'jigs byed rnams dang /_de'i chung ma rnams te/_dum skyes ma'i mdog
[\[120a.2\]]can no/_/lho phyogs kyi dur khrod na dri za'i dbang phyug dang /_'jigs pa'i sgra sgrogs dang /_mche ba gtsigs pa dang /_gzhu 'dzin te/_'di dag rang gi chung ma dang bcas pa gzugs can ma'i mdog can no/_/de dag thams cad gdong gcig pa lag pa bzhi pa ste/_kha T+wAM
[\[120a.3\]]ga dang thod pa dang rtse gsum pa dang /_lha mo la 'khyud pa'i lag pa'o/_/sngon du bshad pa'i shing brgyad dang ldan par blta bar bya'o/_/de dag khams gsum pa thams cad kyang gnas te/_rig pa 'dzin pa grub pa dang /_lha ma yin dang mi ma yin pa la sogs pa mang pos kun du
[\[120a.4\]]yongs su bskor bar byas pa'o/_/yi dgas dang sha za la sogs pa kun du sgra sgrogs shing thams cad kyang sgrub pa po la gdong mngon du phyogs te mchog ster bar bya'o/_/thams cad kyi snying gar rang rang gi ming gi yi ge dang po dgod par bya'o/_/oM AHhUM zhes pas ni sku gsung
[\[120a.5\]]thugs kyi rigs gsum du bskyed par bstan no/_/de nas cho ga bzhin du zhabs bsil ba dang /_bsang gtor dang /_zhal bsil la dam tshig rnams la dam tshig gi sbyor bas sbyar te bza'/_rang gi dkyil 'khor pa rnams la bza' ba dang btung ba sbyin par bya
[\[120a.6\]]ste/_phyag 'tshal yi ger yang dag ldan/_dbus su hUM nyid byas nas su/_/'bar zhing 'bar bar hrIH'bar bas/_/bya ba ji srid rab tu 'grub/_/ces so/_/rdo rje thal mo kha gyen du phye la sngags 'di brjod par bya ste/_kha kha khA hi khA hi zhes pa la sogs pa'o/_/
[\[120a.7\]]me tog dang /_bdug pa dang /_byug pa la sogs pas kyang mchod de/_de dag gi sems mgu bar byas na 'dod pa'i mchog ster bar 'gyur ro/_/de dag kyang bcom ldan 'das kyi sku gsung thugs kyi rnam par bsams la btang bar bya'o/_/'di dag ni dpal
[\[120b\]]
[\[120b.1\]]he ru ka bde mchog gi 'grel pa sgrub thabs rnams kyi gnas zhes bya ba las le'u nyi shu rtsa bdun pa'i rnam par bshad pa'o//_//de nas mchod pa rnam dag bdag/_/ces pa la/_rnam dag ces pa ni dngos po thams cad so so ma yin pa nyid de gnyis su med par bde
[\[120b.2\]]ba chen po rang bzhin gyis 'od gsal ba'o/_/de lta bu de nyid ni sangs rgyas rnams kyi chos kyi sku'o/_/de nas dpa' bo nges 'gro ba/_/zhes pa ni srid pa mnyam pa dag gis mi g.yo ba'i phyir na/_longs spyod rdzogs pa'i sku ste/_/kun du bsags pa las 'khrungs
[\[120b.3\]]pa nyid kyi phyir ro/_/de nas byang chub sems dpa' rnams kyi rjes su spyod pa'o/_/sangs rgyas kyi tshogs 'phros pas sems cad kyi don mdzad pa'i mtshan nyid ni sprul pa'i sku'o/_/de'i bdag nyid can gyi bdag nyid rang gi lhag pa'i lha'i sbyor bas ji ltar nus pa
[\[120b.4\]]mchod par bya'o/_/bdag nyid mchod par bya zhes pa ni de lta bur bshad do/_/don du spyad pa nyid kyang mchod/_/ces pa ni/_lhan cig thos pa dang bsam pa dag pa phun sum tshogs pa can te/_rnal 'byor gcig la nges par byed pa rnams so/_/nyid ces pa'i
[\[120b.5\]]sgra ni rnal 'byor ma rnams kyang yang dag par gzung bar bya ste/_gang gi phyir der ma gyur na phun sum tshogs pa ma yin pa des na'o/_/des na 'di las/_zla ba 'dus par yang dag gnas/_/zhes gsungs te/_yang dag gnas zhes pa ni shes rab dang yang dag
[\[120b.6\]]par sbyor bar 'gro ba'o/_/zla ba zhes pa ni char ro/_/yang na ni zla ba zhes pa ni bde ba'i ga pur te/_rtag tu rang bzhin gyis 'od gsal ba skye ba'o/_/de yang snying gi pad+mo la dngos gzhi dang bral ba'i stong pa nyid du blta bar bya ba yin te/_de lta bu'i sems ni bsgom par
[\[120b.7\]]bya ba yin no/_/spun dang sring mo lhan cig tu/_/zhes pa ni byang chub kyi sems dang rnam par bral ba'i sdug pa'i bu dang bu mo la sogs pa dag la sngags dang /_phyag rgya ston pa dang /_dkyil 'khor dang /_tshogs kyi 'khor lo ston pa dang /_rdo rje'i glu thos par byed pa
[\[121a\]]
[\[121a.1\]]dang /_dam tshig dag go bar byed na slob dpon de la smod cing brnyas pa dang /_sems can thams cad kyang sdang bar 'gyur ro/_/de'i phyir na slob dpon de'i bu la sogs pa rnams dmyal bar 'gro zhing /_/sems can gzhan rnams kyang 'gro bar 'gyur ro/_/
[\[121a.2\]]de'i phyir na de byang chub kyi sems dri ma can du 'gro'o/_/des na de dag nyid yongs su gzung ste zas la spyad par bya'o zhes bya bar 'brel to/_/'di dag ni spyi'i khyad par tsam ste/_ci'i phyir zhe na/_gal te'am brgya la byang chub tu sems bskyed pa snying rjes ma bcings pa yin na
[\[121a.3\]]ni ji lta ba de bzhin du ste/_de rnams la yang dag nyid kyis ni bstan par mi bya'i/_de rnams gzhan la spyod du gzhug par bya ba yin te/_der byang chub kyi sems bskyed pa'i dad pas de'i dbang du gtang bar bya'o/_/de ltar na ni rtag tu dam tshig la spyad par 'gyur ro/_/rtag tu
[\[121a.4\]]dam tshig spyad byas 'gyur/_/zhes pa'i don ni de ltar ro/_/gsang sngags su la'ang mi sbyin no/_/zhes pa ni yongs su ma byang ba'i sems can rnams la'o/_/sbyin zhes pa ni bdag gis dbang bskur ba rnams so/_/pho nya mo zhes pa la sogs pa la/_lam ni lam dang 'dra
[\[121a.5\]]bas byang chub kyi lam ste/_nyon mongs pa mtha' yas par yongs su dag par skyed par byed de/_/nyon mongs pa rnams ni glo bur ba nyid kyi phyir ro/_/de yang 'di lta ste/_dper na nam mkha' la kha ba dang du ba la sogs pas bsgos pa lta bu'i 'khrul ba tsam po de rnam par
[\[121a.6\]]bsal bar byas na ni/_rdo rje 'dzin pa nyid du tshe 'di nyid la 'gyur ba'o/_/de lta bur byed pa de yongs su spangs nas rnal 'byor gzhan la yang dag par gnas pa ni/_/nyan thos kyi spyod pa dang /_bya ba'i rgyud kyi spyod pa la sogs par bshad do/_/de lta bu'i dngos grub 'dod
[\[121a.7\]]pa de ni rnam par rmongs te/_de'i dngos grub dang bde ba tsam du yang mi 'gyur te/_rgyal srid dang bral ba'i mi lta bu'o/_/de ci'i phyir zhe na/_de la dad pa med pa'i phyir na'o/_/'o na ji ltar zhe na/_/pho nyar chags pa rnam thar pa/_/zhes pa gsungs te/_chags par bya ba la
[\[121b\]]
[\[121b.1\]]chags pas bltas te mthong na grol zhing thar te/_pho nya mo la chags pas yang dag par grol ba'o/_/de'i phyir na de la rim pa bzhin du spyad par bya'o/_/b+ha ga las bskyed pa'i thams cad bde ba rnams ni bdud rtsir rtag tu nges pa'o/_/bsnyen bkur nyid ni bya ba min/_/zhes pa
[\[121b.2\]]ni de la bsnyen bkur la sogs pa'i don gyi bya ba ma yin te/_'khyud pa'i bde ba'i rol pa la dga' ba'i phyir na'o/_/de'i phyir na/_pho nya mo rnyed pa na rjes su chags pa dang ldan pas 'khyud par bya ba'o/_/gzhan du ni bde ba nyid du mi 'gyur ro/_/skye gnas dman la gnas
[\[121b.3\]]rnams dang /_/zhes pa ni/_rdo rje'i rigs la sogs pa rnams so/_/dang zhes bya ba'i dngos pos ni dam pa ste skye ba gnyis ma bsdu'o/_/de lta bu'i skyob pa rnams ni ma dang sring mo lta bu ste/_de dag la lhag par sdug pa'i sems kyis rtag tu mchod par bya'o/_/gal
[\[121b.4\]]te de dag la dka' thub byas na gtsang sme dang bral ba'i bdag nyid chen po yin yang de'i dman pa'i sems kyis dka' thub des phun sum tshogs pa zad par 'gyur ba ha cang yang ches so/_/gcig tu ni pho nya mo ma yin pa 'jig rten gyi bud med la rtag tu 'gro na skyon de
[\[121b.5\]]lta bu'o zhes gsungs so/_/'khor lo grub pa'ang de bzhin du'o/_/zhes pa ni de lta bu yang zad par 'gyur ba'o/_/de'i tshe dam tshig dang sdom pa nyams pa rnams kyis yang gso bar bya na sbyor ba 'dis blang bar bya'o/_/de'i rim pa ni 'di ste/_mkha' 'gro ha ka'i
[\[121b.6\]]rnal 'byor gyis dam tshig mchog tu bsdam par bya ste/_nam mkha'i khams kyi dbus su dam tshig dam pa'i dkyil 'khor la gnas par bya'o/_/de'i dbus su ni 'khor lo chen po dkyil 'khor lnga dang ldan pa'o/_/dbus su nyi ma'i gdan la A li kA li mchog
[\[121b.7\]]dang yang dag par ldan pa ni mtshan sum cu rtsa gnyis dang ldan zhing dpe byad bzang po brgyad cus brgyan pa'o/_/byin gyis rlob par byed pa ni yi ge hrIH'i dngos po las yang dag par byung ba dus kyi tha ma ltar 'jigs par mdzad pa/_spyan gsum pa mche ba gtsigs
[\[122a\]]
[\[122a.1\]]pa ljags brkyang zhing 'dril ba/_lha thams cad cher zhal du 'dzud pa/_bskal pa'i me ltar drag pa/_/ral pa'i cod pan dang ldan pa/_'jigs byed kyi pags pas smad g.yogs mdzad pa/_/g.yas brkyang bas yang dag par gnas pa/_
[\[122a.2\]]'jigs byed dang dus mtshan zhabs 'og tu mnan pa/_de'i dpral ba na rdo rje phreng ba can dang /_sna tshogs rdo rje dang zla ba phyed pa'i rgyan can/_phyag rgya drug gis sku la rgyan du bas pa/_phyag drug pa/_zhal lnga pa/_nyams dgu dang ldan pa'o/_sngon po dang ser po dang /_
[\[122a.3\]]de bzhin du dmar po dang /_ljang gu'o/_/steng gi zhal ni dkar zhing zhi ba ste/_/'chi ba mchog tu yang dag par 'tsho bar mdzad pa'o/_/gdug pa thams cad mi 'byung bar byed pa/_/rdo rje dang dril bu snyoms par 'jug pas phag mo la yang dag par 'khyud pa'o/_/
[\[122a.4\]]pags pa dkar po'i na bza' 'dzin pa dang /_steng nas gdugs dkar po 'gebs pa'i tshul du 'dzin pa dang /_thod pa dang /_kha T+wAM ga dang /_drug pa na cang te'u bsnams pa'o/_/de'i mdog bzhin du phag mo ste/_skra grol ba can/_gcer bu mi'i rus pa'i rgyan
[\[122a.5\]]thams cad kyis brgyan pa'o/_/'on kyang pags pa 'dzin pa'i gnas su ni gri gug dang mgo bo dgod do/_/de yi shar du sangs rgyas mkha' 'gro ste/_/de bzhin byang du las kyi mkha' 'gro'o/_/nub tu chos kyi mkha' 'gro nyid yin la/_/de ltar lho ru rin chen
[\[122a.6\]]mkha' 'gro'o/_/dkar dang sngo dang dmar ljang zhal bzhi'i mdog/_/de bzhin steng gi zhal ni ser po'o/_/phyag gnyis 'khor lo dril bu snyoms 'jug dang /_/gzhan gnyis tshangs pa'i pags pa'i na bza' 'dzin/_/gzhan gnyis thod pa kha T+wAM cang te'u
[\[122a.7\]]'dzin/_/tshangs pa dang ni byan mor bcas pa dag_/g.yas brkyang ba yi zhabs kyis mnan pa'o/_/las kyi mkha' 'gro'i mtshan nyid bstan pa ni/_/ljang gu ser po dmar po sngon po'i mdog/_/dkar po steng gi lnga po de bzhin no/_/sna tshogs rdo rje dril bu snyoms 'jug dang /_/
[\[122b\]]
[\[122b.1\]]tshogs bdag pags pa mchog tu bsnams pa dang /_/gzhan gyis thod pa kha T+wAM cang te'u 'dzin/_/'jigs shing 'dar ba'i tshogs bdag chung mar bcas/_/g.yas brkyang ba yi zhabs kyis mnan pa'o/_/chos kyi mkha' 'gro dmar sngo ser po dang /_/ljang gu'i steng gi zhal ni
[\[122b.2\]]dkar ba nyid/_/pad+ma dang ni dril bu snyoms 'jug dang /_/'dod lha'i pags pa bshus pa rab mnabs dang /_/thod pa kha T+wAM ga dang cang te'u'o/_/g.yas brkyang ba yi zhabs kyis mnan pa ni/_/'dod pa'i dbang phyug chung mar bcas pa'o/_/rin chen mkha' 'gro ser sngo
[\[122b.3\]]dmar ljang zhal/_/de bzhin du ni steng zhal dkar po'o/_/rin chen phyag gnyis dril bu snyoms 'jug cing /_/dbang po'i pags pa bshus nas rab mnabs dang /_/thod pa kha T+wAM ga dang cang te'u 'o/_/g.yas brkyang ba yi zhabs kyis mnan pa ni/_/dbang po chung
[\[122b.4\]]ma dang ni bcas pa'o/_/kun kyang phyag drug spyan ni gsum pa la/_/dar dpyangs kyis mtshan ral pa'i dbu rgyan can/_/me dang bden bral rlung dang dbang ldan grwar/_/sangs rgyas mkha' 'gro ma dang rdo rje mkha' 'gro ma/_/pad+ma'i mkha' 'gro ma dang las
[\[122b.5\]]kyi mkha' 'gro ma'o/_/g.yas skor dang po dkar dang sngo dang dmar/_/gnyis pa sngo dang dkar po ser po'o/_/gsum pa dmar dang sngo dang ser po ste/_/bzhi pa ljang gu sngon po ser po'o/_/kun kyang zhal gsum phyag ni drug pa la/_/spyan gsum gcer bu dbu skra
[\[122b.6\]]grol ba dang /_/phyag rgya lnga yis rnam par brgyan nas su/_/zab mo dang ni thugs rje'i gar gyis ni/_/chags shing bde chen bdag nyid can du'o/_/kun gyi g.yas pa'i phyag ni dang po na/_'khor lo mda' dang rdo rje mda' dang ni/_rin po che yi mda' dang de lta bur/_/
[\[122b.7\]]sna tshogs rdo rje yis ni mtshan pa'i mda'o/_/kun gyi g.yon pa'i phyag na gzhu 'dzin cing /_/thod pa kha T+wAM ga dang cang te'u'o/_/gzhan rnams zhags pa dang ni lcags kyu 'dzin/_/re'u mig dgu pa rab tu zlum pa la/_/phyi rol gru bzhir sgo bzhi yang dag ldan/_/de
[\[123a\]]
[\[123a.1\]]la shar gyi sgo ni gzugs mang ba/_/byang du gzugs mdzes ma ste nub tu ni/_/rdo rje gdong can ma ste lho ru yang /_/rdo rje chom rkun ma ste kun kyang ni/_/zhal gsum phyag drug rgyan rnams kun gyis brgyan/_/sngon bshad sangs rgyas mkha' 'gro la
[\[123a.2\]]sogs pa'i/_/mtshan ma rim pa bzhin du 'dzin pa'o/_/de yi phyi rol du yang gru bzhi pa/_/sgo bzhi twa ra Na bzhis brgyan pa dang /_/dar dpyangs me tog phreng ba 'phyang bar ldan/_/de la zur bzhi pa yi lha snam gyi/_/me mtshams la sogs dgod par bya ba ni/_/g.yon skor du
[\[123a.3\]]ni dgod par bya'o/_/rdo rje'i gdong can ma dang /_khwa gdong ma dang /_gdong rings ma dang /_grags ldan ma dang /_rdo rje pho nya ma dang /_rdo rje sen mo dang /_rdo rje gzhon nu ma dang /_rdo rje dung mo dang /_rdo rje ro langs ma dang /_rdo rje lus snyoms ma dang /_dril
[\[123a.4\]]sgra ma dang /_kha chen ma dang /_rdo rje mo dang /_khro gnyer ma dang /_sna tshogs gzugs ma dang /_rdo rje rnal 'byor ma dang /_rdo rje lcags sgrog ma dang /_lha mo sgyu ma dang /_grags byed ma dang ser mo ma ste/_lha mo nyi shu'o/_/shar gyi sgor ni rdo rje 'bar ma'o/_/
[\[123a.5\]]byang du ni 'khyil pa ma'o/_/nub tu ni rdo rje 'jigs byed ma'o/_/lho ru ni rdo rje 'grub pa ma'o/_/mkha' 'gro ma de dag ni dngos grub kyi dkyil 'khor de kun kyang spyan gsum pa/_/zhal rnam par gtsigs pa/_lto 'phyang ma'i sgo skyong ma'o/_/gzhan rnams ni sna
[\[123a.6\]]tshogs pa'i gzugs can rnam par sgeg pa kun kyang phyag rgya lnga 'chang ba thod pa'i phreng bas rnam par brgyan pa zhal gsum pa dpa' zhing sgeg pa snying rje'i ros gang ba/_/brang 'phel che zhing nu ma rgyas pa/_skal ldan ma/_gcer bu skra grol ma thugs rje chen po chags
[\[123a.7\]]pa dam pa'i bde ba'i ngo bo ro la zhon pa/_mchog tu dga' ba dang ldan pa/_/thod pa dang /_kha twAM ga dang /_cang te'u bsnams shing /_/g.yas na zhags pa dang /_lcags kyu 'dzin pa dang /_gzhan gnyis na rdo rje gsor zhing dril bu 'khrol ba'o/_/sku gsung thugs su
[\[123b\]]
[\[123b.1\]]byin gyis brlabs te/_go cha gnyis kyis brgyan te/_de nas ye shes kyi 'khor lo bkug ste dbang bskur nas mchod pa dang /_bstod pa byas la bzlas pa bya'o/_/oM shrI badzra DA ka AHhrIH hIM DA ka nI dzA la sam+bar hUM hUM phaT swA hA zhes pa mos pa'i bsam pas rtag tu spro zhing
[\[123b.2\]]bsdu ba'i sbyor ba'i rdo rjes brtul zhugs chen po dang ldan par mi g.yeng bar bzlas so/_/oM shrI bud+d+ha DA ka AHb+h+rUM hUMDA ki nI dzA la sam+bar huM hUM phaT swA hA/_/oM shrI karma DA ka AHkhaM hUM DA ki nI dzA la sam+ba ra huM hUM phaT swA hA/_oM shrI pad+ma DA ka AHhrIHhUM DA ki nI dzA la sam+ba
[\[123b.3\]]ra huM hUM phaT swA hA/_oM shrI rat+na DA ka AHoM hUM DA ki nI dzA la sam+bar huM hUM phaT swA hAH_oM shrI badzra bA rA hI baM huM hUM phaT swA hA/_de lta bur ni mkha' 'gro ma thams cad kyi sngags su yang rab tu bzlas par grags so/_/'di ni dam tshig dang sdom pa blang ste/_rdo rje dang mnyam
[\[123b.4\]]par rab tu 'grub pa'o/_/mchog 'bring tha ma lhan cig 'gugs/_/zhes pa la sogs pa ni gang dang gang gzhan na gnas pa sngon du grub pa dam tshig dang ldan ma byin gyis rlob par dran par bya'o/_/mchog ces pa lhan cig skyes pa'o/_/'bring zhes pa ni zhing
[\[123b.5\]]skyes ma'o/_/tha ma zhes pa ni sngags ma'o/_/des bskyed pa'i rdzas gang yin pa thams cad de/_des na de ltar rdzas ni rab nges yin/_/zhes gsungs te/_de ni rtsa rnams la gnas pa'i rdzas dbang po gnyis kyi sbyor ba las skyes pa thams cad do/_/rkyen des bskyed
[\[123b.6\]]pa'i bdud rtsi lnga la sogs pa chang dang khrag tu mnyam par ldan pas thod pa la dkyil 'khor gru gsum par byas pa bris par gzhag ste/_steng dang byol song dang /_'og dang gnas pa rnams phyogs dang phyogs mtshams ji lta ba bzhin du bskyed de/_/de nas
[\[123b.7\]]kha zas de rnams la ste/_de kho na nyid gsum gyi sngags kyis btab la dam tshig gi mchog de 'thungs shing zos te/_yang dag par 'khrigs pa'i rnal 'byor ma rnams la yang phul te/_bla ma dang mnga' bdag rdo rje 'dzin gyis gsan par dam tshig rnams la
[\[124a\]]
[\[124a.1\]]'dis gsol ba btab bo/_/bdag gis rtag tu sdom pa mang por blangs shing bskyang bar bgyi'o zhes so/_/'jig rten rtag tu g.yon gyis spyod/_/ces pa ni g.yon pa'i spyod par 'gro ba rnams kyi bde ba blang bar bsgrub pa'i phyir na bde ba bsrung ba'i
[\[124a.2\]]nam mkha'i gnas la rnal 'byor chen pos 'di rnam par spyad do/_/g.yon pa dang g.yon pa'i tshogs mchog tu mdzes pa ni 'jig rten gsum gyi bdag po dang /_mchog gi don thams cad gsal bar brjod cing rgyal bar mdzad pas na bde ba ster bar
[\[124a.3\]]mdzad pa'i g.yon pa la bsnyen bkur bar bya ste/_gang gi phyir rnal 'byor ba'i dge ba thams cad kyi thabs yin pa de'i gtso bor nges par 'gyur ro/_/thams cad bskyed pa'i g.yon pa phyag rgya chen po can la mchod pa mi byed par de bzhin gshegs pa rnams la mchod pa
[\[124a.4\]]byed pa ni yongs su nyon mongs shing de la 'bras bu mi rnyed do/_/gang 'og dag ni gsal bas ma bkrol to/_/brtul zhugs med kyang brtul zhugs rdzogs/_/zhes pa la brtul zhugs ni phyis mi len pa la sogs pa sbyangs pa'i yon tan bcu gnyis te/_'di dag gis ni
[\[124a.5\]]bskal ba du mas kyang sangs rgyas nyid du brgya lam 'ga' zhig na 'gyur la/_'dir ni de lta bu'i brtul zhugs thams cad zil gyis mnan cing bcom yang tshe 'di nyid sangs rgyas kyi de kho na nyid thob pa'i phyir te/_de'i phyir na brtul zhugs rdzogs pa zhes bya ste/_de
[\[124a.6\]]bas na gang gi phyir sgrub pa pos der 'bad pa byas na 'jig rten gyi spyod pa las rnam par grol bar 'gyur ba'i phyir ro/_/dam tshig ces pa ni rigs kyi tshogs 'di dag ste/_rigs drug dang rigs lnga la sogs pa'o/_/sngon bzhin du 'di dag dang de bzhin du lhan cig tu spyad
[\[124a.7\]]par bya'o/_/rigs lngar yang dag spyod ces pa ni/_rigs bzhi ru ni rnam par brtag_/ces pa 'di'i rigs ni rin po che dang mi bskyod pa rnam par snang mdzad kyi bar mdor gyur pa'o/_/rigs gcig ces pa ni gtso bo'i sems te mthar thug pa'o/_/des dkyil 'khor
[\[124b\]]
[\[124b.1\]]pa rnams der mnyam pa'o/_/yang dag spyod ces pa ni rnam par mi rtog pas yang dag par spyod pa ste/_tshogs pa med pa dang /_yongs su gzung ba med pa dang /_longs spyod pa med pas spro bar bya zhing /_'dod pa'i yon tan lnga rnams sdig pa med par bstan par bya'o/_/
[\[124b.2\]]de yang ji ltar sdig pa med par mi 'gyur zhe na/_mnyam par spyod pa'i blos ji ltar mes zas rnams thun mong du spyod pa dang /_ji ltar nyi ma bltas na der thun mong du mthong ba dang /_ji ltar rlung dri la thun mong du byed pa ltar dam tshig kun la spyod pa ni rnam par rtog pa gti
[\[124b.3\]]mug gi rgya mtsho ring du spong ba'o/_/dkyil 'khor gru gsum byas zhes pa ni shwa sa bskams pa'i sa nag po tsha sgo can gas pa la sor nyi shu pa'i tshad la sor bcu thur du brkos pa zur gsum gyi mgo rnon po byang du bstan no/_/de dag ni me thab kyi las so/_/rdo rje
[\[124b.4\]]dang de bzhin du gsal shing dang /_'bar ba rtse gsum dang rdo rje tho ba dang /_gsal shing ni kha gyen du bstan te gzugs par bya'o/_/de dag gis gsang par bya zhing sdug bsngal du gzhug par bya'o/_/phyag mtshan 'di dag ni sor bzhi'i tshad du bri bar bya'o/_/
[\[124b.5\]]de'i steng du sor gsum bskyed pa la kha khyer sor gsum gyi tshad kyis gru gsum du bskor zhing zheng dang dpangs su mnyam par kha phyir phyogs su bltas la bya'o/_/sa nag po drid ba dang /_bong bu dang rnga mo'i sbangs dang /_mi'i rus phye dang /_sol phye bsres pas de
[\[124b.6\]]la byug go/_/dri nga ba'i me tog dang spos kyi mchod pa dang /_tsher ma rnon po can gyi dri nga ba'i shing dang /_dur khrod kyi shing dang /_bong bu dang rnga mo'i sbangs bskams pas bud shing bya'o/_/shing nim pa dang /_tsan+dan dmar po dang /_tsher ma can gyi shing ku nya tsa ka dang /_tsher
[\[124b.7\]]ma dang /_'khri shing dang /_tsher ma shin tu rnon po dang /_shing shin tu rnon po dang ro bsregs pa'i shing gas pa dag las sor bcu gnyis pa'i rtsa ba'i cha rnams dug dang khrag dang til mar la sbangs pa shin tu rno ba rnams yam shing du sbyin par bya'o/_/yungs kar dang /_
[\[125a\]]
[\[125a.1\]]dri dku ba can gyi til dang /_khrag dang lan tshwa dang /_ske tshe dang /_shing nim pa'i lo ma dang /_dur khrod kyi thal ba dang /_rkang rjes kyi rdul dang /_bong bu dang /_rnga mo la sogs pa'i sbangs dang /_skra dang mar khu chen po dang /_khwa dang 'ug pa'i sgro dang /_
[\[125a.2\]]bshang ba dang /_gci ba dang /_mi'i rus pa'i phye ma dang /_ba spu dang /_sha la sogs pa ji ltar rnyed pa gcig tu bya'o/_/rdzas de rnams kyang dug dang khrag dang /_smyo byed kyi 'dab mar bsregs pa dang /_thal ba dang /_sol ba dang /_phub ma la sogs pa las gdug pa can
[\[125a.3\]]gyi gzugs brnyan byas la mtshon shin tu rnon pos mgo bo na brtsams te/_lus kun bcad de/_mngon spyod kyi bsreg rdza su bya'o/_/de yang lcags kyi snod du khrag dang /_chu dang /_mi dang /_bong bu'i gci bar bsres te gzhag pa mngon spyod la yi ge phaT
[\[125a.4\]]mtha' mar bzhag pa'i yi ge bdun pa'i sngags lan bdun bdun bzlas shing bsreg par bya'o/_/de yang dkon mchog gsum la bsngo ba dang /_dam tshig las nyams pa dang /_sdang ba can dag la bya ba ni nag pos brgyan cing lcags kyi rgyan cha can gyi sngags pa gshin rje
[\[125a.5\]]la bltas te/_khro bo'i skyil mo krung gis shing khri'i stan la yang dag par gnas la mtshan phyed nyi ma phyed na bsgrub bya la bsam par bya'o/_/re phas ni me'i dkyil 'khor te/_mtha' mar hUM dang phaT kyi sgra mdzad pa 'brug sgra lta bur brjod do/_/de nas thog ma dang dbus
[\[125a.6\]]dang mtha' mar bya ba'i me ni dur khrod kyi me dang lag pas bton pa dang /_rdo las bton pa dang /_gdol ba'i khyim nas byung ba ni mngon spyod la shis so/_/thog ma kho nar me thab tu ji skad smras pa'i bud shing bzhag pa la me bcug pa rlung yab kyis pa ka'i me sbar ro/_/
[\[125a.7\]]sngags ni hUM dz+wa la hUM zhes brjod cing me sbar bar rig par bya'o/_/de nas lag pa g.yas par ku sha bcug ste/_mthe bong srin lag gi rtsar bzhag la me dgug par bya'o/_/sngags ni oM e h+ye hi mahA b+hU ta de ba r-i Shi dwi dz+wa satwa mi/_gri hi twA a hU tiM a hA raM a smin san+ni hi to
[\[125b\]]
[\[125b.1\]]b+ha ba zhes pa 'dis thab kyi me'i phyogs su 'ongs par bsam mo/_/'dir 'bar ba 'khrigs pa'i dbus su khro bo mi bzad par byed pa zhes pa bkug la gzhag pa glog 'khyug pa lta bu ba spu ser po can de bzhin du kha dog dud kha de nas mig g.yo zhing steng phyogs su rna ba nyan pa
[\[125b.2\]]ltar mdzad cing sgra chen po sgrogs pa mche ba bzhi pa stobs chen po rlung gi dkyil 'khor la zhon pa/_/rab tu 'jigs shing hUM mdzad pas hUM sgra sgrogs pa/_spyan gsum pa/_phyag bzhi pa/_brjid pa chen po rdo rje'i 'od can/_rig pa'i khri la gnas pa/_gdong
[\[125b.3\]]bdun pa/_rnam par zlog pa/_ma he la zhon pa/_/mya ngan byed pa'i tshul can dud pa'i phreng ba 'khrigs shing 'bar ba/_lcags las byas pa'i rgyan rnams dang ldan pa/_bzhin bzang po lcags kyis khebs pa/_'bar ba'i phreng ba can/_spyan dmar po chen po/_mi
[\[125b.4\]]g.yo ba'i tshul can na bza' sngon po bsnams pa/_'jig pa'i dus ltar mnyam par 'bar ba drag po 'jig rten gsum po za ba lta bur rngam pa/_lag na gsal shing dang /_rdo rje steng du 'phyar ba ltar 'dzin pa gzhan gnyis na ral gri dang gri gug 'dzin pa'o/_/de'i
[\[125b.5\]]g.yas su ni so sor zhes bya ba phyag gnyis pa/_rdo rje dang gri gug lag na bsnams pa/_yan lag nag po/_mig dud pa'i mdog can/_ma mchu tshems kyi sgros mnan pa'o/_/de nyid kyi g.yon na ni khrag gis gang ba'i thod pa ste/_rang gi rigs su gnas pa/_
[\[125b.6\]]khrag gi phreng ba mnyam par 'bar ba'o/_/g.yon du ni gshin rje mthar 'byin char sprin lta bur 'jigs pa'i mdog can zhal gsum phyag drug pa/_drag po zhabs bzhi pa/_spyan gsum pa/_mche ba rnam pa gtsigs shing rnam par 'gyur ba/_lcags las
[\[125b.7\]]byas pa'i rgyan gyis 'bar ba can/_dur khrod kyi me ltar 'bar ba/_ma he la zhon par blta bar bya'o/_/snying gar ni 'jam dpal gyi dngos po bskyed par bya'o/_/thab kyi mdun dang rgyab kyi phyogs gnyis su ni mthar byed dang dus can zhes pa dag ste/_rang
[\[126a\]]
[\[126a.1\]]bzhin ji lta ba bzhin du bsam par bya ba ste/_bkres pa'i tshul la shing za ba'i don la 'dod pa'i phyag gnyis drag po'i cha byad can/_ji lta bu'i yi dgas kyi bdag po'i rgyal po de bzhin du ste/_bsreg rdzas za bar 'dod pa can du bya ba ni drag po'i
[\[126a.2\]]las la rab tu bsam pa'o/_/de lta bu'i ting nge 'dzin gyi stobs su yang dag par gyur pas ni sgrub pa po'i don thams cad nas thams cad du 'grub pa'o/_/sngags dang phyag rgya dang rnal 'byor rnams ni las dang rjes su mthun pa'i gzugs su ldan par bya zhing sku
[\[126a.3\]]gsung thugs su byin gyis brlabs par byas pa la mchod yon la sogs pas mchod par bya'o/_/de yang mchod yon ni dbu la'o/_/zhabs bsil ni zhabs la'o/_/oM ar+g+haM pra tI ts+tsha swA hA zhes pas ar+g+haM dbul lo/_/lag pa g.yas pa'i mdzub mo
[\[126a.4\]]dang /_mthe bong gi rtse mo skam pa'i kha ltar sprad de mdzes par bskor ba'i tshul gyis gyen du bstan te/_ku sha chu gtsang la spangs la zhabs la dbul lo/_/oM pA d+yaM pra tIts+tsha swA hA zhes pas phul te/_de nas zhal bsil yang phul la mchod pa rnams kyis mchod do/_/
[\[126a.5\]]de la me tog ni dbu la'o/_/bdug spos ni mdun du'o/_/dri chu ni thugs kar ro/_/mar me yang mdun du'o/_/de bzhin du lha bshos kyang mdun du ste gsol bar bya'o/_/de nas bsgrub bya'i gzugs brnyan bsreg rdzas su sbyin no/_/de nas yang de lta bu'i yang dag par mchod pa
[\[126a.6\]]rnams kyis gang la phan par bya ba ste/_mi 'byor na yang yid kyi sgyu 'phrul gyi khyad par gyis so/_/de nas yang zhal bsil phul te/_gong du ste sngon du yang dbul bar bya'o/_/dgang gzar blugs gzar gyi mtshan nyid la dgang gzar ni sor bzhi pa'i tshad la dbyibs gru
[\[126a.7\]]gsum pa thur du sor gnyis kyi tshad du brkos pa/_kha ran la rdo rje rtse gsum pa'i phreng bas yongs su bskor bar bya'o/_/'di'i nang gi gra gsum la mtshan ma dag gzhag par bya ba yin te/_de yang stag dang /_sbrul dang seng ge'i gdong rnams ji ltar btub tshad du bri'o/_/mar kyi
[\[126b\]]
[\[126b.1\]]'dzag khung ni sor gcig pa'i tshad la/_rtse mo yang sor gcig pa rdo rjes byin gyis brlabs pa'o/_/de yi yu ba ni sor bcu drug pa'i tshad dang ldan pa can no/_/de nas blugs gzar ni yu ba sor bcu pa can/_gzar bu nyid ni sor gsum pa'i tshad la gru gsum pa'i dbyibs te/_
[\[126b.2\]]dbus su sor gcig brkos pa gang gi mtshan mas byin gyis brlabs pa'o/_/'og gi mchu yang de bzhin du sor gsum pa la rtse mo gsum pa kha gyes pa'i rdo rjes byin gyis brlabs pa'o/_/'di lta bu'i dgang gzar dang blugs gzar ni mngon spyod kyi'o/_/de yang rdo rje
[\[126b.3\]]brgyab pa'i shing ngam/_lcags las bya'o/_/yang na tsher ma shin tu rnon po can la sogs pa la bya'o/_/sangs rgyas dag kyang nges par 'jig_/ces pa'i don ni de lta bu'o/_/de dag ni phyi'i sbyin sreg tu gsungs so/_/yang nang gi bdag nyid gsungs pa/_/sngags
[\[126b.4\]]dang phyag rgyar yang dag ldan/_/de bzhin dpa' bo'i ston mo ni/_/zhes pa ste/_sngon du gsungs pa'i rdzas rnams dang /_/rang gi lhag pa'i lha'i rnal 'byor gyis nyon mongs pa thams cad rab tu zhi bar bya ba'i don dang /_bsam gtan gyi nyams chen por bya ba'i ched du/_
[\[126b.5\]]sa gsum gyi gnyen po'i thab khung du las thams cad rab tu bsgrub par bya'o/_/lte bar rang gi ngo bos skyes pa'i drag 'dzin ma'i me shin tu gsal ba'i sgra'i rang bzhin la/_rnal 'byor ma thams cad dang /_dpal he ru kas gang ba 'dir sreg blugs ni rang bzhin
[\[126b.6\]]med par rtogs pa'i sems dang sems las byung ba thams cad do/_/de ni bla na med pa'i sbyin sreg tu sangs rgyas thams cad kyis gsungs te/_phyi'i dngos po mtha' dag rang rig pa'i bdag nyid kyi rang bzhin du rtogs par bya'o/_/de ltar yang rdo rje mkha' 'gro'i
[\[126b.7\]]rgyud las gsungs pa/_'od kyi phreng bas 'khrigs shing 'jigs/_/'od gsal dkyil 'khor gyis mdzes pa/_/lte bar de ltar bsgom pa'i me/_/lte bar thab khung nyid du gsungs/_/thams cad bud shing ye shes me/_/'phro ba dang ni 'du bar byed/_/las
[\[127a\]]
[\[127a.1\]]kyi rlung gis bud pa na/_/lte ba'i dkyil 'khor nyid la sbar/_/thams cad dbang po dngos skyes pa/_/bsregs pas sems nyid bde bar 'gyur/_/las dang skye ba srid skyes pa'i/_/nyon mongs zhi bar bya phyir bsreg_/'di las rgyas pa'i 'byung
[\[127a.2\]]ba ni/_/rim pas rdzogs pa'i byang chub myur/_/bskal pa'i me dang mnyam lta zhing /_/me de snang ba bzhin gnas pa/_/snying ga'i gnas na 'bar ba ni/_/rtsa nyid brgyad po'i dbus na'o/_/me yi dbus na pad+mo nyid/_/'dab ma drug cu bzhi lta bu'o/_/de yi dbus na me yi lha/_/
[\[127a.3\]]'od ldan mtheb tshon tsam pa blta/_/me yi mdog can phyag gnyis pa/_/rang bzhin dga' ba gsal ba nyid/_/nyi ma'i dkyil 'khor la gnas pa/_/'bar ba'i me dang mnyam pa'i 'od/_/rtsa rnams kun la gnas par blta/_/thams cad 'bar ba'i dbyibs can te/_/'dab
[\[127a.4\]]ma'i grangs rnams sngon du gsungs/_/lte ba'i bud shing rtag bsreg cing /_/de nyid yid ni me tog mchod/_/yid de'i bdug pas bdugs pa dang /_/yid de'i dri de dri mchog go/_/yid de mar me gsal ba ste/_/yid de'i cho gas mchod par bya'o/_/gtor ma'i 'du byed gang
[\[127a.5\]]bar yang /_/yid kyi cho ga nyid kyis so/_/brkyang ma dgang gzar yin par gsungs/_/ro ma de bzhin blugs gzar te/_/kha yi pad+ma'i 'dab ma ni/_/sor gnyis tshad du rgyas par bya'o/_/rang gi rdo rje ji srid par/_/yu ba'i rdo rje rin chen ldan/_/bsreg rdzas snod ni thod pa
[\[127a.6\]]ste/_/yam shing rdzas rnams thams cad do/_/'di ni cho ga'i rim par bshad/_/ces so/_/rtsa lnga la kun gyi bzhi'o/_/lnga po 'di dag par sbyar te/_/sa dang chu dang rlung dang nam mkha' rnams mnyam par lte ba'i dbus na gnas pa chu shing gi me tog lta bur/_sgo dmar
[\[127a.7\]]po rtag tu gnas shing 'dab ma brgyad po rtag tu gyen du bltas pa ge sar dmar po dang yang dag par ldan par mkhas pa rnams kyis yang dang yang du 'jug par bya'o/_/de'i dbus su ji skad du gsungs pa'i rnam par shes pa lhan cig skyes pa'i lha/_nam mkha'i rlung gi ngo bos
[\[127b\]]
[\[127b.1\]]rdzogs par gsal ba rdul phra rab tsam gyi mtshan nyid can gyi rnam par shes pa 'od zer can skra brgya'i rtse mo'i cha tsam rgyun du gnas pa la/_mar me lta bu rab tu gsal ba'i thig le yi ge med pa'i ri mos/_mchod yon dbul bar bya'o/_/sngon du bshad pa'i mtshan nyid
[\[127b.2\]]can dang /_sor mo lnga yis yang dag par sbyar bas na/_bsreg bya'i dgang blugs sbyin par gsungs so/_/'dir dgang blugs sor gsum pa ni/_/sor mo gsum gyis bya'o/_/bsreg par bya ba'i rim pa'i sbyor ba ni/_/bdud rtsi'i yi ges yang dag par ldan pa
[\[127b.3\]]dang /_yi ge gsum mchog gi de kho na nyid bdud rtsi'i dkyil 'khor gyi dbus na mos so/_/bsregs pa'i rim pas char pa'i rgyun lta bur nyin mtshan du ga pur gyi rgyun bde ba chen po'i bdud rtsi'i rgyun thams cad drangs te/_'og tu thim par bya'o/_/lus der
[\[127b.4\]]mchog tu bsdus pa de bzhin gshegs pa thams cad du zhugs par gyur te/_zhi ba'i sbyin sreg ni de lta bur gsungs so/_/rgyas pa ni byang chub sems dpa' rnams kyi gzugs kyis mgu ste shin tu 'grol ba'o/_/shin tu zhi bar bya ba'i don du ni/_khro bo'i gzugs kyi khyad
[\[127b.5\]]par du bya'o/_/rjes su chags pa la ni/_rnam par bkra ba'i bud med kyi gzugs su rnam par bsam mo/_/phyag rgya ni bud med du gsungs te/_/sku gsung thugs la rgyas btab pa'o/_/sum mdor me'i dkyil du rang byung gi lhag pa'i lha bsams la/_snod
[\[127b.6\]]shin tu bkra shis pa'i snod las bsreg rdzas de nyid phul ba ni las thams cad pa ste/_dpa' bos gnyis su med pas snyoms par 'jug par bya'o/_/oM AHbaM hUM sngags kyis de'i lus su bskyed la hA hA dang sa ShI dA zhes pa'i sgra gnyis po yang dag par zlos shing /_ji ltar bde
[\[127b.7\]]bar 'gyur ba na ga pur rang bzhin gyi dga' ba rab tu gsal ba me'i dkyil 'khor rab tu 'bar ba/_'jig pa'i me dang mnyam pa'i 'od lta bu der phung po lnga po mtha' dag med par/_der sreg blugs su bya'o/_/de lta bus ni phung po thal bar song yang 'tsho ba ste/_
[\[128a\]]
[\[128a.1\]]chos rnams kyi rang bzhin 'gag pa med pa'i chos nyid snying rje chen po dang /_smon lam gyis bskyed pa sangs rgyas thams cad dang mnyam par gsal ba'o/_/'dis ni rgyas pa ste bde ba chen po yang dag par rdzogs pa'i byang chub dkyil 'khor du 'byung
[\[128a.2\]]bas na'o/_/zhi ba ni nyon mongs pa rnams shin tu zhi ba'i don te/_shin tu stong pa nyid gzhi med pa nam mkha' dri ma med pa lta bu'o/_/dbang ni phyag rgya chen po shes rab kyi pha rol tu phyin par gyur pa yin no/_/dpal he ru ka'i sprul pa ni zhes pa ni/_khams gsum po
[\[128a.3\]]dkyil 'khor gyi bdag nyid do/_/nyer spyod ces pa ni/_sangs rgyas rnams ji lta bar ni sems can rnams par de bzhin te/_gnyis su med pa'i dngos po'i mtshan nyid pas so/_/bstan pa kun rnams shes zhes pa ni/_sangs rgyas kyis de kho na nyid du bsdus par ro/_/
[\[128a.4\]]de lta bu'i dpa' bo'i phyag rgya dang gnyis su med par sbyor ba ni ston mor gsungs so/_/gzhan yang dam tshig bzang po rnams kyi dngos grub nye bar bskyed par bya zhing gzhan yang bdag nyid kyi ma yin pa gzhan gyis yongs su gzung ba'i rdzas ni ma yin zhing kha na ma tho ba med par
[\[128a.5\]]gnas pa g.yeng ba med pas sna tshogs pa las byung ba'i 'o ma'i mchog gis de bzhin gshegs pa thams cad la gnyis su med pa'i sems kyis mchod par bya'o/_/gzungs zhes pa ni rtag tu nye bar mi btang bar bya'o/_/de bas na rtag tu mchod ces pa ste/_de ltar rtag tu mchod
[\[128a.6\]]do zhes sbyar ro/_/lhag ma ni gsal lo/_/bgegs med ces pa 'di ni rtag tu dam tshig spyad pas na'o/_/gang zhig ji bzhin 'grub ces pa ni phyag rgya chen po la'o/_/'dir ni gzhan dag 'gyur ma yin/_/zhes pa ni nyan thos la sogs pa'i byang chub ste/_de'i rnal 'byor
[\[128a.7\]]gyi'o/_/pho nya mo mchog bzang mo dang /_/nye bar rtag tu ldan bya zhing /_/brtson par lhan cig mnyam ldan pas/_/shin tu chags dga'i longs spyod rdzogs/_/zhes pa la/_pho nya mo mchog bzang mo zhes pa dang /_mnyam ldan zhes pa ni lhan cig tu rtag tu gnas par bya
[\[128b\]]
[\[128b.1\]]ba yin no/_/de'i phyir na nye bar rtag tu ldan zhes pa ste dngos grub kyi sgrub pas so/_/rjes su chags pas zhes pa ni rab tu bslab pa mchog tu gyur pa de rnyed pa na dpal he ru kar mnyam par sbyor ba'i rnal 'byor pas shin tu chags shing dga' bas longs spyod rdzogs par bya ba'o/_/
[\[128b.2\]]rnal 'byor rdzas kyi rnal 'byor nyid/_/ces pa ni rdzas ni thams cad mkhyen pa'i ye shes bdud rtsi'i bcud de/_/ji ltar na lha'i dpag bsam gyi shing la ji ltar 'dod pa'i 'bras bu ster ba de bzhin du byang chub kyi sems kyi dpag bsam shing 'di las kyang sangs rgyas kyi de
[\[128b.3\]]kho na nyid 'bras bu ster ba'o/_/rnam 'byed ces pa ni gnyis su rnam par dbye bar bshad de/_longs spyod dang grol ba'i 'bras bu rab tu ster ba'o/_/bla ma'i man ngag la chags shing zhes pa ni bla ma'i man ngag thos pa yang dag par bsgom pa la rtag tu mngon par
[\[128b.4\]]dga' ba ni sgrub pa po'i rtsal phun sum tshogs par 'gyur bas/_tshe 'di nyid la byang chub dam pa sangs rgyas kyi de kho na nyid rdo rje 'dzin pa nyid du 'gro ba'o/_/de don zhes pa ni gang gi tshe brtson 'grus dman par gyur pa bla na med pa'i ye shes ma thob kyi bar du yang rnal
[\[128b.5\]]'byor pa ji ltar 'dod pa'i don rnams nor sbyin lta bur 'byor par 'gyur ro/_/'di dag ni dpal he ru ka bde mchog gi 'grel ba sgrub thabs rnams kyi gnas zhes bya ba las le'u nyi shu rtsa brgyad pa'i rnam par bshad pa'o//_//de nas zhes gsungs pa ni de ma
[\[128b.6\]]thag pa'o/_/gzhan yang zhes pa ni pho nya mo'i khyad par gyi mtshan nyid do/_/bstan zhes pa ni sngon du bstan pa las gzhan du'o/_/de'i phyir na de dag shes par bya ba dang /_gzhan yang zhes pa 'dir 'brel to/_/gang zhig ces pa ni pho nya ma'i mtshan nyid do/_/shes pa zhes pa ni
[\[128b.7\]]rnal 'byor ba'o/_/ji lta bu zhe na/_dam tshig la gnas mkha' 'gro mar/_/zhes pa gsungs te/_dam tshig ni sgrub ba po rnams la phan pas nges par gnas pa de las 'da' bar mi bya ba'i don to/_/gnas zhes pa ni gang rnyed pa dang ngo /_/ji ltar gnas she na/_
[\[129a\]]
[\[129a.1\]]pha 'am yang na ma dang ni/_/zhes pa gsungs te/_pha dang ma zhes pa'i sgra ni shin tu sdug pa'i sems kyis lhan cig tu spyod par rjes su 'jug pa'o/_/gang la zhe na/_bdag po nyid ces pa gsungs te/_rnal 'byor pa ye shes thob pa la'o/_/skad cig
[\[129a.2\]]mthong zhes pa ni/_/gnyis su med par zhugs pa dag gis de'i bdag nyid rdzogs pa can la ste/_so sor rig pa'i bdag nyid kyi rang bzhin 'di dag ji srid pa'o/_/de bzhin du yang gsungs pa/_ji ltar pha las bde thob pa/_bde ba de la rang nyid spyod/_/gang zhig shi
[\[129a.3\]]ba'i bde ba bzhin/_/bde ba de la bsam gtan bshad/_/ces pa 'di dag go/_/lce sbom zhes pa ni gdong 'phel mthug cing nu ma rgyas pa 'dzin pa'o/_/de bzhin du lus chung zhing skra chung ba dang /_glang po rdul gyi dri can gyi ga pur gyis rnam par myos pa can te/_kun rdzob ma
[\[129a.4\]]zhes bya bar rnam par bshad do/_/'di ltar ring po mtshan nyid ni gdong pa ring ba dang /_rkang lag ring ba dang /_de bzhin du nya'i dri dang ldan pa ga pur mang por 'dzin pa/_skye gnas ring ba/_zla ba lta bu/_sngo bsangs ma/_nu ma rtsub pa rked pa phra ba/_skra phra ba/_skye gnas phra ba/_
[\[129a.5\]]yan lag rtsub cing 'gros dal ba/_ring zhing mgrin pa'ang ring ba dang /_/shin tu ring po ni ma yin te/_don du gzugs ran pa/_pad+ma dkar po lta bu ste/_rtag tu rdul 'byung ba'i dri zhim pa mchog dang ldan pa'o/_/ri dgas kyi mig lta bu dang /_ri dgas kyi blta lugs dang /_
[\[129a.6\]]ri dgas kyi mgrin pa dang /_ri dgas kyi lto ba dang /_ri dgas kyi rgyal po'i rked smad lta bu dang /_skal ba dang ldan pa dang /_pad+ma'i dri dang ldan pa can no/_/mig ni dmar ser zhes pa ni/_dmar ser la cung tsam dmar ba shas che ba de bzhin du rkang lag dmar ba/_me tog
[\[129a.7\]]ma li ka'i dri lta bur zhim pa/_bde bar gshegs pa 'dus pa'i tshogs la dga' ma ste/_de lta bu'i rig mas ni dngos grub rab tu ster ba'o/_/sbom zhing ring ba/_nu ma rgyas pa can/_skra li ba yin te/_'gros dal ba dang ngang pa ltar 'gro ma/_shin tu ring ba ma yin pa/
[\[129b\]]
[\[129b.1\]]bzhin yongs su zlum pa/_lte ba'i ltag na gnyer ma gsum pa can/_rked pa'i dbus phra bar shes par bya'o/_/rtsub cing zhes pa ni rtsub cing yan lag rtsub pa ni dbang po ma zhes bya ste/_rtsod pa la dga' ba ma'o/_/dmar ser skra zhes pa ni/_dmar ser gyi skra 'khyil ba
[\[129b.2\]]can/_kha dog dang bral ma'o/_/yan lag glog shu can nu ma skyes bu ltar spangs pa/_'bras sA lu'i dri la 'dod pa can/_lus la dri sha chen lta bur 'byung ba/_chang la sred pa/_dam tshig gi spyod pa phun sum tshogs pa can/_de bsam pa mchog dang ldan pa dri
[\[129b.3\]]zhim po khyad par can dang /_chang du bsres pa'i dri'i rjes su 'gro ma/_'dod sems kyi bye brag shin tu che bas 'dod sred kyi rnam par myos ma ga pur mang po can no/_/dngos grub kun gyi thun mong du/_/zhes pa ni/_grol bar bya ba'i don du dge ba'i bshes gnyen thams cad la
[\[129b.4\]]rjes su 'gro ma'o/_/dran pa zhes pa 'di'i mtshan nyid rnams so/_/yang dag ldan zhes pa ni rnal 'byor ma'o/_/pho nya la sogs gnas dang bcas/_/zhes pa la/_gnas zhes pa ni rab tu gnas pa ste/_bstim par bya zhing ldan par bya ba ji srid pa'o/_/gang dag
[\[129b.5\]]dang zhe na/_mkha' 'gro ma mchog nyi shu bzhi/_/zhes pa 'di ste/_'di dag tu gzhan gnas pa dag kyang bsdu ba'o/_/de'i phyir na de dag gis 'di dag ma lus par khyab par ro/_/'di lta bu dag rnyed na rab tu mchod par bya'o/_/'di lta bus ni longs spyod dang grol
[\[129b.6\]]'bras rab ster zhes pa ste/_sgrub pa po'i longs spyod rnams dang /_grol ba'i 'bras bu rab tu ster bar 'gyur ba'o/_/rtsa ba'i sngags ni rtag tu bzlas/_/zhes pa ci nyon mongs pa thams cad las yid skyob pas na sngags te/_'di ltar gnyis su med pa'i
[\[129b.7\]]ye shes so/_/de rnam par dag pa ni rtsa ba'i sngags te/_de bzlas zhes pa ni 'dod pa'i don kun sgrub pa po la zhes pa la/_/'dod par bya bas na 'dod pa ste/_'di ltar sems can gyi don thams cad mdzad pa rdo rje 'dzin pa la sogs pa'i rang bzhin no/_/sgrub pa
[\[130a\]]
[\[130a.1\]]po de'i skye ba nyid la sangs rgyas nyid ster bar byed pa'o/_/de bas na/_'di ltar 'di las byung ba yin/_/zhes pa ste/_shin tu bsgom par byas pas 'thob pa'o zhes pa'i don to/_/de gang zhe na/_/rgyu dang mi rgyu 'jig rten gsum/_/zhes pa ste/_de
[\[130a.2\]]la 'jig rten gsum zhes pa ni yongs su dag pa'i sangs rgyas kyi zhing ngo /_/rgyu ba zhes pa ni sems can gyi 'jig rten no/_/mi rgyu zhes pa ni snod kyi 'jig rten no/_/der de rnams dang bcas par ro gcig par gyur pa rdo rje 'dzin pa nyid kyi phyir ro zhes so/_/yang na 'jig
[\[130a.3\]]rten gsum zhes pa ni/_sku rdo rje la sogs pa'o/_/de rnams su rgyu ba ni byang chub kyi sems rdo rje ste/_/bde ba 'dod pa g.yo ba'i phyir rgyu ba'o/_/mi rgyu ba ni de thob pa'o/_/de rnams dang lhan cig 'jug ces par sbyar ro/_/su zhe na/_sgrub pa po zhes pa 'di ste/_gang yang
[\[130a.4\]]'dir/_sngags dang phyag rgyar yang dag ldan/_/sgrub pa po yi dngos grub mchog_/ces pa ste/_de nas de ltar phyag rgya dang bral na byin gyis mi rlob ces pa'o/_/phyag rgya zhes pa ni shes rab la gsungs te/_sku gsung thugs la rgyas btab pa'i phyir ro/_/de dang bral ba ni dad
[\[130a.5\]]pa med par ci'i phyir na/_nyan thos lta bu'o/_/de nas de'i lus sngags kyis byin gyis rlob par mi 'gyur ro/_/sngags zhes pa ni gnyis su med pa'i ye shes rdo rje 'dzin pa thob pa'i don te/_gang gi phyir mngon du sbyar na byang chub par 'gyur ba de'i phyir yid kyi 'du byed gzhan du mi
[\[130a.6\]]'gyur bas brtson 'grus lhag par brtun te bya'o/_/ji ltar dro bar bdag nyid bya/_/zhes pa ni dang por ni shes rab dro bar 'gyur ba'o/_/gnyis pa ni du ba lta bur 'gyur ba'o/_/gsum pa la me stag lta bur 'phro ba'o/_/bzhi pa la mar me 'bar ba lta bu'o/_/lnga pa la rtag tu
[\[130a.7\]]shin tu snang ba ste/_rdul med pa'i nam mkha' lta bu'o/_/'di'i don gsal bar bshad pa/_cung zhig gsal bar snang ba la ni 'gro ba yin no/_/de lta bu de nyid kyi snang ba gsal ba 'bring por 'gyur ba ni rtse mor 'gro bar 'gyur ro/_/gang gi tshe de nyid shin tu gsal bar 'gyur
[\[130b\]]
[\[130b.1\]]te/_phyi'i don rnams shes pa nyid du snang zhing rnam par shes pa tsam la gnas te rtog pa'i dra ba las grol ba'i rang bzhin gyis 'od gsal ba'i rnam pa rgyun mi 'chad pa de ni bzod par 'gro bar 'gyur ro/_/de nyid ni sangs rgyas thams cad kyi chos rnams kyi mchog tu 'gyur ba'i phyir nang
[\[130b.2\]]chos kyi mchog gi don to/_/rnal 'byor pa la gang zhig sdang /_/zhes pa la sogs pa la/_gang zhig sdang zhes pa ni gti mug gi phyir na mi dge ba'i bshes gnyen gyis kun du phyir kha thur du bltas te 'gro ba dag go/_/lhag ma ni go sla'o/_/rnal 'byor che 'chang dpa' bo 'di/_/
[\[130b.3\]]zhes pa la sogs pa ni/_de gnas pa'i yul ni yongs su brtag pa yin pas na/_mchod par 'os pas de'i nye 'khor lta ci smos/_de rung ni rtag par gnas/_/zhes pas ni 'di shes pa'i rnal 'byor pa'i snying la zhugs so zhes pa'i don to/_/'di dag ni dpal he ru ka bde
[\[130b.4\]]mchog gi 'grel pa sgrub thabs rnams kyi gnas zhes bya ba las le'u nyi shu rtsa dgu pa'i rnam par bshad pa'o//_//de nas gzhan yang zhes pa ni he ru ka gzhan te/_khro bo'i rgyal po gnod mdzes kyi don 'di'o/_/der 'gro ba ni 'dir te/_shin tu rnyed dka' spangs par
[\[130b.5\]]zhes gsungs te/_de la spangs par zhes pa ni rjod byed dang phyi mo rnams rim pa ji lta ba bzhin du ma 'dres par dgod par bya'o/_/sa'i cha zhes pa la sogs par 'di dag ni 'byung po thams cad la gtor ma sbyin la'o/_/bdag gi bya ba kun byas shing /_/zhes pa la/_kun
[\[130b.6\]]zhes pa ni sa bon yi ge hUM gi sgra yis gzugs su 'gyur bar bya ba'o/_/bde ba ni dngos po med par 'gyur ba ste/_nam mkha' dang mnyam pa'i gzhi'o/_/de nas go chas bcing bar byas la thams cad mi dmigs pa stong pa nyid du shes par bya ste/_rdza rnga bcing bar bya'o/_/
[\[130b.7\]]de la mu raM dzaM zhes pa ni rdza rnga ste/_yi ge gsum po ni/_sku gsum du mi phyed pa yin la/_zlum po ni rlung gi ngo bo'o/_/ri mo brgyad kyis mnyam pa'i bzhi po dbus su ri mo gcig gzhug pa dang /_dgu ru 'gyur ro/_/stong pa nyid kyi dngos po dri ma med pa'i A li dang kA li rnams
[\[131a\]]
[\[131a.1\]]mnyam par so sor dgod par bya'o/_/dga' ba bzhi las 'byung ba'i chos gzhom du med pa ni rdza rnga'o/_/der yi ges yongs su bkang ba ni dam pa'i chos gsung rab yan lag bcu gnyis so/_/de dag gi grangs kyi bar bar nas btu ba ni chos bdag med pa'o/_/
[\[131a.2\]]zhal bzhir gsungs pa ni bdud bzhi rnam par bcad pa'o/_/sngags kyi gzugs rnams bzlas pa'i dus na rnam par 'phro ba dang bsdu ba ni rlung la mnyam du zhon pas khams gsum ma lus pa rlung gi de kho na nyid du rig par bya'o/_/rim bzhin 'byung dang rim min pas/_/zhes
[\[131a.3\]]pa ni rim pa bzhin dang rim pa bzhin ma yin pa'i A li kA li las yang dag par byung brjod par byed pa'i yi ge rnams te/_de ni sgra brnyan lta bur bstan pa'i phyir ro/_/re mig sum cu rtsa gsum gyi/_/re mig las ni gsum pa blang /_/zhes pa la sogs pa ni ji lta ba bzhin
[\[131a.4\]]du gsal bas na dkyus nyid las bla mas smras pa tsam gyis so/_/oM suM b+ha ni suM b+ha huM hUM phaT/_oM gr-i h+na gr-i h+na huM hUM phaT/_oM gr-i h+nA pa ya gr-i h+nA pa ya huM hUM phaT/_oM A na ya hoHb+ha ga bAn badzra hUM hUM phaT/_de dag ni 'jig rten gsum las rnam par rgyal ba zhes bya ba'o/_/
[\[131a.5\]]sngags kyi phreng ba bzhi po des ni dkyil 'khor gyi don du gsungs pa ste/_gdug pa thams cad rnam par gnon pa'o/_/khro bo bzhi dang yang dag ldan/_/skad cig gis ni sku brgyad 'gyur/_/zhes pa 'di ni/_sngags kyi phreng ba re re las sku shin tu 'jigs pa gnyis
[\[131a.6\]]gnyis skad cig gis spros pas bgegs thams cad rnam par 'joms pa la bya'o/_/de'i rim pa yang 'khor lo chen po phyi rol gyi mthar thug pa rnams na khwa gdong ma la sogs pa brgyad po rnams zhal gcig phyag gnyis pa gri gug dang thod pa 'dzin ma/_kha dog dmar
[\[131a.7\]]'od 'bar ba spyan gsum ma/_/drag mo 'jigs par byed ma/_dar la bab pa'i cha byad can/_mdzes ma zhal rnam par 'gyur ba stag gi pags pa'i smad g.yogs can/_sku smad gsal shing lta bur 'bar ba rnon po 'jig pa'i dus kyi me ltar mnyam par 'bar ba'i 'od zer
[\[131b\]]
[\[131b.1\]]dang ldan par bzhugs pa/_phyogs brgyad kyi bgegs thams cad kyi tshogs la rked pa nub tsam du sngags gzhan gyis khro bo'i phur pa rnams rim pa bzhin dang /_rim pa bzhin ma yin par btab ste gzir bar bya'o/_/sngags ni 'di lta ste/_oM g+ha g+ha g+hA ta ya g+hA ta ya sarba duSh+TAM hUM
[\[131b.2\]]phaT/_kI la ya kI la ya sarba pA paM hUM phaT hUM hUM badzra kI la ya badzra d+ha ra A dz+nyA pa ya ti kA ya bA k+tsit+ta badzra kI la ya hUM phaT ces pas gzir ro/_/de rdo rje tho bas brdung ba ni khro bo'i lta stangs kyis bltas la brdung ba'i sngags ni/_/oM badzra mung+gar badzra kI la ya A ko Ta ya hUM phaT ces so/_/de 'debs
[\[131b.3\]]par byed pa'i khro bo'i 'khor lo'i rtsibs rnams la gnas pa rnams kyis so/_/de dag gi mtshan yang /_rdo rje gtum po dang ni rdo rje nyi ma me/_/rdo rje gtsug tor dang ni rdo rje 'khyil ba dang /_/rdo rje gnod sbyin dang ni rdo rje sngon po dang /_/rdo rje stobs po che dang de bzhin du/_/rdo rje 'jigs
[\[131b.4\]]byed nyid ni brgyad pa ste/_/steng na gtsug tor 'khor los sgyur ba nyid/_/'og tu gnod mdzes zhes byar rab tu grags/_/sdug bsngal kun 'byung 'gog pa lam nyid dang /_/zad dang mi skye chos dang rjes shes dang /_/kun rdzob nyid dang yongs su shes pa dang /_/ye shes bcu po
[\[131b.5\]]'di dag rnam dag pa'i/_/khro bo bcu po de nas spro bar bya'o/_/rdo rje sems dpa' yongs su zhu ba las/_/bdag nyid rdo rje hUM mdzad nyid du bskyed/_/sngon po chen po brjid pa chen po dang /_/de nyid mche ba gtsigs pa 'jigs par mdzad pa'o/_/g.yas dang g.yas min
[\[131b.6\]]zhal ni sngo dang ljang /_/zhal gsum rim pa bzhin du dpa' tshul dang /_/smre ba'i tshul dang gdangs nas ljags 'dril ba'o/_/smin ma shin tu khro gnyer lta bu dang /_/spyan gsum zlum zhing shin tu dmar pa dang /_/khro bo 'jigs pa 'bar bas 'khrigs pa ste/_/rdo rje
[\[131b.7\]]hUM mdzad hUM nyid mdzad pa'o/_/mi rus rgyan gyis brgyan par mdzad pa ste/_/mi yi mgo bo'i phreng ba'i do shal can/_sangs rgyas lnga rnams 'byung zhing 'phro ba'o/_/phyag gnyis rdo rje dang ni dril bu 'dzin/_/'jig rten gsum rgyal phyag rgya bcing mdzad pa'i/_/gnyis
[\[132a\]]
[\[132a.1\]]po shes rab snyoms par 'jug pa ste/_/lhag ma'i phyag gis lcags kyu zhags pa dang /_/kha T+wAM ga dang thod pa ral gri 'dzin/_/g.yas brkyang ba yi gnas pas yang dag bzhugs/_/'jigs byed dus mtshan zhabs mthil gyis gnon mdzad/_/
[\[132a.2\]]de la shar gyi rtsibs la rdo rje gtum po sngon po dang /_g.yas dang g.yon gyi zhal ni ser po dang ljang gu'o/_/g.yas kyi phyag na rdo rje tho ba bsnams shing rdo rje sdigs mdzub mdzad pa'o/_/g.yon na ni thod pa dang kha T+wAM ga'o/_/phyag gnyis kyis ni rang lta bu'i shes rab ma la
[\[132a.3\]]'khyud pa'o/_/byang du ni nyi ma me ltar 'bar ba ser po/_g.yas dang g.yon pa dag ni sngon po dang ljang gu'o/_/rang dang 'dra ba'i shes rab ma la 'khyud pa dang /_rdo rje dbyig pa dang /_thod pa dang /_kha T+wAM ga 'dzin pa'o/_/nub tu ni rdo rje gtsug tor dmar po rang dang 'dra ba'i
[\[132a.4\]]shes rab ma la 'khyud pa/_g.yas pa dang g.yon pa ni dkar po dang ljang gu'o/_/pad+ma dmar po dang /_thod pa dang /_kha T+wAM ga 'dzin pa'o/_/lhor ni bdud rtsi 'khyil pa ljang gu/_rang dang 'dra ba'i shes rab ma la 'khyud pa/_g.yas dang g.yon pa'i zhal ni ser po dang /_
[\[132a.5\]]dkar po'o/_/sna tshogs rdo rje dang /_thod pa dang /_kha T+wAM ga 'dzin pa'o/_/mer ni rdo rje gnod sbyin dud kha rang dang 'dra ba'i shes rab ma la 'khyud pa/_g.yon dang g.yas pa ser po dang /_ljang gu 'gying bag can/_lcags kyu dang /_thod pa dang /_kha T+wAM ga 'dzin pa'o/_/bden bral
[\[132a.6\]]du rdo rje dus byed dmar po/_/g.yas dang g.yon pa dag ni ser po dang /_ljang gu ste/_rang dang 'dra ba'i shes rab ma la 'khyud pa dang /_dgra sta dang thod pa dang kha T+wAM ga 'dzin pa'o/_/rlung gi mtshams su rdo rje stobs po che sngon po/_g.yas dang g.yon pa ni ser po dang ljang
[\[132a.7\]]gu'o/_/rang dang 'dra ba'i shes rab ma la snyoms par 'jug pa dang /_rtse gsum pa dang /_kha T+wAM ga dang thod pa 'dzin pa'o/_/dbang ldan du rdo rje 'jigs par byed pa sngon po mi g.yo ba g.yas dang g.yon pa ser po dang ljang gu'i kha dog can rang lta bu'i shes rab ma la 'khyud pa/_
[\[132b\]]
[\[132b.1\]]ral gri dang thod pa dang kha T+wAM ga 'dzin pa'o/_/steng du ni gtsug tor 'khor los sgyur ba dkar po ste/_g.yas dang g.yon pa dag ni sngon po dang ljang gu rang lta bu'i shes rab ma la 'khyud pa 'khor lo dang /_thod pa dang /_kha T+wAM ga 'dzin pa'o/_/'og tu ni rdo rje gnod mdzes sngon po dang /_
[\[132b.2\]]g.yas dang g.yon pa dag ni ser po dang ljang gu/_rang lta bu'i shes rab ma la 'khyud pa/_rdo rje gsal shing dang /_g.yon na chags pa'i zhags pa dang /_sdigs mdzub can no/_/khro bo thams cad kyang sna tshogs rdo rje dang /_chu skyes dang /_nyi ma dang /_sum brtsegs
[\[132b.3\]]kyi dbus na gnas pas 'jig rten skyong ba brgyad po rim pa ltar g.yas brkyang bas gdan du gzir te/_'di ltar/_lus ngan mig dang gshin rje dang /_/de bzhin chu bdag nor sbyin dang /_/me dang bden bral rlung lha dang /_/dbang ldan nyid de lha rnams so/_/steng du ni tshangs pa'i
[\[132b.4\]]mdun na 'don gyi lha rnams dang bcas pa'o/_/'og tu thags bzangs ris te/_de rnams kyi snying ga rnams su gnas par bya'o/_/dgod lugs ni rim pa bzhin dang /_rim bzhin ma yin par te/_khro bo thams cad dbu skra dmar ser ro/_/de dag kyang smin ma'i khro
[\[132b.5\]]gnyer bsnyer zhing rnam par 'gyur ba can no/_/lus thung zhing gsus pa ldir ba/_dmar zhing zlum pa'i spyan gsum pa/_/mgo'i phreng ba'i do shal byas pa/_mi'i rus pa'i rgyan gyis brgyan pa/_sbrul nag po mtha' yas kyi thod can dang /_mdangs dmar po
[\[132b.6\]]'jog pos ni rna ba'i 'dab mar shin tu dkris pa'i gdengs ka can/_pad+ma chen po dkar pos do shal du brgyan par byas pa/_stobs kyi rgyu ljang gus ni mchod phyir thogs shing 'chang ba/_dung skyong ser pos ni gdu bur byas pa/_sna tshogs pa'i mdog gi rigs
[\[132b.7\]]ldan gyi dpung rgyan gyis yang dag par mdzes pa/_nor rgyas pad+ma dkar po'i mdog can gyis rnam par mdzes pa'i ska rags can/_pad+ma'i rtsa ba ltar skye ba'i pad+mas ni rkang gdub byas pa'o/_/de rnams kyang skad cig gis sku gsung thugs la brgyan par byas
[\[133a\]]
[\[133a.1\]]la/_/skad cig gis sku gsung thugs la byang chub sems kyis bkrus te/_rang gi rigs rnams dbu rgyan du gsal bar bya'o/_/rang rang gi lus las rdo rje 'bar ba 'khrigs pa 'jigs par spros te/_nam mkha'i dkyil 'khor bkang bas
[\[133a.2\]]phyogs bcu'i mthar thug par khro bo 'bar bas dkrigs shing 'khrigs par bya'o/_/de nyid rig pa dag gis bka'i 'khor lo de g.yon du myur du 'khor bar bya zhing lha la brten pa'i sems kyis gdod nas dag pa'i de bzhin gshegs pa lta bur bgegs med par
[\[133a.3\]]'gyur zhing 'di thos pa tsam gyis gdug pa thams cad 'chi bar byed par nges so/_/nyon mongs pa'i gdug pa can yang 'jigs par byed do/_/gang dag 'ga' zhig 'di las 'da' bar gyur ba de'i tshe dum bur chad par the tshom mi za ba'o/_/dpal rdo rje hUM mdzad kyi
[\[133a.4\]]'khor lo'i rnal 'byor gyis bdag nyid rdza rngas bdud rnams dbye ba'i las rnams phye ba dngos grub kun gyi 'bras bu skyed par byed pa zhes pa'o/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u sum cu pa'i rnam par bshad
[\[133a.5\]]pa'o//_//de nas sha chen zhes pa la sogs pa ni zhe sdang la sogs pa thams cad do/_de rnams kyi sel byed ni dam tshig rnams te mthu dang ldan pa'i phyir na'o/_/de dag gis ji ltar 'gyur zhe na/_rdo rje skyes zhes pa gsungs pa la/_rdo rje ni mi phyed pa'i ye shes te/_
[\[133a.6\]]de ltar skyes pas na rdo rje 'dzin pa'i sku ste/_de nas zhes pa ni de rnams kyis te/_zhe sdang la sogs pa'i gdug pa thams cad rnam par 'joms pa mi bzad pa'o/_/de gang gis she na/_rdo rje skya ba nye bar rdzogs pas so/_/de bzhin khye dang zhes pa la sogs pa rnams ni
[\[133a.7\]]de lta bu'o/_/bza' dang sbyin sreg ces pa la de bza' ba yang yin la sbyin sreg kyang yin pas bza' ba dang sbyin sreg ste/_gtor ma'i bya ba rnams su bya ba'o/_/mngon spyod ces pa 'di ni rang bzhin gyis 'od gsal ba nyid kyi phyir na/_de rnams kyi sha kha na ma tho ba med pa rnyed na
[\[133b\]]
[\[133b.1\]]rdo rje rnal 'byor pas gtor ma la sogs par bya ste/_gzhan dag ni sems can rnams la gnod pa'i phyir na spang ngo /_/de ltar yang gsungs pa/_sngags pas sems can gnod byed pa/_/phyag rgya'i dngos grub mi thob po/_/zhes so/_/de'i thab khung ni rnam par rtog
[\[133b.2\]]pa med pa'i sems ni thab khung du grags so/_/me ni gnyen po'i me rab tu 'bar ba'o/_/der yang bsregs pa ni sA lu skyes kyi stobs te rnam par rtog pa'o/_/gang cung zad skyo bo rnams smod par byed pa'i srog chags thams cad kyi yan lag las byung ba rnams dang /_sna
[\[133b.3\]]tshogs pa'i chang dag bza' zhing btung bar bya'o/_/ma lus zhes pa ni khams gsum na yod do cog go/_/lus pa med par grub ces pa ni bcom ldan 'das kyis de dang de las gsungs pa'i dngos grub lus pa med par 'grub ces pa'i don to/_/rgyal srid thams cad
[\[133b.4\]]ces pa ni rdo rje 'dzin pa nyid do/_/dung dang nya phyis mu tig rnams/_/zhes pa la sogs pa dang /_/gsum char rgyu las byung ba yin/_/zhes pa la/_rgyu zhes pa ni mi dge ba'i las rnams so/_/'byung ba zhes pa ni de las byung ba ste 'gro ba rigs drug rnams so/_/de rnams kyi
[\[133b.5\]]nang nas bsod nams chen pos skyes pa'i mi'i 'gro ba'o/_/de lta bu 'dis na chos kyi sku'i lus can gyi thod pa la ni su zhig smod de/_smad par mi bya'o zhes pa'i don te/_dge ba'i las kyis bskyed pa'i 'bras bu ni ma yin pa'i phyir na shin tu dka' ste/_bsod nams kyi tshogs
[\[133b.6\]]chen po las 'byung bas na'o/_/ci'i phyir na mi'i skye ba mchog ce na/_/ye shes dang thar pa'i don rab tu bsgrub pa'i gnas yin pas na chos kyi sku'i lus can gyi thod pa la lha dang mi rnams la gzugs mdzes pa'i yon tan gyi gzhi po de la bsngags so/_/de nas shin tu sna tshogs
[\[133b.7\]]pa'i phyag rgya lnga po ni mi rus kyi phreng bar shin tu nges te/_shin tu dag pa'i rgyan rnams bzang pos dpa' bo rnam par mdzes par bshad do/_/brda zhes pa ni brda ste/_sangs rgyas kyi phyag rgyas dpa' bo rnams kyi lag pa g.yon pa 'di sangs rgyas lnga'i gzugs dang /_
[\[134a\]]
[\[134a.1\]]'byung ba lnga'i bdag nyid dang /_sna tshogs pa'i brtan pa dang g.yo ba'i 'gro ba ma lus pa ni rtsa lnga'i rang bzhin gyis ji ltar bde ba'i bdag nyid du bskyed do/_/de lta bus mngon par byang chub par 'byung ba'i theg pa'i don mthong bar 'gyur ro/_/g.yon pa
[\[134a.2\]]zhes pa ni shes rab ste rang bzhin med par kun rdzob ma 'di ni yongs su rig par byed pa'i thabs kyi mtshan nyid dang gnyis su med pa chos rnams kyi de bzhin nyid de/_dpal he ru ka rdo rje phag mo dang gnyis su med pa'i bde ba rdzogs par byang chub pa'i dkyil 'khor la
[\[134a.3\]]mngon du phyogs te mnyam par bltas na thams cad mgu bar yang dag par 'gyur ro/_/de'i tshe slob dpon rang nyid dpal dang ldan pa'i rdo rje 'chang sangs rgyas kyi yab chen po ste/_lag pa g.yon la rigs drug po rim pa ji lta ba bzhin du bkod do/_/A li kA
[\[134a.4\]]li mnyam par byas pa las sde tshan rnams kyi grangs las rim pa ji lta ba bzhin du bzlas brjod bya'o/_/'di lta ste/_sdong por rdo rje sems dpa' bzhugs/_/zhes pa la/_sdong po zhes pa ni mthe bong ngo /_/lcug mar rnam par snang mdzad bzhugs/_/zhes pa la/_
[\[134a.5\]]lcug ma zhes pa ni mdzub mo'o/_/bla mar pad+ma gar dbang bzhugs/_/zhes pa la/_bla ma zhes pa ni gung mo ring po'o/_/rgyun la dngos grub thams cad ni/_/zhes pa la/_rgyun ni srin lag go/_/mtha' ma la ni mkha' snying po/_/zhes pa la/_mtha' zhes pa ni mthe'u
[\[134a.6\]]chung ngo /_/rdo rje sems dpa' zhes pa ni go sla'o/_/dpa' bo zhes pa ni mi bskyod pa'o/_/gang dang gang la gnas pa'i sngags kyi yi ge de dang des rigs kyi ming gis bos la/_de'i rnal 'byor byin la rab tu gnas par bya'o/_/de yang 'di lta ste/_kye dpal che ge mo
[\[134a.7\]]rdo rje de bzhin gshegs pa zhes so/_/de la yang rigs kyi rim pa bzhin du'o/_/a A ka tsa Ta ta pa ya sha zhes pa'i sde tshan gyi yi ge de rnams ni rnam par snang mdzad rgyal po'i bdag nyid do/_/i I kha tsha Tha tha pha ra Sha sde tshan gnyis pa 'di dag ni rin chen rgyal po'o/_/u U
[\[134b\]]
[\[134b.1\]]ga dza Da da pa la sa zhes pa sde tshan gyi gsum pa de rnams ni 'od dpag tu med pa'i'o/_/e ai g+ha dz+ha D+ha d+ha b+ha wa ha zhes sde tshan rnams kyi bzhi pa 'di rnams ni don yod grub pa'i'o/_/o au aM aHnga nya Na ma zhes pa sde tshan rnams kyi lnga pa 'di rnams ni mi bskyod pa'i'o/_/
[\[134b.2\]]de lta bu ni 'jig rten thams cad kyi zad pa dang skye bar gnas so/_/de'i phyir na sangs rgyas thams cad kyi bdag por sbyor bas rdo rje zhes pa ste/_rim pa ji lta bar rigs drug pa rdo rje sems dpa' bdag po cod pan te/_rgyu yis 'bras bu la rgyas btab pa dang /_'bras
[\[134b.3\]]bus rgyu la rgyas gdab pa'o/_/de la bzhad pa'i rdo rje zhes pa dang /_rnam par sgeg pa'i rdo rje zhes pa dang /_rdo rje bsgyings pa zhes pa dang /_rdo rje rol pa zhes pa ni rnam par snang mdzad kyi rigs kyi ming rnams so/_/bde ba'i myu gu rdo rje zhes pa dang /_rdo rje pad+mo zhes
[\[134b.4\]]pa dang /_pad+mo'i myu gu rdo rje zhes pa dang /_rdo rje rol pa zhes pa ni rin po che'i rigs kyi ming rnams so/_/rdo rje ye shes zhes pa dang /_rdo rje yid bzhin nor bu zhes pa dang /_yan lag med pa'i rdo rje zhes pa dang /_snang byed rdo rje zhes pa ni pad+ma'i rigs can gyi ming rnams so/_/
[\[134b.5\]]rdo rje shes rab myu gu zhes pa dang /_rdo rje snying rje myu gu zhes pa dang /_rdo rje mchog tu dga' ba zhes pa dang /_rdo rje dga' bde zhes pa dang /_rdo rje 'bebs pa zhes pa ni las kyi rigs can gyi ming rnams so/_/rdo rje bde ba chen po zhes pa dang /_rdo rje chags pa zhes pa dang /_nam
[\[134b.6\]]mkha' rdo rje zhes pa dang /_shes rab rdo rje zhes pa dang /_pha rol tu phyin pa'i rdo rje zhes pa ni/_zhe sdang gi rigs can rnams kyi ming ste/_gya nom snang ba la sogs par rab tu gnas pa na phyag rgya chen por grub pa rnams kyi ming du 'gyur ro/_/de bzhin du phyag rgya chen po grub pa
[\[134b.7\]]po rnams kyi ming yang 'gyur te/_rdo rje snying po ma zhes pa dang /_rdo rje mtshon cha ma zhes pa dang /_rdo rje e ma'o bde ba ma zhes pa dang /_rdo rje bdag med ma zhes pa dang /_rdo rje spyan ma zhes pa dang /_ming de rnams ni rnam par snang mdzad kyi rigs can ma rnams kyi'o/_/rdo rje
[\[135a\]]
[\[135a.1\]]mkha' 'gro ma zhes bya ba dang /_rdo rje sor mo zhes bya ba dang /_rdo rje phreng ba ma zhes bya ba dang /_rdo rje mgu ma zhes pa ni rin po che'i rigs can ma'i ming rnams so/_/rdo rje shugs ldan ma zhes pa dang /_rdo rje lcags kyu ma zhes pa dang /_rdo rje phreng skor ma zhes pa dang /_rdo rje phreng
[\[135a.2\]]ba ma zhes pa dang /_rdo rje bzhad mo zhes pA ni pad+mo'i rigs can ma'i ming rnams so/_/rdo rje bsdams ma zhes pa dang /_rdo rje kha rgyas ma zhes pa dang /_rdo rje pad+ma ma zhes pa dang /_rdo rje gsal byed ma zhes pa dang /_rdo rje lus ldan ma zhes pa ni
[\[135a.3\]]las kyi rigs can ma'i ming rnams so/_/rdo rje chags pa ma zhes pa dang /_rdo rje sgrol ma zhes pa dang /_rdo rje mgul rgyan ma zhes pa dang /_rdo rje bzhugs ma mo zhes pa dang /_rdo rje blo ldan ma zhes pa dang /_rdo rje mi thung ma zhes pa dang /_rdo rje mdzes 'phyang ma zhes pa dang /_
[\[135a.4\]]rdo rje dbugs 'byin ma zhes pa dang /_rdo rje lag pa mo zhes pa ni zhe sdang gi rigs can ma phyag rgya chen po'i grub pa'i ming rnams so/_/lag par 'byung ba 'di nyid ni zhes pa ni g.yon pa shes rab mar 'byung ba 'gro ba rnams skyed par byed pa'i rgyu ste/_rtsa lnga dang 'byung
[\[135a.5\]]ba lnga'i bdag nyid du gsungs so/_/spyan ma zhes pa la sogs pa'i lcug ma dang bla ma dang /_gtso bo dang byis pa dang sdong po ste/_de rnams su shin tu bzhugs pa rnams so/_/pha rol tu phyin pa ni sdong po la ste/_stong pa nyid la'o byed ma'o/_/de rnams ni 'byung ba
[\[135a.6\]]chen po lnga rnams te/_mtha' dang dbus med pa skye gnas chos kyi bde ba dang ldan pa gang zhig rang bzhin med pa ni shes rab yin la 'dir dngos po ni thabs te/_yang dag pa'i mtha' las kyang yang dag pa'i mtha'i gzugs kyis gsal zhing gsal ba'i thugs rje
[\[135a.7\]]chen po he ru ka'o/_/de yang /_thabs ni skyes bur shes par bya/_/stong pa bud med rang bzhin no/_/kun du bsam med spyod med dang /_/chags pa'i chos rnams bsten pa'i'o/_/des de dang yang dag par drug pa las lto bar blangs nas 'dzin pa ltar rdo rje can gnyis
[\[135b\]]
[\[135b.1\]]pas kyang mdun na mo blangs te gzung bar bya'o/_/de lta bu'i tshogs pa'i mchod pa nye bar kun du bsdus par dpa' bo dam pa mchod par bya'o/_/de nas ni rjes su gnang ba sbyin pa ste/_'di nas bzung ste byang chub kyi dkyil 'khor gyi mthar thug par phyogs rnams kun du
[\[135b.2\]]sems can mchog rnams la chos kyi 'khor lo bla na med pa bskor du gzhug ste/_thabs dang shes rab tu ldan pa'i bdag nyid kyi yid bzhin gyi nor bu rin po che lta bur skye ba med par gzung 'dzin dang bral bar sems can gyi don deng nas gyis shig pa'o/_/dbang
[\[135b.3\]]bskur ba nye bar thob nas rjes su gnang ba byas shing byas pa rab tu spro ba dang ldan pa des shin tu snyan pa ma lus pa dga' bar byed pa'i tshig smra bar bya ste/_deng bdag skye ba 'bras dang bcas/_/mi yi dngos 'di gson par 'gyur/_/bdag gis deng 'dir de nyid
[\[135b.4\]]rig/_/deng nas bdag nyid longs spyod bde/_/deng 'dir bdag gi rgyu don thob/_/mkha' 'gro ma blo bsam mi khyab/_/lha lags deng 'dir bdag mgu'o/_/bdag deng 'di ltar 'grub po kye/_/deng 'dir sangs rgyas rigs su skyes/_/deng 'dir bdag ni sangs
[\[135b.5\]]rgyas sras/_/zhes so/_/slob ma rnams kyi bya ba yang dag par rdzogs nas de'i rgyab la slob dpon gyi lag pas byugs te de nas gtang bar bya'o/_/de la me tog dang /_spos dang /_byug pa dag byin la/_/glu dang gar dag gis kyang nye bar dga' bar bya ste/_de lta bus
[\[135b.6\]]nye bar bsdu bar bya'o/_/lhan cig zas la spyad par bya'o zhes pa ni rgyud 'di la dbang bskur zhing 'di dag gzhan du mi smra zhing nges pa'i don dag shin tu sbed pa rnams dang ngo /_/'di lta bus cir 'gyur zhe na/_dpa' bo kun dang mnyam sbyor ba/_/mkha' 'gro dra ba'i sdom pa
[\[135b.7\]]yin/_/zhes pa 'dir 'gyur ro/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u sum cu gcig pa'i rnam par bshad pa'o//_//de nas yang dag mchog bshad pa/_/bza' dang ston mor 'dus pa dang /_/zhes
[\[136a\]]
[\[136a.1\]]pa ni/_kye las gang dag gis sems can rnams/_/'jigs chen dmyal bar lhung gyur pa/_yang dag thabs chen ldan pa yi/_rnal 'byor pa ni de yis 'grol/_/zhes bya ba yin no/_/phyugs kyi 'gugs par byed pa'i ni/_zhes pa la/_phyugs zhes pa ni/_
[\[136a.2\]]bong bu la sogs pa dang /_sangs rgyas lnga rnam par dag pa kha na ma tho ba med pa la bsgrub par bya'o/_/'on mi la ji ltar phyugs su gsungs she na/_rigs kyi rigs mchog phyugs nyid do/_/zhes gsungs pa la/_phyugs zhes pa'i sgra ni 'dir rigs rnams kyi nang na rigs
[\[136a.3\]]kyi mchog la bya ba'i brdar phyugs zhes bya ba yin te/_yon tan thams cad dang ldan pa'i phyir na'o/_/sngon du gsungs zhes pa ni/_/sngon du gsungs pa'i ji lta bu'i rim pas skye ba bdun pa rab tu mtshan pa'o/_/de nas thun mong rnams te/_ma rgas pa dang /_'bras nad la sogs pa dang bral ba'i
[\[136a.4\]]dam tshig rnyed na yang ngo /_/yang na sngon du gsungs zhes pa 'di ni lag pa'i brda ji ltar gsungs pa ste/_cho ga des gnas dang nye ba'i gnas dang zhing la sogs par dngos grub bsgrub pa'i dkyil 'khor tshogs kyi 'khor lo chen po mdun du byas la phyugs rnams bkug
[\[136a.5\]]ste gzung ngo /_/dpal he ru ka'i bdag nyid kyi rnal 'byor gyi tshogs kyi dkyil 'khor du dngos grub bsgrub pa'o/_/gang 'og spyir ma bkral ba rnams ni gsal lo/_/khyi mo nag mo'i 'o ma dang /_'bras chan ma sha nag por ldan/_/zhes pa ni ro langs chen po sgrub pa'i don to/_/
[\[136a.6\]]thog mar ting nge 'dzin dang nye bar spyod pa rnams kyis mchod de snying po'i sngags 'bum du bzlas la/_/de nas re zhig sgrub pa brtsam par bya'o/_/dpyang la btags pa 'am gzhan dag rnyed kyang rung ste/_de yang gzugs bzang po rang nyid 'phos pa dag nag po'i tshes brgyad
[\[136a.7\]]dam bcu bzhi'i dus su dben pa'i yul phyogs dang /_ri rtsa dang /_dur khrod dag tu song ste/_dur khrod kyi rdzas thams cad phye mar btags pas rim pa ji lta ba bzhin dkyil 'khor bya ste/_gru bzhi pa la sgo bzhi pa/_/twa ra Na dang ka bar ldan/_/dbus su 'dab
[\[136b\]]
[\[136b.1\]]brgyad sna tshogs mdog/_/lte bar nyi ma ldan pa bri/_/sems ni shin tu cher dpa' ba/_/sgrub po grogs mchog dang lhan cig/_/spos dang me tog rgyal mtshan dgram/_/gtor ma rab tu rgya chen sogs/_/byug pa dang ni dri chu dang /_bdud rtsi lnga dang yang dag ldan/_/mar khu
[\[136b.2\]]chen pos de bsku zhing /_/dur khrod me tog gis kyang mchod/_/bum pa gcig gam brgyad dag tu/_/khrag dang sha dang tshil bus dgang /_/dur khrod ras kyis mgul ba bcings/_/tshil dang sha la sogs pa yi/_/lha bshos gu gul chen por ldan/_/srog chags tshu
[\[136b.3\]]tshun+da ra ni/_/phye mar btags pa'i bdug pa dang /_/mchod yon shing bal bil ba dag/_/ra skyes gci bar lan bdun bsgre/_/de nas mar khu chen po yis/_/bkang ba'i kong bur mar me sbar/_/de steng thod pa kha sbub la/_/de yi rdzas kyis mig la bsku/_/go
[\[136b.4\]]cha gnyis ni rab bgos nas/_/phur bu ra bas bsrung bar bya/_/ji ltar bdag nyid bsam pa ltar/_/de bzhin de la'ang bsam par bya/_/dril bu cang te'u sgra 'khrol zhing /_/yi ge hUM gi sngags brjod do/_/yi dgas gtor ma rab sbyin pa/_/khrag dang ma sha'i chan dang
[\[136b.5\]]ni/_'bras chan bran pa'i bza' ba'o/_/de nas dkyil 'khor dbus su ni/_/ro de gyen bu kha gdangs bzhag/_/de yi snying gar nyer 'dug pa'i/_/dpa' bo rang nyid shar bltas la/_lag pa g.yon par mchod yod snod/_/gzhan yang bdud rtsi lngas bsres pas/_/
[\[136b.6\]]gang bdag ni gzung bar bya/_/gzhan yang khyi nag mo'i 'o ma dang /_ba nag mo'i 'o ma dang /_ma sha nag po'i can dang /_'bras chan du ldan pa'i'o thug rnams dur khrod kyi rdza mar blugs la/_thod pas steng du kha bcad de/_btsos pa rnams slar thod pa'i nang du blugs
[\[136b.7\]]la tshil dang sha dang khrag rnams dang ldan par byas pa ste/_de'i kha shin tu gdangs par shing la sogs pa spar te/_snying ga nas de'i kha drang por mngon par phyogs pa dpal he ru ka'i 'khor lo bsams nas snying po'i sngags brgya rtsa brgyad du sbyin sreg mchog tu sbyin
[\[137a\]]
[\[137a.1\]]te/_dpal he ru ka rdo rje phag mo dang mkha' 'gro ma bye ba'i 'khor dang bcas pas bskor bar blta zhing /_/shin tu dgod pa dang /_dgod pa chen po can dang /_ce sbyang pheM gyi sgra sgrogs pa bye ba'i 'khor gyis bskor ba dang /_phyogs skyong bcu po sod cig sod cig ces
[\[137a.2\]]bsdigs pa'i sgra can dang /_srin po 'brug gi sgra ltar 'jigs par sgrogs pa dag gis bskor bar bltas la de dag gis kyang bag tsha ba med cing mi phyed pa'i brtson 'grus brtan pas mnyam par gzhag par bya'o/_/lho phyogs su sgrub pa po'i grogs mchog phyag na rdo rje'i
[\[137a.3\]]cha byad can dril bu'i sgra 'khrol zhing bdug spos rgyun mi 'chad par bdug par byed pa'o/_/de nas ro de langs nas ci bgyi ci bgyi zhes smra bar byed do/_/des de la mchod yon byin te/_'di skad ces smra'o/_/legs so legs so dpa' chen gyi/_/shin tu brtul
[\[137a.4\]]zhugs rdo rje'i thugs/_/de yang 'di skad smra ste/_/nga ni grub pa'o zhes so/_/de la 'di skad smras te/_bdag la dngos grub bkra shis pa/_/grub par rab tu stsal du gsol/_/zhes so/_/de nas sgrub pa po yid la gang 'dod pa cig byin nas rang gi gnas su
[\[137a.5\]]srin po dpa' bo 'khor dang bcas par 'gro bar 'gyur ro/_/sgrub pa po dpal dang ldan zhing de'i skad cig la 'jig rten gsum po shes pa can du 'gyur zhing lus bzang por 'gro ba dang /_'dod pa'i gzugs can dpa' bo chen por skal ba dang ldan
[\[137a.6\]]pa ste/_/khams gsum na de bzhin gshegs pa lta bur 'gyur zhing /_/rga shi dang bral ba nam mkha' lta bur 'gyur ba dang /_sa thams cad la ji ltar 'dod pa bzhin du rnam par spyod par 'gyur ro/_/lci ba'i thal ba nyid dag dang /_de bzhin lhag ma mgo bo skam/_/zhes
[\[137a.7\]]pa 'di dag gis ni bskyed pa'i rim pa'i gzhi yang dag par gsungs pa'o/_/de dag gi don ni 'di ltar shes par bya ste/_/lci ba zhes pa'i sgra ni sa'o/_/thal ba zhes pa ni chu'o/_/mgo bo skam zhes pa ni me'o/_/de bzhin zhes pa ni rlung du shes par bya'o/_/de dag
[\[137b\]]
[\[137b.1\]]gi 'byung ba chen po bzhi'i dkyil 'khor du dgongs so/_/dung chen po las byung bas bya/_/zhes pa ni/_ri bo chen po las byung bya/_/zhes bya bar 'don te/_de'i don ni ri rab ri'i rgyal po la bya'o/_/de la 'di'i rim pa ni yi ge yaM yongs su zhu ba las rlung gi dkyil 'khor
[\[137b.2\]]gzhu lta bu rgyal mtshan gyis mtshan pa yi ge yaM yig gis byin gyis brlabs pa ste/_de yi rngams kyi tshad nyid kyang /_/sa ya dang ni drug 'bum mo/_/rgya ru grangs med rlung dkyil 'khor/_/de'i steng du yi ge raM gyis me'i dkyil 'khor dam pa ste/_gru gsum pa kha dog
[\[137b.3\]]dmar po 'bar ba'i phreng bas 'khrigs pa 'bar bas mtshan pa nyi ma bye ba'i 'od dang mnyam par bsam mo/_/de yi chu yi tshad nyid ni/_/dpag tshad stong phrag gsum dang ni/_/brgya phrag phyed dang lnga nyid do/_/chu yi dkyil 'khor rnams su ni/_dpag tshad 'bum phrag bcu gcig
[\[137b.4\]]dang /_stong phrag dag ni nyi shu'o/_/de las 'bum phrag brgyad ni chu 'ba' zhig go/_/lhag ma ni gser ro/_/gnyis ka'i drang thad du ni 'bum phrag bcu gnyis dang stong phrag gsum dang brgya phrag phyed dang lnga'o/_/mtha' skor du sum 'gyur ro/_/de yang 'di lta ste/_me de'i steng du
[\[137b.5\]]yi ge baM las byung ba'i chu'i dkyil 'khor de lta bu dam pa kha ba'i mdog lta bu bum pa dkar pos mtshan pa zlum po 'od kyi phreng ba can du blta'o/_/de'i steng du yi ge laM yongs su zhu ba las gser gyi sa gzhi'i dkyil 'khor gru bzhi pa ni sa'i dkyil 'khor te/_gser gyi sa
[\[137b.6\]]gzhir 'gyur ba'o/_/de las yi ge khaM gis sna tshogs rdo rje rtse mo gsum pa can no/_/sna tshogs rdo rje de'i lte bar yi ge suM las byung ba'i ri rab zur bzhi pa/_dpag tshad brgyad khri mtshor nub cing /_/brgyad khri steng du 'phags pa rin po che sna bzhi las byung ba'i gru bzhi pa kha
[\[137b.7\]]khyer gdugs lta bur gnas par bya'o/_/rgyar ni dpag tshad brgyad cu'o/_/de'i shar du yi ge a yongs su zhu ba las shar gyi lus 'phags po rgya ru dpag tshad stong phrag brgyad chur stong phrag dgu dang ldan pa'i dbyibs ni zla ba phyed pa lta bu'o/_/byang du yi ge e yongs su
[\[138a\]]
[\[138a.1\]]zhu ba las byang sgra mi snyan dbyibs gru bzhi rgyar ni dpag tshad stong phrag bcu'o/_/nub tu ni yi ge u yongs su zhu ba las nub kyi ba lang spyod zla ba gang ba lta bu rgyar dpag tshad stong phrag dgu'o/_/lhor ni yi ge e yongs su zhu ba las 'dzam bu'i gling gru gsum pa
[\[138a.2\]]rgyar dpag tshad stong phrag bdun pa sog ka la rtsa ba lho ru bltas shing kha khyer byang du bltas pa'o/_/'di rnams kyi shar dang lho dang nub dang byang gi bar mtshams rnams su gnyis gnyis te/_A I U e r-i r-I l-i l-I las so/_/yi ge de rnams kyis lus can/_/zhes
[\[138a.3\]]dang /_lus 'phags zhes pa dang /_sgra mi snyan zhes pa dang /_sgra mi snyan gyi zla zhes pa dang /_bsil yab gzhan zhes pa dang /_g.yo ldan zhes pa dang /_lam mchog 'gro zhes pa ste nye ba'i gling brgyad do/_/gling re re la'ang gling phran lnga brgya lnga brgyas bskor
[\[138a.4\]]bar bya'o/_/de'i steng du yi ge re pha yongs su zhu ba las nyi ma'i dkyil 'khor ro/_/de'i steng du yi ge hUM de nyid yongs su zhu ba las rdo rje'o/_/de'i lte ba'i yi ge hUM gis rdo rje'i phur bu dang ra ba bsam zhing /_/bka'i 'khor lo rdo rje hUM mdzad dang bcas pa bsgom mo/_/
[\[138a.5\]]rdo rje hUM mdzad yongs su zhu ba las kun du bzang po sa gsum mi phyed pa'i bdag nyid can gyi chos kyi 'byung gnas dkar po gru gsum gyen du gnas pa mtha' yas pa nang gi nam mkha'i rang bzhin can der pad+ma dmar po la 'khor lo dang yi ge b+hUM gnas pa yongs su zhu ba las/_
[\[138a.6\]]rnam par snang mdzad ser po zhal gcig phyag bzhi pa/_ral pa'i cod pan dang dar dpyangs su ldan pa g.yas na 'khor lo dang cang te'u/_/g.yon na dril bu dang thod pa kha T+wAM ga dang bcas pa 'dzin pa/_g.yas brkyang bas bzhugs shing /_/gshin rje mo sngon mo la
[\[138a.7\]]'khyud pa'o/_/gshin rje mo'ang zhal gcig ma phyag bzhi ma la g.yas na cang te'u dang gri gug 'dzin pa/_g.yon na dril bu thod pa kha T+wAM ga dang bcas pa 'dzin pa/_dbu skra dmar zhing phyogs kyi gos can/_/phyag rgya lngas rgyan du byas pa'o/_/de lta bu'i rig ma
[\[138b\]]
[\[138b.1\]]dang bcas pa'i rnam par snang mdzad las byung ba'i gzhal yas khang brtsegs pa rdo rje'i rtse mo can ri rab chen po'i steng na gnas par bsam par bya ste/_/de yang rin po che sna lnga las byung ba'i rang bzhin can bzang po gru bzhi pa la sogs pa'i yon tan dang ldan pa/_rdo rje
[\[138b.2\]]ka ba dang sgo rgyan du ldan pa/_/dra ba dang dra ba phyed pa/_/dar 'phyangs dang /_me tog gi chun 'phyang dang /_rdo rje'i skud pas yang dag par brgyan par byas pa ste/_shin tu rnam par dag pa chos kyi dbyings kyi rgyu mthun pa'o/_/de'i dbus su A li kA li'o/_/de'i steng du hUM
[\[138b.3\]]dang aM dag gis rdo rje gri gug go/_/de dag gi lte bar yang sa bon no/_/de yongs su zhu ba las rdo rje sems dpa' zhal gsum phyag drug pa/_ston ka'i nam mkha' lta bur dri ma med pa/_/ri bong 'dzin bye ba'i 'od dang mnyam pa can/_/g.yas dang g.yas pa min pa
[\[138b.4\]]ni sngon po dang dmar po'o/_/rdo rje dang dril bus 'khyud pa dang /_g.yas na cang te'u dang tshangs pa'i mgo bo'o/_/g.yas pa ma yin pa na thod pa dang kha T+wAM ga 'dzin pa/_dbu la mi bskyod pas rgyan du mdzad pa'o/_/sngags pas lta ba'i dbus su bsam par bya ba
[\[138b.5\]]ni rlung dang me'o/_/de'i dbus su A li kA li'o/_/de'i dbus na stong pa nyid kyi ri mo la bde ba chen po yang dag par sbyor zhing mi gnyis su med pa'i dam pa'i sgras sems can thams cad yang dag par bskul te bstims la/_sangs rgyas rnams kyis rjes
[\[138b.6\]]su chags pa'i sbyor bas sems can gyi khams ma lus pa rnam par sbyangs pa ni bde bas bskyed pa'i dkyil 'khor ro/_/brUM AM hrIHho hUM hi/_yang na sems kyi rgyun gyi dbang bskur ba las i I zhes pa'i sa bon gyis bton pa rnam par snang mdzad dang /_rdo rje
[\[138b.7\]]nyi ma dang /_pad+ma gar gyi dbang phyug dang /_rdo rje rgyal po dang /_mi bskyod pa dang /_de bzhin du he ru ka'o/_/oM hUM aM aH_khaM haM sa bon de dag gis gti mug dang /_zhe sdang dang /_de bzhin du nga rgyal dang /_'dod chags dang /_phrag dog dang /_dbang phyug rdo rje ste de dag rnams
[\[139a\]]
[\[139a.1\]]so/_/laM mAM paM tAM sa bon 'di dag gis spyan ma dang /_mA ma kI dang /_gos dkar mo dang /_sgrol ma'o/_/oM AHhUM zhes pa 'di dag ni 'gro ba gsum po sku gsungs thugs rnams su rdzogs pa'o/_/'di dag ni phung po dang khams dang /_skye mched dag pa ste/_/phyag
[\[139a.2\]]gnyis pa la sogs pa'i sku ji ltar sems la 'dod pa rdzogs par bsgom zhing 'gro ba gsum po ma lus pa nam mkha' dang mnyam pa'i dkyil 'khor du rnam par bsam par bya'o/_/oM AHhUM dang hoHdmar po gnyis kyi bar du bcug pa yi ge lnga po dri za'i sems can lta bu nam
[\[139a.3\]]mkha'i phyogs su bltas la/_smon lam gyi sems dang ldan pa de dag bkug pa ste snying gar bcug la sku gnyis rjes su chags pa 'dod chags chen po'i mes chu skyes la sku gnyis zhu bar song bas nam mkha' lta bur dri ma med pa 'byung ba thams cad kyi gzhi chen por rdo rje'i
[\[139a.4\]]ting nge 'dzin gyi gzugs brnyan lta bur gnas pa/_sngon gyi dus du goms par byas pa'i smon lam gyis slong bar byed pa ni/_/byams pa chen po dang /_snying rje dang /_dga' ba dang /_btang snyoms kyi rang bzhin rnams so/_/'od du zhu ba de las lha mo rnams su langs
[\[139a.5\]]te/_'phral du spyan rgyas par byas nas/_sgra brnyan lta bur glu 'di dag gis mgon po rab tu bskul lo/_/kye khyod kyis sa gsum bde ba brnyes pa ste/_/pad+mar chags pa spongs mdzod a la la la la ho/_/rdo rje mkha' 'gro bde chen rgyal ba'i tshogs/_/
[\[139a.6\]]bde gshegs snying po rab spongs a la la la la ho/_/khyod ni dam pa'i chos rnams ston pa'i gzhi/_/yul las bde brnyes sa gsum snying po nyid/_/a la la la la ho bde ba'i bdag po khyod/_/spongs mdzod spongs mdzod sku che rgyal ba'i gtso/_/glu 'di dag
[\[139a.7\]]gis bskul ma thag tu yi ge hUM las byung ba'i snying rje'i stobs rdo rje ste/_'di lta bu ni mngal nas skyes pa'i rim pa'o/_/yang na rus sbal gyis zhes pa ni rus sbal gyi ste sgo nga las skyes pa'o/_/de'i rim pa ni 'di lta ste/_skad cig tsam gyi sbyor bas lha'i dngos
[\[139b\]]
[\[139b.1\]]por bsgom par bya ba ni thogs pa med pa'i ye shes kyi rgyun nyon mongs pa med cing /_/rtag pa dang chad pa med pa ste snying rje chen po dang /_thabs dang shes rab kyi phyag rgya chen pos yang dag par rdzogs pa'i byang chub pa ni rus sbal te/_sgo nga las skye ba'i rim pa'o/_/
[\[139b.2\]]'di lta bu ni mi g.yo ba la gzung ba'i phyir ro/_/phyag bzhi pa la zhal bzhi pa/_/zhes pa la sogs pa 'di dag ni gnyis kar yang dag par nye bar sbyor ro/_/dkar po sku zhes pa ni/_rdo rje 'chang gi khyad par te/_/lha thams cad cho ga bzhin du shes par byas la bsgom
[\[139b.3\]]par bya'o/_/sems kyis 'di las gzhan du skad cig kyang blo chen po dang ldan pa rnams kyis gnas par mi bya/_/dngos grub kyi don 'ba' zhig tu bsam par bya'o/_/de lta bu'i yon tan gyi khyad par rnams dang ldan pas rnal 'byor pa rnams kyi 'dod
[\[139b.4\]]pa'i dngos grub tu 'gyur ro/_'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u sum cu rtsa gnyis pa'i rnam par bshad pa'o//_//de nas zhes pa la sogs pas ni 'di ltar thams cad du shes
[\[139b.5\]]par bya ste/_rnal 'byor thams cad la dam par gyur cing rab tu bde ba phyag rgya'i dngos grub kyi thabs mchog tu gyur pa gzhan med de/_/bsod nams kyi tshogs chen po mkha' 'gro ma dra ba'i sdom pa 'di yin pas so/_/'di las sgrub pa po rnams kyi
[\[139b.6\]]sgrub thabs mchog tu gyur pa gzhan med de/_bsod nams kyi tshogs chen po skyed par byed pa'i phyir na'o/_/de'i phyir na tshogs kyi 'khor lo brtsam par bya'o/_/de yang 'phags pa lha'i zhal snga nas kyis mdo rnams bsdus pa'i rim pa ji lta ba bzhin
[\[139b.7\]]du'o/_/de la 'di las/_/bza' dang ston mor nya sha sogs/_/zhes pa ni ji lta ba bzhin no/_/de nas pho nya mor sbyin pa/_/pang g.yon mgul pa 'khyud byas nas/_/zhes pa ni shin tu sbyangs pa'i pho nya mo rigs dang ldan pa dag rang gi yan lag g.yon
[\[140a\]]
[\[140a.1\]]pa gnyis kyis pang du bzhag ste/_gdong pa rang la bstan te sbyin par bya'o/_/gnyis med dpa' bo mchod par bya/_/zhes pa ni/_dpa' bo la sbyin par bya'o/_/ma dang yang na sring mo'am/_/zhes pa la sogs pa la/_/ma zhes pa 'di ni skal ba dang ldan
[\[140a.2\]]pa gang yang rung ba bsdu ba yin gyi/_/rnam par ma dag pa gzhan dag ni ma yin no/_/des na de dag thams cad la bdag nyid mchod par bya ba'i don du 'jug par bya ba'o/_/ji srid 'byung ba yod par 'du/_/zhes pa ni/_shin tu bcings las grol ba'o/_/zhes bya bar 'don te/_
[\[140a.3\]]de ni bag chags rnams las shin tu grol ba'i don to/_/de nas sngags ni 'grub par 'gyur/_/zhes pa la/_'grub ces pa ni bag chags rnams bcom pa'i phyir na'o/_/slob dpon lus su gnas nas su/_/zhes pa ni/_rdo rje 'dzin pa'i skur thams cad du dmigs par bya
[\[140a.4\]]ba'o/_/de nas re zhig dpa' bo dang dpa' mo nyid du rnam par spyod de/_/dngos po med pa las langs la zung du 'jug pa'i rim pa'i rgyun gyis sangs rgyas kyi sku mngon du byed pa rdo rje lta bu'i ting nge 'dzin gyi yon tan thams cad kyis brgyan par byas te/_spyod lam rnams su
[\[140a.5\]]bya'o/_/gong 'og ma bkral ba rnams ni gsal lo/_/sa 'og mkha' 'gro sgrub pa dang /_/zhes pa ni/_gang cung zad yid la 'dod pa la sogs pa de thams cad sems can rnams la sgrub pa po'i bka' tsam gyis 'grub par the tshom mi za'o/_/'di dag ni dpal he ru ka
[\[140a.6\]]bde mchog gi 'grel pa sgrub thabs rnams kyi gnas zhes bya ba las le'u sum cu rtsa gsum pa'i rnam par bshad pa'o//_//de nas mkha' 'gro ma dra ba'i 'khor lo zhes bya ba'i cho ga rgyas pa zhes pa 'di'i don gang dag tu gsungs pa 'khrul 'khor dang sngags dang rab
[\[140a.7\]]tu sbyor ba de thams cad ni sgrub pa po'i dngos grub tu the tshom mi za'o zhes so/_/de dag nyon mongs med pas 'grub/_/ces pa ni/_de dag yid kyis 'grub pa'o/_/zhes par 'don te/_de'i don ni de ltar bshad zin to/_/a wa d+hU tI'i zhes pa ni/_a wa d+hU tI'i go 'phang thob
[\[140b\]]
[\[140b.1\]]pa'i phyir ro/_/de'i sgom pa gsungs pa/_/dpa' bo kun dang rnal 'byor ma/_/pad+ma la ni nges par sbyar/_/zhes pa la/_pad+ma la pad+ma ni lta ba dang ge sar du ldan pa'o/_/nges par sbyar zhes pa ni der nges par sbyar ro/_/a wa d+hU tI zhes pa la a ni rnam par rtog pa thams cad
[\[140b.2\]]kyi phyir ro/_/d+hU tI ni de dag sel ba ste/_des na a wa d+hU tI ni 'bar ba'i me lta bu'i rang bzhin can bdag rnal 'byor pa de'i'o/_/a wa d+hU tI zhes pa ni 'di ltar gsungs pa ste/_de'i go 'phang la rab tu gnas shing bstan to zhes pa'i don to/_/de'i sbyor ba'i phyir na rnal
[\[140b.3\]]'byor pa de de bzhin du gsungs so/_/de gang zhes pa ni smin ma'i bar zhes pa ni 'di lta ste zla ba dang ldan pa'i pad+ma'i dbus na rtsa bcu drug gis bskor ba'o/_/dpa' bo sme brtsegs zhal zhes pa ni/_/bcom ldan 'das kyi zhal 'jigs su rung ba'o/_/rgyu des na me
[\[140b.4\]]zhes pa ste/_dbyangs kyi dang pos me bskyed pa la bsreg par bya'o zhes pa'i don to/_/de nas bza' ba bsreg bya ba/_/zhes pa la/_/bza' ba zhes pa ni dngos po 'dis so/_/de du zhe na/_bsreg bya lnga zhes pa 'di ste/_de bzhin gshegs pa lnga rnam par dag
[\[140b.5\]]par ro/_/dgu ru bsreg bya zhes pa ni/_so sor re re dang /_bzhi bcu rtsa lngar bsreg par bya'o zhes pa'i don to/_/'bar phreng zhes pa ni/_shin tu 'bar ba dang ldan pa'o/_/de yis blta ba ba ni/_kun nas sgo yi 'khor lo bya/_/zhes pa la ste/_mthong bya
[\[140b.6\]]zhes pa ni sngags so/_/'khor lo de ji lta bu zhe na/_/kun nas sgo zhes pa ni khams gsum ma lus pa'i dkyil 'khor rang gi lhag pa'i lha ste rang byung ba'o/_/zhal bzhi pa zhes pa la sogs pa ni rang gi lhag pa'i lha'i rnal 'byor ro/_/dpa' bo dpa'
[\[140b.7\]]mo'i gnas la'o/_/zhes pa la/_/gnas zhes pa ni gzhal yas khang brtsegs par ldan pa'o/_/'dab ces pa ni pad+ma 'dab ma bzhi pa'o/_/pho nya mo bzhi zhes pa ni/_de lta bu'i pad+ma la gnas pa'i mkha' 'gro ma la sogs pa bzhi pa'o/_/'khor lo
[\[141a\]]
[\[141a.1\]]bskor ba'i dpa' bo ni/_/thams cad gnyis su med bde ba'i/_/zhes pa la/_dpa' bo ni thams cad gnyis su med ces pa ni/_dpa' bo zhes gnyis su med pa'i 'khor los sgyur bar ji lta bar bde bar byas pa'o/_/dum skyes ma yin phyi rol sbyin/_/zhes
[\[141a.2\]]pa ni/_ji ltar 'os par bsgoms pas lhag par de yis grol bar sbyin sreg bya'o zhes pa'o/_/phyi rol yang ji lta bdag ce na/_khaM sa la sogs pa rnams so/_/gzugs ji lta bu zhe na/_rang gzugs zhes pa ste/_ji ltar gzhal yas khang gi sgo bzhi dang
[\[141a.3\]]grwa bzhir gnas pa de dag gi gzugs su sngags pas bya'o/_/blta bar bya'o zhes pa ni gang zhig 'khor lo'i dbus su bsgom par bya ba'o/_/'khor lo 'di dag bstan pa ni/_/dngos grub thams cad 'grub byed yin/_/zhes pa ni/_ye shes sems dpa'i thugs
[\[141a.4\]]kar pad+ma dkar po la mtshan ma dang /_sa bon dang thig le'o/_/de'i dbus na khams gsum gyi bdag nyid kyi sems gnas gzhal yas khang du bsam par bya'o/_/de la 'od zer bye bas kun du gang ba la sangs rgyas kyi sprin 'phro ba can no/_/thig le'i rnal 'byor de rdzogs
[\[141a.5\]]nas phra mo'i rnal 'byor rnam par bsgom par bya ste/_rigs kyi rim pas hUM las mtshan ma'i dbus su dkyil 'khor nam mkhar gsal zhing rgya che ba/_rgyal ba rin po che'i bzhugs gnas bde ba chen po shin tu phra ba'i gzugs rdul phra mo tsam du bsdus
[\[141a.6\]]par lus pa med pa'i sems can rnams mkha' 'gro'i dam tshig tu rab tu gnas pa ye shes dri ma med pa'i yan lag dang kha dog du ma can rnam par 'phro ba'o/_/'byung ba dang rngub pas sems brtan zhing rab tu bsdus pas 'dar ba dang /_'gul bar 'gyur ba dang /_
[\[141a.7\]]dgod pa dang smra ba dang /_'bebs pa dang /_dngang ba dang /_de bzhin du 'phar ba rnams ni zhag bdun du bsam pa de'i tshe/_gtan la phab par mthong bar the tshom med do/_/'di lta bu'i 'khor lo bstan pa ni/_rdo rje snying po chen po'o zhes gsungs par dgongs
[\[141b\]]
[\[141b.1\]]so/_/rig pa'i rgya mtshor zhes pa ni/_/de'i le'u dang por bstan pa'i 'khor lo'o/_/de bzhin du 'dir ni grangs su nges par yod pa ma yin no/_/pho nya gnyis med sbyor ba ni/_/zhes pa ni/_sngags kyi rim pa dag shin tu thob par dka' ba ste/_bzlas pa dang bsgom
[\[141b.2\]]pa mngon par ldan na 'di ni 'grub par 'gyur ba 'di la the tshom mi za ba'o/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u sum cu rtsa bzhi pa'i rnam par bshad pa'o//_//de nas las mchog rab bshad pa/_/
[\[141b.3\]]rim pa ji bzhin rab tu mtshon/_/zhes pa la/_rim pa zhes pa ni/_gcig nas gcig tu 'ongs pa la bya ste/_bla ma brgyud pa las ma nor bar 'ongs zhes pa'i don to/_/mchod pa gnyis med bdag nyid sbyor/_/zhes pa la mchod pa gnyis med ces pa ni/_thabs dang
[\[141b.4\]]shes rab gnyis su med pa ste/_de'i sbyor ba'o/_/de'i bdag nyid der sngags pa las mchog tu sgrub par byed pa'o/_/las ni so sor rab sbyar bya/_/zhes pa 'di ni zhi ba la sogs pa'o/_/gang rnams sgrub par byed pa'i sngags zhes pa ni/_/sde tshan brgyad po
[\[141b.5\]]rnams so/_/de rnams dbye ba'i rim ji bzhin/_/rjod byed pho nya sogs sngags gang /_/zhes pa la/_rjod byed ni sde tshan sum cu rtsa gsum po rnams so/_/pho nya ni rtsa rnams kyi rang gi ngo bor sbyar ro/_/sogs pa zhes pa'i sgra ni dpa' bo nyi shu rtsa bzhi po rnams so/_/de
[\[141b.6\]]rnams kyi sngags ni/_mda' yi shugs kyis yongs su 'khor/_/zhes pa ste/_de la mda' ni rlung ngo /_/shugs ni de yis 'gro ba ste/_shugs zhes pa ni de'i shugs kyis 'gro zhing /_/des 'khor bar 'gro zhing 'gro bas 'khor ba'o/_/phan
[\[141b.7\]]tshun rjes sbyor gsang sngags ni/_/zhes pa ni/_A li dang kA li dag gis sbyor zhing sdud pa'o/_/rang rang yul gyis phye ba yin/_/zhes pa ni/_snying ga dang mgrin pa dang lte ba dang spyi bo ste de rnams su gzhag pa la bya'o/_/sa bon phreng bar de nas 'dzin/_/yi ge hUM ni
[\[142a\]]
[\[142a.1\]]mthar rab gnas/_/zhes pa ni gang zhig yi ge hUM rab tu gnas par dgug cing gzhug par bya'o/_/de la 'di'i don ni g.yas dang g.yon ngos kyi dbus gnyis su dbyangs yig bcu drug kha gyen du bltas te gnas pa dang /_ka la sogs pa ni kha 'og tu bltas
[\[142a.2\]]pa ste/_de lta bu'i sde tshan gnyis kyi phreng ba'i dbus su bya'o/_/gang yang de ltar gsungs pa/_g.yas dang g.yon pa'i sbubs dag la/_/dbyangs yig bcu gnyis gnas pa ni/_/steng du kha bltas yang dag bshad/_/ka yig sogs pa'ang mngon par ldan/_/zhes pa
[\[142a.3\]]'di dag go/_/'gog pa las ni 'grub 'gyur ba'i/_/zhes pa ni/_'gog pa zhes pa ni/_'byung 'jug gnyis po rnam par bcings pa'o/_/'grub ces pa ni dngos grub tu 'gyur ba ste/_zag pa med pa'i bde ba chen po'i rang bzhin du'o/_/gom pa gcig kyang mi 'gro'o/_/
[\[142a.4\]]zhes pa ni/_rnam par rtog pa med pa'i phyir na yul du 'gro bar 'byung ba med pa'o/_/des de'i gzugs kyi ro mnyam par 'gyur ba'o/_/kha sbyar sbyar bar 'gyur ba dang /_zhes pa la sogs pa la/_kha sbyar sbyar bar 'gyur ba ni/_/zla ba dang nyi mar gsungs te/_g.yon
[\[142a.5\]]pa dang g.yas pa'i phyogs gnyis pa'o/_/rdo rje lu gu rgyud bcings nas/_/zhes pa ni/_steng gi sgo na rtag par gnas pa nyi ma'i 'od kyi phreng ba dang ldan pa de nges par 'gro ba'i lam mchog tu dga' ba'i rgyun gyi tshogs kyi sbyor bas kha sbyor ro/_/yang na lag pa gnyis po
[\[142a.6\]]dag gis 'khyud pa ni/_/rdo rje lu gu rgyud du gsungs te/_shes rab dang thabs mnyam par sbyor ba ni 'dir kha sbyor du gsungs so/_/rdo rjes dbye ba nyid dag dang /_/zhes pa la sogs pa ni/_pad+mar rdo rje rab tu gzhag ste/_'dir 'khor zhing rdo rje g.yos pas pad+ma kha phye
[\[142a.7\]]ba'o/_/de bzhin sgro yi chun pos bskor/_/zhes pa la/_sgro'i chun pos zhes pa ni/_/sbrang rtsi byed pa por gsungs so/_/bskor zhes pa ni de g.yo ba'o/_/bde bas dga' ba'i rang gi ngo bo'i pad+ma'i zhags par rab tu bcug pa de'i bde ba lcags kyu lta bus de
[\[142b\]]
[\[142b.1\]]bzhin gshegs pa rnams 'gugs pa ni/_lcags kyu nyid kyis 'gugs pa dang /_/zhes bya'o/_/gtun shing gis ni dkrugs pa dang /_/zhes pa la/_dkrugs pa zhes pa ni/_dngos po thams cad dkrugs pa ste/_rdo rjes 'khrug pa ni gtun shing du rab tu gsungs
[\[142b.2\]]so/_/rdo rje nyid ni bza' byar gsungs/_/zhes pa la/_bza' bya ni rdo rje ste gcig tu 'dus pa'o/_/dbug la mda' ni sbyar bar bya/_/zhes pa la mda' ni sgra'o/_/dbug la zhes pa ni de bzhin gshegs pa rnams la'o/_/yan lag kha T+wAM ga dang sbyar/_/zhes pa ni/_/
[\[142b.3\]]kha T+wAM ga ni lhag pa'i lha ste/_nam mkha' lta bu'i yan lag ni kha T+wAM ga'o/_/dus min 'chi las rgyal ba yi/_/thod pa'i mchod yon snod la ni/_/zhal du mchod yon nges par sbyar/_/zhes pa ni/_sngags pas lte ba'i dbus su rlung dang me bsam par bya'o/_/de'i steng gi dbus su sna tshogs pad+ma'o/_/
[\[142b.4\]]de'i steng du thod pa byang chub kyi sems kyi bdud rtsi ye shes kyis yongs su gang ba'o/_/de'i dbus su A li dang kA li la ye shes lnga'i rang bzhin yi ge hUM gis byin gyis brlabs pa'o/_/baM gyis rdo rje sems dpa'i bdag nyid du sbyor ba zhi ba dang snying rje ston ka'i nam
[\[142b.5\]]mkha'i mdog lta bu 'od kyi phreng ba du ma 'phro ba zla ba'i 'od zer lta bu'i dri ma med pas/_bdud bzhi zhabs kyis mnan pa phag mo dang gnyis su med pa'i bde ba chen po gzi brjid chen po dang ldan pa/_/lcang lo sngon po can no/_/zla ba'i steng na mi shigs pa'i shing
[\[142b.6\]]a ta sha'i me tog ltar sngon po las ba'i 'o ma'i rgyun ltar nyin mtshan du 'dzag pa'o/_/'og gi gnas gang yin pa ni pad+ma zla ba'i 'od zer gyis brgyan pa can/_lte ba'i dkyil du me dang rlung gi dbus su bsam par bya ste/_gzhan yang lus med par blta zhing yid
[\[142b.7\]]kyis rab tu zhi bar blta'o/_/gzhan tshe bsring bar 'dod na mgo bor laM gi yi ges sa'i dkyil 'khor la sbrul gyi gzugs zhi ba chen po gdengs ka gsum pa can gyis rnam par mdzes pa gdengs ka'i mgo'i dbus na thig les brgyan pa las char pa'i rgyun lta bur 'dzag
[\[143a\]]
[\[143a.1\]]pa dang /_mig dag tu dgod par bya ba'i bdud rtsi'i yi ge i bsam par bshad de/_/mig nyid zla ba dang kun+da lta bur dkar ba'i dngos po dbang po'i gzhu lta bus rnam par brgyan pa'o/_/steng du ni gdugs lta bu'i sprin dang /_glog ljang gu/_/'brug sgras nam
[\[143a.2\]]mkha' khyab par bsam zhing bdud rtsi zhu ba char pa lta bu'i rgyun gyis zhi bar bya'o/_/de yang grong gi dbus su bsgrub bya bsams pa'i steng du nges par bzhag pas dug bsreg pa dang /_rims la sogs pa bsams pa tsam gyis nges par 'joms pa'o/_/de nyid rtag par gang
[\[143a.3\]]zhig gis dkyil 'khor gyi dbus su gnas pa'i rjod byed de dag bsams na de'i tshe zad pa'ang tshe ring po nyid du 'gro'o/_/lo gcig rab tu sbyor ba byas na/_rgas pa med cing 'chi ba med pa dang /_de'i nad rnams gnon cing med par byed do/_/klu chen po brgyad rnams kyis
[\[143a.4\]]de'i tshe zos pa'am/_/dug chen po'ang bsams pa tsam gyis dug med par byed cing /_/dug gis brgyal ba bdag ldang bar byed do/_/bdag nyid kyi 'chi ba 'ang gzhan du 'gro bar 'gyur zhing /_/nad las kyang rnam par grol lo/_/ston ka'i dus kyi zla ba lta bu'i lag pa
[\[143a.5\]]g.yon pa'i mtheb snying la yi ge baM gyis ri bong 'dzin gyi gzugs rdzogs par bya ste/_lce'u chung rtse mor mnan pa'i bdud rtsi dang /_haM gi rim pas mi 'chi ba bza' bar bya'o/_/de nas rdo rje phyir bzlog ma'i cho ga'i rim pas bsrung bar 'gyur ba bshad de/_/bdag nyid
[\[143a.6\]]khyab bdag phyir bzlog ma rdo rje dkar mo la sngon po dang dmar po dang ser po ni g.yas pa'i zhal rnams so/_/g.yon pa rnams ni ljang gu dang dmar po dang dud ka'o/_/steng gi zhal ni dkar po chen po'o/_/zla ba la bzhugs shing sna tshogs pa'i rgyan gyis brgyan pa/_/na
[\[143a.7\]]bza' dkar pos mdzes par byas pa'o/_/g.yas brkyang ba'i zhabs kyi sbyor bas 'chi bdag gi bdud mnan ba/_/sangs rgyas lnga'i dbu rgyan chen po can/_'chi ba yang dag par 'tsho ba'i mchog spyan gsum pa zhi ba thugs rje chen po'i ros dga' ba'o/_/phyag na sdigs
[\[143b\]]
[\[143b.1\]]mdzub dang bcas pa'i rdo rje kha gyes gsor ba dang /_gzhan na dril bu dang zhag pa 'dzin pa'o/_/yang gzhan na ral gri dang /_dgra sta dang /_gtun shing dang /_zhags pa dang /_thod pa dang /_mi 'jigs pa dang /_lcags kyu can dang /_gzhu dang mda' ni rtag tu 'gengs
[\[143b.2\]]pa dang /_kha T+'+waM ga dang thod pa dang /_bdud rtsi'i thod pa dang /_pad+ma dang dung dang /_dbang bskur ba'i phyag rgya ste phyag bcu drug pa'o/_/'di nyid kyi thugs kar 'khor lo bsam par bya ste/_'dab ma brgyad pa'i pad+ma ge sar du ldan pa bris pa'i lte bar rdo rje rtse mo bcu gnyis pa'i
[\[143b.3\]]sna tshogs rdo rje dkyil 'khor du yi ge hUM gi khod par yi ge paM dang ldan par bri'o/_/yi ge baM gyi khong par bsgrub bya'i ming yi ge gsum gyi bar du bcug pa bsrung ba'i tshig dang ldan par bri'o/_/rdo rje'i rwa rtse dbus ma rnams la mkha' 'gro ma bzhi po 'di las g.yon
[\[143b.4\]]skor du rnam par dgod do/_/T+'+waM lAM/_khaM raM/_r-i r-I/_l-i l-I rnams ni rwa tham rnams kyi bar du rnam par dgod do/_/de'i lte bar ni dbyangs yig bcu drug gis bskor bar bri'o/_/phyogs kyi rwa bzhi'i rtse mor ni gnod mdzes kyi zhal bzhi pa'i sngags bri'o/_/thugs
[\[143b.5\]]kyi 'khor lor rim pa ji lta bar/_khaM braM kaM tsaM/_kaM praM priM maM/_'di dag ni shar dang byang dang nub dang lho rnams su'o/_/me la sogs pa rnams su ni sUM bAM aM khaM bAM laM bAMdrAM ste/_de'i phyi rol gyi mu khyud la hUM gi gzugs kyis bskor bar bya'o/_/de'i phyi rol ni sna tshogs
[\[143b.6\]]rdo rjes bskor ro/_/de nas de'i phyi rol du pad+ma 'dab ma bcu drug pas/_ske rags lta bur 'khor bar bris pa la/_/kaM khaM gaM g+haM ngaM /_tsaM tshaM dzaM 'di dag ni ske rags lta bu'i mu khyud la bri'o/_/'dab ma bcu drug po la ni/_rje btsun gyi yi ge brgya pa bri'o/_
[\[143b.7\]]de'i phyi rol du'ang 'khor lo rtsibs bcu drug pa bris la/_/'khor lo'i shar la sogs par/_aM aM/_baM maM/_maM paM/_baM suM/_saM s+yaM/_baM saM/_maM haM/_baM khaM/_maM tsaM/_raM khaM/_haM saM/_aM tsaM/_haM saM/_paM maM/_baM tsaM/_paM maM/_'di dag g.yon skor du rnam par
[\[144a\]]
[\[144a.1\]]dgod do/_/dang por yi ge aM gis bskor la/_/de nas yi ge hrIH'i khong bar chud par bsgrub bya'i ming dang bcas par bri'o/_/dz+haM nyaM/_/TaM ThaM DaM D+haM NaM/_taM thaM daM d+haM naM/_paM phaM baM b+haM maM/_'di dag kyang phyi rol gyi mu khyud ske rags lta bu la bri'o/_/
[\[144a.2\]]de'i phyi rol du zur bzhi pa sgo bzhi pa/_ri mo lngas bskor ba can gyi sgo dang grwa rnams su rim pa ji lta bar/_/kaM AM/_sAM shuM/_yaM yaM yaM yaM/_yaM raM laM waM/_shaM ShaM saM haM/_'di dag yang dag par ldan par byas pa la yi ge hUM dang phaT kyi bar du bsgrub bya'i ming cho ga ji lta ba bzhin du gzhug
[\[144a.3\]]par bya'o/_/sgo'i phyi steng du rdo rje 'greng ba nyis gshibs su bri bar bya'o/_/de'i phyi steng du rkang pa brgyad pa'i sngags bri'o/_/de'i phyi rol gyi mu khyud la phyir bzlog ma 'di dag 'dri'o/_/na maHsa man+ta kA ya bA k+tsi t+ta badzrA NAM/_oM hUM badzra he ru ka tsa kra wa rti sarba
[\[144a.4\]]lo ki ka lo ko t+ta rA na/_yan+t+ra man+ta tan+ta tsu r+Na pra yo ga a dI ni/_ye na ken tsi ta kr-i tA ni sarba A ka D+D+h+ya A ka D+D+h+ya/_ta rdza ya ta rdza ya/_kr-iN+Da kr-ihA rtak+Sha ya b+hak+Sha ya/_/tA sa ya/_trA sa ya trA sa ya/_han ha na/_da ha da ha/_pa tsa pa tsa/_k+Sh+maM k+Sh+maM dz+nyauM dz+nyauM ma tha ma tha bi d+h+waM sa ya bi d+h+waM sa ya/_sha ta sa ha sra/_pi
[\[144a.5\]]tsu r+Naya bi tsu r+Na ya/_oM phaT badzra he ru ke u Sh+r+NI Sha tsa kra wa rti/_tas+ya wa/_mu khaM tsaSh+ku ban+d+ha ban+d+ha hUM hUM hUM hUM A mu ka s+ya shIn+taM rak+Sha ku ru hUM hUM phaT oM swa hA/_de dag kyang yi ge k+Sha'i khong par chud par bri'o/_/de nas yang 'khor lo de yi ge tha'i khong par bya'o/_/de'i phyi rol du A li dang kA
[\[144a.6\]]li spros pa'i phreng ba'o/_/de'i phyi rol du rdo rje'i rabs bskor cho ga bzhin du rab tu gnas par bya ste/_sngags 'dis 'chi ba las rgyal zhing yang dag par 'tsho'o/_/oM a mr-i ta san dzI ba nI ma hA mr-i ta mu khe dzI paM pra be sha ya pra be sha ya sarba badzra pad+ma sa mA yo ge mahA bo b+hi
[\[144a.7\]]tsit+ta bid+hi ba ta mU rte hUM hUM hUM a AHswA hA/_'di khri ru bzlas pa byas na dus ma yin par 'chi ba 'joms so/_/de nas sme sha can dang bram ze mo'i rang byung blangs te/_/glang po'i 'dzag chu dang /_sems dang /_sre mog chen po dang /_pad+ma dang /_rdo rje'i chur bsres pa'i snag tshas
[\[144b\]]
[\[144b.1\]]sngags kyi phreng bas shin tu bskor bar bris la skud pa dkar pos dkris te/_dbang bskur ba dang yang dag par mchod pa dang /_gtor ma rgya chen po byas la/_/bdag nyid dpal he ru ka'i dngos por byas te bzlas pa bya'o/_/oM hrIHha ha che ge mo shAn+tiM ku ru ku ru hUM hUM baM baM phaT
[\[144b.2\]]ces bzlas la mar dang sbrang rtsi dang bdud rtsi lnga'i nang du bcug ste bzhag na na ba dang ldan pa rnams nad med par 'gyur ro/_/de nas rnal 'byor pas rtag tu spyi bo'i steng du bcangs na ni mkha' 'gro ma rnams mchog stsol bar 'gyur zhing /_/bgegs med par bsgrub
[\[144b.3\]]pa dang /_g.yul thams cad las rgyal bar 'gyur ro/_/oM badzra he ru ka sa ma ya/_ma nu pA la ya/_he ru ka twe no pa/_tiSh+ti dr-i D+ho me b+ha ba/_su toSh+yo me b+ha ba/_su po Sh+yo me b+ha ba/_a nur k+to me b+ha ba/_sarba sid+d+hi pra ya ts+tsha sarba karma su tsa me tsi t+taM shre yaH_ku ru
[\[144b.4\]]hUM/_ha ha ha ha hoHb+ha ga wAn sarba ta thA ga ta badzra mA me muny+tsa badzI b+ha wa ma hA sa ma ya satwa AH_zhes pa ste/_bdag nyid rdo rje he ru ka'i dngos por byas pa brtan par bya ba'o/_/de nas gang gi tshe skye bo gang dag sdig pa rnams la mi 'dzem pa de'i tshe bla ma dang thub
[\[144b.5\]]pa rnams la yang dang yang du gsan par zhu ste/_khro bo chen por spros la/_dur khrod kyi me dang 'jig pa'i me lta bu la gnas pa'i bsgrub bya'i snying kha'i pad+ma kha sbyar du snying rje'i bdag nyid can gyis bcug par rnam par brtags la/_de'i bsrung ba'i lha ni bdag
[\[144b.6\]]nyid kyi lus la nges par bcug ste bstim mo/_/de nas de'i rnam par shes pa'i lha ni/_kha tshur gyis bzung nas bton te za ma tog gi nang du bcug ste/_byang chub kyi snying po bde ba can du mi bskyod pa'i dngos po thob nas de'i ming dang ldan par bsnyen bkur
[\[144b.7\]]ba can du song bar blta'o/_/de nas yi ge hUM gis khro bo chen por bdag nyid bskyed par byas la/_khro bo lcags kyu can gyis de bkug ste/_lte ba'i sdong bu dang snying dang tshil dang sha dang khrag rnams dral zhing bcad de/_dum bu dum bur byas pa sbrang ma nag po
[\[145a\]]
[\[145a.1\]]lta bur bsgom par bya'o/_/khro bo dang mkha' 'gro dang mkha' 'gro ma du ma rnam pa sna tshogs pa'i mtshon cha 'phyar zhing 'debs pa bltas te/_oM phaT che ge mo b+hak+Sha b+hak+Sha zhes brjod cing mkha' 'gro ma 'khor dang bcas pas za bar bsam mo/_/de
[\[145a.2\]]nas mkha' 'gro ma 'khrugs pa mche ba rnam par gtsigs pa shin tu 'jigs pa'i cha byad can dag za bar byed pa zhag bdun du rab tu sbyar na rdo rje'i blo dang ldan pa yang 'gyel bar 'gyur ro/_/nyi ma'i gung ngam mtshan phyed na las rnams gang dag brtsam par bya ste/_gcer bu skra
[\[145a.3\]]grol bar gyur pa/_zhal gshin rje lta bur 'khrugs par bya ste/_stan shin tu rtsub pa la 'dug la byin za dus kyi me lta bur sngags kyi bzlas pa bya'o/_/hUM phaT raM raM raM che ge mo mtshams med pa lnga byed pa 'di raM raM raM hUM phaT sngags 'di dag tshes bcu bzhi'i nyin mtshan la bzlas na de'i tshe
[\[145a.4\]]bsgrub bya rdo rje 'dzin pa mngon du gyur pa'ang gom pa gcig kyang 'dor mi nus par 'di la 'chi bar the tshom med do/_/de nas gang gi tshe sdig pa rnams 'dor bar byed na ni de'i tshe de dag slar sngags chen po 'di dag gis zhi bar bya'o/_/oM swAhA a AHbaM che ge mo pA pa bir to b+hU ta ta s+ye ba
[\[145a.5\]]sAn ti b+ha ba tu baM aM AHoM swA hA/_zhes ras dkar po bgos shing dri dkar pos byugs la 'o ma 'thung zhing stong pa nyid du gnas pas bzlas na zhi bar 'gyur ro/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u su ma cu rtsa lnga pa'i
[\[145a.6\]]rnam par bshad pa'o//_//de nas zhes pa ni dus ma yin par 'chi ba bsrung ba bstan pa'i de ma thag par ro/_/mchod pas zhes pa ni las kyi phyag rgyal mchod par bya ste/_de lta bu blo tha shal ba'i'o/_/'on kyang de nyid de bzhin gshegs pa rnams la mchod pa chen
[\[145a.7\]]po'o/_/de ci'i phyir zhe na/_sngags kyi mchod par rab tu grags/_/zhes pa 'di lta ste/_de la sngags ni gnyis su med pa'i ye shes so/_/de rnam par dag pa'i sngags kyi yi ge rnams bkod pa ste/_de'i phyir na 'di mchod par rab tu grags so/_/de'i rab tu
[\[145b\]]
[\[145b.1\]]'jug pa'i rgyu chen po yin pas na/_myur du 'grub byed ces pa la sogs pa gsungs te/_'di mchod na myur du 'grub par byed de/_/de'i don du byas na 'phrad par 'gyur ro/_/de bzhin mtshan gnyis mtshon char sbyar/_/zhes pa la sogs po ni yi ge hUM gis rdo rje bskyed
[\[145b.2\]]pa dang /_yi ge a yis 'dam skyes bskyed pa la/_sna rtser yi ge baM dang /_nor bu la oM dang /_gnyis kyi sbubs su phaT kyis bkag pa ye shes kyi mtshan nyid do/_/mkha' 'gro ma ni rdo rje phag mo'o/_/dpa' bo nyid ni dpal he ru ka ste/_de lta bur gnyis su med par 'jug pa'i
[\[145b.3\]]rang bzhin yin gyi spyod lam du 'jug pa can ni ma yin no/_/rnal 'byor ma la gtsubs zhes pa ni snyoms par zhugs pas 'jug par byed pa'o/_/phyag rgya gnon pa'i las rnams zhes pa la/_/las ni de'i las la bya ba'i blo dang ldan pa'o/_/dag pa'i lus zhes
[\[145b.4\]]pa ni/_/gzung ba 'dzin pa las rnam par grol ba'o/_/sngags pa rang dga' dang rnam dbye/_zhes pa la/_rang dga' zhes pa ni rang ji ltar dga' ba'i rigs dang tshul khrims su ldan pa'i ma dang bu mo la sogs pa'am gzhan dag kyang rung ngo /_/dpa' bo
[\[145b.5\]]mchog ces pa la sogs pa rnams kyang nye bar bsdu'o/_/rnam dbye zhes pa ni/_/tshogs kyi dkyil 'khor gyi rdzas rnams so sor mnyam por bgo ba'o/_/phyin ci ma log nges par sbyong /_/zhes pa ni/_/rig ma rang gi g.yon gyi pang du gzhag par bya'o/_/tshar
[\[145b.6\]]gcad phan 'dogs don nyid la/_/las kyi dngos po rab tu bsgom/_/zhes pa la/_tshar gcad ces pa ni nyon mongs pa rnams so/_/phan 'dogs zhes pa ni sems can rnams kyi ste de dag gi don ched du'o/_/las zhes pa ni de bzhin gshegs pa rnams
[\[145b.7\]]rnam par dag pa ste/_so so yang dag par rig pa'i mtshan nyid do/_/'di lta bu'i dngos po rnam par g.yeng ba thams cad spangs te rab tu bsgom par bya'o/_/de nyid dbye bas phye nas ni/_/zhes pa ni/_de nyid rigs lnga ste/_mig la sogs pa rnam par
[\[146a\]]
[\[146a.1\]]dag pa gti mug rdo rje la sogs pa lnga pa'o/_/rtsa yi lam du sbyar bar bya/_/zhes pa la/_rtsa ni rtsa'i 'khor lo'i de kho na nyid kyi khyad par nges so/_/yang na sgyu ma lta bu'i rang gi ngo bo nyid de/_/gnyis su med par rig par sbyar ro/_/ji ltar phyi'i bzhin du nang
[\[146a.2\]]yang de bzhin pas so/_/'di yis myur du 'grub par 'gyur/_/zhes pa 'di yis zhes pa ni bde ba chen por rab tu sbyor ba 'dis so/_/lha dang lha min mir bcas rnams/_/zhes pa ni phyag rgya chen pos gzung zhes pa'i don to/_/'di dag ni dpal he ru ka bde
[\[146a.3\]]mchog gi 'grel pa sgrub thabs rnams kyi gnas zhes bya ba las le'u sum cu rtsa drug pa'i rnam par bshad pa'o//_//de nas yang dag gzhan bshad pa/_/zhes pa la sogs pa ni/_dman pa rnal 'byor pa'i tshar gcad pa'i thabs chen po'o/_/de la gcod
[\[146a.4\]]pa ni sman bzang po dang sngags stobs dang ldan pa nyid kyis na'o/_/gnon pa zhes pa ni/_/gdul bar dka' zhing dka' ba'i mi mo mnan nas sgrub pa po 'dod pa'i yon tan rnams la kun du spyod pa'o/_/phan tshun dkris pa'i gsang sngags ni/_/zhes pa ni 'di dag
[\[146a.5\]]gis ni sgrub pa'i yan lag gsungs pa'o/_/phan tshun zhes pa ni/_/phyi dang nang gi bdag nyid can gyi nyi shu rtsa bzhi'i rtsa rnams so/_/de dag ni sngags dang 'dra bas sngags so/_/mkha' 'gro ma dang gcig tu sbyor ba zhes pa 'di dag ni/_/gnyis yang dag par
[\[146a.6\]]bsdu bar 'gro ba'o/_/yang na sngags zhes pa ni khyad par can gyi dbyangs dang gsal byed do/_/'di nyid kyang gang zhe na/_dbyangs kyi dang po thig le dang ldan pa pad+ma'i steng du rnam par bsam par bya ste/_dbugs su 'gyur ba'i 'dis rnam pa sna tshogs pa kun du
[\[146a.7\]]bsdus pa'i rlung thams cad kyi dam pa bde ba chen po chos kyi dbyings gzhig tu med pa'o/_/yi ge u dang thig ler yang dag par ldan pa de la sngags yang dag par bsdu ba ste/_'jig rten gsum po dgug cing bsre ba'o/_bza' dang btung ba zhes pa la
[\[146b\]]
[\[146b.1\]]sogs pa ni gsal lo/_/de bzhin du cho ga gzhan bya ba ni/_/ser skya'i mar ni 'thungs nas su/_/skyugs pa yis ni bsku bar bya/_/zhes pa ni gsal lo/_/bsku bar bya zhes pa la sogs pa ni sA lu dang bsres pas dril bar bya ba'o/_/snum khur zhes pa nyid ni gsal lo/_/
[\[146b.2\]]cho ga de bzhin du til nag po dang ske tshe dang bsres te zos pa skyugs pa zhes pa la sogs pa'ang gsal lo/_/ba lang sha la sogs pas ni/_/nang gi sbyin sreg gsungs te/_lte ba'i me'i thab khung gi pad+ma'i dbus na gnas pa'i lha mtheb tshon gang ba tsam phyag gnyis pa
[\[146b.3\]]mdog dmar po nyi ma'i dkyil 'khor mnan nas bzhugs pa 'od zer gyi snang ba can mtheb tshon gang tsam la dbugs kyis 'gugs shing bsre ba'o/_/der 'gro bar sems kyis bsam mam/_/dbang dang 'gugs pa nyid dang ni/_/de'i skad cig ces pa la sogs
[\[146b.4\]]pa ni gsal lo/_/rang sngags rtag tu'ang sba bar bya'o/_/zhes pa la sba ba ni gsang ba ste shin tu sba bar bya ba'o/_/dam tshig spyod pa'i mtshan nyid dag/_/rab tu 'bad de sba bar bya/_zhes pa ni/_/gang yang ji lta bu'i bris sku dag mi bstan pa'o/_/ji ltar dmus long
[\[146b.5\]]lag pa ru/_/rin chen mchog nyid gzhag pa ltar/_/'di lta'i cho ga glegs bam ni/_/gsal yang bsod nams cha dman pa'i/_/sgrub po rnams kyis 'di ma mthong /_/bsod nams chung yang bla ma dag/_/mnyes pas 'thob kyi gzhan du min/_/'di dag ni
[\[146b.6\]]dpal he ru ka bde mchog gi 'grel pa sgrub thabs rnams kyi gnas zhes bya ba las le'u sum cu rtsa bdun pa'i rnam par bshad pa'o//_//de nas brda rnams zhes pa la sogs pa la/_de la brda zhes pa ni brda rnams so/_/de bzhin du mkha' 'gro ma zhes pa dang /_
[\[146b.7\]]lus kyi mtshan nyid ces pa la/_mkha' 'gro ma ni mkha' 'gro ma nyi shu rtsa bzhi'o/_/de dag lus la sbyor zhing sbyor ba ni lus zhes so/_/dpa' bo'i yan lag dbye ba nyid/_/ces pa ni/_/pul+lI ra ma la ya la sogs pa gnas nyi shu rtsa bzhi ste/_'di dag ni 'khor lor
[\[147a\]]
[\[147a.1\]]dgod pa gsungs pa'o/_/de bzhin du zhes pa la sogs pa ni ji lta ba bzhin gyi dgod par 'gyur ba dag go/_/dpa' bo'i dbang phyug mi bri zhing /_/gang la'ang 'di gzugs bstan mi bya/_/zhes pa ni go sla'o/_/sba zhes pa ni/_/sba bar bya ba'i bdag nyid
[\[147a.2\]]can no/_/de la zhes pa ni tshad ma'i bdag nyid can la'o/_/de dang gang zhig rang las skyes/_/zhes pa la/_gang zhig ces pa ni dpal he ru ka rnal 'byor pa'o/_/srog chags bsod nams mthong ba yin/_/zhes pa ni/_de mthong ba'i bsod nams kyis 'grol bar
[\[147a.3\]]'gyur zhes pa'o/_/gang gis she na/_rang las skyes zhes pa'i lnga pa 'di drug par blta bas so/_/'di ltar gsung par 'gyur te/_ngan 'gror 'gro ba rnams kyis 'grol ba yin no zhes pa'i don to/_/ji lta ba'i gnas rnams su gnas so zhes pa'o/_/mi dang
[\[147a.4\]]rnal 'byor ma nyid sba/_/zhes pa ni/_dam tshig bskyang bar bya ba'i bdag nyid de blo ldan ma dang lhan cig tu sbas la bdag nyid dang mnyam par rol lo zhes pa'o/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u sum
[\[147a.5\]]cu rtsa brgyad pa'i rnam par bshad pa'o//_//de nas zhes pa ni rol pa bstan pa'i de ma thag pa'o/_/bzhad pa zhes pa ni thams cad smig rgyu lta bur shes par byas la bgad pa'o/_/sngags zhes pa ni ye shes la bskul bas na'o/_/sngags ni sngags te/_de kho na
[\[147a.6\]]nyid bskul ba'i sngags su gsungs pa'i tshig rnams so/_/des cir 'gyur zhe na/_de nas 'di la mthong zhes pa la sogs pa ste/_mchog stsol bar 'gyur zhes pa'i don te gsal lo/_/'di dag ni dpal he ru ka bde mchog gi 'grel pa sgrub thabs rnams
[\[147a.7\]]kyi gnas zhes bya ba las le'u sum cu rtsa dgu pa'i rnam par bshad pa'o//_//de nas da ni zhes pa la sogs pa ste/_gang gis mi rnams dbang du 'gyur/_/zhes pa la mi ni 'jig rten gsum gyi sa la gnas pa'o/_/dpa' bo bzlas pas 'grub par 'gyur/_/
[\[147b\]]
[\[147b.1\]]zhes pa la dpa' bo ni dpal 'khor lo sdom pa dang /_de'i sngags rkang pa brgyad pa ste/_de dag gi sbyor ba'o/_/'di'i dngos po dang ldan pa 'dis ci byed ce na/_gsungs pa/_sgren mo smyo byed nyi shar ldan/_/zhes pa gsungs te/_nang gi bdag nyid kyi sbyin sreg bya ba'i don
[\[147b.2\]]ched do/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u bzhi bcu pa'i rnam par bshad pa'o//_//de nas las kyi rab mchog ni/_gang zhig shes na sgrub pa pos/_/zhes pa la gang zhig ces pa ni sngags te/_de kho
[\[147b.3\]]na nyid sbas pas dka' bar 'gyur bas na/_bla ma'i zhal dang rgyud phyi ma dag las go bar bya'o/_/de ltar yang gsungs pa/_rang gi cho ga'i las mi rig_/gang na las rnams gsal ba yi/_/rgyud de'i rjes su 'brangs nas ni/_/mkhas pas cho ga'i gzhi rig
[\[147b.4\]]bya/_/zhes gsungs so/_/de'i man ngag gi rim pa ni 'di lta ste/_rdo rje rta pho'i 'gros kyis 'gro ba nyid de gshin rje dang /_yi dgas dang /_de bzhin du gzhan yang ro longs dang /_srin po'i khyad par rnams zung re sgo stong pa rnams su gnod mdzes kyis mnan
[\[147b.5\]]pa rnams so/_/grwa rnams rdo rje dang yang dag par ldan pa'o/_/sngags kyi phreng ba'i khyad par ni/_'khrul 'khor chen po bcu gnyis te/_glad na mo'i gzhung gsum ste bco lnga/_de dag dran zhing shes pa tsam gyis sgrub pa po la dngos grub kyi mchog ster ba'i
[\[147b.6\]]gzhi po rdza rnga de nas bcing bar byas la sngags rnams rab tu dgod par bya'o/_/de yang dang por dbang ldan nas g.yas skor du re mig rnams la mngon du gnas par sbyar bar bya'o/_/oM sum+b+ha ni sum+b+ha hum hUM phaT/_oM gr-i h+na gr-i h+na huM hUM phaT/_oM gr-i h+NA pa ya gr-i h+NA pa ya hUM hUM phaT/_
[\[147b.7\]]oM A na ya hoH_b+ha ga bAn bid+ya rA dza hUM hUM phaT/_dbus kyi re mig tu ji lta ba'i las dang rjes su mthun par lha sbyin zhes bya ba bri'o/_/yang na 'dir/_oM suM b+ha huM hUM phaT/_oM/_gzhung gnyis pa'o/_/hUM phaT ni/_de hUM phaT/_gr-i gsum pa'o/_/hUM b+ha suM gr-i h+NA
[\[148a\]]
[\[148a.1\]]gr-i h+NA phaT/_ces pa ni bzhi pa'o/_/hUM/_de/_hUM/_de hUM/_lnga pa'o/_/hoH/_b+ha ga bAn/_hUM gr-i h+nA pa ya/_zhes pa ni drug pa'o/_/A na ya/_phaT/_bi d+yA/_de ba ya phaT/_hUM zhes pa ni bdun pa'o/_/oM hu hUM/_rAdza/_hUM hUM/_gr-i/_oM brgyad pa'o/_/de rnams kyi sbyor
[\[148a.2\]]bas rengs pa dang /_bsgyel ba dag bya'o/_/'di dag gis gnas par bya ba ni/_yi ge hUM gang du gnas pa'i gnas rnams su rdo rje 'bar bas bsgrub pa bya'i gzugs la gzir bas bri/_/hUM ni rdo rje'i lte bar ro/_/mtshon gyis bsad pa'i ro'i rdza phru'am bram ze shi ba'i rdza phru skam
[\[148a.3\]]por de bcug la ro bsregs pa'i thab khung du sba bar bya'o/_/yang sbyor ba gzhan bya ba dang por ni/_/oM ni/_hUM/_bzhi pa ni stong pa'o/_/oM gr-i/_huM hUM/_/zhes te/_gnyis pa ni/_A b+ha/_brgyad pa ni stong pa'o/_/gsum pa ni ni su/_de'i dod skal stong pa'o/_/A na de'i
[\[148a.4\]]dod skal yang stong pa'o/_/dri lhag ma stong pa'o/_/bzhi pa ni/_mab+ha huM/_suM bzhi pa stong pa'o/_/h+nA/_phaT/_h+nA/_bzhi pa stong pa'o/_/lnga pa'i ni/_maM/_aM/_b+ha ga/_hUM/_stong pa dang /_oM pa ya pa ya'o/_/hUM/_drug pa'i ni/_rA dza dang /_stong pa dang /_A na ya dang /_stong pa dang /_h+Na
[\[148a.5\]]dang /_stong pa dang /_bdun pa ni ho/_/hUM/_bzhes pa'i rig pa dang /_stong pa dang /_ah+Na/_hUM hUM/_gr-i zhes pa ste/_'di dag rta pho'i 'gros su sngags rnams dgod par bya ba'o/_/gang dang gang gi re'u mig stong pa rnams su ni bsgrub bya khyu mchog dang /_rta la zhon pa rlung chen
[\[148a.6\]]pos bskor ba ni ro langs kyi mgo nas gzir ba bden bral gyi phyogs su 'gro ba khyu mchog dang rta'i tshogs kyi steng du cho gas bzhag la bsgrub bya rang gi grong khyer gyi sgor sba'o/_/yang na ro bsregs pa'i sar brkos te sba'o/_/dug dang khrag dang ske tshe'i sa bon las snag
[\[148a.7\]]tsha sbyar te/_thod pa'i nang du bzhag la mi'i rus pa'i smyu gus sngags pas gshin rjer kha ba ltas la/_dur khrod kyi ras ma la 'khor lo gnyis bris te/_mtshon gyis bsad pa'i ro'i rdza phrur bcug ste sba'o/_/cho ga rnams kyang nag po'i tshes brgyad dam bcu bzhi'i mtshan
[\[148b\]]
[\[148b.1\]]mo chen po'i dus su rim pa bzhin du bya'o/_/gsad par bya ba la ni gshin rjes mnan nas za ba lta bur bri'o/_/yi dgas kyis bsad par 'dod na yi dgas bri'o/_/de bzhin du ro langs la ro langs dang /_srin po la srin pos mnan par bri'o/_/las kyi cho ga mthong
[\[148b.2\]]bas stong pa dang /_stong pa'i gnas rnams su pad+ma dang /_rdo rjes phye ba dang /_grwa bzhir ni thod pa bri bar bya ba'o/_/de dag thams cad ni de bzhin du shin tu 'khrugs pas rnam par dgod do/_/de dag ni bri ba'i sbyor ba'o/_/de ji ltar 'grub ce na/_de gsungs pa/_dran pas
[\[148b.3\]]dngos grub skye bar ni/_/sgrub pa po rnams the tshom med/_/ces pa'o/_/gang du zhe na/_gnas sogs kun du bla med pa/_/mkha' 'gro ma ste thams cad khyab/_/ces pa la sogs pa la/_kun zhes pa ni/_pI la wa dang /_nye ba'i pI la ba'i mthar thug pa'i gnas
[\[148b.4\]]sum cu rtsa gnyis po rnams so/_/bla na med ces pa ni/_bla na med pa thams cad de yul nyi shu rtsa bzhi po rnams so/_/de rnams su bla na med pa'i gnas la sogs pa thams cad nyi shu rtsa bzhi'i mkha' 'gro ma rnams so/_/thams cad khyab ces pa ni de
[\[148b.5\]]la de nyid sbas pa ni cho gar gsungs te/_/'di dag gzhan du ma yin no zhes pa'i don to/_/gang yang 'di dag dgod pa'i cho ga ji ltar zhe na/_'di ltar gsungs te/_yul dang yul du mngon skye ba/_/ye shes ldan pa rang skye gnas/_/zhes pa la sogs pa
[\[148b.6\]]ste/_ye shes ni bde ba chen po'o/_/de dang ldan pa rang rang gi skye ba mtha' yas pa'i skye gnas ni rang skye gnas zhes so/_/de rnams su skyes pa ni byang chub kyi sems la mang du bskrun pa rnams so/_/'di dag ji ltar blta zhe na/_'di skad gsungs te/_
[\[148b.7\]]mkha' 'gro mar bshad 'di dag ni/_rdo rje dkyil 'khor gtso mo yin/_/zhes pa la sogs pa la/_mkha' 'gro ma zhes pa ni/_khams nyi shu rtsa bzhi'i mkha' 'gro ma rnams te/_rnal 'byor ba'i rdo rje lus kyi khams rnams de ltar gyur pa'o/_/rdo rje
[\[149a\]]
[\[149a.1\]]zhes pa ni mi phyed pa ste/_gnyis su med pa'i ye shes so/_/de'i dkyil 'khor ni rdo rje'i dkyil 'khor zhes so/_/de la gtso mo ni/_rdo rje'i dkyil 'khor gyi gtso mo ste/_de rnams nyid du skyes pa'o/_de rnams kyi gnas gsungs pa/_/dgon pa dang ni ku lu tA/_/zhes pa la sogs pa sku'i 'khor
[\[149a.2\]]lo nas brtsams te/_/thugs kyi 'khor lo'i mthar thug pa'i bar du/_ji ltar gsungs pa'i sbyor ba'o/_/yul rnams 'dir gnas bu mo gang /_/gnyis med rnal 'byor ma dpal khyab/_/ces pa ni/_gnyis su med par snyoms par 'jug pas khyab pa'o/_/yid kyi shugs kyis 'jug pa yin/_/zhes pa la
[\[149a.3\]]sogs pa la/_yid kyi shugs ni yid kyi shugs te/_'di dang de nas myur zhing myur bar 'gro zhing 'ong ba'i nyi shu rtsa bzhir bsdus pa'i rang bzhin can rnams so/_/rnal 'byor ma rnams mtshan mi mthun pas gsungs pa/_/rnal 'byor ma drug ces pa la sogs pa ste/_'di dag gi mtshan mi mthun par bgrang
[\[149a.4\]]ba gsungs pa/_sa la lcug ma zhes pa dang /_mya ngan yul na ma mo rnams/_/zhes pa la sogs pa nas/_stong phrag nyi shu rtsa gcig yin/_/zhes pa'i bar te/_stong phrag bun cu rtsa gnyis dang /_stong phrag nyi shu rtsa gcig tu gsungs so/_/de dag las ma gtogs pa'i gzhan ma rnams gang du sbyar zhe na/_'dir
[\[149a.5\]]gsungs pa/_lhag ma gzhan rnams ji snyed pa/_/dpal ldan he ru ka yi ni/_/'khor lo'i rnal 'byor ma yin no/_/zhes pa la sogs pa ste/_'di dag thams cad kyang nyi shu rtsa bzhi po rnams kyi rang bzhin du yang dag par bsdus so zhes pa'o/_/'di dag ni dpal he ru ka bde mchog gi 'grel pa
[\[149a.6\]]sgrub thabs rnams kyi gnas zhes bya ba las le'u bzhi bcu rtsa gcig pa'i rnam par bshad pa'o//_//de nas me tog chu 'thung nas/_/zhes pa la sogs pa la/_/me tog chu zhes pa ni sbrang rtsi ste/_de dpa' bos 'thung bar bya ba'o/_/sngags 'di rjes su dran byas
[\[149a.7\]]te/_zhes pa ni yi ge ha brgyad kyi rnam pa'o/_/phyag rgya lhan cig brtag bya zhing /_/[(]sgrab [,]sgrub [)]pos mtshan mo sgron ma bza'/_/zhes pa ste/_phyag rgya lhan cig brtag bya zhing /_/zhes pa ni/_shin tu yangs pa'i rig pa rnyed na'o/_/bsgrub pa brtag ces bya ba ni go sla'o/_/
[\[149b\]]
[\[149b.1\]]sngags 'di nyid kyis lan gsum bya/_/zhes pa la sngags 'di'o/_/oM sarba badzra kA me Ni sarba b+ha k+ShaM sho d+ha ya gu h+yaM badzri Ne swA hA/_'thungs dang de bzhin rig pa dang /_/zhes pa la/_'thungs zhes pa ni rang gis so/_/de bzhin zhes pa ni de'o/_/reg pa zhes pa ni pad+ma chen po'i
[\[149b.2\]]mchog la ste/_pad+ma dmar po lta bu la rang gi rdo rje yang dag par sbyar te/_/sems kyi dngos grub tu nga rgyal bya'o/_/dgod pa rigs ldan chen mo ste/_/zhes pa dgod pa zhes pa ni yi ge ha brgyad kyi cho gas so/_/rigs ldan chen mo zhes pa ni/_/sngags dang ldan ma
[\[149b.3\]]bcud kyis myos ma can no/_/gang gis na de bzhin gshegs pa thams cad sgrub pa'i lus kyi dkyil 'khor du gyur pa'o/_/de ltar yang lha mo thams cad reg bya rdo rje ma'i lus kyi dkyil 'khor gyi dbus su gyur pa'o/_/reg bya rdo rje nyid ji 'dra ba zhe na/_bden pas tshangs
[\[149b.4\]]par spyod pa dang /_/bzhad pa'i phyag rgyas bsgrub byar blta/_/zhes pa ste/_bsgrub par bya ba zhes pa ni/_/ye shes chen por ro/_/de la blta ba ni blta zhes pa'o/_/phyag rgyas zhes pa ni las kyi phyag rgya'o/_/ji ltar blta zhe na/_snyems par blta bar grags can te/_mig g.yon pas snyems par blta
[\[149b.5\]]ba'o/_/grags pa can ni gang gi don du rig ma 'dis sgrub pa po bde bar grags so/_/mtshan mo 'am nyin mo de bzhin du/_/zhes pa la/_mtshan mo 'am nyin mo zhes pa ni nyin mtshan med par de bzhin gshegs pa yid la bya ba ste/_yid goms na phyag rgya chen po 'grub
[\[149b.6\]]pa'i mtshan ma dag skye bas na'o/_/gzugs dang las la gang gsang ba/_/dpa' bo ji ltar gnas pa nyon/_/zhes pa ni/_lag na rdo rje la nyon zhes bcom ldan 'das kyis gsungs pa'o/_/dngos grub la mngon par phyogs pa'i dpa' bo'i gsang ba de la mtshan ma
[\[149b.7\]]'di dag 'byung ste/_gzugs phra ba dang /_reg bya yang bar kun du khyab par yang dag par mthong ba nyid dang /_'od gsal ba nyid du brtan pa dang /_dbang du gyur ba dang /_bsam gtan 'ba' zhig tu bya ba dang /_'dod pa dang bral ba'o/_/de dag lta bu'i dus su
[\[150a\]]
[\[150a.1\]]bkres pa dang skom pa mi gnas pa dang /_bshang ba dang /_gci ba la sogs pa mi rgyu ba dang /_'di dag thams cad rmi lam dang 'dra bar khyad par med par dmigs pa dag go/_/rtag tu de ye mchi 'byung dag_/ces pa la/_/mig gnyis yin pas na/_'dir gnyis kyi tshig tu gsungs so/_/
[\[150a.2\]]'di dag lta bu'i thabs kyi mchog dang skad cig tsam du bral na yang /_'khor ba shin tu rnon por sems can rnams sdug bsngal bar gnas shing /_skyabs med pa dang /_'chi ba dang rga ba dang /_skye ba'i 'jigs pa dang /_nyon mongs par gnas shing 'jigs pa rnams su
[\[150a.3\]]'gyur ro/_/de lta bus 'di dag la snying rje bskyed par bya ba'o/_/dad pas de bzhin spu yang ldang /_/zhes pa ni/_de'i b+ha ga la bdud rtsi bde ba gnas pa'o/_/rdo rje la ni bsgom par bya/_/zhes pa ni/_'jig rten gsum las bsgom par bsam ste/_de lta bu bzhin du bya'o/_/de
[\[150a.4\]]bzhin gcer bur mchod par bya/_/zhes pa ni/_brla dang /_mchan khung dang /_pad+ma'i dkyil 'khor la nges par brtag par bya ba'o/_/'di'i phyag rgya'i tshogs rim gsungs/_/zhes pa ni gang gi phyir de'i dbang po thams cad kyi rjes su ro myang ba'o/_/dbugs 'byin pa zhes
[\[150a.5\]]pa ni/_shes rab kyi rlung rnams kyi sems 'thon te lus 'dar ba'o/_/sdud dang zhes pa ni bsgrub bya'i lus sdud pa'o/_dgod pa zhes pa ni/_dgod pas gnon pa'o/_/sgeg pa zhes pa ni/_sgeg par 'gro ba'i 'jug pas so/_/ngo mtshar zhes pa ni so so skye bo lta bur byed pa'o/_/
[\[150a.6\]]sna tshogs mdun du byas nas ni/_/zhes pa la sna tshogs zhes pa ni/_rnal 'byor ma thams cad kyi mdun du 'di ltar bgad par bya'o zhes pa'i don to/_/ha ha/_he hai/_haM haH/_'di lta bu'i cho ga brgyad kyis bgad par bya ba'o/_/'di dag ni dpal he ru ka bde mchog gi 'grel
[\[150a.7\]]pa sgrub thabs rnams kyi gnas zhes bya ba las le'u bzhi bcu rtsa gnyis pa'i rnam par bshad pa'o//_//de nas gzigs pa bshad bya ste/_/zhes pa la sogs pas don ci zhig bstan zhe na/_mkha' 'gro ma rnams kyi gzigs pa bshad pa gsungs pa ste/_dpa' bo dang
[\[150b\]]
[\[150b.1\]]ni gnyis med mi/_/zhes pa 'di lta ste/_gang gis gzigs pas dpa' bo lta bur rnal 'byor gyi gnyis su med pa la mi de 'gro ba ste/_de dpa' bo dang gnyis su med pa'i mi zhes bya'o/_/gang rnams la gzigs pa de gsungs pa/_gnas kyi dbye ba'i cho ga shes/_zhes pa ste/_
[\[150b.2\]]gnas ni pu l+lIr ma la ya la sogs pa'o/_/de rnams kyi dbye ba ni gnas la sogs pa'o/_/de rnams kyi cho ga ni gang dang gang du sbyar ba de dang de dag shes par bya ba'o/_/des ci bya zhes na/_bsgom pa la mngon par dga' zhing bsgom pa dang /_mngon du ldan pa ste de la mngon
[\[150b.3\]]par gzigs par mdzad pa'o/_/gnas gang na mo rnams gzigs zhe na/_lam gyi bzhi mdor zhes pa la sogs pa ste go sla'o/_/ji ltar pad+ma'i mtsho rnams la/_/ngang pa'i tshogs phreng 'du ba ltar/_/de ltar rnal 'byor dam tshig can/_/ring na gnas kyang thugs rje
[\[150b.4\]]la/_/spyod pa rnams kyis ring nas gzigs/_/zhes bya'o/_/phyag rgya gcer bu mchod pa'i zhes pa ni/_rnal 'byor pa gos dang bral bas phyag rgya la mchod par bya'o zhes bshad do/_/las kyis yongs su 'grol ba'o/_/zhes pa ni/_gcer bur mchod par de lta
[\[150b.5\]]bu'i las de nyid kyis na 'gro ba ste/_phyag rgya gcer bur mchod pa'i las la yongs su 'grol ba'o/_/gos dang gzhan dag bsal nas ni/_/zhes pa la/_/gos ni gos dang rus pa'i phreng ba'o/_/gzhan dag ces pa ni stag gi pags pa la sogs pa'o/_/
[\[150b.6\]]bsal zhes pa ni/_/yan lag las 'bud pa'o/_/'dod la yang dag reg mi bya/_/zhes pa ni/_pad+ma la chu lta bu dang /_nam mkha' la nyi mas mi gos pa lta bur 'dod chags la sogs pa nus pa med par byed pa'o/_/de ltar spyi gtsug pa bcings grol gyur/_/zhes pa
[\[150b.7\]]ni/_/de lta bur zhes pa ni gcer bur byas pa ltar spyi gtsug bcings pa'ang grol bar gyur pa la bya'o/_/de la bsnyen cing las rnams thams cad bya'o/_/zhes pa'i don to/_/yang na bslab pa la sogs pa'i g.yeng ba rnams rnam par grol bar bya'o/_/las rnams
[\[151a\]]
[\[151a.1\]]thams cad brtsam pa la/_/rtsa sngags de bzhin gzhan ma bzhis/_/phyogs bcing bar ni de bzhin zhugs/_/bla ma mchod na lha yul gyi/_/lha tshogs kyis kyang mi mthong ngo /_/zhes pa la/_rtsa ba'i sngags bzlas pas ni de bzhin du 'phen par byed
[\[151a.2\]]do/_/phyogs bcing bar ni de bzhin zhugs/_/zhes pa ni/_phyogs rnams su ra ba dang /_dra ba dang /_rtsig pa dang /_mda'i dra ba dang /_me 'bar ba dang ldan pas sngags la 'jug par bya zhing mchod par byas na/_lha rnams kyis kyang mi mthong na/_/mi rnams kyis lta ci
[\[151a.3\]]zhig smos zhes pa'i don to/_/bsgrub par bya ba'i sngags kyis bzlas pa'i nus pa blta ba gsungs pa/_snyim pa me tog gis bkang ste/_mkha' la spyod par gyen du gtor/_/zhes pa la sogs pa ni mkha' la spyod par me tog snyi ma pas gtor ba na nam mkha' la'ang ma
[\[151a.4\]]mthong zhing sa la'ang lhung bar ma mthong na'o/_/de nas me tog snyim pa stong ngam khri'i bar du mkha' la gtor na mkha' la spyod pa'i sems can rnams dbang du byed do/_/skar ma rgyu ba rig cing spyod/_/ces pa dang /_lha dang lha'i zhes pa la sogs pa ni/_/dri ma med pa'i
[\[151a.5\]]ye shes kyis thams cad rig pa'o/_/yul dang yul zhes pa la sogs pa ni gsal lo/_/dang por lus las sbyor ba la sogs pa bya ste/_de nas re zhig las rnams brtsam par bya'o/_/shing rtser kha dog dmar bsams la/_/zhes pa la/_shing rtser zhes pa ni/_
[\[151a.6\]]snying gar 'dab ma drug dang ldan pa'i pad+ma la yi ge bdun gyi bdag nyid bkod pa bung ba 'khrigs pa lta bur spros pas sa 'dzin pa'ang mngon par 'gyel bar 'gyur te gzhan du ma yin no/_/bdag gi lus la rnam bkod de/_/sa la ku sha'i stan du nyal/_/zhes pa ni/_lus la
[\[151a.7\]]sngar gyi 'khor lo bkod de bdud rtsi lngas byugs pa'i sa las ku sha stan du bting ba brgya rtsa brgyad du bzlas la/_cho ga bzhin du nyal te mkha' 'gro ma'i don 'khor lo spros pa la/_'jig rten gsum dang lhan cig tu bsregs nas slar rna ba gnyis su zhugs par bsams
[\[151b\]]
[\[151b.1\]]la/_bcom dang nyams dang dus min 'chi/_/zhes pa la sogs pa thams cad smra bar byed do/_/sngags bzlas ral gri de bzhin chu/_/zhes pa la sogs pa'i don ni/_mdzes pa'i gzhon nu ma kun du 'jug par bya ste/_dgongs mo mig bkab la brgya rtsa brgyad du mngon par bsngags
[\[151b.2\]]so/_/de nas tho rangs ka ji lta ba bzhin du gsal bar smra ba ni/_khang ba'i dbus su mar me sbar te/_bum pa gang bas bris sku dang sku gzugs rnams la yang dag par mchod de/_ral gri 'am me long dag mar me'i drung du bstan na de la de nyid smra bar byed do/_/yang na sor mo rgan po rgya skyegs
[\[151b.3\]]kyi khu bar bcug la de nas mar khus bskus te bstan la/_rdzas 'di gang gis khyer ba smros zhes bsgo na/_bcom pa dang nyams pa rnams gsal bar smra'o/_/de nas/_yi ge mchog tu bdun pa yi/_/dpa' bo'i 'khor lo rnam dgod dbye/_/nyin gung stong phrag gcig bzlas
[\[151b.4\]]nas/_zhes pa'i don ni nyi ma gung la shin tu 'khrugs pa'i sems kyis thod pa'am mchod sbyin gyi shing bal la sngon du ji ltar gsungs pa bzhin du mi'i rus pa'i smyu gu dang /_mi'i khrag gis bsgrub bya'i ming dang ldan pas ji lta ba'i rim par bris shing gzugs brnyan byas pa'i
[\[151b.5\]]snying gi dkyil du bcug la ske tshes bskus te/_/dur khrod kyi me la yang dang yang du bsro zhing stong phrag gcig tu bzlas par bya'o/_/rims kyis bzung bar 'dod na yi dgas kyi snying gar bri'o/_/sbos par bya na yi dgas kyi mgo bor ro/_/dran pa med par bya na rlung las sprin
[\[151b.6\]]gnas pa la bri'o/_/khong gzer la ni rtse gsum pa la'o/_/mdze nad dang lus dug la ni snying gis 'gro ba'i mgo bor ro/_/gza' gdon gyis bzung na gza' rnams nyid kyi mtshan ma la'o/_/'khor lo dgod pa ji lta ba'i rim pa 'di ni nad thams cad skyong zhing de bzhin
[\[151b.7\]]du gtong ba'o/_/shel gyi rnam pa lta bur ni/_zhes pa la/_shel zhes pa ni ri bong 'dzin te/_gro ga'i shun phrags sam lag pa g.yon pa'i mthil du ri bong 'dzin gyi dbus su tsan+dan dkar po la sogs pa bri ba'o/_/nad kyis man rab rnams la de bstan na de mthong ba tsam gyis
[\[152a\]]
[\[152a.1\]]skad cig la nad las rnam par grol bar 'gyur ro/_/ston ka'i dus kyi zla ba bzhin/_/zhes pa ni ri bong 'dzin gyi gzugs brnyan la yi ge rnams bdud rtsi'i chu rgyun 'dzag par bltas la/_snying ga dang smin mtshams dang /_mgrin pa dang spyi bo rnams su reg pas
[\[152a.2\]]nad rnams rnam par bsal te/_phyogs dang phyogs mtshams rnams su 'gro bar blta'o/_/ba lang sha zhes pa la sogs pa ni sngon du gsungs pa'i sbyin sreg go/_/gang gi tshe dug gis brgyal bar song ba de'i tshe mtshan nyid dang ldan par shes na bdag nyid kyi dbugs
[\[152a.3\]]kyis bud par byas na sangs te ldang ngo /_/de lta bu dag dran na rims dang gdon la sogs brlag par byed cing grib ma la'ang mi 'gom na lag pa de bstan na lta ci zhig smos/_rgyal po g.yul 'jug khu tshur bcings/_/zhes pa ni ldong ros dang yung bas lag pa g.yon
[\[152a.4\]]pa la 'khor lo bri'o/_/yang na zangs leb la de bzhin du 'khor lo 'di yang dag par bri bar bya'o/_/che ge mo'i lus las mtshon cha thams cad rnam par bzlog shig ces ming bar du bcug la'o/_/de nas stong phrag gcig tu bzlas te kha gsum la rdo rje'i chu ru gzhug
[\[152a.5\]]go/_/de nas sngags kyi rgyal po dran par byas te blangs la khu tshur du gzung ngo /_/des cir 'gyur zhe na/_ji srid khu tshur ma bkrol bar/_/dgra bo dag gi lag na ni/_/mtshon cha 'phyar bar byed pa yang /_/mtshon cha 'debs par mi nus so/_/zhes pa ste/_ji srid du khu
[\[152a.6\]]tshur ma bkrol ba de srid du mtshon cha thams cad kyis mi tshugs so/_/de lta bus ni rgyal po la'ang rgyal bar 'gyur ro/_/'phyangs nas shi ba'i ro'i khar rdo rgyus bcug la de nas slar blangs te/_nub phyogs ma yin par kha bltas nas 'dis gang 'dod pa bris la bzlas pa
[\[152a.7\]]khrir bya zhing /_thams cad du sngags pas mnyam par gzhag la 'jig rten gsum la bka'i 'khor lo rab tu sbyar na/_gnod pa dang phan gdags par bya ba sa 'og sa steng sa blar skyed par byed do/_/'di dag ni dpal he ru ka bde mchog gi 'grel pa sgrub thabs
[\[152b\]]
[\[152b.1\]]rnams kyi gnas zhes bya ba las le'u bzhi bcu rtsa gsum pa'i rnam par bshad pa'o//_//de nas pho nya mo zhes pa ni las kyi pho nya mo ste/_yi ge bdun gyi rnal 'byor ma drug go/_/sna tshogs pad+ma'i 'dab ma la yi ge bdun gyi rnal 'byor ma drug gi go cha'i sngags rnams rnam
[\[152b.2\]]par dgod do/_/'khor lo'i rtsibs rnams la ji ltar las dang rjes su mthun par bsgrub bya'i ming bar du bcug par bris na de'i skad cig gcig la bsgrub par bya ba 'grub bo/_/tsan+dan dmar po'i rdul dang ni/_/ske tshe lan tshwa de bzhin du/_/bsgrub par bya ba'i rkang rjes rnams/_/
[\[152b.3\]]gcig tu byas la btags par bya/_/rnal 'byor ma yi 'khor lo dang /_/lag pa gnyis la bsams nas su/_/mnyam par mnyes shing bsreg bya ba/_/dur khrod me 'am sme sha can/_/bsregs pa'i me la mtshan phyed na'o/_/zhes pa'i don ni de'i thal ba la bsgrub par
[\[152b.4\]]bya ba'i gzugs brnyan byas la gro ga la 'khor lo ji lta ba bzhin du bris nas de'i snying gar bcug ste/_bdag nyid la mngon du phyogs par bzhag la bsgrub bya rnam par myos pa bkug ste/_bzlas pa brgya rtsa brgyad du gang gi ming dang ldan par byas na de dag 'gugs so zhes pa'i
[\[152b.5\]]don to/_/sa bdag mgon po'i bdag nyid ni/_/nor dang bcas par dbang du 'gro/_/zhes pa la sogs pa ni gsal lo/_/bsgrub pa rab tu sbyar ba ni/_/rdul de nyid ni yang dag blang /_/lcags phye dang ni bsres nas su/_/dur khrod ras mar gtums nas su/_/zhes pa la/_
[\[152b.6\]]dur khrod ras mar gtums zhes pa ni/_/bsgrub bya bskul ba dang bcas pa'i 'khor lo bris par gtums te/_yang dag par mchod nas lan bdun du bzlas te lam gyi bzhi mdor sa la sor brgyad tsam du brkos pas sbas na de'i skad cig la de'i tshe rengs par 'gyur ro/_/bton
[\[152b.7\]]te ba'i 'o mas bkrus na rnal bor 'gyur ro/_/yang rdul de nyid yang dag par blangs la smyo byed kyi shing yan lag lnga dang ldan pas gtums pa ni/_yi dgas kyi ras la cho ga bzhin du bsgrub bya'i ming bskul tshig dang bcas pa'i 'khor lo yang dag par bris la ji lta ba'i
[\[153a\]]
[\[153a.1\]]rim par brgya bzlas te thum gcig tu byas la dur khrod du myur du brkos te sbas na/_de ma thag par smyo bar 'gyur ro/_/de nyid bton te ba'i 'o mas bkrus na thar bar 'gyur ro/_/de dag ni 'grub ste nges par rab tu sbyor ba'o/_/'di dag ni dpal he ru ka bde mchog gi 'grel pa
[\[153a.2\]]sgrub thabs rnams kyi gnas zhes bya ba las le'u bzhi bcu rtsa bzhi pa'i rnam par bshad pa'o//_//de nas las mchog ces pa la sogs pa ni/_ji lta ba bzhin du gsal lo/_/ba'i 'o ma zhes pa ni ji lta ba'i me tog dmar po'i 'o mas rab tu bkru'o/_/mtshan ma gcig ces
[\[153a.3\]]pa ni/_rang byung gi mtshan ma gcig pa'o/_/nyi ma bdun du 'o ma la longs spyod cing de lta bu rtag tu bya'o/_/de nas zhag gsum du smyung ba byas par gyur nas/_gtsang po'am rgya mtsho'i 'gram du song la/_de nas rnal 'byor ma'i 'khor lo'i dbus su yang dag par mchod pa na
[\[153a.4\]]ngag gi dngos grub tu 'gyur bar bka' lung stsol bar nges par 'gyur ro/_/dkyus na mi gsal ba'i don bshad pa'o/_/dkyus kyi gzhung rnams ni gsal lo/_/skye gnas rgya zhes pa ni yi dgas kyi rgya skyegs dang /_gi wang gis sngon du gsungs pa'i 'khor lo
[\[153a.5\]]gro ga la ming bar du bcug pa dang ldan par yang dag par bri'o/_/lto bar gnas zhes pa 'di ni de'i lto bar gzugs brnyan gzhug par bya ste/_gzugs brnyan ni tsan+dan dmar po zhes pa la sogs pa ni gsal lo/_/de'i skye gnas su skud pas brgyu ba dang /_yang gzhan
[\[153a.6\]]la ni mtshan mar ro/_/dgug par bsam zhing lag pa g.yon pa'i khu tshur gyi mthe bong gis de mnan la/_mthe'u chung gis skud pa g.yo bar bya ste/_mthe bos bskyod na zhes pa la sogs pa ni gsal lo/_/lan brgyar bzla zhing bsros na ni/_/zhes pa la/_bsro zhes
[\[153a.7\]]pa ni/_ji ltar spra tshil ma zags pa tsam du'o/_/phyugs sam gal te pho nya mo/_/zhes pa la/_phyugs zhes pa ni/_shi zin pa dang mnyam pa'i g.yon pa'i 'dab ma'o/_/de nyid gsal bar bya ba las kyi pho nya mo zhes pa ste rjes su shi ba mo'i'o/_/gzung zhes pa ni/_
[\[153b\]]
[\[153b.1\]]ming lan gsum du brjod par byas la/_bdag gi bya ba rnams khyod kyis rtag tu gyis shig ces pa'o/_/de nas/_/ka ra bI ra'i lcug ma ni/_/lag pa phyed tshad mnyam blangs la/_/zhes pa la sogs pa ni gsal lo/_/ji srid de ni ma tshig par/_/myur du song ste de blangs la/_/
[\[153b.2\]]zhes pa la/_blangs pa la zhes pa ni/_/che ge mo 'dir shog shig ces brjod de/_che ge mo dang che ge mo'i ming gis mchog gi bud med kyi rang bzhin myur du long la shog shig ces brjod cing bskor bar bya'o/_/gzhan dag ni go sla'o/_/skye gnas dbus nas me
[\[153b.3\]]tog de/_/zhes pa la dbus gnas zhes pa ni/_skye gnas gnyis kha sbyar ba'i dbus na yang dag par gnas pa'o/_/yang me tog dmar po la sogs pas nyi zla gzas zin pa na'o/_/'di dag ni dpal he ru ka bde mchog gi 'grel pa sgrub thabs rnams kyi gnas zhes
[\[153b.4\]]bya ba las le'u bzhi bcu rtsa lnga pa'i rnam par bshad pa'o//_//de nas yi ge ha lnga ni/_/zhes pa la sogs pa ni ha he he ha ha zhes pa'i bar gyis las rnams gsungs so/_/drug pa ni dbus su bzhag par 'gyur pa ste/_he ru ka'i dngos por gnas pa'o/_/de'i rim pa ni
[\[153b.5\]]'di lta ste/_nyi ma'i dbus su rtse lnga par gyur pa'i rdo rje la yi ge ha lngas byin gyis brlabs pa'o/_/lag pas kun du mnyes nas ni/_/zhes pa la sogs pa ni gsal lo/_/ri bong la sogs spu la ni/_/zhes pa la sogs pa'ang gal te sa bon kun du bsdu ba'o/_/
[\[153b.6\]]'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u bzhi bcu rtsa drug pa'i rnam par bshad pa'o//_//de nas gzhan yang yang dag par/_/bshad par bya ba mkha' 'gro ma/_/kun rnams kyi ni snying po de'o/_/zhes
[\[153b.7\]]pa ni 'di'i de ma thag pa'i le'u las gsungs pa gang yin pa'i snying po'i sngags te/_mkha' 'gro ma thams cad kyi snying po'o/_/gzhan yang 'dis bshad par bya ba'i mi'i rus pa zhes pa la sogs pa ni go sla'o/_/sa las byas pa'i gzugs brnyan zhes pa ni
[\[154a\]]
[\[154a.1\]]rdza mkhan gyi lag pa las phud pa'i sa las so/_/de nas yang sus kyang mi mthong ba'i gnas su/_/be'u dwa mo'i lci ba sa la ma lhung bar blangs te/_gzugs brnyan byas pa'i snying gar sngags rnams sba bar bya'o/_/de nas rdo lhang ma lhang tsher gyis mig gnyis
[\[154a.2\]]su bkab la phur bu gdab par bya'o/_/bton na ni grol bar 'gyur ro/_/de nas skyes pa bud med du bya bar 'dod na/_ka na da yi 'bras bu dang /_zhes pa la/_khwa'i 'bras bu ni lcug ma nag po chen po zhes bya ba'i 'bras bu'o/_/bkres can zhes pa ni bya khwa'o/_/sngon gyi cho ga bzhin du
[\[154a.3\]]bud med kyi thod pa yang dag par blangs par sa bon dang ri bong gi khrag tu btag go/_/lag pa bcings te zhes pa ni/_de blangs te khu tshur bcings la bzlas par bya'o/_/nye bar bcu gnyis zhes pa ni de'i bar ji srid par ro/_/de'i skra bzhar na ni rang gi ngo bor 'gyur ro/_/de nas skyes
[\[154a.4\]]pa khyir bya bar 'dod na zhes pa 'di la gnam lcags zhes pa ni gser la bya'o/_/bsreg byas na zhes pa ni las thams cad pa'i thab khung du sbyin sreg byas na'o/_/skra bzhar bas rang gi ngo bor 'gro ba'o/_/rdzas rdzas ma yin pa zhes pa la sogs pa ni gsal lo/_/'di
[\[154a.5\]]dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u bzhi bcu rtsa bdun pa'i rnam par bshad pa'o//_//de nas yang dag bshad bya ba/_/mkha' 'gro kun gyi dge 'byung ba/_/zhes pa la sogs pas ji ltar gsungs pa'i las
[\[154a.6\]]rnams gsungs so/_/oM sarba bud+d+ha DA ki nI ye badzra war+Na nI ye huM hUM phaT phaT swA hA zhes pa'o/_/sngags 'di bklags pas 'grub pa ste/_/zhes pa ni sngon du bsnyen pa bya ba la mi ltos pas las thams cad byed do zhes pa'i don to/_/gang zhig 'dir sngags gsungs pa
[\[154a.7\]]da rnams kyi mthu'o/_/de'i dkyil 'khor cung zad tsam zhig bshad pa gsungs pa/_mkha' 'gro ma ni kun gyi gnas/_/rgyas par ma yin mdor bshad pa'o/_/zhes pa la sogs pa la/_ri bo bzang po zhes pa ni/_rin po che sna bdun las byung ba'i ri rab ste/_rtse mo
[\[154b\]]
[\[154b.1\]]brgyad dang ldan pa 'bras bu dang me tog la sogs pa phun sum tshogs pa can du bri'o/_/de'i steng du gzhal yas khang brtsegs pa'i dbus 'dir gser dang dngul la sogs pa'i bum pa thogs nas thod pa zla ba dang kun da lta bu ni hA hA he he zhes pa bzhad pa'i phyag rgya bzhis byin gyis
[\[154b.2\]]brlabs pa'i thod pa ste/_mtshams kyi 'dab ma bzhi rnams la'o/_/phyogs kyi 'dab ma rnams la ni mkha' 'gro ma la sogs pa bri'o/_/'khor lo gsum la ni dpa' bo dang dpa' mo rnams so/_/khwa gdong ma la sogs pa ni sgo rnams su'o/_/gshin rje brtan
[\[154b.3\]]ma la sogs pa ni grwa rnams su ste/_yang dag par bsdus pa ni de ltar mthong bar bstan to/_/rdo rje sems dpa' rnam snang mdzad/_/ces pa la sogs pa 'di dag ni sku rdo rje'i 'khor lo nas brtsams te thugs kyi 'khor lo'i mthar thug par de rnams dgod
[\[154b.4\]]pa'o/_/'khor lo'i bdag nyid rtag tu bsgom/_/zhes pa ni nang gi rnal 'byor la gsungs so/_/sngon du gsungs pa'i cho ga yis/_/zhes pa ni le'u dang po dang gsum pa la sogs par gsungs pa'o/_/mkha' 'gro dra ba'i sdom par dbul/_/zhes pa la/_
[\[154b.5\]]dbul zhes pa ni mchod par bya'o zhes pa'i don to/_/'di dag ni dpal he ru ka bde mchog gi 'grel ba sgrub thabs rnams kyi gnas zhes bya ba las le'u bzhi bcu rtsa brgyad pa'i rnam par bshad pa'o//_//de nas gzhan yang bshad bya ba/_/phyugs kyi las rnams
[\[154b.6\]]cho ga ste/_zhes pa la/_phyugs zhes pa ni sgra'i mchog ste de kha na ma tho ba med par rnyed pas so/_/skye ba gcig dang zhes pa ni skye ba gcig nas brtsams te/_rgyun ma chad par skye ba bdun gyi bar ji srid pa'o/_/phyugs nyid kyi ni ba spu dag_/ces pa la/_/phyugs zhes pa
[\[154b.7\]]ni dud 'gro gzhan dag ste/_phyugs ni ba spu dang ldan pa'o/_/de'i spu dang sen mo dang so dang pags pa dang yan lag lnga po bsres pa lag pas spyi bor gzung na der mthong bar 'gyur ro/_/bkrol na ni rang gi ngo bor 'gyur ro/_/nyon mongs sdig pa la dga' zhes pa ni
[\[155a\]]
[\[155a.1\]]gnod pa'i dngos po mi bya ba'i don te/_gang gi phyir yang dag pa'i lam 'gog par 'gyur ba de'i phyir ro/_/'di dag ni dpal he ru ka'i bde mchog gi 'grel pa sgrub thabs rnams kyi gnas zhes bya ba las le'u bzhi bcu rtsa dgu ba'i rnam par bshad pa'o//_//
[\[155a.2\]]de nas sbyin sreg cho ga bshad/_/ces pa la sogs pa ni phyi dang nang la ji lta ba bzhin du sbyar ro/_/ji tsam du bsreg ce na sngags kyis nyi shu rtsa bdun du sbyin sreg bya'o/_/tshe lhag pa la dUr ba dang /_kusma dA dang mon sran sde'u/_/zhes pa la/_kusma dA zhes pa ni shing de'i sa bon no/_/gri
[\[155a.3\]]ha ta ma la'i 'dab ma/_/zhes pa ni/_shing bA da sa ka'i lo ma ste/_'di dag gis bsreg par bya'o/_/'di'i sbyor ba rab tu bshad de sngags rnams kyi bar du yi ge gA dang bsgrub bya'i ming du ldan pa/_/tA la'i 'dab ma la bris te/_nya phor gyi nang du bcug nas dur khrod kyi sol bas
[\[155a.4\]]bkang ba las lhag pa'i tshe dUr ba dang 'bras kyi phub ma la sogs pas kyang bkang ste/_nya phor rang gi kha rus kyis bcad de spra tshil gyis rgyas btab la dbugs mi 'byin par bshad bas bskus la kha 'og tu bstan te gzhag go/_/'di dag ni kha bcing ba'i sbyor ba'o/_/de nas
[\[155a.5\]]gzhan yang bshad bya ba/_/zhes pa la sogs pa ni sa rab tu dga' ba la sogs pa'o/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u lnga bcu pa'i rnam par bshad pa'o//_//de nas yang dag bshad bya ba/_/
[\[155a.6\]]shin tu rnyed dka' bgrod rim ste/_/zhes pa ni kye phyag na rdo rje chos rnams kyi de kho na nyid ji lta ba bzhin du gyur pa bden pa gnyis kyi tshul la gnas shing rgyun du zung du 'jug pa/_phyag rgya chen po mngon par rdzogs par byang chub pa/_sangs rgyas thams cad kyi man ngag 'di ni/_
[\[155a.7\]]bla ma chen po yang dag par mnyes par ma byas na gzhan du sdug bsngal chen pos kyang ma rnyed cing rnyed par dka' bas na rim pa ji ltar mngon par yid ches shing ji lta ba bzhin du rtogs pas rjes su 'gro bar sgrub bo/_/sgrub pa po rnams kyis sgrub pa'i thabs kyi spyod pa'i cho ga
[\[155b\]]
[\[155b.1\]]ni gsal lo/_/dpal he ru ka'i phun sum tshogs pa mngon du byed pa bskyed pa'i rim pa la thog mar brtsams pa nas ji srid yongs su rdzogs pa'i ting nge 'dzin de ni sangs rgyas thams cad dang mnyam par sbyor ba mkha' 'gro ma rnams kyi dra ba'i sdom pa sgyu ma lta bu'i ting nge 'dzin
[\[155b.2\]]gyis te/_sangs rgyas kyi byang chub phyag rgya chen po'i phrin las yin pas so/_/gnas kyi rnal 'byor ma rnams kyi bka' las 'byung ba nye bar brtags pa yang dag pa'i bla na med pa sangs rgyas rnams kyi spyan 'di ni brgyud cing brgyud nas 'ongs pa'o/_/brgyud cing brgyud
[\[155b.3\]]pa'i man ngag rnams las thos pa dang /_bsams pa dang /_bsgoms pas shes rab dang ye shes goms pa'i sbyor ba'i rgyun/_rgyun mi 'chad pa'i don thos pa yongs su goms pa'i sgom pa po la yongs su bshad par bya ba'i sbyor ba'i don ston te/_brgyud pa
[\[155b.4\]]las 'ongs shing 'ongs pa ni sangs rgyas thams cad kyi rgyud thams cad la gang gsang zhing gsang ba rnams rab tu rgya che ba'i rgyud stong phrag gsum na mdzes par gnas pa gang yin pa de dag 'dir gzhi'o/_/bskyed pa'i rim pa la de kho na bzhin bcu bzhir
[\[155b.5\]]bsgom par bya ba ji srid yongs su rdzogs par 'gyur ba'i bar du bsdus so/_/dpa' bo'i brda yi skad du ni/_/zhes pa la/_dpa' bo zhes pa ni lhag pa'i brtson 'grus dang ldan pa nyon mongs pa dang bral ba'i phyir na dpa' bo'o/_/lhag pa'i brtson 'grus dang ldan pa dge ba la
[\[155b.6\]]lhag par mos pa de'i mngon du bya ba'i ched du brda'i skad du nga'i ste rdo rje 'dzin pa sbas so zhes pa'o/_/gang rnams su zhe na/_rgyud gzhan rnams su ste/_bya ba dang spyod pa dang /_rnal 'byor dang /_rnal 'byor mchog rnams su'o/_/gos dang phyag rgya lnga la sogs par zhes pa
[\[155b.7\]]la/_gos zhes pa ni stag gi pags pa'o/_/yang na gos zhes pa ni gzhal yas khang brtsegs pa'o/_/phyag rgya lnga ni 'khor lo la sogs pa'o/_/yang na me long lta bu la sogs pa'i ye shes lnga rnams so/_/shes rab yan lag phur gzer zhes pa la/_shes rab kyi
[\[156a\]]
[\[156a.1\]]yan lag ni kha T+wAM ga'o/_/yang na shes rab kyi yan lag ste mgul pa nas 'khyud pa'o/_/phur bu gzer zhes pa ni phur bu'i dra ba ste/_rdo rje khro bo'i phur ba'i rtsig pa dang /_bla re dang mda'i dra ba dang /_me 'bar ba'i phreng ba la sogs pa'o/_/A li kA li brjod
[\[156a.2\]]bya zhing /_/zhes pa la/_zla ba dang nyi ma'i gzugs su bsgom par bya ba'o/_/rgyu sogs stong pa sngon 'gro dang /_/zhes pa la/_rgyu zhes pa ni byed pa ste/_de la sogs pa'i rgyus bskyed cing byas pa de thams cad ni stong pa ste/_bzhi pa bya ba nan tan gyi ye shes so/_/sngon
[\[156a.3\]]'gro dang zhes pa ni gsum pa ste/_so sor rtog pa'i ye shes so/_/'jug pa sgra la sogs pa ni/_/zhes pa la/_'jug pa ni sgra la sogs pa 'di dag rgyu'i rdo rje 'dzin pa'i bar du 'jug pa ste/_'jug pa'i mtshan ma ni sgra tsam po bzhi par gnas pa'i yi ge hUM ngo /_/sogs
[\[156a.4\]]pa ni nyi ma dang /_zla ba dang mtshan ma dag ji srid pa'o/_/bsdus pa'i sbyor ba ldan zhes pa ni gsum po de rnams thig le'i gzugs su sdud pa'i sbyor ba ste/_bya ba nan tan du sbyar ro/_/bdud rtsis tshim byed ces pa ni shin tu rnam par dag pa'i ye shes kyi bdag nyid
[\[156a.5\]]rdo rje 'dzin pa mnyes par byed pa'o/_/mya ngan bzla zhes pa ni nye bar rdzogs pa'o/_/sgrub pa ni thams cad yongs su rdzogs pa'o/_/lag pa'i mchog dang zhes pa ni bshad zin to/_/de lta bu dag tu gyur pa'i tshe na g.yeng bas ma grub na yang rnal 'byor pa rnams
[\[156a.6\]]'pho ba'i tshe zhes pa ste gsal lo/_/'di dag ni dpal he ru ka bde mchog gi 'grel pa sgrub thabs rnams kyi gnas zhes bya ba las le'u lnga bcu rtsa gcig pa'i rnam par bshad pa'o//_//sna tshogs slob dpon gzhung mang bltas pa dang /_/bla ma mang
[\[156a.7\]]po'i zhabs blo'i bka' drin gyis/_/bdag nyid dran phyir sgrub thabs gnas pa rnams/_/rab tu gsal bar dad pas bris pa'o/_/'grel pa 'di la snyoms zhugs pa/_/bdag gi rnal 'byor mig gis te/_/bsod nams su ni gang 'gyur bas/_/rnal 'byor
[\[156b\]]
[\[156b.1\]]rnams kyi don byed shog/_/dpal 'khor lo sdom pa'i sgrub thabs gnas pa'i man ngag thams cad rgya cher 'grel pa zhes bya ba/_/lho phyogs kyi rgyud du 'khrungs pa dngos grub brnyes pa'i slob dpon lha sbas kyis mdzad pa rdzogs so//_//
[\[156b.2\]{D1408}]@##/_/rgya gar skad du/_sa man+ta gu Na sa li nI nA ma TI kA/_bod skad du/_yon tan ma lus pa'i gnas zhes bya ba'i 'grel pa/_/dpal bde mchog la phyag 'tshal lo/_/'khor lo gsum sogs ldan pa yi/_/bde mchog mgon la rab btud nas/_/bla ma'i zhabs
[\[156b.3\]]kyi bka' drin gyis/_/de yi rnam 'grel brjod par bya/_/shes pa'i nga rgyal dag kyang med/_/kha cig don du byas pa min/_/sna tshogs 'dod dang mthun pa ru/_/bdag nyid dran pa nyid phyir ro/_/mchog tu dga' ba skyed byed pa'i/_/dam pa'i rang bzhin gsang ba ni/_/
[\[156b.4\]]mdor bsdus gdan las byung gyur pa/_/de 'dir the tshom med pa'o/_/de la dang po brjod bya dang rjod byed dang /_dgos pa dang /_dgos pa'i dgos pa rnams mthong na rtog pa dang ldan pa chos kyi rjes su 'brang ba yang 'jug par 'gyur ro/_/de'i phyir brjod bya dang rjod byed
[\[156b.5\]]dang 'brel pa dang /_dgos pa dang dgos pa'i dgos pa bstan pas dad pa'i rjes su 'brang ba dang /_rtog pa dang ldan pa'i 'jug pa po'i gang zag 'jug pa'i yan lag tu de nyid 'dir brjod par bya ste/_de nas de phyir zhes pa nas bzung ste ci snyed dpal bde mchog
[\[156b.6\]]'khor lo'i rgyud le'u lnga bcu gcig pa'i bar gyi gzhung gi tshig ni rjod byed do/_/gang des brjod bya dpal he ru ka dang rdo rje phag mo la sogs pa ma lus pa'i ngo bo nyid ni brjod par bya ba'o/_/'dis ni brjod bya dang rjod byed bsgrub bya dang sgrub byed dang /_thabs
[\[156b.7\]]dang thabs las byung ba dang tshig dang tshig ni don dang bskyed bya dang skyed byed dang rgyu dang 'bras bu la sogs pa'i ngo bo nyid kyi mtshan nyid ni 'brel pa'o/_/dpal he ru ka dang rdo rje phag mo la sogs pa lha sum cu rtsa bdun gyi bde ba chen po'i ye shes dngos su skyed par byed pa dang 'dod chags
[\[157a\]]
[\[157a.1\]]la sogs pa nyon mongs pa'i skyon 'joms par byed pa ni dgos pa'o/_/de yang 'dod chags la sogs pa nyon mongs pa'i skyon bde ba chen po'i ting nge 'dzin thob pas gsal te tshegs med par yang dag par rdzogs pa'i sangs rgyas kyi ye shes 'gro bas bskyed nas sems can
[\[157a.2\]]gyi don byed pa ni dgos pa'i dgos pa'o/_/bcom ldan 'das kyi rgyud kyi tshogs skye 'gro gzhug par bya ba'i phyir dkyil 'khor du 'jug pa la sogs pas gsang ba'i dbang bskur ba'i bar ni dgos pa yin no zhes kha cig gi'o/_/phyis kyi dus su de'i 'bras bu thob pa ni dgos pa'i dgos pa'o/_/de yang nges
[\[157a.3\]]par brjod pa ni bstan bcos kyi rjes su 'brang ba'i skyes bu la bstan na nye bar mkho ba nyid kyi phyir ro/_/'dir ni sangs rgyas thams cad kyi mkha' 'gro dpa' bo dang dpa' mo'i 'khor gyis yongs su bskor nas ston pa po ni bcom ldan 'das bcom ldan 'das mas rtogs par bya ba ni kha cig zer ro/_/gnyis ka
[\[157a.4\]]yang mgrin gcig gi gsung gis ston pa po bcom ldan 'das ston pa mo bcom ldan 'das mas sangs rgyas mkha' 'gro ma dpa' bo dang dpa' mos rtogs par bya ba ni kha cig gi'o/_/sangs rgyas mkha' 'gro ma dpa' bo dang dpa' mo'i 'khor gyis bskor nas ston pa po bcom ldan 'das ma bcom ldan
[\[157a.5\]]'das kyis rtogs par bya ba ni gzhan gyi'o/_/de nyid kyi phyir/_/mchod bzhi de bzhin rnal 'byor ma/_/zhes gsungs pa nyid kyi phyir ro/_/dpal he ru ka la sogs pa'i dpa' bo dang mkha' 'gro ma la sogs pa'i rnal 'byor ma rnams la de bzhin du bos pa'i phyir ro/_/de nas de phyir zhes bya ba la sogs pa la
[\[157a.6\]]'dir rgyud kyi dang po nyid du 'di skad bdag gis thos zhes bya ba la sogs pa sdud pa pos ci'i phyir bsam par ma byas zhes kha cig rtsod pa la/_/de yongs su spangs pa'i phyir brjod pa ni bcom ldan 'das mi gnas pa'i mya ngan las 'das pa rab tu bstan pa'i don du ste/_'di nyid kyi phyir/_thams cad
[\[157a.7\]]bdag nyid rtag tu bzhugs/_/zhes gsungs so/_/gzhan ni nam mkha' dang mnyam pa'i rgyud stong phrag brgya pa las btus pa nyid kyi phyir de la nam mkha' dang mnyam pa'i rgyud de nyid kyi dang por 'di skad bdag gis la sogs pa bstan pas rgyud phyi ma 'dir ma bstan pa yin no/_/de'i phyir rgyud gzhan du
[\[157b\]]
[\[157b.1\]]mi gsal don ston tshig ni phyi ma yin/_/zhes bya'o/_/gzhan ni chos kyi de kho na nyid bstan du med pas bstan bya dang ston pa po gcig nyid du bstan pa yin te/_sngags dang sku ni bcom ldan 'das/_/zhes gsungs pa'i phyir ro/_/de nas zhes bya ba la sogs pa'i tshig gi phrad kyi tshogs 'dis rgyud phyi ma nyid du
[\[157b.2\]]nges pa yin no/_/de nas ni rjes thogs te nam mkha' dang mnyam pa'i rgyud de'i rjes thogs su 'og nas 'byung ba 'di'i don brjod pa ni de gsal por bshad par bya'o zhes sbyar ro/_/brjod bzhin pa'i de nas kyi sgra ni rim pa'am rgyu'i don to/_/yang na de nas kyi sgra'i tshig ni bkra shis pa'i don te/_bstan bcos
[\[157b.3\]]dang por bkra shis brjod pa ni 'jug pa po rnams bgegs med pa'i don yin pa'am yang na dbang du bya ba'i don to/_/de nyid kyi phyir sngon du bstan pa'i rang bzhin la ltos nas bkra shis pa'i don nam dbang du bya ba'i don du de nas kyi sgra brjod pa'o/_/de phyir gyi sgra ni bstan bcos su rim pa'am rgyu mtshan gyi don gyi phyir ro/_/
[\[157b.4\]]'on kyang 'og nas byung ba'i tshig bzhis khyad par du byas pa'i he ru ka dpal yang dag sbyor zhes gsungs te/_dpal gyi sgra ni b+ha ga'i tshig gam mchod pa'i tshig gam bsod nams sam ye shes kyi tshig gam gsang ba gsum gyi tshig go/_/de nyid ye shes kyi phyag rgya rdo rje phag mo gtso bor gyur pa'i he ru ka ni he ru ka
[\[157b.5\]]dpal lo/_/de'i yang dag sbyor ba ni de dang lhan cig tu ro gcig pa'i ngo bor 'khyud pa dang 'o byed pa'i sbyor ba zhes pa ni kun rdzob kyi phyogs so/_/gzhan yang he ru ka dpal yang dag sbyor ni/_gnyis med mtshan ma med pa dang /_/smon pa'i dngos po rnam par spangs/_/stong nyid mngon par 'du byed med/_/gnas med
[\[157b.6\]]gnas pa med pa med/_/gnas med gnas pa med spangs rigs/_/'di nyid rnal 'byor gyur pa ste/_/rnam bkod tshig la yang dag gnas/_/dpal ldan he ru ka brjod pas/_/brjod bya la ni the tshom med/_/phyag rgya chen po'i ngo bo nyid/_/rim pa ji bzhin de bzhin brjod/_/ces bya ba ni don
[\[157b.7\]]dam pa'i phyogs so/_/de nyid kyi phyir/_gzhan gyi gdan ni shes rab ste/_/bdag gi gdan ni thabs bzhin no/_/'di nyid dbyer med gyur pa ni/_/rnal 'byor gdan du rnam par gnas/_/de nyid gdan ni de las byung /_/gang zhig de rnams spangs gyur pa'i/_/lhan cig skyes zhes bya ba ste/_/ngag gi spyod yul
[\[158a\]]
[\[158a.1\]]las 'das pa'o/_/zhes gsungs so/_/khyad par ci zhes pa la gsang ba zhes gsungs te/_gsang ba ni rtsa bar bya ba ste/_'di kun nyan thos la sogs pa la bstan par bya ba ma yin pa'i phyir ro/_/yang na ni shes rab dang thabs gnyis lhan cig tu gcig tu
[\[158a.2\]]gyur pa las/_bsgrub par bya ba gang yin pa de ni gsang ba'o/_/yang na rdo rje dang pad+ma dang byang chub kyi sems gsum ni ra ha sh+ya'o/_/ra zhes bya ba rdo rjer brjod/_/ha zhes bya ba pad+ma ste/_de gnyis dag gi sa bon ni/_/sh+ya ru mngon par bstan pa'o/_/de la ra ni rdo rje rtse mo dang 'dra
[\[158a.3\]]ba'i phyir ro/_/ha ni khwa gdong ma'i phyir dang /_sa dang ya gnyis sbyar ba ni gnyis ka'i sa bon gyi ngo bo nyid kyi phyir ram/_/rten dang brten pa nyid gcig gi ngo bo'i phyir ro/_/gsang ba'i sgras ni rdo rje dang pad+ma dang byang chub kyi sems su bstan pa de nyid kyi phyir/_thugs kyi rdo rje'i phyi
[\[158a.4\]]rol ni/_/dbang po don gyi rang bzhin no/_/gzugs la sogs par snang ba ni/_/sems nyid de ltar snang ba'o/_/zhes gsungs so/_/yang khyad par ci lta bu de zhes pa la/_/'dod pa'i don kun sgrub byed pa/_/zhes gsungs te/_thams cad kyi 'dod pa ni mngon par 'dod pa
[\[158a.5\]]ste/_de nyid ni don te dgos pa'o/_/de sgrub par byed pa po ni bcom ldan 'das so/_/yang na thams cad du 'dod pa ni khyad par gyi bsdu ba'o/_/yang ji lta bu zhes pa la/_phyi ma las kyang phyi ma ste/_/zhes gsungs te/_bstan bya dang ston pa po dbyer med pa la sogs pa ni/_
[\[158a.6\]]gsang ba 'dus pa la sogs pa bla ma'i rgyud de rnams las kyang de bla mar gyur pa nyid du bstan pa yin no/_/yang ci lta bur gyur pa zhes pa la/_mkha' 'gro ma yi dra ba'i sdom/_/zhes gsungs te/_mkha' 'gro ma ni 'khor lo gsum la gnas pa la sogs pa thams cad do/_/
[\[158a.7\]]dra ba ni de'i cho gas so/_/sdom pa ni de bsdams shing sbas so zhes bya ba'i don to/_/mkha' la 'gro ba ste/_Dai las nam mkha' la 'gro ba ste/_Dai ni ldan pa'i don te/_yang na mkha' 'gro rnams dang nye bar ldan pa'i tshul nyid kyi phyir phyi rol du 'gro ba 'gog par byed pa nyid
[\[158b\]]
[\[158b.1\]]kyis dra ba nyid sdom par byed pa nyid kyi phyir mkha' 'gro ma'i dra ba'i sdom pa'o/_/de nyid ji ltar brjod ces pa gsal bar bya ba'i phyir/_mdor bsdus pa ste zhes gsungs te/_mdor bsdus pa ni nam mkha' dang mnyam pa'i rgyud rgyas pa las yang dag par bsdus zhes
[\[158b.2\]]bya ba'i don to/_/de nyid kyi don gsal bar bya ba'i phyir rgyas pa min zhes gsungs so/_/yang na mdor bsdus pa ma yin te ci'i phyir rgyas pa nyid yin pa'i phyir zhes sbyar ro/_/'dir de'i bsam pa ni nam mkha' dang mnyam pa'i rgyud ni gzhung rgyas la 'dir don rgyas pa nyid de/_khams
[\[158b.3\]]gsum gyi bdag nyid 'khor lo gsum bshad pa'i rang bzhin yin pa'i phyir ro/_/khams gsum gyi bdag nyid yin pas bcom ldan 'das he ru ka dpal yang dag par sbyor bas zhes bya ba ni/_khyad par du bya ba'i tshig go/_/gsang ba ni de khyad par du byed pa ste/_de nyid kyi phyir
[\[158b.4\]]'dod pa'i don kun sgrub byed pa/_/phyi ma las kyang phyi ma ste/_/mkha' 'gro ma yi dra ba'i sdom/_/zhes bcom ldan 'das kyis khyad par du byed pa'i tshig gsungs so/_/'dis bcom ldan 'das dpal he ru ka gtso bo bdag nyid che ba bstan nas/_dang por gnas phun sum
[\[158b.5\]]tshogs pa bstan par bya ba'i phyir/_gsang ba zhes gsungs te/_gsang ba'i sgras ni 'khor lo gsum po la sogs la gnas pa'i mkha' 'gro ma shes par bya ste/_de la gsang ba'i ngo bo nyid ni gsang ba ste/_ro gcig pa'i ngo bo nyid kyis nam mkha'i khams kun du song ba'i
[\[158b.6\]]bcom ldan 'das dpal he ru ka rdo rje phag mo la sogs pa dang yang dag par ldan pa'i 'dir de'i gnas nyid do/_/mchog ni phul du byung ba ste/_gtso bo gong na med pa 'jig rten dang 'jig rten las 'das pa'i ye shes kyi gzhi nyid kyi phyir 'dir de'i don to/_/yang ji lta bu
[\[158b.7\]]zhes pa la/_dgyes pa zhes gsungs te/_bla na med pa'i mchod pa'i rol pa'i thugs rjes dga' ba nyid kyi phyir dgyes pa'o/_/'dir de ltar yang /_lha yi sku yi rnal 'byor gyis/_/rang bzhin med pa'i don goms na/_/mnyam nyid mchod pa chen po ni/_/sangs rgyas thams
[\[159a\]]
[\[159a.1\]]cad rab sgrub pa'o/_/zhes gsungs so/_/de ltar 'dir phyi'i mchod pa zhes bya ba med pas de'i med pa nyid kyang mtshon pa ma yin no/_/yang ci lta bur gyur pa zhes pa la/_thams cad bdag nyid ces gsungs te/_'dis ni 'khor phun sum tshogs pa gzhan
[\[159a.2\]]med par gsungs so/_/thams cad bdag nyid ni khams gsum gyi bdag nyid 'khor lo la sogs pa la rnam par gnas pa'i bdag nyid ni phyi rol gyi bdag nyid dam nang gi bdag nyid du 'dir zhes bya ba'i don to/_/rtag tu gnas zhes pa ni rtag tu ni kha cig gam gang du yang rgyun
[\[159a.3\]]chad pa med par bstan to/_/gnas zhes bya ba ni khams gsum rnam par gnon pa gcig tu nyams pa med pa'i rang bzhin du rtogs par bya'o/_/da ni brjod par bya ba phun sum tshogs pa ston te/_mkha' 'gro kun dngos zhes pa ni/_/mkha' 'gro'i sgras ni nye bar mtshon pa
[\[159a.4\]]tsam ste/_mkha' 'gro ma thams cad kyi rang bzhin zhes rtogs par bya ste/_rang bzhin la ma ya ta'i rkyen byin pas ro gcig tu gyur pa zhes bya ba'i don to/_/sems dpa' ni/_sems can thams cad kyi don nus pa nyid kyi phyir ram brtson 'grus chen po phun sum tshogs pa
[\[159a.5\]]nyid kyi phyir mchog tu bstan pa'i yon tan dang ldan pas sems dpa'o/_/rdo rje sems dpa' ni rdo rje ni dbyer med pa'i ye shes nyid kyi phyir ram sems can thams cad la gnas pa nyid kyi phyir ro/_/seng ge dang 'phrog byed dang dbyig gi snying po la sogs pa thams cad kyis mi
[\[159a.6\]]bskyod pa nyid kyi sems dpa'i phyir rdo rje sems dpa'o/_/shes rab dang thabs kyi ngo bo nyid kyi phyir gzhan gyi don phun sum tshogs pa la nye bar mkho ba nyid kyis mchog tu phul du byung ba nyid du brjod do/_/bla na med pa'i mchod par 'os pas mchog gi bde ba dang yid bde ba'i rang bzhin
[\[159a.7\]]nyid kyi phyir bde ba ni bcom ldan 'das nyid do/_/bde ba'i sgra sgrub pa ni ma ning gi rtags yin no/_/'dis thams cad kyi bdag nyid kyi tshig la sogs pa rang gi don dang gzhan gyi don phun sum tshogs par brjod do/_/gsang ba mchog gi dgyes pa na thams cad kyi
[\[159b\]]
[\[159b.1\]]bdag nyid rdo rje sems dpa' bcom ldan 'das mkha' 'gro kun dngos sems dpa' bde ba mchog la rtag tu gnas so zhes sbyar ro/_/yang na khams dang phyag rgya dang 'bras bu bsdus pa'i yan lag rnam par thar pa dang dga' ba dang skad cig dbang la sogs pa ru rdo rje sems dpa'
[\[159b.2\]]bcom ldan 'das mkha' 'gro kun dngos sems dpa' mchog tu bde bas rtag tu bzhugs so zhes sbyar ro/_/ci lha gzhan khyad par can byed pa yin nam zhes dogs pa spang bar bya ba'i don du 'di ni zhes bya ba la sogs pa gsungs te/_'di ni nges par gzung ba'o/_/rang
[\[159b.3\]]byung ni bcom ldan 'das rang nyid de gzhan las byung ba ma yin zhes bya ba'i don to/_/de ltar yang /_sems can kun la gang gi sems/_/brtan pa'i phyir na sems par brjod/_/bsam gtan la ni yi dam gyis/_/brtan par gyur pas rdo rje'o/_/sems dpa'i
[\[159b.4\]]byin rlabs sbyor ba yis/_/yang na rdo rje sems dpar 'gyur/_/de yang kha cig gang yang ma byas pas na rang byung du brjod do/_/bcom ldan 'das ni skal ba phun sum tshogs pa nyid kyi phyir ram/_bdud bzhi 'joms pa nyid kyi phyir ram/_ma lus pa'i nyon
[\[159b.5\]]mongs pa 'joms pa nyid kyi phyir bcom ldan no/_/dbang phyug dang ni gzugs bzang dang /_/dpal dang grags dang ye shes dang /_/brtson 'grus drug po 'di dang yang dag par ldan pas bcom ldan du brjod de/_/'di la de yod pas bcom ldan no/_/
[\[159b.6\]]yang na ni/_b+ha yi rnam pa b+ha gar brjod/_/ga ni nam mkha'i yi ge ste/_gnyis po yang ni mnyam sbyor bas/_/shes rab thabs dag bcom ldan no/_/zhes bya ba'am/_de yod pas na bcom ldan no/_/yang na b+ha ga la gnas pa nyid kyi phyir bcom ldan no/_/'di
[\[159b.7\]]ni zhes bya ba la sogs pa la/_/'di la dpa' bo nyid ni dpa' bo ste/_dpa' ba nyid dang ldan pas gzhan dang ldan pa rnam par bcad pa'i don to/_/gzhan dang ldan pa rnam par gcod pa ni srid sgrub kho na gzhu 'dzin pa lta bu'o/_/yang na dpa' bo nyi shu rtsa bzhi'i bdag
[\[160a\]]
[\[160a.1\]]nyid kyi phyir gzhan ma yin pa nyid du brjod do/_/de nyid kyi phyir mkha' 'gro ma'i dra ba'i sdom bcom ldan 'das zhes bya ba'o/_/yang na mkha' 'gro ma'i rgyud mtho bar gyur pa rtogs par dka' ba nyid kyi phyir ro/_/da ni bskyed pa'i rim pa la sogs pa sgrub pa la
[\[160a.2\]]yang phyin ci log dgag pa'i don du 'khor lo gsum la sogs pa dang ldan pa'i bcom ldan 'das de'i bskyed pa'i rim pa la sogs pa'i go rims la sogs pa ston pa ni/_/srid pa sgra tshul las nges 'byung /_/zhes bya ba la sogs pa nas/_rgyud las gsungs pa mnyan par gyis/_/
[\[160a.3\]]zhes bya ba'i bar gyis gsungs te/_de yang bla ma'i man ngag las kyis mdor bsdus te brjod par bya ste/_de la 'di'i rim pa ni dang po re zhig yid dang mthun pa'i gnas su bdud rtsi lnga'i ri lu khar bcug pa'i sngags pas phyogs bcu mngon du byas te/_shin tu 'jigs
[\[160a.4\]]pa'i dur khrod brgyad du sprul te tshangs pa'i gnas bzhi bsgom par bya'o/_/oM suM b+ha ni suM b+ha hUM phaT/_oM gr-i h+Na gr-ih+Na hUM phaT/_oM gr-ih+NA pa ya gr-ih+NA pa ya hUM phaT/_oM A na ya ho/_b+ha ga bAM badzra hUM phaT/_ces bya ba la sogs pa shar la sogs pa'i phyogs su dgod par bya'o/_/hUM
[\[160a.5\]]las rdo rje'i rang bzhin gyi sa gzhir byin gyis brlabs la/_de'i 'od kyi snang ba las rdo rje'i ra ba dang rdo rje'i gur dang /_phur bu dang tho ba bsams la/_oM g+ha g+ha g+hA ta ya g+hA ta ya/_sarba duSh+TaM pha'+Ta/_kI la ya/_kI la ya/_sarba pA paM phaT/_hUM hUM hUM kI la ya badzra d+ha ra A dz+nyA pa
[\[160a.6\]]ya ta sarba big+h+NAM kA ya wA k+tsit+ta badzra kI la ya hUM phaT/_oM badzra mung+ga ra badzra kI la ya A ko Ta ya hUM phaT/_ces bya ba las phur bus btab cing brdung ngo /_/de nas rang gi snying gar kaM yongs su gyur pa las pad+ma 'dab ma brgyad pa'o/_/de'i steng du a las zla ba'i dkyil 'khor
[\[160a.7\]]ro/_/de las hUM sna tshogs pa'i 'od zer 'phro ba rnam par bsams te/_de nas mdun du bla ma dang sangs rgyas dang byang chub sems dpa' la sogs pa bltas la/_yang dag par mchod de phyag 'tshal nas de nas dkon mchog gsum la skyabs su 'gro bar bya'o/_/de'i rjes la sems
[\[160b\]]
[\[160b.1\]]can thams cad la phan pa dang bde ba'i rgyur dpal he ru ka yin no zhes lan gsum du brjod la/_he ru ka zhes bya ba'i yi ge gsum go rims bzhin du spyi bo dang mgrin pa dang snying gar bsams la/_/he ni chos thams cad rgyu dang bral ba'o/_/ru ni chos thams cad rnam par
[\[160b.2\]]rtog pa dang bral ba'o/_/ka ni chos thams cad gang du yang mi gnas pa'o zhes rang gi bdag nyid dang de bzhin du phyi rol gyi brtan pa dang g.yo ba'i don kun nas snang ba med par byas la/_/sngon gyi smon lam gyi dbang las/_/oM AHhUM zhes bya ba'i yi ge gsum nam mkha'i phyogs
[\[160b.3\]]su steng dang bar dang 'og tu go rims bzhin du nye bar dmigs la/_hUM yongs su gyur pa las rdo rje'i lte ba la hUM ngo /_/de las byung ba'i de'i rnam pa can gyi 'od zer gyis sems can ma lus pa'i don byed pa la gnas shing khams gsum khyab par byas te/_nam mkha' la
[\[160b.4\]]sgra'i ngo bo nyid kyis chos ston cing 'dod pa dang gzugs dang gzugs med pa'i khams rnams gsal bar byas shing dag par byas nas rdul phra rab kyi ngo bo nyid blangs te/_mkha' spyod dang sa spyod dang sa 'og na gnas pa'i rang bzhin yi ge gsum du gzhag par bya'o/_/de
[\[160b.5\]]nas oM AHla AHhUM la rim pa bzhin du gzhug par bya ste/_de nas de bzhin du 'od zer gyis rdo rje rtse gcig tu byas la yang gzhug par bya ste/_rdo rje'i rwa yang rdo rje'i rwa la'o/_/rdo rje'i lte ba la yang ste ba la'o/_/u yang ha la'o/_/ha yang mgo bo la'o/_/mgo bo yang
[\[160b.6\]]zla phyed la'o/_/zla phyed kyang thig le la'o/_/thig le yang nA da tsam du gzhug par bya'o/_/nA da tsam yang mi dmigs par gzhag par bya'o/_/snod kyi 'jig rten rnam par dag par bya ba'i don du ya dang ra dang ba dang la las rlung dang me dang sa'i dkyil 'khor la sogs
[\[160b.7\]]pa bskyed la/_de'i steng du kaM las pad+ma'i snod du rus sbal lam thod pa'o/_/de'i steng du suM las ri rab gru bzhi pa rin po che sna bzhi'i rang bzhin lcog brgyad kyis mdzes pa'o/_/de'i steng du a las sna tshogs kyi rdo rje'o/_/de'i steng du kha dog bzhi pa'i pad+ma 'dab ma
[\[161a\]]
[\[161a.1\]]brgyad pa'o/_/de'i lte ba la raM las nyi ma'i dkyil 'khor ro/_/de la bkod pa'i A li kA li yongs su gyur pa las dkar zhing dmar ba'i zla ba'i dkyil 'khor bsams la nam mkha'i phyogs nas go rims bzhin du nA da tsam las hUM du byas la/_gong du bstan
[\[161a.2\]]pa'i zla ba'i dkyil 'khor gyi steng du bsgom par bya'o/_/de yongs su gyur pa las bcom ldan 'das phyag bcu gnyis pa/_phyag dang po gnyis kyis rdo rje dang dril bu bsnams pa nyid kyis lha mo dang mnyam par 'khyud pa'o/_/phyag gnyis pa gnyis kyis glang po che'i
[\[161a.3\]]pags pa khrag 'dzag pa gyon zhing bsnams pa'o/_/g.yas phyogs kyi phyag bzhis rtse gsum dang be ta la dang dgra sta dang rde'u chung ngo /_/g.yon gyi phyag bzhis rdo rjes mtshan pa'i kha T+wAM ga dang thod pa dang zhags pa dang tshangs pa'i mgo bo bsnams pa'o/_/zhal bzhi zhal
[\[161a.4\]]dang po dang lus thams cad ni sprin nag gi 'od lta bu'o/_/g.yon pa dang rgyab dang g.yas pa ni ljang gu dang dmar po dang ser po'o/_/dbyangs dang gsal byed thams cad ni mche ba bzhi dang tshems kyis bsgrigs pa dang khrag 'dzag pa dang kha chu 'dzag pa dang ldan pa'i 'jigs pa'i
[\[161a.5\]]zhal lo/_/spyi bor nor bu dang rna cha dang mgul rgyan dang lag gdub dang mchod phyir thogs dang thal ba ste phyag rgya drug gis brgyan pa'o/_/ral pa'i cod pan gyis brgyan pa sna tshogs rdo rjes mtshan pa'i dbu rgyan can g.yon du zla phyed dbu la byas pa/_thod pa ni phreng ba rtse gsum
[\[161a.6\]]dang dar dpyangs bcings pa rna ba'i dar dpyangs dang rdo rje'i phreng ba gnas ji lta bar brgyan pa/_spyan bcu gnyis dmar zhing g.yo ba/_/sna tshogs kyi dpung rgyan gyis brgyan cing /_/stag gi pags pa'i sham thabs can/_ba spu rgyas pa'i phreng bas bskor ba'i lus/_mgo
[\[161a.7\]]bo'i phreng bas rked pa la brgyan cing ske rags g.yer ka'i sgra dang ldan pa/_zhabs g.yas brkyang bas 'byung bo'i bdag po dang dkar mo mnan pa/_nyi ma'i gdan dang nyi ma'i rgyab rten gyi rgyan gyis brgyan pa'i dkyil 'khor gyi 'khor lo dang bcas pa/_dur khrod kyi rgyan brgyad
[\[161b\]]
[\[161b.1\]]kyis brgyan pa'o/_/gzhan yang rdo rje phag mo phyag gnyis pa mgul nas 'khyud pa'i phyag mi'i khrag dang rgyu mas gang bas gnyis ka'i kha ru bab par byed pa ni g.yon pa'i phyag go/_/g.yas pas gdug pa can thams cad la phyogs su bsdigs pa'i sdigs mdzub dang rdo rje'o/_/zhal
[\[161b.2\]]gcig pa mdog dmar ba thal ba dang bral ba'i phyag rgya lngas brgyan pa spyan gsum pa skra grol ba gcer bu dum bus brgyan pa'i ske rags can g.yas pa'i byin pas g.yon pa'i brla la mnyam par dkris pa/_bdag po dang bde ba chen po snying rje'i bdag nyid do/_/phag gi zhal bcom ldan
[\[161b.3\]]'das kyi mdog can nam/_yang na phag gi zhal mdog dmar ba'o/_/yang na ni mdog dkar ba yang bsam par bya ste/_de ltar yang ba lta zhing rdo rje phag mo ni/_de yi mdog dang mtshon cha 'chang /_/zhes gsungs so/_/gzhan thams cad ni dpal he ru ka bzhin no/_/de ltar
[\[161b.4\]]bde mchog gi gzugs su bdag nyid bsgoms nas/_/de'i rjes su go cha gnyis kyis bgo bar bya ste/_oM ha rdo rje sems dpa' ni snying gar ro/_/na ma hi rnam par snang mdzad ni mgo la'o/_/swA hA hU pad+ma gar dbang ni spyi gtsug tu'o/_/bau Sha Ta he dpal he ru ka ni phrag
[\[161b.5\]]pa gnyis la'o/_/hUM hUM hoHrdo rje nyi ma mig gnyis la'o/_/phaT haM rta mgrin ni yan lag thams cad kyi mtshon cha'o/_/oM baM rdo rje phag mo ni lte bar ro/_/haM yoM gshin rje mo ni snying gar ro/_/hriM moM rmongs byed ma ni kha la'o/_/hriM hrIM skyod byed ma ni mgo la'o/_/hUM hUM skrag byed
[\[161b.6\]]ma ni spyi gtsug tu'o/_/phaT phaT rab tu gtum mo ni yan lag thams cad kyi mtshon cha'o/_/mkha' 'gro de bzhin lA ma dang /_/du ma skyes ma dang gzugs can ma/_/sngo dang ljang dang de bzhin dmar/_/dkar ba 'dab ma rnams su dgod/_/zhal gcig phyag ni bzhi
[\[161b.7\]]pa ste/_/g.yon kun kha T+wAM ga thod pa/_/g.yas na rde'u chung ro langs so/_/g.yas brkyang ro yi steng na gnas/_/lhag ma rdo rje phag mo mtshungs/_/mtshams bzhi ru byang chub kyi sems kyis gang ba'i snod do/_/dang po thugs kyi 'khor lo rtsibs brgyad pa mdog
[\[162a\]]
[\[162a.1\]]sngon po rdo rje'i phreng bas brgyan pa ste/_de la shar gyi rtsibs pul+lIr ma la yar ni thod pa'i dum bu dang rab tu gtum mo'o/_/byang du dzA lan+d+ha rar keng rus chen po dang gtum pa'i mig can ma'o/_/nub phyogs su o Di ya nar keng rus dang 'od ldan ma'o/_/lho
[\[162a.2\]]phyogs arbu dar mche ba rnam par gtsigs pa dang sna chen ma'o/_/me ru go dA ba ri lha'i dgra dang dpa' bo'i blo ma'o/_/bden bral du rA me shwa rir 'od dpag med dang mi'u thung ma'o/_/rlung du de bI ko Tir rdo rje'i 'od dang lang+ka'i dbang phyug ma'o/_/dbang ldan du mA la war rdo rje'i
[\[162a.3\]]lus dang shing grib ma'o/_/gnyis pa gsung gi 'khor lo dmar po pad+ma'i phreng bas mnyam par bskor ba ste/_de'i shar gyi rtsibs la kA ma rU par myu gu can dang e rA ba tI'o/_/byang phyogs su o trer rdo rje ral pa can dang 'jigs byed chen mo'o/_/nub phyogs
[\[162a.4\]]su tri sha ku ner dpa' bo chen po dang rlung gi shugs can ma'o/_/lho phyogs su ko sa lar rdo rje hUM mdzad dang chang 'thung ma'o/_/me ru ka ling+gar rab tu bzang po dang sngo bsangs ma'o/_/bden bral du lam+bA kar rdo rje bzang po dang shin tu bzang mo'o/_/rlung du kAny+tsir 'jigs byed
[\[162a.5\]]chen po dang rta rna ma'o/_/dbang ldan du hi mA la yar mig mi bzang dang bya gdong ma'o/_/gsum pa sku'i 'khor lo dkar po 'khor lo'i phreng bas brgyan pa ste/_de'i shar gyi rtsibs la pre ta pu rir stobs po che dang 'khor lo'i shugs can ma'o/_/byang phyogs su gr-i ha de war rin
[\[162a.6\]]chen rdo rje dang dum skyes ma'o/_/nub phyogs su sau rASh+Tar rta mgrin dang chang 'tshong ma'o/_/lho phyogs su gser gling du nam mkha'i snying po dang 'khor lo'i go cha ma'o/_/me ru na ga rar dpal he ru ka dang shin tu dpa' mo'o/_/bden bral du sin+d+hur pad+ma gar dbang dang stobs chen
[\[162a.7\]]ma'o/_/rlung du ma rur rnam par snang mdzad dang 'khor los sgyur ma'o/_/dbang ldan du ku lu tAr rdo rje sems dpa' dang brtson 'grus chen mo'o/_/thod pa'i dum bu la sogs pa dpa' bo chen po rnams ni zhal gcig pa phyag bzhi pa ral pa'i dbu rgyan la dar dpyangs kyis
[\[162b\]]
[\[162b.1\]]mtshan pa/_'khyud pa'i phyag gnyis la rdo rje dang dril bu'o/_/g.yon pa dang g.yas kyi rdo rjes mtshan pa'i kha T+wAM ga dang rde'u chung ngo /_/phyag rgya rnam pa lngas brgyan pa/_/g.yas brkyang pa'i zhabs kyis rol gnas pa/_lhag ma ni dpal he ru ka dang mtshungs so/_/de bzhin tu rab tu
[\[162b.2\]]gtum mo la sogs pa'i lha mo rnams ni zhal gcig phyag bzhi pa g.yon pa dang g.yas na thod pa dang ro langs te/_lhag ma ni rdo rje phag mo dang mtshungs so/_/shar dang byang dang nub dang lho'i sgo rnams dang /_mi dang bden bral dang rlung dang dbang ldan gyi mtshams rnams su/_/
[\[162b.3\]]khwa gdong dang 'ug gdong dang phag gdong dang khyi gdong dang gshin rje brtan ma dang gshin rje pho nya ma dang gshin rje mche ba ma dang gshin rje 'joms ma ni/_phyag dang zhabs dang mdog dang mtshan ma dang phyag rgya dang gdan dang dbyibs la sogs pa ni mkha' 'gro ma la sogs pa dang mtshungs
[\[162b.4\]]so/_/khwa gdong ma la sogs pa ni ji ltar brjod pa'i gdong du 'dug pa ni khyad par ro/_/gshin rje brtan ma la sogs pa rnams ni mdog gnyis gnyis su brtag par bya ba ni mchog go/_/yang na mkha' 'gro ma la sogs pa rnal 'byor ma bcu gnyis dang dpa' bo nyi shu rtsa bzhi ni
[\[162b.5\]]phyag gnyis pa ste/_de la mkha' 'gro ma la sogs pa g.yon pa dang g.yas pa na kha T+wAM ga dang rde'u chung ngam/_thod pa dang ro langs so/_/dpa' bo'i g.yas dang cig shos na rdo rje dril bu'o/_/yang na kha T+wAM ga dang rde'u chung ngo /_/thugs kyi rdo rje'i mthu las byung ba'i phyir/_
[\[162b.6\]]'khor lo gsum ni mdog sngon por brtag par bya'o zhes kha cig zer ro/_/de nas byang chub kyi phyogs kyi chos sum cu rtsa bdun dang lha'i rnal 'byor du sbyar ba ni/_lus dran pa nye bar gzhag pa ni mkha' 'gro ma'o/_/tshor ba dran pa nye bar gzhag pa ni lA ma'o/_/tshos dran pa nye
[\[162b.7\]]bar gzhag pa ni lA ma'o/_/chos dran pa nye bar gzhag pa ni du ma skyes ma'o/_/sems dran pa nye bar gzhag pa ni gzugs can ma'o/_/'dun pa'i rdzu 'phrul gyi rkang pa ni rab tu gtum mo'o/_/brtson 'grus kyi rdzu 'phrul gyi rkang pa ni gtum pa'i mig can no/_/dpyod pa'i rdzu 'phrul gyi rkang pa ni 'od ldan ma'o/
[\[163a\]]
[\[163a.1\]]sems kyi rdzu 'phrul gyi rkang pa ni sna chen ma'o/_/dad pa'i dbang po ni brtan pa'i blo can ma'o/_/brtson 'grus kyi dbang po ni mi'u thung ma'o/_/dran pa'i dbang po ni lang+ka'i dbang phyug ma'o/_/ting nge 'dzin gyi dbang po ni shing grib ma'o/_/shes rab kyi dbang po
[\[163a.2\]]ni e rA wa tI'o/_/dad pa'i stobs ni 'jigs byed chen mo'o/_/brtson 'grus kyi stobs ni rlung gi shugs can ma'o/_/dran pa'i stobs ni chang 'thung ma'o/_/ting nge 'dzin gyi stobs ni sh+yA ma de bI'o/_/shes rab kyi stobs ni shin tu bzang mo'o/_/ting nge 'dzin yang dag
[\[163a.3\]]byang chub kyi yan lag ni rta rna ma'o/_/brtson 'grus yang dag byang chub kyi yan lag ni kha ga na'o/_/dga' ba yang dag byang chub kyi yan lag ni 'khor lo'i shugs can ma'o/_/shin tu sbyangs pa yang dag byang chub kyi yan lag ni khaN+Da ro hi'o/_/chos rnam par 'byed pa
[\[163a.4\]]yang dag byang chub kyi yan lag ni chang 'tshong ma'o/_/dran pa yang dag byang chub kyi yan lag ni 'khor lo'i go cha ma'o/_/btang snyoms yang dag byang chub kyi yan lag ni shin tu dpa' mo'o/_/yang dag pa'i lta ba ni stobs chen ma'o/_/yang dag
[\[163a.5\]]pa'i rtog pa ni 'khor los sgyur ma'o/_/yang dag pa'i ngag ni brtson 'grus chen mo'o/_/yang dag pa'i las kyi mtha' ni bya rog gi gdong can ma'o/_/yang dag pa'i 'tsho ba ni 'ug pa'i gdong can ma'o/_/yang dag pa'i rtsol ba ni khyi'i gdong can ma'o/_/yang
[\[163a.6\]]dag pa'i dran pa ni phag gi gdong can ma'o/_/yang dag pa'i ting nge 'dzin ni dpal he ru ka'o/_/dge ba'i chos ma skyes pa skyed par byed pa ni gshin rje brtan ma'o/_/dge ba'i chos skyes pa yang dag par bsrung ba ni gshin rje pho nya ma'o/_/sdig pa mi dge ba'i chos skyes pa 'joms
[\[163a.7\]]pa ni gshin rje mche ba ma'o/_/sdig pa mi dge ba'i chos ma skyes pa mi skyed pa ni gshin rje 'joms ma zhes bya'o/_/sa bcu rnam par dag pa yi/_/gnas sogs rim pa'i rnal 'byor gyis/_/lus kyi dkyil 'khor mchog gyur par/_/de nas yang dag bshad par bya/_/pu
[\[163b\]]
[\[163b.1\]]dzA o a go rA de mA kA o tri ko ka la kA hi pre gr-i sau su na si ma ku/_pu ni pul+lI ra ma la ya ste mgo bor ni rab tu gtum mo'o/_/dzA ni dzA lan+d+ha ra ni spyi gtsug tu ste gtum pa'i mig can ma'o/_/o ni o Di ya na ste rna ba g.yas par ni 'od ldan ma'o/_/a ni arbu da ste mgo ru ni sna
[\[163b.2\]]chen ma'o/_/bzhi po 'di ni gnas te sa dang po rab tu dga' ba'o/_/go ni go dA ba rI ste rna ba g.yon par ni dpa' bo'i blo ma'o/_/rA ni rA me shwa ra ste/_smin ma'i dbus su ni mi'u thung ma'o/_/de ni de bI ko Ti ste mig tu ni lang ka'i dbang phyug ma'o/_/mA ni mA la ba ste phrag pa
[\[163b.3\]]gnyis la shing grib ma'o/_/bzhi po 'di ni nye ba'i gnas te dri ma med pa'o/_/de bzhin du thugs kyi 'khor lo ni mkha' la spyod pa'o/_/kA ni kA ma rU pa ste mchan khung gnyis su e rA ba tI'o/_/o ni o tre ste nu ma gnyis la 'jigs byed chen mo'o/_/zhing gnyis po
[\[163b.4\]]'di ni 'od byed mar shes par bya'o/_/tri ni tri sha ku ni ste lte bar ni rlung gi shugs can ma'o/_/ko ni ko sa la ste sna rtser ni chang 'thung ma'o/_/nye ba'i zhing gnyis po 'di ni 'od 'phro ba'o/_/ka ni ka ling+ga ste khar ni lha mo sngo bsangs ma'o/_/la ni lam+bA ka ste mgrin pa'i phyogs su ni shin tu bzang
[\[163b.5\]]mo'o/_/'dun sa gnyis po ni 'di ni sbyang dka' ba'o/_/kA ni kAny+tsi ste snying gar ni rta rna ma'o/_/hi ni hi mA la ya ste mdoms su ni khwa gdong ma'o/_/nye ba'i 'dun sa 'di gnyis ni mngon du byed pa ste/_gsung gi 'khor lo ni sa la spyod pa'o/_/pre ni pre ta pu ri ste mtshan ma la ni 'khor
[\[163b.6\]]lo'i shugs can ma'o/_/gr-i ni gr-i ha de ba ste gsang bar du ma skyes ma'o/_/'di gnyis ni ring du song ba'o/_/sau ni sau rASh+Ta ste brla gnyis la ni chang 'tshong ma'o/_/su ni su war+Na dwI pa ste byin pa gnyis la ni 'khor lo'i go cha ma'o/_/nye ba'i 'du ba gnyis po 'di ni mi g.yo ba'o/_/na
[\[163b.7\]]ni na ga ra ste sor mo rnams la ni shin tu dpa' mo'o/_/si ni sin+d+hu ste rkang pa'i bol la ni stobs chen ma'o/_/dur khrod gnyis ni legs pa'i blo gros so/_/ma ni ma ru ste mtheb chen gnyis la ni 'khor los sgyur ma'o/_/ku ni ku lu tA ste pus mo gnyis la ni brtson 'grus chen mo'o/_/
[\[164a\]]
[\[164a.1\]]nye ba'i dur khrod 'di gnyis ni chos kyi sprin no/_/sku'i 'khor lo ni sa 'og na gnas pa'o/_/da ni dpa' bo'i yan lag rnam par dag pa la sogs pa brjod par bya ste/_so dang sen mo ni thod pa'i dum bu'o/_/skra dang spu ni keng rus chen po'o/_/pags pa dang dri ma ni keng rus so/_/
[\[164a.2\]]sha ni mche ba rnam par gtsigs pa'o/_/chu rgyus ni dpa' bo lha dgra'o/_/rus pa ni 'od dpag med do/_/mchin pa ni rdo rje 'ong ngo /_/snying la rdo rje lus so/_/mchan khung gnyis la rdo rje myu gu'o/_/mkhris pa la ni rdo rje ral pa can no/_/glo ba la ni dpa' bo chen po'o/_/rgyu ma la ni rdo
[\[164a.3\]]rje hUM mdzad dang /_gnye ma la ni rab tu bzang po'o/_/bshang ba la ni 'jigs byed chen po'o/_/mtshams kyi mtha' la ni mig mi bzang ngo /_/lud pa la ni stobs po che'o/_/rnag la ni rin chen rdo rje'o/_/khrag la ni rta mgrin no/_/rdul la ni nam mkha'i snying po'o/_/rkang pa la ni dpal he ru
[\[164a.4\]]ka rdo rje'o/_/mchi ma la ni pad+ma gar gyi dbang phyug go/_/mchil ma la ni rnam par snang mdzad do/_/snabs la ni rdo rje sems dpa'o/_/gzugs kyi phung po la ni rnam par snang mdzad do/_/tshor ba la ni rdo rje nyi ma'o/_/'du shes la ni pad+ma gar gyi dbang phyug go/_/'du byed la ni rdo rje rgyal po'o/_/
[\[164a.5\]]rnam par shes pa la ni rdo rje sems dpa'o/_/de bzhin gshegs pa thams cad nyid ni dpal he ru ka'o/_/mig dag la gti mug rdo rje'o/_/rna ba dag la zhe sdang rdo rje'o/_/sna dag la phrag dog rdo rje'o/_/lce la 'dod chags rdo rje'o/_/lus la ser sna rdo rje'o/_/skye mched
[\[164a.6\]]thams cad la dbang phyug rdo rje'o/_/sa'i khams la ni ltung bar byed pa'o/_/chu'i khams la ni gsod byed ma'o/_/me'i khams la ni 'gugs byed ma'o/_/rlung gi khams la ni pad+ma gar gyi dbang phyug go/_/nam mkha'i khams la ni pad+ma'i dra ba can no/_/rtsa ba'i
[\[164a.7\]]sngags la sogs pa gang /_/tshangs pa'i skud pa sogs su brtag_/dpa' bo nyi shu rtsa bzhi ni/_/lus kyi khams ni rnam par sprul/_/dpa' bo'i go cha drug gis ni/_/phyag rgyas lus la rnam par brgyan/_/rdo rje phag mo'i sngags kyis ni/_/mgul bar
[\[164b\]]
[\[164b.1\]]mgul do dag gis brgyan/_/lha yi snying po'i sngags kyis ni/_/brgya phyed phreng bas rnam par brgyan/_/yi ge bdun pa'i sngags kyis ni/_/rna ba dag la rna chas mdzes/_/sangs rgyas kun gyi mkha' 'gro mas/_/pags pa'i gos ni 'dzin pa'i mchog/_/rnal 'byor
[\[164b.2\]]ma drug sngags kyis ni/_/ske rags byas pas rnam par brgyan/_/'khor lo kun gyi rnal 'byor mas/_/sngags kyi btung ba'i thod pa'o/_/rnam par snang mdzad sngags gang yin/_/thod pa'i phreng bas dbu la byas/_/zhes bya'o/_/da ni sangs rgyas la sogs pa thams
[\[164b.3\]]cad mdun du bsams la de la yang dag par mchod de dbang bskur ba'i don du gsol ba btab pa las yang rnal 'byor pas/_ji ltar bltams pa tsam gyis ni/_/de bzhin gshegs pa khrus gsol ltar/_/de bzhin gshegs pa khyed kyis bdag/_/lha yi chu yis
[\[164b.4\]]dbang bskur mdzod/_/oM sarba ta thA ga ta a b+hi She ka ta sa ma ya shri ye hUM/_sku gsung thugs kyi bye brag gis/_/yi ge gsum gyi ngo bo nyid/_/sa 'og sa steng sa bla gsum/_/skad cig la ni sku gcig 'gyur/_/skad cig rnam par rnal 'byor bdag_/skad cig
[\[164b.5\]]rnam pas phyag rgya ldan/_/chos rnams kun ni skad cig gis/_/skad cig gis ni gsang sngags brjod/_/oM AHhUM/_oM sarba wI ra yo gi nI kA ya wAk+tsi t+ta swa b+hA ba At+ma ko\u0f85haM/_oM badzra shud+d+haHsarba d+harmA badzra shud+d+ho\u0f85haM/_skad cig gis smon pa'i sngags kyis skad cig
[\[164b.6\]]gis bdag nyid byin gyis brlabs la/_go cha gnyis par shes byas la/_/ye shes 'khor lo rnam par bsgom/_/sngags dang phyag rgya'i sbyor ba yis/_/dam tshig 'khor lor rab gzhug bya/_/mdzub mo mdud byas gung mo nges par sbyar/_/mthe bo rdo rje brtan por rab
[\[164b.7\]]sbyar la/_/de ni dpral ba'i dbus su rab gzhag la/_/rim dang rim las bzlog pas bskor bar bya/_/rkang pa mnan cing gyen du blta/_/gyen du phaiM gyi sgra sgrogs shing /_/phyogs bcu'i 'jig rten khams bzhugs pa'i/_/dpa' bo rnal 'byor ma dgug go/_/oM yo ga
[\[165a\]]
[\[165a.1\]]shud+d+haH sarba d+harmA yo ga shud+d+ho\u0f85haM/_zhes bya bas skad cig rnam par smon pa'i sngags brjod cing /_sngags kun gyi snying gar phyag rgya sbyin pa ni/_g.yon pa dang g.yas pa'i lag pa gnyis bskor ba'i mkha' 'gro ma'i bde ba dam pa zhes bya'o/_/oM na mo b+ha ga wa te
[\[165a.2\]]wI re shA ya/_ma hA kAlA ag+ni sats+ni b+hA ya/_dzaTA ma ku Tot+ka TA ya/_daMSh+T+rA ka rA lo gra b+hI Sha Na mu khA ya/_sa ha sra b+hu dzA b+hA su rA ya/_pa ra shu pA sho d+yA ta shU la kha T+wAM ga d+hA ri Ni/_byA g+h+rA dzi nAm+ba ra d+ha rA ya/_mahA d+hU m+b+rAn+d+ha ka ra wa pu ShA ya/_oM ka ra ka ra/_ku ru ku ru/_ban+d+ha ban+d+ha/_trA sa ya trA sa ya/_k+Sho b+ha
[\[165a.3\]]ya k+Sho b+ha ya/_hrauM hrauM/_hraHhraH/_pheM pheM/_phaT phaT/_da ha da ha/_pa tsa pa tsa/_b+hak+Sha b+hak+Sha/_ba sa ru d+hi ra an+t+ra mA la a ba laM bi ni/_grih+na grih+na/_sap+ta pA tA la ga ta b+hu dzaM gAM sar+pa wA/_tardza ya tardza ya/_A kaD+D+h+ya A kaT+T+h+ya/_hriM hriM/_dz+nyauM dz+nyauM/_k+Sh+mAM k+Sh+mAM/_haM hAM/_hiM hIM/_hUM hUM/_ki li ki li/_si li si
[\[165a.4\]]li/_hi li hi li/_d+hi li d+hi li/_huM hUM phaT/_bsdus nas dpal he ru ka'i rig pa'i rgyal po'i rtsa ba'i sngags so/_/oM na mo b+ha ga wa te wI re shA ya huM hUM phaT/_oM ma hA kAlpa ag+ni san+ni b+hA ya huM hUM phaT/_oM dza TA ma ku Tot+ka tA ya huM hUM phaT/_oM daM Sh+T+rAka rA lo gra b+hI Sha Na mu khA ya huM hUM phaT/_oM sa ha sra
[\[165a.5\]]b+hu dzA b+hA su rA ya huM hUM phaT/_oM pa ra shu pA sho d+yAta shUl kha T+rAM ga d+hA ri Ni huM hUM phaT/_oM byA g+h+rA dzi nAm+ba ra d+ha rA ya huM hUM phaT/_oM ma hA d+hU m+b+rAn+d+ha kA ra wa puShA ya huM hUM phaT/_oM na mo b+hA ga wa te wI re shA ya/_ma hA kA w+pAg+ni san+ni b+hA ya/_dza TA mu ku Tot+ka TA ya/_daMSh+Ta ka rA lo gra b+hI Sha Na mu khA ya/_sa ha sra b+hu dzA
[\[165a.6\]]b+hA su rA ya/_ba ra shu pA sho d+yA ta shU la kha T+wAM ga d+hA ri Ni/_byA g+h+rA dzi nAm+ba ra d+ha rA ya/_ma hA d+hU m+b+rAn+d+ha kA ra wa pu ShA ya huM hUM phaT/_tha dad dang bsdus pa'i dpal he ru ka'i mchod pa'i sngags/_/oM na mo b+ha ga wa te wI re shA ya huM hUM phaT/_oM khaN+Da ka pA li ni huM hUM phaT/_oM ma hA kalpAg+ni san+ni b+hA ya huM hUM phaT/_
[\[165a.7\]]oM ma hA kaM ka la huM hUM phaT/_oM dza TA ma ku Tot+ka TA ya huM hUM phaT/_oM kaM ka la huM hUM phaT/_oM daMSh+TA ka rA lo gra b+hI Sha Na mu khA ya huM hUM phaT/_oM bi ka Ta daMSh+T+rAhuM hUM phaT/_oM sa ha sra b+hu dzA b+hA su rA ya huM hUM phaT/_oM su ra wai ri Na huM hUM phaT/_oM pa ra shu pA sho d+yAta shU la kha T+rAM ga d+hA ri Ni huM hUM phaT/_oM a
[\[165b\]]
[\[165b.1\]]mi tA b+hA hUM hUM phaT/_oM byA g+h+rA dzi nAm+ba ra d+ha rA ya huM hUM phaT/_oM badzra pra b+hA a huM hUM phaT/_oM ma hA d+hU m+b+rAn+d+ha kA ra wa puShA ya huM hUM phaT/_oM badzra de ha huM hUM phaT/_oM na mo b+ha ga wa te wI re shA ya huM hUM phaT/_oM aM ku ri ga huM hUM phaT/_oM mahA kA w+pAg+ni san+ni b+hA ya huM hUM phaT/_oM badzra dza Ti la huM hUM phaT/_
[\[165b.2\]]oM dza TA mu ku Tot+ka TA ya huM hUM phaT/_oM ma hA bI ra huM hUM phaT/_oM daM Sh+TA ka rA lo gra b+hI Sha Na mu khA ya huM hUM phaT/_oM badzra hUM kA ra huM hUM phaT/_oM sa ha sra b+hu dzA b+hA su rA ya huM hUM phaT/_oM su b+ha dra huM hUM phaT/_oM pa ra shu pA sho d+yA ta shU la kha T+rAM ga d+hA ri Ni huM hUM phaT/_oM badzra b+ha dra huM hUM phaT/_oM byA g+h+rA dzi nAM pa
[\[165b.3\]]ra d+ha rA ya huM hUM phaT/_oM ma hA b+hi ra bA ya huM hUM pha/_oM ma hA d+hUm+b+ra an+d+ha kA ra wa pu ShA ya huM hUM phaT/_oM bi ru pAk+Sha huM hUM phaT/_oM na mo b+ha ga wa te wI ra shA ya huM hUM phaT/_oM ma hA ba la huM hUM phaT/_oM ma ha kA wa ag+ni san+ni b+hA ya huM hUM phaT/_oM rat+na badzra huM hUM phaT/_oM dza TA mu ku Tot+ka TA ya huM hUM
[\[165b.4\]]phaT/_oM ha ya gr-I wa huM hUM phaT/_oM daMSh+T+rA ka rA lo gra b+hI Sha Na mu khA ya huM hUM phaT/_oM A kA sha gar+b+ha huM hUM phaT/_oM sa ha sra b+hu dzA b+hA su rA ya huM hUM phaT/_oM shrI badzra he ru ka huM hUM phaT/_oM pa ra shu pA sho d+yA ta shU la kha T+rAM ga d+hA ri Ni huM hUM phaT/_oM pad+ma na rte shwa rA ya huM hUM phaT/_oM byA g+h+rA dzi nAM pa ra d+ha rA ya
[\[165b.5\]]huM hUM phaT/_oM bai ro tsa na huM hUM phaT/_oM ma hA d+hUm+b+ra an+d+ha kA ra wa ShA ya huM hUM phaT/_oM badzra sa twa huM hUM phaT/_bye brag tu dpa' bo'i snying po dang nye ba'i snying po'o/_/oM na mo b+ha ga wa te wI re shA ya/_ma hA kA wa ag+ni san+ni b+hA ya/_dza TA mu ku Tot+ka TA ya/_daMSh+T+rA ka rA lo gra b+hI Sha Na mu khA ya/_sa ha
[\[165b.6\]]sra b+hu dzA b+hA su rA ya/_pa ra shu pA sho d+yA ta shU la kha T+rAM ga d+hA ri Ni/_byA g+h+rA dzi na am+ba ra d+ha ra ya/_ma hA d+hUm+b+ra an+d+ha kA ra wa pu ShA ya huM hUM phaT/_oM khaN+Da ka pA li/_ma hA kaM ka la bi ka Ta daSh+T+rA Ta su rA bai ri Na a mi tA b+hA badzra pra b+ha badzra de ha aM ku ri ka badzra dza Ti ma hA bI ra badzra hUM kA ra su b+ha dra ma hA b+hai ra ba bi ru pA k+Sha
[\[165b.7\]]ma hA pa la rat+na badzra ha ya gr-I wa A kA sha gar+b+ha shrI badzra he ru ka pad+ma na rte shwa ra bai ro tsa na badzra satwa huM hUM phaT/_dpa' bo'i snying po dang nye ba'i snying po bsdus pa'o/_/oM ka ra ka ra huM hUM phaT/_oM pra tsaN+De huM hUM phaT/_oM ku ru ku ru huM hUM phaT/_oM tsaN+Da ak+ShA ye huM hUM phaT/_oM ban+d+ha ban+d+ha huM hUM phaT/_oM pra
[\[166a\]]
[\[166a.1\]]b+hA ba tI ye huM hUM phaT/_oM trA sa ya trA sa ya huM hUM phaT/_oM ma hA nA se huM hUM phaT/_oM k+Sho b+ha ya k+Sho b+ha ya huM hUM phaT/_oM bI ra ma tI ye huM hUM phaT/_oM hrauM hrauM huM hUM phaT/_oM kharba rI ye huM hUM phaT/_oM hraHhraHhuM hUM phaT/_oM laM gi shwa rI ye huM hUM phaT/_oM pheM pheM huM hUM phaT/_oM rbu mats+tshA ye huM hUM
[\[166a.2\]]phaT/_oM phaT phaT huM hUM phaT/_oM e rA ba tI ye huM hUM phaT/_oM da ha da ha huM hUM phaT/_oM ma hA b+hai ra bI ye huM hUM phaT/_oM pa tsa pa tsa huM hUM phaT/_oM bA yu be ge huM hUM phaT/_oM b+hak+Sha b+hak+Sha ba sa ru d+hi ra an+t+ra mA la a ba lam+bi ni huM hUM phaT/_oM su rA b+hak+Shi ye huM hUM phaT/_oM grih+na grih+na sap+ta pA tA la ga ta b+hu dzaM gaM sarbaM
[\[166a.3\]]wA ta rdza ya ta rdza ya huM hUM phaT/_oM sh+yA ma de bI ye huM hUM phaT/_oM A kaT+T+h+ya A kaT+T+h+ya huM hUM phaT/_oM su b+ha dre huM hUM phaT/_oM hriM hriM huM hUM phaT/_oM ha ya kar+N+Ne huM hUM phaT/_oM dz+nyauM dz+nyauM huM hUM phaT/_oM kha gA na ne huM hUM phaT/_oM k+Sh+mAM k+Sh+mAM huM hUM phaT/_oM tsakra be ge huM hUM phaT/_oM hAM hAM huM hUM phaT/_oM khaN+Da ro hi huM hUM phaT/_oM hiM
[\[166a.4\]]hiM huM hUM phaT/_oM shauN+Di nI ye huM hUM phaT/_oM hUM hUM huM hUM phaT/_oM tsakra war+m+mi NI ye huM hUM phaT/_oM ki li ki li huM hUM phaT/_oM su bI re huM hUM phaT/_oM si li si li huM hUM phaT/_oM ma hA ba le huM hUM phaT/_oM hi li hi li huM hUM phaT/_oM tsakra warti nI ye huM hUM phaT/_oM d+hi li d+hi li huM hUM phaT/_oM ma hA bI R+Ye huM
[\[166a.5\]]hUM phaT/_dpa' bo dang dpa' mo'i snying po'o/_/nye ba'i snying po tha dad du byas pa'o/_/oM ka ra ka ra/_ku ru ku ru/_ban+d+ha ban+d+ha/_trA sa ya trA sa ya/_k+Sho b+ha ya k+Sho b+ha ya/_hrauM hrauM/_hraHhraH/_pheM pheM/_phaT phaT/_da ha da ha/_pa tsa pa tsa/_b+hak+Sha b+hak+Sha/_ba su ru d+hi ra an+t+ra ma la a bam+bi ni/_gri h+na gri h+na/_
[\[166a.6\]]sap+ta pA tA la ga ta b+hu dzaM gaM sar+paM wA/_tardza ya tardza ya/_A kaT+T+h+ya A kaT+T+h+ya/_hriM hriM/_dz+nyauM dz+nyauM/_k+Sh+mAM k+Sh+mAM/_hAM hAM/_hIM hIM/_hUM hUM/_ki li ki li/_si li si li/_hi li hi li/_d+hi li d+hi li/_huM hUM phaT/_oM pra tsaN+De/_tsaN+Da ak+ShI/_pra b+hA wa ti/_ma hA nA se/_bI ra ma tI/_kharba rI/_laM ke shwa rI/_dru
[\[166a.7\]]ma ts+tshA ye/_e rA ba tI/_ma hA b+he ra wI/_bA yu be ge_/su ra b+ha k+ShI/_sh+yA ma de bI ye/_ha ya kar+N+Ne/_kha gA na ne/_tsakra be ge_/khaN+Da ro hi/_shauN+Di Ni/_tsakra war+m+mi NI/_su bI ri/_ma hA ba le/_tsakra warti nI/_ma hA bIR+Ye huM hUM phaT/_dpa' mo'i snying po dang /_nye ba'i snying po bsdus pa'o/_/
[\[166b\]]
[\[166b.1\]]oM sarba bud+d+ha DA ki nI ye badzra war+Na nI ye huM hUM phaT swA hA/_so so dang bsdus pa'i sangs rgyas mkha' 'gro ma'i snying po'o/_oM DA ki nI ye huM hUM phaT/_oM lA me huM hUM phaT/_oM khaN+Da ro hi huM hUM phaT/_oM rU pa NI ye huM hUM phaT/_oM kA kA s+ya huM hUM phaT/_oM u lU kA s+ya huM hUM thaT/_oM shwa nA s+ya huM hUM phaT/_
[\[166b.2\]]oM sU kA ra s+ya huM hUM phaT/_oM ya ma dA d+hI ye huM hUM phaT/_oM ya ma dU tI ye huM hUM phaT/_oM ya ma daM Sh+T+rI NI ye huM hUM phaT/_oM ya ma ma thA nI ye huM hUM phaT/_oM DA ki nI/_lA me/_khaN+Da ro hi/_rU pi NI/_kA kA s+ya/_u lU kA s+ya/_shwa nA s+ya/_su kA ra s+ya/_ya ma dA d+hI/_ya ma dU ti/_ya ma daM Sh+TaNI
[\[166b.3\]]ya ma ma thA ni huM hUM phaT/_sangs rgyas mkha' 'gro ma la sogs pa'i so so dang bsdus pa'i snying po'o/_/oM shrI badzra he he ru ru kaM huM hUM phaT/_DA ki nI dzA la sam+ba raM swA hA/_oM hrIHha hUM hUM phaT/_dpal he ru ka'i sa so'i dang bsdus pa'i snying po dang nye ba'i snying po'o/_/oM ha huM hUM phaT/_oM badzra
[\[166b.4\]]sa twa huM hUM phaT/_oM na ma hi huM hUM phaT/_oM bai ro tsa ni huM hUM phaT/_oM swA hA huM hUM phaT/_oM pad+ma narte shwa ra huM hUM phaT/_oM bau ShaT he huM hUM phaT/_oM shrI badzra he ru ka huM hUM phaT/_oM huM hUM hoHhuM hUM phaT/_oM A kA sha gar+b+ha huM hUM phaT/_oM phaT haM huM hUM phaT/_oM ha ya gr-I wa huM hUM phaT/_dpa' bo drug
[\[166b.5\]]gi go cha so sor byas pa'i snying po dang nye ba'i snying po'o/_/oM oM ha na ma hi swA hA hu bau ShaT he huM hUM hoHphaT haM huM hUM phaT/_oM badzra sa twa bai ro tsa na pad+ma narte shwa ra shrI badzra he ru ka A kA sha gar+b+ha ha ya gr-I wa huM hUM phaT/_go cha'i snying po dang /_nye ba'i snying po bsdus pa'o/_/oM baM huM hUM phaT/_oM badzra bai ro
[\[166b.6\]]tsa nI ye huM hUM phaT/_oM haM yoM huM hUM phaT/_oM ya mi nI ye huM hUM phaT/_oM hri moM huM hUM phaT/_oM mo ha nI ye huM hUM phaT/_oM hreM hrIM huM hUM phaT/_oM saM tsa la nI ye huM hUM phaT/_oM hUM hUM huM hUM phaT/_oM sa na trA sa nI ye huM hUM phaT/_oM phaT phaT huM hUM phaT/_oM tsaN+Di ke huM hUM phaT/_dpa' bo'i go cha drug gi
[\[166b.7\]]so sor byas pa'i snying po dang nye ba'i snying pa'o/_/oM oM baM haM yoM hriM moM hreM hrIM huM hUM phaT phaT huM hUM phaT/_oM badzra bai ro tsa ni ya mi ni mo ha ni saM tsa la ni san trA sa ni tsaN+Da ki huM hUM phaT/_dpa' bo drug gi bsdus pa'i snying po dang /_nye ba'i snying po'o/_/oM suM b+ha ni suM b+ha huM hUM phaT/_oM gr-ih+na gr-ih+na huM
[\[167a\]]
[\[167a.1\]]hUM phaT/_oM gr-ih+na pa ya grih+NA pa ya huM hUM phaT/_oM A na ya ho b+ha ga wAM badzra huM hUM phaT/_bsdus pa'i phyogs bcing ba dang rdza rnga'i phyogs bcings pa'i sngags so/_/oM ki li ki li/_si li si li/_tsi li tsi li/_d+hi li d+hi li/_hA hA he he ho ho hUM hUM huM hUM phaT/_
[\[167a.2\]]dpal he ru ka dang rnal 'byor ma'i bzhad pa rnam pa brgyad kyi sngags so/_/oM ha hi ho ha huM hUM phaT/_rnam pa lnga'i sngags te dpal he ru ka'i snying po dang 'dra'o/_/de nas A li dang kA li'i phreng bas dkris pa'i gzhom du med pa lte bar zla ba'i dkyil 'khor la gnas la ye shes kyi 'khor
[\[167a.3\]]lo gzhug par bya'o/_/de'i rjes su phyag rgya dang sngags kyi mchod pa byas la/_mtheb chen dang mdzub mo dang gung mo srin lag dang chung ngu dang sen mo dang lag pa'i mthil dang rgyab tu dpa' bo drug dang dpa' mo drug gi go cha dang dpal he ru ka'i dkyil 'khor bsgoms la/_de nas rdo rje sems
[\[167a.4\]]dpa' dang dpal he ru ka gnyis kyi go chas mtshan nyid dang ldan pa'i phreng ba gzung la/_/go cha thams cad kyis byin gyis brlabs la/_/khro bo'i tshig gam rdo rje'i tshig gis ji ltar 'dod par sngags bzlas par bya'o/_/oM AHhUM muH_zhes bya bas ye shes kyi dkyil 'khor gshegs su
[\[167a.5\]]gsol/_/oM A ral+li hoHdzaHhUM baM hoHsa ma ya s+t+waM dri sh+ya hoH/_rdo rje'i thal mo kha gyen du phye ste mtshan phyed na gtor ma sbyin par bya ba ste/_oM kha kha khA hi khA hi/_sarba yak+Sha rAk+Sha sa/_b+hU ta pre ta pi shA tsa un+ma da a pa smA ra badzra DA ka DA ki n+ya da ya i maM ba liM/_gr-ih+na gr-ih+na sa ma ya/_rak+Shan+tu ma ma
[\[167a.6\]]sarba sid+d+hi m+me pra ya ts+tshan+tu/_ya thai baM/_ya theSh+TaM/_b+huny+dza tha/_pi ba tha/_dzi g+h+ra tha/_mA ti kra ma tha/_ma ma sarba kArta ya sat+su khaM bi shud+d+ha ya sa ha yi kA b+ha wan+tu huM hUM phaT swA hA/_lus rtag par byed pa'i cho gas bdag nyid tshim par byas la/_dge ba'i rtsa ba bla na med pa'i byang chub tu bsngo bar bya'o/_/de
[\[167a.7\]]ltar bdag nyid rnam bsams nas/_/tsham ngam sngags kyis bsrung bar bya/_/tshangs par spyod pa rtag gyur nas/_/rkang pa brgyad pa'i sngags kyis mchod/_/de ltar rnam bsams rnal 'byor bdag_/'jigs pa thams cad rnam spangs te/_/'khor lo bde mchog bde ba'i mchog_/blo ldan
[\[167b\]]
[\[167b.1\]]rnal 'byor chen pos spyod/_/rigs lnga la ni kun spyod pa/_/la lar smyon pa bzhin du spyod/_/rnam par mi rtog bdag nyid sems/_/'dod pa'i yon tan lnga la spyod/_/ces bya ba 'di ni phyi dang nang du 'brel ba'i rim pa'o/_/rtog pa thams cad rnam par spangs/_/dpa' bo seng ge bzhin du spyod/_/A
[\[167b.2\]]li kA li mdun bsams nas/_/rnal 'byor chen po ngal bso ba/_/zla ba'i dkyil 'khor rdzogs pa ni/_/lte ba'i rtsa bar rnam par bsgom/_/yi ge go 'phang mchog gyur pa/_/de yi dbus na bsam par bya/_/sku gsung thugs kyi rdo rje can/_/lha yi sku ni bsgom par bya/_/de yi lus
[\[167b.3\]]las 'das pa ste/_sems can nyid kyang mi bsgom mo/_/bsam gyis mi khyab de sems pa'i/_/sems nyid kyang ni mi rtog go/_/de la sems shing bsam byas na/_/de rjes gzungs ni thob par 'gyur/_/kha T+wAM ga ni lha yi sku/_/shes rab Da ma ru yi sgra/_/nyin
[\[167b.4\]]mo bcom ldan dpa' bo ste/_/mtshan mo shes rab ma ru brjod/_/sprul pa las byung dpa' bo ni/_/drug pa sems kyi sprul pa'o/_/dag pa'i chos kyi sprul pa ni/_/phag mo'i gzugs su bstan pa yin/_/shrI ni gnyis med ye shes te/_/he ni rgyu
[\[167b.5\]]sogs stong pa'o/_/ru ni tshogs dang stong pa ste/_/ka ni gang du'ang mi gnas pa'o/_/zhes bya ba ni rdzogs pa'i rim pa'o/_/'dir khyad par yod pa rnams ni ma bris te/_bla ma la mi ltos pa dang gdams ngag chen po bsrung ba'i phyir ro/_/de'i phyir rtog pa sngon du song bas
[\[167b.6\]]bla ma mnyes par byas la/_/dpal he ru ka mngon par brjod pa'i rjes su 'brang bar rtogs par bya'o/_/las ye 'byung zhes bya ba dpal bde mchog 'khor lo'i rgyud 'dir ni de ji ltar gsungs pa/_sbyor nyid cho ga'i ye shes ji lta ba bzhin du ston te/_rnam shes kyi sbyor ba
[\[167b.7\]]yang de bzhin du nyon cig ces sbyor ro/_/de la khyad par ji lta bu/_/zhes pa la/_srid pa sgra tshul las nges 'byung /_/zhes gsungs te/_nges par 'byung ba ni khyad par can gyi ngo bo nyid du byung ba ste/_gang las she na/_de'i gzugs las mar me 'bar ba lta bu'i byang chub kyi
[\[168a\]]
[\[168a.1\]]sems kyi rgyun gyi ngo bo nyid kyi phyir ro/_/yang ci lta bur gyur pa zhes pa la srid pa nas bya'o/_/gzhan yang khyad par ci lta bu/_/zhes pa la/_tsan+dan la sogs pa spyod pa'i spyod yul zhes bya'o/_/yang ci lta bur gyur pa zhes pa la/_thog ma dbus mthar yang
[\[168a.2\]]dag gnas/_/zhes gsungs te/_thugs dang gsung dang sku'i 'khor lor yang dag par gnas pa zhes bya'o/_/yang ci ltar gyur pa zhes pa la/_'jig rten gsum du rnyed dka' ba/_/zhes gsungs te/_lha dang mi dang klu rnams kyi sdug bsngal gyis thob
[\[168a.3\]]par bya ba zhes pa'i don du/_gzhan yang ci lta bur gyur pa zhes pa la/_shes rab thabs kyi sbyor ci bzhin/_/de bzhin sngags bzlas bsam rdzogs ldan/_/zhes gsungs te rnal 'byor ma'i sbyor ba 'dus pa las sngags dang lha dang dkyil 'khor dang sbyin
[\[168a.4\]]sreg la sogs pa goms par bya'o zhes sbyar ro/_/yang na srid pa zhes bya ba la sogs pa/_khyad par can gyi ngo bo nyid kyis byung ba ni/_mar me 'bar ba lta bu'i byang chub kyi sems kyi rgyun gyi rang bzhin las srid cing tsan+dan la sogs pa spyod pa'i spyod yul lha dang mi
[\[168a.5\]]dang klu la sogs pas sdug bsngal gyis thob par bya ste/_thugs dang gsung dang sku'i 'khor lo yang dag par gnas pa'i rnal 'byor ma'i sbyor ba 'dus pa las sngags dang lha dang dkyil 'khor sbyin sreg la sogs pa goms pa dang 'brel ba dpal 'khor lo bde
[\[168a.6\]]mchog 'dir ji lta ba bzhin du gnas pa'i yang dag pa'i byang chub kyi ye shes dang /_rnam par shes pa'i sbyor ba nyid kyang de bzhin du nyon cig ces sbyar bar bya'o/_/yang na srid pa zhes bya ba la sogs pa la/_srid pa zhes pa ni nA da'i ngo bo nyid kyi sgras ni thun mong
[\[168a.7\]]las lhag par byed pa ste lnga pa'i sgra ru ston te/_dbang po gnyis mnyam par sbyor ba las srid pa zhes bya ba'i don to/_/de'i phyir nam mkha'i phyogs na gnas pa las 'byung ngo zhes bya'o/_/gang gi phyir nges par 'byung zhes pa las/_/mang po'i tshig gis bdag nyid nA da
[\[168b\]]
[\[168b.1\]]las 'khor lo gsum la gnas pa'i dpa' bo dang rnal 'byor ma nges par 'byung zhes bya bar shes par bya ba'i don to/_/ci lta bur gyur pa ni dam tshig spyod pa'i spyod yul te/_dam tshig ni rnam pa gnyis te bsrung bar bya ba dang /_bza' bar bya ba'o/_/de gnyis kyi spyod pa ni de la
[\[168b.2\]]'jug cing spyod ces bya ba'i don to/_/de gnyis spyod cing yul du byed pa gang yin pa de ni de bzhin du brjod do/_/yang na ni dam tshig ni lha mo rnams so/_/de'i spyod pa ni spyod yul te dpa' bo zhes bya'o/_/gang yin pa de ltar rgyud der gsungs pa'i cho ga'i ye shes nyon cig ces
[\[168b.3\]]sbyar ro/_/thog ma dbus mthar yang dag gnas/_/zhes bya ba ni brjod pa'i don de nyid do/_/'jig rten gsum du rnyed dka' ba/_/zhes pa ni sa 'og dang sa steng dang sa bla rnams gang yin pa'i 'jig rten du dpa' bo dang slob dpon la sogs pa rnams rnyed par dka' ba'o/_/yang ni
[\[168b.4\]]'jig rten gsum du 'khor lo gsum la gnas pa'i lha mo rnams rnyed par dka' ba'o/_/dpa' bo dang dpa' mo rnams dang cho ga'i ye shes kyang rnyed par dka'o zhes sbyar ro/_/de la 'di'i dgongs pa ni slob dpon dang rnal 'byor dang rnal 'byor ma 'khor lo gsum la gnas pa'i
[\[168b.5\]]dpa' bo dpa' mo la sogs pa'i lha rnams 'jig rten gsum na gnas pa las gzhan du dpal bde mchog 'khor lo gtso bo sdug bsngal gyis rnyed pa'i cho ga'i ye shes 'di nyid dpal bde mchog 'khor lor de bzhin du nyon cig ces bya ba'i bar ro/_/shes rab thabs kyi sbyor ci
[\[168b.6\]]bzhin/_/zhes pa ni thabs ni rdo rje'o/_/shes rab ni rdo rje phag mo la sogs pa mkha' 'gro ma kun no/_/sbyor ba ni bcom ldan 'das la sogs pa dpa' bo kun de rnams kyi yang dag par sbyor ba gang yin pa de ni cho ga'i ye shes ni de bzhin no/_/ci bzhin zhes pa ni ji lta ba bzhin du sngags
[\[168b.7\]]kyi bzlas pa dang bsam gtan dang ldan pa de bzhin zhes bya ba'i don to/_/sbyor nyid ces pa ni gcig tu de ltar gyur pa ni ma yin te/_rnam par shes pa'i sbyor ba yang nam mkha' dang mnyam pa'i rgyud du ji ltar gsungs pa de thams cad 'dir yang nyon cig ces bya ba'i don to/_/
[\[169a\]]
[\[169a.1\]]de nyid kyi phyir rnyed par dka' ba zhes brjod do/_/sogs pa'i sgras ni dkyil 'khor dang sbyin sreg dang phyi rol gyi sman la sogs pa nye bar mkho ba la sogs pa bsdus pa'o/_/sbyor ba'i sgras ni dbang du bya ba la sogs pa lhag par byed pa'i so so'i sbyor ba yang bstan par bya ba
[\[169a.2\]]yin no/_/da ni bsrub ba dang srub bar byed pa'i mthar 'bab pa'i gnas skabs su mchod pa'i cho ga ni dbugs 'byin par ma zhes bya ba la sogs pa gsungs te/_bar mar gyur pas na bar ma zhes bya ba ste bcom ldan 'das ma'i pad+ma zhes brjod do/_/de la mchog tu gyur pa'i dbugs
[\[169a.3\]]'byin pa ni ljags kyis bkug pa'o/_/des cir 'gyur zhe na/_dri'i chu dang bcas pas zhes gsungs te/_byang chub kyi sems dang bcas zhes bya ba'i don to/_/gzhan yang bar ma zhes bya ba la sogs pa la dbus su gyur pas na bar ma ste bcom ldan 'das ma'i pad+ma zhes brjod
[\[169a.4\]]do/_/de nyid ni mchog ste de la dbugs zhes pa'i don to/_/yang na ni bar ma zhes bya ba'i don gzhan du ston te/_lhag ma ni bstan pa'i don nyid do/_/rnal 'byor dus ni khyad par du/_/zhes pa ni/_'bab pa'i mtha'i dus so/_/khyad par du zhes pa ni/_rdo rje dang pad+ma bskyod
[\[169a.5\]]pa'i khyad par de yis zhes pa'i bar ro/_/rigs ldan zhes pa ni rgyud kyi dam tshig brda ste/_ye shes kyi phyag rgya rdo rje phag mo'i ngo bo nyid kyi las kyi phyag rgya la mchod pa ni mchod par bya ste/_ji ltar sems dga' ba de ltar bya'o zhes bya ba'i don to/_/pho nya zhes pa ni
[\[169a.6\]]ci srid ni gang gi phyir gyi don te/_gang gi phyir pho nya lhan cig skyes pa'i dngos grub mchog dang /_'bring dang tha ma de yid nang du chud pas 'dod pa'i don gyi dngos grub bsgom par bya'o/_/de la 'di'i don ni ye shes kyi phyag rgya rdo rje phag mo'i ngo bo nyid las kyi phyag rgya rnams
[\[169a.7\]]'khor lo gsum la gnas pa de kun yid nang du chud pa ni de kun thugs dgyes pa'i bsam pas dngos grub tu byed ces bya'o/_/rang rdzas thig les sangs rgyas dang /_/zhes bya ba la sogs pa la/_sngon du bstan pa'i las kyi phyag rgya la 'dod chags chen po'i thig les
[\[169b\]]
[\[169b.1\]]de 'ba' zhig ni ma yin te/_lha sum cu rtsa bdun rnams dang phung po lnga'i sangs rgyas kyi rang bzhin dang skye mched drug byang chub sems dpa'i rang bzhin bsgom par bya'o zhes bya ba'o/_/de la 'di'i dgongs pa ni bdag nyid dpal he ru kar byas nas las kyi phyag rgya rdo rje phag mo'i
[\[169b.2\]]ngo bo nyid la bsgom par bya ba ni de'i sbyor ba la snyoms par zhugs nas/_de'i sa bon kun dang ba ban+du ka'i gzugs kyis gsang pa ste/_de ltar gsang ba'i dkyil 'khor sangs rgyas dang byang chub sems dpa' la sogs pa dang ldan par bsgom par bya'o zhes bya ba'o/_/mthong
[\[169b.3\]]ba dang ni zhes pa ni ji snyed gzung ba'i khyad par gzhan ni bsnyen bkur gzhan mi dgos te mthong ba 'am reg pa'am thos pa 'am dran pas kyang ngo /_/de ltar khyad par can gyi rnal 'byor pas/_sdig pa kun las sems can grol/_/zhes bya'o/_/de ltar 'di la the tshom med
[\[169b.4\]]ces pa ni/_/de nyid kyi phyir rnal 'byor nyid ces bya bar brjod do/_/yang na de lta bu khyad par can gyi las kyi phyag rgya ye shes phyag rgya'i ngo bo nyid rdo rje phag mo gzung ba'i bye brag yongs su spangs te/_mthong ba dang reg pa thos pa 'am dran pas kyang rnal 'byor ba 'am sems
[\[169b.5\]]can gyi bye brag gzhan yang sdig pa thams cad las grol bar 'gyur ro/_/'di ltar de la the tshom med/_/ces pa'i bar lhag ma ni song ba'i don nyid do/_/rnal 'byor ba nyid ces pa la sogs pa ni go sla'o/_/'grub par 'gyur zhes bya ba la sogs pa la/_'grub pa ni snying po dang
[\[169b.6\]]nye ba'i snying po la sogs pa gsang ba'i sngags kyis bzlas pa dang /_bsam gtan dang /_phyi dang /_gsang ba la sogs pa'i dkyil 'khor gyi lha la goms pas kun rdzob dang don dam pa'i rnal 'byor gnyis nas bya ba'i don to/_/yang na ni gzhung gzhan te dam tshig ces pa ni/_dam
[\[169b.7\]]tshig ni las kyi phyag rgya la sogs pa'i khyad par can nam/_dam tshig lag gdub la sogs pa'i khyad par rtag tu bskyang ngo zhes bya ba'i don to/_/srung ba ni gdug pa can gyi sems can thams cad la tsan+dan la sogs pa'i tha snyad do/_/dam tshig sgra ni bsrung bar bya ba'i rigs
[\[170a\]]
[\[170a.1\]]te/_kha cig tu bzhad gad du gyur pa'i phyir ro/_/shin tu mnyam gzhag sgrub pa pos/_/zhes pa ni thams cad du sngags dang lha la goms pa'i yid kyis sgrub pa po rnal 'byor pas bsgom par bya'o zhes bya ba'i don to/_/dam tshig nyams pas dkyil 'khor dang /_dbang
[\[170a.2\]]bskur dngos grub thob mi 'gyur/_/zhes pa ni dam tshig las kyi phyag rgya la sogs pa ma lus pa'i yul la gang gi phyir de rnams rnal 'byor pa dang rnal 'byor mas sngags dang dkyil 'khor la sogs pa'i mtshan nyid kyi ngo bo nyid tsam yang gzhan la yang rig par mi bya'o zhes bya ba'o/_/
[\[170a.3\]]yang na de dang 'brel ba'i dam tshig sgrub pa pos de yang rig par byas na dngos grub kun du mi 'gyur zhes bya ba'i don to/_/da ni bdud rtsi rnam pa lnga ston te/_sbrang rtsi zhes bya ba la sogs pa gsungs te/_sbrang rtsi ni ga pur/_dmar ni rang byung gi me tog go/_/ga pur dang bcas
[\[170a.4\]]pa ni sA li dang bcas pa'o/_/yang khrag dang /_gla rtsi dang /_tsan+dan ni bzhi mnyam dang /_dmar ni tsan+dan dang /_tsan+dan dmar po dang yang sbyar ro zhes bya ba'i don to/_/tshogs kyi nang zhes pa ni 'khor lo gsum gyi dbus so/_/yang na ni rnal 'byor cig 'dzin pa'i dam tshig pa
[\[170a.5\]]tshogs pa'i nang du rab tu gnas shing rjes su gnas zhes bya ba'i don to/_/ni'i sgra ni gzhan dang ldan pa rnam par gcod pa'o/_/thams cad rdo rje mtshan ma ni sangs rgyas bcom ldan 'das de'i rtags ni de'i mtshan ma ste/_yang dam tshig gi sgras pad+ma'i snod do/_/dung chen po ji srid
[\[170a.6\]]du 'dzin pa zhes pa ni rdo rje kun mtshan mtshan ma 'dzin te/_/'dis ni bdud rtsi lnga'i khyad par ro/_/rdo rje mthe bong srin lag sbyar/_/go cha la sogs pa bkod pas mi phyed pa'i g.yon pa'i lag pa'i mthe bong dang srin lag gnyis kyis bcang ba ni longs spyad par bya'o/_/yang na gzhung ni
[\[170a.7\]]gzhan te/_rnal 'byor rig pas zhes pa ni rtag tu sngags dang lha'i rnal 'byor 'chang ba'i sgrub pa po zhes bya ba'i don to/_/zhi ba'i btung ba bzhin zhes bya ba'i don ni zhi ba'i btung ba ni chang gi btung ba bzhin du de nyid tshig tu brjod par rigs te/_'on kyang bram ze rnams
[\[170b\]]
[\[170b.1\]]kyis mchod sbyin byed pa'i dus su shin tu dag byed du gyur ba'i btung ba'i khyad par can du bram ze rnams kyis 'dzin te de lta bu zhes bya ba'i don to/_/de la 'di'i dgongs pa ni grangs las 'das shing don mang ba nyid kyi phyir ro/_/zhi ba'i btung ba dang 'dra bar byas nas ji ltar nus
[\[170b.2\]]par bdud rtsi rnam pa lnga dang dam tshig gi rdzas la sogs pa khyad par gzhan nga rgyal skyes pas smod pa la sogs pa yongs su spangs te/_bdud rtsi'i btung ba lta bur yongs su brtags na rtag pa'i dngos grub 'thob ste/_phyag rgya chen po'i dngos grub 'di yis kyang thob po/_/
[\[170b.3\]]mchod bzhi zhes pa la/_mchod bzhi ni phyi dang gsang ba dang /_yid kyi rang bzhin dang de kho na nyid kyi mchod pa'o/_/yang na phyag rgya chen po dang /_dam tshig dang /_chos dang /_las kyi phyag rgya bzhi ni mchod pa bzhi'o/_/de bzhin rnal 'byor ma zhes pa dang /_dbang nyid snyoms
[\[170b.4\]]par 'jug pa'i zhes pa ni/_/dbang po gnyis kyi snyoms par 'jug pa las bya ba'i khyad par ram/_/dpa' bo zhes pa dpal he ru ka la sogs pa'i dpa' bo rnams dang mkha' 'gro ma la sogs pa'i rnal 'byor ma rnams de bzhin du bde ba'i tshig go/_/de nyid 'dzin ni thabs
[\[170b.5\]]dang thabs las byung ba'i rnal 'byor 'chang ba'o/_/yang na ni de nyid ni gzhan ma yin pa nyid dam/_'khor lo gsum la gnas pa dang lhan cig tu ro gcig pa 'chang ba'o/_/lha dang mi'i bde ba bsdus la gcig tu byas pas ni rdo rje ni bcom ldan 'das te/_de 'dzin pa ni
[\[170b.6\]]rdo rje 'chang gi rnal 'byor ba'o/_/bcu drug char yang mi phod de/_/zhes pa ni/_de lta bur gyur pa'i rnal 'byor pa ni bcu drug gi cha'i gcig cha tsam yang rnal 'byor gzhan 'chang bas mi phod mi thob pa zhes bya ba'i don to/_/yang na ni rdo rje'i cha zhes bya ba'i gzhung gzhan
[\[170b.7\]]yang yod de don de nyid do/_/lhag ma ni gsal bar byas pa'i phyir ro/_/ri sul tshang tshing phug rnams sam/_/zhes pa ni ri'i phug la sogs pa'i phyogs su'o/_/chu bo chen po'i ngogs dag tu/_/zhes pa ni rgya mtsho chen po'i 'gram la sogs pa'o/_/gdod nas grub
[\[171a\]]
[\[171a.1\]]pa'i dur khrod du/_/zhes pa ni/_/cig nas gcig tu mchog tu rab tu grags pa'i dur khrod du'o/_/der ni dkyil 'khor bri bar bya/_/zhes pa ni/_'dir de lta bu la sogs pa'i gnas su 'og nas 'byung ba 'di nyid kyi dpal bde mchog 'khor lo bri bar bya'o zhes bya ba'i
[\[171a.2\]]don to/_/dpal he ru ka'i mngon par brjod pa zhes bya ba la sogs pa ni rdzogs so zhes bya ba'i don te/_dpal he ru ka brjod par bya ba'i brjod par byed pa'i gzhung gi tshogs las dkyil 'khor la 'jug pa'i le'u'i 'grel pa ste dang po'o//_//de la zhes bya ba la sogs pa la/_rgyud la
[\[171a.3\]]zlos pa'i skyon med pa'i phyir dkyil 'khor gyi cho ga yang ston to/_/bar 'di na b+ha ba pa'i dkyil 'khor gyi cho ga yod de logs na yod do/_/yang na de la zhes bya ba la sogs pa la/_mdor bsdus na dkyil 'khor byed pa'i gnas nye bar dmigs pa nas bzung nas/_bla ma la mchod pa dang
[\[171a.4\]]bsnyen bkur bya ba'i bar dkyil 'khor dang dbang bskur ba ni le'u'i don to zhes gsungs so/_/de la zhes pa ni ri sul dang tshang tshing la sogs pa'i gnas rnams su'o/_/chu dang lci ba zhes pa ni chu ru gtogs pa'i lci ba ni chu dang lci ba ste/_de yis dkyil 'khor gyis gzhi byug par
[\[171a.5\]]bya'o zhes sbyar ro/_/dur khrod dang chu'i ngogs dang dgon pa dang ri sul dang rdzing bu'i ngogs dang gdung yod pa'i mchod rten dang shing gcig gi drung dang tshong dus dang grong khyer dang tshong dus kyi rnam pa'i khang pa dang gar dang glu rtag tu byed pa'i gnas dang yang na ni gnas dang nye ba'i gnas dang /_
[\[171a.6\]]zhing dang nye ba'i zhing dang /_'dun sa dang nye ba'i 'dun sa dang /_'du ba dang nye ba'i 'du ba dang /_dur khrod dang nye ba'i dur khrod ni sa bcur gtogs so zhes bya ba'i don to/_/lhag ma ni go sla'o/_/dur khrod du ni kun spyod cing /_/zhes pa brtan pa'i ri sul dang tshang tshing la sogs pa rnams
[\[171a.7\]]gang du dkyil 'khor bri ba der dur khrod chen po'i rnam par bsgom par bya'o zhes bya ba'i don to/_/ro bsregs sol ba zhes bya ba la sogs pa la/_rdul tshon 'du bya ba ston pa ste/_lhag ma ni go sla'o/_/slob dpon mtshan nyid thams cad ldan/_/zhes pa ni/_slob dpon mtshan nyid
[\[171b\]]
[\[171b.1\]]ma lus pa dang nye bar ldan pa zhes pa'i don to/_/yang dag shes shing zhes pa ni/_yang dag pa khyad par can gyi ye shes kyi blo gang yin pa de ni de bzhin te nus pa skyes pa zhes bya ba'i don to/_/rgyud ces pa zhes pa ni rgyud ma lus pa'i don rig pa'o/_/yang na ni bsdu bas tshig gi don gcig
[\[171b.2\]]nyid de/_yang dag pa ma lus pa'i de nyid shes pa ste/_yang dag pa ni phyin ci ma log pa'i ma lus pa'i de nyid kyi don de yis shes pa la yang dag shes shing rgyud shes pa zhes bya ba'i don to/_/yang na ni rdo rje dang pad+ma dang bskyod pa dang yang dag par ldan pas gsang ba'i dbang ster bar
[\[171b.3\]]nus pa zhes bya ba'i don to/_/dpal ldan khrag 'thung gsang sngags shes/_/zhes pa ni/_sngon du bsnyen pa mang du song ba'o/_/khro ba med pa zhes pa ni khro ba la sogs pa yang dag par spangs pa zhes bya ba'i don to/_/gtsang zhing zhes pa ni 'og nas 'byung ba'i gtsang sbra yongs su
[\[171b.4\]]skyong ba po zhes pa'i don to/_/mkhas pa ni snyom las med pa'o/_/sbyor shes ye shes pha rol 'gro/_/zhes pa ni thabs dang shes rab la sogs pa yang dag pa'i dam pa'i chos kyi ngo bo nyid de nyid kyi ye shes te/_de'i ngo bo nyid kyi pha rol tu 'gro ba ni skad cig la mngon du byed ces pa'i
[\[171b.5\]]don to/_/thod pa zhes bya ba la sogs pa la/_yan lag tu byas pa'i rtags bsdus pa gang yin pas khyad par du 'gyur ro zhes bya ba'i rig pas phyag rgya chen po ston te/_lhag ma ni go sla'o/_/dum gcig spyi bor brgyan pa dang /_/zhes pa ni/_'dis ni dpral ba'i steng gi thod
[\[171b.6\]]pa'i phreng ba btags pa'o/_/yang na ni dum bu mang po'i pad+ma'i snod kyang bstan no/_/rgyud thams cad kyi phyag rgya chen po'i mtshan nyid la sogs pa lugs las bzlog pa dang lugs su 'byung ba'i sbyor bas bstan pa bla ma'i man ngag gis go rims bzhin du blo dang ldan pas
[\[171b.7\]]yongs su rdzogs par bshad par bya'o/_/rus pa'i phreng ba rnam par 'phyang /_/zhes bya ba 'dis ni rus pa'i phreng ba ni brgya phyed pa'i thod pa'i phreng bas yi ge lnga bcu'i ngo bo nyid 'phyang ba ste thod pa'i phreng ba zhes pa'i don to/_/kha T+wAM ga ni lag na gnas/_/zhes pa ni kha T+wAM
[\[172a\]]
[\[172a.1\]]ga lag na gnas pa gang yin pa de ni de bzhin te/_de nyid kyi phyir/_/bdag nyid he ru kar byas nas/_/zhes brjod do/_/dpal he ru ka dran par bya/_/zhes pa ni/_dkyil 'khor la bkod pa'i dpal he ru ka'i gzugs nyid la spyad par bya'o zhes pa'i don to/_/de nyid kyi phyir/_
[\[172a.2\]]'khor lo 'di yi snying gar dgod/_/ces gsungs so/_/'khor lo zhes pa ni dam pa'i chos kyi don la sogs pa'i rjes su 'gro ba'i ngo bo nyid kyi phyir 'khor lo bri bar bya ba ste/_'khor lo 'di yis bri bar bya ba'am 'khor lo 'di ni 'khor lo ste/_dpal he ru ka dang bcas pa'i 'og nas
[\[172a.3\]]'byung ba'i dkyil 'khor snying ga'i dbus su dgod par bya'o zhes pa'i don to/_/de ltar bdag nyid go bgos nas/_/ra ba rnams ni phyogs su dgod/_/ces pa la/_rang gi lus la go bgo bar bya ste/_A li dang kA li dam tshig brjod pa'i rjes su zhe sdang dang 'dod chags dang
[\[172a.4\]]gti mug gi ra ba dgod par bya'o/_/gzhal yas khang la sogs pa yongs su rdzogs pa'i dus su rdo rje'i ra ba dang pad+ma'i ra ba dang /_'khor lo'i ra ba dgod par bya'o zhes dgongs so/_/de ltar bdag nyid go bgos nas/_/'og tu mtshon cha dgod par bya/_/zhes pa ni 'og gi mthar
[\[172a.5\]]thug par rdo rje'i sa gzhi brtag par bya'o zhes pa'i don to/_/'khor lo bdag nyid mtshon cha rnams/_/steng du mda'i dra ba zhes pa ni/_mda'i dra ba ni rdo rje'i gur steng du dgod par bya'o zhes pa'i don to/_/yang bdag nyid ces pa ni/_ye shes sems dpa' 'jug pa'i dus su gzhal
[\[172a.6\]]yas khang gi nang du byas nas ra ba la sogs pa nye bar brtag par bya'o zhes dgongs so/_/de ltar zhes bya ba la sogs pa la sngags pas dkyil 'khor 'dri ba la 'jigs pa med par bstan to/_/sngags dang phyag rgyas rnam brgyan nas/_/zhes pa la/_legs par bslabs pa'i phyi
[\[172a.7\]]rol gyi phyag rgya dang bcas pa zhes pa'i don to/_/bri bar bya zhes bya ba la sogs pa ni go sla'o/_/de nas zhes bya ba la sogs pa ni dkyil 'khor gyi thig skud ston te/_lhag ma ni go sla'o/_/mdangs dang zhes bya ba la sogs pa ni phyag rgya chen po'i mtshan nyid rgyas par byed de/_mdangs
[\[172b\]]
[\[172b.1\]]dang gzi brjid de rab tu 'bar ba zhes pa'i don to/_/lhag ma ni ji lta ba'i don nyid do/_/smin ma bzang po rdo rje 'byes/_/zhes pa ni rdo rje lta bur yang dag bye ba'i thun mong du smin ma gang la yod pa de ni rdo rje lta bu'i smin ma 'byes zhes pa'i don to/_/yang na ni dpral ba'i steng du rdo rje'i
[\[172b.2\]]phreng ba'i mthar smin ma yod pa zhes bya ba'i don to/_/lhag ma ni rtogs sla zhing gsungs pa'i don nyid kyi phyir ro/_/de la 'khyud pa zhes bya ba la sogs pas ni lha mo rdo rje phag mo shin tu mi bzad par gsal bar byed do/_/rab 'jigs 'jigs byed che la phyogs/_/zhes pa ni/_
[\[172b.3\]]kha cig na re dbang phyug chen po la mngon par phyogs pa'o zer te de ni 'dir rjes su mthun pa ma yin te gnas skabs ma yin pa'i phyir ro/_/rdo rje phag mo'i phyag rgya chen po ston pa'i skabs yin pa'i phyir ro/_/de la 'di'i don ni 'jigs byed chen po ni bcom ldan 'das te/_de la
[\[172b.4\]]mngon du phyogs pa ni sku dang gsung dang thugs kyis 'khyud pa'o/_/la'i sgras ni de nyid kyi don nges par gzung ba'o/_/lhag ma ni go sla'o/_/de la bum pa zhes bya ba la sogs pas/_bum pa'i mtshan nyid phyogs gcig nye bar mtshon pa tsam ston te/_nag po med pa dang lto ba che
[\[172b.5\]]zhing 'phyang ba dang ske ring ba la sogs pa'i mtshan nyid dang ldan pa'o/_/mu tig ces bya ba la sogs pa ni rin po che sna lnga ston pa'o/_/zangs ma zhes pa ni bum pa la sogs pa'i khyad par ro/_/lhag ma ni go sla'o/_/ma rnyed na bum pa dgu'o/_/rnyed na bum pa nyi shu rtsa lnga dang khA ma
[\[172b.6\]]la sogs pa'i bum pa bzhi dang khwa gdong ma la sogs pa'i bum pa brgyad dang las thams cad pa dang rnam par rgyal ba'i bum pa'o/_/yang na bsdus na ni bzhi bcu tham pa yin no/_/lhag ma ni gsal lo/_/brgyan par bya zhes bya ba la sogs pa la/_/ji ltar rnyed pa'i
[\[172b.7\]]rin po ches dkyil 'khor la ji ltar mdzes par dgram par bya'o zhes 'di'i don to/_/grong mchog yid 'ong mchod gnas ni/_/'grub pa nyid du the tshom med/_/ces pa ni go sla'o/_/bdag nyid kun nas sgo yis ni/_/dri yi chu yis legs par gdab/_/ces pa ni
[\[173a\]]
[\[173a.1\]]sngags kyis gtsang bar byas pa'i dri dang bcas pa gtor ba ste/_rdo rje'i chus yang dag par gtor ro zhes bya ba'i don to/_/bdag nyid kun nas sgo yis ni/_/zhes bya ba khyad par du byed de/_/dpal he ru ka'i bdag nyid gang yin pa'i bcom ldan 'das kyi zhal bzhi
[\[173a.2\]]nyid yin pa'i phyir ro/_/mar me brgya ni dbul bar bya/_/zhes bya ba ni don ci lta ba de nyid do/_/yang na rnam pa sna tshogs pa'i bdag nyid kyi khyad par du brjod do/_/gzhan na sgron ma lnga gang yin pas rnga mo dang rta la sogs pa'i sha yang gzung ba nyid kyi phyir ro/_/nam mkha'i mkha'
[\[173a.3\]]'gro ma rnams ni/_/yid kyis thams cad steng du dgod/_/ces pa ni thugs kyi 'khor lo'i mkha' 'gro ma thams cad dgod par bya ba ste/_sems ni nam mkha' la 'gro ba'i ngo bo nyid kyi phyir ro/_/sa steng mkha' 'gro ma gang yin/_/dkyil 'khor kun du dgod par bya/_
[\[173a.4\]]zhes pa ni thams cad du dkyil 'khor la thams cad kyis sam/_sa steng gi 'khor lo gang ba de la spyod pa yang dgod par bya ba ste/_gsung gi 'khor lo ni dbus su gnas pa nyid kyi phyir ro/_/gang yang sa 'og mkha' 'gro ma/_/de ni sa 'og rnams su dgod/_/ces pa ni
[\[173a.5\]]sa 'og na gnas pa yang stobs kyis sku'i 'khor lo dgod par bya zhes rtogs par bya'o/_/ma mo thams cad phyogs dang ni/_/phyogs mtshams rnams su dgod par bya/_/zhes pa ni khwa gdong ma la sogs pa'i rnal 'byor ma brgyad dgod par bstan pa'o/_/dri dang zhes bya ba
[\[173a.6\]]la sogs pa ni mchod pa rnam pa lnga'i cho ga ston to/_/mar me brgya yang dbul bya zhing /_/zhes pa ni sngon du bstan pa nyid kyi phyir ro/_/'dir ni mchod pa rnam pa lnga'i kha bskang ba'i don du gsungs pa'o/_/mchod bya zhes bya ba la sogs pa ni don ji lta ba nyid kyi phyir ma bshad
[\[173a.7\]]pa yin no/_/rab mnyam gzhag ces pa ni thams cad du mchod pa'i cho ga rnam par dag pa rdo rje yin no zhes pa'i don to/_/dpal he ru ka mngon par brjod pa'i 'khor lo mchod pa'i cho ga'i le'u gnyis pa'i 'grel pa'o//_//de nas zhes pa ni mngon du bstan pa nyid kyi
[\[173b\]]
[\[173b.1\]]phyir go sla'o/_/dang por slob dpon zhes bya ba la sogs pas ni rigs gcig tu bstan pas dkyil 'khor dang nye ba'i slob dpon rnams zhes bya ba'i don to/_/lhag ma ni go sla'o/_/ci nus pas ni zhes bya ba la sogs pas ni bla ma'i mchod pa ston pa'o/_/dril dbyangs zhes bya
[\[173b.2\]]bya ba la sogs pas ni slob dpon gtso bo'i bya ba brjod pa'o/_/rnga brdung zhes bya ba la sogs pas ni rde'u chung la sogs pa brdung ba'i cho ga bstan to/_/shin tu sgra snyan dril bu 'khrol/_/zhes bya ba la sogs pa nas bstan par bya zhes pa'i bar gyis de nas rgyud gzhan las
[\[173b.3\]]rab tu grags pa'i cho gas dbang thams cad rdzogs par bya ste/_gsang ba'i dbang gi cho ga gtso bo nyid kyi phyir ro/_/de nas slob dpon legs par ni/_/zhes pa ni bdag nyid dpal he ru ka'i rnal 'byor brtan par byas la/_de yang rdo rje phag mo rnal 'byor du sprul te/_go cha
[\[173b.4\]]chen po la sogs pas go bgos la slob ma rnams kyang de bzhin du bya'o/_/mnyam par gzhag ste phyag rgya mchod/_/ces bya ba la sogs pas ni dbang bskur ba ston to/_phyag rgya ni phyi rol gyi yan lag can te sngags dang phyag rgya legs par bslabs shing /_bsrung bar bya ba dang bza'
[\[173b.5\]]bar bya ba'i dam tshig gis dam tshig dang ldan pa zhes pa'i don to/_/de nas nyi ma gnyis pa la yang dkyil 'khor mchod cing byin gyis brlabs pa la sogs pa byas la dkyil 'khor dang nye ba'am/_/yol bas bar bcad par shing khri la sogs pa legs pa'i stan la rab tu bzhag ste/_
[\[173b.6\]]gsang ba'i dbang brtsam par bya'o/_/mtshal chen lan gsum bzlas pa yis/_/de la thig le bya ba yin/_/zhes pa ni gang gi tshe sngon du bstan pa'i mtshan nyid dang ldan pa'i phyi rol gyi yan lag me tog dang ldan par gyur pa yin na/_de'i tshe de dang lhan cig tu rjes su chags pa'i rim pas
[\[173b.7\]]ji ltar dga' bar 'gyur ba de ltar rdo rje dang pad+ma bskyod pa la sogs pa'i bya ba sbyor thabs kyi gnas skabs su slob ma'i gdong bcings la snying po dang nye ba'i snying po dang phreng ba'i sngags brjod cing /_/mgo bo dang dpral ba dang /_mig gnyis dang /_kha dang /_mgrin pa dang /_snying ga ste
[\[174a\]]
[\[174a.1\]]gnas bdun du rdo rje dang pad+ma las byung ba'i dbang bskur ba sbyin no/_/slob mas kyang kha ru byin pa de bdud rtsi bzhin du myang bar bya'o/_/de nas gdong phye dkyil 'khor bstan/_/gang gi lha yi gnas gang yin/_zhes pa ni gsang ba'i dbang gi gnas de dang de bstan
[\[174a.2\]]par bya'o/_/dbang bskur ba'i dus su phyi rol gyi yan lag can bstan par bya ba ni don dam pa'i don to/_/yang dag ces pa ni rtog pa med pa'i sems so/_/de nas slob mas kyang yang de bzhin du brtsam par bya ba nyid kyi phyir ro/_/de nas slob dpon mnyam gzhag la/_/rab tu gdung
[\[174a.3\]]ba byas nas ni/_/g.yon nas brtsams pa'i rim pa yis/_/de la bskor ba rab tu bya/_/dkyil 'khor dang ni bla ma la/_/ci bzhin cho gas phyag bya'o/_/zhes pa ni ji ltar bla mas slob ma la gsang ba'i dbang byin pa de lta bu'i cho gas brtsams te/_slob mas bla ma la phyag byas nas de nyid dang
[\[174a.4\]]lhan cig tu zhes dgongs so/_/lhag ma ni go sla'o/_/rtses dang blta ba zhes bya bas ni gsang ba'i dbang bstan to/_/lag bcangs 'khyud dang zhes pas ni shes rab ye shes kyi dbang bstan to/_/gnyis gnyis sprod ces bya bas ni dbang bzhi pa la gsal bar byas pa'o/_/slob dpon
[\[174a.5\]]gyi dbang ngam/_yang na ni bum pa'i dbang dang /_dbang gzhan gyi khyad par yang bstan pa'o/_/'di rnams kyi don bdag gis bshad pa ni bla ma'i man ngag dran par bya ba'i don du dbang bskur ba legs par rtogs par byas pa'o/_/bshad dang ma bshad gang ci'ang rung /_/de
[\[174a.6\]]kun dpal ldan khrag 'thung gnas/_/zhes pa ni thabs gzhan gyis ma bshad cing ma bstan te/_mchog dang 'bring dang tha ma'i slob ma la sogs pa'i ngo bo nyid la bshad cing bstan pa gang cung zad yin pa de yang thams cad dpal he ru ka lhan cig skyes pa don dam pa'i sa bon gyi ngo
[\[174a.7\]]bo nyid kyi phyir/_/dpal he ru ka la rnam par gnas zhes pa'i don to/_/de ltar yang /_dngos po kun gyi sa bon de/_/dngos grub kun gyi mchog gi don/_/sangs rgyas kun gyi ched byed gnas/_/bde ba can du mngon par brjod/_/ces gsungs so/_/'dis ni lhan
[\[174b\]]
[\[174b.1\]]cig skyes pa don dam pa'i sa bon gyi ngo bo nyid mchog dang 'bring dang tha ma'i dngos grub la sogs pa la rol ba'i ngo bo nyid kyi phyir gyi don to/_/yang na ni/_bshad dang ma bshad gang ci'ang rung /_dpal he ru ka'i rnal 'byor gyi phyag rgya 'chang ba ni ye shes kyi phyag rgya rdo rje phag mo ru brjod
[\[174b.2\]]de/_de'i lhan cig skyes pa don dam pa'i sa bon phyag rgya chen po'i ngo bo nyid dpal he ru ka yang rnam par gnas pa nyid kyi phyir ro/_/yang na lhan cig skyes pa don dam pa'i sa bon phyag rgya chen po'i ngo bo nyid dpal he ru ka la yang gnas pa nyid kyi phyir/_bshad pa dang ma bshad pa gang
[\[174b.3\]]cung zad de thams cad dpal he ru ka la rnam par gnas so zhes pa'i don to/_/de ltar de'i ngo bo nyid 'chang ba'i rnal 'byor dang rnal 'byor ma blta bar bya zhes pa'i don to/_/dpal he ru ka mngon par brjod pa'i phan yon dbang bskur ba'i cho ga'i le'u gsum pa'i 'grel
[\[174b.4\]]pa'o//_//de nas zhes bya ba la sogs pa la/_/de nas zhes pa ni de'i phyir te rgyu'i don nam/_rjes thogs te mkha' 'gro ma sa la rnam par rol pa ste/_sa steng dang sa bla dang sa 'og gsum khyab pa ste 'khor lo gsum la gnas pa'i don to/_/mkha' 'gro ma la
[\[174b.5\]]sogs pa so so'i ming ni brtson chen ma zhes bya ba la sogs pas ston cing gsal por byed pa'i don to/_/'di nyid kyi phyir 'di dag sngon nyid nas grub pa'i mkha' 'gro ma nyi shu rtsa bzhi zhes brjod do/_/rang ming brjod pa'i sngags la ni/_/zhes bya ba la sogs pas ni/_
[\[174b.6\]]mkha' 'gro ma nyi shu rtsa bzhi dang /_dpa' bo rnams dang /_mkha' 'gro ma la sogs pa bzhi dang /_khwa gdong ma la sogs pa brgyad kyi rang gi ming brjod pa'i mgo bor oM dang mthar hUM hUM phaT sbyar bas sngags drug cur 'gyur ro/_/de ltar yang /_oM ni thams cad gsal
[\[174b.7\]]byed yin/_/zhes gsungs pa'i phyir ro/_/rnal 'byor mchog gtso 'di mthong na/_/gzhan dag snying po med rtswar mtshungs/_/zhes pa ni 'dir dpal he ru ka'i rnal 'byor mchog tu blta ste/_gzhan ni rtswa dang 'dra'o/_/rtswa dang 'dra ba ste/_snying po med ces bya ba'i don to/_/
[\[175a\]]
[\[175a.1\]]grub gsol zhes bya ba la sogs pa gcig tu nus pa yongs su rdzogs pa'i rnal 'byor pa'i mthu ston to/_/dam pa'i chos kyi don la sogs pa'i rjes su 'brang ba'i ngo bo nyid kyi phyir ro/_/grub pa gsol ba'i phyir 'dod pa thams cad byed pa ste/_mngon
[\[175a.2\]]par 'dod pa'i don ster bar nus so zhes pa'i don to/_/dpa' bo nyid 'gyur zhes pa ni 'khor lo gsum la gnas pa'i dpa' bo dang 'dra bar gzhan gnon par 'gyur ro/_/khyim du dkyil 'khor mthong ba yin/_/zhes pa ni/_dkyil 'khor gyi khang par bris pa'i dkyil 'khor mthong nas
[\[175a.3\]]dbang bskur ba'i cho ga yongs su rdzogs pa tsam gyis ji ltar gsungs pa 'di'i yon tan ni grub pa'i rnal 'byor par 'gyur ro/_/de shes rtag tu sgom pa ni/_zhes pa ni sgom pa dang bzlas pa dang ldan na smos kyang ci dgos zhes bya'o/_/de la che ba'i bdag nyid rab tu bstan pa'i phyir de shes shing rtag
[\[175a.4\]]tu bsgoms pas dngos grub kyi 'bras bur ston pa ni/_dngos grub de bzhin gshegs pa gsungs/_/zhes pa la/_sangs rgyas bcom ldan 'das phyin ci ma log pa'i don ston pa'i phyir tshad ma'i skyes bu nyid du ston to/_/'di nyid kyi phyir de zhes bya ba la sogs pas oM thams cad gsal
[\[175a.5\]]bar byed pa 'di sngon nas nges par grub pa ste/_sngags dang lha nyid dbyer med pa'i rigs pas mkha' 'gro ma nyi shu rtsa bzhi'i rang gi ming brjod pa'i sngags oM dang po dang hUM dang phaT mthar sbyar ba ste sngags drug cu po 'dis 'dod pa thams cad 'grub pas grub gsol 'dod pa thams
[\[175a.6\]]cad ster ba ste/_ji ltar mngon par 'dod pa'i mchog gang gi phyir ster ba nyid kyis rnal 'byor mchog tu shes par byas la 'di nyid du blta ba'o/_/de'i phyir gzhan snying po med pa'i rtswa dang mtshungs te gzhan du na rtswa dang mtshungs pa ste/_snying po med pas ro med ces bya ba'i don to/_/
[\[175a.7\]]dpa' bo nyid gyur zhes bya ba la sogs pa 'dis ni dkyil 'khor khang par dkyil 'khor bris pa mthong zhing dbang sngon du song bas dkyil 'khor gyi khang par dkyil 'khor bri ba'i sngags pa mchog tu blta ba'am shes par bya ste/_'khor lo gsum la gnas pa'i dpa' bo dang 'dra
[\[175b\]]
[\[175b.1\]]bar gzhan gnon pa'am/_'dod pa'i don kun sbyin pa ste/_ji ltar mngon par 'dod pa'i don ster bar nus pa'o/_/grub pa ni dngos grub thob pa'i rnal 'byor par 'gyur ba'o/_/yang bzlas pa dang bsam gtan la sogs pa smos kyang ci dgos zhes pa'o/_/lhag ma ni brjod
[\[175b.2\]]pa'i don nyid do/_/dpal he ru ka mngon par brjod pa'i dpa' bo dang rnal 'byor ma gnyis su med par dgod pa'i cho ga'i le'u bzhi pa'i 'grel pa'o//_//de nas zhes bya ba la sogs pa la/_/de nas ni song ba'i don nyid do/_/mi rigs ni dpal he ru ka dang rdo rje phag mo'i
[\[175b.3\]]nye ba'i snying po'i sngags te/_zhi ba ni dge ba'i don to/_/thams cad chos 'byung ni ma lus pa'i chos skyed par byed pa'o/_/sna tshogs ni 'gro ba'i ngo bo nyid do/_/sna tshogs pa'i rim pas lte ba la bri ba ni gser gyis bri ba'o/_/chos kun gcig tu bsdus pa ni rang gi rgyud
[\[175b.4\]]du bsdus pa'i mkha' 'gro dang mkha' 'gro ma la sogs pa rnams kyi sngags ni sngags pa rnal 'byor pas phyis bri bar bya'o/_/'di yang sngon gyi le'u'i don nyid do zhes pa'i don to/_/yang na mi shigs ni oM dang po hUM hUM phaT mthar sbyar ba'i A li dang kA li'i sngags ni dge
[\[175b.5\]]ba'o/_/thams cad chos 'byung ni sna tshogs lte ba la cho gas sngags pas bri ba ste/_des chos kun gcig tu bsdus pa'o/_/de'i rjes su bcom ldan 'das dpal he ru ka'i rtsa ba'i sngags kyi yi ge'i tshig btu bar bya'o zhes pa'i don nam/_/yang na oM nyid kyis mi shigs pa la
[\[175b.6\]]sogs pa khyad par du byed de/_thams cad kyi don ni de nyid do/_/'dir sngags tshig ni 'di yin te zhes pa la sogs pa la/_de nas gzhan yang sngags kyi yi ge'i tshig yin pa 'dis bcom ldan 'das dpal he ru ka'i rtsa ba'i sngags btu ba'i cho ga ston te/_/A li kA li
[\[175b.7\]]mnyam byas nas/_/zhes gsungs so/_/dbyangs dang gsal byed ngag mnyam pa ni 'dra ba'o/_/sde tshan la thim par bya ba ni sde der ril por byas pa'o/_/bzhi bzhi ru ni zhes bya ba la ni bzhi dang bzhi ru shes par bya ba'o/_/thub pa ni sde tshan bdun du gang gyur pa de ltar byas
[\[176a\]]
[\[176a.1\]]la go bzlog pa dang go rims kyis sngags kyi yi ge'i tshig brgyad yang rgyas par bya ba ni btu bar bya'o zhes pa'i don to/_/de nyid kyi phyir/_/de nas dpa' bo btu bar bya/_/'dod don thams cad sgrub byed yin/_/zhes gsungs te/_'dir 'di'i dgongs pa ni dang
[\[176a.2\]]por sngags kyi tshig bzhi bzhir shes par byas la/_sde tshan bdun dang 'brel ba'i gsal byed kyi yi ge sde tshan bdun yongs su gyur pa las btus la phyis ni dbyangs kyi yi ge khyad par du de nyid du sbyar bar bya'o zhes pa'i don to/_/de nas dpa' bo btu bar bya/_/zhes bya ba la sogs
[\[176a.3\]]pas ni bstan bya dang ston pa po dag sku gcig nyid kyi phyir ro/_/dpa' bo'i sgras ni sngags mngon par brjod de/_de nyid kyi sngags btu bar bya'o zhes pa'i don to/_/'dod pa'i don kun sgrub byed pa/_/zhes pa ni sngags de nyid kyi mthu bstan pa'o/_/bzhi pa'i lnga pa gang yin dang /_/
[\[176a.4\]]zhes pa ni na'o/_/lnga pa yi yang lnga pa ni ma'o/_/lnga pa yi ni bzhi pa dang ni b+ha'o/_/dang po'i gsum pa gang yin ni ga'o/_/de bzhin nyi shu rtsa dgu pa ni wa'o/_/bzhi pa'i dang po gang yin dang ni ta'o/_/mthar gnas pa yi bzhi pa dang ni wa'o/_/de nyid kyis ni gnas pa dang ni ra'o/_/
[\[176a.5\]]sum cu pa ni yang dag blang ni sha'o/_/nyi shu rtsa drug pa nyid dang ni ya'o/_/de bzhin brgya yi phyed phyed dang ni ma'o/_/de nas sum cu rtsa gsum pa ni ha'o/_/dang po'i dang po nyid dag dang ni ka'o/_/mthar gnas pa yi gsum pa ni la'o/_/dang po yi ni gsum pa nyid ni ga'o/_/sum cu
[\[176a.6\]]rtsa gnyis yang de bzhin ni sa'o/_/bzhi pa yi ni lnga pa ni na'o/_/lnga pa'i bzhi pa ni b+ha'o/_/mthar gnas rnams kyi dang po ni ya'o/_/gnyis pa'i gsum pa ni dza'o/_/gsum pa'i dang po gang yin dang ni Ta'o/_/lnga pa yi yang lnga pa dang ni ma'o/_/dang po'i dang po dang ni ka'o/_/de
[\[176a.7\]]bzhin bcu gcig pa nyid dang ni Ta'o/_/de bzhin mkhas pas bcu drug pa ni ta'o/_/gsum pa'i dang po gang yin dang ni Ta'o/_/de bzhin nyi shu rtsa drug pa ni ya'o/_/bzhi pa'i gsum pa gang yin pa ni da'o/_/drod rnams kyi ni gnyis pa ni Sha'o/_/dang po'i dang po ni ka'o/_/de bzhin
[\[176b\]]
[\[176b.1\]]nyi shu rtsa bdun pa ni ra'o/_/nyi shu rtsa brgyad pa ni la'o/_/dang po'i gsum pa ni ga'o/_/lnga pa yi yang bzhi pa ni b+ha'o/_/de bzhin sum cu rtsa gcig pa ni Sha'o/_/lnga pa yi yang bzhi pa ni b+ha'o/_/de bzhin sum cu rtsa gcig pa ni Sha'o/_/lnga pa yi yang bzhi pa ni b+ha'o/_/gnyis pa yi
[\[176b.2\]]yang gsum pa ni dza'o/_/lnga pa'i bzhi pa ni b+ha'o/_/drod rnams kyi ni gsum pa ni sa'o/_/de bzhin nyi shu rtsa bdun pa ni ra'o/_/mthar gnas kyi ni dang po nyid ni ya'o/_/yang ni nyi shu rtsa gcig ni pa'o/_/mthar gnas pa yi gnyis pa ni ra'o/_/yang ni sum cu pa de bzhin ni sha'o/_/lnga
[\[176b.3\]]pa gang yin dang po zhes pa ni pa'o/_/uSh+ma rnams kyi dang po nyid ni sha'o/_/de bzhin yi ge d+ya nyid dang ni d+ya'o/_/bzhi pa'i dang po gang yin dang ni ta'o/_/drod rnams kyi ni dang po ni sha'o/_/de bzhin nyi shu rtsa brgyad pa ni la'o/_/dang po'i gnyis pa gang yin pa de ni kha'o/_/gsum
[\[176b.4\]]pa'i dang po nyid dag ni Ta'o/_/dang po'i gsum pa gang yin dang ni ga'o/_/bzhi pa yi yang bzhi pa ni d+ha'o/_/mthar gnas rnams kyi gnyis pa ni ra'o/_/gsum pa yi yang lnga pa ni Na'o/_/yi ge byA ni dpa' bor brjod/_/ces pa ni rang gi gzugs brjod pa'o/_/dang po yi yang bzhi pa ni g+ha'o/_/
[\[176b.5\]]de bzhin brgyad pa nyid dag ni dza'o/_/bzhi pa'i lnga pa gang yin ni na'o/_/lnga pa yi yang lnga pa ni ma'o/_/de bzhin nyi shu rtsa bdun pa ni ra'o/_/bzhi pa yi ni bzhi pa ni d+ha'o/_/de bzhin nyi shu rtsa bdun pa ni ra'o/_/de bzhin nyi shu rtsa drug pa ni ya'o/_/nyi shu rtsa lnga yang dag gang ni ma'o/_/
[\[176b.6\]]sum cu rtsa gsum nyid dag dang ni ha'o/_/bzhi pa'i bzhi pa ni d+ha'o/_/lnga pa yi ni lnga pa ni ma'o/_/bzhi pa'i lnga pa ni na'o/_/dang po yi yang dang po'i ga'o/_/de bzhin nyi shu rtsa bdun pa ni ra'o/_/mthar gnas pa yi bzhi pa ni wa'o/_/de bzhin nyi shu rtsa gcig pa ni ba'o/_/drod rnams
[\[176b.7\]]kyi ni gnyis pa ni Sha'o/_/de bzhin nyi shu drug pa ni ya'o/_/ka ra ka ra/_ku ru ku ru/_ban+d+ha ban+d+ha/_trA sa ya hrA sa ya/_k+Sho b+ha ya k+Sho b+ha ya/_hrauM hrauM/_hraHhraHpheM pheM/_phaT phaT/_da ha da ha/_pa tsa pa tsa/_b+ha k+Sha b+ha k+Sha/_ba sa ru d+hi ra an+t+ra mA la a ba lam+bi ni/_grih+na grih+na/_sap+ta pA tA
[\[177a\]]
[\[177a.1\]]la ga ta b+hu dzaM gaM sarbaM wA/_tardza ya tardza ya/_A kad+h+D+ya A kad+haya/_hriM hriM/_dz+nyauM dz+nyauM/_kaSh+mAM kaSh+mAM/_hAM hAM/_hIM hIM/_hUM hUM/_ki li ki li/_si li si li/_hi li hi li/_d+hi li d+hi li/_rig pa'i rgyal po zhes bya ba la sogs pa la/_rig pa ni sngags kyi yi ge rnams sam/_/
[\[177a.2\]]yang na sngags dang lha'i gzugs dag gcig pa'i phyir/_/rig pa ni 'khor lo gsum la gnas pa'i mkha' 'gro ma rnams te/_de'i rgyal po ni rig pa'i rgyal po ste/_dpal he ru ka dpa' bo de'i sngags te/_snyan gsan nyid kyi don to/_/gal te 'on kyang rig pa ni rab tu gtum
[\[177a.3\]]mo la sogs pa'i dpa' mo de rnams kyi rgyal po ni dpa' bo gang yin pa ste/_de rigs gcig pa nyid kyis rig pa'i rgyal po'i sngags ni 'di ste sbas nas 'dir gsungs pa'o/_/thams cad nyid du he ru ka ma yin zhing rdo rje phag mo la sogs pa mkha' 'gro ma bco brgyad 'ba' zhig gi ni ma
[\[177a.4\]]yin no/_/gal te 'di rnams las gzhan du snying po dang nye ba'i snying po gsal bar byas pa yin no zhe na/_de ni rigs pa ma yin te/_mkha' 'gro ma'i dra ba'i sdom pa chen por mgo rtsom pa'i le'u nyid du bstan pa nyid kyi phyir ro/_/de nyid kyi le'ur shes par byas la/_dpal he ru ka'i
[\[177a.5\]]sngags ni gzhan snying po med pa'i rtswa dang mtshungs pa las 'di ston pa nyid kyi phyir ro/_/yang na ni dpal he ru ka lha nyid rig pa'i rgyal po ste/_le'u bdun pa las gsungs pa shes par byas la/_dpal ldan khrag 'thung gsang sngags ni/_/mi shes zhes bya ba le'u dgu par
[\[177a.6\]]gsal bar byas pa'i phyir ro/_/he ru ka yi sngags shes na/_/gsang sngags thams cad yongs dor ba'o/_/zhes le'u nyi shu rtsa drug pa las gsungs pa nyid kyi phyir dang /_yang na ni/_de nas don kun 'dod pa yis/_/brgya rtsa brgyad po sbyar bya ste/_zhes le'u nyi shu rtsa lnga pa las
[\[177a.7\]]gsungs pa'i phyir dang /_yang na ni le'u lnga pa 'di nyid las/_na mo b+ha ga wa te wI re shA ya/_mahA kA wA g+ni san+ni b+hA ya/_dza TA ma ku Tot+ka TA ya/_daM Sh+tAka rA lo gra b+hI Sha Na mu khA ya/_sa ha sra b+hu dzA b+hA su rA ya/_pa ra shu pA sho d+yA ta shU la kha T+wAM ga d+hA ri Ne/_byA g+hA dzi g+hA dzi nA m+ba ra d+hA rA ya/_ma hA d+hu mabrAn+d+ha kA ra wa pu
[\[177b\]]
[\[177b.1\]]ShA ya/_zhes gsungs pa nyid kyi phyir yang dpal he ru ka bcom ldan 'das nyid kyi sngags kyi tshig ni 'di lta ste/_dpa' bo dang dpa' mo 'ba' zhig ni ma yin te/_gal te de lta na yang 'gal ba'i phyir ro/_/phan tshun sbyar ba'i gsang sngags ni/_/mkha' 'gro ma dang gcig tu sbyar/_/
[\[177b.2\]]zhes le'u sum cu rtsa bdun pa las gsungs pa'i phyir ro/_/yang na 'dir sngags gcig gsal bar dpa' bo dang rnal 'byor ma rnams kyis le'u nyi shu rtsa lnga par gsungs pa ni 'di yin no zhe na/_'dir de lan ni thug pa med pa'i rtsod par 'gyur ro/_/rdo rje phag mo la sogs pa rnal
[\[177b.3\]]'byor ma bco brgyad rnams kyi snying po dang nye ba'i snying por thal ba'i rtsod pa yang le'u brgyad pa las rdo rje phag mo'i snying po dang nye ba'i snying po dngos su ston pa'i phyir ro/_/gshin rje mo la sogs pa'i gzugs kyis mkha' 'gro ma la sogs pa'i snying po gang yin pa yang sngon du bstan
[\[177b.4\]]pa'i le'u bzhi pa'i rjes su 'brangs te gsungs pa'am/_/yang na ni nye ba'i snying por gsungs so/_/yang na mkha' 'gro ma rnams kyi snying po'i las tshogs gang yin pa le'u bzhi bcu rtsa bdun pa las ston pa'i phyir ro/_/de ltar sngon gyi rjes su 'brangs te nye ba'i snying po gang yin
[\[177b.5\]]par yang rab tu gnas so zhes bya ba ni bden pa'o/_/gal te de ltar dpal he ru ka mngon par brjod pa'i dpa' bo dang rnal 'byor ma gnyis su med par brjod pa'i dgod pa la sogs pa sngon gyi le'u rnal 'byor ma gtso bor byas pa'am/_/dpa' bo nyid du yang bstan pa'i phyir rgyud 'dir
[\[177b.6\]]dpa' bo dang rnal 'byor ma rnams ldan pa nyid kyis/_gcig gi snying po dang nye ba'i snying po'i sngags su gnas pa des sngon bzhin du dpa' bo dang rnal 'byor ma rnams kyi nye ba'i snying po'i sngags rnams ni gcig nyid do/_/'di ni dpa' bo rnams kyi snying po'i sngags kyang gcig
[\[177b.7\]]nyid/_yang na dpa' bo rnams kyi snying po'i sngags kyang gcig nyid do zhes pa ni rigs pa ma yin no/_/na mo b+ha ga wa te wI re shA ya zhes bya ba la sogs pa nyid du gsungs pa'i phyir ro/_/de ni rigs pa ma yin te don gyi rjes su 'brang bar bya ba'i ngo bo nyid kyi rgyud ni sgra dang sgra ma yin
[\[178a\]]
[\[178a.1\]]pa las grol ba nyid kyi phyir ro zhe na/_bden te 'on kyang le'u brgyad pa dpal he ru ka rdo rje phag mor 'dus shing sbyor ba yang so so'i ngo bo nyid kyi snying po dang nye ba'i snying po'i sngags bstan pa'o/_/le'u sngon mar yang dpa' bo rnal 'byor ma rnams dang bde mchog gi rnal
[\[178a.2\]]'byor gyis kyang bde mchog ma yin pa'i ngo bo nyid kyis nye ba'i snying po gsungs pa'o/_/le'u 'dir ni dpa' bo dang rnal 'byor ma rnams kyang gnyis su med pa'i sbyor bas gnyis kyi ngo bo nyid kyi snying po'i sngags brjod pa'o/_/de ltar tha snyad du gtso bo'i rjes su 'brang ba'i rigs
[\[178a.3\]]pas so/_/de la re zhig 'di thams cad dpa' bo dang dpa' mo rtsa bzhi'i snying po dang nye ba'i snying po'i sngags nyid du 'on kyang ji ltar ston no zhes rtsod na don phyogs snga ma'i rjes su sngon du bstan pa'i le'u bzhi par dpa' bo dang rnal 'byor ma rnams rigs gsal bar bya ba'i
[\[178a.4\]]ngo bo nyid kyis lha rnams kyi ming gi mtshan ma dang bcas par snying po dang nye ba'i snying po'i sngags rnams gsal bar byas pa nyid kyi phyir ro/_/'dir ni dpa' bo dang dpa' mo'i lha rnams ming gi brdar byas pa med pa'i snying po'i sngags rnams snying po nyid du gsal bar
[\[178a.5\]]byas pa'i phyir ro/_/de nyid kyi phyir dzA lan+d+ha ra'i zhabs kyis kyang thams cad du sgrub pa la snying po'i sngags rnams kyang ngo /_/gzhan du ni 'dir lha rnams kyi snying po'i sngags ni 'di'o zhes nges par bya bar mi nus te/_snying po'i sngags kyis ming brdar byas pa med pa
[\[178a.6\]]nyid kyi phyir ro/_/yang na snying po'i sngags la nye ba nyid kyi phyir nye ba'i snying po'i sngags su bsgrubs pas lan du smra ba la phul du phyung ba'i lan ston pa ni lha rnams brdar byas pa dang bral ba'i rigs gsal ba'i ngo bo nyid kyis lha rnams ming gi mtshan ma dang bcas
[\[178a.7\]]pa'i snying po dang nye ba'i snying po'i sngags kyi tshig rigs pa nyid kyi phyir ro/_/de ltar phul du byung ba'i ngo bo nyid kyis de yongs su spong ba'i rtsod pa smra ba rnams ni rigs pa ma yin te/_le'u drug pa las gsal ba'i ngo bo nyid kyis dpa' bo drug mnyam par sbyor ba'i yi ge
[\[178b\]]
[\[178b.1\]]re rer yang dag par bstan pa'i phyir ro/_/gal te yang na dpal he ru ka mngon par brjod pa dpa' bo drug gi go cha la sogs pa gsungs pa nyid kyi phyir yang ngo /_/go cha'i sngags nye ba'i snying por thal bar 'gyur ba'i phyir dang /_der thal bas snying po med par 'gyur ro/_/de la lan
[\[178b.2\]]brjod pa med pa ni ma yin te/_'on kyang 'dir de nyid le'u 'di nyid du/_/oM na ma swA hA bau ShaT/_/hUM hUM phaT dang yang dag ldan/_/sgrub pos snying por shes par bya/_/zhes dngos su snying po'i ngo bo nyid gang yin pa gsungs pa'i phyir ro/_/de'i phyir le'u brgyad pa nyid las go
[\[178b.3\]]cha'i sngags kyi tshig ni nye ba'i snying po nyid do/_/baM dang yoM dang moM dang hrIM dang /_hUM dang phaT mthar yang dag brjod/_/rnal 'byor ma drug rab tu grags/_/zhes bstan pa'i phyir ro/_/'di yang go cha'i sngags kyi tshig ni snying po'i sngags nyid du grub bo/_/dpal he ru ka mngon par
[\[178b.4\]]brjod pa las phyin ci log tu rnal 'byor ma drug gi snying po'i sngags btu ba la sogs pa snying po gang yin pa bstan pa nyid kyi phyir ro/_/de ltar yang rigs gcig pa nyid kyis le'u bzhi bcu rtsa brgyad pa las/_oM sarba bud+d+ha DA ki nI ye badzra war+Na nI ye zhes bya ba la sogs pa bstan pa nyid
[\[178b.5\]]kyi phyir ro/_/gal te yang na/_sngags 'di bklags pas grub pa ste/_las rnams kun byed dge ba yin/_/mkha' 'gro rnal 'byor ma rnams dang /_/khaN+Da ro ha lA ma sogs/_/mkha' 'gro ma ni thams cad kyi/_/sngags ni 'di nyid yin par bshad/_/ces rigs
[\[178b.6\]]gcig tu bshad pa'i ngo bo nyid kyis gsal bar bstan pa ma yin nam zhe na/_bden te 'on kyang le'u sum cu rtsa brgyad pa las/_de nas yang dag bshad bya ba/_/mkha' 'gro kun snying dge ba yi/_/snying po rnal 'byor ma kun gyi/_/zhes rab tu grub pa nyid kyi phyir mkha'
[\[178b.7\]]'gro ma thams cad kyi snying po'i sngags nyid du rab tu grub bo/_/de nyid kyi phyir le'u brgyad pa las/_gsal po'i ngo bo nyid du dpal he ru ka'i snying po'i sngags kyi tshig nges par nye ba'i snying po gang yin pa thob pa las rig pa'i rgyal po'i snying po yin pa dgag pa'i don du'o/_/
[\[179a\]]
[\[179a.1\]]gal te yang na nyung ba dang mang ba'i yi ge la snying po dang nye ba'i snying po'i sngags kyi tshig tu nges pas yi ge mang po'i don nyid kyis de snying po nyid du thams cad ma 'thob pa las nye ba'i snying po 'thob par 'gyur ba'am/_/rig pa'i rgyal po'i snying po zhes bya ba'i cho ga'i don du'o/_/
[\[179a.2\]]yang na ni yi ge mang po'i sngags kyi tshig kyang snying por 'gyur bas/_rig pa'i rgyal po yang bsgrub par bya ba'i don du'o/_/e ma 'dir snying po'i sngags kyi khyad par gyi mthu bstan pa'i don du rig pa'i rgyal po'i snying po zhes bya'o/_/gang nye ba'i snying po dang snying po'i sngags dag ngo bo nyid
[\[179a.3\]]du mtshungs par bsgrub par bya ba'i don du rig pa'i rgyal po'i snying po nyid du thams cad du bya'o/_/gal te re zhig 'di thams cad 'dir bsdus pas mchod pa dang bsnyen bkur sngon du song ba las he ru ka dpa' bo dang rnal 'byor ma'i snying po gsal bar bstan pa yin no zhe na/_dpal
[\[179a.4\]]ldan khrag 'thung sngags shes na/_/zhes bya ba la sogs pa yang mi mthun pa dang 'di thams cad nyid mthun pa ma yin no/_/dpal he ru ka nye bar mtshon pa ste/_de re zhig zhog gis 'khor lo gsum la gnas pa'i dpa' bo dang dpa' mo bzhi bcu rtsa brgyad dang mkha' 'gro ma bco brgyad
[\[179a.5\]]gang yang tha dad pa'i gzugs kyis 'dir snying po dang nye ba'i snying po'i sngags bstan pa'o/_/gal te de ltar yang mchod pa dang bsnyen bkur sngon du 'gro ba las rtsa ba'i sngags 'di bsdus pas/_de'i yang rtsa ba'i sngags nyid yan lag dang nying lag thams cad ci'i phyir yin zhe na/_mkha'
[\[179a.6\]]'gro kun dngos sems dpa' ni/_/zhes bcom ldan 'das la 'di nyid kyi phyir brjod pa'o/_/mkha' 'gro kun dngos sems dpa' ni de yang 'khor lo gsum la sogs pa la gnas pa'i phyir bcom ldan 'das las gzhan ma yin pa nyid du brjod do/_/de nyid kyi phyir mkha' 'gro ma'i
[\[179a.7\]]dra ba'i sdom bcom ldan 'das so/_/'di nyid kyi phyir rig pa'i rgyal po zhes bya ba la sogs pa bstan bya dang ston pa bo dag dbyer med pa'i phyir ro/_/de ma lus pas khyad par du byed do/_/des khyad par can gyi sngags su grub cing gnas so/_/gong du yang gsungs te/_
[\[179b\]]
[\[179b.1\]]mkha' 'gro kun dngos sems dpa' ni/_/zhes bya ba la sogs pa 'dis 'khor lo gsum la sogs pa la gnas pa nyid kyi phyir des ni khyad par can gyi rtsa ba'i sngags su rigs te/_'dir yang /_de nyid gsang sngags thams cad yongs bsgrub bya/_/zhes pa la sogs pa
[\[179b.2\]]gsungs so/_/sngags kyang yin la thams cad kyang yin pas sngags thams cad do/_/de rnams kyi sgrub pa ni dgu'i ngo bo nyid kyi sgrub pa po zhes bya ba'i don to/_/yang na gzhung gzhan las/_sgrub pa thams cad spangs pa'o/_/zhes te/_brjod pa tsam gyis 'grub pa zhes
[\[179b.3\]]pa'i don to/_/lhag ma ni go sla'o/_/dpal he ru ka mngon par brjod pa'i rtsa ba'i sngags kyi yi ge btu ba'i cho ga'i le'u lnga pa'i 'grel pa'o//_//gzhan yang zhes bya ba la sogs pa la/_gzhan ni go sla'o/_/mchog ni phul du byung ba ste/_yi ge nyi shu rtsa gnyis gang
[\[179b.4\]]yin pa de ni de bzhin te snying po gsang ba'o/_/yi ge bdun gang yin pa de ni de bzhin te snying po dang nye bas na nye ba'i snying po zhes bya ba'i don to/_/'di'i dgongs pa ni tha dad du dpal he ru ka'i snying po dang nye ba'i snying po 'di yin no/_/yang na tha dad nyid kyis gang yang lha drug
[\[179b.5\]]cu rtsa drug gi snying po dang nye ba'i snying po'i sngags bstan pa'o/_/de ltar yang bsdu na sngags dang lha rnams kyi khyad par du snying po dang nye ba'i snying po dag gtso bo nyid yin pa'i phyir na ma lus pa'i snying po dang nye ba'i snying po zhes bya ba'i don to/_/ya tshogs zhes bya ba la sogs
[\[179b.6\]]pas go char gyur pa'i snying por brjod de/_ya tshogs brgyad pa'i sa bon ni ha'o/_/de bzhin gug skyed bcu gnyis zhes pa ni ma ning spang ba'i gug skyed bcu gnyis kyis mdzes par bya ba ste/_lha'i sa bon dgod par bya ba'i don to/_/de ltar yang ha hA hi hI hu hU he hai ho hau haM haH
[\[179b.7\]]zhes bya'o/_/yi ge bar ma dor byas te/_/zhes pa ni gnyis pa dang bzhi pa dang drug pa dang brgyad pa dang bcu pa dang bcu gnyis pa dor ba'o/_/yan lag drug ni he ru ka/_/zhes pa ni dpa' bo dang rnal 'byor ma gzugs gcig gi phyir he ru ka'i yan lag drug ni snying ga la sogs pa'i zhes pa'i
[\[180a\]]
[\[180a.1\]]don to/_/'di nyid kyi phyir/_de ltar rang gi bdag nyid ni/_dpa' bo kun dang mnyam sbyor ba'o/_/mkha' 'gro ma yi dra ba'i sdom/_/zhes gsungs so/_/dpa' bo drug dang mnyam sbyor ba/_/zhes pa ni rten dang brten pa dbyer med pas btags pa'am don dam par
[\[180a.2\]]dpa' bo drug dang yang dag par sbyor ba nyid do/_/yang na/_dpa' bo drug dang yang dag sbyor/_/zhes pa'i gzhung gzhan ni/_dpa' bo drug rnams dang mnyam par sbyor ba ni 'du ba'i khyad par gang yin pa de ni dpa' bo drug dang mnyam par sbyor ba zhes bya'o/_/dpa' bo drug dang
[\[180a.3\]]mnyam par sbyor ba 'di rnams ni dpa' bo drug dang mnyam par sbyor ba ste/_oM la sogs pa'i yi ge re re yang dag par gnas pa'o/_/dngos su ha hi hu he ho haM zhes pa dang sngon du dpa' bo drug ste/_oM dang na ma dang swA hA/_bau ShaT dang hUM hUM dang /_phaT kyi sa bon dgod par bya/_/
[\[180a.4\]]zhes pa'i don to/_/de ltar yang /_oM na ma swA hA bau ShaT/_/hUM hUM phaT dang yang dag ldan/_/sgrub pos snying por shes par bya/_/zhes gsungs so/_/oM la sogs pa yang dag ldan pa'i snying po las gzhan du dpa' bo'i sgra ni mang po'i don nam sngon gyi rjes su 'jug pa'o/_/des ni so so
[\[180a.5\]]dang bsdus pa'i dpa' bo drug gi go cha'i snying po dang nye ba'i snying po'i sngags kyi tshig sgrub pa pos shes par bya ba'i don to/_/lhag ma ni sgrub thabs kyi rim pas go bar bya'o/_/'dir dgongs pa ni snying ga dang mgo dang spyi gtsug dang phrag pa gnyis dang mig gnyis dang yan lag kun la
[\[180a.6\]]a yongs su gyur pa las zla ba'i dkyil 'khor rnams su sngags yongs su gyur pa las dpa' bo drug 'ba' zhig gam/_sngags bsgom par bya'o/_/'dir khyad par ni 'di yod de/_/snying ga dang mgo bo dang spyi gtsug dang phrag pa gnyis dang mig gnyis dang lte ba dang kha yongs
[\[180a.7\]]su spangs te/_rna ba g.yas pa dang rna ba g.yon pa dang /_smin ma'i dbus dang /_mchan khung gnyis dang /_nu ma gnyis dang /_sna rtse dang /_mgrin pa dang /_rdo rje gnas kyi steng dang mtshan ma dang /_gsang ba dang /_brla gnyis dang /_byin pa gnyis dang /_yan lag
[\[180b\]]
[\[180b.1\]]thams cad la bsrung ba'i gzugs kyi rta mgrin nam/_de'i sngags bsgom par bya'o zhes bya'o/_/de ma yin na ni gtum mo yan lag thams cad kyi mtshon cha nyid du bya'o/_/'dir gdams ngag las dpral ba'i mthar thug pa ni yan lag thams cad la brjod do zhes pa'i don
[\[180b.2\]]to/_/dpal he ru ka mngon par brjod pa las dpa' bo drug gi go cha'i sngags btu ba'i cho ga'i le'u drug pa'i 'grel pa'o//_//de nas dbyangs yig bcu gsum pa/_/yi ge gnyis par yang dag sbyar/_/zhes pa ni sngon du btus pa'i rtsa ba'i sngags kyi tshig gi
[\[180b.3\]]gsal byed kyi yi ge gnyis pa la/_de ltar dbyangs yig oM dang sbyar ro zhes pa'i don to/_/dbyangs yig bcu gcig yang dag ldan/_/yi ge drug pa brgyan par bya/_/zhes pa ni de ltar yi ge drug pa las es brgyan pa'o/_/dbyangs kyi bdun pa nyid kyang ni/_/yi ge bzhi
[\[180b.4\]]par yang dag sbyar/_/zhes pa ni yi ge bdun pa la is brgyan pa'o/_/dbyangs yig bcu gcig pa nyid ni/_/mkhas pas yi ge brgyad pa sbyar/_/zhes pa ni yi ge brgyad pa la es brgyan pa'o/_/dbyangs yig gnyis pa dang ldan par/_/yi ge dgu pas brgyan par bya/_/zhes pa ni dgu
[\[180b.5\]]pa la As brgyan pa'o/_/dbyangs kyi yi ge gnyis pa nyid/_/yi ge bcu gnyis pa dang sbyar/_/zhes pa ni/_bcu gnyis pa la As brgyan pa'o/_/yi ge nyi shu gcig pa gzung /_/mkhas pa yis ni bcu bzhi pa/_/yi ge gnyis par yang dag ldan/_/zhes pa
[\[180b.6\]]ni bcu bzhi pa la As brgyan pa'o/_/yi ge nyi shu pa dang ldan/_/dbyangs kyi yi ge gsum pa nyid/_/de bzhin bco lnga pa dang sbyar/_/zhes pa ni bco lnga pa la is brgyan pa'o/_/dbyangs yig bco lngar yang dag ldan/_/yi ge bcu drug mdzes par bya/_/zhes pa ni
[\[180b.7\]]bcu drug pa la aM gis brgyan pa'o/_/dbyangs yig gsum dang ldan pa yi/_/yi ge bcu bdun pa ru 'dod/_/ces pa ni/_bcu bdun pa la is brgyan pa'o/_/dbyangs kyi gnyis pa nyid dang ni/_/yi ge bco brgyad pa ru sbyar/_/zhes pa ni bco brgyad pa la As
[\[181a\]]
[\[181a.1\]]brgyan pa'o/_/dbyangs yig gi ni gnyis pa nyid/_/yi ge nyi shu gcig par sbyar/_/zhes pa ni nyi shu gcig pa la As brgyan pa'o/_/dbyangs yig gi ni lnga pa nyid/_/yi ge nyi shu gsum par sbyar/_/zhes pa ni nyi shu gsum pa la us brgyan pa'o/_/dbyangs
[\[181a.2\]]yig bcu gsum pa nyid ni/_/yi ge nyi shu bzhi par sbyar/_/zhes pa ni nyi shu bzhi pa la os brgyan pa'o/_/sde tshan dang po blangs nas ni/_/yi ge nyi shu lnga par sbyar/_/zhes pa ni yi ge nyi shu lnga pa'i 'og gi cha la ka blangs te sbyar bar bya'o zhes pa'i don to/_/dbyangs yig
[\[181a.3\]]gnyis pa dang ldan pa'i/_/yi ge nyi shu drug par sbyar/_/zhes pa ni nyi shu drug pa la As brgyan pa'o/_/nyi shu brgyad pa nyid dag ni/_/yi ge bco lnga par sbyar bya/_/zhes pa ni yi ge nyi shu rtsa brgyad pa la aM gis brgyan pa'o/_/gsum pa'i dang por yang dag ldan/_/'og gi
[\[181a.4\]]cha ni me dang bcas/_/de bzhin dbyangs yig gnyis par sbyar/_/yi ge nyi shu rtsa dgur 'gyur/_/zhes pa ni yi ge nyi shu rtsa dgu'i 'og gi cha la go rims bzhin du Ta las ra sbyar ba de la A gdags zhes pa'i don to/_/yi ge sum cu rtsa gcig la/_/dbyangs yig gnyis par yang
[\[181a.5\]]dag sbyar/_/zhes pa ni sum cu rtsa gcig pa la As brgyan pa'o/_/yi ge sum cu rtsa gnyis pa/_/dbyangs yig bcu gsum pa dang sbyar/_/zhes pa ni/_sum cu gnyis pa os brgyan pa'o/_/yi ge sum cu rtsa gsum pa/_/nyi mar yang dag ldan par bya/_/zhes pa ni yi ge sum cu rtsa
[\[181a.6\]]gsum pa la ras brgyan zhes pa'i don to/_/phyi mo bzhi pa nyid dang ni/_/yi ge sum cu bzhir ldan pa/_/'dod pa'i don kun sgrub byed yin/_/zhes pa ni sum cu bzhi pa la Is brgyan pa'o/_/phyi mo lnga pa nyid dag ni/_/sum cu bdun par yang dag ldan/_/mkha' 'gro ma rnams sgrub byed yin/_/
[\[181a.7\]]zhes pa ni sum cu bdun pa la us brgyan pa'o/_/sum cu brgyad pa nyid dag ni/_/dbyangs yig gnyis pa dang sbyar ba/_/lha rnams thams cad sgrub pa ni/_/'di nyid yin par the tshom med/_/ces pa ni sum cu brgyad pa la As brgyan pa'o/_/bzhi bcu rtsa gnyis pa nyid ni/_/me
[\[181b\]]
[\[181b.1\]]dang 'og tu bsgrub par bya/_/zhes pa ni bzhi bcu rtsa gnyis pa la 'og gi char gdags pa'o/_/bzhi bcu gsum pa nyid dag ni/_/dbyangs yig lnga pa nyid dang sbyar/_/zhes pa ni bzhi bcu gsum pa la us brgyan pa'o/_/yi ge bzhi bcu lnga pa ni/_/dbyangs kyi yi ge gnyis par sbyar/_/
[\[181b.2\]]zhes pa ni bzhi bcu lnga pa la As brgyan pa'o/_/dbyangs yig lnga pa nyid dag kyang /_/bzhi bcu drug par yang dag ldan/_/dpa' bo thams cad rab mchog yin/_/zhes pa ni bzhi bcu drug pa la us brgyan pa'o/_/bzhi bcu rtsa bdun pa nyid ni/_/dbyangs yig gnyis pa dang
[\[181b.3\]]sbyar ba/_/rdo rje sems dpa' mchog tu 'dod/_/zhes pa ni bzhi bcu rtsa bdun pa la As brgyan pa'o/_/de bzhin lnga bcu rtsa gcig pa/_/dbyangs yig lnga pa nyid dag gis/_/mdzes pa mchog ni yin par 'dod/_/ces pa ni lnga bcu rtsa gcig pa la us brgyan pa'o/_/lnga bcu rtsa
[\[181b.4\]]gnyis pa nyid ni/_/dbyangs yig gnyis pa dang sbyar ba/_/lha rnams thams cad sgrub byed pa/_/'di nyid yin par the tshom med/_/ces pa ni lnga bcu rtsa gnyis pa la As brgyan pa'o/_/de bzhin lnga bcu rtsa gsum pa/_/dbyangs yig bcu gsum pa dang sbyar/_/zhes pa ni lnga
[\[181b.5\]]bcu rtsa gsum pa la os brgyan pa'o/_/yi ge lnga bcu rtsa bzhi blang /_/lnga bcu rtsa drug yi ge la/_/dbyangs kyi yi ge drug pas brgyan/_/dgra rnams nges par gsod byed yin/_/zhes pa ni yi ge lnga bcu rtsa bzhi btus pa ni rgyud la zlos pa'i skyon med pa'i phyir ro/_/lnga bcu rtsa drug pa
[\[181b.6\]]la us brgyan pa'o/_/an+ta s+thA yi bzhi pa dang /_/dbyangs yig gnyis par sbyar bar bya/_/zhes pa ni lnga bcu rtsa drug pa la As brgyan pa'o/_/de bzhin bco lnga pa dang sbyar/_/dngos grub thams cad sgrub byed yin/_/yi ge lnga bcu rtsa dgur 'gyur/_/zhes pa ni lnga bcu rtsa
[\[181b.7\]]dgu pa la us brgyan pa'o/_/yi ge drug cu rtsa gcig ni/_/dbyangs yig gnyis pa dag kyang sbyar/_/'di nyid mchog ni yin par bshad/_/ces pa ni/_drug cu rtsa gcig pa la As brgyan pa'o/_/de bzhin drug cu rtsa gnyis pa/_/dbyangs yig bzhi par sbyar ba ni/_/mkha'
[\[182a\]]
[\[182a.1\]]'gro ma yi mchog tu 'dod/_/ces pa ni drug cu rtsa gnyis pa la Is brgyan pa'o/_/yi ge drug cu rtsa gsum pa/_/dbyangs yig bcu gcig dag dang ldan/_/mdzes pa yi ge kun mchog yin/_/zhes pa ni drug cu rtsa gsum pa la es brgyan pa'o/_/drug
[\[182a.2\]]cu rtsa lnga pa nyid ni/_/rdo rje sems dpas phye ba dag/_/grub sbyin thar pa sbyin chen po/_/zhes pa ni drug cu rtsa lnga pa la ras brgyan pa'o/_/yi ge drug cu rtsa drug pa/_/dbyangs yig gsum pa dang sbyar ba/_/bya ba kun la grub bzhin par/_/de ltar de bzhin gshegs pas gsungs/_/
[\[182a.3\]]zhes pa ni drug cu rtsa drug pa la Is brgyan pa'o/_/yi ge drug cu rtsa bdun pa/_/yi ge gnyis par yang dag ldan/_/rnal 'byor ma yi dgos pa kun/_/'di nyid byed par the tshom med/_/ces pa ni drug cu rtsa bdun pa la as brgyan pa'o/_/drug cu brgyad pa nyid dag la/_/'dir
[\[182a.4\]]ni yi ge ba sbyar ba/_/'og gi char ni brtag par bya/_/drug cu rtsa brgyad pa la ba sbyar ba'o/_/yi ge bdun cu rtsa gcig pa/_/yi ge gnyis par yang dag sbyar/_/yi ge kun la mdzes pa ni/_/'di nyid yin par the tshom med/_/ces pa ni bdun cu rtsa gcig pa la As brgyan
[\[182a.5\]]pa'o/_/bdun cu rtsa bzhi pa nyid ni/_/dbyangs yig gnyis par sbyar ba ni/_/gdod nas grub pa yin par ni/_/de bzhin gshegs pa'i zhal nas gsungs/_/zhes pa ni bdun cu rtsa bzhi pa la As brgyan pa'o/_/yi ge bdun cu rtsa lnga nyid/_/ma mo drug pa dang ldan
[\[182a.6\]]pa/_/'di ni rnal 'byor mchog yin te/_/dgos pa kun la dam pa yin/_/zhes pa ni bdun cu rtsa lnga pa la Us brgyan pa'o/_/bdun cu rtsa drug pa nyid ni/_/dbyangs yig gnyis pa dang ldan zhing /_/'og tu me dang ldan pa las/_/de la yi ge ba sbyar ba/_/gzhan dag
[\[182a.7\]]mdzes pa yod ma yin/_/zhes pa ni bdun cu rtsa drug pa la A dang ra dang bas brgyan pa'o/_/yi ge bdun cu rtsa bdun pa/_/de bzhin d+ha dang sbyar bar bya/_/mkha' 'gro ma yi mdzes par 'dod/_/ces pa ni/_/bdun cu rtsa bdun pa la d+ha sbyar ba'o/_/bdun cu rtsa brgyad pa nyid
[\[182b\]]
[\[182b.1\]]ni/_/dbyangs yig gnyis pa dag dang sbyar/_/rgyu yi mchog ni yin par 'dod/_/ces pa ni bdun cu rtsa brgyad pa la As brgyan pa'o/_/yi ge brgyad cu rtsa gcig pa/_/bzhi pa'i mtha' yis rnam par dbye/_/gdod nas grub pa 'di yin te/_/dngos grub kun la 'jug byed pa'o/_/
[\[182b.2\]]zhes pa ni/_brgyad cu rtsa gcig pa la us brgyan pa'o/_/yi ge brgyad cu rtsa gnyis pa/_/de bzhin dbyangs yig gnyis par sbyar/_/zhes pa ni brgyad cu rtsa gnyis pa la A sbyar ba'o/_/'di ni rtsa ba'i sngags su zhes bya ba la sogs pa la/_/rtsa ba ni gtso bo ste sbas pa'i
[\[182b.3\]]sngags so/_/khyad par du rtsa ba'i sngags la gnas pas/_/bi du skad kyi dbyings las don mang ba'i phyir mchog tu byed pas na gtso bo ste dpal he ru ka la sogs pa'i dpa' bo rnams zhes pa'i don to/_/khyad par ci lta bu zhes pa la/_/gnas pa yin zhing dngos grub
[\[182b.4\]]thams cad kyi gzhi ste dpal khrag 'thung la sogs dpa' bo zhes bya'o/_/yang ji lta bu'i dngos grub kyi khyad du gyur pa zhes pa la/_mkha' 'gro ma yi snying 'joms yin/_/zhes gsungs te/_'di brjod pa tsam gyis mkha' 'gro ma kun 'jigs par byed cing de dang snyoms
[\[182b.5\]]par 'jug pa'o/_/gang gi phyir mkha' 'gro ma'i snying 'joms pas dpal he ru ka lha nyid brjod pas grub pa ste dpal he ru ka rol pa la sogs pa'i gzugs rig pa'i rgyal po'i sngags brjod pas grub pa don yod pa bzlas pa tsam gyis dngos grub sbyin zhes pa'i don to/_/oM
[\[182b.6\]]ni dang por sbyar bar bya/_/hUM hUM phaT ni mthar sbyar ba/_/zhes pa ni shin tu rdzogs pa'i 'bras bu ste/_oM dang po hUM hUM phaT mthar sbyar ba ni phreng ba'i sngags zhes pa'i don to/_/lhag ma ni go sla'o/_/dpal he ru ka mngon par brjod pa'i sngags btu ba'i le'u bdun pa'i 'grel
[\[182b.7\]]pa'o//_//de nas zhes pa ni go sla'o/_/rang gi bdag nyid kyi/_dpa' bo thams cad mnyam sbyor ba/_/mkha' 'gro ma yi dra ba'i sdom/_/zhes pa ni dpal he ru ka'i bdag nyid kyi yang snying dang nye ba'i snying po'i sngags 'khor lo gsum la sogs pa la rnam par
[\[183a\]]
[\[183a.1\]]gnas pa'i mkha' 'gro dang mkha' 'gro ma thams cad rang bzhin zhes pa'i don to/_/swA hA la sogs pas go rims bzlog nas bstan pa'i snying po sngags yi ge nyi shu rtsa gnyis pa 'di dang /_go rims ni oM shrI badzra he he ru ru kaM huM hUM phaT/_DA ki nI dzA la sam+ba raM swA hA
[\[183a.2\]]zhes bya'o/_/rig pa'i rgyal po'i snying po ni/_/ma byung 'byung bar mi 'gyur ro/_/zhes bya ba 'dis ni sngags kyi bdag nyid che bar bstan no zhes pa'i don to/_/phaT la sogs pa yang de bzhin du go rims bzlog pa ni/_oM hrAM hrAM phaT ces bya'o/_/yi ge paM dang yoM dang ni/_/yi ge
[\[183a.3\]]moM dang hreM nyid dang /_/hUM dang phaT ces bshad pa ni/_/rnal 'byor ma ni drug tu grags/_/zhes pa ni/_rten dang brten pa'i ngo bo nyid dam don dam par ro/_/boM dang yoM dang moM dang hreM dang hUM dang phaT mtha' ste mtha' nyid du mnyam par brjod pa gang yin pa oM la sogs pa yi ge drug pa ste/_snying
[\[183a.4\]]po'i sngags dang lha dag dbyer med pa la nye bar btags te/_rnal 'byor ma ni drug tu bstan/_/zhes pa'i don to/_/oM badzra bai ro tsa nI ye hu hUM phaT swA hA zhes bya ba ni 'dir nye ba'i snying po gang yin pa dngos su bstan pa'o/_/yang na sngon gyi rjes su 'brang bas rnal 'byor ma drug
[\[183a.5\]]gi snying po dang nye ba'i snying po'i sngags kyi tshig tu gzung ba'o/_/yang gzugs dgod pa ni sgrub thabs las gsungs pa'i rim pa nyid ces bya ba'i don to/_/mkha' 'gro ma yi rig pa che/_/ma byung 'byung bar mi 'gyur ro/_/zhes pa 'dis ni sngags kyi che ba'i bdag nyid
[\[183a.6\]]bstan pa'o/_/sa steng na ni rin chen bzhi/_/phreng ba'i sngags ni dam pa yin/_/mkha' 'gro ma yi rig pa che/_/rig pa'i rgyal po he ru ka_/sa yi dkyil 'khor mchog tu brjod/_/ces pa ni sngags rgyud rnams nas rin po che bzhi ste/_sngags bzhi la rin po che bzhi
[\[183a.7\]]zhes bya'o/_/sogs pas ni ci lta ba nyid kyi don du gzung ngo /_/de nas 'di'i don ni bcom ldan 'das dang bcom ldan 'das ma'i phreng ba'i sngags nyid dang snying po dang nye ba'i snying po'i rnams sam/_dpa' bo drug dang dpa' mo drug gi snying po dang nye ba'i snying po'i
[\[183b\]]
[\[183b.1\]]sngags so/_/sangs rgyas thams cad kyi mkha' 'gro ma'i sngags kyi tshig rkang bzhi yin pa'am/_phyogs bcing ba'i sngags kyi tshig rkang bzhi yin par bstan pa'o/_/sngags ni tshig rkang bzhi 'byor ba'i phyir ro/_/ha lnga yang dpal he ru ka'i snying po dang 'dra ba nyid kyi phyir
[\[183b.2\]]ci lta ba'i sgra'i rkyen bstan pa las don dam gyi stobs kyis dpags la go bar bya'o zhes pa'i don to/_/khyad par rig pa'i rgyal po dang rtsa ba'i sngags ni bzhi bzhi'i tshig ni rin po cher gyur ba gang yin pa ni rnal 'byor pa'i gang 'dod pa de thams cad byed do/_/'di nyid kyi
[\[183b.3\]]phyir dga' ba skyed pas rin po che'i ngo bo nyid kyi sngags te/_yid bzhin nor bu rin po che'i phreng ba lta bu 'dis 'dod pa'i don sbyin par byed pa nyid kyi phyir ro/_/de nyid kyi phyir/_rig pa'i rgyal po'i las kyi mchog/_/ces bya ste/_de'i stobs kyis rig pa'i rgyal po zhes
[\[183b.4\]]brjod do/_/phreng ba'i sngags su mngon par brjod pa la rtsa ba'i sngags so zhes pa'i don to/_/dpal he ru ka mngon par brjod pa las phyin ci log gi rnal 'byor ma drug gis bsdu ba'i cho ga'i le'u brgyad pa'i 'grel pa'o//_//de nas zhes bya ba la sogs pa la
[\[183b.5\]]de nas ni go sla'o/_/bshad bya ste zhes bya bar sbyar ro/_/de ci zhes pa la las kyi tshogs sna tshogs pa'i mthu la sogs pa dang /_mchog tu gyur pa'i gtso bo'i rtsa ba'i sngags dang /_rig pa'i rgyal po'i sngags ci lta ba bzhin du ci lta ba'i ngo bo nyid kyi sngon du 'gro bas
[\[183b.6\]]rim pa bzhin du zhes pa'i don to/_/'jig rten gsum zhes pa ni go sla'o/_/skye gnas thams cad ces pa ni/_yang dngos grub kyi tshig ni rgyud thams cad du zlos pa'i skyon med pa nyid kyi phyir ro/_/sprin rnams 'thor bar byed ces pa ni dang po ni don ji lta ba nyid du
[\[183b.7\]]gzung ngo /_/de'i rjes su 'di'i don ni rdo rje pad+ma mnyam par sbyor ba'i gnas skabs su mkha' 'gro ma rnams dbang du byed pa'o/_/char 'bebs par byed pa ni byang chub kyi sems kyi chu'i rgyun 'bebs par byed pa'o/_/zlog par byed pa ni gnas par byed pa'o/_/rgya
[\[184a\]]
[\[184a.1\]]mtsho skems par byed pa ni phyag rgya dang lhan cig tu yan lag gis gnas pa ni de skems pa ste zhi ba'i gnas skabs su byed pa'o/_/chu bo rgyun phyogs las bzlog nas 'bab par ston pa ni byang chub kyi sems 'gog pa'o/_/dbang po zlog par byed pa ni khros pa
[\[184a.2\]]brgyud pa'i dbang po 'ching bar byed pa'o/_/sa g.yo bar byed pa zhes pa ni/_sems can che ba las kyang che bar gyur pa skyod par byed pa'o/_/shing las 'dzegs te gang 'dod pa der 'gro bar byed do zhes pa ni rig pa ni sdong po ste de yod pas nam mkha' la 'gro bar 'gyur ro/_/
[\[184a.3\]]sngags thams cad kyi nus pa 'phrog par byed pa ni 'jig rten gsum na gang cung zad gnas pa'i gsang bar brjod pa de thams cad 'khrul 'khor la zhon nas de ltar brjod pa'o/_/dngos grub thams cad 'phrog par byed do zhes pa ni rig pa 'dzin pa la sogs pa thams cad
[\[184a.4\]]dang 'brel pa gang yin pa de thams cad 'phrog pa ste len pa'o/_/khrag 'dren par byed pa zhes pa ni bsrung ba mang po dang ldan pa'i rgyal po dang 'brel ba yin yang 'gugs pa'o/_/slar gtong bar byed pa ni rang gnas su 'jog pa'o/_/gzugs brgya stong du mar byed do zhes pa ni
[\[184a.5\]]ma lus pa'i sems can gyi don bya ba'i phyir rang gi thabs dang shes rab dang ldan pa las de'i rnam pa can gyis ma lus pa'i nam mkha' khyab par sngags dang lha spro ba'o/_/'dod na snang bar byed cing 'dod na mi snang bar byed do zhes pa ni/_lha mo rnams ji ltar 'dod pa zhes pa'i
[\[184a.6\]]don to/_/khang bzangs dang shing gi rtse mo la sogs pa phye mar byed do zhes pa ni/_khang bzangs ni pad+ma ste sangs rgyas thams cad mnyam pa bstan pa'i phyir ro/_/sdong po ni rdo rje ste rdo rje ni skyes bu nyid kyi phyir ro/_/rtse mo ni lha mo rnams kyi pad+ma'i ze 'bru ste/_tha ma dang
[\[184a.7\]]'bring dang rab rnams la 'dod pas rdo rje pad+ma gnyis bskyod pas ltos pa med pas brdung zhes pa'i don to/_/dug bdud rtsir byed do zhes pa ni dug bdud rtsi dang 'dra bar bstan no zhes pa'i don to/_/bdud rtsi yang dug tu byed do zhes pa ni bdud rtsi dang 'dra ba'i yul
[\[184b\]]
[\[184b.1\]]yang dug bzhin du spyod pa'o/_/shin tu chags par mi byed ces pa'i don to/_/zla ba chur byed pa ni byang chub kyi sems 'o ma bzhin du 'thung bar byed do/_/chu zla bar byed do zhes pa ni chu zla ba dang 'dra bar slong ba ste/_de bzhin du zla ba'i btung ba bzhin du myong bar byed ces pa'i don to/_/
[\[184b.2\]]dri thams cad 'phrog par byed do zhes pa ni/_/bdud rtsi rnam pa lnga'i dri 'phrog pa'o/_/gang du 'dod pa der 'pho bar byed do zhes pa ni de'i dri gzhan bram ze la sogs pa'i zas la 'pho bar byed do zhes pa'i don to/_/'di nyid kyi phyir legs par bstan pa'i don gsal bar
[\[184b.3\]]byed pa ni nam mkha' lding gi gdong zhes bya ba la sogs pa gsungs te/_nam mkha' lding gi rgyal po'i gdong bzhin du 'gro ba 'byin par byed ces pa ni/_nam mkha' la 'gro 'dod pa'i bya khyung ni gshog pa gnyis skyod par byed do/_/gang ji lta bu zhi ba'i 'dus pa la bud
[\[184b.4\]]med rnams dang gang mnyam par sbyor ba ni khams byang chub kyi sems blangs te lha mo'i zhal du sbyin par byed do zhes pa'i don to/_/yang na gzhung gzhan te gdong gtso bor gyur pa ni bya khyung gi gdong ste bya rnams las bya khyung gi gdong gtso bor gyur pa'i phyir ro/_/des khyad par
[\[184b.5\]]can gyi cho gas 'gro ba rtogs par gnas par byed pa ni gnas pa ste/_ji ltar 'gro 'dod pa'i bya khyung gshog pa gnyis skyod par byed do/_/de lta bur zhi ba'i 'dus pa lha mo rnams dang gang mnyam par spyod cing gdong gis sbrang rtsi blangs nas lha mo'i kha ru ster ro zhes pa'i don to/_/
[\[184b.6\]]mi'i mchog ces pa ni mi gang de ltar spyod pa ni de 'jig rten gsum gyi gtso bo zhes pa'i don to/_/'dis ni bya khyung gi gdong dang 'gro ba 'byin pas zhes pa'i gzhung gzhan ni go sla'o/_/de'i lag pa'i mthil na yod pa'i dpal gang gis kyang 'phrog par mi nus zhes
[\[184b.7\]]pa ni/_de ltar gyur pa'i rnal 'byor pa 'dod cing sprul pa la rgyal ba thams cad kyis kyang dgag par mi nus zhes pa'i don to/_/de ltar zhes bya ba nas bzung ste don ji lta ba de ltar phul du byung ba nyid du nye bar gnas pa'i phyir ro/_/dur khrod kyi sol ba zhes pa'i don
[\[185a\]]
[\[185a.1\]]gyi gdams ngag brjod par bya ste/_ba ru ra'i sdong po'i lho phyogs kyi yal ga gtum mo'i sta re la sogs pas bcad nas nag po'i phyogs kyi tshes bcu bzhi'i nub mo dur khrod du bsregs la bong bu'i chus me bsad la/_/de'i sol ba dang thal bar byas la/_
[\[185a.2\]]gang de ltar mchog tu khyad par can gyi sol bas phyis kyi dus su rgyud las gsungs pa'i cho ga byas na de'i 'bras bu bzlog par mi nus so/_/a ti mug ta'i lcug ma zhes bya ba la sogs pa la/_de la 'di'i man ngag gi sngags 'bum phrag gcig bzlas pa'i sngags pas zla
[\[185a.3\]]ba gzas gzung ba'i dus su a ti mug ta'i rtsa bar khri bcas la de'i steng du bsdad la bsrung pa la sogs pa dmigs la gzhon nu mas bkal ba'i skud pa dmar po byas la/_nub phyogs kyi char son pa'i yal ga de la skud pas dkris te/_phyogs gcig tu skra grol
[\[185a.4\]]ba'i sngags pas gzas bzung ba nas brtsams te btang gi bar du de'i yal ga lag pa g.yon pas bzung la rgyun chad med par bzlas par bya'o/_/phyis kyi dus su mtshon chas bcad la ji ltar gsungs pa'i cho ga bzhin bya ste/_rtse mo dang rtsa bas nye bar mtshon pa ste/_rtse
[\[185a.5\]]mos ni 'ong ba'o/_/rtsa bas ni phyir 'gro ba'o/_/lhag mas ni song ba'i don nyid do/_/zas skom la sogs ro yis ni/_/zhes bya ba la sogs pas ni sgrub pa po rnyed par sla ba thams cad brjod pa'o/_/dpal he ru ka mngon par brjod pa'i rtsa ba'i sngags kyi las tshogs kyi
[\[185a.6\]]cho ga'i le'u dgu pa'i 'grel pa'o//_//de nas zhes bya ba la sogs pa ni go sla'o/_/chos zhes bya ba la sogs pas ni sgrub pa po'i sku gsum gyi rnam gzhag ston te/_de la 'di'i man ngag ni hUM gcig las rdzogs pa'i 'khor lo gsum la sogs par gnas pa'i
[\[185a.7\]]gnas skabs ni sprul pa'i sku'o/_/mang po kun lus la gcig tu bsdus te go cha thams cad la sogs pas go bgos nas bzlas pa'i gnas skabs thams cad ni longs spyod rdzogs pa'i sku'o/_/de'i rjes su snying gar pad+ma dang zla ba la A li dang kA li spro ba dang bsdu ba
[\[185b\]]
[\[185b.1\]]la sogs pa'i gnas skabs ni chos kyi sku zhes bya'o/_/rim dang rim min ma yin pas/_/ye shes longs spyod rdzogs pa dang /_/sprul pa thob par gdon mi za/_/zhes bya ba 'dis ni lhag ma rnams go sla'o/_/gsang sngags 'di'i zhes bya ba la sogs pa la/_gsang
[\[185b.2\]]sngags 'di ni rtsa ba'i nye ba'i snying po'i sngags so/_/snying po ni snying po'i gsang sngags te/_de yang snying po las kyang snying po'i las kyi cho ga zhes pa'i don to/_/snying po gsang ba'i sngags kyi sgrub pa po ni dpal he ru ka nyid sgrub pa po nyon cig bshad par bya ba ste/_
[\[185b.3\]]nga rdo rje phag mos sam/_gsang ba'i sgrub pa po yang nga nyid yin gyi zhes sbyar ro/_/lhag ma ni ci lta ba'i don nyid do/_/dpal he ru ka mngon par brjod pa'i sku gsum dang grub pa'i snying po'i las kyi cho ga'i le'u bcu pa'i 'grel ba'o//_//de nas gzhan yang
[\[185b.4\]]rab bshad bya/_/zhes bya ba la sogs pa ni go sla'o/_/bden par smra ba dang yun ring por mig mi 'dzums pa zhes pa ni/_kha cig mig yun ring por gdangs pa la zer te/_gzhan ni myur du 'dzums pa la 'dod do/_/lhag ma ni go sla'o/_/dpal he ru ka mngon par
[\[185b.5\]]brjod pa'i skye ba bdun pa'i mtshan nyid cho ga'i le'u bcu gcig pa'i 'grel pa'o//_//de nas nye ba'i snying po zhes bya ba la sogs pa ni go sla'o/_/lcags gsum zhes pa ni gser dang dngul dang zangs ma'o/_/mi'i thod pa sha med par byas la zhes pa ni mi'i thod pa la
[\[185b.6\]]sogs pa dri ma med pa blangs pa gang yin pa de ltar byas la sngon du bsnyen pa byas la sngags pas skad cig gis rdo rje drag po'i rnal 'byor dang ldan pas hUM brjod pa gnyis kyis rang sna bug g.yas pa'i nang nas dum skyes mtshon cha thogs pa phyung la gang gi ming byas
[\[185b.7\]]pa'i gnas lnga ste/_bshang lam dang rdo rje dang snying ga dang mgrin pa dang dpral ba dang mgo bor phug nas khrag gi rgyun gyis thod pa yongs su gang bar bsgom zhing sdigs mdzub kyi rtse mos mnyes na khrag 'gugs pa'o/_/yang dgongs pa'i don du skye bo la g.yon pas
[\[186a\]]
[\[186a.1\]]dal bus zhi ba'i ngo bo nyid kyis mnyes shing bsgrub bya de nyid mnyes shing bsgrub bya de nyid kyi lus yongs su gang bar bsgoms na sos par 'gyur ro zhes pa ni gdams ngag go/_/mngon par bsngags la zhes pa ni gsal lo/_/'o ma'am chang gis
[\[186a.2\]]thod pa bkang bas zhi bar 'gyur ro/_/gi wang zhes bya ba la sogs pa las kyi tshogs kyi khyad par gsungs pa thams cad ni don ci lta ba nyid de/_rnal 'byor pa skyes pas so/_/gal te nus pa skyes pa ma yin na de'i tshe yi ge'i grangs kyi 'bum bzlas la thams cad kyi cho ga
[\[186a.3\]]bya'o/_/dpal he ru ka mngon par brjod pa'i nye ba'i snying po'i las kyi cho ga'i le'u bcu gnyis pa'i 'grel pa'o//_//de nas go cha'i las rnams ni/_/zhes bya ba la sogs pa la/_go cha rigs gcig tu bstan pas dpa' bo dang rnal 'byor ma kun zin yang mdor bsdus nas
[\[186a.4\]]'di ru de go cha'i sngags kyi tshig gi las kyi tshogs yin pa ni 'dir rigs pa'o/_/rnal 'byor ma drug gi las ni tshig sgrub pa dang dgug pa'i cho ga'i le'ur rnal 'byor drug gi go cha'i tshig gi las kyi tshogs 'og nas ston pa nyid kyi phyir ro/_/de'i phyir dpa' bo drug gi go cha'i
[\[186a.5\]]snying po'i tshig gi las tshogs ni 'di yin no zhes pa'i don to/_/lhag ma ni gsal ba nyid do/_/skar ma rgyal gyi sbyor ba zhes pa ni/_/rgyal gsum gzung ngo zhes pa'i don to/_/gzhan ni go sla'o/_/dpal he ru ka mngon par brjod pa'i go cha'i sngags kyi sbyor ba'i cho ga le'u
[\[186a.6\]]bcu gsum pa'i 'grel pa'o//_//sgrub pa de ni bshad par bya/_/zhes bya ba la sogs pa ni go sla'o/_/rang gi khrag la lan gsum bzlas/_/de 'dir yang ni kha ru gzhug_/ces bya'o/_/phyi rol ma lus pa'i rnal 'byor ma la sogs pa mngon par 'dod pa'i rnal 'byor
[\[186a.7\]]dmigs nas phyugs la blta bar bya ste/_de ltar yang bong bu'i rnal 'byor lhag par dbang bar bstan te/_de la 'di'i gdams ngag gi rim pa ni ji ltar dbang gi don gyi dkyil 'khor bzhin du phyi rol khor yug chen po'i bar bri'o/_/de la pad+ma 'dab ma brgyad pa'i ge sar gyi
[\[186b\]]
[\[186b.1\]]dbus su A li kA lis bskor ba'i hUM ngo /_/phyogs bzhi'i 'dab ma la gnyis ka'i snying po dang nye ba'i snying po'o/_/mtshams bzhi'i 'dab ma la thod pa khrag gis gang ba bzhi'o/_/rtsibs nyi shu rtsa bzhi rnams su thod pa'i dum bu la sogs pa'i dpa' bo nyi shu rtsa bzhi'i sngags
[\[186b.2\]]so/_/rtsa ba'i thig nang du khwa gdong ma la sogs pa brgyad kyi sngags so/_/rtsa ba'i thig gi steng gi sgo bzhi'i nang du gnod mdzes kyi sngags go rims ji lta ba bzhin du tshig bzhi'o/_/ra ba gnyis la ni rtsa ba'i sngags so/_/ra ba'i phyi rol dang sgo'i steng dang sgo khyung brgyad dang
[\[186b.3\]]mtshams rnams su gnyis ka'i go cha'i sngags so/_/khor yug la ni bcom ldan 'das ma'i rtsa ba'i sngags so/_/de bzhin du dpa' bo 'od zer gyi rnam pas pul+lI ra ma la ya la sogs pa'i go cha chen po'i sa bon gyis bskor ba'o/_/'khor lo de'i dbus su sA
[\[186b.4\]]lu khur ba'i rang bzhin gyi bong bu'i gzugs byas la bzhag ste/_de yang rgya skyegs dang mar nag gis byugs la kha nas khrag 'dzag pa'i bong bu'i rnal 'byor du dmigs la grwa bzhir mar me sbar te mngon par 'dod pa'i sngags kyis 'dis sngon bzhin du byas la yi dam
[\[186b.5\]]la dga' bas sngags bzlas na gang dang gang du yang gyur pa'i rang bzhin de dang de mthong ba ni gdams ngag go/_/de'i gtor ma zhes pa ni bza' zhes pa'i don to/_/lhag ma ni go sla'o/_/dpal he ru ka mngon par brjod pa'i bong bu'i rnal 'byor gyis dpal he ru kar byed pa'i cho
[\[186b.6\]]ga'i le'u bcu bzhi pa'i 'grel pa'o//_//de nas sdom pa thams cad la/_/zhes bya ba la sogs pa 'dis ni yi ge'i brda ston te/_de yang ji lta ba nyid de 'on kyang Di ta zhes bya ba la sogs pas mngon par brjod pa ni gnas skabs kyi tshig tu shes par bya'o/_/
[\[186b.7\]]lA ma yang de bzhin zhes pa ni lA ma'i rigs su gyur pa ni nga yin no zhes dgongs so/_/de ltar gzhan la yang ngo /_/byin pa gnyis zhes pa ni khyed dang lhan cig tu sbyor bar 'dod pa'o/_/lhag ma ni go sla'o/_/dpal he ru ka mngon par brjod pa'i yi ge'i brda'i cho ga'i le'u bco lnga pa'i 'grel
[\[187a\]]
[\[187a.1\]]pa'o//_//de nas zhes bya ba ni go sla'o/_/bza' dang bza' min zhes bya ba la sogs pa ni 'chad par 'gyur ba'i ngo bo nyid yin pas go sla'o/_/bza' dang bza' min rab sbyin bya/_/zhes pa ni/_rang gi dam tshig dang gzhan gyi dam tshig mi spyad par lha mo rnams kyi 'dod
[\[187a.2\]]pa la 'jug par bya'o zhes dgongs so/_/de nyid kyi don yang gsal bar bya ba'i phyir gsungs te/_mchog gi phul du byung ba'i dam tshig ni mchog gis te mchog gi dam tshig 'di la gnas pa'o/_/mchog gi dam tshig la gnas pa 'di nyid kyi phyir yid shes par byed pa yid dang
[\[187a.3\]]rjes su mthun pa la bza' bya dang bza' bya ma yin pa rab tu sbyin no zhes bya'o/_/de nyid kyis rjes su mthun par gsal bar byas pa'o/_/yang na gzhan gyi rjod byed de/_/de yi brjod bya ston pa'o/_/de nas bza' dang bza' min pa/_/mdor bsdus nas ni rab bshad bya/_/zhes bya
[\[187a.4\]]ba la sogs pa'i mchog gi dam tshig ni rnal 'byor gyi rjes su mthun par gnas pa'o/_/bza' bya dang bza' bya ma yin pa'i rang gi dam tshig dang gzhan gyi dam tshig gi bza' ba bza' bas yid ches par byed cing yid dang rjes su mthun pa'i bza' bas snyan grags chen po bskyed
[\[187a.5\]]pa'i phyir rab tu sbyin pa la 'jug par bya'o/_/de yis bsdus pa ste mdor bsdus pa phul du byung ba brjod par bya'o zhes sbyar ro/_/kha dog khyad par gsang ba gang /_/zhes bya ba la sogs pa gang rang dang gzhan gyi dam tshig la sogs pa mtshon cing ston te 'di thams cad ni go
[\[187a.6\]]sla'o/_/de'i rigs las byung zhes pa ni/_bde bar gshegs pa'i bstan pa dang rab tu 'brel zhes pa'i don to/_/drag po rjes su 'gro zhes bya ba ni dpal he ru ka'i rigs las yang dag par byung zhes pa'i don to/_/dpa' mo'i blo ma ni dpa' bo lha dgra la 'khyud pa ste
[\[187a.7\]]rdo rje'i rigs las byung zhes pa'i don to/_/de bzhin gshegs rigs rjes su 'gro/_/zhes pa ni rnam par snang mdzad kyi rigs las byung zhes pa'i don to/_/yang de bzhin du/_de ltar bdun po ngas bshad do/_/zhes bya ba la sogs pa de sgrub pa po'i rnal 'byor pas
[\[187b\]]
[\[187b.1\]]rigs chen po'i rig pa'i yi ge dang kha dog kyang drug yin no/_/rigs chen po sgrub pa po rig pa'i lha mo dang lhan cig tu gyur pa de ltar yi ge'i rgyud kyi ngo bo nyid kyis nyams pa med pa'i rang bzhin nyid kyi phyir ro/_/kha dog drug tu 'gyur zhes pa ni rnam pa drug yin zhes pa'i don to/_/
[\[187b.2\]]yang na brjod par gyur pa gzhan yin na ni gsal ba'i don to/_/phyag rgya 'ching ba la sogs pas yongs su gsal ba nyid kyi don to/_/dpal he ru ka mngon par brjod pa'i rnal 'byor bdun gyi mtshan nyid brtag pa'i le'u bcu drug pa'i 'grel pa'o//_//de nas rnyed dka'
[\[187b.3\]]zhes bya ba la sogs pa la rnyed par dka' ba ni rnal 'byor ma ste/_'khor lo gsum la gnas pa'i rnal 'byor dang de bzhin du de'i rigs las byung ba'i gzugs can ma yang bdud rtsi rnam pa lnga las byung ba'i phyir bdud rtsi lnga la goms na rnyed par sla'o zhes pa'i don to/_/de gang
[\[187b.4\]]zhes pa la mkha' 'gro ma zhes gsungs te/_mkha' 'gro ma la sogs pa bdun dang gzugs can ma la sogs pa bdun rim dang rim ma yin pas ma lus pa'i ngo bo gcig gi ngo bo nyid gang yin pas mtshan ma bstan pa gang gis shes pa tsam gyis sgrub pa po 'grub
[\[187b.5\]]par 'gyur ba'o/_/gang cung zad ma brjod pa de brjod par bya ste b+ha ling ke zhes pa ni b+ha ling ke byis pa dang bcas shing skra grol ba la sogs pa rang gi mtshan nyid gsal bar byed ces pa'i don to/_/e hi ka'i lha mo zhes pa ni 'di sngags kyi rnam pas sems shin tu rnam
[\[187b.6\]]par g.yengs pa'i ngo bo nyid kyis rol zhes dgongs so/_/phyis ni khyad par gyi bsdu bas/_/gshin rje e hi ki lha mo/_/mkha' 'gro rmongs byed 'jigs byed ma/_/lA ma skrag byed yongs bsgyur ma/_/phyir mi ldog dang dum skyes ma/_/'dod ma 'o byed b+ha ling bcas/_/
[\[187b.7\]]phag mo kun spyod gzugs ma dang /_/gzugs can 'o byed gtum khyad par/_/dum skyes nyid dang tsaN+Di ka/_/mtshan nyid 'di dag gcig pa'i don/_/dpal he ru ka mngon par brjod pa'i mkha' 'gro ma rnams kyi gzugs yongs su brje ba dang mtshan ma'i go cha'i
[\[188a\]]
[\[188a.1\]]cho ga'i le'u bcu bdun pa'i 'grel pa'o//_//de nas gzhan yang bshad bya ba la sogs pa 'dis 'dir mtshan nyid kyi khyad par ston te/_de lta bu'i mtshan nyid dang ldan pa'i rnal 'byor ma rnams ni sgrub pa po'i bsgrub bya yin no zhes pa'i don to/_/gzhan ni go
[\[188a.2\]]sla'o/_/dpal he ru ka mngon par brjod pa'i mkha' 'gro rnams kyi mdog dang mtshan nyid dang rtags kyi cho ga'i le'u bco brgyad pa'i 'grel pa'o//_//de yang gzhan yang zhes bya ba la sogs pa 'dis lA ma'i rigs las byung ba 'ba' zhig gi bud med rnams kyi mtshan
[\[188a.3\]]nyid ston pa'o/_/gzhan ni go sla'o/_/ril ba spyi blugs dag la mchod/_/ces pa ni/_ril ba spyi blugs kyi rnam par lag pas bstan zhes pa'i don to/_/gzhan ni go sla'o/_/dpal he ru ka mngon par brjod pa'i mkha' 'gro rnams kyi phyag rgya dang phyag rgya'i lan bstan pa'i
[\[188a.4\]]cho ga'i le'u bcu dgu pa'i 'grel pa'o//_//de nas gzhan yang bshad bya ba la sogs pa ni go sla'o/_/gang gis spun dang sring mo ru/_/zhes pa ni rang gi dam tshig can dang rang gi dam tshig can ma'i rnam par shes pa'i don to/_/gsong por smra ba ni phyag 'tshal ba'o/_/
[\[188a.5\]]gsong por smra ba'i lan ni lan du phyag 'tshal zhes pa'i don to/_/gang zhig mkha' lding ston pa ni/_/zhes pa ni 'khor lo'i rnam pas gshog pa gnyis dpung pa gnyis kyis so sor ston zhes pa'i don to/_/de la paT+Ti sa bstan bya/_/zhes pa ni gos 'ching ba'i tshul
[\[188a.6\]]gyis dpral ba'i mtha' ru lag pa gnyis de la bstan no zhes dgongs pa'o/_/dkyil 'khor zhes pa ni dam tshig pa rnams 'du zhes pa'i don to/_/dpal he ru ka mngon par brjod pa'i rnal 'byor kun gyi lag pa'i phyag rgya brdar byas pa'i cho ga'i le'u nyi shu pa'i
[\[188a.7\]]'grel pa'o//_//de nas yan lag phyag rgya'i zhes bya ba la sogs pa nas bstan par bya zhes bya ba'i bar ni go sla'o/_/dpal he ru ka mngon par brjod pa'i yan lag gi phyag rgya'i mtshan nyid bstan pa la sogs pa'i le'u nyi shu rtsa gcig pa'i 'grel pa'o//_//
[\[188b\]]
[\[188b.1\]]de nas gzhan yang zhes bya ba la sogs pas ji lta ba'i don nyid do/_/legs par 'ongs zhes pa ni ston pa'o/_/legs 'ongs len ni lan du ston pa zhes pa'i don to/_/gsang ba pa zhes pa ni gsang ba'i rnal 'byor ma zhes dgongs so/_/bstan par bya ba ni sdigs mdzub tu
[\[188b.2\]]mngon par brjod pas paT+Ti sa bstan par bya ste/_de bzhin du dpral ba'i rtsa bar gos 'ching ba lta bu'i lag pa gnyis ston pa'o/_/yang der rtse gsum rab tu ston pa zhes pa'i don to/_/mtshams kyi mtha' zhes pa ni mgo'i dbus su gtogs pa'o/_/dpal he ru ka
[\[188b.3\]]mngon par brjod pa'i khyad par gyi mtshan nyid kyi phyag rgya'i le'u nyi shu rtsa gnyis pa'i 'grel pa'o//_//da ni de nas zhes bya ba la sogs pas mkha' 'gro ma rnams kyi khyad par gyi brda ston to/_/de nas zhes bya ba la sogs pa ni go sla'o/_/rjes chags dpa'
[\[188b.4\]]bo zhes bya ba la sogs pa la rjes su chags pa'i dam tshig can ma gang yin bsgrub pa po'i phyi rol gyi yan lag gi lha mo ni/_dngos po thams cad kyis brtse ba mchog gi dbang du gyur pa'i skyes bu chen po sna tshogs pa'i dpa' bo'i sems can rnal 'byor pa nyid
[\[188b.5\]]kyi sa gzhi ste ma lus pa de'i longs spyod du 'gyur ba'o/_/rgyal po gzhan med par sa gzhi ni gzhir bya'o/_/rnal 'byor ma yi sdom pa mchod/_/ces pa ni rnal 'byor ma rang gis sngags thams cad legs par bslabs pa'i las kyi phyag rgya ste lha mo de
[\[188b.6\]]gzhi nyid du byas la sdom pa ni phyag rgya chen po'i rnal 'byor ro/_/mchod ni mchod par bya zhes pa'i don to/_/go bzlog pa'i lta ba ni zhes pa ni go sla'o/_/rgyal mtshan mdung 'dra rtag tu 'byung /_/zhes pa ni rgyal mtshan ni rtags te de la rang gi nus pa dang ldan pa ni
[\[188b.7\]]bsdu ba'o/_/kha sbyor me long yin zhes bya/_/zhes bya ba ni rgyun mi 'chad par me long la blta ba de yis rgyal mtshan gyi nus pa shes par bya ba nyid du rtogs par bya ba'i don to/_/lhag ma ni go sla'o/_/dpal he ru ka mngon par brjod pa'i mkha' 'gro ma'i mtshan ma dang
[\[189a\]]
[\[189a.1\]]phyag rgya'i mtshan nyid kyi le'u nyi shu rtsa gsum pa'i 'grel pa'o//_//de nas gzhan yang bshad bya ba la sogs pa ni rtogs sla'o/_/dpal he ru ka mngon par brjod pa rnam pa bzhi'i mtshan nyid can gyi brda'i tshig gi brdar btags pa'i cho ga'i le'u nyi shu rtsa bzhi
[\[189a.2\]]pa'i 'grel ba brjod pa'i don to/_/de nas zhes pa'i don brjod nas don kun 'dod pa'i zhes pa ni don yang yin la kun yang yin pas don kun te de la 'dod pa ni mngon par 'dod pa gang yin pa de ni de bzhin no zhes pa'i don to/_/'dod pa'i don kun nyid la 'dod pa ni de la mngon
[\[189a.3\]]par 'dod pa bskyed pa nyid kyi phyir 'dod pa'i don kun de nyid gang yin pa ni bcom ldan 'das te 'dod pa'i don kun no zhes pa'i don to/_/sba byin sba bar bya ba ste/_sngags bsdus pa'i sgo nas brgyad brgyad kyi tshig gi sngags dang sngags kyi tshig gi khyad par sbyar zhing byas pa'o/_/
[\[189a.4\]]mos pa dman pa'i sems can ni dngos po kun la lhag par mos pa gang yin pa'i sems can de ni de bzhin te/_de la mu stegs ngan pa'i don gyi lam gyi khyad par gang yin pa de ni mu stegs ngan pa rnams kyis mi shes pas smod pa'i sems gang yin pa de ni de bzhin du brjod ces
[\[189a.5\]]pa'i don to/_/gal te khyad par nyid kyis ji lta bu'i don du bstan te/_de'i phyir rtsa ba la smod pa bsrung ba'i don du 'bad par bya'o/_/de la sngags 'di rnams gsal por dpa' bo dang rnal 'byor ma rnams kyis bsgom par bya'o/_/sngon gyi phyed dang phyis kyi phyed kyang dpa' bo dang rnal
[\[189a.6\]]'byor mas bsgom mo zhes pa'i don to/_/dpa' bo yang yin la rnal 'byor ma yang yin pas dpa' bo dang rnal 'byor ma'i ngo bo nyid de/_dpa' bo dang rnal 'byor ma nyid des gsungs pa'i sngags 'di gsal por byas so zhes pa ni mi mthun pa ma yin zer te kha cig tu yang mthun pa nyid
[\[189a.7\]]kyi don to/_/lhag ma ni go sla'o/_/dpal he ru ka mngon par brjod pa'i rtsa ba'i sngags ma lus pa sbas pa'i cho ga'i le'u nyi shu rtsa lnga pa'i 'grel pa'o//_//de nas gzhan yang zhes bya ba la sogs pa ni go sla'o/_/rnal 'byor rim dang rim bzlog pa/_/zhes pa ni yi dam rim pa dang rim pa ma yin
[\[189b\]]
[\[189b.1\]]pas pho nya rnams yang dag par gnas pa sngon brtson chen ma la sogs pa rim pa ma yin par bstan pa de rim pa bzhin du dgod par bya'o zhes pa'i don to/_/'di nyid kyi phyir/_'og dang steng du rtag tu ster/_/zhes bya ste/_'og tu rnam par gnas pa steng du bkod pa des bdag gi
[\[189b.2\]]pho nya mo kun 'gro ste dngos grub sbyin par 'gyur ro zhes pa'i don to/_/pho nya mo de kun grub ster/_/zhes pa ni mthong ba dang reg pas pha nya mos dngos grub kun ster bar 'gyur ro/_/bsgrubs na lta smos kyang ci dgos zhes pa'i don to/_/tsum+ba na dang rtag par 'khyud/_/rnal 'byor gnas
[\[189b.3\]]ni khyad par nyid/_/ji srid rnal 'byor tshogs rnams ni/_/thams cad dngos grub byed par bshad/_/ces pa ni 'di'i don ni zhing dang nye ba'i zhing la sogs pa rnal 'byor gyi gnas de la rnam par gnas pa'i pho nya ni dngos grub ster te/_tsum+ba na dang 'khyud pa gnyis po'i
[\[189b.4\]]rnam pa'i khyad par 'dis zhes pa'i don to/_/kun la sbyin bya'i zhes pa ni dam tshig can ma mthong nas bza' ba dang ston mo dang tsA ru dang brda la sogs pa sbyin par bya'o zhes pa'i don to/_/ma dang zhes bya ba la sogs pa la rgyud dang sngags bslabs par gyur na de'i tshe sngags
[\[189b.5\]]la sogs pa nye du yin par mi spyad cing sbyin par bya zhes pa'i don to/_/gang zhig ces bya ba la sogs pa la sngags byin pa de ni rung ba yin te gzhan du ma yin no zhes pa'i don to/_/dam tshig rtag tu zhes bya ba la sogs pas rnal 'byor pas gang gi tshe spyad par bya ba de ston
[\[189b.6\]]pa'o/_/skyes pa zhes bya ba la sogs pa la skyes pa'am bud med rnal 'byor mas mthong na g.yon gyi cha ru byas nas 'gro ba'o/_/ring yang shes 'gyur te zhes bya ba la sogs pa la ring yang khyim mam zhing du g.yon pa'i spyod pas bya zhes pa'i don to/_/he ru ka las
[\[189b.7\]]sbyar gzhan med/_/ces pa ni dpal he ru ka'i rnal 'byor las mchog tu gyur pa'i rnal 'byor gzhan med ces pa'i don to/_/'di nyid kyi phyir/_slob dpon rnal 'byor ma nyid yin/_/zhes bya ste/_de'i rnal 'byor 'chang ba'i slob dpon ni rnal 'byor ma kun gyi
[\[190a\]]
[\[190a.1\]]ma'i gnas zhes bya ba'i don to/_/rgyud 'di ru ni sgrub pa po legs par gyur pa nyid yin no zhes pa ni go sla'o/_/khwa gdong la sogs 'di dag ni/_/mos dang dad pa 'phel byed pa/_/zhes pa ni dngos grub rnams kyi rgyun ni brgyad po 'di yin no zhes pa'i don to/_/dang po ni
[\[190a.2\]]sngon du bstan pa'i g.yon pa la sogs pa'i dam tshig skyong ba'o/_/lha gzhan dag dang kun sbyor ba'i/_/'dod la chags par gyur pa ni/_/zhes pa ni 'dod pa ni rnam par rtog pas 'dod cing yid la 'dod pa ste lha gzhan la yang dag par sbyor bar byed pa'o/_/chags pa ni chags zhes
[\[190a.3\]]pa'i don to/_/'di'i phyir gzhan gyi rnal 'byor spang bar bya ba ni gnyis pa'o/_/rmad du byung ba'i rang dang gzhan gyi cha spang ba ni gsum pa'o/_/thogs pa med pa zhes pa ni gang gis kyang gzhom du mi nus pa ste bzhi pa'o/_/dam tshig spyad pa spyod pa dang /_/zhes pa ni dam tshig ni lha
[\[190a.4\]]mo ste de la spyod pa ni 'dod pa ste de la sems kyi bya bas gang dam tshig la spyod pa ni lnga pa'o/_/bud med dbang phyug shin tu sbyor/_/zhes pa ni rdo rje dang pad+ma bsrubs pa'i dus su dbang phyug dang bral ba nyid du mi bya'o/_/de ji lta bu snyam na dbang phyug nyid du bya'o zhes pa'i don to/_/'di ni drug
[\[190a.5\]]pa'o/_/tshangs par spyod pa de lta bu 'chang ba'i byang chub kyi sems len pa'i dus su tshangs pa nyid du spyad do zhes pa'i don to/_/'di ni bdun pa'o/_/khro med rgyun gyis kun du spyod/_/ces pa ni byang chub kyi sems len pa'i dus su btsog pa'i 'du shes mi bya ba ste brgyad do/_/dam
[\[190a.6\]]tshig gi spyod pa mchog phul du byung ba la gnas par bya ba ste/_sgrub pa ni zhes bya bar sbyar ro/_/gzhung gzhan la yang lhag ma'i blo don ni 'di nyid do/_/rgyud kun gyi ni thun mong ste/_/zhes pa ni gsang ba 'di ni rgyud thams cad kyi thun mong du mngon par 'brel pa ste yang dag
[\[190a.7\]]pa'i sngags kyi don du rig par bya'o/_/de nyid kyi phyir/_rgyu med par ni smad mi bya/_/zhes gsungs te rgyu ni tshad ma ste des smad par mi bya zhes pa'i don to/_/yang ci bya zhes pa la/_dad pa nyid kyis blang bya yin/_/zhes gsungs te/_mig dang lag pas ma yin zhes pa 'di
[\[190b\]]
[\[190b.1\]]nyid kyi don ston to/_/blo ldan mthe'u chung bskyod par ni/_/zhes pa ni phyi rol gyi yan lag gi lha mo la mchod pa'i dus su lha'i rnal 'byor dang ldan pas bya zhes pa'i don to/_/yang na sngags dang rgyud legs par bslab pa gal te ma rnyed na gzhan yang lha'i rang bzhin du byas la
[\[190b.2\]]mchod par bya'o/_/pho nya mo rnams yang dag gnas/_/zhes pa ni de ltar de'i dus su blo dang ldan pa'i rnal 'byor pa la pho nya thams cad rab tu dga' bar 'gyur ro zhes pa'i don to/_/lhag ma ni go sla'o/_/mnyes byed rnam par dag pa dang /_/gsal byed yon tan ldan
[\[190b.3\]]pa'i mi/_/zhes pa ni yon tan dang ldan pa'i rnal 'byor pa'i mi ni rnam pa gsum du shes par bya ste/_mnyes byed ces pa ni nus pa ma skyes pa'o/_/rnam par dag pa ni nus pa skyes pa'o/_/gsal byed ces pa ni dbus mar gsal ba ste/_/nus pa cung zad skyes
[\[190b.4\]]shing bstan bcos kyi don rig pa'o/_/yang na mnyes byed ces pa ni sngags dang rnal 'byor la goms shing lha mnyes par byed pa'o/_/yon tan dang ldan pa'i mi bstan bcos kyi don rig pa ni gsal byed de/_/sgron ma dang 'dra bas sems can gyi don gyi bya ba nus pa'o/_/
[\[190b.5\]]dpal he ru ka mngon par brjod pa'i slob ma brtag pa'i sdom pa'i cho ga'i le'u nyi shu rtsa drug pa'i 'grel pa'o//_//de nas zhes pa ni go sla'o/_/rnal 'byor brtul zhugs dpa' bo yi/_/rnal 'byor ma kun sgrub byed pa/_/mtshan nyid khyad par shes byas nas/_/
[\[190b.6\]]myur du dngos grub rab 'jug byed/_/ces pa ni sgrub pa po spyod pa'i brtul zhugs kyi dpa' bos rnal 'byor ma rnams kyi mtshan nyid kyi khyad par shes par byas nas rnal 'byor ma rnams las myur du dngos grub 'thob po zhes pa'i don to/_/yul dang yul du de rab
[\[190b.7\]]song /_/pho nya'i gzugs su mtshon pa yin/_/zhes pa ni de ltar rnal 'byor pa rnam pa gsum gyis gzugs dang mtshan nyid phun sum tshogs pa'i pho nya yul dang yul du rnam par mthong zhes pa'i don to/_/pho nya ral gri'i so 'dra zhing /_/zhes pa ni pho nya dang ral
[\[191a\]]
[\[191a.1\]]gri'i so gnyis mthun pas mnyes par dka' zhes pa'i don to/_/dag byed ces bya ba la sogs pa la dag par byed cing bsod nams 'phel nas sgrub pa pos dngos grub 'thob ste/_dbyer med pa thob nas mngon par 'dod pa'i dngos grub 'thob ces
[\[191a.2\]]pa'i don to/_/'di nyid kyi phyir yang dag pa ma yin pa la sogs par brjod pa las grol ba'o/_/sgrub pa gnyis zhes pa ni sgrub pa pos 'jig rten dang 'jig rten las 'das pa'i dngos grub grub ces pa'i don to/_/gnyis kyi cho ga la spyod pa/_/pho nya gcig pu kho na yin/_/zhes
[\[191a.3\]]pa ni gcig pu nyid dpal he ru ka'i rnal 'byor lhag par ston pa'o/_/gzhung gzhan yang 'di'i don to/_/yang na kha cig dngos grub la spyod bzhin pas de gcig nyid kho na'i rnal 'byor mchog ste/_de'i pho nya'i rnal 'byor ma des rab tu bskul ba ste/_dngos grub sgrub par
[\[191a.4\]]rtsom zhes sbyar ro/_/bla ma brgyud rim gyis thob pa'i/_/dbang bskur ba ni sngags legs ldan/_/pho nya rnams su yang dag bshad/_/ces pa ni bla ma brgyud pa'i rim pas srog gis dbang bskur zhing gang gi tshe legs par sbyar bar gyur pa yin pa de'i tshe rnal 'byor pa'i nges par
[\[191a.5\]]pho nya yang dag brjod ces pa'i don to/_/phyag rgya legs sbyor ngang tshul dang /_/zhes pa ni phyi rol gyi yan lag dang yang dag par sbyor ba'i ngang tshul can zhes pa'i don to/_/yang dag rdzogs zhes pa ni gal te yongs su rdzogs par gyur pa'o/_/ye shes rgyu skyes zhes pa ni/_ye
[\[191a.6\]]shes phul du byung ba'i bar gyi rgyu ni byed pa ste dpal rdo rje drag po de las skyes pa yin no zhes pa'i don to/_/nang par langs ni mtha' ru dam tshig las langs te/_sems kyi bdag nyid phyag rgya chen po'i rnal 'byor dang ldan pas gzugs kyi bya ba kun byas te lus po
[\[191a.7\]]dpa' bo drug gi go chas go bgos la/_lus la shin tu mtshon cha ni/_/lus la gnas par kun gyis spyad/_/ces pa ni lus thams cad mtshon cha'i dra bas rab tu khyab par bya'o zhes pa'i don to/_/dag byed byas pa'i lus dang ni/_/rtag tu sngags ni brjod
[\[191b\]]
[\[191b.1\]]par bya/_/zhes pa ni rtag tu srung ba'i cho ga nyid sngags pa nyid kyis bya ste/_de nas sngags brjod par bya'o/_/rnal 'byor gnas rnams nges bstan cing /_/zhes pa ni rnal 'byor ting nge 'dzin gyi gnas kyi yan lag bstan pa de bzhin du go cha yang bya'o zhes pa'i don to/_/mtshon
[\[191b.2\]]cha rnams ni bgom mi bya/_/zhes pa ni/_de ltar ji ltar brjod pa'i go cha la sogs pa las 'da' bar mi bya'o zhes pa'i don to/_/yang na mtshon ni gos dang 'dra ba'i pho nya la bgom par mi bya'o/_/yang na mtshon cha ni rang dang gzhan gyi mtshan ma la mi bgom pa'o/_/
[\[191b.3\]]dam tshig dang ldan pa'i mi la dus thams cad du khro bar mi bya'o zhes bya ba'i don to/_/mngon par brtson las 'da' mi bya/_/zhes pa ni rgyud 'di la mngon par brtson pa las 'da' bar mi bya'o zhes pa'i don to/_/de dang lhan cig bde ba bya/_/zhes pa ni dam tshig
[\[191b.4\]]dang ldan ma rnams dang ji ltar 'os par bya'o zhes pa'i don to/_/yang na bde ba'i thabs kyis phyag rgya chen po'am dngos kyi thabs su bya'o zhes pa'i don to/_/de'i don du zhi ba byas la mngon par rtogs pa'i rnal 'byor dang ldan pas yang nyin dang mtshan mo thun
[\[191b.5\]]bzhi ru bya'o zhes dgongs so/_/dam tshig spyad pa zhes pa ni dam tshig ni lha mo ste de la spyod pa'o/_/yang na dam tshig gi spyod pa ni bsrung bar bya ba dang bza' bar bya ba'o/_/de nas 'khrul ba'i bya ba las grol te nges pa nyid du 'khrul ba las rnal 'byor pa'i bya ba las
[\[191b.6\]]grol te ji ltar 'dod pa bzhin du thar par 'gyur ro zhes pa'i don to/_/mtshan ma rtag par nam mkha'i gos/_/zhes pa'i don ni 'di nyid de/_gnag dang dmar bar rtag gyur bya/_/zhes pa ste/_nub mor spyod bzhin pa yin no zhes dgongs so/_/srog chags
[\[191b.7\]]yan lag las byung gyon/_/zhes pa ni pags pa'i gos bgos pa yin no zhes pa'i don to/_/bde ba ni g.yon mar brjod de dpa' bo'i gzhi'o/_/bde thob ni dga' ba'i bde ba bya'o zhes dgongs so/_/mchod phyir thogs ni yongs spangs gtsang /_/zhes pa ni mchod
[\[192a\]]
[\[192a.1\]]phyir thogs pa la sogs pa thos pa dang dran pas byas pa'i gtsang sbra ni yongs su spangs te/_dpal he ru ka'i byin gyi rlabs kyis 'jig rten dang 'jig rten las 'das pa'i gtsang sbra la spyad do zhes pa'i don to/_/phyag rgya lnga zhes pa ni mgul rgyan
[\[192a.2\]]dang lag gdub dang spyi bo'i nor bu dang rna rgyan dang tshangs pa'i skud pas thams cad du brgyan pa yin no zhes pa'i don to/_/rigs dang rigs min ngor mi blta/_/spyi gtsug la sogs bcing ba spang /_/zhes pa ni/_rigs dang rigs ma yin pa dag gi sgo nas dpyad cing de la
[\[192a.3\]]smod pa yongs su spang ngo zhes pa'i don to/_/ral pa bcings pa la sogs pa 'jig rten pa'i spyod pa spang bar bya'o zhes pa'i don to/_/pho nya zhes bya ba la sogs pa go sla'o/_/dpal he ru ka mngon par brjod pa'i spyod pa'i brtul zhugs dang mchod pa'i cho ga'i le'u nyi shu
[\[192a.4\]]rtsa bdun pa'i 'grel pa'o//_//mchod dang bcas nyid rnam dag yod/_/ces pa ni mngon par brjod pa'i mchod pa dang lhan cig tu gnas pa ni de la mchod pa ste/_bla na med pa mchog gi mchod pa byas pa'i don nyid kyi phyir rgyas par yod do/_/yang na de nas
[\[192a.5\]]mchod pa rnam dag bdag ces pa gzhung gzhan gyi don te/_mya ngan 'das par nges 'gro nyid/_/ces pa ni mya ngan las 'das par nges par 'gro ba ni mchog gi bde ba'i gnas skabs kyi dga' ba zhes pa'i don to/_/dpa' bo bzang po yon tan yongs su rdzogs pa
[\[192a.6\]]la mchod par bya'o/_/yang de nyid kyis bdag nyid sangs rgyas thams cad la sogs pa la mchod pa'i rnal 'byor pas zhes pa'i don to/_/'dis ni mchod pa 'di yis bdag nyid la mchod pas rnal 'byor pa des phyi dang gsang ba dang de kho na nyid kyi mchod pas dpa' bo
[\[192a.7\]]rnams dang rnal 'byor ma brtan pa la sogs pa g.yo ba dang don thams cad mchod par 'gyur ro zhes pa'i don to/_/spun dang sdug pa mchod pa dang /_/zhes pa ni dkyil 'khor gcig par rab tu zhugs pa gang yin pa thun mong gi rnal 'byor la spyod pa ste de nyid dang lhan
[\[192b\]]
[\[192b.1\]]cig tu zla ba'i 'dus pa la yang dag par gnas so/_/zla ba'i btung ba la sogs pa'i dam tshig mi spyad par bya'o zhes pa'i don to/_/spun dang bu dang lhan cig tu/_/bde dang sdug bsngal 'byung bya/_/sngags dang de bzhin phyag rgya dang /_/ye shes der ni bstan mi bya/_/zhes
[\[192b.2\]]pa ni/_/gal te 'jig rten 'di'i spun dang bu la sogs pa nyid dang lhan cig tu phyag rgya chen po la sogs pa'i ye shes rgyud las gsungs pa nyid bstan par mi bya'o zhes pa'i don to/_/lhad 'jug cing thams cad la smod pa ma yin pa dang tsA ru'i bza' ba dang btung ba
[\[192b.3\]]rnam pa sna tshogs pa dam tshig gi spyod pa rtag tu bya'o/_/gdug pa can thams cad mnan cing smad nas tsA ru'i bza' ba dang btung ba dag byed kyi dam tshig spyad par bya zhing rtag tu spyad ces pa'i don to/_/'dis tsA ru'i bza' bas dam tshig gi spyod pa byas pa yin te des
[\[192b.4\]]dag par byas pa'i rnal 'byor pa yin no zhes pa'i don to/_/yang na gzhung gzhan du gang yin pa'i don de nyid ces pa'i don to/_/gsang sngags su la'ang sbyin mi bya/_/zhes pa ni go sla'o/_/pho nya mo zhe na rtag thar pa/_/zhes pa ni/_/bde ba byed pa'i gnas skabs su phyi
[\[192b.5\]]rol gyi yan lag la go cha kun la sogs pas go bgo bar bya'o zhes pa'i don to/_/'da' ba yis kyang longs spyod bya/_/zhes pa ni gang yang shin tu legs par bslabs shing skal ba dang ldan pa'i bzang po'i yan lag la der 'dus byas la longs spyad par bya'o
[\[192b.6\]]zhes pa'i don to/_/skye gnas dman la mi gnas la/_/bsnyen bskur nyid ni bya ba min/_/zhes pa la/_skye gnas dman pa ni bram ze la sogs pa'i rigs mi gzung ba'o/_/'on kyang mchog gi rnal 'byor gyi snod ma yin pa nyid kyi phyir ro/_/de'i phyir de
[\[192b.7\]]la gus par mi bya'o/_/yang na skye gnas dman pa ni bram ze la sogs pa'i rigs lnga las byung ba de bzhin gshegs pa'i brda'i tshig gi rnam par gnas pa'i phyi rol gyi yan lag skye gnas dman pa de la ma rig pas brtags pas che ba nyid kyi phyir de la gus
[\[193a\]]
[\[193a.1\]]par mi bya'o zhes pa'i don to/_/'dis ni phyi rol gyi yan lag rigs dang ldan pa'am rigs ngan pa yang gal te pho nya'i mtshan nyid phun sum tshogs par ma gyur na de skye gnas dman pa zhes brjod de/_de la gus par mi bya'o zhes pa'i don to/_/lhag
[\[193a.2\]]ma ni go sla'o/_/mchog dang tha ma lhan cig 'gugs/_/zhes pa ni zla ba 'gugs pa'i cho ga la rnam par rtog pa mi bya'o/_/de ltar rdzas ni nges pa yin/_/zhes pa ni don dam pa nyid du nges pa zhes pa'i don to/_/g.yon nas spyod ces bya ba la sogs pa ni ji lta ba'i don
[\[193a.3\]]nyid do/_/sgrub pa po ni ched du byed/_/ces pa ni dam tshig gi spyod pas gcig tu tsA ru'i bza' ba la gcig tu byed pa'i sngags pa myur du dngos grub 'thob ces pa'i don to/_/lhag ma ni ji lta ba'i don nyid do/_/ba lang sha dang zhes bya ba la sogs pa gang zhig bsten
[\[193a.4\]]pa la mang du gnod pa'i sems can de rnams nyams par bya ba'i don du nye bar bstan pa'o/_/de la 'di'i rim pa ni sbyin sreg tu byas pa'i cho gas thab khung gru gsum byas la mi bzad pa'i sbyin sreg la nye bar mkho ba'i rdzas de ru gsungs pa'i cho gas tsha ba'i mar la
[\[193a.5\]]sogs pas me rab tu sbar la dum skyes ma g.yas pa'i sna bug nas rab tu bcug ste bshang ba'i lam nas phyir phyung bar bsams la/_de yis rdo rje lcags kyu dang gri gug gzung ste gcer bur gyur pa sems 'khrugs par gyur ba'i bsgrub bya bkug ste de nyid du dum
[\[193a.6\]]bu dum bur byas par bsams la/_phyugs kyi sha la sogs pa ji ltar gsungs pa'i sha rnyed pa bsgrub bya'i sha'o zhes rnam par bsams la khro ba dang bcas pa'i nga rgyal gyis che ge mo sod cig ces rtsa ba'i sngags kyis sbyin sreg bya'o/_/sna tshogs zhes pas ni
[\[193a.7\]]rma bya'am khyim bya gzung ba'o/_/de bzhin dpa' bo rnams kyi zas/_/sngags dang phyag rgyar yang dag ldan/_/zhes pa ni sngags dang phyag rgya'i rang bzhin sngags dang rgyud legs par bslabs pa'i phyi rol gyi yan lag dang ldan pa ni bcas pa gang yin pa ste de la
[\[193b\]]
[\[193b.1\]]ston mo byed pa'i dpa' bo ni rab tu bsngags pa yin no zhes dgongs so/_/mya ngan 'das zhes pa ni byang chub kyi sems zhes dgongs pa'o/_/lhag ma ni go sla'o/_/de la pho nya'i lha mo mchog tu phul du byung ba la brtson pa ni snyom las med pa dang lhan cig tu ldan pa ste 'dod
[\[193b.2\]]chags dang bral ba'i yid de ltar gyur ba'i lha mo yin pa ni dngos grub rung ba nyid yin no zhes pa'i don to/_/ma chags dga' bas yang dag sbyor/_/zhes pa ni rang bzhin gyi gzugs kyis dga' ba'i sbyor ba dmigs par mi bya'o zhes pa'i don to/_/gzhung gzhan
[\[193b.3\]]yang don gzhan ma yin no/_/rnal 'byor ting nge 'dzin gyi zas za bar bya ste de dag gi char 'byed pa ni snod ma yin pa'o/_/yang na ni rnal 'byor sdom pa'i rdzas dang yang dag par ldan pa dag la char mi bya'o zhes pa'o//_//phyi rol khyad par la chags pa/_/zhes pa
[\[193b.4\]]la rnal 'byor gyi don nyid pho nya'i don to/_/'di'i phyir gsungs pa nor sbyin mtshungs zhes pa ni bla ma'i man ngag la dga' zhing zhes bya ste/_bla ma brgyud pa'i rim pa nyams par mi byed pa de'i don du nor sbyin dang mtshungs zhes bya'o/_/de ltar ji lta ba'i don la spyod na dpal he ru ka dang
[\[193b.5\]]mtshungs pa yin no/_/dpal he ru ka mngon par brjod pa'i nang gi bdag nyid kyi sbyin sreg dang rigs gcig pa'i cho ga'i le'u nyi shu rtsa brgyad pa'i 'grel pa'o//_//de nas gzhan yang zhes bya ba la sogs pa go sla'o/_/spun nam pha ni dpal he ru ka bdag po nyid du skad
[\[193b.6\]]cig gis mthong ste/_bdag po nyid skad cig gis mthong ngo zhes pa'i don to/_/lce sbom pa la sogs pa'i mtshan nyid dang ldan pa ni dngos grub rnams kyi spyi'i thun mong gi rgyu yin no zhes pa'i don to/_/dran pa dang ni yang dag ldan/_/pho nya mo sogs go 'phang bcas/_/zhes pa
[\[193b.7\]]ni rgyun mi 'chad par rnal 'byor la goms shing pho nya dang yang dag par ldan pa'o/_/sogs pa'i sgras ni bsrung bar bya ba dang bza' bar bya ba'i sdom pa la gnas pa'i sngags pa'o/_/de nas bstan pa gtsor byas pa'i mkha' 'gro ma nyi shu rtsa bzhi spyod dang grol ba'i 'bras bu ste
[\[194a\]]
[\[194a.1\]]ba'o/_/lhag ma ni go sla'o/_/shin tu sbyor bas rtogs par bya/_/zhes pa ni/_bsam gtan la nye bar dmigs pa'i rnal 'byor pa bdag nyid thams cad kyis drod kyi bya ba nye bar mtshon pa ste/_drod dang rtse mo dang bzod pa dang chos kyi mchog la don go bar bya'o/_/yang na
[\[194a.2\]]drod kyi bya ba mngon par brtson pa ni mchog go/_/gang zhig sdang zhes bya ba la sogs pa go sla'o/_/dpal he ru ka mngon par brjod pa'i pho nya'i mtshan nyid dang nus pa'i gnas skabs cho ga'i le'u nyi shu rtsa dgu pa'i 'grel pa'o//_//de nas zhes bya ba la sogs pa go sla bas
[\[194a.3\]]gnod mdzes kyi sngags btu ba'o/_/de nas rdza rnga bcing byas te/_/zhes pa ni rdza rnga'i rnam pa re mig bzhi bcu rtsa dgu dang ldan pa bri bar bya'o zhes pa'i don to/_/lhag ma ni go sla'o/_/re mig las ni gsum pa blang /_/zhes pa ni lte ba'i re mig bzhi la ltos nas brjod pa ste/_/de yang
[\[194a.4\]]drod rnams kyi gsum pas te 'di nyid kyi phyir/_rim bzhin 'byung dang rim min pas/_/dbyangs dang yi ge sgrub pa pos/_/zhes gsungs pa'i phyir ro/_/yang na ni/_re mig sum cu gnyis pa blang /_/lnga pa yis ni khyad par bya/_/zhes pa'i gzhung gzhan gyis kyang ka nas gzung
[\[194a.5\]]ste sa nyid gzung ba'o/_/lnga pa yis ni zhes pa ni dang po'i dbyangs kyi re mig gi u zhes sbyar ro/_/brgya phyed phyed pa yang dag blang /_/zhes pa ni/_ka nas brtsams te ma gzung ba'o/_/nyi shu rtsa bzhi pa yis phya/_/zhes pa ni de nyid kyi a nas go rims ma yin par b+ha ste/_dbye ba ni
[\[194a.6\]]'og gi cha dang ldan par bya'o zhes pa'i don to/_/de bzhin du/_re'u mig sum cu drug pa blang /_zhes pa ni a nas brtsams te na gzung ba'o/_/gsum pa yis ni zhes pa ni de bzhin du i'o/_/sum cu gnyis pa ni zhes pa ni sa'o/_/re mig lnga pa zhes pa ni u'o/_/nyi shu rtsa lnga pa
[\[194a.7\]]zhes pa ni ma'o/_/nyi shu bzhi pa zhes pa ni b+ha'o/_/de bzhin sum cu gsum pa ni ha'o/_/re'u mig bco lnga pa yis mchod ni aM gis brgyan pa'o/_/lnga pa zhes pa ni u'o/_/re'u mig nyi shu rtsa gnyis pa/_/zhes pa ni pha'o/_/re mig nyi shu rtsa bdun pa/_/zhes pa ni Ta'o/_/sngags 'di ni dang po'i tshig
[\[194b\]]
[\[194b.1\]]rkang ngo /_/re mig bcu dgu ba zhes pa ni ga'o/_/me yi bu zhes pa ni ra'o/_/re mig gsum pa zhes pa ni i'o/_/ya tshan brgyad pa'i sa bon ni ha'o/_/yang na ni ya tshan zhes pa ha'i ming ngo /_/re mig sum cu rtsa drug ldan/_/zhes pa ni na'o/_/slar yang yi ge de dag nyid/_/ces
[\[194b.2\]]pa ni go sla'o/_/re mig thams cad kyi bdag po nyid du gyur pa'i phyir rang 'byung zhes pa ni ha'o/_/re mig las ni lnga par sbyar/_/zhes pa ni u'o/_/spyi bor thig le yang dag brgyan/_/zhes pa ni aM ngo /_/don kun sgrub byed bya ba yi/_/tshig ni gnyis pa yin par bshad/_/re
[\[194b.3\]]mig bcu dgu pa nyid la/_/zhes pa ni ga'o/_/nyi shu rtsa bdun pa yis dbye/_/zhes pa ni ra'o/_/gsum pa dag dang yang dag ldan/_/zhes pa ni i'o/_/sum cu gsum pa legs blangs te/_/zhes pa ni ha'o/_/re mig gi ni gnyis par sbyar/_/zhes pa ni A'o/_/nyi shu
[\[194b.4\]]pa dang yang dag ldan/_/zhes pa ni na'o/_/de bzhin nyi shu gcig pa nyid/_/ces pa ni pa'o/_/de bzhin nyi shu drug dang ldan pa ni ya'o/_/lan gnyis bzlas pa'i tshig tu ni/_/zhes pa ni go sla'o/_/de nas go rims bzlog pas gzung /_/re mig las ni dang po nyid/_/
[\[194b.5\]]ces pa ni ha'o/_/bzhi pa'i mtha' dang yang dag ldan/_/zhes pa ni u'o/_/de bzhin bco lnga pa dang yang dag ldan/_/zhes pa ni aM ngo /_/chos don 'dod dang thar pa yi/_/tshig ni gsum pa yin par bshad/_/re mig gnyis pa'i sa bon dang /_zhes pa ni A'o/_/re
[\[194b.6\]]mig sum cu drug pa nyid/_/ces pa ni Na'o/_/de bzhin nyi shu drug pa dang /_/zhes pa ni ya'o/_/sum cu gsum pa yang dag ldan/_/zhes pa ni ha'o/_/re mig bcu gsum pa yis ldan/_/zhes pa ni o'o/_/re mig las ni bcu pa nyid/_/go rims bzlog
[\[194b.7\]]pas sgrub pos blang /_/zhes pa ni b+ha'o/_/re mig las ni bcu dgu pa/_/zhes pa ni ga'o/_/de bzhin du/_/re mig nyi shu gsum pa la/_/zhes pa ni ba'o/_/gnyis pa yis ni yang dag ldan/_/zhes pa ni a'o/_/steng du thig les brgyan par bya/_/zhes pa ni aM
[\[195a\]]
[\[195a.1\]]ngo /_/de nas chu yi sa bon gzung /_/zhes pa ni ba'o/_/brgyad pa yang ni de bzhin te/_/zhes pa ni dza'o/_/me yi bu yis khyad par dbye/_/zhes pa ni ra'o/_/yi ge hUM gis mtha' ru sbyar/_/zhes bya ba la sogs pa ni go sla'o/_/khro bo bzhi dang yang dag ldan/_/zhes
[\[195a.2\]]pa ni sngags kyi tshig rkang pa bzhi brjod pas/_ma smos pa'i khro bo'i rgyal po bzhi yang gzung ba'o/_/sku brgyad dang ni bcas pa ru/_/zhes pa ni/_khro bo'i rgyal po brgyad dang yang dag par ldan pa'i sngags zhes pa'i don to/_/yang na rnam par snang mdzad la sogs pa dang /_yang na brgyad
[\[195a.3\]]kyi sgras khwa gdong la sogs pa gzung ba'o/_/'di ni rnyed pa tsam gyis ni/_/brtag mi dgos par 'ching bar 'gyur/_/zhes pa ni/_/sngags 'dis skye gnas kyis yang dag par bsdus pa ste 'ching bar byed pa ste/_lhag ma ni go sla'o/_/dpal he ru ka mngon par brjod pa'i rdza rnga
[\[195a.4\]]bcings pa'i sngags btu ba'i le'u sum cu pa'i 'grel pa'o//_//de nas zhes pa ni go sla'o/_/sha chen zhes pa ni gzi brjid chen pos sngon bzhin du sbyin sreg byas na ji lta bar 'gyur ba'o/_/de lta bu ma yin pa khyi dang phag pa'i shas kyang sbyin sreg byas na 'jigs byed
[\[195a.5\]]mi bzad par 'gyur ro zhes pa'i don to/_/zangs kyi gtsug phud can ni khyim bya'o/_/lhag ma ni go sla'o/_/dung dang zhes bya ba la sogs pa la/_dung dang nya phyis mu tig ste/_/gsum char rgyu las byung ba yin na/_/zhes pa ni gsum gyi rgyu yang sha yin par dbyer med pa'o/_/
[\[195a.6\]]chos kyi ye shes lus can gyi/_/zhes pa ni dpal he ru ka dang dpa' bo dang dpa' mo rnams kyi thod pa bsngags par byed pa'o/_/thod pa'i snod sgrub par byed de/_/dung dang nya phyis dang mu tig rnam pa gsum po 'di rgyu las byung bar gyur pa rnams kyis chos kyi ye shes kyi lus
[\[195a.7\]]thog ma dang bar dang tha ma dang bral ba'i dkyil 'khor gyi ngo bo nyid dpal he ru ka dang dpa' bo dang dpa' mo rnams kyi thod pa dang dung chen po la sogs pa'i mtshan mar gsal bar byed cing sgrub par byed ces pa'i don to/_/'di nyid kyi phyir/_dpa' bo thod pa'i phreng ba 'chang /_/
[\[195b\]]
[\[195b.1\]]zla ba phyed pa'i rgyan du byas/_/zhes gsungs so/_/dpa' bo dpa' 'byung yin par bshad/_/ces pa ni dpa' bo thod pa'i dum bu nas rdo rje sems dpa'i bar gyi dpa' bo rnams thugs kyi rdo rje las byung bar bshad cing bstan zhes pa'i don to/_/brda ni lnga po bstan pa dag_/ces
[\[195b.2\]]pa ni 'dir brda'i sgras ni dbyer med pa la brtags pa ste/_/rdo rje phag mo la sogs pa lha mo bstan pa ste/_/ral pa'i dbu rgyan gyis brgyan pa la thod pa rnam pa lnga ru lha mo lnga blta zhing bsgom par bya'o zhes pa'i don to/_/sgrub pa po yis lag g.yon gyis/_/zhes pa ni gang
[\[195b.3\]]cung zad dam tshig gi bza' ba dang ston mo sha la sogs pa yang rang gang gi dam tshig pas sbyin bzhin pa blang bar bya bas de'i phyir sgrub pa po lag pa g.yon pas bya zhes pa'i don to/_/lhag ma ni go sla'o/_/rdo rje sems dpa' mthe bor bzhugs/_/zhes bya ba la sogs
[\[195b.4\]]pas lag pa'i mchod pa ston te/_mthe bo ste mtheb chen la rdo rje sems dpa' gnas pa'o zhes bya ba ni kun la sbyar ro/_/mdzub mo ni sdigs mdzub ste rnam par snang mdzad do/_/sbom po ni gung mo ste pad+ma gar gyi dbang phyug go/_/ming med ni srin lag ste dpa' bo ni he
[\[195b.5\]]ru ka'o/_/tha ma ni mthe'u chung ste tha ma zhes pas de nyid khyad par du byed de de la nam mkha'i snying po ste rdo rje nyi ma'o/_/sen mo'i ngos la zhes pa ni sor mo thams cad kyi sen mo'i ngos la gnas pa ni rta mgrin no/_/'di dag dpa' bo thams cad kyi/_/g.yon pa las byung rgyu
[\[195b.6\]]yin no/_/zhes pa ni 'di rnams kyi rgyu dang rten ni lag pa g.yon pa'o/_/lag mthil du kha dog bzhi pa'i pad+ma 'dab ma lnga pa bsams te/_ze 'bru la dpal he ru ka rdo rje phag mo'o/_/mdun du gshin rje ma'o/_/byang du rmongs byed ma'o/_/g.yas su skrod byed ma'o/_/
[\[195b.7\]]skrag byed ma dang gtum mo ni snyoms par 'jug par 'dod pa'o zhes pa'o/_/mtshungs par bdag nyid 'khor lo sdom pa mtshan ma dang mdog 'dra ba gnyis po nub dang dbang ldan gyi mtshams dag tu skrag byed ma dang gtum mo'o/_/'dra bar bsgom zhes pa'i don to/_/rgyab
[\[196a\]]
[\[196a.1\]]tu nges par bya zhes pa ni gzhan na re lag mthil du sa bon sngags sam rdo rje phag mo de 'dis bstan nas de ltar yang lag pa'i phyi rol du/_me long gi nang du gzugs brnyan mthong ba'i gzugs bzhin du nges par bsgom par bya'o zhes pa'i don to/_/yang na/_rgyab
[\[196a.2\]]tu mkha' 'gro ma kun ni/_/lag par bkod pa de nyid do/_/zhes pa ni gzhan gyis te/_'di nyid kyi phyir/_mkhas pas rgyab tu gshegs su gsol/_/zhes gsungs so/_/de ltar cho ga'i bya ba 'dis mdza' ba thams cad 'dus pa na rnal 'byor pas sngags bzla zhing dpa' bo mchog gis
[\[196a.3\]]brda rnam pa lnga bstan par bya'o/_/sgrub pa pos yang lnga gzung ba de ni lag pa'i mchod pa'i gnas skabs kyi brda rnam pa lnga ste/_dri chen dang ni dri chu la sogs pa lnga gzung ba'o/_/spyan ma la sogs pa gzung bas gzugs can ma la sogs pa bzhi gzung ba'o/_/tsum+bi ka ni rdo rje phag
[\[196a.4\]]mo'o/_/de bzhin pha rol phyin pa nyid ni stong pa nyid nam mkha' rang bzhin zhes bya ste/_de yis khyad par du byed pa ni go sla'o/_/dpa' bos brda' dang brda' bya'o/_/zhes pa ni lag pa'i mchod pa ste/_pha rol tu phyin pa drug rnam par dag pa rnal 'byor ma drug gi rnam pas dgod
[\[196a.5\]]par bya'o zhes pa'i don to/_/dung chen po dang legs pa'i rdzas la sogs pas dpa' bo dang dpal he ru ka la brda bya ba ste/_/mchod par bya zhes pa'i don to/_/de nas tsA ru spyad par bya/_/zhes pa ni mchog bza' bar bya ba'o/_/de ltar byas pas dpa' bo kun dang rnal 'byor
[\[196a.6\]]ma kun yang dag par sbyor ba'i dra ba'i sdom par 'gyur zhes pa'i don nam/_de ltar gzhung gzhan yang ngo /_/dpal he ru ka mngon par brjod pa'i bza' ba dang sbyin sreg dang gtor ma'i bya ba la lag pa'i brda'i cho ga'i le'u sum cu rtsa gcig pa'i 'grel pa'o//_//de nas
[\[196a.7\]]gzhan yang zhes pa ni go sla'o/_/phyugs zhes bya ba la sogs pa la sgrub pa pos sngon du bstan pa'i cho gas phyugs dgug par bya'o zhes pa'i don to/_/phyugs gang zhes pa la/_sder mo ni byi la dang ri bong la sogs pa'o/_/lnga ni rus sbal dang rnga mo dang khyi dang ce spyang dang rta dang
[\[196b\]]
[\[196b.1\]]lnga ste/_de ltar phyugs sder mo can gyi rigs te/_mi la sogs pa ji bzhin no/_/'dis ni phyugs 'di rnams dngos grub sgrub pa'i yan lag tu dngos grub bcu rnams kyi thun mong nyid dang gzhan gyi yang 'di dag stobs dang ldan zhes pa'i don to/_/rigs rnams la ni rigs can phyugs/_/
[\[196b.2\]]zhes pa ni rigs rnams ni bram ze dang rgyal rigs dang rje'u rigs dang dmangs rigs rnams kyi nang nas bsngags pa'i phyugs zhes pa ni dpa' bo mang po las phul du byung ba'i dpa' bo de ni phyugs te he ru kar byed pas khyad par du bstan pa zhes pa'i don to/_/lhag ma ni go sla'o/_/byol song rnams
[\[196b.3\]]las rus sbal rgyal/_/zhes pa ni byol song gi skye gnas las gyur pa'i rus sbal ni byol song gi phyugs zhes bya ste/_byol song gi phyugs ni nor bu yod pa'i sbrul gyi rang bzhin no/_/lha rnams kyi gdong 'gul ba ni sngags la sogs pa'i gtso bo rnams kyi tshangs pa dang khyab
[\[196b.4\]]'jug dang dbang phyug chen po rnams 'gul bar byed do zhes pa'i don to/_/yang na phyugs lnga po rnams kyi sgrol mas phyi dang nang gi sbyin sreg gis tshangs pa la sogs pa dbang phyug gi bar rnams gtso bor gyur pa dpal he ru ka bcom ldan 'das kyi rnal 'byor pas mdor bsdus
[\[196b.5\]]nas nges par dbang du bya ba bsgrub par bya ba 'grub ces pa'i don to/_/lhag ma ni go sla'o/_/bya rog la sogs pa chu'i steng na 'gro ba'i bar gyi bya'i khyad par gyis bza' ba dang sbyin sreg dang gtor ma bya'o zhes sbyar ro/_/'dis ni dngos grub tu 'gyur te 'dod pa'i gzugs
[\[196b.6\]]'dzin pa la the tshom med do zhes pa'i don to/_/da ni yi dgas chen po sgrub pa'i thabs ston te/_nag po zhes bya ba la sogs pas dang po re zhig gnod mdzes kyi sngags sam rtsa ba'i sngags kyis bsnyen pa byas te mtshan ma rnyed pa'i sngags pas ma god cing ma nyams pa'i ro 'dus
[\[196b.7\]]byas la dur khrod du khyer la nam phyed na khyi nag po'i 'o ma dang nag po dang rgya bo'i sha dang /_nag po'i phyogs la stobs po ches 'bras nag po dang ldan pas sbyin sreg bya'o/_/'dzem pa med par ro yi khar/_/zhes pa ni gang yang dngos su lha'i rnal 'byor byas pa'i sngags
[\[197a\]]
[\[197a.1\]]pas kyang /_/ra ba la sogs pa gsum dang gur dang go cha chen po la sogs pa srung ba'i cho ga byas shing bsrungs pas dogs par mi 'gyur ro/_/de lta na yang dbyer mi phyed pa dang tshar gcod pa'i phyir rdo rje'i ra ba la sogs pa bsrung ba'i 'khor lo byas te shin tu lus brtan
[\[197a.2\]]par bya ba'i phyir ro zhes pa'i don to/_/yang na yi dwags chen po'i gdong 'gyur ba'i mche ba la sogs pas cher 'jigs par byed pa'i gzugs mthong yang 'jigs par mi byed do zhes pa'i don to/_/lhag ma ni go sla'o/_/'og dang steng grub rtag tu ster/_/zhes pa ni 'og dang
[\[197a.3\]]steng dang dbus su gnas pa la sogs pa'i 'khor lo la gnas pa'i pho nya grub pa'i rnal 'byor ma rnams gang gis mthong ba nyid kyis dngos grub kun du 'gyur ro/_/de rnams kyis rang gi gnas su khyer zhing 'gro ba 'am/_/thabs ston no zhes pa'i don to/_/lci ba'i
[\[197a.4\]]thal bzhes pa ni thal ba'i khyad par ro/_/mog bo skam zhes pa ni dum bu med pa'i mi'i mgo skam po blangs nas bde ba chen po byed do/_/rus sbal ni thod pa'o/_/phyag bzhi pa dang zhes bya ba la sogs pa 'dis ni bcom ldan 'das dpal he ru ka'i phyag rgya chen po ston pa'o/_/'di thams
[\[197a.5\]]cad ni sgrub pa'i thabs su sngon du rgyas par byas pa'i don nyid do/_/rdo rje phag mo de yi ni/_sku mdog mtshon cha 'chang zhes pa ni de'i mdog gang yin pa de ni de'i mdog ste/_/de'i mdog dang mtshon cha 'chang bzhes bya'o/_/gang gi phyir khyad par gyi bsdu ba'o/_/phyag rgya yis ni lus la
[\[197a.6\]]brgyan/_/zhes pa ni phyag rgya lnga la sogs pas sku la brgyan zhes pa'i don to/_/yi dgas chen po gdan du byas/_/zhes pa ni 'byung po'i bdag po mnan pa'o/_/sngags kyi lha ni shes nas bsgom/_zhes pa ni rnal 'byor chen po dmigs pa dang ldan pa dang /_phreng ba'i sngags ma
[\[197a.7\]]gtogs par zhes pa'i don to/_/yang na gzhung gzhan te/_de thams cad go sla ba'i don to/_/lhag ma ni rtogs sla'o/_/dpal he ru ka mngon par brjod pa'i byol song phyugs dang ro longs sgrub pa dang bskyed pa'i rim pa'i cho ga'i le'u sum cu rtsa gnyis pa'i 'grel pa'o//_//de nas
[\[197b\]]
[\[197b.1\]]gzhan yang zhes bya ba la sogs pa go sla'o/_/med par gyur kyang lnga po ni/_/bza' ba nyid du bya ba yin/_/zhes pa ni gal te bdud rtsi rnam pa lnga ma rnyed na gang cung zad bza' bde thams cad bdud rtsi lnga nyid du brtags la bza'o zhes dgongs so/_/nub mo zhes bya ba la sogs pa
[\[197b.2\]]go sla'o/_/de nas pho nya rab sbyin zhing /_/rang gis 'khyud cing mgor byas la/_/dpa' bo gnyis med mchod par bya/_/zhes bya ba ni pho nya zhes bya zhi pho nya'i mtshan nyid phun sum tshogs pa la 'khyud par bya ste/_slob mas g.yon pa'i brla'i dbus su mgo bo byas la/_dpa' bo
[\[197b.3\]]gnyis med mchod pa ste/_he ru ka gnyis med du mchod pa'o/_/de'i phyir yang sbyin par bya'o zhes sbyar ro/_/ma'am yang na sring mo'am/_/zhes bya ba la sogs pa go sla'o/_/de nas sngags ni 'grub 'gyur te/_/ji srid 'byung ba yod par du/_/zhes pa ni/_grangs med pa ste bskal
[\[197b.4\]]pa dang ldan pa dang /_bskal pa'i mthar ji snyed du zhes pa'i don to/_/lhag ma ni go sla'o/_/dpa' bo rnams kyi stan nyid dang /_/zhes pa ni phyag rgya'i lha mo'o/_/gzhung gzhan ni go sla'o/_/sgrub po shin tu mnyam bzhag pas/_/glu dang gar la sogs pa bya/_/zhes pa ni tha mal
[\[197b.5\]]pa'i gzugs ma yin pas glu dang gar dang brdung ba la sogs pa sgrub pa pos rab tu sbyar bar shes par bya'o/_/de srid 'khor bzhes pa ni go sla'o/_/phyag rgya chen po dang por 'grub/_/skyes bu rnal 'byor rgyud rnams su/_/de bzhin rab tu 'bad pa yis/_/kun nas dang bar mchod
[\[197b.6\]]par bya/_/zhes pa ni dang por grub pa ni dngos grub sgrub par rab tu grags pa rin po che'i rigs su gyur pa las byung ba'i phyag rgya ji ltar rnal 'byor gyi rgyud dpal gsang ba 'dus pa la sogs pa rnams su skyes bu rnal 'byor pas dben pa yid du 'ong ba'i sa'i phyogs su 'bad
[\[197b.7\]]pas mchod par bya'o/_/de bzhin ni yang gi don to/_'di nyid kyi don gsal bar bya ba'i phyir gsungs pa/_dang por grub pa ni phyag rgya chen po'i mtshan nyid phun sum tshogs pa'i ma 'am sring mo la sogs pa blangs la tshogs thams cad bsdus pa'i sa bcu la sogs pa
[\[198a\]]
[\[198a.1\]]dben zhing dga' bar dpal 'khor lo sdom pa 'di nyid kyi dkyil 'khor bris la rang gi rigs kyi lha'i gzugs su bdag nyid bsams la nyi ma nub pa'i dus nas bzung ste/_ma lus pa'i nub mo'i bar du rab tu 'bad pas de bzhin du mchod par bya zhes pa'i
[\[198a.2\]]don to/_/thar 'dod brtan pa'i dpa' bos spyad/_/ces pa ni phyag rgya chen po'i gzugs kun du dang ba ban+du ka'i gzugs kyi khyad par gyi dam tshig spyad par bya zhes pa'i don to/_/gzhung gzhan yang 'di'i don to/_/lhag ma ni go sla'o/_/dpal he ru ka mngon par brjod pa'i
[\[198a.3\]]gsang ba'i mchod pa dang bsnyen bkur gyi cho ga'i le'u sum cu rtsa gsum pa'i 'grel pa'o//_//de nas zhes bya ba ni go sla'o/_/dpa' bo kun dang rnal 'byor ma/_/pad+ma'i lte bar mchog rab sbyar/_/zhes pa ni cha ni yan lag dang nying lag ste/_de yang thun mong
[\[198a.4\]]ma yin pa zhes bya ste/_cha de la dpa' bo'i rigs la ltos nas gcig gi tshig tu bstan pa'o/_/mchog ni 'bad pas gsang ba'i gnas so/_/gzhung gzhan ni go sla'o/_/a wa d+hU tI gnas de bzhin/_/smin ma'i bar du nges par gzhag_/ces pa ni dpral bar rdo rje phreng ba'i
[\[198a.5\]]'od las a wa d+hU tI las yongs su rdzogs pa'i gnas ni a wa d+hU tI zhes bya ba mi bzad pa'i spyan mig dbus te smin ma'i dbus dpral ba'i steng du blta bar bya'o zhes pa'i don to/_/dpa' bo 'chol ba zhes bya ba la sogs pas las thams cad pa'i sbyin sreg ston te/_dpa'
[\[198a.6\]]bo dpal he ru ka 'chol bar byas te chags shing khro ba'i gnas skabs su gang cung zad dam tshig la sogs pa de thams cad sreg blugs byas la sbyin sreg bya zhes pa'i don to/_/gzhung gzhan ni go sla'o/_/yang na dang po re zhig khro ba'i nga rgyal dang bcas pa'i bdag nyid
[\[198a.7\]]ji ltar rnyed pa'i shas tshim par byas la/_de nas gzhan gyi dam tshig gi zhes dgongs so/_/phyugs kyi sha dang khrag bcas pas/_/'bad pas bsreg bya lnga dag bya/_/zhes pa ni phyugs kyi sha khrag la spags la myur du sbyin sreg lnga byas nas nges pa nyid du zhes pa'i don
[\[198b\]]
[\[198b.1\]]to/_/lhag ma ni go sla'o/_/de nas 'bar phreng rgya mtsho ni/_/zhes pa ni/_rab tu gyur pa'i me 'bar ba la bsreg bya'i shing la sogs pa go rims ji bzhin du las dang rjes su mthun pas me la dbul lo zhes pa'i don to/_/de ltar me lha'i zhal du sbyin sreg byas nas 'khor lo gsum dang
[\[198b.2\]]ldan pa'i lha rnams la sbyin sreg bya ba'i cho ga ston pa ni/_de nas zhes bya ba la sogs pa la/_kun nas sgo yi 'khor lo blta/_/zhes pa ni thab khung gi nang du ji lta ba bzhin du 'khor lo gsum gyi gzhal yas khang pa dang ra ba la sogs pa dang bcas pa rang mdog phyag dang phyag rgya la
[\[198b.3\]]sogs pa dang ldan pa bsam par bya ba ste/_de'i phyogs gcig ston par 'dod nas gsungs pa ni/_zhal bzhi pa zhes bya ba la sogs pa la/_dum skyes ma ni phyi rol sbyin/_/zhes pa ni rgyab kyi 'dab ma la gnas pa'i dum skyes ma de bzhin du bzhag la las dang rjes su mthun pa'i
[\[198b.4\]]gzugs kyis rang gi lus las phyir phyung ste/_gzhan dum skyes ma phyi rol du sbyar ba ste/_las thams cad bsgrub par bya ba'i don gyi phyir ro zhes pa'i don to/_/'di nyid kyi phyir/_rang gi lus las khyad par bstan/_'khor lo dbus su blta bar bya/_/zhes
[\[198b.5\]]gsungs so/_/'dis ni/_'khor lo rnam pa ji bzhin bya/_/zhes pa ni thab khung 'di ni 'khor lo gsum gyi rnam par bya'o/_/ji bzhin ni zhi ba la sogs pa'i cho ga'i go rims zhes bya'o/_/rig pa'i rgya mtsho zhes pa ni rig pa'i rgya mtsho'i rgyud chen por dpa' bos yongs su
[\[198b.6\]]bsdus nas ji ltar bshad pa'o/_/nyan pa po gsal bar bya zhes pa'i don to/_/yang na ni rig pa'i rgya mtsho las gang yongs su bshad pa de 'dir mdor bsdus nas byas pa ste/_der ni rgyas pa zhes bya bar dgongs so/_/lhag ma ni go sla'o/_/dpal he ru ka mngon par brjod pa'i
[\[198b.7\]]gnyis su med pa'i pho nya dang sbyin sreg dang dgug pa'i cho ga'i le'u sum cu rtsa bzhi pa'i 'grel pa'o//_//da ni de nas zhes bya ba la sogs pa la/_ji lta ba'i go rims dang rjes su mthun pa'i sngags kyi bzlas pa dang bsam gtan gyi cho ga ston te/_gnyis med kyi sbyor ba
[\[199a\]]
[\[199a.1\]]nyid ni mchod pa ste/_mchod pa gnyis med kyi sbyor ba de'i bdag nyid kyi sems gang yin pa de ni de bzhin te/_des so so'i las sna tshogs pa'i las rnams la sbyar zhing nges par ldan zhing yod pa ni ji lta ba'i go rims mtshon cing las mchog gtso bor 'gyur ro zhes
[\[199a.2\]]pa'i don to/_/gang yang zhes bya ba la sogs pa la/_phye ba ni las kyi mtha' gang yin par phyin dngos grub byed pa'i las su 'gyur ba'o/_/kha dog pho nya la sogs pa ni/_de rnams kyi kha dog de ni sngags so/_/mda'i shugs bzhin yongs su 'khor ba ni go rims bzhin
[\[199a.3\]]du 'khor ba zhes bya ba'i don to/_/phan tshun sbyar ba'i sngags ni zhes pa ni gang gi tshe gdug pa'i cho ga yin pa de'i tshe legs par bsgril ba'i thag pa dang 'dra bar phan tshun longs su byas pa ni dus gcig tu gnyis ka'i zhal nas phyir byung zhing zo chun 'khor ba'i rnam par bsam par bya ste/_
[\[199a.4\]]dpa' bos zhes bya'o/_/sngags kyi yi ge ni/_'jug pa yis ni phye ba nyid/_/ces pa ni zhi ba'i cho ga la sngags kyi yi ge zhal gyi nang du zhugs te/_lcags sgrog gi phreng ba'i gzugs rdo rje'i lam nas phyir phyung ste/_yang pad+ma'i lam nas lha mo'i lto bar zhugs te/_de nas
[\[199a.5\]]lha mo'i zhal nas rang gi zhal gyi rim pa zhes bya'o/_/gdug pa'i cho ga la ni rang gi zhal lha mo'i zhal gyi rim pas so zhes bya ba ni khyad par ro/_/zhi ba la ni lhod pa ste/_zhi ba la sa bon gyi phreng ba lhod cing drag cing rtsub pa ma yin pa'i yi ge'i phreng ba can phan tshun du dkris
[\[199a.6\]]pa zhes pa'i don to/_/hUM ni mtha' ru gnas pa yin/_/zhes pa'i don ni dang po dang tha ma dang bar du hUM gis 'gog pa ni gdug pa'i sngags la 'di nyid brjod pas bsgrub bya 'gog par 'gyur ro/_/gom pa gcig kyang mi 'gro zhes pa'i gzhung gzhan yang 'di nyid kyi don to/_/kha sbyar
[\[199a.7\]]sbyar bar gyur pa dang /_/zhes pa ni lung bstan pa la sogs pa'i sngags bstan pa'i rim pas oM dang po dang oM tha ma ni oM lha sbyin swA hA oM zhes pa'i don to/_/rdo rje lu gu rgyud bcings pas/_/rdo rje che ba nyid dang ni/_zhes pa ni kha sbyar ni las thams cad pa nyid kyi phyir ro/_/gang gi
[\[199b\]]
[\[199b.1\]]tshe gdug pa'i las dang ldan na de'i tshe rdo rje zhes pa ni hUM gis dbye bar bya'o/_/de bzhin sgro yi chun pos bskor/_/zhes pa ni de bzhin du bar chad med par bzla bar bya'o zhes pa'i don to/_/lcags kyu nyid kyis dgug pa dang /_/zhes pa ni gang gi tshe dgug par mngon par 'dod pa de'i tshe/_
[\[199b.2\]]lo ma bkod pa lta bu sngags dang spel te lcags kyu gzung ba'i dum skyes mas dgug par bya'o zhes pa'i don to/_/gtun shing gis ni dkrug pa dang /_/zhes pa ni gang gi tshe dpung la sogs pa mngon par dkrug par 'dod pa de'i tshe dum skyes ma gtun shing lag par gzung bas dpung
[\[199b.3\]]thams cad dkrug par bya'o/_/rdo rje kha yis bza' bar bshad/_/ces pa ni/_rdo rje gzung ba la che ge mo zo shig ces byas na gdug pa'i cho ga la ni za bar 'gyur ro/_/dbug cing 'dar la mdar sbyar bya/_/zhes pa'o/_/dum skyes ma mda' lag na thogs par dbug par bya zhing 'dar
[\[199b.4\]]bar yang ngo /_/'chi bdag bslu ba ni 'chi ba'i dus su dum skyes ma lag pa g.yon par kha T+wAM ga gzung bas 'chi ba las rgyal bar bya'o/_/mtshon cha'i khyad par 'di thams cad kyis dum skyes ma khyad par du byas pa'o/_/thod pa'i mchod yon snod du ni/_/thod par mchod yon sbyin pa'o/_/
[\[199b.5\]]zhal du mtshon cha nges par sbyar/_/zhes pa ni sngags kyi yi ge'i phreng ba'i sngags bzhin du sbyar bar bya'o zhes pa'i don to/_/gzhung gzhan du yod pa ni don yang gzhan te go sla ba nyid do/_/dpal he ru ka mngon par brjod pa'i gnyis su med pa'i las dang dus ma yin par 'chi ba'i 'chi
[\[199b.6\]]bdag bslu ba'i cho ga'i le'u sum cu rtsa lnga pa'i 'grel pa'o//_//de nas zhes bya ba la sogs pa la/_phyag rgya zhes pa na las dang ye shes kyi phyag rgya dag ni mchod pa chen po ste/_sngags kyi mchod par grags shing bstan pa'o/_/'dis ni myur du dngos grub kyi rgyu nyid do mchog
[\[199b.7\]]ster ba'o/_/'dis ni phyag rgya'i mchod pa la the tshom med cing som nyi mi bya'o zhes pa'i don to/_/'di nyid kyi phyir rtogs sla bar brjod do/_/mtshan gnyis la ni sngags sbyar ba/_/mkha' 'gro dpa' bo gnyis med pa/_/blo ldan mkha' 'gro ma dang sbyor/_/zhes bya ba la sogs pa ni
[\[200a\]]
[\[200a.1\]]de la phyag rgya rengs par byed pa'i las so/_/gzhan gyi phyag rgya rengs pa dang kha na ma tho ba med pa'i zas las brtsam par bya ste/_sngags pas mkha' 'gro ma sbyor ba/_/snying po rnams kyis de bzhin bya/_/zhes pa ni mkha' 'gro ma rnams kyi snying po'i sngags kyis de bzhin
[\[200a.2\]]du cho ga bya'o/_/dpa' bo mchod pa'i cho ga shes/_/las ni 'bad pa nyid kyis bya/_/zhes pa ni 'dir gsungs pa'i cho gas dpa' bo la mchod pa byas la phyis ni las yang dag par brtsam par bya'o/_/rnam dbye dang dga' sngags pa ni/_/phyin ci ma log nges par sbyar/_/zhes pa ni de la
[\[200a.3\]]las dang rjes su mthun pas tha dad bar byas pa nyid kyi phyir ro/_/phyin ci log tu las dang sbyar bar bya'o zhes pa'i don to/_/de nyid kyi don bstan par bya ba'i phyir/_/tshar gcod pa dang zhes gsungs so/_/de nyid dbye bas phye nas ni/_/rtsa ba'i lam du sbyar bar bya/_/zhes pa ni de
[\[200a.4\]]nyid las kyi tshogs rnams dbye bas phye ba ni tha dad du byas nas sngags rtsa ba'i lam ste/_rdo rje dang pad+ma'i lam du sbyar ba ni ldan par bstan no zhes sbyar ro/_/sbyor ba 'di yi don rnams la/_/'di yis rab tu bsgrub bya ste/_/lha dang lha min rnams dang ni/_/mi dang bcas
[\[200a.5\]]pa'ang myur du sgrub/_/ces pa ni rnal 'byor gyi don phyag rgya chen po sgrub pa'i don du gang rab tu sgrub pa phul du byung bar bstan pa'i sgrub thabs 'dis ni de la lha dang lha ma yin dang mi yang tshar gcad pa dang rjes su gzung ba'i ngo bo nyid kyis ni myur du bsgrub par bya'o zhes
[\[200a.6\]]pa'i don to/_/gzhan la sogs pa smos kyang ci dgos zhes dgongs so/_/dpal he ru ka mngon par brjod pa'i de kho na nyid kyi mchod pa phul du byung ba'i chog ga'i le'u sum cu rtsa drug pa'i 'grel pa'o//_//da ni de nas zhes bya ba la sogs pa'i sbyor ba ston te/_
[\[200a.7\]]gzugs ni lus te de gnon par gnas pa gang yin pa'i 'khrul 'khor la sogs pas skye 'gro dbang du byed pa la sogs pa de bshad par bya'o zhes sbyar ro/_/gal te ji lta ba'i don ni 'di'i don no/_/phan tshun sbyar ba'i gsang sngags ni/_/zhes pa ni gnyis ka'i
[\[200b\]]
[\[200b.1\]]rtsa ba'i sngags gcig tu bya'o/_/mkha' 'gro ma dang gcig tu sbyar/_/zhes pa ni/_de nyid kyi don gsal bar byas pa'o/_/de la 'di'i rim pa ni gang zos nas bzlas pa'i mthar skyugs pa lan brgyar bkrus la yan lag brgyad kyi dri ma dang bcas pa 'am yang na yan lag lnga'i
[\[200b.2\]]dri ma'o/_/sgo dgu las byung ba'i rdzas dang bsregs pa'i ga pur dang bsres la gnyis ka'i rtsa ba'i sngags kyis zhag bdun du thun mtshams bzhir brgya rtsa brgyad bzlas par bya'o/_/de nas phyis ni bza' ba dang btung ba la sbyar na ji skad gsungs pa bzhin du 'gyur te
[\[200b.3\]]the tshom med do zhes pa'i don to/_/ser skya zhes bya ba la sogs pa la sngon bzhin du gal te las ni mi gtong na/_/zhes pa ni gal te 'di la sman yang mi gtong bar bya ste/_gang gi tshe bza' ba la sogs pa la yang zhes dgongs so/_/byug pa ni 'thungs nas su zhes bya
[\[200b.4\]]ba la sogs pa la de ltar gsal por sngags kyis kyang de bzhin du byin gyis brlabs pa ni mchog tu lhag par shes par bya'o/_/ba glang sha bsreg sbyin sreg dang /_/zhes pa la ba lang gi sha de'i khrag gis bskus pa dbang du bya ba'i thab khung ngam las thams cad pa'i thab
[\[200b.5\]]khung du gang gi ming nas smos te zhag bdun du thun mtshams bzhir sngon du gsungs pa bzhin du sbyin sreg brgya bya'o/_/de'i mdun du sha zhes bya ba la sogs pa ni 'dis thams cad dbang du 'gyur ro/_/lha yang dbang du 'gyur ba ste/_dpa' bo la sogs pa thams cad
[\[200b.6\]]rengs par dbang du 'gyur ro zhes dgongs so/_/gal te ji ltar gsungs pa bzhin du mi 'gyur ram snyam na the tshom med ces bya'o/_/sha ni de yi mdun du ni/_/zhes bya ba la sngon du gsungs pa'i mdog dmar ba'i lha'i gzugs su bdag nyid bsams la/_/dgug pa'i
[\[200b.7\]]thab khung dam las thams cad pa'i thab khung du/_/de'i mdun ni dpal he ru ka'i mdun nam de'i sgras bdag nyid kha ru phyugs kyi shas gang gi ming dang thun mtshams bzhi ru gsungs pa'i sbyin sreg brgya bya'o/_/mkhas pa zhes pa ni paN+Di ta zhes pa'i don to/_/sbyin sreg mthar
[\[201a\]]
[\[201a.1\]]zhes pa ni go sla'o/_/dpal he ru ka mngon par brjod pa'i nang gi bdag nyid kyi dbang du byas pa lhag par byed pa'i cho ga'i le'u sum cu rtsa bdun pa'i 'grel pa'o//_//de nas zhes bya ba la sogs pa go sla'o/_/dpa' bo yan lag dbye ba ni/_/zhes pa ni dpa' bo
[\[201a.2\]]rnams kyi yan lag gi dbye ba ni mdog dang zhal dang phyag rgya mtshon cha la sogs pa'o/_/dpa' bo dbang phyug mi dgongs shing /_/zhes pa ni dam tshig gi spyod pa las 'das pa la bcom ldan 'das kyis mi gzigs so zhes pa'i don to/_/mi gdon no zhes bya ba la sogs pa ni ji lta
[\[201a.3\]]ba'i don nyid do/_/bram ze gsod pa zhes pa ni de de bzhin gshegs pa gsod pa po yin te/_yang de la the tshom mi bya'o/_/lhag ma ni go sla'o/_/yang dag rab sbyin nyid rig cing /_/zhes pa ni de nas khams gsum gyi bde ba gang yin pa de nyams su myong bar 'gyur ro zhes pa'i don to/_/rtag tu
[\[201a.4\]]zhes bya ba la sogs pa la gang legs par skyes pa'i srog chags rnal 'byor pa bsod nams mthong ba de'i rgyus rtag par dpa' bo chen po nyid dpal he ru ka rgyal po rol pa dang ldan pa'o/_/de rnams kyi snying la gnas pa ni dpa' bo rnams dang rnal 'byor ma'i gnyis su med pa la gnas pa
[\[201a.5\]]la the tshom med do zhes pa'i don to/_/dpal he ru ka mngon par brjod pa'i rnal 'byor ma'i gnas dang gsang ba'i dpa' bo'i gnyis su med pa la dmigs pa'i cho ga'i le'u sum cu rtsa brgyad pa'i 'grel pa'o//_//de nas mda' yi rnal 'byor che/_/zhes pa ni mda' ni tshogs pa ste bzhad pa rnam
[\[201a.6\]]pa bzhi dgod par bya'o/_/dpa' bo rtsa ba'i sngags kyi rnam pa bzhi ni ki li ki li/_/tsi li tsi li/_si li si li/_d+hi li d+hi li/_zhes pa dang mkha' 'gro ma'i rtsa ba'i sngags kyi ha hA/_he hai/_ho hau/_hu hU/_zhes pa'i tshig gzhan ni go sla'o/_/dpal he ru ka mngon par brjod pa'i ha hA zhes
[\[201a.7\]]dgod pa ston pa'i sngags kyi cho ga'i le'u sum cu rtsa dgu pa'i 'grel pa'o//_//de nas da ni zhes bya ba la sogs pa'i mthus rgyal po la sogs pa dbang du bya ba ston to sha la sogs nya dang sha la sogs pa ldan pa zhes pa ni sgron ma ni thun mong gi sha la sogs par blta zhes brjod
[\[201b\]]
[\[201b.1\]]pa'o/_/'di ni sbyin sreg ste/_de la yang rnam pa gnyis te/_phyi rol gyi sbyin sreg dang lus kyi sbyin sreg go/_/'di nyid kyi phyir/_sha dang nya dang ldan par ni/_/zhes gsungs so/_/gnas skabs thams cad du dga' zhing bde bar gnas pa'i dpa' bo'i gtso bo dpal he ru ka'i sgrub pa po
[\[201b.2\]]la byin na/_rgya che bas sems dgyes shing dga' bas 'grub po zhes sbyar ro/_/mtshan mo sbyin sreg byed la gzhol/_/zhes pa ni mtshan mo nges par lus la sbyin sreg bya'o zhes pa'i don to/_/brgya zhes bya ba la sogs pa ni go sla'o/_/dpal he ru ka mngon par brjod pa'i
[\[201b.3\]]rigs lnga dbang du bya ba dang phyag rgya chen po sgrub pa'i thabs kyi cho ga'i le'u bzhi bcu pa'i 'grel pa'o//_//de nas zhes pa ni rjes thogs su las kyi mchog gtso bo sgrub pa po gang gis shes na mthu rdzogs par 'gyur ba de brjod do zhes sbyar ro/_/bcu gnyis ni dbang dang
[\[201b.4\]]dgug pa gnyis gcig/_/gsad pa dang bskrad pa gnyis gcig tu byas pa la ltos nas brjod pa'o/_/shar dang byang gi gnas zhes pa ni gnas la sogs pa thams cad kyi gnas nam mkha' 'gro mas kyang thams cad khyab po zhes pa'i don to/_/'dis ni mkha' 'gro ma nyi shu rtsa
[\[201b.5\]]bzhi'i gnas gsal bar byas pas mkha' 'gro ma ye shes dang ldan pa'o/_/rang skye gnas/_/yul dang yul du mngon par skyes zhes pa ni bstan pa'i don to/_/rdo rje dkyil 'khor gtso mo ste/_/de ni mkha' 'gro ma ru bshad/_/ces pa ni/_rdo rje dkyil 'khor ni dpal he ru ka'i
[\[201b.6\]]dkyil 'khor ro/_/de'i gtso bo ni bdag po zhes pa'i don to/_/ku lU tA dang dgon pa dang /_zhes pa ni dgon pa ni mya ngan gyi sa gzhi'o/_/dgon pa dang rA me shwa ra dang pu l+lI ra ma la ya ni rang nges par gnas kun gyi gtso bo nyid kyi phyir ro/_/de ni gdams ngag gis go bar bya'o/_/pul+lI ra
[\[201b.7\]]ma la ya nas brtsams te go rims bzlog pa sa yul thams cad gzung ngo /_/yul 'di dag ces bya ba la sogs pa ni go sla'o/_/rnal 'byor ma drug ni rdo rje phag mo la sogs pa'i gtum mo'i bar ma mo drug dang khwa gdong ma la sogs pa'o/_/lA ma ni lA ma'i rigs so/_/
[\[202a\]]
[\[202a.1\]]drag po'i rnal 'byor ma rigs kyi gtso mo'i mkha' 'gro ma la sogs pa rigs bzhi'i lha ste/_rab tu gtum mo la sogs pa 'khor lo gsum la gnas pa'o/_/nag po chen po ni 'jigs byed chen po'o/_/gzhung gzhan ni go sla'o/_/mkha' 'gro ma zhes pa ni lhan cig
[\[202a.2\]]gi don gyis gsum pa'o/_/ji lta bur gyur pa ni bcas pa'i gzugs can ma ste gzugs can ma dang bcas zhes bya'o/_/gzugs can ma zhes pa ni gzugs can ma dang 'o byed ma dang sa ba li ka la sogs pa tha dad par gyur pa ni gzugs can ma dang bcas pa zhes pa
[\[202a.3\]]blta bar bya'o/_/gzhan thams cad ni go sla'o/_/pany+tsa la zhes pa ni gnas dang nye ba'i gnas la sogs pa las gzhan nyid kyis grub pa'i gnas kyi yul lo/_/de ltar la sogs pa ni nye bar mtshon pa tsam ste yang brjod pa ni gser gling na stong phrag nyi shu rtsa gcig grub pa'i
[\[202a.4\]]rnal 'byor ma go rims dang go rims ma yin pa'i gzugs kyis thams cad du 'khor ro/_/'khor lo gsum pa gnas pa yang pul+lI ra ma la ya la sogs pa'i gnas su rab tu gtum mo la sogs pa ji ltar go rims ma yin par sbyar bar bya'o/_/gzhan yang lhag ma'i
[\[202a.5\]]spyod pa ni/_he ru ka dang rnal 'byor ma/_bsrub pa chen por sbyor bar gnas/_/zhes pa ni dpal he ru ka dang bsrub pa chen por rung ba'o/_/de'i zhes pa ni dmigs kyis dgar ba'i drug pa'o/_/dkyil 'khor gtso mo zhes pa ni 'khor lo gsum pa la gnas pa'i mkha' 'gro
[\[202a.6\]]ma nyi shu rtsa bzhi 'dis khyab pa ste/_bcom ldan 'das kyis thams cad la zhes sbyar ro/_/yang na rgyu dang mi rgyu 'gro/_/zhes pa ste/_rgyu ba dang mi rgyu ba'i sa'i dkyil 'khor gang ba 'am/_rang bzhin gyis gzugs bsrub pa dang bsrub par rung ba'i phyi rol gyi yan lag kyang
[\[202a.7\]]ngo /_/'on kyang gzhan gyis spyod na de yang gzhan gyi tshogs kyis mi rig pa'o/_/de ni mchog gi spyod pa'o/_/'di ni dang po la gsum par blta bar bya'o/_/de dang lhan cig tu gcer bur rtag tu mtshan mo zhes sbyar ro/_/lhag ma ni brjod par bya ba'i don nyid do/_/
[\[202b\]]
[\[202b.1\]]dpal he ru ka mngon par brjod pa'i yi ge nyi shu rtsa bzhi'i sbas pa'i dkyil 'khor dgod pa'i cho ga'i le'u bzhi bcu rtsa gcig pa'i 'grel pa'o//_//de nas dpa' po zhes pa ni go sla'o/_/me tog chu zhes pa ni me tog dang ldan pa 'phral du byung ba'i me tog gi bcud ces pa'i don to/_/
[\[202b.2\]]sngags 'di zhes pa ni bzhad pa'i sngags so/_/gzhan ni rtsa ba'i sngags sam yi ge bdun pa'i sngags su ston to/_/lhag ma ni go sla'o/_/de bzhin sbyin zhes pa ni 'khor lo gsum la gnas pa'i sbyin pa'o/_/reg dang lhan cig nag mo che/_/zhes pa ni rdo rje phag mo'o/_/bden pas tshangs
[\[202b.3\]]par spyod pa ni dbus las gzhan du dang po dang tha mar gsong por smra ba ste/_dang po dang bar ma dang tha mar rang gi bdag nyid la de yis de ltar phyag rgya'i rol pa gtso bos bzhad pas dgyes par byed do/_/de bzhin du phyag rgya rnams dbang du bya bar ston to/_/lta ba'i bsnyems pa zhes pa ni lha ba
[\[202b.4\]]rtogs pa'i bsnyems pa'i bdag nyid gang yin pa de ni blta ba'i bsnyems pa ste/_de ltar khyad par can gyi phyi rol gyi yan lag dang snyan grags su 'gyur ba'o/_/gzhung gzhan ni go sla'o/_/bya zhes pa 'dis ni bzhad pa de nye bar mtshon pa ste/_kun du bde ba chen po'i bde bas nub
[\[202b.5\]]mo dang nyin mo spyad par bya zhes bya bar sbyar ro/_/gzugs dang las kyi zhes bya ba la sogs pas sgrub pa po mthong na sgrub pa'i lha mo sngon ma byung ba'i gzugs kyi bya ba byed do/_/de'i las dang las kyi lan ston pa'o/_/lha mo'i bya ba ni/_rdo rje la ni bsgom mi byed/_/ces pa la sogs
[\[202b.6\]]pa'o/_/sgrub pa po'i bya ba ni dbugs 'byin zhes pa la sogs pas byed pa'i don to/_/sdud pa dang zhes pa ni gar gyi khyad par ro/_/sna tshogs ni gang sna tshogs kyi dbang phyug yang zhes bya ba la sogs pa'o/_/gzhan gyi las ni 'di nyid kyi sngon du bstan pa'i rim pas so/_/
[\[202b.7\]]gzhung gzhan ni go sla'o/_/phyag rgya sngags ni zhes bya ba la sogs pa ni de bzhin no/_/dpal he ru ka mngon par brjod pa'i dgod pa'i sngags rnal 'byor ma'i gzugs su sprul pa'i cho ga'i le'u bzhi bcu rtsa gnyis pa'i 'grel pa'o//_//de nas lta ba bshad bya ste/_/zhes bya ba
[\[203a\]]
[\[203a.1\]]la sogs pa go sla'o/_/bzhi mdo zhes pa ni gnod mdzes kyi sngags so/_/gzhung gzhan gyi yang sngags ni 'di'o/_/gyis zhes bya ba la sogs pas 'di rnams kyi mchod pa ni shin tu sba bar bya ba nyid du ston pa'o/_/me tog ces bya ba la sogs pa ni sgrub pa po'i mthu
[\[203a.2\]]thams cad kyi mtshan ma ston te/_gang gis sngags kyis mngon par bsngags pa'i me tog nam mkha' la gtor te/_de la me tog gcig tsam yang sa la mi ltung na de'i tshe de nyid byed pa'i nus pa rgyas pa'o/_/lha dang mi la sogs pas kyang mi rig go/_/gzhung gzhan
[\[203a.3\]]yang 'di'i don no/_/shing zhes bya ba la sogs pas yi ge bdun pa'i sngags sngon du bsnyen pa rnam pa mang po'i cho gas bstan pa'o/_/rang gi lus la rnam bkod de/_/zhes pa ni spyi bo dang dpral ba dang mig gnyis dang kha dang phrag pa dang snying gar zla ba'i dkyil 'khor
[\[203a.4\]]mdog dkar ba'i yi ge bdun gyi bdag nyid dgod par bya'o/_/lhag ma ni go sla'o/_/dus min 'chi dang bcom dang nyams/_/zhes pa ni tshe 'phel ba dang 'chi ba nyams pa ste/_sems can nyams shing 'chi ba yang zhes pa'i don to/_/ral gri zhes bya ba la sogs
[\[203a.5\]]pas ni pra rtog pa'i chos ston to/_/nyi ma'i dbus su bsam zhes bya ba la sogs pas ni bsgrub bya'i nad nye bar zhi ba ston te/_yi ge bdun pa btus pa'am brgya bzlas pa'am dngos su bkod pa'o/_/de la nyi ma'i dbus su nad kyis bzung ba'i bsgrub bya yang
[\[203a.6\]]dag par bzhag nas rnam pa stong du bzla zhing de'i lus dag pa shel lta bur dri ma med par bsams na ji skad gsungs pa bzhin du 'gyur ba la the tshom med de 'di ni gdams ngag go/_/yang dper gzung nam the bong gi phyed tsam gyi shel lta bu dri ma med pa 'od 'bar ba'i rnam par
[\[203a.7\]]shes pa dmigs nas sos par 'gyur ro/_/zla ba'i dbus su zhes bya ba la sogs pa la/_gzugs lnga zhes pa ni zla ba'i dkyil 'khor la re mig lnga byed pas re mig dgur 'gyur ro/_/de la 'di'i dgod pa ni g.yon pa'i lag par zla ba dang 'khor lo la go rims ma yin pa dang go
[\[203b\]]
[\[203b.1\]]rims kyis re mig dgur dgod par bya'o/_/drug pa'i phaT ni mtshams kyi cha ru shes par bya'o/_/'dis ni g.yo ba dang mi g.yo ba'i dug gis bzung ba de'i spyi bor bkod pa de nyid las bdud rtsi'i rgyun gyis lus thams cad khyab nas dug med par bsam par bya'o/_/des
[\[203b.2\]]ni sos par 'gyur ro/_/de ltar rims la sogs pa yang sel lo/_/sngags pa rang nyid kyi bza' ba dang ston mo la sogs pa cho ga 'dis longs spyad par bya ba ni gdams ngag go/_/phyugs kyi sha dang mngar gsum btags/_/zhes bya ba ni go sla'o/_/lus kyi sbyor ba dang
[\[203b.3\]]po ste/_zhes bya ba la sogs pa la rang snying ni bdud rtsis rgyas pa'i dkyil 'khor la sprul pa'i sku sngon du 'gro bas chos kyi sku'i ngo bo nyid sngags kyi yi ge bltas la der gtogs pa'i yid kyis sngon du bstan pa'i chu la sogs par bzlas pa bya'o/_/lus kyis sbyor ba
[\[203b.4\]]dang po'o/_/nye ba'i snying po la sogs pa'i sngags 'bum la sogs pa bzlas pa'i rim pas yongs su brtag par bya ba ni gnyis pa'o/_/yid kyi nus pas de bzhin du phyin nas las kyi rjes su 'brang ste phyi rol du sbyar bar bya'o/_/gsum pa dag ni ngag nyid kyi/_/zhes
[\[203b.5\]]bya'o/_/yang na gzhung gzhan la sogs pa ni yongs su rdzogs pa'i zla ba'i dkyil 'khor dang ldan pa'i dkyil 'khor gyis byin gyis brlabs pa'i lag pa g.yon par yang 'di nyid kyi dpa' bo'i sngags bsams la der gtogs pa'i yid kyis shing zhes bya ba la sogs
[\[203b.6\]]pa'i tshig gis de la bzlas par bya'o zhes pa'i don to/_/lhag ma ni go sla'o/_/dpal he ru ka mngon par brjod pa'i snying po dang nye ba'i snying po'i las kyi cho ga'i le'u bzhi bcu rtsa gsum pa'i 'grel ba'o//_//de nas pho nya zhes bya ba la sogs pa go sla'o/_/dur
[\[203b.7\]]khrod kyi ras zhes bya ba ni dur khrod kyi ro'i gos so/_/ba'i 'o ma ni ba rang nyid kyi 'o ma'o/_/dpal he ru ka mngon par brjod pa'i yi ge bdun dang rnal 'byor ma drug gi las kyi cho ga'i le'u bzhi bcu rtsa bzhi pa'i 'grel pa'o//_//de nas las kyi rab mchog ni/_/zhes
[\[204a\]]
[\[204a.1\]]bya ba la sogs pa la sna tshogs pa'i dngos grub ston te/_rta gsod me tog dag gis ni/_/zhes pa'i rta gsod ni ka ra bI ra'o/_/gzhan ni go sla'o/_/skye gnas rgya ni bcings nas su/_zhes pa ni phyi rol gyi yan lag can dang kha sbyor du bya'o/_/gzhung gzhan gyi tshig ni
[\[204a.2\]]rtogs sla'o/_/lhag ma ni go sla'o/_/spra tshil gyis ni rab tu byugs/_/zhes pa ni spra tshil la gzugs brnyan byas la tsan+dan dmar po'i phye ma dang tsha ba gsum gyis byugs par bya zhes sbyar ro/_/dpal he ru ka mngon par brjod pa'i rnal 'byor ma drug gi tshig grub pa dang dgug pa'i
[\[204a.3\]]cho ga'i le'u bzhi bcu rtsa lnga pa'i 'grel pa'o//_//de nas zhes bya ba la sogs pa go sla'o/_/ha rnam pa lnga lag par mnye zhing bskul tshig dang bcas pa ni gdams ngag ste/_'dir de'i yang gdams ngag ni rtag tu rnal 'byor ma'i dkyil 'khor gnyis bris pa'i sbyor bas ha
[\[204a.4\]]rnam pa lnga lag pa'i dbus su dbang ldan nas go rims ma yin pas bri bar bya'o/_/gang gi rkang rjes kyi rdul dang dug dang khrag dang ske tshe lag pa gnyis kyi mthil du byug ste/_de'i steng du ldong ros dang thod le kor la sogs pa ka baM rta'i smyu gus ha rnam pa lnga bris la sbyin sreg
[\[204a.5\]]bya/_de ltar bri bar rtogs pa'o/_/bya ba 'dir de bzhin du bltas la/_seng ldeng gi sol ba'am ro bsregs pa'i sol bas lag pa gnyis mnye zhing bskul tshig dang bcas pas sbyin sreg byas na kha nas khrag skyugs nas de ma thag tu dgra bo 'chi bar 'gyur ro zhes pa'i don to/_/
[\[204a.6\]]rang gi khrag ni thod gnas pa/_/zhes pa ni/_de ltar the tshom med pa nyid do/_/byi la la sogs pa'i sha mkha' 'gro ma rnams la shin tu bsngags par ston te byil la sogs pas so/_/dpa' bo zhes pa ni yi ge bdun pa'i sngags so/_/yi ge re re zhes pa ni yi ge'i grangs kyis
[\[204a.7\]]'bum bzlas pa bya'o zhes pa'i don to/_/yang na ji lta ba'i don du byas pa ste/_de la yang 'bum phrag lnga zhes pa ni mngal 'pho ba ste/_ji srid du khu tshur ma bkrol gyi bar du'o/_/lhag ma ni brjod pa'i don nyid do/_/dpal he ru ka mngon par brjod pa'i ha lnga'i las kyi cho ga'i le'u
[\[204b\]]
[\[204b.1\]]bzhi bcu rtsa drug pa'i 'grel pa'o//_//de nas zhes bya ba la sogs pa ni go sla'o/_/nyin zhag dang po la zhes pa ni dang po la stong phrag gsum sbyin sreg bya zhing phyis ni stong phrag brgyad bya'o zhes sbyar ro/_/lhag ma ni go sla'o/_/ka ka na da'i 'bras bu zhes pa ni gaN+Do li'i 'bras bu'o/_/khyir bya bar 'dod na
[\[204b.2\]]ni zhes pa ni ro'i me tog dang so tog go/_/mgo bo zhes pa ni kha na ma thob med pa'i sre mo'i thod pa'i nang du gtogs par lcags kyi so tog gur gum dang lhan cig phye mar byas la ji ltar gsungs pa'i rjes su gnas pa ni gdams ngag go/_/bya chen po'i gnas zhes pa ni 'ug pa'i tshang ngo /_/
[\[204b.3\]]ce spyang gi mgo 'am 'bras so ba 'am ku sha dang bri ha ti'o/_/dpal he ru ka mngon par brjod pa'i mkha' 'gro ma thams cad kyi sngags thams cad kyi cho ga'i le'u bzhi bcu rtsa bdun pa'i 'grel pa'o//_//de nas zhes bya ba la sogs pa la mkha' 'gro ma thams cad kyi snying
[\[204b.4\]]po'i sngags ston te/_bzang po bris nas mchod par bya/_/zhes pa ni rlung dang me dang chu dang sa dang rus sbal dang sna tshogs kyi rdo rje dang sna tshogs kyi pad+ma'i steng du ri bdun gyis yongs su bskor ba'i ri rab bsams la/_de'i steng du 'khor lo gsum la sogs pa'i rim pa
[\[204b.5\]]nges par rdzogs pa bstan pa'o/_/dpa' bo rnams kyi dpa' nyid ni/_/zhes pa ni gnyis su med pa'i sbyor ba la snyoms par zhugs pa'o/_/dpal he ru ka rgyal po zhes pa'i don to/_/ha hA/_he hai zhes pa ni 'khor lo gsum gyi lha rnams kyi nga rgyal gyi sngags chen po ha
[\[204b.6\]]hA'i bzhad pa bstan pa'o/_/dpa' bo nyi shu rtsa bzhi'o/_/mkha' 'gro ma yi dra ba sdom/_/zhes pa ni go rims ma yin pas bstan pa'i rdo rje sems dpa' dang rnam par snang mdzad la sogs pa dang mkha' 'gro ma rnams nam mkha' la 'gro ba dang mkha' 'gro ma rnams
[\[204b.7\]]kyi phyogs bsgom pa zhes pa'i don to/_/dpa' bo nyi shu rtsa bzhi yis/_/'gro ba 'di dag thams cad khyab/_/ces pa ni dpa' bo nyi shu rtsa bzhi zhes rtogs par bya'o/_/dpa' bo rnams dang mkha' 'gro nyid/_/ces bya ba la sogs pa ni go sla'o/_/bya ba kun la sgrub pa pos/_/
[\[205a\]]
[\[205a.1\]]zhes pa ni zhi ba dang rgyas pa la sogs pa'i las thams cad la 'khor lo gsum dang ldan pa'i sngags pas bsgom par bya'o zhes pa'i don to/_/'di nyid kyi phyir/_'khor lo bdag nyid rtag tu bsgom par bya/_/zhes gsungs so/_/gzhung gzhan yang 'di'i don to/_/
[\[205a.2\]]lhag ma ni go sla'o/_/mkha' 'gro ma yi dra ba'i sdom pa zhes pa ni snying po'i sngags sam ji ltar 'dod pa'i sngags bzla'o zhes bya'o/_/'khor lo chen po zhes pa ni 'khor lo chen po ni tshogs gang yin pa de la de skad ces bya'o/_/yang na 'khor lo gsum gang yin pa de ni de bzhin
[\[205a.3\]]te yang na 'khor lo chen po zhes khyab par du byas pa'i bsdus pas 'khor lo gsum nyid gzung ba'o/_/yang nges par gzung bas sngon gyi tshig khyad par gyi bsdu ba'o/_/dpal he ru ka mngon par brjod pa'i mkha' 'gro ma thams cad kyi sngags thams cad kyi las kyi cho ga'i
[\[205a.4\]]le'u bzhi bcu rtsa brgyad pa'i 'grel ba'o//_//da ni de nas zhes bya ba la sogs pas sngon du bstan pa'i phyugs kyi sgrub pa'i cho ga kha ma skong ba bstan te/_dpal he ru kar bya ba gsal bar bya ba yan lag lnga ni thos pas mnam pa dang 'o dang 'khyud pa la sogs pa 'dis
[\[205a.5\]]so/_/dpal he ru ka mngon par brjod pa'i bsgrub bya skye ba bdun pa'i gzugs yongs su brje ba'i cho ga'i le'u bzhi bcu rtsa dgu pa'i 'grel ba'o//_//de thams cad nyid gzhan yang bstan to zhes pa'i don to/_/de nas zhes pa ni go sla'o/_/ba lang gi
[\[205a.6\]]sha zhes bya ba la sogs pa dbang du bya ba'i cho ga sngon du bstan pa'i cho gas bya'o/_/kha chu zhes bya ba la sogs pa la kha chu ni mchil ma'o/_/zos na rlon pa'i zas ni zos na skyug pa'o/_/rang nyid mchog tu mchod ces pa ni thams cad nyid du gnyid sad pa dang
[\[205a.7\]]gnas pa dang 'dug pa dang lhag ma dang bcas pa za ba dang bya ba byed pa dang 'khrig pa la sogs pa 'khor lo dang ldan pa'i sngags pas sngags bzlas par bya ba ste dus nges pa yod pa ma yin zhes pa'i don to/_/sreg blugs brgya zhes pa ni arka'i yam shing la
[\[205b\]]
[\[205b.1\]]sogs pa rgyas pa'i cho gas sreg blugs brgya ji snyed zla ba gcig tu sbyin sreg bya'o/_/de'i tshe dbul ba thams cad nyams par ston pa'o/_/sha chen dag gis zhes bya ba la sogs pa ni go sla'o/_/lha rnams kun las rgyal 'gyur te/_zhes pa ni gal te nus pa skyes pa'i sngags
[\[205b.2\]]pas thun gnyis su mnyam par gzhag pa'i sngags pas sbyin sreg byas na de'i tshe lha thams cad dang mnyam par 'gyur ro/_/brtson 'grus chen po la sogs pa thams cad du gnyis kar yang sbyin sreg bya zhes pa'i don to/_/bi la ba zhes bya ba la sogs pas sngon bzhin du
[\[205b.3\]]rgyas pa'i cho gar rtogs par bya'o/_/phyugs kyi sha zhes bya ba la sogs pa ni go sla'o/_/yang dang yang du go ma yu'i sbyin sreg bya ba ni sreg rdzas gzhan rnams kyi nang nas phul du byung bar bstan pa'o/_/brtul zhugs gtsang sbra med na yang /_bstan pa'i dngos grub thob par
[\[205b.4\]]'gyur/_/zhes pa ni gang yang brtul zhugs kyang med phyi rol gyi gtsang sbra yang med kyang /_de ltar na yang 'dis spyad bzhin pas rnal 'byor pas khyad par can gyi lha'i bkas dngos grub thob po zhes pa'i don to/_/'dis ni dpal mchog gtso bo'i bdag nyid che bar bstan
[\[205b.5\]]to/_/lhag pa'i tsher 'gyur zhes pa ni lhag pa'i tshe ni 'chi ba yang tshe dang ldan par 'gyur ba'o/_/kus man+ta zhes pa la sogs pa ni kus man+ta'i sa bon dang mud ga dang ma sha dang gtso mo'i sa bon dang sbrang rtsi'i tshigs ma ste sbra tshil dang ske tshe dang 'di thams cad mnyam por
[\[205b.6\]]byas la gang gis ming nas bzung snying po'i sngags la sogs pa bskul tshig gis khyim gyi phyogs gcig tu byug par bya'o/_/ji ltar gsungs pa bzhin du 'gyur ro/_/gzhung gzhan las khyim gyi 'dab ma'i lo ma zhes pa ni khyim la 'chang ba'i dud pa'o/_/lhag
[\[205b.7\]]ma ni go sla'o/_/dpal he ru ka mngon par brjod pa'i dbang dang gnas la sogs pa bstan pa'i cho ga'i le'u lnga bcu pa'i 'grel pa'o//_//de nas zhes pa la sogs pa ni go sla'o/_/gos ni zhes pa ni gcer bu'i gzugs so/_/phyag rgya lnga sogs zhes pa
[\[206a\]]
[\[206a.1\]]ni mgo bo'i nor bu dang /_rna cha dang /_mgul rgyan dang /_lag gdub dang /_mchod phyir thogs pa dang thal ba'o/_/shes rab yan lag ces pa ni las kyi phyag rgya la sogs pa'i yan lag dang lus kyi brda rnams mkha' 'gro ma'i lus kyi mtshan nyid dang dpa'
[\[206a.2\]]bo'i yan lag gi bye brag dang g.yon pa'i spyod pa dang gtsang sbra dang dam tshig gi spyod pa dang bzhad pa dang gar la sogs pa'i phyag rgya dang tshogs kyi rim pa zhes pa'i don to/_/gzhung gzhan ni shes rab yan lag rdo rje ni phur bu dang ra ba dang gur la sogs pa'o/_/shes rab kyi yan
[\[206a.3\]]lag nyid dang dbyer mi phyed pa'i ngo bo nyid kyi phyir ro/_/phur bu zhes pa ni rdo rje phur bu dgu dang rdo rje brdung ba'i tho ba yang ngo /_/dra ba zhes pa ni rdo rje gur dang ra ba dang sa gzhi yang ngo /_/rim pa yin par go bar bya'o/_/A li kA li zhes pa ni A'i ni al sogs pa'o/_/kA li ni ka la sogs
[\[206a.4\]]pa'o/_/rgyu sogs stong pa sngon 'gro ba/_/zhes pa ni stong pa nyid dang mtshan ma med pa dang smon pa med pa dang mngon par 'du byed pa med pa'o/_/stong pa nyid dang smon pa med pa ni ru ste de'i phyir brjod pa'i don nyid ni ru'o/_/ka ni gang du mi gnas pa'o/_/shrI ni gnyis su med pa'i don no/_/
[\[206a.5\]]sngon du 'jug pa la nA da la sogs pa'i bar ro/_/ji srid bsdus pa'i sbyor ba zhes pa ni srid pa zhes pa nas bzung ste 'khor lo gsum gyi lha nye bar bsdu'o zhes pa'i bar ro/_/bdud rtsis tshim byed ces pa ni rgyas pa dang zhi ba'i cho gas sngon du gsungs pa'i bkod pa'i go cha
[\[206a.6\]]la sogs pa lag pa g.yon pa spyi bor gzhag ste 'bar bar dmigs pa'o/_/ji ltar g.yon pa'i lag par bkod pa'i bdud rtsi dkyil 'khor dang ldan pa'i yi ge bdun pa zla ba'i dkyil 'khor dang bcas pa yi ge bdun pa rnal 'byor ma drug gi go cha dang rnal 'byor
[\[206a.7\]]bdud rtsi'i dkyil 'khor la bkod pa'i ha lnga mgo bo dang dpral ba dang mig gnyis dang kha dang mgrin pa dang snying gar bdud rtsi'i dkyil 'khor la yi ge bdun pa de bzhin du bdud rtsis tshim zhing spyi bo nas 'bab par bya'o/_/de nas sbar ba dang spro ba'i sngags kyis
[\[206b\]]
[\[206b.1\]]yongs su rdzogs par byas pa gang yin pa'i bdud rtsi la sogs pa bza' ba bkod pa'o/_/go cha'i sngags la sogs pa lag pa g.yon par bkod de thams cad kyang bza' ba'o/_/g.yon pa'i bdud rtsis tshim pa'i bde ba'i khyad par ni gdams ngag gi don to/_/mya ngan 'das
[\[206b.2\]]zhes pa ni mya ngan 'das ni phyag rgya chen po'i bde ba chen po'i rnam pa'i ngo bo nyid mya ngan las 'das pa thams cad du nyon mongs pa'i sdom par rtag tu gnas pa lhan cig skyes pa'i bde ba'i ngo bo nyid rtag pa dang chad pa dang dbu ma thams cad du 'gro ba thams cad kyi ngo bo nyid dngos
[\[206b.3\]]po thams cad kyi rang bzhin nyid kha cig gis rnyed par dka' ba lha rdzas kyi rig pa mchog gi ngo bo nyid bla ma dam pa yongs su mnyes pa las shes par bya ba dpa' bo dang rnal 'byor ma rnams kyis so/_/lag pa'i mchod pa ni zhes pa ni de nyid lag pas dkyil 'khor 'khor lo'i rnam
[\[206b.4\]]pa g.yon pa'i lag pa la gsang ba dang cig shos kyi mchod par bya'o/_/de ltar g.yon pa dang g.yas pa'i lag pa gnyis bskor bas mkha' 'gro ma'i bde ba dam pa'o/_/dbang bskur ba zhes pa ni phyir mi ldog pa dang /_chu dang dbu rgyan dang /_rdo rje dang /_bdag po dang /_ming
[\[206b.5\]]dang /_brtul zhugs dang /_lung bstan pa dang /_dbugs dbyung ba dang /_chos bshad pa dang /_gsang ba dang /_shes rab ye shes dang /_bzhi pa dang bcu bzhi'o/_/go cha chen po zhes pa ni/_pul+lI ra ma la ya la sogs pa'i sa chen po dang lha'i 'khor lo dang srung ba'i 'khor lo zhes
[\[206b.6\]]pa'i don to/_/yang na pu la sogs pas sa chen por sngags kyi dkyil 'khor dag srung ba'i 'khor lo dang ste pul+lI ra ma la ya la sogs pa'i don to/_/sngags rnams zhes pa ni A li kA li la sogs pa'i don to zhes bya ba ste zhes bcu bzhi'o/_/lhag ma ni go sla'o/_/mtho ris longs
[\[206b.7\]]spyod ces pa ni 'khor lo gsum la gnas pa'i longs spyod gang yin pa'o/_lhag ma ni go sla'o/_/dpal he ru ka mngon par brjod pa'i rnal 'byor ma'i rgyud kyi rgyal po le'u lnga bcu rtsa gcig pa'i 'grel ba'o//_//dpal ldan bde mchog TI kA rjod byed rjes ma 'brangs/_/
[\[207a\]]
[\[207a.1\]]rnal 'byor bla med rgyud dang brjod bya'i rjes 'brang mchog/_/zab cing rgya che'i ngo bo dngos grub rang bzhin te/_/dpa' bo dpa' mo dbang phyug ma lus yon tan gnas/_/gcig tu thams cad bsdus pa mthun par 'dod pas bris/_/dpal ldan dpa' bo
[\[207a.2\]]rdo rjes byas/_/spyod dang grol ba'i 'bras ster ba'i/_/mchog sbyin 'di ni bris pa las/_/bdag gis bsod nams gang bsags pa/_/de yis 'jig rten ma lus kun/_/myur du bde mchog thob par shog_/ma lus pa'i yon tan thams cad kyi gnas zhes bya ba nga ba la
[\[207a.3\]]bde mchog 'khor lo'i rnam 'grel slob dpon chen po dpa' bo rdo rjes mdzad pa rdzogs so//_//khams pa ba ri lo tsA ba dge slong rin chen grags pa dang /_paN+Di ta chos skyong gis bsgyur cing zhus so//_//[{D1409}]@##/_/rgya gar skad du/_u b+ha ya ni bi d+hA nA ma/_
[\[207a.4\]]bod skad du/_gnyis ka'i bshad sbyar zhes bya ba/_dpal bde mchog la phyag 'tshal lo/_/mgon po bde mchog dpal btud de/_/slob dpon kong+ka na yi bzhed/_/dka' 'grel gang na mi gsal na/_/man ngag bdag gis bri bar bya/_/nam mkha'i khams thams cad
[\[207a.5\]]khyab ste zhes bya ba ni nam mkha'i phyogs thams cad bsdus nas gzhal yas khang gi mtshan nyid gnas pa rdo rje phag mo la sogs pa rnams dang yang dag par ldan pa'o/_/sngon gyi smon lam gyi dbang gis zhes bya ba ni stong pa nyid bsgoms pa'i rjes thogs la oM badzra pra
[\[207a.6\]]kA ra hUM baM hUM zhes bya ba'i sngags kyis rdo rje'i ra ba'o/_/oM badzra pany+dza ra hUM yaM hUM/_oM badzra bi tA na hUM khaM hUM/_oM sarba sa ra dzA la traM saM traM/_oM badzra dz+wA la a na lar+k+ka hUM raM hUM/_oM me dI nI badzrI b+ha ba badzra ban+d+ha hUM hUM hUM zhes bya bas mngon par bsngags te/_rim pa ji lta bar rdo rje'i
[\[207a.7\]]gur dang /_rdo rje'i ra ba dang /_bla re dang /_mda'i dra ba dang /_me'i ra ba dang rdo rje'i rang bzhin gyis gzhi'i rnam par bsgom par bya'o zhes bya bar dgongs pa'o/_/de'i steng du yang zhes pa ni ri'i rgyal po ri rab la de'i steng du rdo rje sems dpas gtso bo mdzad pa'i
[\[207b\]]
[\[207b.1\]]srung ba'i 'khor lo rtsibs bcu pa cho ga ji lta ba bzhin du rnam par bsgoms la/_/rdo rje sems dpa' yongs su gyur pa las 'khor lo'i dbus su chos kyi 'byung gnas rnam par bsam par bya'o/_/de nyid la yi ge oM de las yang 'khor lo oM gyis mtshan pa
[\[207b.2\]]de yongs su gyur pa las rnam par snang mdzad/_rnam par snang mdzad yongs su gyur pa nyid las gzhal yas khang sgo bzhi zhes bya ba la sogs pa khyad par du byed pas khyad par du 'phags pa'o/_/pad+ma la gnas pa'i sna tshogs rdo rje'i lte bar gnas
[\[207b.3\]]par blta zhes bya ba la sogs pa ni brjod par bya'o/_/yi ge hUM rim bzhin du zhes pa ni nA nga las phyag la thig le las zla ba phyed pa/_de las mgo bo/_/de las kyang yi ge ha'o/_/yi ge ha las yi ga U zhes bya ba'i don to/_/cho ga'i ye shes zhes bya ba ni cho ga ste
[\[207b.4\]]mngon par rtogs pa de'i ye shes zhes bya ba'i don to/_/thugs dang gsung dang sku la yang dag par gnas zhes bya ba ni 'khor lo gsum la gnas pa'o/_/yang na rog cig pa'i phyir zhes bya ba ni bsgom pa la sogs pa nas bzung ste mthar thug ji srid rtogs kyi bar du'o/_/
[\[207b.5\]]mchod pa bzhi zhes bya ba la sogs pa ni gsum pa'i don gyi bdun pa ste/_dgyes pa rdo rjer gsungs pa'i rang gi gzugs can ma ni phyag rgya chen po'o/_/gang zhig de la dam tshig ma rnyed pa ni dam tshig gi phyag rgya'o/_/bsgoms pa las byung ba ni chos kyi phyag rgya'o/_/bstan
[\[207b.6\]]pa las rnyed nas bdag nyid kyis 'dus byas pa ni las kyi phyag rgya'o/_/rim par phye ba dang po'o//_//rim pa phye ba gnyis pa gsungs pa ni/_de la chu la sogs pa la btung ba ni chu ste/_chu dang lhan cig pa'i lci ba ni chu dang bcas pa'i lci ba'o/_/yang na rnam par
[\[207b.7\]]snang mdzad do/_/dur khrod so pag ni zhes bya ba la sogs pa ni de la 'dir gang zhig rdul tshon gnyis tsam zhig bstan to/_/'di ltar dgyes pa'i rdo rje las gsungs pa/_rdul tshon dkar po rus pa'i phye mas bya/_/zhes bya ba la sogs pa ni mos pas bya'o/_/yang na
[\[208a\]]
[\[208a.1\]]dam tshig skyong ba'i don du rdul tshon gnyis so/_/'jig rten pa'i bsam pa rdul tshon gyi dngos po thams cad kyi cho ga zhes pa'o/_/slob dpon gyi mtshan nyid dang ldan pa zhes bya ba ni brtan pa la sogs pa'i yon tan dang ldan pa'o/_/so sor snang ba las bskyed
[\[208a.2\]]ces pa ni nus pa thob pa'o/_/slob dpon gyi mtshan nyid bstan pa/_mtshan nyid bzang dang ldan zhes bya ba 'dis bstan to/_/phyag rgya drug dang ldan pa ni thal ba dang bcas pa'i 'khor lo nas gzung ba'i phyag rgya rnams dang ldan pa'o/_/bdag nyid de ltar zhes pa bya ba la sogs
[\[208a.3\]]pa ni skabs 'dir mdog dang mtshan ma la sogs pa bstan pa rnams dpal he ru ka nyid du gzhan thams cad bsgom par bya ste/_bdag nyid dpal he ru ka'i gzugs su bsgom par bya'o zhes bya ba'i don to/_/ra ba rnams ni phyogs su dgod/_/ces bya ba la sogs pa ni
[\[208a.4\]]bdud la sogs pa gnod par byed pa rnams kyis mi tshugs par bya ba'i phyir thams cad kyi phyi rol du oM badzra dzrA lA na lAr+k+ka hUM hUM hUM zhes bya ba 'dis me'i dra ba'o/_/oM badzra prA kA ra hUM baM hUM zhes bya ba'i sngags 'dis rdo rje'i ra ba'am zhe sdang gi sgrar brjod par bya'o/_/de bzhin du
[\[208a.5\]]pad+ma'i ra ba dang /_'khor lo'i ra ba ni oM pad+ma prA kA ra hUM baM hUM/_oM tsakra prA kA ra hUM tsaM hUM zhes pa dag ni 'dod chags kyi ra ba dang gti mug gi ra ba zhes bya ba'i ming can bsgom par bya'o/_/ra ba 'di gsum gyi thig dkyil 'khor la gdab par bya'o/_/gzhal yas khang la sogs
[\[208a.6\]]pa rdzogs pa'i dus su rdo rje'i ra ba dang ldan pa'o/_/gzhan ra ba gsum po rang rang gi sngags yongs su gyur pa las byung ba der dgod par bya'o zhes dgongs pa'o/_/bdag nyid 'khor lo la gnas zhes pa ni srung ba'i 'khor lo'i lte ba la gnas pa'o/_/dkyil 'khor gyi 'khor
[\[208a.7\]]lo'i dbus su 'dug pa'o/_/de nas zhes bya ba la sogs pa la ro'i skud pa zhes bya ba ni dkyil 'khor nyis 'gyur gyis yun ring du shi ba'i rgyus pas bya'o/_/de de ltar na gsungs pa/_dkyil 'khor nyis 'gyur ring ba'i skud/_/ces bya ba la sogs pa ni/_khrag chen
[\[208b\]]
[\[208b.1\]]po yis bsgos pa bya/_/zhes pa'o/_/kyang zhes bya ba'i sgra ni mig gis gzung ba'i khru brgyad kyis nye bar mtshon pa gzhan yin te/_/yon bdag gis mos tshad kyi phyir so so'i nges pa'i tshad du dkyil 'khor dngos po brtag par bya'o/_/rta babs bzhi yis rnam par brgyan/_/
[\[208b.2\]]zhes pa ni nye bar mtshon pa ste/_/gzhan gyis kyang khyad par byas pa yin te/_/ka ba brgyad kyis nye bar mdzes/_/zhes bya ba la sogs pa'i shes par bya'o/_/mchod sbyin yang bya zhes pa yin te/_bgegs dang bral nas dkyil 'khor rdzogs pa'i rgyur phyi rol gyi dge 'dun
[\[208b.3\]]gyi ston mo dang /_/tshogs kyi 'khor lo mi mnan zhing mi zhen pa snying brtse ba'i slad du bya bar 'os pa yin no zhes bya ba yin no/_/'khor lo gsum la rnam gnas pa/_/zhes bya ba la sogs pa ni nye bar mtshon pa gzhan yin pa'i phyir te/_mkha' 'gro ma yi bde ba'i
[\[208b.4\]]mchog_/ces dgongs pa'o/_/'dab mar bcas zhes pa ni 'dab ma dang ldan pa ni pad+ma zhes dgongs pa'o/_/brgya phyed phreng bas rnam par brgyan/_/zhes pa ni nye bar mtshon pa'o/_/phyag rgya drug dang ldan par zhes bya ba las rtogs par bya'o/_/sdigs
[\[208b.5\]]mdzub byed ces bya ba la sogs pa'i bcom ldan 'das ma yang khyad par du byed pas nye bar mtshon pa ste/_zhal gcig spyan gsum zhes bya ba la sogs pa yang 'byung zhing ldan pa'i phyir ro/_/mkha' 'gro ma zhes bya ba la sogs pas ni dang po dpal he ru ka'i
[\[208b.6\]]mdun gyi shar gyi 'dab ma la mkha' 'gro ma bzhugs so/_/byang gi 'dab ma la lA mA'o/_/nub kyi 'dab ma la dum skyes ma'o/_/lho'i 'dab ma la gzugs can ma dgod par bya'o/_/phyogs dang bral ba bzhir thod pa bdud rtsi'i rang bzhin gyis bkang ba rim pa ji lta bar
[\[208b.7\]]dgod par bya'o/_/de'i 'og tu/_/rab tu gtum mo la sogs pa'i/_/mkha' 'gro ma ni nyi shu bzhi/_/phag mo yi ni rigs las byung /_/zhes pa ni shes rab kyi lus las yang dag par byung ba yin no/_/'khor lo'i lte ba ni thugs kyi 'khor lo la sogs pa 'khor lo gsum
[\[209a\]]
[\[209a.1\]]gyi dbus su mchod par bya'o/_/rdul tshon thams cad der bri bar bya ste/_de la thugs kyi 'khor lo'i shar du rab tu gtum ma'o/_/byang phyogs su ni gtum mo'i mig can ma'o/_/nub phyogs su ni 'od ldan ma'o/_/lho phyogs su ni sna chen ma'o/_/me'i
[\[209a.2\]]mtshams su ni dpa' bo'i blo can no/_/bden bral gyi phyogs su ni mi'u thung ma'o/_/rlung du lang+ka'i dbang phyug ma'o/_/dbang ldan du ni shing grib ma'o/_/de bzhin du gsung gi 'khor lo la ni shar phyogs su ni sa srung ma'o/_/byang phyogs su ni 'jigs byed ma'o/_/nub
[\[209a.3\]]phyogs su ni rlung gi shugs can ma'o/_/lho phyogs su ni chang 'thung ma'o/_/mer ni sngo ba bsangs ma'o/_/bden bral du ni shin tu bzab mo'o/_/rlung du ni rta rna ma'o/_/dbang ldan du ni bya gdong ma'o/_/de bzhin du sku'i 'khor lo la ni shar phyogs su 'khor lo'i shugs can ma'o/_/
[\[209a.4\]]byang phyogs su dum skyes ma'o/_/nub phyogs su chang 'tshong ma'o/_/lho phyogs su ni 'khor lo'i go cha ma'o/_/mer ni shin tu dpa' mo'o/_/bden bral du ni shin tu stobs chen ma'o/_/rlung du ni 'khor los sgyur ma'o/_/dbang ldan du ni brtson 'grus chen mo zhes bya ste rim
[\[209a.5\]]pa ji lta bar bri bar bya'o/_/phyogs dang phyogs kyi mtshams zhes pa ni shar dang /_byang dang /_nub dang /_lho'i sgo rnams su ni khra gdong ma dang /_'ug gdong ma dang /_khyi gdong ma dang /_phag gdong ma dang bzhi'o/_/mer ni gshin rje brtan ma dang /_bden bral du ni gshin rje pho nya
[\[209a.6\]]ma'o/_/rlung du ni gshin rje mche ba can/_dbang ldan du ni gshin rje 'joms ma zhes bya ste/_phyogs dang bral ba bzhi'i rnal 'byor ma yin no/_/dpa' bo yang zhes bya ba la sogs pa ni dpa' bo nyi shu rtsa bzhi ji lta ba de bzhin du dkyil 'khor 'dir dpa' bo dang dpa' mo snyoms
[\[209a.7\]]par 'jug pa nyi shu rtsa bzhi bris te dgod par bya'o/_/ji ltar dgod ce na/_gsungs pa/_'khor lor yang dge gnas pa mchod/_/ces pa ste/_thugs kyi 'khor lo la sogs pa 'khor lo gsum gyi dkyil 'khor thams cad du rnal 'byor ma bzhin du bri bar bya'o zhes bya
[\[209b\]]
[\[209b.1\]]ba'i don to/_/de la thugs kyi 'khor lo ni shar phyogs su thod pa'i dum bu'o/_/byang phyogs su keng rus chen po'o/_/nub phyogs su kong+ka ma'o/_/lho phyogs su mche ba rnam par gtsigs pa'o/_/mer ni su ra bI ri'o/_/bden bral du ni 'od dpag tu med pa'o/_/rlung du rdo rje'i 'od do/_/
[\[209b.2\]]dbang ldan du ni rdo rje'i sku'o/_/de bzhin du gsung gi 'khor lo la ni shar phyogs su myu gu can no/_/byang phyogs su ni rdo rje ral pa can no/_/nub phyogs su ni dpa' bo chen po'o/_/lho phyogs su ni rdo rje hUM mdzad do/_/mer ni shin tu bzang po'o/_/bden bral du ni rdo rje bzang po'o/_/
[\[209b.3\]]rlung du ni 'jigs byed chen po'o/_/dbang ldan du ni mig mi bzang ngo /_/de bzhin du sku'i 'khor lo ni shar du stobs po che'o/_/byang phyogs su ni rin chen rdo rje'o/_/nub phyogs su ni rta mgrin no/_/lho phyogs su ni nam mkha'i snying po'o/_/mer ni dpal khrag 'thung ngo /_/bden bral du pad+ma gar gyi
[\[209b.4\]]dbang phyug go/_/rlung du ni rnam par snang mdzad do/_/dbang ldan du ni rdo rje sems dpa' zhes bya ste dpa' bo nyi shu rtsa bzhi po rnams bri bar bya'o/_/dpa' bo dpa' mo 'di thams cad kyi sku mdog dang phyag mtshan dang zhal dang dbyibs la sogs pa rnams ni sgrub thabs las gsal bar
[\[209b.5\]]rtogs par bya'o/_/de bzhin du dkyil 'khor pa rnams rnam par dgod par bya'o/_/de nas zhes bya ba la sogs pa gsungs pa/_dpa' bo zhes bya ba la sogs pa ste/_mchod ces pa ni dpa' mo rnams dang lhan cig tha mi dad par 'jug pa dpa' mo dang snyoms par 'jug pa'i
[\[209b.6\]]dpa' bo'i 'khor lo gnyis su med par ji ltar 'gyur ba de bzhin du mchod par blta bar bya'o gsungs pa yang /_gang zhig 'di la rtag tu blta/_/de ni rgyal ba'i mchod par bzhed/_/ces pa'o/_/sgrub po gal te sgrub 'dod na/_/zhes pa ni slob dpon gang zhig
[\[209b.7\]]mngon par 'dod pa'i dgos pa grub par bya ba'i phyir slob ma dbang bskur ba'i mtshan nyid rdzogs par 'dod pas lha mi sgom zhing sems mnyam par mi 'jog pa'i slob dpon ni bdud la sogs pa nye bar gsod pa dang ldan pa'i phyir gang la bgegs dang bral nas mngon
[\[210a\]]
[\[210a.1\]]par 'dod pa grub par 'gyur zhes dgongs pa'o/_/bum pa zhes bya ba la sogs pa ni zangs kyi rgyu las grub pa'i bum pa dgu bstan te/_zangs zhes bya ba ni bum pa'i khyad par ro zhes pa'o/_/'di yang nye bar mtshon pa tsam mo/_/ma rnyed na 'jim pa'i rang
[\[210a.2\]]bzhin la sogs pa'i bum pa bsdu'o/_/dgu'i grangs ni nye bar mtshon pa ste bum pa sum cu rtsa dgu bsdu'o/_/slob dpon gyi zhabs nyid las 'dir ma rnyed pa zhes bya ba la sogs pas mi gsal bar 'gyur ro/_/rtsa ba nag po la sogs spangs/_/zhes pa ni rtsa ba ni
[\[210a.3\]]'bur ba'i dbyibs can no/_/nag po ni nag pa'o/_/sogs pa'i sgra yis rnam par 'gyur ba dang nyams pa'i skyon la sogs pa de rnams spangs pa'o/_/sgrub thabs las grub pa nye bar sbyar bas gang yang phyag mtshan legs par bris pa de bzhin du mgrin pa ring
[\[210a.4\]]ba la sogs pa'i mtshan nyid dang ldan pa'i bum pa'i dkyil 'khor 'dir bya'o zhes pa'i don to/_/de la gtso bor gyur ba'i bum pa la sna tshogs pad+ma'i lte bar gnas pa'i dbang phyug chen po dang /_gau rI'i snying ga'i steng gi nyi ma la rdo rje dang rdo rje ma'i brda mtshan gnyis bri
[\[210a.5\]]bar bya'o/_/mkha' 'gro ma dang /_lAm dang /_dum skyes ma dang /_gzugs can ma rnams kyi bum pa bzhi la sna tshogs pad+ma'i lte ba la gnas pa'i ro'i snying gar nyi ma'i dkyil 'khor bzhi la gri gug bzhi'o/_/rab tu gtum mo la sogs pa dang snyoms par zhugs
[\[210a.6\]]pa'i thod pa'i dum bu la sogs pa'i dpa' bo nyi shu rtsa bzhi po rnams kyi bum pa nyi shu rtsa bzhi la sna tshogs pad+ma'i dkyil du gnas pa'i ro'i snying ga'i nyi ma rnams la so sor gri gug dang rdo rje'o/_/khwa gdong ma la sogs pa phyogs dang phyogs bral na gnas pa brgyad
[\[210a.7\]]po'i bum pa rnams sna tshogs chu skyes kyi steng du ro'i snying ga'i nyi ma la so sor gri gug go/_/las thams cad pa dang rnam par rgyal ba'i bum pa dag la yang re re la yang glang po che dang /_seng ge dang /_rta dang /_yang rta dang /_rma bya rnams kyi steng du gnas pa'i sna
[\[210b\]]
[\[210b.1\]]tshogs pad+ma'i lte ba rnams la yi dgas lnga bris pa'i snying gar zla ba dang nyi ma bzhi la rim pa ji lta bar 'khor lo dang /_/rin po che dang /_pad+ma dang /_sna tshogs rdo rje dang /_rdo rje'o/_/rnam par snang mdzad dang /_rin chen 'byung ldan dang /_'od dpag tu med pa dang /_
[\[210b.2\]]don yod grub pa dang /_mi bskyod pa ste/_de bzhin gshegs pa lnga po rnams kyi mtshan ma bri bar bya'o zhes bya ba'i rim pa'o/_/byi ru zhes pa la sogs pa ni rin po che mu man gyis ming ngo /_/bza' ba kun zhes bya ba ni/_nas dang /_gro dang /_so ba dang /_til
[\[210b.3\]]dang /_mon sran gre'u dang /_'bru rnam pa lnga thod pa'i nang du blugs nas kyang ngo /_/legs bkang ba ni lto ba yongs su kang bar bya'o zhes pa'o/_/bza' ba thams cad ces smos pa 'di yang nye bar mtshon pa tsam ste/_dkar po gzhan gyis mi thub pa
[\[210b.4\]]dang /_sdong bu dkar po ut+pal dang /_ha sa de ba dang /_kaN+Da ka ri dang /_br-i ha tis mtshon pa'i sman rnam pa lnga dang /_bdud rtsi lnga dang /_/sgron ma lnga dang lhan cig pa'i dri chu yis kyang lto ba yongs su dgang bar bya'o zhes dgongs pa'o/_/srad
[\[210b.5\]]bu zhes bya ba la sogs pa ni hUM lan bdun bzlas pa'i byi ru bdun na skud pa dkar po la brgyus te/_de rnams kyi mgul par bskon par bya'o zhes pa'i don to/_/kha ni 'dab mas brgyan par bya/_/zhes pa ni 'dab ma rnams lhan cig tu byas te kha brgyan par bya'o zhes pa'o/_/
[\[210b.6\]]brgyad ni zhes pa ni lA ma la sogs pa'i bum pa bzhi dang /_khwa gdong ma la sogs pa'i bum pa bzhi ste/_brgyad po rnams sgo bzhi'i 'gram rnams su ji lta ba bzhin du re re'o/_/ku sha'i stan steng du bzhag go/_/dgu pa ni gtso bor gyur pa bcom ldan 'das kyi bum pa
[\[210b.7\]]lte ba'i steng de nyid du dgod par bya'o zhes pa'i don to/_/'dis kyang bum pa'i grangs dgur bya bar bstan to/_/gang gi tshe bum pa sum cu rtsa dgur gyur pa de'i tshe lha rnams rang rang gi gnas su rjes su 'brangs te rnam par dgod par bya'o zhes pa'o/_/de nyid dkyil
[\[211a\]]
[\[211a.1\]]'khor ba'i gnas ji lta bar mos pas lhag pa'i cho gas sta gon la gnas par bya'o/_/de la 'di'i cho ga ni slob dpon bdag nyid lha'i rnal 'byor dang ldan pas rang gi snying ga'i sa bon gyi 'od zer gyis nam mkha' la gnas pa'i dkyil 'khor gyi 'khor lo
[\[211a.2\]]spyan drangs te/_mchod yon dang zhal bsil la sogs pa dbul lo/_/de'i 'og tu 'khor lo 'dod chags chen pos zhu zhing khu bar gyur nas/_/rim pa ji lta bar rang rang gi bum pa rnams la zhugs shing me tog gi phreng bas mdzes par byas pa'i rnam par rgyal ba'i bum
[\[211a.3\]]pa'i steng du rdo rje bzhag pa la/_oM badzra kuN+Da li badzra hUM phaT ces brgya rtsa brgyad kyis mngon par bsngags la las thams cad pa'i bum pa yang sngags 'di brgya rtsa brgyad kyis mngon par bsngags par bya'o/_/gtso bor gyur pa'i bum pa la ji ltar sbyar ba bzhin du gtso
[\[211a.4\]]bo'i dkyil 'khor ba yang sngags kyis so/_/de nas me tog dang bdug pa la sogs pa rnams kyis yang dag par mchod nas gtor ma yang gtong ngo /_/mi bskyod rdo rje zhes bya ba la sogs pa'i bstod pa sngon du 'gro bas dril bu dkrol zhing bya ba yin no/_/mu tig
[\[211a.5\]]rnams kyis mdzes par bya/_/zhes pa ni rin chen ni byi ru'i ming ngo /_/mu tig ni mu tig ste 'di dag dang lhan cig tu zhes bya ba'i don to/_/ci 'dir rin po che bzhi po de kho na dkyil 'khor pa la rnam par bkram pa yin nam zhe na/_de gsungs pa/_bkram zhes bya ba
[\[211a.6\]]la sogs pa ni rin chen gser ni gser dang 'dra ba nyid du gser du snang ba ste/_mu man du brjod pa ste/_des mdzes par ldan pa bdud rtsi lngas byugs pa thams cad nyid rin po che lngas ji lta ba bzhin du mdzes shing rnam par bkram pa yin no zhes dgongs so/_/
[\[211a.7\]]sngags kyis btab ces pa ni las thams cad pa'i bum pa'i chu sngar bzhin du mngon par bsngags so zhes pa'i don to/_/nam mkha' mkha' 'gro ma zhes bya ba la sogs pa ni 'khor lo'i dbus su mchod par bya ba la sogs pa'i tshul gyis mdor bstan to/_/
[\[211b\]]
[\[211b.1\]]de'i rgyas par bshad pa de ni zhes dgongs so/_/de ltar rim pa bzhin dgod do zhes pa ni de ltar rim pa bzhin du dgod pa dngos su bstan pa rtogs par bya ba dkyil 'khor gyi sgrub thabs kyi rim pa las man ngag nyid kyang shes par bya'o/_/'di yang man ngag ni 'di yin te/_/
[\[211b.2\]]rdo rje slob dpon bdag nyid lha'i rnal 'byor dang ldan pa nub tu mngon par phyogs pa rang gi snying ga'i ye shes sems dpa'i thugs ka'i sa bon gyi 'od zer gyis spyan drangs pa'i nam mkha' la gnas pa'i dkyil 'khor gyi 'khor lo'i spyi bo'i dkyil du zhugs te/_kun
[\[211b.3\]]'dar ma'i lam nas rang gi rig ma'i pad+mar spros te zhu bar gyur pas blta'o/_/de nas de la zhu ba dang ldan pa'i nam mkha'i nA da rang gi gzugs dang ldan pa las rim pa ji lta bar rdul tshon gyi dkyil 'khor gyi gtso bo la sogs pa spros te/_mig la sogs pa byin
[\[211b.4\]]gyis brlab pa dang /_mchod pa dang /_bstod pa dang /_bdud rtsi myang ba'i mthar thug par bya'o zhes pa'o/_/rim par phye ba gnyis pa'o//_//rnga brdung zhes bya ba la sogs pa la/_de nas zhes bya ba la sogs pa ni 'dir gtso bo dang /_gzhan tshogs pa'i slob dpon
[\[211b.5\]]rnams kyis phyi rol gyi 'jig rten pa la rab tu grags pa'i rdo rje dang dril bu'i mtshan nyid ni sgra'i dus su dril bu'i sgra skad rab tu grag pa dril bu dang /_cang te'u dang /_pa Ta ha dang /_ca co'i sgra dang gling bu dang /_pi wang dang /_rnga dang /_rdza rnga dang /_dgod pa dang /_sgeg
[\[211b.6\]]pa dang /_glu dang /_gar dang /_me tog dang /_bdug pa dang dri dang /_bshos gtsang dang /_me long dang /_ro dang reg bya dang /_chos kyi dbyings kyi mtshan nyid nyi shus dkyil 'khor mchod par bya'o/_/de de ltar na rtsa ba las gsungs pa'i dril bu'i sgra 'khrol ba la
[\[211b.7\]]sogs pa la/_me tog spos kyis brgyan zhes pa ni me tog spos la sogs pa rnams dang lhan cig pa'o/_/sgrub pa po ni slob ma ste/_dril bu dang pa Ta ha nas bzung ba rnams kyis dkyil 'khor mchod par bya'o zhes pa'i don to/_/de bzhin du las thams cad kyi
[\[212a\]]
[\[212a.1\]]dkyil 'khor la cho ga ji lta ba bzhin du yang dag par mchod nas slob dpon gyis/_sngags kyi dngos grub don gnyer 'ga'/_/dkyil 'khor 'dir ni gzhug par bya/_/zhes bya ba la sogs pa slob ma rnams kyis mnyan nas/_sems kyis
[\[212a.2\]]he ru ka'i gzugs kyis bdag nyid kyi lus la zhugs te/_rdo rje phag mo'i pad+mar gnas pa la de bzhin gshegs pa thams cad zhu bas dbang bskur bar bltas la dngos su dkyil 'khor gyi shar sgor nye bar 'dug pas/_/dga' chen khyod bdag ston pa la/_/zhes bya
[\[212a.3\]]ba la sogs pa yang brjod du bcug pa la dkyil 'khor du 'jug pa'i gsol ba gdab par bya'o/_/de nas slob dpon gyis slob ma gcig gtso bor byas nas/_bu tshur theg pa chen po la/_/zhes bya ba la sogs pa brjod pa la de rnams gsum la skyabs su 'gro
[\[212a.4\]]ba byed du bcug la/_/oM badzra kuN+Da li badzra hUM phaT ces bya ba'i sngags kyis bsrung ba byas la/_de rnams kyi snying ga dang /_mgrin pa dang /_spyi bo rnams su rim pa ji lta bar rdo rje dang pad+ma dang 'khor lo'i dbus su/_hUM AH_oM zhes rnam par bsams nas rdo rjes
[\[212a.5\]]snying ga la sogs par reg la/_oM AHhUM/_bdag nyid kyis brjod la mgo la me tog dang /_bdun du spos la sogs pa dbul lo/_/gzhan nas bstan pa'i sngags lan bdun du bzlas pas shing ma gas shing 'bus ma zos pa sor bcu gnyis kyi tshad
[\[212a.6\]]la me tog gi phreng bas rtse mo dkris la slob ma rnams la so sor sbyin par bya'o/_/de yang shar du kha bltas pas 'chos la steng du bltas te/_ba lang gi pags pa tsam gyi gzhi'i phyogs ba'i lci bas byugs te dor bar bya'o/_/de nas de'i mngon par phyogs pa la
[\[212a.7\]]sogs pas dor ba de rnams kyis mchog la sogs pa'i dngos grub rtogs par bya'o/_/oM hrIHbi shud+d+ha d+harmAHsarba pA pa niSh+tsa saM shod+ha ya sarba bi ka wAn a pa na ya hUM zhes pa'i sngags kyis 'thor 'thung dang dri'i chu khyor ba gsum sbyin pa yin no/_/so shing gi cho
[\[212b\]]
[\[212b.1\]]ga'o/_/byin gyis brlabs pa de'i mdun du yang 'dug la/_oM badzra kuN+Da li la sogs pa'i sngags kyis lan bdun bzlas pa'i ku sha gding ba dang /_sngags kyi phyir de rnams kyi lag par sbyin no/_/lag pa g.yas pa la sngags 'di nyid kyis lan bdun mngon par bsngags
[\[212b.2\]]la sum 'gyur du byas te/_mdud pa gsum dor ba'i srung skud bcing bar bya'o/_/thams cad mkhyen nyid 'jig rten du/_/zhes pa la sogs pa'i tshigs su bcad pa rnams kyis chos bshad de nyan du bcug la/_slar yang sngags 'dis bsrung ba'i 'khor lo bya'o/_/phyir
[\[212b.3\]]mi ldog pa'i dbang zhes bya ba la sogs pa rnams kyis slob dpon la slob mas gsol ba gdab par bya ste/_gsol ba btab pas yang bla mas rigs thams cad la go bas/_bdag ming 'di zhes bgyi ba ni/_byang chub sems ni gzung bar bya/_/gsang ba'i
[\[212b.4\]]'khor lo 'dir 'tshal bas/_/dam tshig sdom pa la 'jug go/_/zhes bya ba 'dis so/_/de nas/_sems dpa' bdag nyid che 'dod na/_/gsang ba chen po'i rigs dag pa/_/gsang chen yongs su gzung bar gyis/_/zhes brjod par bya'o/_/slob mas
[\[212b.5\]]'tshal lo zhes brjod par bya'o/_/de nas/_sangs rgyas chos dang dge 'dun la/_/zhes bya ba la sogs pa nas/_ltung ba sbom por 'byung bar 'gyur/_/zhes pa yan chad bla mas brjod par bya'o/_/slob mas kyang /_slob dpon 'dir ni bdag la gson/_/'di
[\[212b.6\]]bzhin du ni bdag bgyid do/_/gtso bos ji ltar bka' stsal pa/_/zhes brjod par bya'o/_/de bzhin du slob dpon gyis sdom pa 'dzin du gzhug cing ku sha bting ste nyal du bcug la rmi lam du gang cung zad mthong ba tho rangs su bdag la smros shig ces brjod la dkyil
[\[212b.7\]]'khor gyi khang par 'jug go/_/oM badzra kuN+Da li badzra hUM phaT ces pa'i sngags kyang bsrung ba'i don du bzlas so/_/de nas gtor ma gtong ngo /_/nang par phyir byung ste slob ma bos la dge ba dang mi dge ba'i rmi lam dris la rmi lam dang rjes su mthun pa'i gnas rjes su
[\[213a\]]
[\[213a.1\]]gnang la bris pa'i dkyil 'khor la mchod pa rgya chen po bya'o/_/rang lha'i rnal 'byor sngon du 'gro bas slob ma 'jug pa'i cho gas bdag nyid kyang zhugs la phreng ba'i dbang la sogs pa yid kyis thob par byas la slob ma rnams gzhug pa'i don du/_/chos
[\[213a.2\]]rnams gzugs brnyan lta bu ste/_/zhes bya ba la sogs pas gsol ba gdab par bya'o/_/gsol ba 'debs pa de nyid la yol ba'i phyi rol du yon phul ba'i slob ma dbang bskur ba'i don du rnam par snang mdzad kyi gzugs su dmigs la/_A khaM bI ra hUM zhes bya ba'i
[\[213a.3\]]sngags kyi me tog gi phreng ba gzung zhing las thams cad ba'i bum pa'i chus gtor zhing mig dkris bcing bar bya'o/_/'di nyid rtsa ba las gsungs pa/_/bkab ces bya ba la sogs pa ste/_bu sdug ces bya ba ni slob ma'o/_/gzhug bya zhes bya ba la sogs pa 'di'i
[\[213a.4\]]don ni 'di ltar dgongs te/_slob ma la mig dkris bkab la/_/slob dpon gyis dkyil 'khor du gzhug pa'i ched du dri bar bya'o/_/bu khyod dga' ba gang la yin/_/zhes pa'o/_/de nas de nyid kyis brjod par bya ste/_/skal bzang bde ba chen po lags so/_/de nas bla mas
[\[213a.5\]]slob ma'i snying gar rdo rje bzhag la/_oM sarba yo ga tsit+ta ut+pA dA ya mi zhes pas byang chub tu sems bskyed par bya'o/_/deng khyod de bzhin gshegs pa thams cad kyis byin gyis brlab par 'gyur gyi zhes bya ba la sogs pa brjod la/_hUM dzaHhUM zhes bya bas yol
[\[213a.6\]]ba'i nang du bcug la/_dkyil 'khor gyi shar sgo'i phyogs su gzhag go/_/deng khyod de bzhin gshegs pa thams cad kyi rigs su yang zhugs kyi zhes bya ba la sogs pa brjod de/_/de'i spyi bor rdo rje bzhag la gal te khyod kyis 'di 'ga' la smras na dam tshig gi rdo rje 'di
[\[213a.7\]]yis mgo bo rnams ni 'gems par 'gyur ro zhes brjod par bya'o/_/de'i rjes su me tog dang bcas pa'i rdo rje snying gar bzhag la/_oM rdo rje sems dpa' deng khyod kyi/_/snying la yang dag zhugs par ni/_/gal te tshul 'di smras na ni/_/de yi mod la dral te gshegs/_/
[\[213b\]]
[\[213b.1\]]zhes bya ba la 'dis mna' bsgags la pad+ma'i snod du son pa'i bdud rtsi'i rnam pa yi ge gsum gyis byin gyis brlabs la/_oM badzra a mri tod+ka Tha zhes bya ba lan bdun bzlas la/_'di ni khyod kyi dmyal ba'i chu/_/dam tshig nyams na sreg par byed/_/dam tshig
[\[213b.2\]]bsrungs na 'grub 'gyur ba'i/_/rdo rje bdud rtsi'i chu 'thung shig/_/ces brjod la 'thung du gzhug go/_/de nas yang /_deng phan chod khyod kyi phyag na rdo rje nga yin gyis zhes bya ba la sogs pa brjod par bya'o/_/slob mas kyang de bzhin du smras la/_de bzhin gshegs
[\[213b.3\]]pa thams cad kyi byin gyi rlabs kyis rdo rje sems dpa' bdag la dbab tu gsol zhes pa'o/_/de nas de'i yan lag lnga la de bzhin gshegs pa lnga'i sa bon gyis byin gyis brlabs la mar khu chen po dang /_gu gul chen po dang lhan cig tu cha mnyam pa chang dang gu gul dang
[\[213b.4\]]yang dag par ldan par byas pa'i spos sbyar ba 'dis rdo rje phag mo'i sngags zlos shing slob dpon gyis slob ma la bdug par bya'o/_/des 'bab par 'gyur ro/_/lus babs na g.yo zhing 'dar ba la sogs pa 'byung ngo /_/ngag babs na sngar med pa'i tshigs
[\[213b.5\]]su bcad pa brjod par 'gyur ro/_/sems babs na byung ba dang 'byung ba dang da ltar ba rnams shes par 'gyur ro/_/oM tiSh+Tha sa ma ya pa ri bi ma li te hUM hUM ho ho ho swA hA/_zhes bya ba 'dis rdo rje mgo bor bzhag la gshegs su gsol bar bya'o/_/des oM
[\[213b.6\]]tiSh+Tha badzra zhes bya bas brtan par byas la mig sngar ci 'dra ba mthong zhes dri bar bya'o/_/des smras pa/_dkar po dang /_ser po dang /_dmar po dang /_nag po rnams mthong na zhi ba dang /_rgyas pa dang /_dbang dang /_mngon spyod kyi dngos grub skal bar ldan pa'i bya bas
[\[213b.7\]]bstan par byas nas/_yang dag dkyil 'khor zhes bya ba la sogs pa'i tshigs su bcad pa rnams kyis bden pa'i byin gyi rlabs bya'o/_/slob mas kyang g.yon skor gyis bskor ba lan gsum du byas la lhor mngon par phyogs par gyur pas sngar bzung ba'i me tog
[\[214a\]]
[\[214a.1\]]gi phreng ba/_pra tIts+tsha badzra hoH/_zhes bya ba 'dis dkyil 'khor du dor ro zhes pa'o/_/snyim pas me tog ces pa ni A khaM bI ra hUM zhes bya ba'i sngags kyis sngar bzung ba'i lag par son pa'i me tog gi phreng ba'o/_/de nas bskor ba zhes bya ba la sogs pa
[\[214a.2\]]dang /_lhan cig tu tshigs su bcad pa'i don bstan pa'i phyir go sla'o/_/gang gi steng du bya zhes pa la sogs pa ni dpal bde mchog dang dpa' bo dang dpa' mo rnams la der 'phangs pa'i me tog babs pa na'o de nas sgrub pa po de'i rim pa slob dpon gyis bstan par bya'o/_/
[\[214a.3\]]de nyid gsungs pa/_de yi rigs kyi ming 'gyur ba/_/zhes bya ba la sogs pa ste/_slob dpon gyis ni ming de gdags/_/zhes pa ni ming gi dbang bskur ba'i tshe rigs dang rjes su mthun par de'i ming yang gdags so/_/de nas dpal he ru ka la sogs pa'i gnas
[\[214a.4\]]sogs de la bstan par bya zhes pa ni 'dir 'di'i rim pa ni me tog dor ba'i rjes su 'brangs nas dman pa dang mchog la sogs pa dngos grub slob ma la yang dag par mtshon te/_der 'phangs pa'i me tog gi phreng ba blangs te slob ma'i mgo la bcings la sems can
[\[214a.5\]]stobs chen khyod kyis 'di rab tu gzung bar gyis shig ces brjod do/_/de nas mig gnyis la yi ge oM gnyis bltas la/_oM rdo rje sems dpa' deng khyod kyi/_/mig 'byed par ni brtson par byed/_/phye bas thams cad nyid mthong ba/_/rdo rje'i mig ni bla na med/_/
[\[214a.6\]]ces brjod la mig ras bkrol te/_dkyil 'khor tsam bstan par bya'o/_/de kho na nyid med de/_de kho na nyid yang gsang ba'i dbang bskur ba'i rjes su bstan par bya zhes pa'o/_/phyag rgya zhes bya ba la sogs pa ni 'di'i don ni 'di yin te/_yol ba la sogs pas
[\[214a.7\]]dben par byas pa'i sa phyogs su slob ma rang gi yid du 'ong ba gzugs dang lang tshos brgyan pa dam tshig dang sdom pa'i snod rigs lnga dang 'brel ba me tog dang ldan pa'i shes rab ma gsang ba'i dbang bskur ba'i don du bla ma la dbul bar bya'o/_/de ni bdag nyid dang 'brel
[\[214b\]]
[\[214b.1\]]ba spangs pa'i bla ma la phyag 'tshal du bcug nas pus mo btsugs te thal mo sbyar nas/_skyob med skyob pa skyabs med pa'i/_/skyabs ni bde mchog 'khor lo dpal/_/bud med rnams la thugs rje che/_/mgon med mgon du bka' drin gsol/_/bdag nyid chen po
[\[214b.2\]]khyod ji ltar/_/bdag kyang gtso bos de mdzod cig_/'khor ba'i 'dam rdzab kun chom la/_/bying ba bdag la 'dir skyobs shig_/ces bya ba'i tshigs su bcad pa gnyis kyis gsol ba gdab po/_/de nas bla mas lung las gsungs pa'i gsang ba'i dbang bskur
[\[214b.3\]]ba brtsam par bya'o/_/bdag nyid dpal he ru ka'i rnal 'byor brtan par bya ba dang zhes bya ba la sogs pa ni sgom pa'i rim pas sam/_skad cig gis dpal bde mchog 'khor lo bdag nyid rnam par bsgom par bya'o/_/de yang zhes bya ba ni slob ma la gtad
[\[214b.4\]]pa'o/_/go cha chen po zhes bya ba la sogs pas go bgo zhes pa ni gnas ji lta ba go cha gnyis dgod par bya'o/_/de bzhin du sku dang gsung dang thugs byin gyis brlabs cing rigs lnga'i tshogs kyi byed pa yang legs par bstan par byas nas so/_/gnyis pa
[\[214b.5\]]slar yang zhes pa ni nyi ma dang po la slob ma lhag gnas byas la/_nyi ma gnyis pa rgyud gzhan las drangs pa'i phreng ba dang chu la sogs pa nas slob dpon gyi dbang bskur ba la thug par sbyin no/_/byin gyis brlabs pa la sogs pa legs par byas nas zhes pa ni
[\[214b.6\]]dgyes pa'i rdo rje las gsungs pa'i rim pas rdo rje dang pad+ma byin gyis brlab pa'o/_/de bzhin du yi ge d+yA sna rtse'o/_/yi ge byA mtshan ma'i lte ba la yang dag par sbyar ro/_/lte ba dang snying ga dang dpral ba'i phyogs su sngags kyi tshogs kyis lhan cig tu byin gyis brlab
[\[214b.7\]]par bya'o/_/rnal 'byor ma'i lte ba dang /_snying ga dang lce la dpa' bo gnyis kyis byin gyis brlab par bya'o/_/rnal 'byor ma dang dpa' bo dag gnyis su med ces pa ste/_rnal 'byor ma kun du spyod pa las gsungs pa'i sgo nas rdo rje dang pad+ma la sogs pa yongs su
[\[215a\]]
[\[215a.1\]]gyur nas 'o yang bya'o/_/gsang ba'i dbang bskur ba brtsam par bya'o zhes bya ba ni gsang ba'i dbang bskur sbyin par bya bar phyir thabs cig tu las mtshungs par brtsam mo/_/'di nyid kyi don ni bsdus nas bstan cing gsungs pa bcom ldan 'das
[\[215a.2\]]kyis so/_/de nas zhes pa la sogs pa la/_mchod pa zhes pa ni me tog dang bdug pa la sogs pa rnams kyis yang dag par mchod nas/_'di'i las mtshungs par spyad ces pa'o/_/gsang ba'i dbang bskur ba'i don du 'dod pa'i bstan bcos las gsungs
[\[215a.3\]]pa'i dga' ba dang 'o dang 'khyud pa la sogs pa'i yi ge hUM brjod cing mtshungs par brtsam par bya zhes pa'i don to/_/khrag ces pa ni 'dir rang byung gi me tog nye bar mtshon pa ste/_'dir ga bur yang btung bar rtogs par bya'o/_/bstan pa yang rdo rje dang pad+ma dbang
[\[215a.4\]]bskur ba sbyin par bya'o zhes pa'o/_/lan gsum bzlas zhes pa ni oM AHhUM zhes pa'am/_ha ho hrIHzhes pa ste/_yi ge gsum bzlas so/_/thig le zhes pa ni spyi bo nas bzung ba rnams la thig le la sogs pa rdo rje dang pad+mas dbang bskur ba sbyin pa yin
[\[215a.5\]]no/_/dus mtshungs par 'jigs pa med par yang dag pa la sogs pa gsang ba gnyis kyis mthe bong dang ming med dag gis kun du btsir te rdo rje dang pad+ma las so/_/ji ltar 'das pa'i sangs rgyas sras/_/rdo rje 'dzin sogs kyis dbang bskur/_/
[\[215a.6\]]byang chub sems kyi tsA ru yis/_/de bzhin bu khyod dbang bskur ro/_/zhes brjod la dbang bskur ro/_/slob mas kyang zhes bya ba la sogs pas kyang ni a ho su kha zhes brjod la/_snang ba mtha' yas kyi bdag nyid kyis slob ma la gnyis po dag byin la gsang
[\[215a.7\]]ba gnyis myang bar bya'o zhes bya ba'i don to/_/de nas de'i 'og tu zhes bya ba la sogs pas ni gsang ba'i dbang gi dam tshig ma dang shes rab ma mig ras kyis bcings pa'i mig gnyis la yi ge oM gnyis bsams la/_oM rdo rje sems dpa' deng khyod kyi/_/
[\[215b\]]
[\[215b.1\]]mig 'byed par ni brtson par mdzad/_/ces bya ba la sogs pa brjod de phye la/_dkyil 'khor dang dkyil 'khor gyi de kho na nyid la sogs pa bstan par bya'o zhes pa'i don to/_/gsang ba'i dbang bskur ba'i gnas zhes bya ba ni lha'i bdag nyid gsang ba'i dbang bskur ba'i gnas
[\[215b.2\]]slob ma'i mgo bo dang dpral ba la sogs pa bstan par bya'o zhes dgongs so/_/dbang bskur zhes bya ba la sogs pa ni gsang ba'i dbang bskur thob nas/_shes rab ye shes kyi dbang bskur ba'i don du de nyid kyi phyi rol gyi yan lag tsam mtshan nyid thams cad dang ldan pa
[\[215b.3\]]gtad par bya'o/_/de la 'di'i rim pa ni slob dpon la yan lag lngas phyag btsal btud nas pus mo g.yas pa'i lha nga sa la btsugs te/_snyim pa thal mo sbyar te mdun du 'dug la de'i sngon du bstan pa'i tshigs su bcad pa gnyis kyis gsol ba gdab pa dang
[\[215b.4\]]ldan pas shes rab ma'i lag pa de'i lag par gtad la dpa' bo dang dpa' mo'i tshogs thams cad dpa' bor byas te rdo rje'i skur dmigs la/_phyag rgya chen po'i lha mo 'di/_/mtha' yas pa yi bde ba ster/_/byin nas rnam pa kun du bus/_/mchod pa bla na med pa
[\[215b.5\]]gyis/_/zhes brjod par bya'o/_/de'i rjes thogs su rjes su gnang bar gyur pa'i lha mo des tshig ni/_dpa' bo'i bu ni bla na med/_/bstan pa cho ga khyod spro'am/_/byang chub sems ni za ba dang /_/rigs lnga yang dag 'byung ba yi/_/rig ma kun mchod gus byed dam/_/bshang
[\[215b.6\]]gci stobs dang dri chen sogs/_/gzhan yang dam tshig lha mo rnams/_/bu khyod ji ltar 'dod pa smros/_/zhes pa'o/_/slob mas kyang brjod par bya ste/_lha mo ji ltar bdag mi spro/_/dam tshig la sogs bsten pa dang /_/rtag tu bya cis mi nus pa/_/btsun mo'i
[\[215b.7\]]pad+ma cis mi mchod/_/de nas tshim byed lha mo des/_/skra grol gos dang bral byas nas/_/pad+ma rnam par bstan nas ni/_/rjes gnang pad+ma'i snod ni kye/_/kye ma bdag gi pad+ma 'di/_/bde ba rnams kyis rnam par brgyan/_/gang zhig cho ga bzhin byed na/_/bdag ni de yi mdun na gnas/_/sangs rgyas
[\[216a\]]
[\[216a.1\]]mnyes pa la sogs pa/_pad+mar ji ltar bya ba gyis/_/bde chen rgyal po rang nyid kyang /_/'di nyid na ni rtag tu bzhugs/_/zhes pa'i rim pas de nyid kyang sngar bzhin du shes rab gtad par bya'o/_/rnam par mi rtog pa de gtad/_/ces bya ba nyid kyis rnam par mi rtog pa'i the
[\[216a.2\]]tshom ste/_de dang bral ba'i sems the tshom med pa yin no zhes bya ba'i tha tshig go/_/de nas slob mas kyang zhes bya ba la sogs pa'i dgos pa ni 'di yin te/_slob ma la gtad pa'i rjes thogs su slob mas shes rab ye shes kyi dbang bskur ba'i don du dkyil 'khor dang bla ma la phyag
[\[216a.3\]]'tshal nas dkyil 'khor la g.yon skor gyis bskor ba lan gsum byas te/_de nyid la brtsam pa'i phyir slar rtsom pa la 'jug ste/_bla ma la ni phyag bya'o/_/zhes bya ba la sogs pa ni ji skad du bshad pa nyid kyi don bstan pa dang /_dang por bla ma la phyag btsal ba'i rim pas dkyil
[\[216a.4\]]'khor gyi 'khor lo bsgom pa la sogs pa'i go rims kyi rang bzhin bla mas gsang ba'i dbang bskur ba sbyin pa de bzhin du cho ga dang de nyid kyi rim pas brtsams te/_thams cad grub par rtogs nas/_bla ma la mchod par bya ste/_bla ma'i mdun du zhes bya ba'i tha tshig go/_/de nyid
[\[216a.5\]]bsgrub bya zhes pa ni dus gcig kho nar shes rab ma dang slob mas lhan cig skyes pa'i bde ba nyams su myong zhes bya ba'i don to/_/bdag nyid dpal bde mchog gi gzugs kyis dang de yang rdo rje phag mo'i gzugs kyis bskyed la go cha chen po la sogs pa rnams kyis go bgos
[\[216a.6\]]la rdo rje dang pad+ma dag la ji skad bstan pa'i sa bon yongs su gyur pa las byin gyis brlabs nas g.yon ngos su 'jug pa'i bla ma'i man ngag gis go bar byas la sor mos bsgul bar bya ste/_oM sarba ta thA ga ta a nu rA ga Na badzra swa b+hA ba at+ma ko\u0f85haM zhes brjod de pad+mar rdo rje bzhag la/_
[\[216a.7\]]bstan bcos las bshad pa'i dga' ba'i bya ba bla ma'i mdun du bya'o/_/gsang ba'i dbang bskur thob nas shes rab kyang gnas ji lta ba bzhin du blangs te/_slob mas brda yis/_shes rab ye shes nyams su myong /_/zhes pa'o/_/bla mas kyang slob ma'i brda yis bde
[\[216b\]]
[\[216b.1\]]pa nyams su myong bar khong du chud nas/_dbang bskur ba ni rdo rje che/_/khams gsum kun gyis phyag byas pa/_/zhes bya ba la sogs pa brjod do zhes pa man ngag go/_/de nas zhes bya ba la sogs pa ni de bzhin du dbang bskur ba ma lus pa thob pa'i slob ma bya ba byas
[\[216b.2\]]shing yang dag par skyes pa'i sems mngon par 'dod pas bla ma la yon dbul bar bya'o zhes pa'i don to/_/da ltar cho ga zhes bya ba la sogs pa ni de ltar rjes thogs su bstan pa'i yon gyi cho gas so/_/nges pa zhes bya ba ni gdon mi za'o/_/de nas dbang bskur
[\[216b.3\]]thob pa'i rjes la sgrub pa po yis zhes bya ba ni sgrub pa pos so/_/yon phul ba'i phan yon gsungs pa/_de nas de la zhes bya ba la sogs pa ste/_mkha' 'gro ma nyi shu rtsa bzhi thabs dang bcas pa'o/_/rnal 'byor ma ni rdo rje phag mo dang yang dag par ldan pa'i bcom
[\[216b.4\]]ldan 'das ma'o/_/ma mo khwa gdong ma la sogs pa brgyad dang /_mkha' 'gro ma la sogs pa yang bzhi ste/_de rnams tshim par gsungs pa mkha' 'gro ma zhes bya ba la sogs pa ste/_mkha' 'gro ma zhes bya ba ni mkha' 'gro ma'o/_/de bzhin du gzhan du yang ngo /_/'di
[\[216b.5\]]rnams ci'i phyir sgrub pa pos mnyes par byed ce na/_gsungs pa/_'di dag ces bya ba la sogs pa ni mkha' 'gro ma zhes pa ni mkha' 'gro ma ni mkha' 'gro'o/_/sgrub pa po'i 'gro ba'ang 'khyam na/_mkha' 'gro ma la sogs pa yang ci 'khyam mam zhe na/_gsungs pa/_kun zhes bya ba la sogs pa
[\[216b.6\]]ste/_de ni rim pa ji lta ba bzhin du dbang bskur ba thob cing yon phul na dpal bde mchog gi rnal 'byor pa ci bgyi ba ltar gsungs pa'i don du phyi nas snyeg ste 'khyam mo zhes pa'i don to/_/gzhan yang de'i phun sum tshogs pa gsungs pa/_rnal 'byor 'di ni sgrub 'gyur zhes bya ba la sogs pa ni rnal
[\[216b.7\]]'byor ni zhi ba la sogs pa de'i sgrub pa ni rdzogs pa ste 'gyur zhes pa dang 'brel to/_/'jig rten gsum du mi ldog cing /_/zhes pa ni gang gis kyang 'jig rten gsum du bzlog par mi nus so zhes bya ba'i don to/_/mi snang ba ni mang po'i gseb tu bdag nyid yib
[\[217a\]]
[\[217a.1\]]pa'o/_/rkang mgyogs ni sa 'og gi dngos grub po/_/steng du zhes pa steng du 'gro ba'o/_/mkha' spyod ces pa ni grags pa'i mkha' spyod kyi dngos grub po/_/rkang mgyogs zhes pa ni de bzhin du cho gas sman rkang pa la byugs te/_yul gzhan 'dod pa'i sar 'khyam
[\[217a.2\]]pa'o/_/bcud kyis len zhes pa ni gang zhig nye bar longs spyod pa'i dus du mar bde bar gnas pa'o/_/'dir yid kyis thams cad shes pa ci 'dod pa 'grub par 'gyur ba gsungs pa/_'dod tsam gyis zhes bya ba la sogs pa ste/_'dir thams cad sgrub pa po'i 'dod
[\[217a.3\]]pa la rag las pa'o/_/gzugs ni zhes bya ba la sogs pa ni gdul bya'i skye bo'i rang ngor 'dod pas shAkya seng ge la sogs pa'i gzugs du ma'i rnam par byed do zhes pa'i don to/_/nam mkha' la ni 'gro bar 'gyur/_/zhes pa ni rdzu 'phrul gyis nam mkha'i
[\[217a.4\]]steng du 'gro ba la 'di dag ni nye bar mtshon pa ste/_chu'i steng du nyal ba dang /_brtag cing 'dug pa dang /_'chag pa dang /_rtsig ngos la thogs pa med par 'gro ba'o zhes bya ba la sogs pa rtogs par bya'o/_/mkha' 'gro rnams dang khyad par du/_/zhes bya ba ni rgyud
[\[217a.5\]]gzhan las grags pa'i rnal 'byor ma de ni tshim par byed pa'o/_/rnam par bzlas pa'i skad cig gis/_/zhes pa ni bstan zhing mtshungs pa dang ldan pa'i sgrub pa po skye ba 'dir bsgom pa gsal ba rab kyi mthar thug pa'i mtshan nyid dang ldan pa'i skad cig gis dpal bde
[\[217a.6\]]mchog 'khor lor 'grub par dgongs so/_/nges don zhes bya ba la sogs pa ni rnal 'byor ma rnal 'byor pa'o/_/gnon zhes bya ba ni bla ma dang sangs rgyas la sogs pa slu ba'i sems can no/_/lan cig bltas pa'i zhes bya ba ni dus gcig tu bcos pa'i khro bos
[\[217a.7\]]nges par gnon par 'gyur zhing snying rjes dmyal ba las 'don pa'i bsam pas kha sbyor dang sngags kyis kyang slu ba po gsod par 'gyur ro/_/bltas zhes bya ba la gang cung zad dge ba'i rtsa ba bskyed pa'i skyes pa'am bud med kyis mthong bar 'gyur ro/_/de ni rnal 'byor
[\[217b\]]
[\[217b.1\]]ba mthong btsam gyis tshig gi spyod yul ma yin pa'i so so'i bdag nyid rig pa'i ye shes kyis sa ra ha'i zhabs bzhin du de nyid spros pa med pa'i spyod pa spyad pa'i tshul gyis rnal 'byor pa nyid du 'gyur ro zhes bya ba'i don to/_/de ltar re zhig dbang bskur ba'i 'bras bu gsal bar
[\[217b.2\]]byas nas/_dbang ma bskur ba'i rnal 'byor pa ni mngon par 'dod pa'i dgos pas stong par bstan par bya ba'i phyir gsungs pa/_ma mthong bar zhes bya ba la sogs pa ste/_ji ltar mi bden pa'i smig rgyu dang /_nam mkha' la 'thung ba dang brdeg pa mi rigs pa de bzhin
[\[217b.3\]]du dkyil 'khor ma mthong bar lha'i rnal 'byor ba dang sngags kyi rnal 'byor pa nyid du mi rigs so zhes pa'i don to/_/gang las she na/_gsungs pa/_rnal 'byor 'di ni mngon mchog ces bya ba la sogs pa'i dgongs pa ni 'di yin te/_gang gi phyir dpal bde mchog gi
[\[217b.4\]]rnal 'byor pa thams cad kyi rnal 'byor pas mchog go/_/de'i phyir na rnal 'byor pa sna tshogs pa'i dbang bskur thob pa'i rnal 'byor pa zhes sbyar ba yin no/_/gzhan yang thob pa'i phan yon gsungs pa/_/gang zhig ces bya ba la sogs pa ni dpal bde mchog gi rnal 'byor dang
[\[217b.5\]]ldan pa'i sngags pa gang la la zhig go/_/gang cung zad ces pa ni gang cung zad 'jig rten gsum gyis 'jug pa'i dga' ba la som nyi med cing 'dod par 'dod pa ste/_de ni lha mi dang mi dang lha ma yin du bcas pa'i sems can de rnams kyis bdag po zil gyis mnan nas
[\[217b.6\]]mthu stobs las shin tu 'das nas 'gro bar 'gyur te/_de dang lhan cig tu rol par 'gyur ro zhes bya ba'i don to/_/'dir zhes bya ba la sogs pa ni bde mchog gi dkyil 'khor 'dir rim pa ji lta ba bzhin du dbang bskur ba thob pa'i skyes bu des rgyud gzhan du
[\[217b.7\]]kun nas kyang gsungs pa'i zhi ba la sogs pa rnams 'grub par 'gyur ro zhes dgongs so/_/gang las she na/_gsungs pa sbas pa zhes bya ba la sogs pa ste/_gang gi phyir 'dir dbang bskur thob pas bya ba dang /_spyod pa dang /_rnal 'byor dang rnal 'byor bla
[\[218a\]]
[\[218a.1\]]na med pa dang /_rgyud gzhan rnams kyi yang thob par 'gyur ba de'i phyir zhes pa'i don to/_/'dir rgyu ci'i phyir zhe na/_gsungs pa/_rgyud rnams kun gyi dam pa yin/_/zhes pa ste/_gang gi phyir rgyud 'dir gzhan thams cad kyi nang nas gcig pu gnyis
[\[218a.2\]]su med pa'o/_/dam pa ni mchog tu byung ba ste/_rnal 'byor bla na med pa zhes bya ba'i tha tshig go/_/rgyud 'di nyid kyi phyir na zhes dgongs pa'o/_/rnal 'byor bla na med pa'i rgyud de yang gang zhig ce na/_/gsungs pa de nyid ces bya ba la sogs pa ste/_bde mchog dang zhes pa
[\[218a.3\]]ni nam mkha' dang mnyam pa'i mngon par brjod pa'o/_/'di zhes pa ni gang gi phyir dpal bde mchog gi bdag nyid ma byung ba 'byung bar mi 'gyur ro zhes pas che ba'i bdag nyid bstan pa de'i phyir 'di yang rnal 'byor bla na med pa zhes dgongs pa'o/_/da ni bris
[\[218a.4\]]pa'i dkyil 'khor gyi cho ga kun rdzogs par bstan par bya ba'i phyir gsungs pa/_bstan zhes bya ba la sogs pa ste/_bstan dang zhes pa ni de yang chu dang ba'i lci ba la sogs pa'i rjes su bstan to/_/ma bstan pa ni rnal 'byor ma'i rgyud thams cad dang rnal 'byor gyi
[\[218a.5\]]rgyud las bshad pa'i gang zhig dkyil 'khor gyi sa gzhi 'dus byas la sogs pa de gnyi gas kyang /_dpal he ru ka'i rnal 'byor pa gnas shing thams cad nyid kyis byin gyis brlabs pa'o zhes dgongs pa'o/_/de de ltar na gsungs pa dpal he ru ka'i rnal 'byor 'dzin
[\[218a.6\]]pa zhes bya ba la sogs pa'o/_/rim par phye ba gsum pa'o//_//'khor lo gsum la gnas pa'i zhes pa ni bris pa'i dkyil 'khor la 'khor lo gsum bkod pa'i go rims las bzlog nas bstan pa yin te/_slob dpon med par 'jug par ma gyur cig snyam pas
[\[218a.7\]]'khor lo dgod pa de'i mthar thug par gyur pa'i brtson 'grus chen po dang por brjod nas 'khor lo'i shugs can ma la thug pa'i rnal 'byor ma brgyad go rims las bzlog pa bstan te/_de bzhin du bya gdong ma la sogs pas gsung gi dkyil 'khor brgyad po yang ngo /_/de
[\[218b\]]
[\[218b.1\]]ltar sa srung ma la sogs pa ni thugs kyi 'khor lo brgyad po yang yin no/_/'di dag sngon nyid grub pa yin/_/zhes pa ni sngar bris pa'i dkyil 'khor lo 'di rnams dgod pa yin par dgongs pa'o/_/de bzhin du dpa' bo dang mkha' 'gro ma la sogs pa rnams dang /_bcom ldan 'das
[\[218b.2\]]ma dang lhan cig par bcom ldan 'das dgod pa ni shugs kyis rtogs par bya ba yin no/_/oM zhes bya ba la sogs pa bstan pa'i phyir ro zhes pa ni/_/rang gi ming brjod sngags la ni/_/zhes pa'i rjes thogs su bstan pa'i phyir na de'i 'og tu 'di nyid brjod par bya ba yin no zhes dgongs
[\[218b.3\]]pa'o/_/'di ltar bstan te/_oM DA ki nI ye hUM hUM phaT ces bya ba la sogs pa'i sngags su 'gyur ro/_/mthong na zhes bya ba la sogs pa ni 'dis 'khor lo gsum gyi gtso bo rnal 'byor dang ldan pa'i rnal 'byor ba'i che ba'i bdag nyid du rig par 'gyur ro/_/de lta bas na grub
[\[218b.4\]]ces bya ba la sogs pa gsungs so/_/ji skad du bshad pa'i yon tan zhes pa ni rnal 'byor dngos grub 'gyur zhes bya ba la sogs pa rim par phye ba gsum pa las bshad pa zhi ba la sogs pa zhes bya ba'i don to/_/rim par phye ba bzhi pa'o//_//rtsa ba'i sngags btu ba'i
[\[218b.5\]]don du rim par phye ba lnga pa gsungs pa de nas zhes bya ba la sogs pa ste/_/de nas ni rim par phye ba bzhi pa bshad pa'i rjes thogs su'o/_/chos 'byung zhes pa ni chos thams cad stobs bcu dang mi 'jigs pa la sogs pa'o/_/de rnams 'byung ba ni chos 'byung ste stong pa nyid do/_/
[\[218b.6\]]'dir de'i phyag rgya chos 'byung ngo /_/sna tshogs zhes pa ni chos 'byung khong stong gi nang du pad+ma 'dab ma drug cu rtsa bzhi pa'o/_/lte bar mi shigs zhes pa ni pad+ma'i lte ba la zla ba'i dkyil 'khor gyi steng du nA da'i gzugs las byung ba'i yi ge hUM ngo /_/shis zhes pa ni rdo rje sems dpa'i
[\[218b.7\]]rang bzhin gyi phyir na dge ba 'dren par byed pa'o/_/chos kun gcig tu bsdu bar bya/_/zhes pa ni phyi dang nang du bcas pa'i chos thams cad stong pa nyid kyi tshul gyis bsdus par 'gyur ba'o/_/bris nas cho ga bzhin sngags pas/_/zhes pa ni dpal 'khor lo sdom pa'i rnal 'byor
[\[219a\]]
[\[219a.1\]]dang ldan pa shes rab dang bcas pa phyag rgya drug gis brgyan pa skra grol ba phyogs kyi gos can gyi sngags pas dkyil 'khor gyi khang pa la sogs pa'i sa phyogs su bdud rtsi rnam pa lngas byugs pa'i sa'i khar me tog dang bdug pa dang dri la sogs pas yid
[\[219a.2\]]'phrog par gyur ba sha chen po'i spos dang mar khu chen po'i mar me sbar la phyi rol du glu dang gar dang rol mo la sogs pa sngon du 'gro bas cang te'u dang dril bu dkrol bas gtor ma dbul lo/_/dur khrod brgyad la sogs par rdul tshon gyis spras te bri bar bya'o zhes bya
[\[219a.3\]]ba'i don to/_/'dir dgos pa ci'i ched du bri bar bya zhe na/_gsungs pa/_'dir zhes bya ba la sogs pa ste/_'dir zhes pa ni gzhan du med pa'o/_/sngags kyi tshig ces pa ni sngags ni rtsa ba'i sngags la sogs pa'o/_/tshig ni rgyus te A li kA lir gyur pa'i sde
[\[219a.4\]]tshan brgyad po zhes pa'i don to/_/'gyur ba ni 'gro ba'o/_/de nyid gsungs pa/_/A li zhes bya ba la sogs pa ni dbyangs dang yi ge rnams mi mnyam pa med cing ma tshang ba med par bri ba'i don to zhes pa ni dbyangs yig bcu drug dang /_ka la sogs pa nas yi ge ha'i
[\[219a.5\]]mthar thug pa'i gsal byed rnams bstan ma thag pa'i cho gas bri bar bya'o zhes pa'i don to/_/yi ge brgya nyid ces bya ba la sogs pa ni/_chos kyi phyag rgya'i sa bon dang /_/zhes pa ni pad+ma'i sa bon gyi yi ge'o/_/yi ge zhes bya ba la sogs pa ni bcom ldan 'das chos kyi phyag
[\[219a.6\]]rgya'i rdo rje'i sa bon gyi yi ge zhes dgongs so/_/rig pa'i rgyal po zhes bya ba la sogs pa ni/_rig pa zhes pa la sogs pa ni rab tu grags zhes bya ba la thug pa'i gzhung rnams ni/_de bzhin nyi shu rtsa drug pa'o/_/zhes pa'i rjes thogs la bstan par bya'o/_/rtsa ba'i sngags zhes
[\[219a.7\]]pa ni rkang pa brgyad pa'i sngags kyi tshogs so so la dang por yi ge oM tha mar yi ge huM hUM phaT do/_/de bzhin du ka ra ka ra zhes bya ba la sogs pa'i sngags la dang por yi ge oM dang tha mar yi ge huM hUM phaT rim pa ji lta ba bzhin du rang gi ming ji lta bar brten la thod pa'i dum bu la
[\[219b\]]
[\[219b.1\]]la sogs pa'i dpa' bo nyi shu rtsa bzhi po rnams la yang shes par bya'o/_/de de ltar na bstan pa 'di rnams rab tu grags pa zhes pa 'di de ma thag par blta bar bya'o/_/phreng ba'i sngags ji ltar brjod pa ltar shes pa'o/_/rim par phye ba lnga pa'o//_//gzhan yang zhes bya ba la sogs pa ni
[\[219b.2\]]snying po dang nye ba'i snying po'i sngags nye bar dgod pa'o/_/shes rab dang ldan pa'i ma dad pa rnams rmongs par byed pa'i don du don dam pa'i dpa' bo drug gi go cha'i sngags btu bar bya'o/_/de lta bas na gsungs pa/_ya'i sde tshan zhes bya ba la sogs pa ste/_brgyad pa'i sa bon ni
[\[219b.3\]]ha'o zhes pa ni tshig gcig gi rigs su brjod pa'o/_/don dam pa'i ha bcu gnyis bri bar bya'o/_/ma ning spangs pa zhes pa ni r-i r-I l-i l-I dang bral ba'o/_/yi ge oM la sogs pa zhes pa ni sogs pa'i sgras na maHswA hA/_bau Sh+Ta hUM hUM phaT ces bya bar khong du chud par bya'o/_/
[\[219b.4\]]re re yang dag gnas zhes pa ni yi ge ha re re'i 'og tu yi ge oM ke aM la sogs pa bzhag ces dgongs pa'o/_/de de ltar na gsungs pa yi ge ha'i sngon du yi ge aM zhes bya ba la sogs pa ni 'dir nye bar mtshon pa tsam ste/_gzhan yi ge hi la sogs pa lnga po rnams kyi sngon du
[\[219b.5\]]yang /_na maHla sogs pa lnga dgod par bya'o zhes pa'i don to/_/oM na maHswA hA bau ShaT hAM hUM phaT/_yi ge dang yang dag par ldan par shes par bya zhes pa ni yi ge oM la sogs pa rnams bzhag pa'i rim pa ji lta ba bzhin du ha hi hu he ho haM zhes bya ba'i drug po rnams sbyar bar bya'o zhes
[\[219b.6\]]dgongs pa'o/_/sgrub pos zhes bya ba la sogs pa ni 'dir go cha'i sngags drug btus pa'i 'og tu snying ga la sogs par dgod par bya'o zhes pa'i don to/_/de nyid gsungs pa/_dang por snying ga nyid ces bya ba la sogs pa gsungs te/_rdo rje sems dpa' de'i snying gar
[\[219b.7\]]zhes pa ni rdo rje sems dpa' lhag par mos par bya'o/_/de ltar gzhan la yang go bar bya'o/_/de ltar re zhig yi ge'i sgo nas go cha bstan to/_/gang yang sgom pa po la ltos nas lha dgod cing bri ba ni snying gar yi ge ha dang rdo rje yongs su gyur pa las rdo rje sems dpa' sku mdog dkar po
[\[220a\]]
[\[220a.1\]]zhal gcig phyag bzhi pa/_g.yas kyi phyag gnyis na rdo rje dang cang te'u/_g.yon gyi phyag na kha T+wAM ga dang thod pa dang gri gug bsnams pa phag mo dmar mo la 'khyud pa'o/_/mgo bo la yi ge hi dang 'khor lo yongs su gyur pa las rnam par rnam par snang mdzad ser po
[\[220a.2\]]zhal gcig phyag bzhi pa g.yas na 'khor lo phyag gzhan gsum na sngar bstan pa'i phyag mtshan bsnams pa gshin rje ma sngon mo la 'khyud pa'o/_/spyi gtsug tu yi ge hu dang pad+ma yongs su gyur pa las pad+ma gar gyi dbang phyug dmar po zhal gcig phyag bzhi pa rmongs byed ma
[\[220a.3\]]dkar mo'i mgrin pa nas 'khyud pa/_phyag bzhi pa g.yas pa na pad+ma/_gzhan rnams kyi phyag mtshan sngar gyi bzhin no/_/phrag pa gnyis la yi ge he dang rdo rje yongs su gyur pa las he ru ka sngon po zhal gcig pa/_skyod byed ma ser mo'i mgrin pa nas 'khyud pa/_phyag bzhi pa
[\[220a.4\]]phyag rnams na rdo rje sems dpa'i mtshan ma'o/_/mig dag la yi ge ho dang rin po che yongs su gyur pa las/_rdo rje nyi ma gser btso ma lta bu zhal gcig pa/_skrag byed ma ser mo la 'khyud pa phyag bzhi pa g.yas na rin po che bsnams pa/_phyag bzhi na gsum po sngar
[\[220a.5\]]gyi bzhin no/_/dpral bar yi ge haM dang sna tshogs rdo rje yongs su gyur pa las rta mchog rdo rje ljang gu'i mdog can zhal gcig pa/_gtum byed ma du ba'i mdog can ma la 'khyud pa/_phyag bzhi pa g.yas na sna tshogs rdo rje phyag gzhan gsum po rnams sngar bstan pa bzhin
[\[220a.6\]]no/_/bsgom par bya ba 'di rnams kun rgyan thams cad kyis brgyan pa/_g.yas brkyang bas gdan la bzhugs pa/_ral pa'i cod pan gyis mtshan pa/_/rim par phye ba drug pa'o//_//yi ge oM zhes pa la sogs pa ni rkang pa brgyad pa'i sngags rim par phye ba
[\[220a.7\]]gnyis kyis btus par rtogs par bya'o/_/dang por yi ge oM mo/_/tha mar yi ge huM hUM phaT sbyar bar bya zhes dgongs pa'o//_//rim par phye ba drug par gzhan yang zhes bya ba la sogs pas snying po bstan pa'i btu ba'i rim par phye
[\[220b\]]
[\[220b.1\]]ba brgyad pa gsungs la/_de nas rang gi zhes bya ba la sogs pa gsungs te rang la bdag nyid ces pa ni dang po'i don gyi gnyis pa ste/_ma phyi ba bsdu bar byas pa'o/_/rang nyid kyis gnyug ma'i sku dpal bde mchog 'khor lo'i rang bzhin sngags dang phyag rgya lha dang tha mi dad pa'i snying
[\[220b.2\]]po'i sngags ni de skad ces bya ba'i don to/_/mkha' 'gro ma yi dra ba sdom/_/zhes pa ni sngags kyi rgyal po 'di rim pa gsum du rnam par gzhag ste/_phag mo la sogs pa dang lhan cig tu mkha' 'gro ma'i tshogs rnams gcig tu yi ge ji lta ba bzhin du bsdams shing skyed par byed pas mkha' 'gro ma'i dra ba
[\[220b.3\]]sdom zhes bya'o/_/'di yang dang po'i don gyi gnyis pa'o/_/de lta bas na gsungs pa/_bdag dpal he ru ka'i bdag nyid ces bya ba'i 'khor lo gsum na rnam par gnas pa zhes pa ni man ngag gi rim pa gsum pa'i dkyil 'khor bskyed par bya'o/_/mkha' 'gro ma thams cad kyi rang bzhin
[\[220b.4\]]zhes pa ni rdo rje phag mo la sogs pa dang /_mkha' 'gro ma so so'i sa bon gyi yi ge las byung ba'i sngags spyir sngags dang lha dag de'i bdag nyid kun du 'gro ma'i rang bzhin no zhes dgongs pa'o/_/man ngag gi rim pa ni 'di yin te/_go rims ji lta ba bzhin du dpal 'khor lo sdom pa'i sku yongs su
[\[220b.5\]]gyur pa de'i bdag nyid kyi snying gar skad cig gis gzhal yas khang rnam par gzhag par bya'o/_/de'i dbus su 'khor lo rtsibs brgyad pa'o/_/de'i lte ba la sna tshogs pad+ma bsgom par bya'o/_/de nas de'i lte ba la zla ba dang nyi ma'i dkyil du gnas pa'i yi ge hUM yongs su gyur pa las zhal brgyad pa
[\[220b.6\]]phyag bcu drug pa'o/_/de la gnas pa'i yi ge hrIHhUM yongs su gyur pa las byung ba'i rdo rje phag mo las byung ba sku mdog sngon po thod pa'i phreng bas rnam par brgyan pa'i sku phyag rgya drug dang ldan pa'o/_/spyi bor sna tshogs rdo rjes mtshan pa ral pa'i cod pan la gnas pa'i zla ba phyed pas mdzes
[\[220b.7\]]pa/_g.yas brkyang bas 'jigs par byed pa dang /_dus mtshan mnan pa/_drag po chen po g.yas dang g.yon pa'i phyag gi gtso bo dag gis rdo rje dang dril bu bsnams pa/_rdo rje phag mo la 'khyud pa dpal bde mchog 'khor lo'i thugs kar byung ba'i bcom ldan 'das kyi zhal dang po
[\[221a\]]
[\[221a.1\]]sngon po/_/g.yon dmar ba/_g.yas dkar bo'o/_/de bzhin du g.yon skor gyis ser po dang ljang gu dang /_du ba dang sngo bsangs dang /_thal skya ste zhal gzhan rnams so/_/g.yon dang g.yas pa'i phyag gnyis kyis tshangs pa'i pags pa bshus nas rgyab tu phyar te bsnams pa'o/_/
[\[221a.2\]]rtse gsum pa dang /_dgra sta dang /_ral gri dang /_cang te'u dang /_gri gug dang /_lcags kyu rnams g.yas kyi phyag drug na bsnams pa'o/_/de bzhin du g.yon gyi phyag drug na rim pa ji lta bar/_thod pa dang /_kha T+wAM ga dang /_mgo bo dang /_zhags pa dang /_tho ba dang /_sdigs mdzub rnams bsnams par
[\[221a.3\]]bsgom par bya'o/_/de bzhin du bcom ldan 'das ma ni skra grol ba mdog dmar po bsgom par bya'o/_/'on kyang zhal gyi gtso bo dmar po g.yas sngo ba g.yon dkar po zhal gzhan ma lnga po bcom ldan 'das kyi zhal dang mtshungs pa'o/_/lha mos mda' dang gzhu bsnams pa/_tshangs pa'i pags pa
[\[221a.4\]]rnam par spangs pa'o/_/phyag gzhan rnams na bcom ldan 'das kyi mtshon cha bsnams pa'o/_/dum bus brgyan pa'i ske rags can gcer bu thod pa'i phreng bas rnam par brgyan pa/_pus mo gnyis kyis bcom ldan 'das la 'khyud pa phyag rgya lngas rnam par brgyan pa'o/_/de bzhin du re
[\[221a.5\]]zhig bcom ldan 'das ma dang bcom ldan 'das sna tshogs pad+ma 'dab ma brgyad pa'i lte bar dgod do/_/de'i shar gyi 'dab ma la ni yi ge oM las byung ba'i rab tu bsngags pa'i zhes bya ba'i mkha' 'gro ma ser mo zhal gsum pa/_zhal gyi gtso bo yid tsam ser ba/_g.yas sngo ba/_g.yon ljang
[\[221a.6\]]gu'o/_/byang gi 'dab ma la yi ge ba las rta rgod ma'i zhal can/_ljang gu zhal gsum pa zhal gyi gtso bo ljang gu g.yon dmar ba/_g.yas dkar ba'o/_/nub phyogs kyi 'dab ma la/_yi ge dza las skyes pa'i sin d+hUr grags pa zhes bya ba'i mkha' 'gro ma dkar mo zhal gsum pa/_zhal gyi gtso
[\[221a.7\]]bo dkar po'o/_/g.yas kyi zhal sngo ba/_g.yon ljang gu'o/_/lho'i 'dab ma la yi ge he las gdangs lta bu zhes bya ba'i mkha' 'gro ma dmar mo zhal gsum pa zhal gyi gtso bo dmar ba/_g.yas sngo ba/_g.yon ljang gu'o/_/'di thams cad spyan gsum pa/_phyag rgya rnam pa lngas brgyan pa/_gcer
[\[221b\]]
[\[221b.1\]]bu skra grol ba/_ro'i steng du g.yas brkyang bas bzhugs pa phyag drug ma'o/_/g.yas kyi phyag gsum na mda' dang lcags kyu dang cang te'u bsnams pa'o/_/de bzhin du g.yon gyi phyag gsum na gzhu dang zhags pa dang kha T+wAM ga dang lhan cig par thod pa bsnams pa'o/_/pad+ma ltar dag pa/_g.yas ngos
[\[221b.2\]]su spyan zur gyis gzigs pa bsgom par bya'o/_/mtshams bzhir gnas pa'i snod bzhi po byang chub kyi sems kyis yongs su gang zhing bum pa'i steng gi thod pa'o zhes bya ba ni nang gi rim pa'o/_/de'i rjes thogs su rim pa bar ma'i shar du yi ge he las he lA s+ye ka'o/_/byang phyogs su yi ge ru las
[\[221b.3\]]gdu bu can no/_/nub phyogs su yi ge ru las dung gi phreng ba'o/_/lho phyogs su yi ge kaM las keng rus ma'o/_/me'i mtshams su yi ge hUM las hUM mdzad ma'o/_/bden bral du yi ge phaT las phaT yig ma'o/_/rlung gi phyogs su yi ge DA las mkha' 'gro ma'o/_/dbang ldan du yi ge ki las
[\[221b.4\]]gzha'i sgra ma'o/_/brgyad po 'di rnams ni sku mdog sngon mo zhal gcig pa phyag bzhi pa g.yon na kha T+wAM ga dang thod pa bsnams pa'o/_/g.yas na cang te'u dang gri gug bsnams pa spyan gsum pa/_skra grol ba ro'i steng du g.yas brkyang bas bzhugs pa bsgom pa'o zhes pa ni rim pa bar
[\[221b.5\]]ma'i lha rnams dgod pa'o/_/de nas phyi rol gyi rim pa la/_yi ge nI las dbang ldan gyi mtshams su sngon mo yang dag 'byung zhes pa ni ser mo'o/_/rlung du yi ge dza las dra ba'i mchog ma ljang gu'o/_/bden bral du yi ge la las stobs 'phyang ma sngon mo'o/_/mer yi ge saM las bde
[\[221b.6\]]mchog ma dmar mo'o/_/'di thams cad zhal gcig pa phyag bzhi pa g.yon gnyis na rdo rje lcags kyu dang thod pa lhan cig pa'i kha T+wAM ga bsnams pa'o/_/g.yas kyi phyag gnyis na cang te'u dang gri gug bsnams pa/_gcer bu ro'i gdan la g.yas brkyang bas bzhugs pa phyag rgya lnga 'chang ba
[\[221b.7\]]thod pa'i phreng ba can spyan gsum pa bsgom par bya'o/_/de bzhin du shar gyi sgor yi ge ba las bar lo gra sngon mo/_/zhal gsum pa/_zhal dang po sngon po/_g.yon dmar ba/_g.yas dkar ba/_phyag drug pa/_g.yon gyi phyag gsum na thod pa dang kha T+wAM ga dang mgo bo dang sdigs mdzub
[\[222a\]]
[\[222a.1\]]bsnams pa/_de bzhin du g.yas kyi phyag gsum na lcags kyu dang gri gug dang cang te'u bsnams pa'o/_/lho'i sgor ni yi ge raM las dge byed drag shul ma'i mkha' 'gro ma dkar mo zhal gsum ma zhal gyi gtso bo dkar ba/_g.yas dmar ba/_g.yon ljang gu phyag drug pa/_
[\[222a.2\]]g.yon gyi phyag gsum na thod pa dang lhan cig tu kha T+wAM ga dang /_gri gug dang lhan cig tu sdigs mdzub dang /_tshangs pa'i mgo bo bsnams pa'o/_/g.yas kyi phyag gsum na zhags pa dang /_lcags kyu dang /_cang te'u bsnams pa'o/_/nub kyi sgor na yi ge swA las/_rang lta bu'i dra ba dam pa ma dmar mo
[\[222a.3\]]zhal gsum pa/_zhal gyi gtso bo yid tsam dmar ba/_zhal g.yon nas rim pa ji lta bar sngo ba dang ljang gu'o/_/phyag drug na lcags sgrog dang gri gug bsnams pa ste/_g.yas kyi phyag gsum na'o/_/g.yon gyi phyag gsum na thod pa dang kha T+wAM ga dang mgo bo dang sdigs mdzub bsnams pa'o/_/byang du yi ge hAM
[\[222a.4\]]las do shal rnam rgyal dam pa ma ljang gu zhal gsum pa/_gtso bo'i zhal dang /_g.yas dang cig shos kyi zhal rnams ni rim pa ji lta bur ljang gu dang ser mo dang dmar mo'i mdog go/_/phyag drug pa g.yas kyi gsum na dril bu dang cang te'u gri gug go/_/de bzhin du g.yon gyi phyag gsum na sdigs
[\[222a.5\]]mdzub dang mgo bo dang /_thod pa dang kha T+wAM ga'o/_/brgyad po 'di rnams skra grol ba/_phyag rgya lnga 'dzin ma/_ro'i steng du g.yas brkyang bas bzhugs pa/_thod pa'i phreng bas rnam par brgyan pa/_phyogs kyi gos can bsgom par bya'o/_/thams cad rim pa gsum na bzhugs pa/_mi bskyod
[\[222a.6\]]pa'i cod pan can nyi ma la bzhugs pa/_nyi ma'i dkyil 'khor gyi rgyab yol can no/_/yi ge baM zhes bya ba la sogs pa ni 'dir drug pa'i don ni bdun pa ste/_oM baM zhes bya ba la sogs pa'i don to/_/oM baM zhes bya ba la sogs pa ni 'di yin te/_yan lag thams cad la mtshon cha'i gzugs kyis
[\[222a.7\]]zhes bya ba la sogs pa yan chad nas ji lta bar rdo rje phag mo la sogs pa'i rang bzhin gyi sngags rnams dmar po dang /_sngon po dang /_dkar po dang /_ser po dang /_ljang gu dang /_du ba sngo nag gi kha dog rnams dgod par bya'o zhes bstan pa yin no/_/de dang de'i sngags rdzogs pa'i lha
[\[222b\]]
[\[222b.1\]]mo dgod pa ni gang yang sgrub pa po'i mos pa dang sbyar te bstan par bya'o zhes rtogs par bya'o/_/bcom ldan 'das ma rdo rje phag mo gcig pu'am/_rang gi 'khor lo'i gtso bo'i bcom ldan 'das dang lhan cig tu yid brtan par bsgoms nas zhes bya ba ni de'i lte ba la oM baM gyi sngags las skyes
[\[222b.2\]]pa'i mdog dmar po dang /_sngon po dang /_ljang gu'i zhal can no/_/g.yon na thod pa dang /_kha T+wAM ga dang /_zhags pa bsnams pa'o/_/g.yas na lcags kyu dang /_tshangs pa'i mgo bo dang /_gri gug bsnams pa nyi ma la bzhugs pa bsgom par bya'o/_/de bzhin du rim pa ji lta bar
[\[222b.3\]]snying ga dang /_kha dang /_mgo bo dang /_spyi gtsug dang /_yan lag thams cad la gshin rje ma dang /_rmongs byed ma dang /_skyod byed ma dang /_skrag byed ma dang /_ltung byed ma rnams haM yoM/_hriM moM/_hreM hriM/_hUM hUM phaT phaT/_yongs su gyur pa las sngon po dang /_dkar po dang ser po dang /_
[\[222b.4\]]ljang gu dang /_du ba dang /_sngo nag gi mdog can/_zhal gcig pa/_skra grol ba/_spyan gsum pa/_phyag bzhi pa g.yon thod pa dang bcas pa'i kha T+wAM ga dang dril bu g.yas na cang te'u dang gri gug bsnams pa/_rmongs byed ma ma gtogs pa rnams nyi ma la bzhugs pa nyi ma'i dkyil
[\[222b.5\]]'khor gyi rgyab yol dang ldan pa'o/_/rmongs byed ma ni zla ba la bzhugs pa zla ba'i dkyil 'khor gyi rgyab yol dang ldan pa bsgom par bya'o/_/rnal 'byor ma drug gi snying po zhes bya ba ni oM baM zhes pa la sogs pa'i sngags drug ste/_rdo rje phag mo la sogs pa go cha drug gi sngags yongs
[\[222b.6\]]su gyur pa la las sa bon gyi yi ge'o zhes dgongs pa'o/_/sa stengs zhes bya ba la sogs pa ni sa stengs su 'jig rten pa la rab tu grags pa'i glang po dang /_rta la sogs pa rin po che sna bdun zhes bya ba'i don to/_/'dir bcom ldan 'das dang bcom ldan 'das ma'i zhes bya
[\[222b.7\]]ba la sogs pa ni 'dir thun mong nyid du phreng ba'i sngags la sogs pa bzung nas bstan par 'gyur ro/_/don dam par ni sngags brgyad yod/_/ces pa ste/_de la ka ra ka ra zhes bya ba la sogs pa dang lhan cig pa'i rkang pa brgyad pa'i sngags nyid btu ba bcom ldan 'das kyi phreng ba'i
[\[223a\]]
[\[223a.1\]]sngags so/_/bcom ldan 'das ma ni/_oM na mo b+ha ga ba ti badzra bA rA hI paM huM hUM phaT ces bya ba la sogs pa'o/_/'di yang bshad pa'i rgyud du blta bar bya'o/_/oM shrI badzra zhes bya ba la sogs pa bstan ma thag pa ni bcom ldan 'das kyi snying po'o/_/bcom ldan 'das
[\[223a.2\]]ma'i ni oM sarba bud+d+ha DA ki nI zhes bya ba la sogs pa'o/_/oM hr-IHha ha zhes bya ba la sogs pa ni rim par phye ba bcu pa las bstan par bya ste/_bcom ldan 'das kyi nye ba'i snying po'o/_/oM badzra bai ro tsa nI ye zhes bya ba la sogs pa ni bcom ldan 'das ma'i nye ba'i snying po'o/_/oM ha na maHhi la sogs pa'i
[\[223a.3\]]go cha ni bcom ldan 'das kyi'o/_/bcom ldan 'das ma'i bstan ma thag pa nyid kyis sngags oM baM zhes bya ba la sogs pa'i go cha zhes pa ni/_sngags bzhi po thun mong du rin chen bzhi zhes pa'i dgongs pa'o/_/rin chen bzhi po 'di las phreng ba'i sngags dam pa yin no/_/de bzhin du bcom ldan
[\[223a.4\]]'das ma la rdo rje phag mo rig pa chen mo zhes bya ba'i ming gzhan no/_/bcom ldan 'das kyang he ru ka'i rig pa'i rgyal po ming gi dam pa zhes bya bar rig par bya'o/_/rin chen bzhi can zhes brjod par ro/_/rin chen bzhi po zhes gang las sha na/_gsungs pa/_rgyud las sems can rnams rnam
[\[223a.5\]]par rmongs par bya ba'i don la sogs par rnam par phye ste nges par bstan pa nye bar mtshon pa'o/_/rtags nges par bstan pas kyang zhes bya ba'i don to/_/'di gnyis kyi snying po dang nye ba'i snying po zhes bya ba'i sngags bzhi rin chen bzhi zhes bstan par bya'o/_/phyogs 'dir sngags 'di'i rin po
[\[223a.6\]]che'i sgra'i tshig gang dang gang zhig gzhan gyi phreng ba'i sngags sa stengs na dam pa yin no/_/de bzhin du bcom ldan 'das ma dang /_bcom ldan 'das dam pa'o zhes sbyar ro/_/'di ni rim par phye ba brgyad pa'o//_//rtsa ba'i sngags zhes pa ni/_/rigs zhes pa'i sngags gzhan las gsungs
[\[223a.7\]]pa/_ji srid du rtsa ba'i sngags zhes pa'i brjod pa de srid du yang phreng ba'i sngags nyid du dgongs so zhes pa'i don to/_/'jig rten gsum zhes bya ba la sogs pa ni go sla'o zhes pa ni sngags 'di 'dod pa'i don to/_/las rnams thams cad byed pa'o/_/zhes pa ni mdor bstan pa'o/_/
[\[223b\]]
[\[223b.1\]]'di'i rgyas par bshad pa ni 'jig rten zhes bya ba la sogs pa'o/_/'di'i yang shin tu rgyas par bshad pa ni klu thams cad ces bya ba la sogs pa nas/_gsod par byed do zhes pa yan chad kyi bar du'o/_/lha thams cad kyi skye gnas zhes bya ba la sogs pa ni klu thams cad la sogs pa'i
[\[223b.2\]]yang lha thams cad kyi skye gnas smos pas kyang 'grub po/_/lha thams cad kyi skye gnas zhes slar brjod pa ni shin tu gsal bar bya ba'i don du zhes pa'i dgongs pa'o/_/dang po'i sgra ji bzhin du gzung bar bya'o zhes pa ni 'di'i man ngag ni 'di yin te/_skad cig gis pad+ma
[\[223b.3\]]'dab ma brgyad pa bltas la de'i lte ba la rje btsun rdo rje khyung zhes bya ba sku mdog nag po mche ba gtsigs shing 'jigs su rung ba/_zhal bzhi phyag brgyad pa/_khro bo lo bcu drug lon pa'i rnam par bsgom par bya'o/_/de'i zhal dang po mthing nag/_g.yas du ba'i mdog/_g.yon
[\[223b.4\]]ljang gu/_steng gi nam mkha' lding gi zhal dmar ba nyi ma bcu gnyis sam zla ba'i 'od zer lta bu'i zhal re re la spyan gsum pa/_g.yas kyi phyag na rdo rje gsor ba/_gzhan g.yon na zhags pa dang sdigs mdzub bsnams pa/_g.yas dang g.yon na gzhan dag gis dbang po'i pags pa
[\[223b.5\]]man bas pa'i tshul du bsnams pa de bzhin du rim pa ji lta bar thod pa dang kha T+wAM ga bsnams pa'o/_/de bzhin du lcags kyu dang cang te'u bsnams pa'o/_/ral pa'i cod pan can/_sna tshogs rdo rje dang zla ba phyed pas cod pan la nye bar mdzes pa/_phyag rgya drug dang ldan pa'i mgo bo'i
[\[223b.6\]]phreng ba can/_stag gi pags pa'i sham thabs can ya sos ma mchu mnan na pa/_zhabs g.yas brkyang bas chu bdag mdog dkar po mnan par bsgom par bya'o/_/shar dang byang dang nub dang lho'i 'dab ma rnams la rim pa ji lta ba bzhin du mtha' yas dang /_nor rgyas kyi bu dang /_'jog
[\[223b.7\]]po dang /_pad+ma rnams la ni dkar po dang /_sngon po dang /_dmar po dang /_ljang gu'o/_/de bzhin du dbang ldan dang /_me dang /_bden bral dang /_rlung gi mtshams rnams su pad+ma chen po dang /_dung skyong dang /_stobs kyi rgyu dang /_ma dros pa rnams ser po dang /_du ba dang /_ljang gu dang /_cung
[\[224a\]]
[\[224a.1\]]zad skem pa ser po bsgom par bya'o/_/klu 'di rnams thams cad gdengs ka dmar po bsgreng ba/_thal mo sbyar ba byas pa/_bcom ldan 'das la bka' bsgo zhu bar gyur pa 'jigs shing skrag par bsgom mo/_/de nas chu bdag la sogs pa dgu'i snying gar so sor
[\[224a.2\]]hUM nAM hUM zhes pa bsgoms la/_shar du phyogs pa'i sngags pas ras ris kyi mdun du phreng ba'i sngags 'bum phrag gcig bzlas par bya'o/_/de yang sngags 'dis 'grub par 'gyur te/_dngos grub kyi khro bo chen po bsgom pa dang ldan pa'i tshangs par spyod pa zas thub pasA+o ma dang
[\[224a.3\]]dkar ba'i zas bza' zhing klu rnams 'o mas khrus gsol nas 'o ma'i bza' ba dbul bar bya'o/_/thun re re zhing yang shing 'o ma can gyi nags tshal du 'o ma'i sbyin sreg bya zhing chu bdag dang klu rnams kyi so so'i sngags khri phrag re re bzlas par bya'o/_/de la 'di rnams kyi sngags ni/_oM
[\[224a.4\]]aM a nan+dA ya hUM nAM hUM baR+Sha ya swA hA/_oM baM ba su ka ye hUM nAM hUM baR+Sha ya swA hA/_oM taM ta k+Sha kA ya hU nAM hUM baR+Sha ya swA hA/_oM baM pad+mA ya hUM nAM hUM baR+Sha ya swA hA/_aM saM saM kha pA lA ya hU nAM hUM baR+Sha ya swA hA/_oM kaM ka rko TA ya hUM nAM hUM baR+Sha ya swA hA/_oM aM a na ba tab+hA ya hUM nAM hUM baR+Sha ya swA hA/_oM waM wa ru NA
[\[224a.5\]]ya hUM nAM hUM baR+Sha ya swA hA/_nA gA d+hi pa ta ye nA ga na baR+Sha hUM nAM hUM baR+Sha ya swA hA zhes pa'o/_/zhag bdun gyi nang tshun chad klu thams cad char 'bebs par 'gyur ro/_/zlog par byed do zhes pa ni char ches pa'i tshe gu gul dang /_sra rtsi pog dang /_sgog skya bsregs pa'i bdug pas klu'i ras ris
[\[224a.6\]]la bdug par bya zhing /_baR+Sha ni baR+Sha ya zhes bya ba'i tshig bcug ste/_phreng ba'i sngags bzlas pas char ches pa zlog par byed par 'gyur ro/_/yang na rdo rje 'dzin pa'i sprul pas bzung la phreng ba'i sngags kyis lan bdun mngon par bsngags par byas la/_de yang nam mkha'i sprin bdugs
[\[224a.7\]]pas char bzlog par 'gyur ro/_/rgya mtsho skems par byed do zhes pa ni khros pas phreng ba'i sngags 'bum bzlas pas rgya mtsho'i nang du thims te skems pas 'di the tshom med do/_/chu bo zhes bya ba la sogs pa ni phreng ba'i sngags bdun bzlas pa ste kha T+wAM ga bsnun pas chu bo rgyun las bzlog
[\[224b\]]
[\[224b.1\]]par 'gyur ro/_/dbang po zlog par byed do zhes pa ni khros pas sdigs mdzub bsgreng ste phreng ba'i sngags 'bum bzlas par bya'o/_/sa g.yo bar byed pa dang zhes pa ni 'bum bzlas la rdo rje rkang pas gar bya'o/_/shing las 'dzegs te zhes bya ba la sogs pa ni 'bum phrag bzlas pa'i sngags
[\[224b.2\]]kyi dngos grub kyi mthu stobs kyis so/_/shing las 'dzegs pa de bzhin du gnas dang nye ba'i gnas la sogs pa ste/_slar 'ongs nas 'du bar 'gyur ro/_/thams cad ces bya ba la sogs pa ni 'di rnams kyis sngags gzhan gyi mthu stobs 'phrog par 'gyur ro/_/dngos grub thams cad
[\[224b.3\]]ces bya ba la sogs pas ni de bzhin du sgrub pa po gzhan rnams kyi zhi ba la sogs pa'i dngos grub 'phrog par byed do/_/khrag ces bya ba la sogs pas ni bstan pa la gnod pa slar mi byed pa'i rgyur khrag 'gugs par byed do/_/slar gtong bar byed do zhes pa ni bkug pa ltar de bzhin du rab tu
[\[224b.4\]]'jog par byed do/_/gzugs brgya stong phrag la sogs pa ni dka' 'grel las bshad pa'i phyir ro zhes bya ba ni go sla'o/_/cho ga de lta bu zhes bya ba la sogs pa ni sngags kyi nus pas las thams cad nus pa nyid du bstan pa yin no/_/de bzhin du bstan ma thag pa'i rim pas phreng ba'i sngags kyis
[\[224b.5\]]bzlas pa'i cho ga dang yang dag par ldan pa'i sgrub pa pos thams cad 'grub par byed do zhes pa'i don to/_/de nyid bstan pa'i phyir gsungs pa/_dran pa zhes bya ba la sogs pa ni go sla'o/_/gang gi zhes bya ba la sogs pas ni bsgrub bya gang gi ming rten la phreng ba'i sngags lan cig
[\[224b.6\]]bzlas pas de dang de'i mod la 'chi bar 'gyur ro zhes pa'i don to/_/rgyud gzhan rnams las 'di phul du byung bar bstan pa'i phyir gsungs pa/_'di lo ni zhes bya ba la sogs pa ste/_'di la zhes pa ni phreng ba'i sngags so/_/bcom ldan 'das zhes pa ni bde mchog 'khor lo'i
[\[224b.7\]]bdag nyid de/_sngags dang lha dag tha mi dad pa'i phyir ro/_/de lta bas na de ni mi sbyar ro/_/brtul zhugs med pa la sogs pas ni 'dod pas zhes dgongs pa'o/_/de lta na gsungs pa/_'di zhes bya ba la sogs pa ste/_rtogs pa'i cho gas 'dis zhes pa ni phreng ba'i sngags
[\[225a\]]
[\[225a.1\]]bzlas pas so/_/gang zhig ces bya ba la sogs pas ni phreng ba'i sngags gang zhig shes par gyur nas nyams su len pa'i sgrub pa po la sngags dang phyag rgya bstan ma thag pa'i bza' ba dang btung ba la sogs pa dngos grub gzhan sgrub pa po la ster bar 'gyur ro/_/sngags
[\[225a.2\]]dang phyag rgya drug pa'i don gyi dang por rig par bya'o/_/rim par phye ba dgu ba'o//_//sku gsum bstan pa'i phyir gsungs pa/_de nas zhes bya ba la sogs pa ste/_ji ltar bshad pa yin pa de rnams gsungs pa/_he ru ka zhes bya ba la sogs pas ni dpal bde mchog 'khor lo dang
[\[225a.3\]]tha mi dad par zhes bya ba'i don to/_/chos zhes bya ba la sogs pa ni sgrub thabs nas bshad pa'i rim pas gang gi tshe chos kyi sku bsgom pa de'i tshe longs spyod rdzogs pa'i sku bsgom pa dang sprul pa'i sku bsgom par bya'o zhes pa'i don to/_/don 'di nyid kyi rim pas dka' 'grel las
[\[225a.4\]]gsal bar byas pa'o/_/gcig ces bya ba la sogs pa ni zhes pa 'dis ci sku gsum bsgom par bya'o zhe na/_/gsungs pa/_ye shes kyis zhes bya ba la sogs pa'o/_/don 'di nyid gsal bar bya ba'i phyir gsungs pa/_he ru ka dpal zhes bya ba la sogs pa ni dpal
[\[225a.5\]]he ru ka bdag nyid kyi gzugs su sgrub pa pos 'grub par 'gyur ro zhes dgongs pa'o/_/tshig 'phrog ces pa ni bstan pa la gnod pa gang la la zhig de ni ngan song du ltung bar 'gyur bas snying rjes bcings pa'i sems kyi rgyud kyis de las bzlog par bya ba'i phyir rim par phye ba
[\[225a.6\]]brgyad pa las gsungs pa'i snying po'i sngags nyon mongs par byas pa'i sngags las sngags bzlog pa tsam gyis tshig la sogs pa'i 'dod pas 'jig par byed do/_/de'i bzlog pa 'di ni nye bar mtshon pa ste/_de bzhin du so sor 'gugs par byed do zhes go bar bya'o zhes pa
[\[225a.7\]]ni rim par phye ba bcu pa'o//_//de'i sna nyid dang zhes pa ni de'i dri zhim po can gyi dri'i sgo nas sna'i rnam par shes pa yongs su gcod pa'o/_/'dis kyang nye bar mtshon pa'i tshig gis gzhan mig gi rnam par shes pa la sogs pa yang yongs su gcod pa'o zhes so sor bya'o/
[\[225b\]]
[\[225b.1\]]rim par phye ba bzhi bcu rtsa dgu las gsungs pa/_de ni rim par phye ba 'di las gsungs pa yang mig mi 'dzums pa la sogs pa'i mtshan nyid kyi mig gi rnam par shes pa la sogs pa'i yul yin pa'i phyir ro zhes so/_/rim par phye ba bcu gcig pa'o//_//dpa' bo shi ba'i chu zhes
[\[225b.2\]]bya ba ni dpal bde mchog gi 'khor lo sgom par byed pa yon tan lhag pa can shi ba de ni dpa' bo shi ba'o/_/mi'i khrag ces pa ni ji snyed pas so/_/btags la nang du lig bu mig bcug la zhes pa ni lig bu mig ni rdo'i bye brag go/_/gzhug pa ni de yis ri lu byas te zhes pa'i don to/_/
[\[225b.3\]]lcags gsum zhes bya ba la sogs pa ni gser dang dngul dang zangs rnams rim pa ji lta ba bzhin du man cha gsum dang phyed dang brgyad/_de bzhin bzhi dang phyed dang brgyad dang gsum/_/man cha gsum dang ra ti lngas/_/ri lu nges par bcing bar bya/_/zhes pa'i gzhung gi sgo nas tshad
[\[225b.4\]]nges pas byang bu gsum gyis rim pas lu gtum par bya'o zhes dgongs pa'o/_/yang lhag par gnas par byas la zhes pa ni bstan ma thag pa'i lcags gsum du gtums pa'i ri lu lhag par gnas pa la sogs pa sngon du 'gro bas rdul tshon gyi dkyil 'khor du rab gnas bya'o zhes
[\[225b.5\]]dgongs pa'o/_/skar ma rgyal la bab na zhes pa ni skar ma rgyal la'o//_'am gyis sgras 'dir dge ba'i rgyu skar thams cad la bya'o zhes bcom ldan 'das kyis dgongs pa'o/_/dpal he ru ka zhes bya ba ni dpal bde mchog 'khor lo'i rnal 'byor dang ldan pa'i bdag nyid ces dgongs
[\[225b.6\]]pa'o/_/rdo rje drag po'i sbyor ba dang ldan pa la zhes bya ba ni dpal bde mchog 'khor lo'i rnal 'byor pa'o/_/gnas lnga zhes pa ni mgo dang mgrin pa dang /_snying ga dang /_lte ba dang /_gsang ba'i gnas rnams so/_/yi ge re re zhing yang bzlas brjod 'bum zhes bya ba ni nye ba'i snying po'i sngags
[\[225b.7\]]zhes dgongs pa'o/_/cho ga dang rjes su mthun pa zhes pa ni 'chad par 'gyur ba'i rim par phye ba sum cu rtsa lnga pa las gsungs pa'i rim pa zhes bya ba'i don to/_/sems can gang rjes su dran pa zhes bya ni srog chags gang gi gzugs su byed par 'dod pas blta zhing der rnam par bsam mo
[\[226a\]]
[\[226a.1\]]zhes pa'o/_/thod pa'i phyag rgya zhes pa ni lha'i rnal 'byor dang ldan pa'i sngags pas nyi ma phyed kyi dus tshod la lag pa g.yon pas thod pa'i rnam pa'i phyag rgya bcings pa/_g.yas pas rdo rje'i rnam pa'i phyag rgya kha sbyor du snying gar byas te/_spyi gtsug grol ba/_g.yon brkyang bas kun
[\[226a.2\]]du bzlas pa bya'o zhes pa ni man ngag go/_/'di dag ni rim par phye ba bcu gnyis pa'o//_//da ni go cha'i sngags kyis kyang las bya bar 'dod pas rim par phye ba bcu gsum pa gsungs pa/_de nas zhes bya ba la sogs pa'o/_/go cha zhes pa ni go cha'i sngags gnyis khyad par med pa'o/_/mi snang bar
[\[226a.3\]]'gyur ro zhes pa ni sgrub pa po de chom rkun la sogs pas mi mthong bar 'gyur ro zhes pa'i don to/_de bzhin du gzhan yang skyob bo/_/ras byas zhes pa la sogs pa ni rgyud gzhan las gsungs pa'i rim pa zhes pa lhag ma'o/_/las 'di dag thams cad ji ltar bya ba la sogs pa de nas
[\[226a.4\]]gsungs pa/_gang dang gang zhes bya ba la sogs pa ni gang zhig sngar bstan pa'i las rnams dbang po'i spyod yul du 'gro ste/_yid kyi dbang po'i yul du de 'gro bas mngon par 'dod par bya zhes bya ba'i tha tshig go/_/de dang zhes pa ni de dang der 'di thams cad bya'o zhes pa lhag ma'o/_/
[\[226a.5\]]mchog tu mnyam gzhag sbyor ba yis/_/zhes pa ni shin tu mnyam par gzhag pa'i yid kyi rang bzhin nyid yin no/_/sangs rgyas kun gyi rang bzhin gyur pa ni don dam par sangs rgyas thams cad kyi rang bzhin dpal bde mchog thob par 'dod pas lha'i rnal 'byor sngon du 'gro bas
[\[226a.6\]]las thams cad bya ba yin par dgongs pa'o/_/'di dag ni rim par phye ba bcu gsum pa'o//_//de nas sgrub thabs zhes bya ba la sogs pa 'dis 'grub par byed pas na sgrub thabs so/_/de'i sgrub thabs ci zhe na/_gsungs pa/_bong bu zhes bya ba la sogs pa'o/_/ci'i
[\[226a.7\]]don du rnal 'byor 'di bya zhe na/_gsungs pa/_yid kyi shugs kyis ni bzlog par bya ba'i phyir bong bu'i rnam pa'i rnal 'byor gyi shugs kyis bzlog ste/_/'khor ba las bzlog nas sangs rgyas kyi mtshan de'i don du zhes pa'i don to/_/ci bcom ldan 'das gcig pu bong bu'i
[\[226b\]]
[\[226b.1\]]rnam par bya'am/_'on te gzhan yang bya zhe na/_gsungs pa/_rnal 'byor zhes bya ba la sogs pa ni/_/rnal 'byor ma rdo rje phag mo'o/_/de bzhin zhes pa ni ji ltar bong bu'i zhal can yin pa de bzhin du rdo rje phag mo la sogs pa rnal 'byor ma lnga yang zhes pa'i don to/_/ci'i phyir 'di rnams de
[\[226b.2\]]lta bu'i zhal du bya zhe na/_rnal 'byor ma zhes bya ba la sogs pa ste/_gang gi phyir 'dod pa'i dbang gis gzugs gzhan du bya ba de'i phyir zhes dgongs pa'o/_/mkha' 'gro ma so so'i bye brag gsungs pa/_bong bu'i zhes bya ba la sogs pa ste/_dgongs pa ni 'di yin te/_bcom ldan 'das
[\[226b.3\]]dang rnal 'byor ma lnga po thams cad nyid kyi phyag dang mdog dang dbyibs la sogs pa de ltar gnas so/_/zhal tsam gzhan du'o/_/mkha' 'gro ma'i gri gug yongs su dor te rtse gsum pa'i mtshan mas mtshan pa ni khyad par ro zhes pa'o/_/yang gzhan lha 'di rnams kyi zhal ni man ngag las
[\[226b.4\]]shes par bya'o/_/de la 'di'i man ngag ni 'di yin te/_thugs kyi 'khor lor ni nam mkha' lding gi zhal lo/_/gsung gi 'khor lor gnas pa ni rma bya'i zhal can no/_/sku'i 'khor lor gnas pa ni seng ge'i zhal lo/_/khwa gdong ma la sogs pa bzhi ni rim pa ji lta bar khyi dang phag dang /_'ug
[\[226b.5\]]pa dang /_khwa'i zhal lo/_/gshin rje brtan ma nas bzung ba'i mtshams kyi lha mo bzhi ni ma he'i zhal yin no/_/da ni dgongs pa la gzhan bstan pa'i phyir gsungs pa/_grub ces bya ba la sogs pa ste/_'dir ni zhes pa gzhan dang sbyar ro/_/'dir bong bu'i rnam pa'i rnal 'byor bsgrub pa bstan
[\[226b.6\]]par gyur nas tshe zad pa dang /_tshe ring ba rnams mthong bar 'gyur te/_'di ni tshe thung ba'o/_/'di ni tshe ring ba'o zhes shes par 'gyur ro/_/de bzhin zhes bya ba la sogs pa ni bong bu de bzhin du glang po yang shes par 'gyur ro/_/ji ltar shes she na/_gsungs pa/_mngon du zhes bya ba la
[\[226b.7\]]sogs pa ni mngon du gyur pa'i bong bu dang glang po che yin par ngo shes par 'gyur ro/_/glang po che'i gzugs kyis nye bar mtshon pa'i bong bu yang rig par bya'o/_/mang pos ci zhig bya ste/_mdor na rigs thams cad nyid shes par bstan pa'i phyir gsungs pa/_gang dang gang gi tshe zhes bya ba la
[\[227a\]]
[\[227a.1\]]sogs pa ste/_'dir zhes pa ni sngon du 'byung ba'o/_/rnal 'byor pas ni rnal 'byor pa'o/_/man ngag kyang dka' 'grel mdzad pas gsal bar mdzad pa nyid do/_/sngon gyi gzugs yongs su shes pa 'dis ci zhig bya zhe na/_gsungs pa/_gyur pa zhes bya ba la sogs pa ste/_skye ba bdun
[\[227a.2\]]pa zhes pa ni dang po'i don gyi bdun pa'o/_slar yang dgos pa gzhan bstan pa ni/_'di ni zhes bya ba la sogs pa ste/_rnal 'byor sngags mchog ces pa ni bong bu'i rnal 'byor gyi rtsa ba'i sngags la sogs pa gzhan las dam pa'i sngags mchog go/_/dam pa ni mthu stobs che ba'o/_/gang
[\[227a.3\]]las she na/_gsungs pa/_mkha' 'gro ma la sogs pa ste/_mkha' 'gro ma ni rdo rje rnal 'byor ma'o/_/de rnams dang lhan cig tu sbyor zhing 'du ba dang /_gnas dang nye ba'i gnas la sogs pa rnams su rnal 'byor gyi sgrub pa po gang gi zhes pa'i don to/_/bstan pa de nyid gsal bar bya ba'i
[\[227a.4\]]phyir gsungs pa/_rnal 'byor ma zhes bya ba la sogs pa ste/_'grub par 'gyur zhes pa ni rnal 'byor ma mnyes par 'gyur ro/_/'di gnyis shin tu yang gsang bar 'os pa yin nam zhe na/_gsungs pa/_gsang ba zhes bya ba la sogs pa gsungs te/_bong bu'i rnal 'byor dang sngags 'di
[\[227a.5\]]gnyis mchog go/_/gsang ba pa zhes sbas pa'o/_/de ci'i phyir zhe na/_gsungs pa/_rgyud ces bya ba la sogs pa ni bong bu'i rnal 'byor rgyud kyi rgyal po bde mchog 'khor lo zhes pa'i ming ngo /_/snying po ni nying khu ste/_rtsa ba'i sngags la sogs pa sngags rnams kyi rgyal po 'di sngags gzhan
[\[227a.6\]]las snying po zhes dgongs pa'o/_/gsungs pa ni sa gzhi rin chen bzhi la sogs pa'o/_/phan yon gsungs pa/_gang zhig ces bya ba la sogs pa ste/_gzhan de nyid shes pa ni rnal 'byor sngags kyi rgyal po'o/_/mjug bsdu ba gsungs pa/_'di rnams zhes bya ba la sogs
[\[227a.7\]]pa ste/_de phyag na rdo rje khyod kyis so/_/'di dag ni 'di gnyis so/_/thams cad kyi rjes su 'gro ba dang bcas par bstan to/_/mkha' 'gro dra ba'i sdom pa yin/_/zhes pa ni dpal bde mchog gi sku las kyang gzhan ma yin no/_/rim par phye ba bcu bzhi pa'o//_//sdom pa
[\[227b\]]
[\[227b.1\]]thams cad ces bya ba ni mkha' 'gro ma dang /_mngon 'byung dang /_kun du spyod pa dang /_kha sbyor bshad pa rnams su shes par bya'o/_/gang zhig brda ni rnal 'byor ma'i brda ste/_de'i rgyud 'dir bstan par bya zhes pa tshig gi lhag ma zhes dgongs pa'o/_/DA zhes pa ni rnal 'byor ma'o/_/dran pa
[\[227b.2\]]zhes pa ni rdo rje phag mo bstan pa'o/_/dpa' bo sring mo'i brda zhes pa ni rnal 'byor ma'i brda'i don to/_/rim par phye ba bco lnga pa'o//_//de nas zhes bya ba la sogs pa ni sgrub pa po'i dam tshig gi rdzas bstan pa yin te/_bza' ba ni bza' ba dang tshod ma'o/_/mi bza' ba ni 'jig rten gyi bsams
[\[227b.3\]]pas bza' bar bya ba ma yin te/_go ku da ha na la sogs pa'o/_/sgrub pa po zhes pa ni sgrub pa po'i'o/_/'dir yang gang rnyed ce na/_mchog ces bya ba la sogs pa ste/_mchog ni mchog tu 'byung ba'o/_/dam tshig ni rnal 'byor ma bdun no/_/gang gi grub pa'i mtha' de mchog gi
[\[227b.4\]]dam tshig ste/_rang gi grub pa'i mtha' zhes pa'i don to/_/'di'i don ni rang gi dam tshig gi mtshan nyid ces pa 'dis dka' 'grel las bshad do/_/de la mchog gi dam tshig gnas te bza' ba'o/_/'di gnyis kyang bdud rtsi myong ba'i cho gas rdzogs pa'i skabs su'o/_/rnyed
[\[227b.5\]]par bya zhes pa ni dam tshig gi lhag ma'o/_/dam tshig gi rdzas 'di thams cad kyis mi rnyed par gsungs pa/_gus pa zhes bya ba la sogs pa ste/_rnal 'byor ma rnams zhes kha bskang ba'o/_/de'i phyir des gus par bya'o zhes dgongs pa'o/_/yang 'di ji ltar shes par 'gyur zhe
[\[227b.6\]]na/_gsungs pa/_de nas zhes bya ba la sogs pa ste/_dpa' bo rnal 'byor gnyis med pa/_/zhes pa ni dpa' bo dang rnal 'byor ma bdun rigs drug tu 'gyur pa yin no/_/rigs ni rigs su byung ba ni rgyal rigs ma ste rdo rje sems dpa' 'o/_/dpa' bo'i rjes chags ni gdol pa mo ste/_rin
[\[227b.7\]]po che'o/_/dpa' bo drug rjes 'gro ni g.yung mo ste don yod kyi'o/_/dpa' bo'i blo ma ni g.yung mo ste mi bskyod pa'o/_/rdo rje'i rigs 'byung ba ni gar ma ste/_mgon po dpag tu med pa'o/_/rnam par snang mdzad kyi rigs rjes 'gro ni bram ze ma ste/_rnam par snang mdzad kyi zhes pa ste/_rnam pa drug du 'gyur ro zhes pa'i don to/_/'ching
[\[228a\]]
[\[228a.1\]]ba dang zhes bya ba la sogs pa ni thams cad bsdus te/_spyi'i mtshan nyid du gsungs pa/_rang gi phyag rgya zhes pa ni 'chad par 'gyur ba'i mtshan nyid do/_/rang gi rigs las byung ba ni rang gi rigs dang rjes su mthun pa'o/_/mtshan nyid sngon du 'gro bas sgrub pa po'i slar de'i
[\[228a.2\]]rang gi rigs gsungs pa/_g.yon gyi zhes bya ba la sogs pa ste/_dam tshig dang ldan pa zhes pa ni dam tshig ma'o/_/rigs kyi sa bon zhes pa ni rigs kyi sa bon rjod par byed pa'i tshig go/_/sgrub pa pos mnyes par bya ba gsungs pa/_phyag 'tshal ba zhes pa la sogs pa ste/_dam tshig dang
[\[228a.3\]]ldan pa la phyag 'tshal ba ni thal mo sbyar te 'ching ba'o/_/'di dag ni rim par phye ba bcu drug pa'o//_//dkyil 'khor gzhan na dgod pa'i rnal 'byor ma bcu bzhi'i mtshan nyid dang ming bstan pa'i phyir gsungs pa/_de nas zhes bya ba la sogs pa ste/_rnam pa bdun zhes pa ni rnal 'byor
[\[228a.4\]]ma nyi shu rtsa bzhi po 'di rnams kyi gzugs dang rnam pa zhes dgongs pa'o/_/de la 'dir man ngag ni brtson 'grus chen mo dang /_'khor los sgyur ma dang /_stobs chen mo dang /_shin tu dpa' mo zhes pa ste/_rnal 'byor ma bzhi ni gshin rje ma'o/_/de bzhin du 'khor lo'i go cha ma dang /_chang 'tshong
[\[228a.5\]]ma dang /_dum skyes ma dang /_'khor lo'i shugs can ma rnams ni skrag byed ma'o/_/khwa gdong ma dang /_rta rna ma dang /_shin tu bzang mo dang /_lha mo sngo bsangs ma rnams ni shin tu 'od ldan ma'o/_/chang 'thung ma dang /_rlung gi shugs can ma dang /_'jigs byed chen mo dang /_sa srung ma
[\[228a.6\]]rnams ni 'jigs su rung ba'o/_/shing grib ma dang /_lang ka'i dbang phyug ma dang /_mi'u thung ma dang /_dpa' bo'i blo can ma rnams ni skyed byed ma rnams so/_/sna chen ma dang /_'od ldan ma dang /_gtum pa'i mig can ma dang /_rab tu gtum mo zhes pa bzhi po rnams ni b+hI su ra'o/_/
[\[228a.7\]]yang dpa' bo'i blo can ma ni/_dI pa ma dang /_tshe za ma zhes pa yin no/_/'dis kyang rU pi ka la sogs pa'i bar bya'o/_/rang gi mtshan nyid 'dir bshad bya/_/zhes pa ni dam bca' ba tsam ste/_de de ltar na dka' 'grel las bshad do/_/mtshan nyid cung zad 'chol bar bshad pa zhes pa ni
[\[228b\]]
[\[228b.1\]]yang bshad pa'i rgyud las shes par bya'o/_/la ba'i na bza' can gyi zhabs kyis gsungs pa yang /_dang po rgyas gdab phyag rgya can/_gnyis pa snying gar 'dug pa ste/_gsum pa rmongs pa'i phyag rgya can/_/bzhi pa la ba can de bzhin/_/lnga pa gar gyi phyag rgya can/_/drug pa de bzhin gsod ma'o/_/
[\[228b.2\]]bdun pa zla ba'i phyag rgya can/_/zhes pa'o/_/dpa' bo gnyis med bstan par bya/_/zhes pa ni dpal 'khor lo sdom pa'i rnal 'byor pas gnyis su med pa'i rnam par bya zhes pa'i don to/_/khaN+Da ro hA zhes pa ni byis bcas mo zhes pa ming gzhan no/_/'di rnams kyi mtshan nyid
[\[228b.3\]]la ba'i na bza' can gyi zhabs kyis gsungs pa las khong du chud par bya'o/_/sku thung ba dang /_phyag thung ba dang /_chags pa'i spyan dang /_tshems dkar ba dang /_skra la sogs pa shes pa'o/_/mchod pa'i phyag rgya la sogs pa phyag rgya 'di thams cad nyid lha mo bcu bzhi pa las
[\[228b.4\]]ji ltar 'dod par rtogs par bya'o/_/phyag rgya brgyad du brjod pa yin no/_/rim par phye ba bcu bdun pa'o//_//mchog gi go 'phang zhes pa ni sgrub pa po'i dngos grub kyi rgyur gyur pa'o/_/mkha' 'gro ma yi dam tshig la/_/zhes pa ni dam tshig 'di dag dang gzhan mtshan nyid
[\[228b.5\]]gang gis shes par 'gyur ba zhes pa'i don to/_/bsgom pa dang zhes pa ni bsgom pa dang ldan pa'o/_/stobs kyi dregs pa zhes pa ni nus pa thob pa'o/_/sems stobs zhes pa ni sems pa dang ldan pas 'jigs pa med do zhes pa'i don to/_/stong phrag bco lnga dang ldan pa yin
[\[228b.6\]]zhes pa ni/_stong phrag bco lnga yin zhes dgongs pa'o/_/ba spu ma zhes pa ni lus la ba spu dang ldan pa'o/_/thig le ni mdung gi rnam pa'o/_/rnam par 'dren pa'i rigs 'byung ba/_/zhes pa ni dpal bde mchog gi rigs las 'byung ba'o/_/mkha' 'gro ma tshogs zhes pa ni mkha' 'gro
[\[228b.7\]]ma'o/_/shrI he ru ka'i rigs byung yin/_/zhes pa ni dngos su 'am brgyud pa'o/_/'di dag ni rim par phye ba bco brgyad pa'o//_//mi g.yo zhes pa ni brtan pa dang ldan pa'o/_/pad+ma'i phyag rgya zhes pa ni lag pa gnyis kha sbyar du byas te/_mthe bong gnyis bkug la sor
[\[229a\]]
[\[229a.1\]]mo gzhan rnams cung zad bkug ste rtse mos rtse mor reg pa'o/_/lag pa gnyis brkyang ba de'i steng du lag pa ya gcig rus sbal ltar bzhag pa ni rus sbal gyi phyag rgya'o/_/sgrub pa pos phyag rgya 'di gnyis bstan par bya ste/_/lag pa g.yon pa bskum ste/_/gos
[\[229a.2\]]kyi mtha' ma 'dzin pa lta bu ni rgyal ba'i phyag rgya'o/_/g.yon pa'i lag pa yid tsam dbyangs te spyi blugs 'dzin pa lta bu byas pa ni spyi blugs kyi phyag rgya'o/_/phyag rgya'i lan du brjod par bya/_/zhes pa ni rnal 'byor mas phyag rgya'i lan du 'di gnyis sbyin par bya'o/_/bud med ces bya ba la sogs
[\[229a.3\]]pa ni lA ma'i rigs kyi rnal 'byor ma rnams kyi mtshan nyid 'di yin no zhes dgongs pa'o/_/de ltar na dka' 'grel las gsungs pa 'ba' zhig ces bya ba la sogs pa ste/_ring ba gtsigs zhes pa ni mche ba dag go/_/mdung gi phyag rgya zhes pa ni mthe bos mthe'u chung gi tshigs bar pa
[\[229a.4\]]mnan la sor mo gzhan de rnams gyen du bsgreng ba'o/_/yongs su bzlog pa zhes bya ba la sogs pa ni sgrub pa pos lag pa g.yas pas mdung gi phyag rgya byas nas rnal 'byor mas go bzlog ste lag pa g.yon pas phyag rgya'i lan bya ba yin no zhes bya ba'i don to/_/yang na sgrub pa pos kyang
[\[229a.5\]]lan la g.yon pa nyid kyi phyag rgya bstan par bya ste/_bzlog pa ni yang g.yon pa de nyid rnal 'byor mas bzlog pa yin pa de bzhin du 'dir yang zhes pa'o/_/'jig rten dbang phyug ces pa ni dpal bde mchog gi rigs yin no/_/khung bu zhes pa ni cung zad dma' ba'o/_/mdung gi phyag rgya zhes
[\[229a.6\]]pa ni mthe bos sor mo thams cad mnan te/_sdigs mdzub gyen du bsgrengs nas sbyar ba'o/_/dril bu'i phyag rgya ni dril bu 'dzin pa lta bu'o/_/gdong gi phyag rgya zhes pa ni lag pa kha sbyar te mthe bong gnyis dang mdzub mo dag dang gung mo gnyis zung du sbyar te brkyang nas mig dag ma
[\[229a.7\]]gtogs pa'i gdong pa rnams la lag pas dgab par bya'o/_/dung gi phyag rgya zhes pa ni gung mo dang ming med dang /_mthe bong la mdzub mo brkyang ste dung lta bur bya'o/_/shrI he ru ka zhes pa ni dkyil 'khor gyi bdag po'i mtshan zhes dgongs pa'o/_/lag pa gnyis kyis gdengs
[\[229b\]]
[\[229b.1\]]ka 'dzin pa lta bur byas pa ni klu'i phyag rgya'o/_/mdung gi phyag rgya bshad pa yin no/_/'di dag ni rim par phye ba bcu dgu pa'o//_//spun dang zhes pa ni dpal bde mchog 'khor lo'i dam tshig can gyi rnal 'byor pa'o/_/sring mo ni de'i yon tan dang ldan pa'i dam tshig ma'o/_/gzhan ma rnams ni
[\[229b.2\]]go sla'o/_/gang zhig ces pa ni brda gzhan yang phreng ba'i lag pas phreng ba mngon par gtong ba la sogs pa sgrub pa pos bya zhes pa'i don to/_/yang na rnal 'byor ma gang la la zhig gis bstan pa dang ma bstan pa de thams cad 'di'i brda yis bya'o/_/bstan pa gcig po de bstan
[\[229b.3\]]pa tsam gyis dgongs pa la brda zhes byed pa dang /_gang su dag gis dgongs pa'i rigs gzhan dag tu 'gyur ba de rnams rnam par rtog pa'i bzo bos sprul pa'o/_/'dir yang phyag rgya yang go bar bya'o/_/'di dag ni rim par phye ba nyi shu pa'o//_//lta stangs bstan pa gsang ba
[\[229b.4\]]chen po ni 'chad par 'gyur ba'i yan lag dang nying lag ste de'i phyag rgya yang gsang ba chen po dang thabs tha mi dad pa'i phyir de yang rnal 'byor ma bstan pa'i phyir rgyur brjod do zhes pa'i don to/_/lag pas chu'i rnam par ri mo bstan pa ni chu bo'i phyag rgya'o/_/lag pa mtha' dag
[\[229b.5\]]gis rlabs g.yo ba'i tshul du nye bar bstan pa de ni rgya mtsho'i phyag rgya'o/_/'di dag ni rim par phye ba nyi shu rtsa gcig pa'o//_//rnal 'byor ma kun zhes pa ni rnal 'byor ma thams cad do/_/mig gi phyag rgya zhes pa ni gung mo dang ming med dang /_mthe chung rnams brkyang ste/_
[\[229b.6\]]mthe bong dang mdzub mo rnams bkug nas reg par mngon pa'i tshul du bstan pa'o/_/mdung gi phyag rgya ni bshad zin pa nyid do/_/rnal 'byor ma kun zhes pa ni bod pa 'am drug pa'i dang po'o/_/gsang ba zhes pa ni rdo rje rnal 'byor ma'o/_/'di dag ni rim par phye ba nyi shu rtsa
[\[229b.7\]]gnyis pa'o//_//dpa' bo zhes pa ni sgrub pa pos so/_/dpa' bo'i sring mo ni rnal 'byor ma'o/_/mtshan nyid gsungs pa/_'di rnams zhes bya ba la sogs pa ni 'di nyid 'chad par 'gyur te/_rnal 'byor ma'i mtshan nyid yin no zhes dgongs pa'o/_/de ci'i
[\[230a\]]
[\[230a.1\]]phyir zhe na/_gsungs pa lta zhes bya ba la sogs pa ste/_go bzlog ces pa ni g.yon gyis so/_/rtag tu bde ba'i zhes pa ni phyi dang nang gi bde ba chen po gsal ba'i de kho na nyid do/_/sna tshogs zhes bya ba la sogs pa ni sngar gyi dang 'brel to/_/rnam pa sna tshogs du mar lta ba la
[\[230a.2\]]sogs pa'i mtshan nyid du shes par bya zhes dgongs pa'o/_/de bzhin mkha' 'gro ma las byung ba'o zhes pa'o/_/sgrub pa po mthong na nan gyis khyim nas dbyung ngo zhes pa ni sgrub pa pos mthong na nan gyis khyim nas dbyung zhing /_/rnam bsgyur bskor bar shes bya ste/_zhes bya ba la sogs pa ni bskor zhing rnam
[\[230a.3\]]par bsgyur ba'i tshul gyis dpral ba'i ri mo gsum yod pa ste/_mdzod spu'i gnas su zhe pa ni khyad par gyi don to/_/glo bur du zhes pa la sogs pa ni dgos pa med du zin kyang cung zad cig tsam song nas ldog pa'o/_/sngar zhes pa ni dang po las su mtshon pa'i rjes thogs su'o/_/tshig gi gtong
[\[230a.4\]]bar 'gyur ba zhes pa ni mchu sho re'o/_/rdo rje lta bu zhes pa ni 'dis mchu sho re'o/_/gang gi ngo bo gsungs pa'o/_/sgra zhes pa la sogs pa ni rtogs pa'i don to/_/rgyal mtshan zhes bya ba la sogs pa ni dka' 'grel las gsal bar mdzad do/_/mtshan mar byas pa'i gsal shes bya/_/
[\[230a.5\]]zhes bya ba ni bstan pa'i tshul gyi mtshan nyid yin no zhes pa'i don to/_/'di dag ni rim par phye ba nyi shu rtsa gsum pa'o/_/lag pas gos kyi mtha' ma nas bzung ste bstan la pro taM gI ni bstan pa la pro taM gI zhes brjod do/_/gos kyi mtha' ma nas bzung ste/_sbrug cing bstan pa ni pra ti pro taM
[\[230a.6\]]gI'o/_/'di dag ni rim par phye ba nyi shu rtsa bzhi pa'o//_//rim par phye ba lnga pa dang bdun pa las btus pa'i sngags shin tu gsal bar bya ba'i phyir gsungs pa/_de nas zhes bya ba la sogs pa ste/_kun ni sems can 'di rnams so/_/don ni sangs rgyas nyid du nges par sbyor ba der
[\[230a.7\]]ro/_/'dod pa ni mngon par 'dod pa gang yin pa bcom ldan 'das la de skad ces bya'o/_/de'i phreng ba'i sngags gsal bar mdzad do zhes pa ni lhag ma'o/_/cir 'gyur nas der rig par bya zhe na/_gsungs pa/_sbas zhes pa ni gang du btus pa'i skabs su sbas pa'o/_/brgyad mthar
[\[230b\]]
[\[230b.1\]]sbyar zhes pa ni rkang pa brgyad kyi sngags kyi mthar ka ra ka ra la sogs pa sbyar bar bya'o/_/gang dang gang zhig yang sngags du ma 'di rnams de bzhin du yang rkang pa brgyad pa'i sngags kyi mthar sbyar bas rtsa ba'i sngags zhes bya ba'i don to/_/mang po'i tshig kyang de la ltos nas zhes pa'i don to/_/
[\[230b.2\]]ci'i don du sbas she na/_gsungs pa/_dman pa'i zhes bya ba la sogs pa ste/_mkhas snyam sems pa dam tshig med pa gang zhig dman pa la mos pa gang zhig mi shes shing rmongs par bya ba'i phyir ro/_/rmongs pa'i mtshan nyid ni mi shes pa'i blo can no zhes dgongs pa'o/_/de la zhes
[\[230b.3\]]pa ni rim pa gnyis pa de la'o/_/gsal bar zhes pa ni sbas su zin kyang gsal bar byas pa'o/_/dpa' bo rnal 'byor ma zhes pa ni bod pa'am drug pa ston to/_/gsungs pa ni bka' stsal pa ste/_rim par phye ba 'dir slar yang gsungs shing gcig tu nges par gsal bar mdzad
[\[230b.4\]]do zhes dgongs pa'o/_/oM zhes bya ba la sogs pa ni sngags so/_/'di dag ni rim par phye ba nyi shu rtsa lnga pa'o//_//bstan pa'i sngags kyis phye ba'i bdag nyid gsungs pa/_de nas zhes bya ba la sogs pa ste/_de nas ni sngags 'di'i phyir ro/_/gzhan yod min zhes pa ni
[\[230b.5\]]gzhan mchog tu gyur pa'i sngags med pa'o/_/rig pa zhes pa ni mngon sum du ste/_de'i rgyu de'i phyir na zhes pa ni tshig gi lhag ma'o zhes bya ba la sogs pa ni rtogs pa'i don to/_/rim par phye ba bzhi pa las rim par bzlog nas gsungs pa'i rnal 'byor ma rnams dgod pa rigs
[\[230b.6\]]su bstan pa'i phyir gsungs pa/_lugs las bzlog ces bya ba la sogs pa ste/_thams cad dka' 'grel las bshad pa nyid do/_/'dir ni tshig nyung bar ci rigs par phye ste/_de yang dka' 'grel nas 'brel bar gnas pa'o/_/bdag gi pho nya kun du 'gro/_/zhes pa ni pho
[\[230b.7\]]nya rnams 'khor lo gsum la kun du 'gro bar rnam par gzhag go/_/bdag gis zhes pa ni rang rang gi gzugs kyis dgod par bya'o zhes dgongs pa'o/_/'dod pa'i dngos grub ster zhes pa ni gang zhig rnal 'byor ma la g.yon nas bskor te 'gro ba des de'i mngon par 'dod pa'i
[\[231a\]]
[\[231a.1\]]dngos grub ster bar 'gyur ro zhes pa'i don to/_/kA kA la sogs pa zhes pa ni ji ltar kA kA s+ye la sogs pa'i ma mo brgyad mchod pa de bzhin du sgrub pa pos zhes pa'i don to/_/brgyad ces bya ba la sogs pa ni rjes thogs su 'og nas 'chad par 'gyur ba'o/_/gus
[\[231a.2\]]pas dad pa 'phel byed pa/_/zhes pa ni gus pa dang dad pa dag las yid byin gyis rlob pa yin no/_/mthe chung zhes bya ba la sogs pa ni lha mo mchod pa'i dus su lce'i thur ma 'am lag pa g.yon pa'i ming med kyis g.yon pa'i rtsa bskyod par bya zhes pa'i don to/_/'di ni rim par phye ba nyi shu rtsa
[\[231a.3\]]drug pa'o//_//de nas zhes bya ba la sogs pa la spyod pa ni spyod pa ste/_gnas dang nye ba'i gnas la sogs pa'i rnal 'byor ma 'tshol ba'o/_/de nyid dka' thub dka' ba'i brtul zhugs lta bu yin pas brtul zhugs so/_/de bshad par bya zhes pa ni lhag ma'o/_/de ci 'dra ba gzhag ce na
[\[231a.4\]]gsungs pa dpa' bo'i zhes bya ba la sogs pa ste/_brtul zhugs gang gis rnal 'byor dang rnal 'byor ma rnams su sgrub pa po 'gyur ro zhes pa'i don to/_/ji ltar zhe na/_gsungs pa/_shes par bya zhes bya ba la sogs pa ste/_rnal 'byor ma bstan pa'i mtshan nyid kyi khyad par rnams bud med
[\[231a.5\]]gzhan spyi las thun mong ma yin par rtogs par bya'o zhes dgongs pa'o/_/ci lta bu zhe na/_gsungs pa/_yul dang zhes bya ba la sogs pa ste/_dka' 'grel las gsal lo/_/legs 'dres pa zhes bya ba la sogs pa la/_legs 'dres ni snyoms par 'jug pas mnyes par ro/_/
[\[231a.6\]]pho nya ni pho nya ma'o/_/de bzhin zhes pa ni rtag tu'o/_/bzlas brjod bsam gtan mchod med par/_/myur ba nyid du 'grub par 'gyur/_/zhes pa ni mi 'khor bar skye ba 'di la zhes pa'i don to/_/bzlas pa zhes pa'i don ni gsang sngags bzlas pa'o/_/bsam gtan zhes pa ni dkyil 'khor
[\[231a.7\]]gyi 'khor lo la sogs pa bsgom pa'o/_/mchod pa ni yo byad rnam pa lngas lha la sogs pa mchod pa'o/_/'di rnams kyis re zhig sangs rgyas thams cad 'grub par bstan te/_pho nya mo dang legs par 'dres par 'gyur ba dang bral yang sgrub pa pos 'grub par 'gyur ro zhes dgongs pa'o/_/
[\[231b\]]
[\[231b.1\]]'o na mchod pas ji ltar 'bras bu ster zhe na/_mchod pa zhes bya ba la sogs pa ste/_sgrub pa pos zhes bya ba ni sgrub pa po'o/_/gang las she na/_gsungs pa/_'di las zhes bya ba la sogs pas ni pho nya mo dang yang dag par 'dres par gzhan la mchod pas lha mnyes pa'i bdag nyid du rig par bya ba nyid
[\[231b.2\]]yin no/_/bstan bcos ni rnal 'byor ma dang rnal 'byor gyi rgyud kyi mtshan nyid kyi theg pa chen po sna tshogs su nges pa yin no/_/tsA ru bza' ba rtag tu bya/_/zhes pa ni bdud rtsi la sogs pa'i tsA ru bdud rtsi myang ba'i cho gas rdzogs par bya ste bza' bar bya'o/_/pho nya mo rnams dang lhan cig tu 'am
[\[231b.3\]]gcig tu bza' bar bya'o/_/rtag tu zhes pa ni nyi ma re re'o/_/legs par mnyam pa zhes pa ni bdag med cing mnyam par ma gzhag pa'i rnal 'byor pas brgya la'ang mi 'grub bo zhes dgongs pa'o/_/rigs rnams kun las nye bar spyad bya zhing /_/zhes pa ni rigs thams cad ni mi
[\[231b.4\]]bskyod pa la sogs pa'i rigs su gyur pa rnams dang lhan cig tu tsA ru bza' ba zhes pa'i don to/_/bza' ba min par ni mi brtag go zhes pa ni bza' ba dang bza' bar bya ba ma yin par dpyad par bya ba ma yin no/_/dbyer med pa zhes pa la sogs pa ni de'i dam tshig bsten pa'i sgrub pa po dang /_
[\[231b.5\]]pho nya dag dbyer med cing bskyod du med par phan gdags par 'dod par 'gyur ro zhes pa'i don to/_/gnyis zhes bya ba ni 'brel ba las bshad zin to/_/gang las she na gsungs pa/_dngos grub cho ga zhes bya ba la sogs pa ste/_dngos grub gnyis kyi rgyur spyad pa las rdo rje rnal
[\[231b.6\]]'byor ma dang /_/dpal he ru ka'i rnal 'byor pas gang gi phyir zhes pa'o/_/rnal 'byor ma'i che ba'i bdag nyid gsungs pa/_pho nya yang dag bstan pa yin/_/zhes pa ni rnal 'byor ma rnams bsngags pa yin no/_/'di'i don ni dka' 'grel las go bar bya'o/_/nying lag gi mtshon cha ni shin
[\[231b.7\]]tu rno ba yin no/_/bdag nyid ces bya ba la sogs pa ni dpal bde mchog 'khor lo bdag nyid kyi rang bzhin ngo bo'i don te zhes pa'i don to/_/de la 'di de'i bdag nyid don du gnyer ba'i rnal 'byor pa gang dang gang zhig mnyam par gzhag pa'i gnas skabs de bzhin du yang thun mtshams
[\[232a\]]
[\[232a.1\]]re re la yang da don du gnyer bar bya ste/_de nyid kyi don du bcom ldan 'das kyi sku bsgom par bya ba yin no/_/'di'i don ni rtag tu zhes bya ba la sogs pa dka' 'grel las bstan pa yin no/_/zla ba ni byang chub sems so/_/tsA ru gcig pu za ba nyid/_/ces pa ni rnal 'byor
[\[232a.2\]]ma rnams dang lhan cig gcig tu 'dug ste tsA ru bza'o/_/rgyud mang po du ma'i nang nas gnas pa'i gtsang sbra bstan pa'i phyir gsungs pa/_de nyid bsdus pa dang zhes bya ba la sogs pa'o/_/bzlas dang brtul zhugs la zhes pa ni sogs pa'i sgra yis gtsang sbra bsdus so/_/'dus byas
[\[232a.3\]]pa la ltos nas 'bras bu ster bar gsungs pa/_de 'dir zhes bya ba la sogs pa ste/_de 'dir bde mchog ni gtsang sbra rnal 'byor mas bsgrub pa de skad cig ces pa dang 'brel to/_/ji ltar 'grub ce na/_gsungs pa bsam gtan tsam mam/_pho nya'i mtshan nyid kyi gtsang sbras bcom
[\[232a.4\]]ldan 'das ma'i sku bsgom pa na zla ba'i tsA ru bdud rtsi myang ba'i cho ga bsgoms pa tsam gyis zhes bya ba'i don to/_/gtsang sbra 'di dag spyad par bshad/_/ces pa ni gtsang sbra 'di yang spyad par bstan to/_/phan yon gsungs pa/_gtsang sbra zhes bya ba la sogs pa ste/_dgra bcom pa zhes
[\[232a.5\]]pa ni sangs rgyas kyis so/_/sgrub pa po zhes bsgrub pa po'o/_/kha cig ces pa ni kha cig gis so/_/stong phrag gcig pa'i khar gyur pa 'am ni/_kha stong phrag gcig tu gyur pas kyang de'i gal te bsod nams kyi tshad brjod par mi nus so zhes dgongs pa'o/_/rgyud so so'i bsod nams
[\[232a.6\]]mang po gsungs pa/_dpal ldan khrag 'thung zhes bya ba la sogs pa ste/_gyur cig ces bya ba lhag ma'o/_/gnyis med za ba'i rnal 'byor gyis/_/zhes pa ni thabs dang shes rab gnyis su med pa'i rnal 'byor gyis za ba'o/_/sdig pa zhes bya ba la sogs pa ni gang gi phyir sdig pa
[\[232a.7\]]thams cad las rnam par grol nas dag pa'i sku skyon med par 'gyur te/_de'i phyir mnyam par spyad par bya ste/_gtsang sbra'i spyod pa bya ba la sogs pa phyi ba yin par dgongs so/_/sdig pa thams cad rnam par dag pas dgos pa ci yod ce na/_gsungs pa/_sdig pa kun zhes bya
[\[232b\]]
[\[232b.1\]]ba la sogs pa ste/_go sla'o/_/de ltar zhes bya ba la sogs pa ni de ltar mjug thogs su bstan ma thag pa'i rim pas mchod pa dang /_tsA ru'i bza' ba la sogs pas mnyes par bya ste/_gtor ma sbyin no zhes pa'i don to/_/'dir ji ltar sbyin zhe na/_gsungs pa/_sbyin par bya zhes pa la sogs pa ste/_
[\[232b.2\]]rang 'dod ces pa ni rang 'dod pa ste/_yid la 'dod par gyur pa zhes pa'i tha tshig go/_/las rnams la cho ga ji lta ba bzhin zhes pa ni phyin ci ma log pa'i cho gas gtor ma sbyin par bya'o/_/rnal 'byor pa zhes pa ni rnal 'byor pa'o/_/tshes gsungs pa/_mar ngo zhes bya ba la sogs pa'o/_/he ru ka
[\[232b.3\]]dpal mngon dga' ba'i/_/zhes pa ni dpal bde mchog gi rnal 'byor pa'o/_/bya ba gsungs pa/_mtshan mo zhes bya ba la sogs pa ni gtor ma'i cho gas slar yang ma lus par khyad par du bya ba ste/_gtor ma so sor dbul bar bya'o/_/'di ni rim par phye ba nyi shu rtsa bdun pa'o//_/mya ngan 'das
[\[232b.4\]]'byung zhes bya ba ni mya ngan las 'das pa mchog gi gzugs can bde ba chen po ni mya ngan las 'das pa'o/_/der dmigs pa'i byang chub kyi sems gang zhig 'byung ba yin pa de'i tshe ni de yis dpa' bo'i gzugs bdag nyid mchod par bya ste/_de bza' bar bya zhing de bzhin du phyi'i mchod pa rnams
[\[232b.5\]]kyis kyang yang dag par mchod par bya'o zhes pa'i don to/_/de nyid kyang dka' 'grel las gsungs pa/_mya ngan las 'das pa zhes bya ba la sogs pa'o/_/dpa' bo kun dang rnal 'byor ma/_/zhes pa ni dpal bde mchog 'khor lo'i bdag nyid la phyi dang gsang ba'i mchod pa rnams kyis mchod
[\[232b.6\]]na dpa' bo dang dpa' mo'i tshogs rnams kyang mchod par 'gyur ro zhes dgongs pa'o/_/zla ba'i 'dus pa legs gnas pa'i/_/zhes pa ni zla ba ni byang chub rdzogs pa la sogs pa'i byang chub sems so/_/de'i don du 'dus pa ni 'dus pa des so/_/legs par gnas pa ni gcig pu gnas pa ste spun
[\[232b.7\]]zhes bya ba la sogs pa'i don to/_/dka' 'grel las kyang 'di nyid kyi don go bar bya'o zhes pa'o/_/bde dang sdug bsngal yang dag 'byung /_/zhes pa ni sgrub pa po'i bde ba dang /_sdug bsngal bar 'gyur ba yin te/_srog chags spyi yang spun la sogs pa zhes bya ba'i don to/_/yang na bde ba ni
[\[233a\]]
[\[233a.1\]]mya ngan las 'das pa'o/_/sdug bsngal ni 'khor ba'i rnam pa'i khyad par te/_de dag 'byung ba ni 'byung ba gang la de de bzhin du mi gnas pa'i mya ngan las 'das pa'i rang bzhin gyi ye shes zhes dgongs so/_/gzhan dag las zhes bya ba ni tha mal pa'o/_/brtul zhugs mnyams
[\[233a.2\]]zhes bya ba ni g.yon pa las spyod pa'i mtshan nyid kyi brtul zhugs ma nyams pa'o/_/de de ltar na brtul zhugs pa'o/_/rigs lnga zhes bya ba la sogs pa ni rin chen 'byung ldan gyi rigs mi bskyod pa'i rigs kyi khongs su bsdus te rnam pa bzhi ru bya'o/_/slar yang rnam par shes pa tsam yin
[\[233a.3\]]pas de la yang gsum po mi bskyod pa'i rigs kyi khongs su bsdus pa'o/_/thams cad bdag nyid gcig ces bya ba ni rigs gcig la spyod pa ni rigs gcig tu ma nyams par spyod pa'o/_/rnal 'byor grub pa po ni rnal 'byor ma rnams rab tu mchod cing rab tu bsngags so zhes bya ba'i
[\[233a.4\]]don to/_/gru gsum pa zhes bya ba la sogs pa ni nim pa dang sa gzhi tsha sgo can nag po gas par steng du sor nyi shu nang du sor mo bcu tham pa mgo byang du bstan pa zur gsum la sna tshogs rdo rje dang rtse gsum pa dang rdo rje tho bas bskor ba nang du mdung rtse mo gyen du bstan pa'o/_/sor mo gsum bskor
[\[233a.5\]]ba na kha ran gyis bskor bar bya'o/_/nim pa dang seng ldeng dang /_ske tshe dang /_ba la ta ki'i shing rnams la brtsigs te sor bcu tham pa'i tshad dang /_dug dang /_khrag dang mar khu byugs la de bzhin du yungs mar dang /_kha ra dang /_khrag dang /_lan tshwa dang /_ske tshe dang /_ni ma pa'i 'dab ma
[\[233a.6\]]dang /_thal ba dang /_bsgrub bya'i rkang rjes kyi sa dang /_bong bu dang /_rnga mo'i rtug pa dang /_skra dang /_zhag dang /_khwa dang /_'ug pa'i sgro dang /_brun dang /_chu dang /_mi'i rus pa phye mar byas te me sbar la ba lang gi sha la sogs pa rnams kyis so sor dug dang khrag dang myos byed kyi 'dab ma la khu/_
[\[233a.7\]]bas byugs te/_sbyin sreg bya'o/_/khyad par gyi gdams ngag dka' 'grel nyid las gsal ba yin no/_/nyer spyod kyi gus pa dang bcas pa'o/_/bstan bcos kun ma spangs zhes pa ni 'di thams cad bshad pa la sogs pa bstan bcos las yongs su ma spangs pa de 'chang zhing nye bar
[\[233b\]]
[\[233b.1\]]sbyor ba'o/_/las rnams dag ni thams cad ces pa ni thams cad 'dir bya'o/_/ji bzhin 'grub ces pa ni phyag rgya chen po'i dngos grub bo/_/'dir ni las la brtson par byed/_/ces pa ni/_ji ltar las la shes pa de bzhin du bya'o zhes dgongs pa'o/_/'di ni rim par phye ba nyi
[\[233b.2\]]shu rtsa brgyad pa'o//_//spu ni dmar ser yin zhes pa ni skra ser skya'o/_/dran pa dang zhes bya ba la sogs pa ni sgrub pa po khyad par du byed pa ste/_dka' 'grel las rnam par bshad do/_/rnal 'byor rol pas 'bras rab ster/_/zhes pa ni shes rab dang mnyam par
[\[233b.3\]]sbyor ba zhes pas bla na med pa'i bde ba'i bya ba dang ldan pa'o/_/rol mo'i sgras brjod pa ni dpal bde mchog 'khor lo'i bdag nyid do/_/'di nyid gsungs pa glo bur zhes bya ba la sogs pa ste/_sngags zhes pa ni sngags kyi mthus so/_/rgyu dang mi rgyu'i 'jig rten gsum/_/
[\[233b.4\]]zhes pa ni bzlas brjod pa'i rig pa'i sngags pas 'jig rten gsum la longs spyod par 'gyur ro/_/yang na 'jig rten gsum gyi rang bzhin du rnal 'byor pas 'gyur ba yin no/_/sngags dang phyag rgya zhes bya ba la sogs pa ni rgyu 'di nyid kyi phyir na sgrub pa pos sngags dang phyag rgya
[\[233b.5\]]dang yang dag par 'grub pas bya'o zhes dgongs pa'o/_/sngags tsam gyis cho ga mod phyag rgya shes rab ma ci zhig bya zhe na/_gsungs pa/_phyag rgya dman zhes bya ba la sogs pa ni sngags kyi bya ba dang /_phyag rgya dman pa dang /_lhan cig dngos grub nye bar sbyor bas mi 'byung ngo
[\[233b.6\]]zhes pa'i don to/_/sngags dang phyag rgya tsam kho na blang bar bya ba yin gyi/_rnal 'byor pa la lhas ci zhig bya zhe na/_gsungs pa/_shin tu sbyor ba zhes pa la sogs pa dka' 'grel las gsal bar byas so/_/de de ltar na gang zhig sdang ba zhes bya ba la sogs pa ste/_rnal 'byor che
[\[233b.7\]]zhes pa ni dpal bde mchog gi rnal 'byor ro/_/gzhan la zhes pa ni rnal 'byor gzhan la'o/_/gzhan du zhes pa ni 'bras bu dang bral ba'o/_/bzang po zhes pa ni phyag na rdo rje zhes 'bod pa'o/_/de nyid gsungs pa/_'tsho ba'i zhes bya ba la sogs pa'o/_/gdol ba'i kla
[\[234a\]]
[\[234a.1\]]klo zhes pa ni de re zhig gzhan zhes bya ba'i don to/_/tshig gis yongs su dge bar byed/_/ces pa ni tshig tsam gyis kyang phyag 'tshal ba la sogs pa yin no zhes pa dgongs pa yin no/_/de'i zhes pa ni snying gar ro/_/'di ni rim par bye ba nyi shu rtsa dgu pa'o/_/kun byas zhes pa ni lha
[\[234a.2\]]rnams kyis yang dag par rdzogs par bya'o/_/phyogs bcings pa zhes pa ni rdo rje ra ba la sogs pa rnams kyis phyogs bcings pa'o/_/ri mo dgu zhes pa ni dgu'i sgra yis brgyad du bya ba'i tshogs legs par bskor ba ste/_ri mo brgyad ces pa'i don to/_/dpa' bo ni zhes pa ni sngags bzhi pa'o/_/ji ltar
[\[234a.3\]]btu bar bya zhe na/_gsungs pa/_rim pa bzhin zhes bya ba la sogs pa ste/_rim pa dang rim pa las 'das par zhes pa'i don to/_/grangs ni 'di'i nang bsdu bya/_/zhes pa ni bzhi bcu rtsa dgu pa'i grangs 'di rnams re'u mig de rnams kyi nang du chud par 'gyur ba de ltar byas pa yin no/_/thub pa
[\[234a.4\]]zhes pa ni thub pa sde tshan bdun gyi bdag nyid do/_/sku brgyad kyis ni yang dag brgyan/_/zhes pa ni khwa gdong ma la sogs pa nas gshin rje 'joms pa'i bar la thug pa'i sku brgyad do/_/sku spro ba'i bdag nyid des na brgyad pa'o/_/yang na/_sa dang chu dang /_me dang /_rlung dang /_zla ba dang /_nyi ma dang /_
[\[234a.5\]]gshin rje dang /_nor sbyin no/_/gzugs brgyad ces pa dka' 'grel las go bar bya'o/_/rnal 'byor thun mong zhes pa ni dpal bde mchog gi rnal 'byor byas nas so/_/brjod pa ni brjod pa dang ldan pa'o/_/dngos grub kun gyi 'bras ster ba ni de la dngos grub kyi 'bras bu thams cad 'byung bar 'gyur
[\[234a.6\]]ro/_/'di ni rim par phye ba sum cu pa'o//_/'di kun zhes pa ni dkon mchog gsum la sogs pa la gnod par byed pa can no/_/rdo rje skyes zhes bya ba ni rdo rje 'dzin pa ste/_bde mchog ces pa ming gzhan no/_/de bsgom pa sngon du 'gro bas sbyin sreg gis 'jigs par 'gyur ro zhes pa'i
[\[234a.7\]]don to/_/de ltar zhes bya ba la sogs pa ni 'dir drug pa'i gnyis pa la gsum pa'i don to/_/khyi sha la sogs pa zhes dgongs so/_/bza' ba zhes bya ba la sogs pa ni bya ba'i sgra ni so sor 'brel to/_/de bzhin du byas pas cir 'gyur zhe na/_'grub cing zhes bya ba la sogs pa ste/_ma lus
[\[234b\]]
[\[234b.1\]]lus pa med pa ni/_/zhes bya ba ni khams gsum ma lus pa sangs rgyas kyi rang bzhin no/_/rgyal srid thams cad ni mngon sum du dbang chen gyi dkyil 'khor mtha' dag gi bdag por 'gyur ro/_/bcom ldan 'das thod pa bsnams pa shin tu phul du byung bar yang dag par bstan par
[\[234b.2\]]bya ba'i don du gsungs pa/_dung dang zhes bya ba la sogs pa ste/_gsum char rgyu las byung yin na/_/zhes pa ni srog chags gsum gyi rgyu las byung ba ma dag par gyur pa dag pa'i bsam pas dung la sogs pa yin par dgongs so/_/chos kyi sku'i lus can gyi zhes pa ni don
[\[234b.3\]]dam par chos kyi sku nyid kyi lus mi'i thod pa 'di la rgyu mtshan cis sun 'byin te/_shin du dag pa thod pa 'di sun 'byin par ma byed ces pa'i don to/_/'di nyid las gsungs pa thod pa'i phreng ba la sogs pa ste/_bshad pa 'dis kha bskang zhes dka' 'grel las bshad par
[\[234b.4\]]go bar bya'o/_/'di bcom ldan 'das 'ba' zhig la ma yin te/_'on kyang dkyil 'khor ba thams cad la yin par gsungs pa/_de ltar cho ga zhes bya ba la sogs pa ste/_dag byed kyi thod pa de 'di 'dra ba nyid dpa' bo rnams la nye bar mtshon pa ste/_dpa' mo la yang ngo /_/dpa' 'byung zhes
[\[234b.5\]]pa ni chos kyi sku'i lus can dpa' bo dang 'dra bar mgo bo las 'byung bar zhes bya ba'i don to/_/tsum+bi ka zhes pa ni chos kyi dbyings kyi dbang phyug ma'o/_/pha rol tu phyin pa zhes pa ni de nyid khyad par byed do/_/dbus su zhes pa ni de nyid stong pa nyid do/_/dpa' bo kun gyi gnas zhes
[\[234b.6\]]bya ba ni stong pa nyid kyi tshul 'dis dpa' bo'i gnas zhes bya ba'i don to/_/rgyab tu gshegs su gsol zhes bya ba ni rgyab tu shin tu nges par byed pa ste zhes bya ba nges par bstan no/_/gshegs su gsol zhes pa ni khyad par du gshegs su gsol ba yin no/_/'di ni rim
[\[234b.7\]]par bye ba sum cu so gcig pa'o/_/de nas gzhan yang zhes pa la sogs pa ni bza' ba dang bca' ba bsdu pa zhes pa ni bza' bar gyur pa'i lus su gyur pa'i phyugs de rnams bza' zhing bca' ba'o/_/de'i don du bsdu ba ni phyugs nyid blang ba'o/_/ci ste de yis cir
[\[235a\]]
[\[235a.1\]]'gyur zhe na/_gsungs pa phyugs zhes bya ba la sogs pa ni bdag nyid dkyil 'khor byas te 'tshe ba med pas phyugs blang ngo /_/yang dag pa'i cho ga ni bdud rtsi myang ba'o/_/'di nyid gsungs pa/_phyugs rnams kyi dgug pa nyid ces bya ba la sogs pa ste/_dgug pa ni blang
[\[235a.2\]]bar bya ba la sogs pa go bar bya'o/_/ji ltar bya zhe na/_gsungs pa/_sngar bstan rim pa zhes pa ni gsum pa'i don to/_/sngar bstan pa'i tsA ru'i bza' ba ji lta bar bsags pa 'tshe ba med pa de'i rigs ni zhes pa'i don to/_/he ru ka'i bya bas blta 'am zhes pa ni bod bu'i rnal 'byor gyis skye ba bdun pa
[\[235a.3\]]blta ba'o/_/dngos grub bsgrub pa'i dkyil 'khor du/_/zhes pa ni tshogs kyi 'khor lo la bza' bar bstan pa yin no/_/skye gnyis sngags chen po ni ne tso'o/_/gtor ma sbyin sreg bya zhes pa ni bdun pa phyis pa'o/_/'dod pa 'grub par 'gyur zhes pa ni sgrub pa po de'i mngon par 'dod pa 'grub par 'gyur ro
[\[235a.4\]]zhes pa'i don to/_/nag po zhes pa la sogs pa ni khyi nag po'i 'o ma dang /_mon sran gre'u nag po dang /_'bras nag po'i khyad par la'o/_/thug pa btsos la zhes pa'i don to/_/ro'i kha zhes bya ba la sogs pa ni man ngag ni 'di yin te/_mar ngo'i tshes brgyad dam bcu bzhi la ri'i rtse mo 'am dur khrod
[\[235a.5\]]du dur khrod kyi rus pa phye mas dkyil 'khor bzhengs la sgrub pa po g.yog bzang po dang bcas pa'i lha'i rnal 'byor dang ldan pas bdud rtsi lnga dang ldan pa'i dri zhim pos ro khrur bcug la mar khu chen po byugs te/_yi dgas kyi me tog gis yang dag par mchod la ra skyes kyi chus lan bdun du
[\[235a.6\]]spangs pa'i shing ak+Sha'i bal gyi sdong bu mar khu chen po la thod par sbyar te/_dud pa blangs la de yis mig la bskus te/_dkyil 'khor gyi dbus su gan rkyal du bsnyal bar bya'o/_/phyi nas sha chen po la sogs pa rnams kyis dkyil 'khor mchod pa sngon du 'gro bas sngags pas shar du mngon
[\[235a.7\]]par phyogs pas de'i snying gar nye bar 'dug ste bdud rtsi rnam pa lnga dang bcas pa'i sha chen dang khrag dang tshul bu rnams kyis yongs su bkang ba'i mchod yon gyi snod g.yon ngos su bzhag go/_/dur khrod kyi kham phor du'o thug blugs la ngag gis suM b+ha la sogs pa'i sngags brjod pas
[\[235b\]]
[\[235b.1\]]sbyin sreg bya ba yin no/_/'di thams cad kyang dka' 'grel du go bar bya'o/_/de nas ro de langs nas ni/_/zhes pa ni de'i rjes thogs su 'jigs byed chen po'i gzugs su mngon par sprul te gad mo cher sgrogs shing ldang ba'o/_/de langs nas de la sngar bstan pa'i mchod yon dbul bar bya'o/_/
[\[235b.2\]]sgrub pa po dam pa de'i g.yas ngos su bzhag pa'i dril bu dkrol zhing sha chen pos rgyun ma chad par bdug par bya ba yin no/_/de ltar nges par byas pas cir 'gyur zhe na gsungs pa/_steng dang 'og tu pho nya 'grub/_/ces bya ba la sogs pa ste/_'khor lo gsum la gnas na de yis 'grub par
[\[235b.3\]]'gyur na/_'di lta smos kyang ci dgos te/_'grub par 'gyur ro zhes pa'i don to/_/sgrub thabs gzhan gsungs pa/_lci ba'i thal ba zhes bya ba la sogs pa dka' 'grel las go sla'o/_/dung chen po'i ngo bo zhes pa ni thod pa'i btung ba'o/_/mi 'dod na rus sbal gyi khog pas so/_/de
[\[235b.4\]]gsungs pa/_yang na zhes bya ba la sogs pa gsungs pa'o/_/phan yon gsungs pa/_de lta'i zhes bya ba la sogs pa'o/_/yang na gzhan du bshad par bya ste/_chos kyi brda gzhan gyis lci ba'i thal ba la sogs pa'i rlung gi dkyil 'khor ro/_/lhag ma mgo skam zhes pa ni gzhan
[\[235b.5\]]gsum ste/_me dang chu dang dbang chen gyi dkyil 'khor la mgo skam gyi sgra'i brjod bya yin no/_/de bzhin du zhes bya ba la sogs pa ni de'i rjes thogs su de'i steng du thod pa'am rus sbal sgom zhes pa'i don to/_/de yi zhes bya ba la sogs pa ni de ltar cho ga ji lta ba bzhin du bsgoms pa
[\[235b.6\]]las dkyil 'khor 'dir dngos grub thob po zhes dgongs pa'o/_/dus ni rtag tu zhes pa ni mngon sum du'o/_/dus zhes pa ni thun re re'o/_/de ltar zhes bya ba la sogs pa ni de ltar bstan pa'i rim pas bcom ldan 'das bsgom pa las mngon par 'dod pa'i dngos grub thob po/_/'di
[\[235b.7\]]ni rim par phye ba sum cu rtsa gnyis pa'o//_//da ni bza' ba dang bca' ba'i sun 'byin par byed pa'i nyan thos de gzhug par bya ba'i ched du gsungs pa/_de nas mchog ces bya ba la sogs pa ste/_de nas ni bza' ba dang btung ba'o/_/mchog ni gtso bo ste thams cad kyi thams cad du med
[\[236a\]]
[\[236a.1\]]pa'o/_/sbyor ba kun zhes pa ni rnal 'byor gzhan thams cad kyi nang nas so/_/sgrub pa po zhes pa ni sgrub pa po ste rgyu'i phyir na'o/_/bza' ba ni go ku da ha na la sogs pa rnams bza' bar bya ste zhes bya bar 'brel to/_/bza' ba 'ba' zhig las bya ba med dam zhe na gsungs pa nya zhes
[\[236a.2\]]bya ba la sogs pa ste/_nya ni ro hi ta la sogs pa'o/_/sha ni ra la sogs pa'i sgra smos pas/_de bzhin du khu ba dang tshod ma yang zhes pa'o/_/ci nus pas zhes pa ni sbyor tshad kyi tshul dang mthun pa'o/_/dngos su med kyang zhes bya ba la sogs pa de ni dka' 'grel nyid las gsal lo/_/
[\[236a.3\]]mtshan mo zhes bya ba la sogs pa ni re zhig nyin mo'i bya ba nyid do/_/nub mo ni gdon mi za bar rtag tu bya ba yin par bstan to/_/pho nya zhes bya ba la sogs pa ni bdag nyid gcig pu mi za bar 'on kyang rnal 'byor ma pho nya ma la yang bza' ba dang btung ba la sogs pa dbul bar bya'o zhes so/_/
[\[236a.4\]]phyis ci bya zhe na/_gsungs pa/_rang gi pang par zhes bya ba la sogs pa ni pho nya mo yang logs su bzhag la lag pa g.yon pas 'khyud pa'o/_/dpa' bo gnyis med mchod par bya/_/zhes pa ni dpa' bor gyur pas bdag nyid gnyis su med pa'i ye shes kyi don du mchod pa ji lta bar 'gyur ba de
[\[236a.5\]]bzhin du pho nya mo de la gsang ba'i mchod pa bya'o zhes dgongs pa'o/_/ma zhes bya ba la sogs pa pho nya mo bstan pa yin no/_/de lta'i cho ga zhes pa ni 'dis pho nya ste cho gas rdo rje phag mo'i rnam par bsgom par bya'o/_/gsang ba'i mchod pa zhes pa tshig gi lhag ma'o/_/ci'i don du zhe na/_gsungs
[\[236a.6\]]pa/_bcings pa legs par grol bar bya/_/zhes pa ste/_bcings pa ni 'khor ba'i mtshan nyid kyi phyir ro/_/grol ba ni mchog gi zhes dgongs so/_/de nas zhes bya ba la sogs pa ni de nas gsang ba'i mchod pa'i rjes thogs su'o/_/sngags ni 'grub 'gyur te zhes pa ni sngags 'dis
[\[236a.7\]]'di lhan cig skyes pa'i ye shes kyi ming rdzogs par gyur te/_sgrub pa po zhes pa ni lhag ma'o/_/ji srid me chu yod par du/_/zhes pa ni ji srid du bstan pa yongs su zhig pa'i bar du'o/_/slob dpon zhes bya ba la sogs pa la/_mchod ces pa ni phyi dang nang gi mchod pa'o/_/bza' ba
[\[236b\]]
[\[236b.1\]]zhes pa ni bza' ba nyid bstan te go ku da ha na la sogs pa'o/_/phyag rgya zhes pa ni pho nya mo'o/_/'di thams cad sgrub pa pos rdo rje 'dzin pa'i skur blta zhing khas 'che ba'o zhes dgongs so/_/klu zhes bya ba la sogs pa dka' 'grel las go sla'o/_/de srid ces bya ba la sogs pas thabs dang
[\[236b.2\]]shes rab kyi rnal 'byor las byung ba'i ye shes kyi che ba'i bdag nyid gsungs te go sla'o/_/de nyid gsungs pa/_mchod par bya ba la sogs pa ste/_phyag rgya zhes pa ni pho nya mo'o/_/mchod par 'dod pa zhes pa ni mchod pas na mchod pa ste/_sgrub pa po de rjes su gzung ba'o/_/nges par sreg
[\[236b.3\]]ces bya ba la sogs pa ste/_go sla'o/_/pho nya mo rgyud gzhan dang thun mong du bstan par bya ba'i phyir gsungs pa/_dang po sgrub ces bya ba la sogs pa ste/_dang po zhes bya ba ni sgrub pa'o/_/dpa' bo rnams las dpa' bo nyid/_/spyad par bya zhes bya ba ni dpa' bo rnams las dpa' bo nyid ni phyag
[\[236b.4\]]rgya chen po'i dngos grub la sogs pa bsams pa ji lta ba bzhin du 'grub po zhes bya ba'i don to/_/mchod pa'i 'bras bu gsungs pa/_sa 'og ces bya ba la sogs pa ni rmongs par byed pa dang 'gugs par byed pa'o/_/las kyi dngos grub kyi phyir mchod pa yin pas zhi ba la sogs pa'i
[\[236b.5\]]las bsgrub par bya'o/_/de lta bu'i cho ga ni sgrub pa po ji skad du bstan pa'i las dka' ba med pa nyid kyis 'grub par 'gyur ba gsungs pa/_las rnams thams cad ces bya ba la sogs pa ste/_zhi ba la sogs pa las 'di rnams thams cad kyi nang nas gang cung zad ci yang rung ba'i
[\[236b.6\]]las nyon mi mongs par der 'grub po/_/dngos grub thams cad ces pa ni sa 'og la sogs pa'i dngos grub kyang de yis 'grub par 'gyur ba yin no/_/'di ni rim par phye ba sum cu rtsa gsum pa'o//_//nges par sbyar ba zhes pa ni gnas ji lta bar nges par sbyar te mchod par
[\[236b.7\]]bya'o/_/'di nyid dka' 'grel las gsungs pa/_'khor lo gsum mchod par bya'o zhes pa yin no/_/ji ltar zhe na gsungs pa/_de zhes pa ni sgrub pa po'o/_/rtsibs cher zhes pa ni dka' 'grel las rnam par bshad do/_/lte bar zhes pa ni 'dir yi ge yang blta bar bya'o/_/kun
[\[237a\]]
[\[237a.1\]]la thun mong du'o/_/'di nye bar mtshon pa tsam ste mkha' 'gro ma la sogs pa bzhi dang /_khwa gdong ma la sogs pa brgyad dang /_rab tu gtum mo la sogs pa gnas ji lta bar nges par dgod par bya ba yin no/_/nges par gzhag ces bya ba la sogs pa ni dpral ba la gnas pa'i rdo rje'i
[\[237a.2\]]phreng ba'i 'od zer rnams rdzogs pa a ba d+hU tI'i gnas na gnas pa rnam pa thams cad mthong ba de'i mi bzad pa'i spyan gsum pa zhes bya ba'i sgra brjod pa dpa' bo la sogs pa 'di rnams thams cad la zhes bya ba'i don to/_/bza' ba zhes pa ni bza' ba ji ltar shes pa'o zhe'o/_/dka' 'grel
[\[237a.3\]]las kyang ji ltar rnyed pa'i sha yis zhes bya ba la sogs pas bshad do/_/las dang rjes su mthun pas zhes pa ni thab khung gi nang du skad cig gis rdo rje sems dpa' ji skad du bshad pa'i mtshan nyid du ldan pa skyil krung du bzhugs pas blta ste/_shes rab dang bcas pa zhu bar bsgom par
[\[237a.4\]]bya'o/_/de nas de zhu bar gyur pa raM gyi sa bon las yang dag par byung ba kun du gtum par byed pa blta bar bya ste/_sku mdog nag po thung ba spyan gsum pa/_dbu skra kham pa gyen du brdzes pa/_g.yas kyi phyag gnyis na bgrang phreng dang mi 'jigs pa bsnams pa'o/_/phyag g.yon pa gnyis
[\[237a.5\]]na thod pa'i snod dang dbyug pa/_/phyag g.yas dang g.yon dag gis rang gi rig ma las 'khyud pa gdug pa'i me lha rnam par bsgom par bya'o/_/de'i lce la raM bltas la ba lang gi sha dang /_dug dang /_lan tshwa dang /_ske tshe dang /_khrag rnams myos byed kyi 'dab ma'i khu bas spags te sbyin
[\[237a.6\]]sreg bya'o/_/zhi ba la dkar po'o/_/dbang dang dgug pa dag la dmar po'o/_/rgyas pa dang rengs pa dag la ser po rnam par bsgom par bya'o/_/sngar gyi bzhin du lce la yi ge raM bltas te/_de'i kha la bdud rtsi lnga dang bcas pa'i dri zhim po'i chus sbags pa'i ba lang gi sha'i sbyin sreg
[\[237a.7\]]bya'o zhes dgongs so/_/shin tu 'bar ba'i mer zhes pa la sogs pa ni gdug pa mtha' dag gi las la nim pa dang seng ldeng dang /_tsher ma sgur po dang /_bal+la ta ka'i yam shing rnams la/_yungs mar dang /_khrag dang dug gis sbags te/_sor mo bcu bcu'i tshad rnams
[\[237b\]]
[\[237b.1\]]kyis yungs mar dang /_mar dang /_khrag dang /_dug dang /_lan tshwa dang /_ske tshe dang /_nim pa'i lo ma dang /_thal ba dang /_rkang rjes kyi sa dang /_bong bu dang /_rnga mo'i rtug pa dang /_spu dang /_tshil rnams sngon du 'gro bas/_khwa ta dang /_'ug pa'i sgro dang /_chu dang /_brun dang /_mi'i rus pa dang bcas pas me
[\[237b.2\]]sbar bar bya'o zhes pa'i don to/_/zhi ba dang /_rgyas pa dang /_rengs pa dang /_dbang dang /_dgug pa rnams la pa la sha'i shing dang pa la k+Sha dang /_u dum+WA ra dang /_seng ldeng dang arka dang /_bya kri ha dang /_aM bra dang /_bi kaM ka dang /_gam pa ya dang /_a ba marga dang /_byang chub kyi shing gi yam shing
[\[237b.3\]]rnams bdud rtsi rnam pa lnga dang bcas pa'i dri chus spags la mdzub mo'i mtho gang gi tshad rnams kyis zho dang /_nas dang /_gro dang /_so ba dang /_mon sran gre'u dang /_mon sran sde'u dang bcas pa rnams kyis me sbar bar bya ba yin no/_/rgyab kyi 'dab ma la gnas pa'i zhes bya ba la sogs pa
[\[237b.4\]]ste/_las dang rjes su mthun pas zhes pa ni mjug thogs su 'chad par 'gyur ba'i rim par phye ba gsungs pa/_rim pa las ji lta ba bzhin du phyag mtshan bya zhing khaN+Da ro ha bya'o zhes spro bar dgongs so/_/brtan par bya zhes pa ni khaN+Da ro ha khyad par du byas pa ste/_khaN+Da ro ha rang gi gnas su
[\[237b.5\]]blta bar bya'o zhes pa'i don to/_/pho nya gnyis zhes bya ba la sogs pa ni 'di thams cad kyi lam dang /_shes rab dang bcas pa'i sngags pas byed pa de yis 'grub par 'gyur gyi gzhan du ni ma yin no/_/'di ni rim par phye ba sum cu rtsa bzhi pa'o//_//khaN+Da ro ha zhes bya ba la sogs pa ni
[\[237b.6\]]las kyi sgra smos pas thun mong ba'i bya ba gnyis te/_sngags bzlas pa dang /_khaN+Da ro ha'i bya ba mngon par 'dod pa'o/_/de nyid mchog ste dam pa thun mong ma yin pa'i phyir ro/_/rab ces pa ni shin tu thun mong ma yin pa'o/_/ji bzhin rim gyis mtshan ma ste/_/zhes pa ni go rims su rim gyis
[\[237b.7\]]so/_/gang zhig sngags kyi bzlas pa rim gyis sa dang /_gang zhig 'dra ba'i khaN+Da ro ha'i bya ba'i rim gyis de dag gi phyir mtshon zhes bya ba'i don to/_/yang de las gnyis ci'i phyir bya zhe na/_gsungs pa/_mchod pa gnyis med sbyor ba'i bdag_/ces pa ste/_gsang ba'i mchod pa
[\[238a\]]
[\[238a.1\]]ste/_de'i don du thabs dang shes rab gnyis kyi ngo bo'i rnal 'byor ro/_/de'i bdag nyid kyi phyir de skad ces bya ste/_shes rab dang bcas pa zhes pa'i don to/_/bya'o zhes pa ni tshig gi lhag ma'o/_/dang por re zhig sngags kyi bzlas brjod gsungs pa/_las ni so sor zhes
[\[238a.2\]]bya ba la sogs pa ste/_las so so zhes pa ni zhi ba la sogs pa'i las so/_/sbyar bar bya zhes pa ni bar du ldan pa'o/_/'grub par byed pa zhes pa ni 'jig rten gsum du rab tu grags pa'i phreng ba'i sngags la sogs pa'o/_/de'i dbye ba zhes pa ni las kyi bye brag las bzlas pa'i bye brag go/_
[\[238a.3\]]rim pa ji bzhin zhes pa ni rim par brgyud pa de'i rim pas bshad ces bya bar sbyar ro/_/de ltar na gsungs pa/_yi ge zhes bya ba la sogs pa ste/_yi ge ni yi ge a la sogs pa nas k+Sha'i bar du'o/_/pho nya mo ni mkha' 'gro ma la sogs pa nas gshin rje brtan ma la thug pa'i bar
[\[238a.4\]]gyi rnal 'byor ma'o/_/sogs pa smos pas dpa' bo rnams la bcom ldan 'das ma phag mo dang bcas pa'ang yongs su gzung ngo /_/'di rnams kyi sngags gang zhig so so rang gi der go bar bya'o/_/de'i sngags mda'i shugs kyis yongs su 'khor ba ni ji ltar gzhu bkang
[\[238a.5\]]ste mda' rgyang 'phangs pa'i shugs cher 'gro ba de bzhin du shugs kyis myur du yongs su 'khor bar zhes pa'i don to/_/sngags de ji lta bur gyur nas yongs su 'khor zhing 'gro zhe na gsungs pa/_phan tshun zhes bya ba la sogs pa ste/_dka' 'grel las bshad do/_/sa bon
[\[238a.6\]]phreng ba la sogs pas gdug pa can gyi khyad par gsungs pa dka' 'grel las bshad pa nyid do/_/dgag par bya zhes pa ni rnam par 'chad pa'o/_/sngags bstan pa'i rim pa yis/_/zhes pa ni sngags las lung bstan pa 'jig rten pa la yang rab tu grags pa nyid kyi kha sbyor gyi zhes
[\[238a.7\]]dgongs pa'o/_/zhi ba'i sngags kyi kha sbyor bstan nas/_de nyid dgug pa'i las la yang /_/rdo rje lu gu rgyud bcings la/_/zhes bya ba la sogs pa bstan pa yin no/_/de nyid gsungs pa/_kha sbyar zhes bya ba la sogs pa'o/_/da ni khaN+Da ro ha'i bya ba bstan pa'i phyir gsungs pa dgug par
[\[238b\]]
[\[238b.1\]]zhes bya ba la sogs pa ste/_lo ma la bkod pas sngags spel zhes pa ni ji ltar lo 'dab kyi phyi shun dang /_de las nang rim dang yang nang shun no/_/de bzhin du 'dir yang dang po'i sngags/_de nas bsgrub bya'i ming dang /_de nas sngags so zhes dgongs so/_/thod pa zhes bya
[\[238b.2\]]ba la sogs pa ni thod par bdud rtsi lngas yongs su bkang bas khaN+Da ro ha'i zhal du mchod yon phul nas mtshon cha rnams kyi nges par sbyar ba la sogs pa'o zhes pa'i don to/_/sngags kyi yi ge'i phreng ba zhes bya ba la sogs pa ni sngags kyi mthar che ge mo mA ra ya zhes pas mtha'
[\[238b.3\]]brtan pa'i sngags kyi phreng ba'o/_/lhan cig mtshon cha sbyar bar bya'o/_/yang na ji ltar bzlas pa'i skabs su sngags kyi phreng ba rang gi kha'i nang du zhugs pa de bzhin du khaN+Da ro ha'i zhal gyi nang du mchod yon gyi dus su sngags zhugs par bsgom par bya ba yin no/_/'di dag ni rim par phye
[\[238b.4\]]ba sum cu rtsa lnga pa'o//_//phyag rgya rengs zhes pa ni gzhan gyi grub pa'i mtha' la zhugs pa'i rnal 'byor ma rnams kyi rengs par byed pa'o/_/zas las zhes pa ni ji ltar gdug par bya ba'i sngags kyi brjod pa bstan pa dang /_rdo rje yis ni gzung bar bya/_/zhes bya ba smos pa 'dis
[\[238b.5\]]khaN+Da ro ha'i bya ba bstan to/_/de bzhin du 'di las de gnyis kar bya ba yin no zhes dgongs so/_/'di rnams kyi don nyid ni dka' 'grel las kyang bstan to/_/rnal 'byor ma snyan gsan dbab pa zhes pa ni mtshan mo'i dus su me tog sbyin pa sngon du 'gro bas rnal 'byor ma mtshan mor
[\[238b.6\]]snyan mnan no/_/dag pa'i lus zhes pa ni yun ring por bsgoms pas nyon mongs pa dang bral ba'o/_/ji ltar 'dod pa zhes pa ni 'byor pa'i tshul dang mthun par 'dod tshad du bcu 'am bco lnga 'am de las khyad par ro/_/rjes thogs su tshes bcu'am brgyad la nang par tho rangs tshogs
[\[238b.7\]]kyi bza' bar gsungs pa dpa' bo zhes bya ba la sogs pa ni dka' 'grel las go sla'o/_/las thams cad kyi thun mong du gang gi tshe rnal 'byor ma la bsrung bar bya'o zhes bya ba'i tshig de bzhin du bsrung zhing snyoms par 'jug par bya'o zhes pa'i don to/_/dpa' bo mchod pa ni
[\[239a\]]
[\[239a.1\]]snyoms par 'jug pa'o/_/'di dag ni rim par phye ba sum cu rtsa drug pa'o//_//gal te rtag tu khros zhes pa ni bsgrub bya la khros par 'gyur ba de srid la gtang bar gyur pa de srid du las gtang bar mi bya ste/_de ni phyin ci log gi las su mi 'gyur ro zhes pa'i don to/_/bshang lam
[\[239a.2\]]las 'byung ba zhes pa ni gsang ba'i lam nas phyi rol du byung ba'o/_/'di yang lto ba'i srin bu'i khyad par ro/_/lag skyes ni sen mo'o/_/de'i mdun du zhes bya ba ni sbyin sreg gi thab khung gi dbus su son pa der dpal he ru ka 'khor dang bcas pa blta zhes pa'i don to/_/sngags pas gang 'dod de
[\[239a.3\]]bzhin du/_/zhes pa ni sgrub pa po 'dod pa la rag las pa tsam gyis sgrub pa yin zhes dgongs pa'o/_/dam tshig spyod pa'i mtshan nyid ces pa ni dam tshig la sbyor bas na dam tshig ste sgrub pa po'o/_/de'i spyod pa'i mtshan nyid kyi bya ba'i tshul rjes thogs su bshad zin to/_/sbas pa ni gsang ba'o/_/
[\[239a.4\]]sngags zhes pa ni sngags rnams kyis so/_/'di skal ba dman pa rnams kyi yang yul du ma gyur pa gsungs pa/_mthong mi 'gyur zhes bya ba la sogs pa ni skal ba dman pa'i skye bo la 'di gsang bas na mi rnyed pa dang mi mthong bar 'gyur la nga mnyes pas 'thob bo zhes sbyar ro/_/de
[\[239a.5\]]nyid gsungs pa/_sgrub pa pos kyang zhes bya ba la sogs pa ste go sla'o/_/'di ni rim par phye ba sum cu rtsa bdun pa'o//_//de nas zhes bya ba la sogs pa 'grub par 'gyur zhes pa ni rab tu grags par gyur pa nyid thams cad sngar bstan pa'i phyir ro/_/'di'i dgongs pa ni rnal
[\[239a.6\]]'byor ma rnams las brda rnams dang /_dpa' bo'i lus kyi khyad par sngar bstan pa'i dam tshig rnams kyi spyod yul du bya'o/_/'di nyid gsungs pa/_sgrub pa po zhes bya ba la sogs pa ni sba bar bya bas na sba bar bya'o/_/phyin ci log la skyon gsungs pa/_mi gdon zhes bya ba la sogs
[\[239a.7\]]pa ste/_g.yon spyod ces pa ni rnal 'byor ma mnyes pa'i don du g.yon na spyod pa'i tshul lo/_/yang na 'dis ci bstan pa yin pas na g.yon pas so/_/gsang ba'i mtshan nyid ces pa ni gnyis pa mtha' ma phyis pa'i tshig go/_/mkha' 'gro ma zhes pa ni mkha' 'gro ma rnams so/_/de la zhes
[\[239b\]]
[\[239b.1\]]pa ni de la'o/_/mkha' 'gro ma stong phrag ces pa ni dang po'i don gyis gsum pa'o/_/zos pa la zhes pa ni zos pa'o/_/de bzhin du thams cad kyi gnyis pa'i don gyis dang po'o/_/gsang ba zhes pa ni rnal 'byor ma rnams so/_/phyugs zhes pa ni phyugs dang 'dra bas bza' bar 'os pa yin
[\[239b.2\]]no zhes pa'i don to/_/phyin ci ma log pa las yon tan gsungs pa/_gang zhig bslu bar byed ces bya ba la sogs pa ste/_mkha' 'gro ma dang bcas zhes pa ni rdo rje phag mo la sogs pa'i dpa' bo dang dpa' mo kun rnams so/_/de la zhes pa ni bla ma'i zhal de'i'o/_/gsang ba zhes pa
[\[239b.3\]]ni bsdams shing bsdams pa'o/_/dpa' bo nyid 'dod pa zhes pa ni dpa' bo nyid la gang gis som nyi yod pa de dpa' bo'i 'dod pa dang ldan pa ste drug pa'i don to/_/sngags 'di yis zhes pa ni 'og nas 'chad par 'gyur ba yis so /_/bstod par bya zhes pa ni tshig gi lhag ma'o/_/
[\[239b.4\]]dpa' bo dang ni rnal 'byor ma/_/pho nya rnams dang lhan cig gnas/_/zhes pa ni rdo rje rnal 'byor ma kun dang lhan cig tu'o/_/de nas zhes pa ni rgyu gang gis de dang de bsrung ba'i rgyu de yis/_/thams cad du ni mkha' 'gro ma/_/kun du zhen par blta la gnas/_/zhes pa gzhan dang 'brel
[\[239b.5\]]to/_/bsod nams thob pa yin zhes pa ni bsod nams gzigs pa'o/_/rnal 'byor ma dang gsang ba'i mi/_/zhes pa ni dam tshig yongs su bskang bar bya ba'i phyir na'o/_/gsang ba'i mi'i bdag nyid dang mtshungs pa'i phyir ro/_/rnal 'byor ma dang mi zhes pa dang /_lhan cig tu zhes
[\[239b.6\]]dgongs pa'o/_/'di ni rim par phye ba sum cu rtsa brgyad pa'o//_//mda' zhes pa ni ka ni bde ba'o/_/sgo nga ni gnas yin te gnas bcom ldan 'das so/_/tshogs zhes pa ni bcom ldan 'das 'di zhes pa ste tshogs pa phag mo'o/_/'dir sngags dang lha dag tha mi dad pa yin
[\[239b.7\]]pa'i phyir bcom ldan 'das ma ni bcom ldan 'das dang bcom ldan 'das ma dag gis rtsa ba'i sngags gsungs pa/_/gnyi ga zhes pa ni drug pa'i don gyis gsum pa'o/_/gnyis ka'i rtsa ba'i sngags yang dag par bsgoms pa so sor rnam pa bzhi zhes bya ba'i don to/_/de zhes
[\[240a\]]
[\[240a.1\]]pa ni sgrub pa po'o/_/de de ltar na dpa' bo zhes bya ba la sogs pa dka' 'grel las bshad do/_/de nas zhes bya ba la sogs pa'i tshig gzhan no/_/grub ces pa ni nus pa skyes pa'o/_de de ltar na rnal 'byor che/_sngags zhes pa ni rtsa ba'i sngags gnyis so/_/
[\[240a.2\]]dgos pa gsungs pa/_de nas zhes bya ba la sogs pa'o/_/de ci'i 'gyur zhe na/_gsungs pa/_'jigs pa zhes bya ba la sogs pa'o/_/'jigs pa zhes pa ni 'jigs pa'i rgyu'o/_/'jigs pa med pa'i don ni 'bras bu gsungs pa g.yon zhes bya ba la sogs pa ste/_sgrub
[\[240a.3\]]pa po zhes pa ni sgrub pa po'o zhes pa'o/_/sngags lus can zhes pa ni drug pa'i dang po'i to/_/'di dag ni rim par phye ba sum cu rtsa dgu pa'o//_//dpa' bo rnal 'byor sngags kyi cho gas gnas zhes pa ni dpa' bo ni bcom ldan 'das so/_/rnal 'byor ni de'i rnam par bskyed pas
[\[240a.4\]]so/_/sngags ni rkang pa brgyad pa'o/_/de'i cho ga ni byin gyis brlabs so/_/de la gnas pa ni de dbang du byed pa yin par dgongs so/_/sreg rdzas gsungs pa/_sha zhes bya ba la sogs pa ste/_dpung dang bcas pa zhes pa ni/_dpung dang lhan cig par ro/_/phyed kyis zhes pa ni brgya
[\[240a.5\]]rtsa brgyad kyi phyed kyis so/_/nyi ma bdun gyis zhes pa ni thams cad du gzhug go/_/dpa' bo chen po zhes pa ni grong dpon no/_/de'i phyed kyis zhes pa ni brgya rtsa brgyad kyi phyed kyis so/_/blon po dang /_dum sa dang /_'thab nas bzung ba'o/_/rigs rnams las khyad par du
[\[240a.6\]]gsungs pa/_nyi shu la zhes bya ba la sogs pa'o/_/de bzhin rgyal rigs dag la bdun/_/zhes pa ni nyi ma bdun gyi bar du thun re re la lan bdun bdun sbyin sreg bya'o/_/de bzhin du/_/sbyin sreg lnga po rje'u rigs la/_/dmangs rigs la ni sbyin sreg gsum/_/zhes pa ni/_sbyin sreg
[\[240a.7\]]bzhi nyi ma bdun gyi bar du'o/_/tha ma la ni sbyin sreg gcig/_/zhes pa ni/_nyi ma gnyis kyi bar du sbyin sreg gcig rigs dman pa la bsreg par bya'o zhes dgongs so/_/'di nyid gsungs pa/_/de ltar zhes bya ba la sogs pa'o/_/'dod pa zhes bya ba ni dbang du bya ba la 'dod
[\[240b\]]
[\[240b.1\]]pa lnga bsten pa'o/_/dpa' bo zhes pa ni dang po'i mtha' ma phyis pa'o/_/cho ga dang po thob par 'gyur/_/zhes pa ni sbyin sreg gi cho ga sngon du 'gro bas 'dod pa thob par 'gyur zhes bya ba'i don to/_/rnal 'byor ma kun gyi zhes pa ni drug pa'i don to/_/sgrub pa po zhes pa ni dang po'i don to/_/'di ni rim par phye
[\[240b.2\]]ba bzhi bcu pa'o//_//de nas zhes bya ba la sogs pa ni las kyi rab ces dbang du bya ba la sogs pa'o/_/mchog gi ni 'jug pa'i thabs kyi sbyor ba'o/_/gang gis zhes pa ni gang gis rnal 'byor ma rnams dran par mtshon pa'i cho gas so/_/shes nas zhes pa ni bsgrubs nas te/_bshad
[\[240b.3\]]do zhes pa lhag ma'o/_/dbang dang dgug pa zhes bya ba la sogs pa de nyid las kyi mchog tu bstan to/_/dran pa zhes bya ba la sogs pa ste/_gang gis shes nas so/_/sgrub pa po zhes pa ni gsal lo/_/dngos grub ces pa ni las kyi rab 'byams rdzogs pa'o zhes pa'i don to/_/sgrub pa pos
[\[240b.4\]]de gang ci dran par bya zhe na/_gsungs pa/_thams cad bla ma zhes bya ba la sogs pa ste/_gnas 'di rnams thams cad kyi nang nas bla ma'i gnas la sogs pa'o zhes dgongs so/_/gnas la sogs ni gnas dang nye ba'i gnas la sogs pa rnams so/_/mkha' 'gro ma zhes pa ni rab tu
[\[240b.5\]]gtum mo la sogs pa'o/_/thams cad khyab ces pa ni thams cad la khyab par byed par yang gnas la sogs pa rnams su nges par gnas so zhes pa'i don to/_/yul dang yul du zhes pa ni gnas la sogs pa rnams su'o/_/ye shes ldan pa zhes pa ni phyin ci ma log pa de'i de kho na nyid
[\[240b.6\]]mnyes pa'o/_/rang skye gnas zhes pa ni sems can rjes su 'dzin par 'dod pa'i dbang gis gang cha'i sems kyi srog rang gi bdag nyid kyi 'di yin te/_tha snyad du bstan pa'i byang chub kyi sems las skye gnas su bskyed pa yin no/_/ku lu tA zhes bya ba la sogs pa la ku lu tA re dpa'
[\[240b.7\]]bo chen po'o/_/mya ngan gyi yul du 'khor los sgyur ba'o/_/sin+d+hur stobs chen mo'o/_/na ga ra'i dbang phyug tu shin tu dpa' mo'o/_/gser gyi gling du 'khor lo'i go cha ma'o/_/sau rASh+Tar ni chang 'tshong ma'o/_/lha'i khab tu ni dum skyes ma'o/_/yi dgas grong du ni 'khor lo'i shugs
[\[241a\]]
[\[241a.1\]]can ma'o/_/kha ba can du ni bya gdong ma'o/_/kAM tsir ni rta rna ma'o/_/laM pA kar ni shin tu bzang mo'o/_/ka ling+gar ni lha mo sngo bsangs ma'o/_/ko sa lar ni chang 'thung ma'o/_/tri sha ku ne ra ni rlung gi shugs can ma'o/_/o Ter ni 'jigs byed chen mo'o/_/kA ma ru par ni sa srungs ma'o/_/
[\[241a.2\]]mA la bar ni shing grib ma'o/_/de bI ko TIr ni lang ka'i dbang phyug ma'o/_/rA me shwa rir ni mi'u thung ma'o/_/go dA ba rir ni dpa' bo'i blo can ma'o/_/argu dar ni sna chen ma'o/_/au D+yan du ni 'od ldan ma'o/_/dzA lan+d+ha rar ni gtum pa'i mig can ma'o/_/pul+lI ra ma la ya la sogs pa smos pas ni
[\[241a.3\]]gser ri la rab tu gtum ma'o/_/'o na bu mo gang zhes dbye ba'i tshig gis don 'di nyid ci re re yin nam zhe na gsungs pa/_dpa' bo gnyis med ces bya ba la sogs pa ste/_dpa' bo rnams kyis lhan cig tu gnyis su med par snyoms par 'jug pa zhes bya ba'i don to/_/de ci 'byung
[\[241a.4\]]zhe na/_gsungs pa/_'dod pa'i gzugs can gyi 'dod pa'i dbang gis gzhan dang gzhan du rnam par sprul to/_/yid kyi shugs kyis 'jug pa yin/_/zhes pa ni sems can rjes su gzung ba'i don du 'di las ma gtogs pa'i yang yid la 'dod pa'i mtshan nyid kyi shugs kyis
[\[241a.5\]]myur du 'jug pa gang zhig de dang de bzhin zhes bsdu ba'o/_/sin+d+hu'i yul du lA ma zhes pa dang /_khro gnyer can dang /_mche ba can dang /_sna chen ma dang /_bya gdong ma dang /_byi la'i gdong ma dang /_glang chen lce ma dang /_ba lang sna ma dang /_ra gdong ma ste/_'di dag ni lA ma'i yin par
[\[241a.6\]]dgongs so/_/lam+bA ka ra ni gshin rje ma dang /_skrag byed ma dang /_kA nA ni dang /_sha za ma dang /_chang 'tshong ma dang /_dpal mo dang /_ma hA ti dang /_sdud mdzad ma yin no/_/sau rASh+Tar rigs kyi lha/_/zhes pa ni khro bo bzhi dang /_sku brgyad do/_/gzugs can ma dang /_lhan cig
[\[241a.7\]]skyes pa ni gzugs can ma dang /_'o byed ma dang /_lA ma dang /_gzhan 'jug ma dang /_byis can ma dang /_mi sgur ma dang /_e hi kyang ngo zhes dgongs so/_/kha ba'i rir zhes pa ni rdo rje mkha' 'gro ma dang /_sangs rgyas mkha' 'gro ma dang /_rin chen mkha' 'gro ma dang /_
[\[241b\]]
[\[241b.1\]]pad+ma mkha' 'gro ma dang /_las kyi mkha' 'gro ma yin no/_/kAny+tsi zhes bya ba la sogs par khrag 'thung ma dang /_mdangs za ma dang /_'od za ma dang /_gsum pa yin te/_byis can ma yang ngo /_/pany+tsa la'i yul dag kyang khyim gyi lha mo zhes pa ni ltung byed ma dang /_gsod byed
[\[241b.2\]]ma dang /_'gugs byed ma dang /_gar gyi dbang phyug ma yin no/_/ka ling+gar ni brtul zhugs 'dzin/_/zhes pa ni/_gar ma dang bram ze mo dang /_tshos mkhan mo dang /_gdol pa mo dang /_kun 'gro ma yin no/_/ko sa lar ni sha zan ma/_/zhes pa ni rdo rje dkar mo dang /_sde thams cad
[\[241b.3\]]rab tu 'joms ma dang /_gdol pa mo dang /_bdud skems ma dang /_ma taM gi dang /_nad ma dang /_mkha' 'gro ma dang /_bdud mo dang /_dgyes ma mo dang /_rgyal ba'i bla ma dang /_ye shes ldan ma dang /_spos mo dang /_gshin rje ma dang /_skrag byed ma dang /_'od byed ma dang /_sgra du mar kun du
[\[241b.4\]]'phro ba dang /_'khor ma dang /_gsod byed ma dang /_rmongs byed ma dang /_klu yang dag par rdzogs pa dang /_'gugs byed ma'o/_/yi dgas grong du de bzhin du/_/rdo rje mkha' 'gro ma zhes pa ni rdo rje mkha' 'gro ma dang /_bdud mo dang /_lcags sgrog ma dang /_a be dang /_bak+She dang /_dkyil
[\[241b.5\]]byed ma dang /_thod pa can dang /_drag mo dang /_'jigs pa'i gzugs can ma dang /_lang ka'i dbang phyug ma dang /_mche ba gtsigs ma dang /_glog lce ma dang /_gtsigs ma dang /_'jigs byed ma dang /_sha za ma dang /_mchu 'phyangs ma'o/_/sbom dbang phyug ces pa ni rdo rje sems
[\[241b.6\]]dpa' dang /_rnam par snang mdzad dang /_pad+ma gar gyi dbang phyug dang he ru ka dang /_rdo rje nyi ma dang /_rta mchog go/_/tri sha ku ner khaN+Da ro ha zhes pa ni dum skyes ma dang /_khrag ma dang /_gtum byed ma dang /_sngo bsangs mo dang /_stobs chen mo dang /_dpag tshad ri dang /_ru ka ma ti
[\[241b.7\]]dang /_tshig bden ma dang /_dge zhal ma dang zhes pa'o/_/pul+lir ma la yar ni gser mgo ma dang /_dpal he ru ka ma dang /_dpal chen ma dang /_dra ba ngan bcas ma dang /_rdo rje ma dang /_thabs chen mo dang /_sdang za 'jigs byed ma ste sme sha can gyi rigs las byung ba'i bud
[\[242a\]]
[\[242a.1\]]med stong phrag nyi shu yin no/_/bya ba gzhan gsungs pa/_'di'i dam tshig ces bya ba la sogs pa ste/_'og nas 'chad par 'gyur ba'i dam tshig 'di rnams gdon mi za bar bya ba yin no/_/sgom pa zhes pa ni sgom pa po'o/_/mkha' 'gro ma'i sprul pa zhes pa ni mkha'
[\[242a.2\]]'gro ma rnams kyis snying rje'i dbang gis dgod pa yin no/_/dam tshig de ci zhe na/_gsungs pa/_bsam gtan zhes bya ba la sogs pa yin no/_/mtshan mo zhes pa ni dben pa'i gnas su bsam gtan la dga' ba 'dis gsang ba'i mchod pa dang bcas pa bya ba yin par dgongs so/_/
[\[242a.3\]]phan yon gsungs pa/_skye ba'am zhes pa la sogs pa ste/_dpa' bo'i dbang phyug ces bya ba ni dngos su dpal he ru ka'i rigs so/_/rang 'byung zhes pa ni grub pa'i rnal 'byor ma rnams so/_/g.yon pa zhes pa ni rnal 'byor ma ste/_de rnams mchod pa ste/_bstan pa'i mtshan nyid de nyid
[\[242a.4\]]kyi phyir 'gyur ro/_/rim par phye ba bzhi bcu rtsa gcig pa'o//_//de ltar bya ba yin zhes pa ni de ltar bstan pa'i rim pa dang /_'chad par 'gyur ba'i rim pas bya'o zhes pa'i don to/_/sngags 'dis zhes pa ni rtsa ba'i sngags sam/_yi ge bdun pa'i sngags sam/_oM sarba kA me
[\[242a.5\]]ni sarba b+hak+Sha saM sho d+ha ya gu h+ye gu hUM badzi Ni swA hA/_zhes bya ba'i sngags 'dis bya'o/_/reg pa dang bzhad pa dang zhes pa ni sgrub pa bos 'khyud de ha ha he hai ho hau hUM hUM hUM zhes bya ba 'dis bzhad par bya'o/_/gad mo che bden pas tshangs par spyod pa dang zhes pa ni phyi rol gyi yan lag can gyi phyag rgya rdo rje phag
[\[242a.6\]]mo'i bdag nyid kyi gzugs kyis te/_tha snyad kyi dang tshul rdo rje phag mor bsgom zhes pa'i don to/_/de'i chos 'byung zhes pa'i don to/_/de'i mchi ma 'byung zhes pa ni lha mo de'i spyan nas mchi ma 'bab po/_/snying nye de yi spu yang ldang /_/zhes pa ni lhan cig skyes pa'i bde bas de'i ba spu ldang bar
[\[242a.7\]]'gyur ro/_/rdo rje zhes bya ba la sogs pas sgrub pa po'i so so'i las gsungs pa/_rdo rje ni rang gi mtshan ma'o/_/'gom mi bya zhes pa ni dngos po thams cad las lha mo'i pad+mar 'jug go/_/mchod ces pa ni nu ma dang mchan khung la sogs par blta'o/_/'di ni phyag rgya tshogs kyi
[\[242b\]]
[\[242b.1\]]rim/_/zhes pa ni 'og nas bstan par bya ba'i 'bod pa la sogs pa'o/_/byas nas ni/_phyag rgya zhes pa ni 'dir 'bod pa la sogs pa ni phyag rgya byas pa yin no/_sngags ni rjes dran byed ces 'og nas 'chad pa'i dgod pa'i rnam pa brgyad kyi sngags so/_/mchog tu dga' zhes pa ni rjes su chags par
[\[242b.2\]]byed pa'o/_/ha hA'i rnam par zhes bya ba la sogs pas ni bya ba gsungs la 'di nye bar zhes pa ni sgrub pa po'i mngon sum nyid du'o/_/rtag tu zhes pa ni ji tsam du sgrub pa po la gnas pa'i bar de tsam du zhes pa'i don to/_/dga' bar zhes pa ni rtse ba'o/_/sngags dang bsam gtan legs par sbyar/_/
[\[242b.3\]]zhes pa ni bsam gtan no/_/bcom ldan 'das bsgom pa sngon du 'gro bas bod pa la sogs pa'i phyag rgya'o/_/sngags ni rtogs pa'i mtshan nyid dang bcas pa'o/_/gtso mo la sogs pa ni slar las gzhan bstan pa yin no/_/dpa' bo rnams las khaN+Da ka pA la la sogs pa ste/_gtso mo ni rab tu
[\[242b.4\]]gtum mo la sogs pa'i rnal 'byor ma de dang lhan cig tu ba spu ldang bar 'gyur ro/_/rdo rje bsgom par mi bya zhes bya ba ni sgrub pa po'i las sngon du 'gro bas zhes pa'i don to/_/g.yon pas yongs su brtags pa yin/_/zhes pa ni rnal 'byor ma gang gis de nges par yin par dgongs pas so/_/'di
[\[242b.5\]]ni rim par phye ba bzhi bcu rtsa gnyis pa'o//_//de nas spyan ras gzigs zhes bya ba la sogs pa ni gzigs pa ni sgrub pa po rjes su gzung bar bya ba'i don du rnal 'byor ma rnams kyis gzigs pa'o/_/de bshad do zhes bya bar 'brel to/_/dpa' bo dang ni gnyis med ni/_/gang gi zhes
[\[242b.6\]]bya bar brtag par bya'o/_/gang gi rnam par bltas pas dpa' bo dang 'dra bar rnal 'byor ma rnams dang lhan cig gnyis su med pa'i tshul du kha sbyor du yod pa der sgrub pa po 'gro bar 'gyur ro zhes dgongs so/_/cir gyur nas rnal 'byor mas gzigs par 'gyur zhe na gsungs pa/_
[\[242b.7\]]gnas ni zhes bya ba la sogs pa ste/_gnas ni pul+lI ra ma la ya la sogs pa'o/_/de rnams kyi dbye ba ni gnas la sogs pa'o/_/de'i cho ga ni sgrub pa po ste rang gi lus la gnas ji ltar nges par sbyar ro/_/de nyid ni byin gyis brlabs pa'o/_/bsgom la rtag tu mngon dga' ba/_/zhes
[\[243a\]]
[\[243a.1\]]pa ni bsgom la rtag tu mngon par dga' ba rtag tu mnyam par gnas pa rnams la gzigs par 'gyur zhe na gsungs pa/_lam gyi bzhi mdo zhes bya ba la sogs pa ste/_dpa' bo'i gnas ni gnas la sogs pa'o/_/da ni ma nyes par bya ba bstan pa'i phyir gsungs
[\[243a.2\]]pa/_gcer bu zhes bya ba la sogs pa ste/_rnal 'byor pa phyogs kyi gos can gyis phyag rgya'i mchod pa ni gcer bus mchod par bya'o/_/las nyid kyi ni go 'phang mchog/_/ces pa ni de nyid mchod pa'i las te/_de'i phyir go 'phang mchog tu grol par gyur pa yin no/_/bkab ces
[\[243a.3\]]bya ba la sogs pa ste/_stag gi pags pa bsnams pas so/_/gzhan zhes bya ba ni phyag rgya drug go/_/bkab pa ni sgom pa'i lus la bskyed pa'o/_/'dod pa rnams kyis gos mi 'gyur/_/zhes pa ni sgrub pa po brten pa la 'jug pa ji srid du yang dag pa'i ye shes thob pa'i
[\[243a.4\]]bar de srid du mi gos so/_/yang na yid dga' ba la skyon thams cad kyis mi gos pa yin no/_/de bzhin zhes pa ni nye bar bsdu ba ste/_de bzhin du gcer bu skra grol bar gyur pa de las thams cad kyis mnyes par bya'o zhes dgongs so/_/rtsa ba'i sngags zhes bya ba la sogs pas ni
[\[243a.5\]]rtsa ba'i sngags sam/_suM b+ha ni la sogs pa'i sngags bzlas pas phyogs bcing bar bya'o/_/de bzhin zhes pa ni phyogs su ra ba dang /_gur dang /_bla re dang /_mda'i dra ba dang /_me'i dra ba dang /_sngags so/_/mchod par gyis zhes bya ba la sogs pa ni lha rnams kyis kyang ji ltar mi mthong ba
[\[243a.6\]]de ltar mchod par bya'o/_/'dis ni shin tu gsang bar 'os pa 'dis mchod pa bstan pa'o/_/yang na rtsa ba'i sngags bzlas pa dang /_suM b+ha ni la sogs pa'i sngags bzhis phyogs su rnam par bkod pas rdo rje ra ba la sogs pa'i nang du chud par bsgom par byas na 'di ltar lha rnams kyis
[\[243a.7\]]kyang mi mthong ngo zhes pa'i don to/_/snyim pa me tog gis zhes bya ba la sogs pa ni dka' 'grel las bshad pa nyid do/_/stong phrag gi zhes bya ba la sogs pa ni stong phrag ni nye bar mtshon pa ste/_nam mkha'i phyogs na gnas pa mthar thug pa med pa rnams snyim pa me tog gis dbang du byed pa
[\[243b\]]
[\[243b.1\]]yin par dgongs so/_/dbang du byed par 'gyur zhes bya ba la sogs pa ni sgrub pa po'i nus pa bstan pa yin no/_/srid pa gzhan yang dbang du byed/_/ces pa ni khams gsum du gnas pa rnams las srid pa dbang du byed do/_/gsung gi dbang phyug ni phur bu'o/_/'di ni nye bar
[\[243b.2\]]mtshon pa tsam ste/_khyab 'jug dang lha chen po dang /_dbyig gi snying po la sogs pa yang 'gugs par 'gyur ro/_/gsung gi dbang phyug rnams dang zhes pa ni/_dbyangs can ma la sogs pa dpag tu med pa'i lha dang lha'i bu mo rnams 'gugs par 'gyur ro/_/g.yo ba sa 'og la sogs pa gang
[\[243b.3\]]yod dang zhes pa ni 'jig rten gsum gyi gang ci yang rung ba'i tha dad de thams cad shes par 'gyur ba'i don to/_/grong dang grong khyer du zhes bya ba la sogs pa ni gsang sngags kyi bzlas pa'i gnas bstan pa yin no/_/mi phyed ces pa ni yi ge bdun pa dang lhan cig tu dbyer mi phyed par gnas
[\[243b.4\]]shing ma lus pa yin zhes pa rnams mgo thur du dbog par bya'o/_/sa 'dzin rnams kyang gzhan du min/_/zhes pa ni rim pa 'dis ri la sogs pa yod kyang the tshom med pa yin no/_/bdag gi lus la zhes bya ba la sogs pa ni rmi lam gyi cho ga ston par 'gyur te/_rang gi lus la dkyil
[\[243b.5\]]'khor gyi 'khor lo rim pa ji lta ba bzhin du bsgom pa'i khongs su gtogs par byas la bdud rtsi lngas byugs pa'i ku sha'i stan gyi steng du nye bar 'dug ste/_yi ge bdun pa'i sngags brgya rtsa brgyad yongs su bzlas te/_de nyid du nyal du bcug pas ston par 'gyur te/_/rnal 'byor mas zhes pa
[\[243b.6\]]lhag ma'o/_/yid la 'dod pa ston par 'gyur te/_tshe dang zhes bya ba la sogs pa ni dka' 'grel 'di bla ma'i man ngag gis gzhan dang gzhan du bshad do/_/sngags kyi bzlas pa zhes pa ni dus tshod na ma yin pa la gzhon nu ma bos la tho rangs dri zhim pos khrus byas la/_nye ba'i snying po'i sngags
[\[243b.7\]]brgya rtsa brgyad kyis mig dag la mngon par bsngags nas ras ris dang lugs ma la sogs pa mchod pa sngon du 'gro bas ral gri 'am mar me 'am me long la rgya skyegs kyis byugs te yungs mar gyis bskus la de la mthe bong bstan par bya'o/_/de bzhin zhes bya ba la sogs pa ni shel lam chu 'am
[\[244a\]]
[\[244a.1\]]bum par ro/_/de'i rjes la ral gri la sogs pa rnams kyis mig yor gyi tshul du rjes su mthun pa dge ba 'am mi dge ba ston par 'gyur ro/_/dge ba dang mi dge ba ston par 'gyur zhes pa ni 'chad par 'gyur ba'i pra se na ni 'bebs par byed pa'i rjes thogs su blta bar bya'o/_/
[\[244a.2\]]bsam gtan zhes bya ba la sogs pa ni yang de nas dpa' bo'i yi ge bdun/_/zhes pa 'di dang lhan cig tu sbyar ro/_/'di nyid dka' 'grel las bstan pa bsam gtan zhes pa la sogs pa ste/_de nas zhes bya ba la sogs pa ni dka' 'grel las gsal bar mdzad do/_/nad rnams kun
[\[244a.3\]]las zhes pa ni dug gnyis las te/_legs par gnas par 'gyur ba zhes pa lhag ma'o/_/nad rnams kun la the tshom med/_/ces pa ni rims la sogs pa'i nad rnams thams cad zhi bar 'gyur bar dgongs pa'o/_/gang las she na/_gsungs pa/_zla ba la sogs pa ste/_spyi bo la
[\[244a.4\]]sogs pa'i 'khor lo'i nang du yi ge bdun pa gnas par bltas pas phyogs bcu skyong bar gyur pa/_gang gi phyir zhes pa'i don to/_/go maM sa zhes bya ba la sogs pa la/_/mngar gsum sbags zhes pa ni mar dang sbrang rtsi dang sha ka ra rnams byugs pa'o/_/sbyin sreg ces pa ni/_sngar bstan pa'i
[\[244a.5\]]cho gas las thams cad kyi thab khung du sbyin sreg bya'o/_/gsang ba zhes pa ni dben par ro/_/sgrub thabs gzhan gsungs pa/_de nas zhes bya ba la sogs pa ste/_gang du zhe na/_/rgyal po'i pho brang la sogs par ro/_/der zhes pa ni skye ba gzhan no/_/dkar po zhes bya ba la sogs pa ni las kyi bye
[\[244a.6\]]brag gis kha dog gi bye brag go/_/sbyin sreg kyang dkar po la sogs pa kun gyi khyad par bstan pa yin no/_/'khrul 'khor zhes pa ni pha rol gyi dmag tshogs rnam par bshams shing bkod pa la sogs pa'i 'khor lo'o/_/dug gi zhes pa ni brtan pa dang g.yo ba'i mtshan nyid kyi dug
[\[244a.7\]]nges par gdon par byas pas so/_/bsal bar 'gyur zhes pa ni slong bar gyur pa lag pa g.yon pas 'khor lo mig de yis brdeg go zhes pa'i don to/_/sad par zhes pa ni de rnams ji lta ba bzhin du sad par gyur pa de bzhin du byis pa rnams slong bar 'gyur ro zhes dgongs so/_/lag
[\[244b\]]
[\[244b.1\]]pa mthong ba zhes pa ni 'khor lo bri ba dang bcas pa'i lag pa mthong ba'i phyir ro/_/khu tshur bcings zhes pa ni 'khor lo bris pa dang bcas pa'i lag pas khu tshur bcings pa'o/_/de bzhin nyid du sgrub par byed/_/ces pa ni 'chad par 'gyur ba'i rim pas so/_/'bras bu zhes bya ba la
[\[244b.2\]]sogs pa ni yi ge bdun pa'i mngon par rtogs pa'i me tog dang 'bras bu la sogs pa rnams kyi don to/_/da ni sngags kyi bzlas pa rim gyis bstan pa gsungs pa/_lus kyi sbyor ba zhes bya ba la sogs pa ste/_grong zhes bya ba la sogs pa ni sngar bstan pa'i gnas gzhan ma'i gnas
[\[244b.3\]]na gnas pa'o/_/dang po dpal bde mchog 'khor lo'i gzugs kyi bdag nyid du rdzogs pa'o/_/gnyis pa ni lha mo bsgom par bya'o/_/gsum pa ni mkha' 'gro ma la sogs pa nas gshin rje 'joms ma la thug par mchod pa dang /_bstod pa nas bzung ba sngon du 'gro bas rim pa
[\[244b.4\]]ji lta ba bzhin du rdzogs par byas nas sngags kyi bzlas pa las thams cad 'grub par 'gyur ro zhes pa'i don to/_/dngos grub kyang sngags kyi las thams cad kyis 'grub par gsungs pa/_sa gzhi zhes bya ba la sogs pa ste go sla'o/_/'di ni rim par phye ba bzhi bcu rtsa gsum
[\[244b.5\]]pa'o//_//de nas pho nya zhes bya ba la sogs pa ni pho nya ni rnal 'byor ma drug go/_/'dir sngags dang lha tha mi dad pa'i phyir na pho nya mo'i go cha'i sngags mtshon cing bstan to/_/bsdus ldan zhes pa ni cho ga ji lta ba bzhin du yang dag par bris pa'o/_/yi ge bdun par ldan
[\[244b.6\]]'grub pa/_/zhes pa ni nye ba'i snying po'i sngags kyang ngo /_/gang zhig ces pa ni bsgrub par bya ba gang la'o/_/las ni yang dag rtsom zhes pa ni de'i mod la 'grub par 'gyur ro zhes pa'i don to/_/de nyid gsungs pa/_lag pa'i dbus su zhes bya ba la sogs pa'o/_/rnal
[\[244b.7\]]'byor ma drug ces pa ni oM baM zhes bya ba la sogs pa'i go cha'i sngags kyang ngo /_/'khor lo rnams kyi zhes pa ni lag pa g.yon pa'i mthil du pad+ma dmar po 'dab ma lnga pa bris pas so/_/g.yon pa lnga ni bskul tshig ldan/_/zhes pa ni g.yon skor gyis che ge mo khug cig ces
[\[245a\]]
[\[245a.1\]]bsgrub byar ldan pas so/_/'dir yang yi ge bdun pa'i sngags kyis blta bar bya'o/_/gang gis gzugs 'dzin bsams na ni/_/zhes pa ni gang gis bsgrub bya'i gzugs de 'dzin par bdag nyid kyi gzugs bltas nas so/_/kha nas gsang sngags rgyal po zlos/_/zhes pa ni nye ba'i snying
[\[245a.2\]]po'i sngags sam go cha'i sngags kha nas zlos shing lag pa gang la bstan pa de 'gugs par 'gyur ro/_/da ni nges par zhes pa la/_da ni go cha'i sngags 'ba' zhig gi las bya bar gsungs pa/_dmar po zhes bya ba la sogs pa ste go sla'o/_/lag pa gnyis kyis mnyes nas ni/_/rnal 'byor
[\[245a.3\]]ma la sbyin sreg bya/_/zhes pa ni lag pa g.yon pa dang g.yas pa gnyis la go cha'i sngags bkod pa'i rdul mnyes nas sbyin sreg gi thab khung du rdo rje phag mo la sogs pa'i rnal 'byor ma drug bsgoms pa'i zhal du sbyin sreg bya'o zhes pa'i don to/_/sme sha can gyi me 'am zhes pa ni 'am smos
[\[245a.4\]]pas dbul bar bya'o/_/mtshan mo zhes pa ni mtshan phyed na'o/_/der ni bsgrub bya mngon phyogs te/_/zhes pa ni thal ba des bsgrub bya'i gzugs brnyan byas te/_gro ga la sogs pa la sngags kyi 'khor lo bris te/_de'i snying gar bcug la/_bdag nyid dang de las mngon par phyogs
[\[245a.5\]]par 'gyur ba ste/_sbyor ba 'di ni bsam par bya/_/zhes pa'i rjes thogs su bstan par bya ste/_sngags kyi bzlas pa 'bum phrag gcig bya'o zhes pa'i don to/_/'gugs pa'i dgongs pa gsungs pa/_dbang du 'gyur zhes bya ba la sogs pa ni go sla'o/_/de nyid kyi ni zhes bya ba la
[\[245a.6\]]sogs pas rnam pa gzhan gsungs pa/_dur khrod ras la gtums nas ni/_/zhes pa ni che ge mo'i A yuH_s+t+waM b+ha ya zhes bskul tshig sngon du 'gro bas 'khor lo bri nas dur khrod kyi ras la gtums nas bya'o/_/lan bdun bzlas na zhes pa ni go cha'i sngags kyis lan bdun mngon
[\[245a.7\]]par bsngags so/_/brkos nas ni zhes bya ba la sogs pa ni dgra'i ming dang bcas pa'i sngags brjod pa sngon du 'gro bas sa la sor brgyad thug par brkos te sba zhes pa'i don to/_/brkos pa la sogs pa'i dgongs pa gsungs pa/_brkos pas zhes pa ni sbas pas so/_/de'i
[\[245b\]]
[\[245b.1\]]tshe na gnon par 'gyur ro zhes bya ba ni don gyi tshe gnon pa ste/_de srid du de'i srog tu 'gyur ro zhes dgongs so/_/ba'i 'o ma yis zhes pa ni ba'i 'o mas 'khor lo de'i rdul bkru ba'o zhes pa lhag ma'o/_/de nyid ces bya ba la sogs pas slar yang las gzhan gsungs pa/_/myos byed lnga dang
[\[245b.2\]]ldan pa ru/_/zhes pa ni da du ras yan lag lnga dang ldan pas so/_/de ni dur khrod ras kyis bcings/_/zhes pa ni sngar bstan pa'i ras kyis rim pa nyid kyis bcing ngo /_/dgra yi ming yang bri bar bya/_/zhes pa ni ras la 'khor lo bri bar ni che ge mo u maM kurbaM ti zhes bri bar bya'o/_/bzlas
[\[245b.3\]]brjod lan brgya bzlas nas ni/_/zhes pa ni dang por go cha'i sngags lan brgyar yongs su bzlas nas gnyis kar gcig tu byas te phur mar bya'o zhes pa'i don to/_/dur khrod sar ni myur sbas nas/_/zhes pa ni sngar gyi bzhin du sngags brjod pa sngon du 'gro bas dur khrod kyi sa gzhir sor
[\[245b.4\]]brgyad thug par sba bar bya'o/_/dgongs pa gsungs pa/_smyo bar 'gyur zhes bya ba la sogs pa'o/_/slar gso ba gsungs pa/_bton nas zhes bya ba la sogs pa ste go sla'o/_/'di ni rim par phye ba bzhi bcu rtsa bzhi pa'o//_//bzlas brjod brgya yang zhes pa ni go cha'i sngags
[\[245b.5\]]kyis so/_/ling+ga ni rang 'byung ngo /_/mnyam par gzhag pas nyi ma bdun/_/zhes pa ni lha'i rnal 'byor dang ldan pas nyi ma re re 'o ma btung zhing rtag tu khrus bya'o/_/de nas nyin zhag bcu gcig na/_/zhes pa ni nyi ma bdun gyi 'og tu mtshan mo gsum smyung bar gnas nas nyi ma bcu gcig
[\[245b.6\]]pa la blang /_/zhes pa'i don to/_/chu bo chen po zhes pa ni rgya mtsho las 'gro ba'o/_/gsang ba'i rgyud las 'byung ba yi/_/zhes pa ni gsang bar 'os pa'i phyir te gsang ba'i rgyud ni mngon par brjod par 'bum pa'o/_/de las byung ba ni/_de las gsungs pa'i rim pa 'dis/_/zhes pa lhag ma'o/_/rgyud
[\[245b.7\]]gzhan las gsungs pa'i dam tshig 'grub ste/_rim pa gzhan gyis zhes dgongs so/_/sgrub thabs gzhan gsungs pa/_skye gnas phyag rgya bcing zhes bya ba la sogs pa nas/_/'khor lo sgyur dang bcas pa yang /_nges par 'gugs zhes pa'i mthar te/_'dir yang 'brel pa'i
[\[246a\]]
[\[246a.1\]]rim pas sbyar bar bya'o/_/bsgrub par bya ba'i gzugs byas la/_/zhes bya ba la sogs pa ni spra tshil la bsgrub bya'i gzugs byas te/_tsan+dan dmar po dang bsgrub bya'i rkang rjes kyi sa dang /_tsha ba gsum po rnams kyis byug par bya ba yin pas mi'i bdag po 'khor dang bcas
[\[246a.2\]]pa zhes bya ba la sogs pa'i ming brten pa zhes bya ba ni mthar ro/_/gro ga'i 'dab ma la yi dgas kyi sen rtsi dang gi wang dag gis sngar bstan pa'i cho ga'i sngags kyi 'khor lo la mi'i bdag po 'khor dang bcas pa'i bsgrub bya'i ming brten te bri bar bya'o zhes pa'i don to/_/bsgrub par bya ba'i
[\[246a.3\]]lto bar gnas/_/zhes pa ni 'khor lo de bsgrub bya'i gzugs brnyan gyi lto bar gzhug par bya'o zhes pa'i don to/_/sgrub pa po ni gsang gnas su/_/zangs ma'i khab kyis phug nas ni/_/zhes pa ni gsang ba'i gnas ni dbang po'o/_/de'i rjes la skye gnas zhes bya ba la sogs pa ni
[\[246a.4\]]sngags pa'i mtha' ste/_bsgrub bya'i gzugs brnyan gyi mdun du las kyi lhag ma dang lhan cig tu kha sbyor du byas la bsgrub bya'i ming brten pa'i sngags brgya rtsa brgyad bzlas par bya'o zhes pa'i don to/_/de'i rjes thogs su mthe'u chung zhes bya ba la sogs pa ni de la yid kyi gnas zhes pa'i mthar te/_
[\[246a.5\]]rdo rjes g.yon pa'i mthar rtsa ba'i sgrar brjod do/_/de yid kyi thun gsum du bskyed par bya'o zhes dgongs so/_/'di ni rnal 'byor pa sgrub pa pos chags pa can gyi thams cad rdzogs par 'gyur ba bstan pa yin no/_/kha sbyor du gyur pa'i sgrub pa pos sngags brgya rtsa brgyad yongs su bzlas pas
[\[246a.6\]]gang byed par gyur pa de bstan to/_/du med ces pa la sogs pa ni brgya rtsa brgyad nas zhes pa ni 'di'i mthar ro/_/nyi ma bdun du thun re la gzugs brnyan du ba med pa'i seng ldeng gi me la bsro zhing sngags brgya rtsa brgyad yan chad bzlas par bya'o/_/bstan pa'i don de gsal bar bya ba'i phyir gsungs
[\[246a.7\]]pa/_mngon par phyogs te brgya bzlas nas/_/zhes pa la sogs pa nas/_ma zhu ba zhes pa'i bar du go sla'o/_/dgongs pa gsungs pa/_lan brgya zhes bya ba la sogs pa nas/_myur du 'gugs par byed pa yin/_/zhes pa'i mthar te/_bzlas pa zhes pa ni nyi ma bdun du kun du rdzogs pa dang /_de
[\[246b\]]
[\[246b.1\]]dang lhan cig tu nges par bzlas pa bya ba yin par dgongs pa'o/_/de nyid kyi don gsal bar gsungs pa/_gdugs ni shing zhes bya ba la sogs pa nas/_'gugs par 'gyur bya ba'i mtha' go sla'o/_/nges par cir 'gyur bar gsungs pa/_bram ze gsod pa dag gis kyang /_/zhag bdun brgya
[\[246b.2\]]byin myur bar 'gugs/_/zhes pa'o/_/sbyor ba gzhan gyis kyang mtha' dag 'gugs par bstan pa'i phyir gsungs pa/_rkang rjes rdul zhes bya ba la sogs pa ste go sla'o/_/lag pa gnyis la sngar bstan pa'i 'khor lo gnyis bkod de/_mnyes pa'i rdul gyis seng ldeng gi me mdag la sbyin
[\[246b.3\]]sreg bya'o zhes bya ba'i don to/_/yun ji srid du gsungs pa/_ji srid bar du bsregs pa 'grub/_/ces pa ni ji srid du ma grub kyi bar du de srid du sbyin sreg bya'o/_/rgyal zhes bya ba la sogs pa go sla'o/_/dud 'gro zhes bya ba la sogs pa ni dgug pa'i rim pa 'dis phyugs rnams rnal
[\[246b.4\]]'byor mas zos pa 'am gal te pho nya mas nye gnas byed do zhes dgongs so/_/pho nya ma'i bya ba khyad par du gsungs pa de nas zhes bya ba la sogs pa ste/_de nas zhes bya ba ni slar gso ba'i rjes thogs su'o/_/las kyi pho nya mo zhes bya ba la sogs pa ni las bya ba'i don gyi pho nya mo ste de'i
[\[246b.5\]]don zhes bya ba'i don to/_/'dzin par 'gyur zhes pa ni de'i ming smos pa sngon du 'gro bas che ge mo zhes bya ba de yis bya'o zhes lan gsum du brjod do zhes dgongs so/_/slar yang 'gugs pa'i phyir gsungs pa/_ka ra bI ra zhes bya ba la sogs pa ni gang la sngags mngon par bris par
[\[246b.6\]]'gyur ba bsgrub bya gang la ming dang bcas pa'i sngags brjod de sgrub pa po gang gis gang la'o/_/'bar 'gyur ro bsregs me la dor/_/zhes pa ni dur khrod kyi sol ba gang dang gang la'o/_/myur ba ni myur ba'o/_/rig pa lan bdun bzlas nas ni/_/zhes pa ni rig pa ste go cha'i
[\[246b.7\]]sngags kyis lan bdun bzlas pa'i lcug ma de'o/_/gang zhig bzlas te bskor na ni/_/zhes pa ni che ge mo'i bu mo zer ba'o/_/skyes pa bzung nas myur du 'ong zhing smra bar bsgrub bya gang zhig bsams te bskor bar bya'o zhes dgongs so/_/de'i skad cig la zhes bya ba la sogs pa ni
[\[247a\]]
[\[247a.1\]]go sla'o/_/slar yang ngag gi dngos grub gsungs pa/_ka ra bI ra'i me tog ces bya ba la sogs pa ste go sla'o/_/dgongs pa gsungs pa/_sgrub pa po de'i tshig gi dngos grub ces bya ba la sogs pa ste/_tshig gi dngos grub ces pa ni tshig gi dngos grub po zhes pa'i don to/_/
[\[247a.2\]]gzhan ni go sla'o/_/dgug pa yi ni sbyor ba dag_/ces bya ba la sogs pa ni bshad par bya'o zhes pa lhag ma'o/_/me tog dmar po zhes bya ba la sogs pa ni spyir mngon par brjod pa'i ka ra bI ra zhes khyad par du bstan pa yin no/_/blangs nas zhes pa ni khros pa'i tshe yang dag par
[\[247a.3\]]blang ngo zhes bya ba'i don to/_/gzhan go sla'o/_/rig pa lan brgya bzlas pa dag/_ces pa ni go cha'i sngags kyis mngon par bsngags pa'o/_/kha sbyar zhes pa ni me tog de skye gnas kyi dbus su bcug la phyi rol gyi yan lag can dang lhan cig tu gyur pa zhes dgongs so/_/me
[\[247a.4\]]tog de rnams las zhes pa ni lnga pa'i don gyi gsum pa'o/_/mngon gyur sems ni ldog pa ru/_/zhes pa ni sbyor ba 'di'i mthu stobs dngos so/_/sems ni sems so/_/ldog pa ni byed pa'o/_/de de ltar na gsungs pa/_'di ni mngon par grub pa ste/_zhes pa ni yid
[\[247a.5\]]ches par mthong ba'i sbyor ba zhes pa'i don to/_/don yod ces pa ni 'bras bu don dang bcas pa'o/_/'di ni rim par phye ba bzhi bcu rtsa lnga pa'o//_//de nas zhes bya ba la sogs pa ste/_yi ge ha lnga zhes pa ni ha'i yi ge lnga ste bstan par bya'o zhes lhag ma'o/_/gang zhig
[\[247a.6\]]ces bya ba la sogs pa ni/_gang gis yi ge ha lnga yis/_/zhes pa ni cho ga nan tan du byas pas lag pa'i yi ge ha lnga mnyes par bya'o/_/bskul tshig dang ldan pa'i zhes pa ni bsgrub bya'i rkang rjes kyi sa dang dug dang khrag dang ske tshe rnams kyis lag pa gnyis kyi mthil du byugs te/_de'i steng
[\[247a.7\]]du ba bla dang /_rdo rgyus dang /_yung ba dang gi wang rnams kyis khwa'i sgro'i myu gus nyi ma la gnas pa'i rdo rje rtse lnga pa'i lte ba la yi ge ha lnga yang dag par bris te/_bsam gtan gyis kyang de bzhin du bltas la seng ldeng gi me mdag gam dur khrod kyi me la bsgrub bya'i ming brjod pa sngon du 'gro bas lag
[\[247b\]]
[\[247b.1\]]pa gnyis mnyes nas sbyin sreg bya ba yin par dgongs so/_/'di'i don dka' 'grel las kyang mdor bsdus te bstan pa yin par rtogs par bya'o/_/rang gi khrag ces bya ba la sogs pa ni rim pa 'dis thod pa la sogs par yi ge ha lnga bris la bsam gtan gyis kyang de bzhin du
[\[247b.2\]]bltas la rang gi khrag bud med kyi khrag dang lhan cig tu bsres te thod par bzhag la bsgrub bya'i ming brjod pa sngon du 'gro bas mnyes par bya'o zhes pa'i don to/_/gal te zhes bya ba la sogs pa ni ci ste gnyis po med pa'i tshe khro ba dang bcas pas yi ge ha lnga bsgrub bya'i ming dang bcas pas bzlas na de'i
[\[247b.3\]]tshe ji skad du bstan pa de bzhin du 'grub par 'gyur ro/_/rim pa bzhin gyis bsad pa bstan pa ni kha cig go/_/rnal 'byor ma'i sgrub thabs gsungs pa/_byi la dang zhes bya ba la sogs pa ni zla ba la gnas pa'i yi ge ha lnga'i sa bon las rdzogs pa'i byi la'i sha la sogs pa rnams kyis mkha' 'gro ma
[\[247b.4\]]rnams la sbyin sreg dang gtor ma dbul zhes pa'i don to/_/lag par bzlas brjod byas te zhes pa ni rang gi lag pa'i yi ge lan stong gi bar du bzlas pa'o/_/gang la sdigs mdzub ces pa la sogs pa ni khros pas sngags bzlas pa'i sdigs mdzub bya'o/_/slar yang 'tsho bar zhes pa ni zhi bas
[\[247b.5\]]sngags bzlas te/_sdigs mdzub dang bral bas zhes pa'i don to/_/'di ni rim par phye ba bzhi bcu rtsa drug pa'o//_//de nas zhes bya ba ni 'chad par 'gyur ba'o/_/rim par phye ba las phyin ci log tu bsdus pa'i mkha' 'gro ma'i snying po'i sngags kyi rab 'byam gsungs pa/_gzhan yang zhes
[\[247b.6\]]bya ba ni las gzhan no/_/sngags gang gis she na gsungs pa/_mkha' 'gro kun gyi snying po ni sngags gang gis rdo rje phag mo la sogs pa'i mkha' 'gro ma thams cad kyi snying po yin par dgongs so/_/'dis cir 'gyur zhe na/_gsungs pa/_'dir zhes bya ba la sogs pa 'dis ni 'chad
[\[247b.7\]]par 'gyur ba'i mkha' 'gro ma'i snying pos so/_/'jim pa la zhes pa ni rdza mkhan gyi lag pa la 'byar ba'i 'jim pa la sngags 'di brgya rtsa brgyad mngon par bsngags pa yin no/_/sngon du bsnyen pa 'bum phrag gcig gam yi ge'i grangs kyi 'bum phrag gcig gis bya'o zhes dgongs so/_/
[\[248a\]]
[\[248a.1\]]rengs pa dang dgug pa la'o/_/kA kaM di ka'i 'bras bu ni nag po chen po'i 'bras bu'o/_/rab tu ltogs pa'i sen mo ni dka' 'grel las shi ba yin no zhes pa'o/_/gzhan las khwa ta'i ta'o/_/ri lu bcu gcig pa ni cha mnyam pa'o/_/lag pa bcings te zhes pa ni de'i lag pas
[\[248a.2\]]blangs te khu tshur bcang ngo /_/nyi ma re re zhing thun re re zhing la nyi ma bcu gnyis kyi bar du stong phrag brgyad bzlas par bya'o/_/bcu gnyis zhes pa ni nyi ma bcu gnyis kyi bya ba yongs su rdzogs par byas nas 'dag pa de rnams phyis te rang gi 'dod pas zhes dgongs pa'o/_/slar 'tsho ba ni skra bregs
[\[248a.3\]]pas so zhes pa ni man ngag go/_/a ru ra'i zhes bya ba ni a ru ra brgyad brgyas zhes pa'i don to/_/bya chen po zhes bya ba la sogs pa ni 'ug pa'i tshang gi shing bus nyi ma bdun gyi bar du nyi ma re re zhing thun re rer sngags bzlas pa stong phrag brgyad kyi grangs sngon du 'gro bas sbyin sreg bya ba yin
[\[248a.4\]]no/_/phub ma zhes pa ni stong phrag brgyad kyi grangs kyis so/_/gang gi ming nas smos nas zhes pa ni bsgrub bya'i ming brten pa'i sngags stong phrag brgyad kyis so/_/slar bzlas te zhes pa ni stong phrag brgyad kyis so/_/slar srad bu byas la mngon par bzlas te zhes pa ni srad bu
[\[248a.5\]]lag tu blangs te/_bsgrub bya'i ming dang bcas pa ni sngags kyis lan brgyad brgyar mngon par bsngags te zhes dgongs so/_/gzhan du yang bya ba nyid do/_/'bru la mngon par bsngags la zhes pa ni nyi ma bdun gyi bar du thun re re la sngags brgyad stong gis mngon par bsngags te/_mtshan
[\[248a.6\]]mo bdun gyis zhes pa ni mtshan mo bdun pa'i cha la de ltar sbyor ba 'di thams cad sgrub pa pos bya ste/_sngon gyi bsnyen pa'i sngags kyis 'grub par bya'o/_/'di ni rim par phye ba bzhi bcu rtsa bdun pa'o//_//de nas zhes bya ba la sogs pa ste/_gzhan yang zhes bya ba ni sngags gzhan
[\[248a.7\]]no/_/de gang zhe na gsungs pa/_mkha' 'gro kun gyi dge ba yi/_snying po zhes pa ste/_mkha' 'gro kun gyi ni rdo rje phag mo la sogs pa gzung ngo /_/snying po ni snying po'i sngags so/_/dge ba'i zhes pa ni dge ba'i phyir 'jug pa rnams las dge ba la 'jug pa'o/_/rnal 'byor ma kun gyis
[\[248b\]]
[\[248b.1\]]'dod pa thams cad sgrub byed pa ni rnal 'byor ma kun rnams kyis sgrub pa po rnams kyi phun sum tshogs pa sgrub pa'i phyir nus so/_/dran pa tsam gyis zhes pa ni/_sngar gyi bsnyen pa'i rjes thogs su bzlas pa tsam gyis sbyin sreg la sogs pa la/_tsam gyis zhes bya ba la sogs pa ni
[\[248b.2\]]sngon gyi bsnyen pa dang po dran pa'o/_/de'i rjes su dran pa dang rjes su dran par sgrub pa'o/_/de tsam gyis sngar gyi bzhin du sbyin sreg la sogs pa mi ltos par ro/_/yang dag dngos grub rim gyis so/_/zhes pa ni rnal 'byor ma rnams kyi bsnyen pa la 'jug pa'i rim pas gnas dang nye ba'i
[\[248b.3\]]gnas la sogs pa rnams su phyin na des byin gyis brlabs shing bde mchog gi bdag nyid kyis yang dag pa'i dngos grub thob par 'gyur ro zhes bya ba'i don to/_/swA hA zhes bya ba la sogs pa ni phyin ci log tu gsungs pa yin no/_/bklags pas 'grub ste zhes pa ni bsod nams bsags
[\[248b.4\]]pa gang la la zhig gis sngar gyi bsnyen pa la sogs pa la mi ltos pas las thams cad byed do/_/gzhan gyi sngon gyi bsnyen pa la sogs pa la ltos pa dang bcas pa kho na'o zhes pa'i don to/_/de 'dir gang zhe na/_gsungs pa/_mkha' 'gro ma zhes bya ba la sogs pa ste/_mkha' 'gro ma ni
[\[248b.5\]]mdor bstan pa'o/_/rnal 'byor ma zhes pa ni rgyas par bshad pa'o/_/de gang zhe na gsungs pa/_khaN+Da ro ha lA ma la sogs te sogs pa smos pas de rnams thams cad gzhal yas khang na bzhugs pa rnams gzung ngo /_/de bzhin zhes bya ba la sogs pa ni de bzhin gzhan dang lhan cig pa'i
[\[248b.6\]]yang grub pa'i rnal 'byor pa rnams kyi snying po zhes dgongs so/_/che ba'i bdag nyid gsungs pa/_sa 'og ces bya ba la sogs pa ste/_thams cad go sla'o/_/de'i steng du zhes bya ba la sogs pa la mkha' 'gro ma zhes pa ni mkha' 'gro ma'o/_/lA ma zhes pa ni lA ma'o/_/khaN+Da ro ha zhes pa ni
[\[248b.7\]]khaN+Da ro ha ste/_rnal 'byor ma zhes pa gsum po 'di ni nye bar mtshon pa tsam ste/_rnal 'byor ma'i 'khor lo'i tshogs su gnas pa gzhan yang yid kyis bsgom par bya bas so/_/dpa' bo rnams kyi zhes pa ni dpa' mo dang ldan pa'i dpa' bo nyid ces pa ni bcom ldan 'das shes rab dang
[\[249a\]]
[\[249a.1\]]bcas pa'o/_/ha ha zhes bya ba la sogs pa ni rab tu bzhad par bstan pa yin no/_/dpa' bo rnams las dpa' bo nyid/_/ces bya ba'i tshig dang ldan pa'i rgyas par bshad pa gsungs pa/_nyi shu rtsa bzhi zhes bya ba la sogs pa ste/_dpa' bo nyi shu rtsa bzhi ni/_/zhes pa ni gnyis
[\[249a.2\]]pa'i don gyi drug pa'o/_/rdo rje sems dpa' zhes bya ba la sogs pa ni dpa' bo nyi shu rtsa bzhi po rnams kyi mngon par brjod pa'i rim pa las sku'i 'khor lo nas brtsams te bstan pa yin no/_/rim pa bzhin du ni sgrub thabs kyi cho gar gsal ba nyid do/_/thod pa'i dum bu la sogs pa/_/
[\[249a.3\]]zhes pa ni sogs pa smos pas 'dir rnam par gnas par ston par byed do/_/'o'i sgra'i zhes pa ni 'o'i sgra'i don ni yongs su rdzogs pa ste/_bsgom par bya ba yid kyis rdo rje sems dpa' la sogs pa khaN+Da ka pA la la thug par rnam par gzhag pa zhes pa'i don to/_/dkyil 'khor la
[\[249a.4\]]bkod pa'i dpa' bo rnams kyi che ba'i bdag nyid gsungs pa/_/nyi shu rtsa bzhi zhes bya ba la sogs pa ste/_dpa' bo nyi shu rtsa bzhi rnams kyis zhes pa ni gsum pa'i don gyis drug pa'o/_/ci dpa' bo 'di rnams kho na dgod dam/_/gzhan dang lhan cig tu zhe na/_gsungs pa/_dpa'o bo rnams
[\[249a.5\]]kyis mkha' 'gro nyid/_/ces pa'o/_/rnal 'byor ma ni zhes pa ni rnal 'byor ma ste bsgom par bya zhes pa lhag ma'o/_/de yang gang zhe na gsungs pa/_rab gtum mo sogs/_de bzhin gzhan yang ni zhes pa ni rab tu gtum mo la sogs pa gzhan yang de bzhin du bsgom par bya'o zhes
[\[249a.6\]]pa'i don to/_/sngar bshad cho ga yis mchod pa/_/zhes pa ni rim par phye ba dang po dang gsum pa las gsungs pa ni rim pas mchod par bya'o zhes pa'i don to/_/rnal 'byor ma'i zhes pa ni rnal 'byor ma rnams kyi'o/_/dngos grub kun gyi gnas de bzhin/_/zhes pa ni mchod pa la 'jug
[\[249a.7\]]pa'o/_/de bzhin ni gzhal yas khang gi rnal 'byor ma rnams kyi mchod pa zhes pa'i don to/_/'di ni legs par gsungs zhes pa ni 'di ni mchod cing bsgom pa'i mtshan nyid do/_/legs par gsungs pa ni yang dag bstan pa sangs rgyas bye bas zhes bya ba ni rnam par snang mdzad la
[\[249b\]]
[\[249b.1\]]sogs pa'i sangs rgyas bye ba rnams kyis so/_/dpa' bo bye ba zhes bya ba ni dpal bde mchog la sogs pa'i bye ba rnams kyis kyang ngo /_/slar yang dpa' bo rnams kyi che ba'i bdag nyid gsungs pa/_re re'i zhes bya ba la sogs pa ni 'dir yang dpa' bo re re la rnal 'byor ma bstan pa
[\[249b.2\]]so sor re re nyid do/_/don dam par na bye ba'i grangs yongs su bcad pa'i rnal 'byor ma zhes bya ba'i don to/_/da ni rnal 'byor ma'i che ba'i bdag nyid gsungs pa rnal 'byor ma ni zhes bya ba la sogs pa ste go sla'o/_/'di ni rim par phye ba bzhi bcu rtsa brgyad pa'o//_//de nas gzhan
[\[249b.3\]]yang zhes bya ba la sogs pa la/_ji ltar cho gas phyugs kyi las/_/zhes pa ni cho ga bzhin du bong bu'i rnal 'byor sngon du 'gro bas bltas te/_bdud rtsi myang ba'i cho gas bza' ba dang /_bca' ba dang bcas pa bsgrub pa la sogs pa yin par dgongs so/_/gang zhig ces bya ba la sogs
[\[249b.4\]]pa ni shes tsam gyis ni zhes pa ste/_khyad par can du byin gyis brlabs pa tsam gyis so/_/dngos grub ni 'og nas 'chad par 'gyur ba'i mtshan nyid do/_/sA lu la sogs pa'i cho ga gsungs pa/_/sA lu'i phye las bong bu'i rnam par gzugs brnyan byas te/_phyugs sna
[\[249b.5\]]tshogs pa rnams su blta ba la sogs pa bya'o zhes dgongs so/_/de nyid dka' 'grel las gsungs pa/_de he ru ka bya bar gsal bor bshad pa yin no/_/phyugs su zhe na gsungs pa/_bong bu zhes bya ba la sogs pa ste/_sogs pa smos pas khwa dang 'ug pa dang /_bya rgod la sogs
[\[249b.6\]]pa gzung ste/_dang po'i don gyi gsum pa'o/_/sna tshogs zhes pa ni sna tshogs pa'i phyugs gzhan no/_/rim par phye ba bcu gcig pa las gsungs pa'i skye ba bdun pa'i las rdzogs par bya ba'i phyir gsungs pa/_'di rnams zhes bya ba la sogs pa ste/_'di rnams ni bstan ma thag pa rnams
[\[249b.7\]]las gzhan mchog tu gyur pa'i skye ba bdun pa'o/_/skye ba bdun pa'i phyugs kyi las/_/zhes dgongs so/_/mtshan nyid ji lta bar gyur pa dang zhes pa ni skye ba bdun pa'i mtshan nyid kyang bshad par bya'o zhes bya bar 'brel lo/_/gcig ces bya ba la sogs pas skye ba bdun pa srid par ston
[\[250a\]]
[\[250a.1\]]pa yin no/_/phyugs gang zhe na gsungs pa/_gang zhig ces bya ba la sogs pa ste go sla'o/_/bsnams pa'am zhes bya ba la sogs pa ni skye ba bdun pa ji skad du bstan pa'i mtshan nyid dang ldan pa de'i sna'i rnam par shes pas yongs su gcod do/_/lus kyi rnam par shes
[\[250a.2\]]pas kyang reg pa zhes bya ba'i don to/_/'di ni nye bar mtshon pa ste/_mig gi rnam par shes pa la sogs pas kyang yongs su gcod par byed do zhes so sor sbyar bar bya'o/_/gang gi thig le byed pa de/_zhes pa ni 'chad par 'gyur ba'i rim pas snying ga'i gi wang gi thig le bya'o zhes dgongs so/_/thig
[\[250a.3\]]le zhes bya ba ni sems can gyi ming gi snying po'i sngags kyis bstan te mngon par bsngags pa'i gi wang gi thig le byas pa'i don to/_/slar gso bas gso zhes pa man ngag go/_/shing zhes bya ba la sogs pa ni shing gang gi zhes bya ba'i don to/_/thig le zhes pa ni snying po'i sngags kyis zhes pa lhag
[\[250a.4\]]ma'o/_/phyugs nyid ces pa ni/_bstan pa'i phyugs rnams kyi nang na phyugs 'ga' zhig gcig gi zhes bya ba'i don to/_/de'i yan lag lngar bstan cing zhes pa ni/_spu dang sder mo dang so dang pags pa dang sha rnams kyis lhan cig tu zhes bya ba'i don to/_/bkrol bas thar par bya ba yin no zhes pa ni man
[\[250a.5\]]ngag go/_/yang 'di rnams kyi dngos grub ci yin zhe na gsungs pa/_/rnal 'byor zhes bya ba la sogs pa ste/_shin tu phul du byung bar goms pa'i rnal 'byor dang sngags kyi bzlas pa'i nang du gang la la zhig gi ming de nyid kyis dngos grub 'grub par 'gyur ro zhes dgongs so/_/nyon mongs
[\[250a.6\]]zhes bya ba la sogs pa la/_sdig la dga' zhes pa ni sdig la dga' ba rnams kyi bza' ba tsam sems kyis sbyin par dga' zhing mi nus so/_/de zhes bya ba la sogs pa ste/_gang gi phyir sdig pa'i mthu stobs kyis de rnams kyi dngos grub kyi lam 'gog par byed pa yin te/_skye ba
[\[250a.7\]]bdun pa'i las brjod pa yin no/_/da ni phyugs gzhan rnams kyi las gsungs pa/_glang po che zhes bya ba la sogs pa ste/_'di rnams kyi cho ga ji lta ba bzhin du zlos pa rnams kyis gzugs ngan pa la yang gzugs bzang por 'gyur zhes bya ba'i don to/_/rang dga' zhes bya ba la
[\[250b\]]
[\[250b.1\]]sogs pa ni go sla'o/_/'di ni rim par phye ba bzhi bcu rtsa dgu pa'o//_//de nas zhes bya ba la sogs pas ni sbyin sreg gsungs te/_yang dag cho ga gang gis ni/_/zhes pa ni gang gis rim par phye ba sum cu rtsa bzhi pa las gsungs pa'i rim pas zhes pa'i don to/_/dngos grub
[\[250b.2\]]ces pa ni dbang la sogs pa'o/_/kha chu zhes pa ni mchil ma'o/_/ming smos zhes pa ni bsgrub bya gang gi ming nas smos pa'o/_/rang 'dod ni 'dod cing 'dun pa'o/_/rnal 'byor dbang phyug ces pa ni dpal bde mchog gi sku'o/_/kuSh+maN+DaM zhes bya ba la sogs pa ni kha bcing ba gsungs pa dka'
[\[250b.3\]]'grel las gsal lo/_/khyim gyi ta ma la'i 'dab ma/_/zhes pa ni gnas pa'i 'dab ma rnams kyi sbyin sreg kyang de'i don du bya'o zhes pa'i don to/_bstan pa'i rnam pas rnal 'byor pa'i don dbang du bya ba'i las gsungs pa/_/rang 'dod ces bya ba la sogs pa ni gal te
[\[250b.4\]]'dod par gyur pa de'i tshe bya'o zhes dgongs so/_/de de ltar na gsungs pa/_gang dang de ru rnam par gnas/_/zhes pa la gang dang de ru zhes pa ni bya ba yang mi byed do/_/de nas gzhan yang bshad bya ba/_rnal 'byor ma yis gnas sogs/_/zhes pa ni rab tu dga' ba la sogs
[\[250b.5\]]pa'i sa bcu gnas dang nye ba'i gnas la sogs pa rnams kyi brdas so zhes pa'i don to/_/rnal 'byor ma zhes pa ni rnal 'byor ma gzhan rnams kyi'o/_/gnas la sogs pa des cir 'gyur zhe na/_gsungs pa/_shrI he ru ka zhes bya ba la sogs pa ste/_sku yan lag ces pa ni yan
[\[250b.6\]]lag dang nying lag gi rang bzhin no/_/sku kun brtan g.yo'i bdag nyid can/_/zhes pa ni 'di rnams thams cad dpa' bo rnams kyi yan lag go/_/brten pa ni sa 'dzin la sogs pa'o/_/g.yo ba ni srog chags te/_de dag nyid gang la gnas pa zhes pa bsdu'o/_/rnam pa gang gis
[\[250b.7\]]brda de la de skad bya zhe na/_gnas zhes bya ba la sogs pa ste go sla'o/_/shrI he ru ka dang lhan cig spyad/_/'di ni nang gi bdag nyid can/_zhes pa ni 'di ni nang gi bdag nyid kyi sa la gnas pa la sogs pa'o/_/phyi rol gyi ni sprul pa'i sku/_/zhes pa ni he ru ka sprul pa'i sku dang lhan
[\[251a\]]
[\[251a.1\]]cig tu spyod cing sa la rgyu'o/_/pha rol phyin bcu'i sa rnams ni/_/zhes pa ni/_pha rol phyin bcu'i rang bzhin sa bcu po rnams so/_/kla klo'i skad kyis rnal 'byor ma/_/zhes pa ni rnal 'byor ma rnams kyi brda zhes bya ba'i don to/_/ji ltar dpal he ru ka'i yan lag
[\[251a.2\]]dang nying lag gi rang bzhin de gnas la sogs pa yin zhe na gsungs pa/_mtho ris sa stengs zhes bya ba la sogs pa ste/_'jig rten gsum po las grags pa gang zhig gi rnam pa la sogs pa ji ltar bstan pa bshad par bya ba pul+lI ra ma la ya la sogs pa'i sgra brjod pa gang zhig go/_/nang
[\[251a.3\]]gi bdag nyid can du gnas/_/zhes pa ni dpal he ru ka'i yan lag dang nying lag la yang dag par gnas pas khong du chud par bya'o/_/'di yang sgrub thabs kyi cho ga las gsal ba yin pas 'dir blta ba'o/_/'di nyid gsungs pa/_dpal ldan khrag 'thung rgyal po che/_/'dod pa kun gyi dbang phyug
[\[251a.4\]]gtso/_/bsgrub par bya zhes pa gzhan dang 'brel to/_/kun du phyag dang zhabs ldan zhing /_/zhes bya ba la sogs pa ni lus la gnas pa kha la sogs pa gsal bar bya ba'i nang gi bdag nyid la gnas par bstan pa yin no/_/ji ltar gsal ba sgrub thabs las shes par bya'o/_/kun du thod ldan
[\[251a.5\]]'jig rten ni/_/zhes pa ni nyan cing thos par byed pa'i dngos grub thob pa'i thos pa gang la yod pa de ni thos pa ste rnam pa gnyis so/_/thams cad g.yogs te rnam par zhugs/_/zhes pa ni phung po la sogs pa yul du bya ba can gyi gnas la sogs par bzhugs so zhes bya ba'i don to/_/de nas zhes
[\[251a.6\]]bya ba la sogs pa ni gang gi phyir de ltar na de'i phyir dngos grub rdzogs pa'i bcom ldan 'das dgos pa bsgrub par bya'o/_/bsam gtan ldan pa'i sems kyis te/_/zhes pa ni bsgom pa dang ldan pa'i yid kyis so/_/sgrub pa po zhes bya ba la sogs pa ni go sla'o/_/'di ni rim par phye ba lnga bcu pa'o//_//
[\[251a.7\]]de nas zhes bya ba la sogs pa la/_man ngag ces pa ni bsgom pa'i rim pa'o/_/sbas pa yin zhes pa ni gsang ba'o/_/dpa' bo'i brda yi skad du ni/_/zhes pa ni dpa' bo sgrub pa pos rtogs par bya ba ste/_de'i brda smras pa yin no/_/gos ni stag gi pags pa'o/_/yang na gzhal yas khang ngo /_/phyag rgya
[\[251b\]]
[\[251b.1\]]lnga zhes pa ni 'khor lo la sogs pa'o/_/sogs pas ni thal ba bsdu'o/_/shes rab yan lag ces pa ni shes rab la 'khyud pa'o/_/phur bu gur zhes pa ni phur bu gdab pa dang /_rdo rje'i ra ba dang /_gur dang /_bla re dang /_mda'i dra ba dang /_rdo rje'i rang bzhin gyi gnas gzung ba'o/_/A li kA
[\[251b.2\]]li yang dag brjod/_/ces pa ni kun nas khor yug tu A li kA li'i phreng ba bkod pa'o/_/rgyu sogs stong pa sngon 'gro ba/_/zhes pa ni chos thams cad rgyu dang bral ba'o zhes bya ba la sogs pa dang bcas pa'o/_/'jug pa nA da sogs par gnas/_/zhes pa ni he ru ka 'jug cing bskyed
[\[251b.3\]]pa'i rgyur yi ge gsum gyi nA da'i ngo bos yongs su gzung ba'o/_/sogs pa'i sgra smos pas de nyid kyi phyir yi ge gsum las 'khor lo gsum gyi lha rnams spro ba'o/_/ji ltar bsdu ba'i sbyor ldan pa/_/zhes pa ni lha de rnams kyis 'gro ba'i don byed pa sngon du 'gro bas yi ge gsum la
[\[251b.4\]]bsdu'o/_/bdud rtsi tshim byed ces pa ni grags par zad do/_/mya ngan 'das zhes pa ni bsgom pa yongs su rdzogs nas rang gi lus la lha rnams yongs su gzhug par bya'o/_/lag pa'i mchod pa zhes pa ni lag pa g.yon pa la lha rnams dgod pa'o/_/dbang bskur ba zhes pa ni dbang
[\[251b.5\]]bskur ba'o/_/go cha chen pos yang dag bsrung /_/zhes pa ni go cha gnyis kyis lha dang lha mo la gnas ji lta ba bzhin du dmigs par bya'o/_/sngags rnams kun gyis mchod par bya/_/zhes pa ni rkang pa brgyad pa'i sngags kyis bstod par bya'o/_/gang gi kun spyod pa zhes bya ba la sogs
[\[251b.6\]]pas sgom pa po'i phan yon bstan to/_/ji ltar sngon sogs sdig zad pa/_/zhes pa ni gang zhig sngon dang por sdig pa byas pa'o/_/de yis zad par 'gyur ba yin no zhes bya ba'i don to/_/kun gyi mtshan ma zhes pa ni skyes bu chen po'i mtshan rnams kyis khyad par du 'phags par gyur pa yin no/_/gang
[\[251b.7\]]zhig 'di ni zhes bya ba la sogs pa ni slar yang gsal bar bya ba'i phyir 'di nyid gsungs pa/_thams cad go sla'o/_/bstan pa'i rnam pa'i rnal 'byor pa brgya la mchi na de bzhin gzhan rnams las de'i khyad par ci zhe na gsungs pa/_'chi ba'i tshe zhes bya ba la sogs pa ste/_gzhan 'chi na gshin
[\[252a\]]
[\[252a.1\]]rje'i 'jig rten du 'gro'o/_/rnal 'byor pa rnams zhes pa ni rnal 'byor pa'o/_/mkha' spyod gnas zhes pa ni bde ba can du 'khrid par byed ces bya bar sbyar ro/_/su yis she na gsungs pa/_dpal ldan khrag 'thung sogs rnal 'byor/_/zhes pa ste/_dpal he ru ka la
[\[252a.2\]]sogs pa'i dpa' bo rnams dang rnal 'byor ma rnams kyis zhes bya ba'i don to/_/cir 'gyur ba rnams kyis she na/_/gsungs pa/_sna tshogs zhes bya ba la sogs pa ni 'dir gnyis ka'i gsum pa'i don la dad pa'o/_/'di nyid gsungs pa/_'chi ba zhes bya rnam rtog 'di/_/
[\[252a.3\]]zhes pa ste/_'chi ba zhes pa ni 'jig rten pa'i rnam par rtog pa'o/_/don dam par na sngon gyi gnas yongs su btang ste shin tu khyad par du 'phags pa'i gnas rnams la brten nas rnal 'byor pa 'gro'o/_/de ltar na zhes bya ba la sogs pa ni gang gi phyir bstan pa'i rim pa kho nas sgrub pa ni khyad par du
[\[252a.4\]]'phags pa'i 'bras bu bcom ldan 'das dang rnal 'byor ma'o/_/dpa' chen zhes pa ni dpal bde mchog 'khor lo la sogs pa'i dpa' bo'o/_/rnal 'byor ma zhes pa ni rdo rje phag mo nas bzung ba thams cad du rnyed par dka'o zhes pa'i don to/_/da ni gus pa dang bcas pa'i 'bras bu gsungs pa/_/dpal he
[\[252a.5\]]ru ka zhes bya ba la sogs pa ste/_gang gis shes nas ma gus na/_zhes pa ni khyad par du 'phags pa'i 'bras bu shes pa de ltar na yang gus par mi byed na zhes pa'i don to/_/dbul ba zhes bya ba la sogs pa ni go sla'o/_/bstan pa'i phan yon don du gnyer bas slar bcom ldan 'das bsgom par bya ba'i phyir
[\[252a.6\]]gsungs pa/_mgul rgyan zhes bya ba la sogs pa'o/_/sna tshogs pad+ma'i lte bar A li kA li zhes bya ba ni sna tshogs pad+ma'i steng du A li kA li yongs su gyur pa las zla ba'i dkyil 'khor zhes bya ba'i don to/_/rdo rje dril bus sku la 'khyud/_/ces pa ni rdo rje dril bur ldan pa'i phyag dag gis rdo rje phag mo la
[\[252a.7\]]'khyud pa'o/_/nyi shu rtsa bzhi'i phyed ldan pa'o/_/zhes pa ni phyag bcu gnyis pa'o/_/dpa' bo rnal 'byor ma tshogs bskor/_/zhes pa ni dpa' bo dang dpa' mos yongs su bskor ba'o/_/de lta bur yongs su gyur pa'i dpal he ru ka rgyal po che bsgom par bya'o/_/dpa' mo kun dang rnal 'byor ma'o/_/
[\[252b\]]
[\[252b.1\]]zhes pa ni dpa' bo dang rnal 'byor ma'o/_/'khor bcas zhes pa ni mkha' 'gro ma la sogs pa nas gshin rje 'joms ma la thug pa'i 'khor dang bcas pa'i bar ro/_/cir 'byung na gcig tu bsgom zhe na/_dbus su sbyor ldan pa'i zhes pa ni dkyil 'khor gyi dbus su rnam par gzhag go/_/bsgom par bya
[\[252b.2\]]bar gyur pa de gang zhe na/_gsungs pa/_thams cad ces bya ba la sogs pa ste go sla'o/_/da ni theg pa chen po'i gsang sngags sun 'byin par byed pa dang /_rnal 'byor ma'i rgyud sun 'byin par byed pa rtogs par bya ba'i phyir gsungs pa/_mos pa du ma zhes bya ba la sogs pa ste/_'jig rten pa
[\[252b.3\]]rnams kyi dgos pa rnams kyi phyir yin te/_'jig rten pa thams cad ni bde mchog la sogs pa'o/_/'di nyid gsungs pa/_bsam yas shing zhes bya ba la sogs pa'o/_/de nas sangs rgyas kyi rol pa bstan pa'i phyir gsungs pa/_mdo sde zhes bya ba la sogs pa ste/_mdo sde ni rgya
[\[252b.4\]]cher rol pa la sogs pa'i mdo sde bshad pa'o/_/bya ba ni dpa' bo gcig tu grub pa la sogs pa bshad pa'o/_/spyod pa rnams zhes bya ba ni 'byung po 'dul ba la sogs pa bshad pa ni spyod pa ste/_dang po'i don gyis drug pa'o/_/rnal 'byor gsang ba zhes pa ni thabs dang shes rab snyoms par
[\[252b.5\]]'jug pa las 'byung ba'i bde ba shin tu gsang ba'i sngags yin par bshad do/_/sems can 'jug pa zhes pa ni chos kyi 'khor lo bskor ba la sogs pas sems can 'jug pa'o/_/grol ba rnams zhes pa ni stong pa nyid mngon sum du byed pa'o/_/de dang de la dga' ba bzhin/_/zhes
[\[252b.6\]]pa ni 'di rnams la rjes thogs su bstan pa yin pas gzhan rnams kyang sangs rgyas bcom ldan 'das dgyes pa ltar gdul bya'i skye bo la thugs brtse ba'i slad du bstan par bya'o zhes pa'i don to/_/'di ni rim par phye ba lnga bcu rtsa gcig pa'o//_//la lar rgyu dang la lar bshad pa
[\[252b.7\]]'chad pa'i skabs su 'di/_/de nyid kun du blangs te gzhung 'di rnam par gzhig par bya/_/bla ma mkhas dang rgyal bas gsungs pa'i bka' lung la goms pa'i/_/spyir ni 'di las gzhan don dran phyir kho bos byas pa yin/_/deng nas skyes bu gzhan rnams ji snyed 'di la som nyi ru/_/'gyur
[\[253a\]]
[\[253a.1\]]mod 'on kyang 'di ni goms pas kho bos byas pa yin/_/gnyi ga'i bshad pa'i bshad sbyar las/_/'di ni dge gang cher skyes pas/_/'gro ba mtha' dag 'di rnams ni/_/'khor lo gsum gyi gtso bor shog/_/gnyi ga'i bshad sbyar zhes bya ba slob dpon chen po ta thA ga ta rak+Shi
[\[253a.2\]]tas mdzad pa rdzogs so//_//rgya gar gyi mkhan po de nyid dang /_bod kyi lo tsA ba dge slong d+harmA blo gros kyis bsgyur cing zhus te gtan la phab pa'o//_//lho phyogs a ti be+e sha'i yul/_/b+hats+tsha ma yi grong khyer du/_/kA ya ta yi rigs 'khrungs pa'i/_/rje btsun ta zhes grags pa las/_/
[\[253a.3\]]gang+gA'i chu 'gram gtsug lag khang /_/rig pa'i gter gyi gnas su bsgyur/_/[{D1410}]@#/_/rgya gar skad du/_shrI ta twa biSha dA nA ma shrI sa m+ba ra br-it+ti/_bod skad du/_dpal sdom pa'i 'grel pa dpal de kho na nyid mkhas pa zhes bya ba/_dpal 'khor lo sdom pa la phyag
[\[253a.4\]]'tshal lo/_/kun nas snang min dpe med nyid/_skyon med zhi ba kho na dang /_rdzas med rang bzhin dag pa yi/_byang chub sems la bdag phyag 'tshal/_gang gi stong pa nyid kyi l+tse rnams kyi ni rdo rje'i chu dang bshad pa khrag rnams myangs pa dang /_byams sogs so rnams kyis ni gdong dang
[\[253a.5\]]lag pa rkang pa'i sha rnams zos pa des na mkha' 'gro ste/_mngon shes lnga yi zhal chen rnams kyis yul gyi phyugs kyi tshogs rnams zos pa des na drag po yin/_bsod nams ya shas tshul khrims dam pas dri ma gsum bral spyan gsum gyis sdom gang yin de la 'dud/_'dir ni
[\[253a.6\]]legs grub rnams kyis rnam phye rdo rje theg pa'i snying po bo ni/_sdom pa'i rgyud kyi rgyal po rgya cher bshad pa rgyal ba'i sras kyis byas/_don gyi ro ye chu gter 'dus par blo gros blun po gang bdag kyang /_nam mkha' nam mkha' lding gi lam du sprang bu dag kyang cis mi 'gro/_gser las brdungs
[\[253a.7\]]byas 'dra zhing chu skyes rnam rgyas pa/_bkres pas nyon pa g.yos legs kha zas za ba 'dra/_springs yig legs par bye 'dra rin chen sgrom phye 'dra/_/'dir ni rgyud bzang rnam phye dga' ba'i mchog 'dzin byed/_bde ba sdug bsngal dngos po bral ba chos zhes bya dang longs spyod rdzogs/_
[\[253b\]]
[\[253b.1\]]bston pa po/_sprul pa rgyu ma mig 'phrul lta bur snang tshogs pa dang mkha' la rdzu 'phrul dang bcas pa/_ngo bo nyid ni dri ma med pa sku mchog 'jig rten gsum gyis mchod la bdag btud nas/_bsdus pa'i rgyud ni sbas pa 'grel bar byed pa de kho na nyid mkhas pa bshad par bya/_theg pa che las theg
[\[253b.2\]]pa'i mchog/_sngags kyi theg pa bu sla ba/_nyan thos ma yin rang rgyal min/_theg pa chen po'i don bsdus pa/_mu stegs kun gyis ma myangs shing /_/pha rol phyin pa'i tshul la brten/_gsang sngags tshul ni rnams grangs mang /_bya ba spyod pa gnyis ka'i bdag/_mdo sde rgyud dang rtog rang bzhin/_/
[\[253b.3\]]chos kyi phung po stong phrag ni/_/brgyad cu rtsa bzhi grangs rnams nyid/_sangs rgyas kun gyis bstan pa yin/_de las ches snying po yi rgyud/_mkha' 'gro ma yi 'khor lo sdom/_yan lag bcu gnyis gsung la brten/_mkha' 'gro ma yi man ngag brjod/_rnam lnga mngon par rdzogs byang
[\[253b.4\]]chub/_chos dbyings bdag nyid sgrub pa'i thabs/_shes rab thabs ni mnyam par sbyor/_lnga pa zung du 'jug pa'o/_chags pa ma yin chags bral min/_dbu mar dmigs par mi 'gyur ro/_bud med kun gyi sgyu ma'i rgya/_'di ni gnyis med theg pa'i mchog/_snyigs ma lnga yi dus
[\[253b.5\]]'dir ni/_rnyog pa po rnams blo zhen 'di/_tshe thung brtson 'grus chung ba rnams/_rgyas pa mdor bsdus ched du yang /_shes rab pha rol phyin gnyis med/_rgyal bas dpal ldan 'bras spungs bstan/_yang dag rdzogs pa'i sangs rgyas theg/_'bras bu'i rgyud ni bla na med/_gang du bde 'dod
[\[253b.6\]]spro ba yi/_dka' spyad kyis kyang sgrub par byed/_gsal zhing gting dpag dka' ba dang /_yod dang yod pa ma yin dang /_rten cing ma nges ma khyab pa/_kun rdzob skyo ba can gang yin/_des na rtog ge bral ba yi/_bde ba chen po dbu ma pa/_stong nyid snying rje gnyis su med/_gang du
[\[253b.7\]]sems ni yongs su gsal/_skye ba 'di la sangs rgyas nyid/_dga' dang bde ba bsgrub par bya/_e ma mkha' 'gro ma rgyud gang /_rgyud rnams kun du mchog yin te/_khams gsum dbang phyug ye shes ni/_'di las gzhan pa yod ma yin/_'di nyid gnyis med de nyid de/_/
[\[254a\]]
[\[254a.1\]]bden pa gnyis po rnam phye ba/_gsum gyis kun rdzob rab tu brjod/_don dam pa gang gnyis dag gis/_rtog pa'i rnal 'byor rdo rje bzlas/_dang byin rlabs dang 'od gsal dang /_/thung ngu 'jug dang rim pa lnga/_/rgyud rnams kun du bshad pa yin/_rim mtha' rim pa
[\[254a.2\]]lngar shes nas/_rgyud du mtha' drug la 'jug go/_rgyud du mdor bstan rnam gsum dang /_rgyas par bshad pa rnam gsum 'gyur/_'di yi rnam par bshad pa yang /_rnal 'byor ma kun du spyod pa'i rgyud du/_ji ltar mdor bstan rab tu brjod/_rgyas par bshad pa'ang de bzhin no/_/
[\[254a.3\]]so sor rgyas bshad brda dang ni/_cho ga rgyas pa mtha' dag nyid/_mdor bstan pa ni sprul pa yin/_rgyas bshad longs spyod rdzogs par 'dod/_so sor rgyas bshad mtha' dag ni/_myang na 'das pa'i de nyid bstan/_dpa' bo khyod kyis nga la bshad/_sangs rgyas mu stegs kyis rtogs
[\[254a.4\]]dka'/_sgra dang sgra nyams brda dang ni/_lam 'di kho na'i rjes 'brang nas/_dad pa skyes nas de yang dag/_rnal 'byor spyod tshul la gnas yin/_blon po rmongs pa ngan sdig gis/_bsgribs pa byis pa'i shes pa can/_yongs su ma smin sems can gyi/_phyi rol bstan
[\[254a.5\]]bcos la 'chol ba/_de dag kun gyis kyang mi shes/_mi shes mun pas khebs pa dang /_mngon pa'i nga rgyal rtag dga' ba/_nga rgyal la sogs bdun sems pa/_de kun gyis kyang sangs rgyas kyi/_spyod yul gsang ba mi shes so/_gzhan du'ang mdor bstan rgyas
[\[254a.6\]]bshad ni/_dka' 'grel tshig ni 'joms pa'o/_so sor rgyas bshad mdor bstan che/_don kun gsal byed rgya cher 'grel/_de gnyis mngon shes thob rnams kyis/_bya yis mkhas pas min pa nyid/_de ltar mtha' drug rnams kyis dag/_de bzhin rigs drug gis
[\[254a.7\]]sdom pa'o/_'bras bu sgrub pa rgyu rnams kyis/_rgyud ni rnam pa gsum du bshad/_de nyid bsdus pa sogs rnams ni/_sgrub byed thabs kyi rgyud dag go/_rgyud ni rgyun chags kun nas bshad/_de nyid gsang dang gsang chen te/_phyi ma'i rgyud/
[\[254b\]]
[\[254b.1\]]du 'dod pa yin/_gang zhig gsang ba rnam lnga ni/_rtsa ba'i rgyud du de brjod bya/_rigs dang dkyil 'khor rnal 'byor skyes/_mngon par dbang bskur phyag rgya che/_mngon brjod phyi ma la sogs dang /_'dus pa phyi ma nyid kyang ngo /_'bras ni rnal 'byor rgyud rnams te/_shes rab thabs kyi ming
[\[254b.2\]]las ni/_'dus pa dang ni sdom pa sogs/_rtsa ba dang rgyu'i rgyud rnams ni/_rdo rje mkha' 'gro rdor phreng sogs/_bshad pa'i thabs kyis dad dag go/_bshad pa'i rgyud kyi rjes 'brangs nas/_rgyan bdun gyis ni rigs pa yis/_rgyud kyi rnam bshad rgyal ba bzhed/_de phyir de la 'jug par bya/_/
[\[254b.3\]]de bzhin du yang bshad rgyud ye shes rdo rje kun la btus par byang chub sems dpa' chen po rnams kyis gsol pa/_bcom ldan 'das rgyan rnam pa bdun ji ltar lags/_bcom ldan 'das kyis bka' stsal ba/_gleng bslang ba rnam pa lnga dang mtha' drug gi bshad pa dang /_rigs pa rnam pa bzhi dang /_
[\[254b.4\]]bshad pa rnam pa bzhi dang /_rab tu dbye ba rnam pa gnyis dang /_gang zag rnam pa lnga'i slob ma yongs su brtag pa dang /_bden pa rnam pa gnyis kyis dgongs pa'o zhes so/_rgyas par bshad pa yang 'dir ming dang rgyu mtshan dang byed pa po dang /_tshad dang dgos pa'o/_dgongs pas bshad dang dgongs
[\[254b.5\]]min dang /_drang ba'i don dang nges pa'i don/_sgra ji bzhin pa dang sgra ji bzhin pa min pa'o/_rgyud dang gleng gzhi dang /_nges pa'i tshig dang rgyu'o/_yi ge'i don dang spyi'i don dang sbas pa dang /_mthar thug go/_tshogs la bshad pa dang /_slob ma la bshad pa'o/_rin po che dang /_tsan+dan dang /_pad+ma dang /_
[\[254b.6\]]pad+ma dkar po dang /_utAla'o/_/kun rdzob kyi bden pa dang /_don dam pa'i bden pa'o/_rigs kyi bu kun rdzob ni mi brtan pa dang g.yo ba'o/_de'i bden pa ni chu zla lta bu'o/_don dam pa'i bden pa ni stong pa nyid chen po bco brgyad do/_de'i bden pa ni mtha' ste gnas kyi rim pa'o zhes so/_rdo rje
[\[254b.7\]]phreng ba'i rjes su 'brangs nas so sor rgyas par bshad par bya ste/_rgyud kyi mtshan ni ming yin la/_rgyu mtshan kye'o chags can gyi'o/_'di yi byed po rdo rje sems/_tshad ni rim gyis la sogs pa'o/_dgos par bgrangs pa la sogs ni/_sangs rgyas nyid kyang mchog yin no/_/
[\[255a\]]
[\[255a.1\]]khyad 'phags 'dod pa'i sems can la/_chos kyi de nyid rab gsal byed/_/chags pa ma yin chags bral min/_/zhes pa la sogs dgongs bshad do/_/dman la de nyid gsal ston pa/_/dgongs pa min pas bshad pa ste/_bdag med thams cad stong pa ru/_/dag go
[\[255a.2\]]zhes sogs bstan pa'o/_sku la ngan la sbas pad+ma dang /_tsan+dan sogs bshad drang ba'i don/_pad sogs btsun mo la sogs su/_yang dag don ston nges pa'i don/_bya ba spyod pa gnyis ka'i rgyud/_rtog pa sogs su ji bzhin sgra/_dkyil 'khor can sogs cho ga ni/_skye bos gsal
[\[255a.3\]]bar bstan pa'o/_bshad pa gci ba la sogs sgra/_'jig rten bstan bcos phyi rol byas/_yul sogs rjod byed sangs rgyas kyis/_rgyud du bstan pa sgra min pa'o/_sgra don kho na yi ge'i don/_spyi yi don gyi dbye ba gnyis/_nyan thob 'gyod pa spong ba dang /_bskyed pa gsal bar byed
[\[255a.4\]]pa'o/_sbas pa rnam pa gsum du bshad/_'dod chags chos dang kun rdzob bden/_ye shes gsum bo rnam brtags pa'i/_snying po 'dir yod phyir des de'o/_'od gsal ba ni rab ston dang /_zung du 'jug pa rab rtogs byed/_mthar thug rnam pa gnyis rab brjod/_mtha' ni mur
[\[255a.5\]]thug pa yi chig_/rigs lnga bskyad pa'i rgyud yin te/_rigs gcig gyur ba gleng gzhi yin/_rdo rje sogs zung nges pa'i tshig_/sgeg pa yang ni rgyu ru 'dod/_ji bzhin sgra dang dgongs pa dang /_de bzhin drang don bstan pa dang /_yi ge'i don dang spyi yi don/_tshogs la bshad pa mngon
[\[255a.6\]]du'o/_ji bzhin min dang nges don dang /_de bzhin kho nar dgongs bshad dang /_sbas pa mthar thug pa yang ni/_slob ma bshad pa yin par 'dod/_dngos po ma lus thos nas de/_'dzin pa la ni rnam par mkhas/_skad cig gis ni brjed 'gyur pa/_ut+pal zhes bya'i gang
[\[255a.7\]]zag go/_gzung bya lhag par mang thos nas/_ston pa yi ni nus med pa/_bum pa'i ras bal sa bon bzhin/_shes bya ba dkar gang zag brjod/_dad dang ldan zhing snying rje shes/_thos nas blo yi kha 'bye la/_tshigs med 'o ma bzhin 'dzag pa/_pad+ma zhes bya'i gang zag go/_/
[\[255b\]]
[\[255b.1\]]thos pa nyung zhing nga rgyal ldan/_rtsa ba med pa ra mang du sma/_rjes su gzung bar mi nus pa/_tsan+dan zhes bya'i gang zag go/_tshul khrims bzang zhing mkhas la sgrin/_shes rab ldan zhing rgyud gcig pa/_thos nas legs par ston pa ni/_rin chen zhes bya'i gang zag go/_gang
[\[255b.2\]]zag bzhi po 'di rnams la/_tshogs pa bshad pa 'ba' zhig go/_rin chen gang zag rtog dpyod pa/_slob ma la bshad snod yin no/_bshad pa'i rgyud kyi rjes 'brangs nas/_phan don can gyis rgyud bstan bya/_'di nyid kyis ni rgyud rnams kun/_drang bar bya'o gzhan du min/_zhes so/_da ni slob
[\[255b.3\]]ma rnams kyi don la the tshom gyis rab tu 'jug pa'i don du brjod bya la sogs pa brjod par bya'o/_'dir brjod bya ni shes rab dang thabs kyi bdag nyid can bcom ldan 'das he ru ka'o/_'di'i yang so sor rtogs par byed pa po rgyud kyi rgyal po mngon par brjod pa'o/_de dag phan tshun brjod bya rjod byed kyi
[\[255b.4\]]mtshan nyid ni 'brel ba'o/_/dkyil 'khor du zhugs te dbang bskur ba sbyin pa ni dgos pa'o/_phyag rgya chen po sgrub pa ni 'dir dgos pa'i dgos pa'o/_'di rnams mngon par gzigs nas nyan thos kyi sdom pa dang bral ba'i gdul bya rnams kyi 'dod pa lnga la nye bar longs spyod pa'i bsam pas
[\[255b.5\]]gsang chen gyi gnas dpa' bo dang /_dpa' bo'i dbang phyug ma rnams kyis yongs su bskor ba'i phag mos gsol ba btab pas shAkya thub pas dpal he ru ka'i ting nge 'dzin gyis rtsa ba'i rgyud mngon par brjod par 'bum pa las gzhung tshad bdun brgyab 'jig rten dang 'jig rten las 'das pa dag
[\[255b.6\]]las/_'jig rten dang 'jig rten las 'das pa'i don skye ba 'di nyid la sangs rgyas nyid sbyin pa po yang dag par bstan to/_da ni bsdus pa'i don la sogs pa brjod bar bya ste/_de la thog mar bzhugs pa'i gnas kyi ngo bo nyid kyis gnas pa dang /_de nas dam tshig gi spyod pa nyid kyis dang
[\[255b.7\]]ston pa po dang gsol ba 'debs pa po nyid kyis dang /_rigs ldan ma'i don gyis dang /_pho nya mo mchod pa nyid kyis dang /_'dod pa'i dngos grub sgom pa nyid kyis dang /_byang chub kyi sems kyis mchod pa'i don gyis dang /_sdig pa thams cad rnam par grol ba nyid kyis dang /_rnal 'byor
[\[256a\]]
[\[256a.1\]]pa nyid sgrub pa'i thabs nyid kyis dang /_dam tshig skyong ba nyid kyis dang /_dam tshig bye ba bsrung ba nyid kyis dang /_bdud rtsi lnga bza' ba nyid kyis dang /_zla ba btung ba nyid kyis dang /_dbang po gnyis kyis snyoms par 'jug pa nyid kyis dang /_lha'i bde ba nyid bsngags
[\[256a.2\]]pa nyid kyis dang /_lha dang mi'i bde ba nyid bsngags pa nyid kyis gnas pa ste le'u dang po la'o/_/de nas ri la sogs pa'i gnas kyi ngo bo nyid kyis gnas pa ste/_de bzhin du gzhan dag kyang phyag na rdo rje'i zhabs kyis rgya cher bshad pa'i rjes su 'brangs nas rgyud ji snyed par rtogs par bye ste mangs
[\[256a.3\]]pa nyid kyi phyir 'dir ma brjod do/_/da ni rtogs sla ba nyid kyis bsdus pa'i don mdor bstan nas tshig gi don bshad pa'i don du/_/de nas 'di las zhes pa la sogs pas rgyud rnam par dbye bar bya'o/_/rgyud kyi rgyal po thams cad du 'di skad bdag gis zhes pa la sogs pas nges par bstan
[\[256a.4\]]pa ma yin nam/_/'dir de nas 'di las zhes pa la sogs pas ji ltar yin/_'di ni rgyal bas gsungs pa ma yin no zhe na 'di ni brjod par bya ba ma yin te gang gi phyir gsungs pa don la so sor rton gyi sgra ji lta ba bzhin du 'gyur bar bya ba ni ma yin no zhes so/_/'dir yi ge'i tshogs ming
[\[256a.5\]]rnams kyis dngos po dang dngos po med par so sor rtog par byed do/_/'dir dngos po dang dngos po med pa gcig la yang ming du mar 'gyur la de rnams kyi gcig gtso bor yang ma yin te/_thams cad kyis dngos po gcig rtogs par byed pa'i phyir ro/_/dper na bud med dang mi mo la sogs
[\[256a.6\]]pa rnams kyi lang tsho ma'i dngos po rjod par byed pa nyid kyi phyir dang /_mkha'i me tog dang /_nam mkha'i me tog gi dngos po med pa rtogs pa nyid kyi phyir ro/_/de bzhin du 'dir a yig ni de bzhin nyid rjod par byed pa'o/_/de bzhin du yang mchog gi dang po'i rgyud du a yig ni chos thams
[\[256a.7\]]cad kyi sgo ste gdod ma nas ma skyes pa nyid kyi phyir ro zhes so/_/de'i phyir bdun pa'i mthas e yig tu 'gyur te don nyid las dang po'o/_/rten dang brten pa dag tu brtags pa nyid lta bu nges par bstan pa ma yin no/_/de ltar yang rtog pa thams cad kun las btus pa'i rnal 'byor gyi rgyud
[\[256b\]]
[\[256b.1\]]du/_de nas rgyal po rdo rje 'dzin/_thams cad sa yi dbang phyug mchog/_ces pa la sogs pas bzhugs pa'i gnas so/_rnal 'byor ma'i rgyud du yang /_nam mkha' bems min dang ba dang /_zhes pa la sogs pas so/_de bzhin du zung du 'jug pa la rten dang brten par brtags nas
[\[256b.2\]]thams cad du gsung so/_des nas gang du 'di skad bdag gis yod pa de ni rgyal ba'i bka' yin la gang du med pa de ni ma yin no zhes sangs rgyas ba rnams kyis brjod par mi bya'o/_gsungs pa yang /_legs par gzung ba'i chos la sngon rabs kyi/_mkhas par rlom bas
[\[256b.3\]]'jig rten 'di cir 'gyur/_sgra 'du byed 'dom mi sgras sbyar bya li/_don la gal te sdong po'i sgras dang de'o/_mis dang sdong po'i sgra yis ni/_tha dad don rtogs bya min te/_kha cig tu ni mang po'i sgras/_don gcig so sor rtogs par byed/_kha cig tu ni sgra gcig gis/_/
[\[256b.4\]]sna tshogs don rnams so sor rtogs/_e dang b+hag pad+ma dag/_bde ba'i gnas dang bde ldan dang /_seng ge'i khri dang dmigs pa med/_de bzhin nyid dang phar phyin 'dod/_dper na sems can lta ba'i sgras/_ral gri lan tsha ne tso rnams/_de bzhin he ru ka yi sgras/_/
[\[256b.5\]]mkha' 'gro ye shes bde thub pa/_zhes so/_'dir log pa'i thos pa'i mngon pa'i nga rgyal can rnams kyis grub pa'i mtha' la slod pa ltung ba drug par gsungs so/_mngon par brjod pa 'bum par yang /_stong nyid snying rje gcig nyid du/_rgyud gang du ni rab tu bstan/_'jig
[\[256b.6\]]rten mgon po sgrub byed pa/_rgyud des sangs rgyas bstan pa'o/_zhes so/_'dis bsdus pa'i don dang /_tshig gi don rjes su mtshams sbyar ba'i rgol ba'i lan gsungs so/_kye'i rdo rjes ni 'khor lo sdom pa 'di ni shes par bya bar rgyal ba rnams kyis bstan/_kye'i rdo rje ni de bzhin 'dus pa'i
[\[256b.7\]]tshig la shes par bya ste de dag rgyud la'o/_de nyid phyir na 'dus pa'i rgyud ni shin tu gsal bar byed pa'i phyir/_rgyud shes don du rnam par sgom pa lnga yi bdag nyid mthong ba rab tu bya/_zhes so/_de nas 'di las zhes pa la sogs pa nas gnas zhes pa'i mthar thug pa bzhugs/
[\[257a\]]
[\[257a.1\]]pa'i gnas bshad pa rnam pa bzhis rnam par rgyas par bya ste/_de nas te rdo rje 'jigs byed kyi ting nge 'dzin gyi bar ma chad bar ro/_dpal ha ru ka'i ting nge 'dzin la gnas pas rdo rje phag mol bos bar gyur pa kye rdo rje phag mo rtsa ba'i rgyud du rnal 'byor la sogs pa'ang nges par brjod pa de nyid
[\[257a.2\]]gsang chen bdun bshad par bya'i nyon cig/_gzhung bsdus pas ni mdor bsdus pa'o/_rgyas pa las ni min ni gzhung bsdus pa 'dod pa la de kho na'i don du ji ltar bstan pa zhes pa'i don no/_na'i yi ge rnam par brtags pa la'o/_de'i rgyu ci yin zhe na/_rtsa ba mngon par brjod pa 'bum pa
[\[257a.3\]]ru gsungs pa yang /_snyigs ma lnga'i dus su 'dzam bu'i gling pa'i mi rnams dang /_khyad par 'phags pa'i yul du tshe thung zhing shes rab dman pa 'byung bar 'gyur te rdo rje slob dpon gang yin pa de dag rtsa ba'i ltung ba la 'jug pa 'byung bar 'gyur/_dge slong rnams mi dge ba bcu byed pa
[\[257a.4\]]'byung bar 'gyur/_khyim na gnas pa rnams dkon mchog gsum gyi rdzas nye bar longs spyod bar byed pa 'byung bar 'gyur/_mkhas pa rnams ma thos pa'i rgyud 'chad par 'byung bar 'gyur/_mkhas pa'i mngon pa'i nga rgyal gyis rgyud kyi dka' 'grel dang rgya cher 'grel byed pa 'byung bar
[\[257a.5\]]'gyur ro/_/rgyud don phyin ci log tu bstan nas dmyal bar 'gro ba 'byung bar 'gyur ro/_/gang zhig sangs rgyas pa rmongs pa de rnams dang ba blun pa nyid kyis khyim na gnas pa'i slom dpon la bsnyen bkur bar 'gyur ro/_/thams cad mkhyen pa'i rgyal mtshan 'dzin pa rnams la sun
[\[257a.6\]]'byin par 'gyur ro/_/slob ma gang yin pa de rnams bla ma dam pa la skyon tshol ba 'byung bar 'gyur ro/_bla ma dam pa ma yin pa bzang ba dang gnyis su med pa rnams la bstod pa dang mchod pa byed pa 'byung bar 'gyur ro/_bla ma mnyes par bya bar gsungs par gsung bzhin mi byed bar 'gyur
[\[257a.7\]]ro/_chos ston pa po rnams mi dge ba bcu la 'jug pa 'byung bar 'gyur ro/_bud med rnams 'dod pa la shin tu brkam pa 'byung bar 'gyur ro zhes pa 'di'i phyir thams cad du rgyas par bstan pa ni ma yin no/_dpal ha ru ka mnyam par sbyor/_zhes pa ni phag mo dang lhan cig 'dus/_/
[\[257b\]]
[\[257b.1\]]pa'i he ru ka'i'o/_'dod pa'i don kun sgrub byed pa ni mngon par 'dod pa thams cad ster ba po nyid kyi phyir ro/_de nyid bla ma las zhes pa ni 'dod pa dang gzugs dang /_gzugs med par kun du spyod pa rnams kyi bde ba'i rgyu ni bla ma ste bde ba chen po'o/_kyang ni yang dag par 'byung bar byed pa
[\[257b.2\]]la'o/_bla ma ni rgyud do/_mchog gi dang por yang /_rgyud 'di rgyun chags zhes bya ste/_phyi ma snga ma las byung ba/_de nyid gsang ba gsang chen te/_phyi ma dang bcas rgyud du 'dod/_ces so/_mkha' 'gro ma yi dra ba sdom ni 'khor ro/_gsungs pa yang /_dad ldan 'jug pa'i yan
[\[257b.3\]]lag tu/_ston pa dpang po 'khor dang ni/_yul dang dus kyang nges bstan pa/_rang nyid tshad ma rab bsgrub phyir/_zhes so/_yi ge'i don to/_de nas zhes pa shes rab ma'i shin tu dga' ba'i bar ma chad pa'o/_gsang chen ni gsang ba'o/_mdor bsdus pa la sa rgyas pa min
[\[257b.4\]]ni phag mo dang 'dus pa las so/_dpal he ru ka ni rdo rje'o/_mnyam par sbyor ni bdag nyid dang de'i b+ha ga lhan cig pa'o/_kun ni zhi ba la sogs pa rnams so/_bla ma las kyang ni/_'dod pa dang gzugs kyi yul gyi bde ba grub pa'o/_bla ma ni sangs rgyas nyid kyi bde ba'o/_mkha' 'gro ma
[\[257b.5\]]yi dra ba sdom ni/_rtsa sum cu rtsa drug kun nas bsdus pa'o/_gsang chen ni sa'i khams so/_mchog gi ni de bzhin du chu'o/_dgyes pa ni me'o/_s+ya ni rlung ngo /_thams cad bdag nyid ni gnas pa/_rtag tu gnas ni 'di'o/_sangs rgyas kun bdag sdom pa ste/_zhes kha sbyor
[\[257b.6\]]'byung ba'i rgyud du gsungs so/_gsungs pa yang /_bzhugs pa rdo rje 'dzin pa der/_thig le'i gzugs kyis gnas pa'o/_zhes so/_rgyud gzhan du yang /_thig le zla ba khu ba bsku/_rnam par bcad pa rngul nyid gsung /_a yig mun can thugs rab brjod/_mkha' khams
[\[257b.7\]]e la rnam par gnas/_zhes pa ni spyi'i don te/_tshigs la bshad pa yang ngo /_de nas 'di las zhes pa la sogs pa la gsang chen ni shes rab ma'i gsang ba'i gnas so/_dpal he ru ka'i khu ba'o/_mnyam par sbyor ni gtum pos lhan cig gcig nyid do/_/bla ma las ni dga'
[\[258a\]]
[\[258a.1\]]ba gnyis las so/_bla ma ni khyad par dga' ba'o/_de mkha' 'gro ma yi dra ba sdom ste rang bzhin can rnams kyi tshogs/_bdag byin kyis brlab pa'o/_gsang chen ni rdo rje lha mo'i gnas so/_mchog gi ni de sbas pa'i dpe spangs pa'o/_dgyes pa ni shes rab ma'i shin tu bde
[\[258a.2\]]ba'o/_thams cad bdag nyid ni rgyal pa'i rang bzhin no/_rtag tu gnas ni btsun mo'i 'khor du 'jug bzhin pa la'o/_de nas 'di las zhes bya ba la sogs pa ni bskyed pa'i rim pa'i bar ma chad pa'o/_gsang chen ni thams cad stong pa'o/_mdor bsdus las ni rnam par mi rtog pa las so/_/
[\[258a.3\]]rgyas pa min las ni gzugs la sogs pa'i rtog pa las so/_dpal he ru ka mnyam par sbyor ni kun rdzob dang don dam pa'i bden pa dag snang ba med par sbyor ba'o/_bla ma las ni shes rab kyi pha rol tu phyin pa'i lam las so/_bla ma ni shes rab dang thabs kyi de nyid do/_mkha' 'gro ma yi
[\[258a.4\]]dra ba sdom ni chos kyi sku'o/_gsang chen ni thams cad 'dus pa'o/_mchog gi ni chos kyi dbyings so/_dgyes pa ni stong pa chen po la'o/_thams cad bdag nyid ni shin tu stong pa la'o/_rtag tu gnas ni stong pa la ste thabs shes rab kyi gzugs kyis dus gsum du 'khor ba'i
[\[258a.5\]]bar du gnas te rten dang brten pa dag gcig dag gnyis kyis so/_gsungs pa yang /_chos rnams kun gyi dbang phyug lus/_/thams cad gzugs kyis rnam par brgyan/_zhes so/_de bzhin du rtag tu gnas ni bcom ldan 'das ma sgyu 'phrul chen po dka' bar spyod ma stong pa
[\[258a.6\]]nam mkha' dang mnyam pa nyid ni dngos po med pa rnam par spang pa'o zhes so/_mthar thug pa'o/_da ni dam tshig gi spyod pa nus pa nan tan du byed pa'i don du gsungs/_sems dpa' pho nya kun rang bzhin/_rdo rje sems dpa' bde ba'i mchog/_'di ni rang
[\[258a.7\]]byung bcom ldan 'das/_mkha' 'gro ma yi dra ba sdom/_sgra yi tshul las rnam nges 'byung /_dam tshig spyod pa'i spyod yul lo/_zhes te pho nya mo'i byang chub kyi phyogs kyi chos rnams thams cad do/_de'i rang bzhin ni chos kyi sku ste dag pa'i ye shes dang rnam par shes pa'i
[\[258b\]]
[\[258b.1\]]mtshan nyid gzhan gyi don byed pa po'o/_/sems dpa' ni khams gsum pa'i mtshan nyid de bshad pa'i rgyud du yang /_sems can dag ni g.yo bar bshad/_snod ni brtan pa la sogs pa'o/_zhes so/_rdo rje sems dpa' rdo rje chen po'i rang bzhin gyi sems dpa' ni rdo rje
[\[258b.2\]]sems dpa' zhes bshad/_de kho na bde ba'i mchog ste lhan cig skyes pa'i sku shes rab dang thabs rang gi don byed pa'o/_ma 'dres pa la sogs pa chos sum cu rtsa gnyis bdag nyid do/_lhan cig skyes pa'i chos 'di dag gi rnal 'byor pa ni rdo rje sems dpa' ste yang
[\[258b.3\]]dag par sbyor ba'o/_'di ni rang byung bcom ldan 'das ni de kho na tshangs pa sku'i rdo rje 'dzin te sprul pa'i sku'o/_/gzugs kun nas gsal ba'i phyir bcom ldan te gzugs phun sum tshogs pa la sogs pa dang ldan pa nyid kyi phyir te gsungs pa yang /_phun tshogs gzugs dang
[\[258b.4\]]dbang phyug nyid/_de bzhin brtson dang grags pa ste/_/'bras bu 'di bzhin ston pa yi/_bsod nams phung po'i mthu las so/_mkha' 'gro ma yi dra ba sdom ni de kho na rnam pa'i mchog thams cad dang ldan pa nyid kyi phyir/_dbang bskur ba'i sangs rgyas su blta bar bya'o/_sgra'i tshul
[\[258b.5\]]ni sngags kyi sku ste 'di las gsum yang dag par sbyor ba las longs spyod rdzogs pa'i sku gzhom du med pa'i sgra'o/_pha rol tu phyin pa'i tshul du yang /_/dper na rnga las ma brdungs pa/_/sgra ni kun du 'byung bar 'gyur/_de bzhin rgyal ba'ang lhun grub tu/_ston par byed pa
[\[258b.6\]]nyid du 'byung /_/rnam nges 'byung ni sngags kyi lha nyid de yang 'jig rten gsum nyid du nges par phyung ste gdul ba rnams la sgra kun du gsal ba'i phyir ro/_/dam tshig spyod pa'i spyod yul ni lus 'di nyid dam tshig gi spyod pa'i yul du rtogs par 'gyur ba'i phyir rnal 'byor ma'o/_/
[\[258b.7\]]dam tshig gi spyod pa ni 'chang bzhin par brjod par bya'o/_/gsungs pa yang /_gzhan la thabs kyis byed pa ni/_/de bzhin kho na 'gro ba'i gnyen/_/go 'phang 'phags pa'i spyod yul thob/_/byis pa'i spyod yul blta bar bya/_/zhes so/_/dgongs pa'o/_/snyon pa po dang
[\[259a\]]
[\[259a.1\]]gsol ba 'debs pa po brjod par bya ste/_'jigs rten gsum du rnyed par dka'/_/thog ma dbus mtha' yang dag gnas/_bsrub bya srub byed sbyor ba las/_/sngags bzlas bsam gtan la sogs ldan/_/'di ni ye shes dang /_thugs dang /_gsung dang /_sku
[\[259a.2\]]gcig tu 'dres par gyur pa gtsang zhing dag pa'i gzugs rang bzhin dang /_chos dang longs spyod rdzogs pa dang /_sprul pa rnams kyis tha dad du 'jug pa can thams cad stong pa dbyings kyi ngo bo can no/_'jig rten gsum du rnyed par dka' ni bsod nams dman pa rnams kyi'o/_/thog ma dbus
[\[259a.3\]]mtha' yang dag gnas ni chos thams cad la dus gsum du yang dag gnas pa yang ngo /_/de bzhin du yang ye shes kyi tshogs dang bral ba rnams kyi yul ma yin pa'o/_/dgongs pa ma yin pa'o/_bsrub bya srub byed sbyor ba las ni rdo rje mkha' 'gror yang /_bsrub bya chos 'byung du bshad
[\[259a.4\]]do/_/srub byed rdo rjer brjod par bya/_/sbyor ba dbyings dang ye shes yin/_bdud rtsi lta bur mchog tu byung /_/dngos su sangs rgyas nyid du byed/_/ces gsungs so/_/bsam gtan la sogs kyi sgra dag las/_bsam gtan gyi sogs kyis kyang /_'di nyid du nges par ston pa'i
[\[259a.5\]]bzlas pa dang /_sbyin sreg dang /_gtor ma dang /_bsam gtan dang /_bza' ba dang btung pa rnams kyis bsgrubs pa'o/_sgra ji bzhin pa'o/_/rnal 'byor nyid cho ga ye shes/_rgyud du gsungs pas mnyam par gyis/_/zhes pa'i rnal 'byor ni gsungs pa yang /_thabs dang shes rab
[\[259a.6\]]snyoms 'jug pa/_/rnal 'byor zhes par mngon brjod bya/_/gang zhig dngos med shes rab ste/_/thabs ni dngos po'i mtshan nyid do/_/zhes so/_/dgongs pa'o/_/'jig rten pa'i cho ga'i ye shes kyi dngos grub ni dam tshig la sogs pa'i dngos grub nyid kyi phyir ro/_/nyid kyi sgra las
[\[259a.7\]]cho ga'i ye shes yang ngo /_/rgyud du gsungs pa gang mngon par brjod pa 'bum par te/_de nyung ngu'i rgyud do/_/da ni rdo rje phag mo la ches snying por gyur pa'i rgyud ji lta ba bzhin bstan par bya'o ton zhes pa'o/_/sgra ji bzhin pa'o/_/ston pa po dang /_gsol pa 'debs pa po'i 'brel pa
[\[259b\]]
[\[259b.1\]]mngon par rjod par byed pa dang /_mngon par brjod par bya ba'i 'brel bas gsungs so/_da ni rigs ldan ma'i mchod pa brjod par bya ste/_dbu ma mchog gi dbugs dang ni/_dri dang chu dang ldan pas kyang /_/rtag tu rigs ldan ma mchod bya/_/zhes pa ni/_/dbu ma dang /_mchog gnyis
[\[259b.2\]]gzung bar bya'o/_/tham lo bcu lon pa ni yang dag par spang par bya'o/_dbugs kyis ni rdo rjer kun du bstan pas so/_/dri dang chu dang ldan bas ni ni 'i yi ge las nye bar spyod pa ldas dri dang me tog rigs rnams yang dag par sbyin no/_rigs ldan ma ste rigs kyi gzhon nu ma rnams mchod par
[\[259b.3\]]bya'o ni mnyes par bya'o/_/rtag tu ni nyi ma so so'o/_/bshad pa'i rgyud rdo rje a ral+li ru yang /_sbas dang skye bo bral ba'i phyogs/_/rang gi khyim mam gzhan rnams su'ang /_bcu gnyis lo ma'am de bzhin du'ang /_/bcu drug lo ma mchod par bya/_/bshad pa'i rgyud bshad pa'i he ru ka
[\[259b.4\]]mngon par 'byung pa ru yang /_he ru ka dpal rnal 'byor che/_/bdag gis gzung bar byas nas ni/_/gang zhig 'khrig pa mi bsten pa/_shi nas du 'bod 'gro bar 'gyur/_de yi skyob pa yod pa min/_/zhes so/_/drang ba'i don to/_dbu ma tsam du nye bar dmigs pa med pa'i
[\[259b.5\]]ngo bo nyid kyi phyir/_rdzogs pa'i byang chub pa bzhin pa'o/_/mchog gi dbugs kyis ni dbu ma'i lhan cig skyes pa'i rlung gis so/_dri dang chu dang ldan pas ni lte bar gtum mo 'bar bas phung po la sogs pa bsregs pa/_dbral bar zla ba zhu ba'i bdud rtsi 'pho ba med pa gzung
[\[259b.6\]]ba dang 'dzin pa spangs pa/_'gyur ba dang 'dzag pa'i rgyu dang bral ba mi 'dzag pa'i rgyu rdzogs par gyur cig skyes pa'i dga' ba'i rang bzhin/_mchog tu mi 'gyur par gyur lhan cig skyes pa'i sku/_A li kA li dang hUM phaT kyi yi ge dang bral ba gzugs la sogs pa
[\[259b.7\]]dang bsam gtan la sogs pa dang phyag rgyas byin gyis brlabs pa bla ma'i bka'i kun du spyod pa dang bral ba/_stong pa nyid dang snying rje tha dad med pas rtag tu rigs ldan ma de la mchod par bya'o/_/rigs ni phung po zhes brjod la/_/de la gnas pa'i rdo rje phag mo ni a bad+hU tI ra
[\[260a\]]
[\[260a.1\]]mngon par brjod de/_mi shes pa rnams kyis byang chub kyi sems zad par byed pa mo yin la rnal 'byor pa rnams kyi ne bdud zad par byed ma'o/_/de bzhin nyid ni pad+ma zhes brjod par bya ste/_de kho na mA ma kI ste rang gi sems kyis so sor snang ba bsgoms par bya'o/_/rtag tu
[\[260a.2\]]ni spyod lam bzhi po rnams su gtsang ba'am mi gtsang bar ro/_/don dam pa'i bden pas zung 'jug bsgom par bya'o zhes pa'o/_/nges pa'i don no/_/da ni 'jig rten pa'i don du pho nya mo'i mchod pa brjod par bya ste/_dus khyad par gyes pho nya mo zhes pa'o/_/dus zhi lo so so dang /_nyi ma so so
[\[260a.3\]]rnam pa gnyis so/_/de'i bye brag ni dus kyi khyad par te/_nyi ma dang /_phyogs dang /_zla ba dang /_dus drug dang /_dus gsum dang /_dus bzhi dang bgrong pa'o zhes so/_/de bzhin du lo gcig gi dus la nyi ma rab tu rgyu bas des pho nya mo rdo rje mkha' 'gro ma la sogs pa nas gshin rje
[\[260a.4\]]'joms ma'i mthar thug pa rnal 'byor ma sum cu rtsa drug po de rnams sgrub pa dang tshogs kyi 'khor lor kha na ma tho ba med pa'i dam tshig rnams kyis dang /_nye bar spyod pa ldan rnams kyis kyang mchod par bya'o/_/drang ba'i don to/_/dus ni nang gi bdag nyid kyi khyim gyi 'khor lo dus sbyor
[\[260a.5\]]bcu gnyis kyi bdag nyid do/_de'i khyad par ni slar yang dbugs dang chu srang dang chu tshod dang /_yud tsam dang /_dus sbyor phyed pa dang /_thun dang /_thun dang /_thun mtshams dang /_nyin mo dang /_mtshan mo ste srog rgyu bas pho nya mo'i kun dun spyod pa ye shes dang thugs dang gsung dang /_sku'i 'khor lo
[\[260a.6\]]la pho nya mo rnams kun du spyod pas longs spyod pa dang thim pa dang /_dbang byed pa dang /_bdag po nyid pho nya mo sum cu rtsa drug rnams rim pa bzhin no/_/de bzhin du longs spyod pa'i dus la rnal 'byor ma rnams mchod par bya'o/_/ji ltar pho nya mo rnams mchod pa de ltar du dpa' bo
[\[260a.7\]]rnams mchod par bya'o zhes 'di las gsungs pa/_pho nya lhan cig skyes grub rnams/_/tham 'bring dang mchog rnams te/_/zhes pa lhan cig skyes ni lhan cig bsres nas skyes so zhes pa dpa' bo sku dang gsung dang thugs dang 'khor lo rnams nyi shu rtsa bzhir grub pa de rnams kyang dus
[\[260b\]]
[\[260b.1\]]kyi khyad par gyid mchod par bya'o/_tham 'bring dang mchog rnams ni/_sa 'og dngas stengs dang /_mkha' la spyod pa'i dngos grub ster ba po nyid kyi phyir ro/_/de bzhin du rigs ldan ma rnams phyag rgya chen mo mi 'gyur ba'i bde ba chen po'i skad cig gis so/_/'jig rten pa'i don du pho nya
[\[260b.2\]]mo dpa' bo dang bcas pa mchod par bya'o/_/'dir dus kyi khyad par ni gdan bzhi la sogs par bya ste/_rgyud ni rgyud gzhan gyis shes par bya'o zhes bcom ldan 'das kyis gsungs pa'i phyir ro/_dang por re zhig gdan bzhi chu srin la sogs pa'i dus sbyor rnams kyi mtshams dang
[\[260b.3\]]ldan pa ni ro hi ta la sogs pa'i rtsa ba cu gnyis dang /_de bzhin du rgyal dang mchu la sogs pa'i zla ba bcu gnyis po de rnams ni ma rig pa la sogs pa'i yan lags rnams so/_/dus sbyor re re ni dbyu gu lnga'i bdag nyid do/_/rtsa ba'i rgyud du dbyu gu ni chu srang drug cu'i bdag nyid do/_/chu
[\[260b.4\]]srang ni dbugs drug gi bdag nyid do/_/de bzhin nyid dang mtshan mo yis/_/nyi khri brgyad gnyis brgya yi dbugs/_/zhes so/_/rdo rje mkha' 'gror yang ro hi ta dang po'o/_/gnyis pa la mo hi ta'o/_/gsum pa la bzang po'o/_bzhi pa la khyu mchog go/_/lnga pa la rus
[\[260b.5\]]sbal lo/_/drug pa la chu srin no/_bdun pa la khyo med pa'o/_brgyad pa la mi ki ra'o/_/dgu pa la b+ha dri ka'o/_/bcu pa la byA ku li'o/_bcu gcig pa la mi bri ka'o/_/bcu gnyis pa la sa'i dbang phyug go/_/zhes so/_/gdan bzhi'i bshad pa'i rgyud du yang gsung pas
[\[260b.6\]]ro hi ta dang chu srin dag/_/bzhi pa gti mug dang ni rus sbal dag/_/bzang po khyu mchog dag kyang lnga pa ste/_khyo med 'dod pa dag kyang lnga pa'o/_/b+ha dri byA ku li dag drug pa yin/_mi kir dang rmi lam bdun pa'o/_/zhes te/_dbyu gu drug cu'o/_/bsdus ba'i rgyud du yang
[\[260b.7\]]mdor bstan pa gsungs pa ste rgyud gzhan gyis rgyas par bshad par rtogs par bya'o/_/bcom ldan 'das rdo rje snying pos gsungs pa/_kye rdor gyis ni 'khor lo sdom pa dang /_/gdan bzhi par yang shes par byed pa yin/_bsdus pa'i 'khor lo sdom pa'i tshig rnams
[\[261a\]]
[\[261a.1\]]kyis/_/de bzhin gdan bzhi pa dang kye rdo rje/_/gdan bzhi pas ni kye rdo rje dang ni/_/bsdus pa'i 'khor lo'i sdom tshig shes par bya/_dang po'i sangs rgyas nges don tshig gis kyang /_slar yang sdom pa chen po shes par bya/_zhes so/_/de bzhin du 'bum phrag lnga pa'i
[\[261a.2\]]kye'i rdo rjer dbugs drug gis chu srang ngo /_/chu srang drug cus chu tshod do/_chu tshod gnyis kyis yud tsam cig go/_chu tshod lnga rnams kyis dus sbyor du 'gyur ro zhes pa la sogs pa rgyas par ro/_/'di ltar dus sbyor phyed pa'i dbye bas nyi shu rtsa bzhi mchod par bya'o/_/de bzhin du thun mtshams
[\[261a.3\]]kyi dbye bas bzhi'o/_/thun gyid bye bas brgyad mchod par bya'o zhes so/_/gang gi phyir phyi rol gyi gnas la sogs par dkyil 'khor du dang /_tshogs kyi 'khor lor de rnams kun du spyod par byed pa'i phyir ro/_/bcom ldan 'das kyis gsungs pa/_gnas la sogs pa de rnams su/_de bzhin
[\[261a.4\]]gshegs pa'i phung po dang khams dang dang skye mchod la sogs pa rnam par dag pa khams rnams lha'i gzugs kyis 'byor pa 'am gshegs pa ni 'das pa'i dus su byung ngo /_/da ltar 'byung ngo /_/ma 'ongs pa na 'byung bar 'gyur ro zhes dri ma med pa'i 'od du'o/_kha sbyor gyi rgyud du
[\[261a.5\]]gsum nges par bstan te/_dbang byed pa dang longs spyod pa dang /_thim pa skye ba dang /_gnas pa dang 'jig pa'i ngo bo'o zhes so/_/rdo rje'i tshig tu da ltar ba'i dus la longs spyod do/_/ma 'ongs pa'i dus su thim mo/_/'das pa'i dus su dbang byed do zhes so/_/de bzhin
[\[261a.6\]]du longs spyod pa da ltar ba la sogs pas ma 'ongs pa rnams kun rdzob bas slar yang longs spyod pa dang dbang byed pa dang /_bdag po nyid thim pa'i gnas skabs bzhi'o/_/slar yang bcom ldan 'das phyag na rdo rjes gsungs pa byis pa'i dus su longs spyod do/_/
[\[261a.7\]]lang tsho'i dus la dbang byed pa dang /_rgan po'i dus la bdag po nyid dang 'chi ba'i dus na thim pa ste/_thim pa las slar yang skye ba ni byis bzhes brjod par bya'o/_/snga ma 'gog pa dang phyi ma skye bas/_kha ton dang mar me la sogs pa'i dpe bzhin/_'dir yang 'chi ba'i
[\[261b\]]
[\[261b.1\]]mthar skye ba'i cha shas [(]gyi [,]kyi [)]chos su shes par bya'o/_/de'i phyir yang na longs spyod pa dang /_thim pa rnam par gnyis so zhes so/_/gsungs pa yang dbang byed pa ni gnas pa'o/_/de nyid longs spyod pa ste bdag po nyid kyang ngo /_/thim pa zhes pa ni 'gro bar bya ba'i gnas la'o/_/da ltar ba la
[\[261b.2\]]longs spyod pa'o/_/'byung bar 'gyur ba'i dus la thim pa'o zhes grub po/_/de bzhin du phyi rol du phyogs kyi 'khor lo dang tshogs kyi 'khor lor mchod par bya'o zhes so/_/rigs ldan ma rnams dus thams cad du mchod par bya'o/_chu srin gyi 'pho bal shar gyi zhal 'byung ba ni/_ji skad
[\[261b.3\]]gsungs pa'i gnas su/_rngul tshon rnams kyis dkyil 'khor bris te gsad pa'i don du mkha' 'gro ma la mchod yon byin nas me tog la sogs pas mchod par bya'o/_/de bzhin du sa ga can la sogs pa la dbang du bya ba'i don du nyi ma gung la lA ma'o/_karka Ta la sogs pa la
[\[261b.4\]]rengs pa'i don du phye ma red du ma skyes ma la'o/_/lang la sogs pa la nyi ba'i don du mtshan mo phyed na gzugs can ma la mchod par bya'o/_/slar yang mchu can la sogs pa la skrod pa'i don du khwa gdong ma la'o/_/bum pa'i phyed kyi nyin zhag la dgug pa'i don du bug gdong ma
[\[261b.5\]]la'o/_/lug gi 'pho ba la phur bus gdab pa'i don du khyi gdong ma la'o/_/snon can gyi phyed la rgyas pa'i don du gdong ma la'o/_/chu stod can la sogs pa la dug gzhil ba'i don du gshin rje sreg ma la'o/_/khrums can gyi phyed la rmongs pa'i don du gshin rje pho nya ma
[\[261b.6\]]la'o/_/smin drug can la sogs pa la rengs pa'i ched du gshin rje ma che ba ma la'o/_/mgo can gyi phyed la rnam par dbye ba'i don du gshin rje 'joms ma la ste zla ba phyed pa dang zla ba dang /_ji srid thun brgyad kyi dbye bas ji skad gsungs pa'i cho gas mchod par bya'o/_/ji ltar thun
[\[261b.7\]]mtshams bzhir mkha' 'gro ma la sogs pa de bzhin du rab tu ma mo la sogs pa nyi shu rtsa bzhi po rnams phyogs kyi dbye bas mchod do zhes rtogs par bya'o/_/de bzhin du tshogs kyi 'khor por yang ming gi sngags kyis mchod nas rna 'byor ma rnams kyi kun du spyod
[\[262a\]]
[\[262a.1\]]pa bya ste shes rab dang thabs kyi dbye bas longs spyod pa'i dus la bza' ba dang /_btung ba dang /_'khrig pa dang myang bas rnal 'byor ma mchod par bya'o/_/'dir gang dang gang du 'gro ba der lhag ma la sogs pa za bas de dang de'i rigs su 'gyur te tshur 'ong gi bar du'o/_/
[\[262a.2\]]dper na rgyas pa la sogs pa'i rigs kha ton la sogs pas bram zer 'gyur ro/_/bral ze'i rigs rnams la ba lang gi sha za bas rigs ma yin par 'gyur ro/_/de bzhin du rnal 'byor ma rnams kyang rigs ma yin pa rnams/_rigs dang rigs kyang ma yin pa/_zhes gsungs
[\[262a.3\]]te gang du bzhi yod pa der thun mtshams kyi dbye bas rnal 'byor ma'i kun du spyod pa'o/_/rnal 'byor gyi rgyud du yang rnal 'byor ba'o zhes bcom ldan 'das kyis kyang gsungs te shes rab kyi rgyud gyi dgongs pas rnal 'byor kyi rgyud rtogs par bya'o/_/rtsa ba'i 'khor lo rnam par dag
[\[262a.4\]]pa'i don to/_/de bzhin du rnal 'byor rgyud du gsungs pa/_rnal 'byor ma'i rgyud du dam tshig shes par bya'o/_/de bzhin du gang du brgyad yin pa der thun gyi dbye bas nyi ma'i cha la mtshan mo phyed nas nyi ma gang ji srid par bzhi'o/_/de bzhin du zla ba'i cha la yang bzhi'o/_/'di
[\[262a.5\]]ltar mtshan mo dang nyin mo mnyam pa'i thun mtshams las so/_/gang du bcu drug yod pa der thun phyed pa dbye bas so/_/gang du sum cu rtsa gnyis yod pa der yud tsam gyi dbye bas so zhes bya ba la sogs pa rtogs par bya'o zhes pa drang ba'i don to/_/dus khyad par gyis zhes
[\[262a.6\]]pa gang du sogs dbang du byed cing byin gyis brlabs pa der de'i dkyil 'khor gyi lha dang ldan pa phreng ba la sogs pa'i sngags srog 'babs pas mchod par bya zhing /_bsgrub par bya'o zhes pa nges pa'i don to/_/de bzhin du sku'i 'khor lo la gnas pa brgyad ni sa 'og gi dngos grub
[\[262a.7\]]ster ba po nyid yin pa'i phyir tha ma'o/_/khrag gdong ma la sogs pa rnams kyang yi dgas dang dud 'gro'i dngos grub ster ba'i phyir ro/_/de bzhin du sa la spyod pa brgyad ni rgyal srid la sogs pa'i dngos grub ster bas 'brang ngo /_/de bzhin du mkha' la spyod pa brgyad ni 'dod pa na
[\[262b\]]
[\[262b.1\]]spyod pa'i dngos grub ster bas mchog ste/_mkha' 'gro ma la sogs pa rnams kyang gzugs na spyod pa'i dngos grub ster ro/_/'di ltar 'jig rten pa'i bden pas bsgrub par bya ba gang yin pa de thams cad 'jig rten pa'i 'bras bu de ci zhe na/_des bsgrubs bas sangs rgyas nyid du mi
[\[262b.2\]]'gyur ro/_/'di'i phyir gsungs pa/_yid ni nang du chud pa yis/_'dod pa'i dngos grub bde bsgom bya/_/zhes pa phyag rgya chen mo'i don du'o/_/'di'i tshig snga ma la sogs pa ni dpal 'dus pa stong phrag nyi shu rtsa lnga par gsungs pa/_rdo rje skyil krung gis sems ni/_nor
[\[262b.3\]]bu'i nang du chud pa lta/_/rgyu mthun la sogs bde ba rdzogs/_/dri med nyid bar kho nar de'o/_/zhes so/_/des na rdo rje skyil krung ni b+ha gar ni b+ha gar ling+ga bzhag nas byang chub kyi sems rdo rje nor bu'i nang du chud pa ni yid ni nang du chud pa'o/_/lhan cig skyes pa'i sems nang du chud pa des/_'dod
[\[262b.4\]]pa'i dngos grub rgya chen mo rnam pa'i mchog thams cad dad ldan pa'i stong pa nyid dang /_snying rje'i snying po can bde ba chen po'i thabs kyis gcig tu 'dres par gyur pa bsgom par bya'o/_/nyi ma'i snang ba ye shes kyi phyag rgyal dmigs bzung du 'jug pa'i rnal 'byor pa zhes
[\[262b.5\]]pa'o/_/ji srid du nor bu'i rtse mo nas spyi bor dri ma med pa nyid thob par gyur pa de srid du mi 'gyur ba'i bde ba de bsgom par bya'o/_/de las rnal 'byor pa brtson 'grus dang ldan pa rnams kyis skye ba 'di nyid la sangs rgyas nyid do zhes so/_/dbang mdor bstan par yang /_las kyi phyag
[\[262b.6\]]rgya'i snyoms 'jug dang /_/ye shes phyag rgya sogs dmigs dang /_/phyag rgya chen po gcig sbyor bas/_/mi 'gyur ba de 'phel bar byed/_ces so/_/ji srid byang chub sems 'dor ba/_/skye gnas las thob rgyun ma chad/_/de srid du ni rnal 'byor pas/_/mi bya kun du dga' ba
[\[262b.7\]]mchog/_/bde ba'i rang bzhin de nyid kyis/_/ldan pa'i sangs rgyas gzugs brnyan ni/_/ji srid khu ba brtan gyur pa/_/bdag nyid rtag tu bsgom par bya/_/lte bar rgyu mthun nyid du brjod/_/snying gar rnam par smin par dran/_/mgrin par skyes bu byed pa nyid/_spyi bor dri med nyid rab gsal/_/zhes
[\[263a\]]
[\[263a.1\]]gsungs so/_/skya rengs 'char ba'i dus dag tu/_/zla ba nya la des bsgrub bya/_/zhes so/_/'dir 'dod pa ni dmigs pa med pa'i snying rje chen po'o/_/dngos grub ni dmigs pa dang bcas pa'i stong pa nyid chen po rnal 'byor pa'i rang rig par bya ba nyid kyi phyir ro zhes gsungs so/_/'gyur ba dang
[\[263a.2\]]g.yo ba'i dngos grub dag dang /_mchog gi dngos grub phyag rgya chen mo sangs rgyas kyi yon tan ma lus par ster bas sangs rgyas kyi gzugs brnyan sna tshogs pa'i mtshan nyid bsgom par bya'o zhes so/_/yang na phyi'i yan lag med pa la lag pa'i phyag rgya gsor bas
[\[263a.3\]]ye shes kyi phyag rgya dang lhan cig gzugs gcig tu gyur pa thams cad stong pa sangs rgyas kyi gzugs brnyan nye bar bstan pa ji lta ba bzhin du bsgom par bya'o gsungs pa yang skyon dang bcas pa'i phyag rgya yongs su spang par bya'o/_/phyag rgya bzang mo bde ba bsgom pa'i don du gzung bar
[\[263a.4\]]bya'o/_/de ni/_med pa lag pa'i sbyor ba yi/_/phyag rgya rang la rag las pa/_/sems kyi nor bu spangs pa yi/_/zhes so/_/rang gi lag gis rdo rje mchog_/yang dang yang du gsor byed pa/_/zhes kun spangs rnams la gsungs so/_/yang na las kyi phyag rgya med na ye shes kyi phyag
[\[263a.5\]]rgyas rnam par rtogs pa snyoms par zhugs pa phyag rgya chen mo rnam par mi rtog pa la dmigs par bya'o/_/skye dgu'i bdag po'am rnal 'byor pas so/_/de bzhin du las dang ye shes kyi phyag rgya ni rab tu chags pas mchog gi dga' ba'i gnas skabs 'phags pas ci yang mi smra
[\[263a.6\]]ba'i dngos pos bsgom par bya'o zhes pa dgongs pa'o/_/da ni bde ba chen po'i don brjod par bya ste/_rang rdzas thig les sangs rgyas dang /_/byang chub sems dpa' mchod par bya/_/zhes pa ni/_rtog pa'i rnal 'byor pas sgrub pa chen po'i rnal 'byor dbang bskur bas rnam
[\[263a.7\]]par bsgom par bya ba phyag rgya la rjes su chags par byed pa'i yid byin gyis brlab pa'i don du rang rdzas thig le rnams kyi ro myong bas mchod par bya'o/_/mchod pa'i rdo rje la sogs pa ni sangs rgyas la sogs pa'o/_/phyi rol du sangs rgyas gzi brjid ni dkyil 'khor la
[\[263b\]]
[\[263b.1\]]sogs par gnas pa'i sems kyi thig le rnams kyis ming med kyis ji srid du gsang bar 'phangs pa la'o/_/rang rdzas thig le 'pho ba med pa'i ye shes rnams kyi de bzhin du nor bu'i bu gar phaT yig gis 'pho ba med pa'i ye shes kun du gnas pas sangs rgyas rnams mnyes par byed do/_/mkha'
[\[263b.2\]]'gro ma rdo rje gur du rab tu gsungs pa/_rang rdzas mdzes pa nyid kyi rdzas/_/stong dang shin tu stong pa dang /_/stong pa chen po'i rgyu de yis/_/thams cad stong pa mngon sum du/_/byas las bde chen skad cig gis/_/mchod par bya phyir rdzogs par bya/_/zhes so/_/mthar thug pa'o/_/
[\[263b.3\]]thig le'i mchod pa'o/_/da ni 'di'i 'bras bu gsungs pa/_/mthong ba dang ni reg pa dang /_/thos pa dang ni dran pas kyang /_/sdig pa kun las grol bar 'gyur/_/de ltar the tshom med pa nyid/_/ces te/_mthong ba ni nu ma dang skra dang ldan ma'o/_/reg pa ni ye shes kyi phyag rgya lha'i
[\[263b.4\]]gzugs kyis rtogs pa de'i'o/_/de la 'di la snyoms par 'jug pa'i rim pa ji ltar gsungs pas/_/phag mo de rnam par bsgoms nas sngags kyis byin gyis brlab par bya'o/_/oM AHhUM ho haM k+ShaH_sku dang gsung dang thugs dang lte ba dang gtsug tor dang gsang ba rnams su dgod
[\[263b.5\]]par bya'o/_/de nas go cha gnyis kyis byin gyis brlabs nas/_pad+ma dang rdo rje dag la oM baM bsgom par bya/_/yan lag la dgod par byas pas dpag tu med pa zil gyis mnan nas hUM phaT bya zhing dga' ba brtsam par bya'o/_/thos pa ni zab mo'i chos so/_/dran pa ni gnas so/_/
[\[263b.6\]]drang ba'i don to/_/mthong ba zhes pa la sogs pa ni dag pa'i chos kyi rang bzhin lhan cig skyes pa'o/_/de las rgyu mthun pa'i bde ba la reg pa'o/_/de nyid thos pas te shin tu dga' ba'i sgra dang bla ma'i zhal snga nas thos so/_/kyang yig las rdzogs pa drug gi bsnyen pa dang sbyin
[\[263b.7\]]pa la sogs pas rtsa ba'i ltung ba las grol zhing mi dge ba spangs pas grol bar 'gyur ro/_/mtshams med pa la sogs pa byas pa'i sdig pa las grol bar 'gyur ro/_/nges pa'i don to/_/sdig pa grol ba bsod nams bskyed pa'i cho ga'o/_/de las cir 'gyur zhe na gsungs pa/_/
[\[264a\]]
[\[264a.1\]]rnal 'byor pa nyid bsod nams mchog/_/dag byed sdig pa 'jig byed pa'o/_/sngags bzlas pa dang bsam gtan dang /_bde ba yis kyang bsgrub par bya/_/zhes sgrub thabs gsungs so/_/rnal 'byor pa nyid ni mngon par shes pa lnga dang dkyil 'khor gyi 'khor
[\[264a.2\]]lo grub pa/_sa bdun pa'i dbang po nyid/_de nas sa brgyad pa'i dbang po nyid/_spyod dus su yang /_de bzhin du gsung rdo rje'i ting nge 'dzin la gnas pa'i sngags pas brgyad pa'i dbang phyug ces so/_/yang na sa bcu pa'i dbang po nyid de rang byin gyis brlab pa'i ye shes las skyes
[\[264a.3\]]pa sangs rgyas kyi zhing nas sangs rgyas kyi zhing du 'gro ba la sogs pa'i rnal 'byor pa nyid kyang sgrub par byed do zhes pa'i don ni sgrub pa'i phyir zhes pa'i don to/_/sngags kyi bzlas pas ni sngags rnams gsungs te/_sngags kyi sgo nas/_oM sum+b+ha ni sum+b+ha huM hUM phaT/_oM gr-ih+Na
[\[264a.4\]]gr-ih+Na huM hUM phaT/_oM gr-ih+NA pa ya gr-ih+NA pa ya huM hUM phaT/_oM A na ya hoH_b+ha ga bAn badzra huM hUM phaT/_ces pa zhal bzhi pa'i sngags so/_/oM na mo b+ha ga ba te bI re shA ya/_ma hA ka lpAg+ni san+ni b+hA ya/_dza Ta mu ku Tot+ka Ta ya/_daMSh+TA ka ra lo gra b+hI Sha Na mu khA ya/_sa ha sra b+hu dza b+hA su rA ya/_
[\[264a.5\]]bar shu pA sho r+ya ta shU la kha t+pAM ga d+hI ra Ne/_byA g+h+rA dzi nA m+pa ra d+ha rA ya/_ma hA d+hu m+b+rAn+d+ha kA ra ba pu ShA ya/_zhes pa rkang pa brgyad pa'i sngags so/_/oM ka ra ka ra ku ru ku ru ban+d+ha ban+d+ha trA sa ya trA sa yak+Sho b+ha ya k+Sho b+ha ya/_hrauM hrauM hraHhraH_pheM pheM phaT phaT/_da ha da ha/_pa tsa pa tsa/_b+hak+Sha b+hak+Sha/_ba sa ru
[\[264a.6\]]d+hi rAn+t+ra mA lA pa lam+bi ne/_gr-ih+Na gr-ih+Na sap+ta pA tA la ga ta b+hu dzang+gaM sa rbaM pA ta rdza ya ta rdza ya A kaT+T+h+ya kaT+T+h+ya/_hriM hriM/_dz+NauM dz+NauM/_k+Sh+mAM k+Sh+mAM/_hAM hAM hIM hIM hUM hUM/_ki li ki li si li si li hi li hi li d+hi li d+hi li huM hUM phaT/_zhes pa rkang pa nyi shu rtsa bzhi pa'i sngags so/_/yi ge'i grangs steng du ni
[\[264a.7\]]dgu bcu rtsa bdun no/_/phyi ma la yang brgya'o/_/oM yig la sogs pa nas huM hUM phaT kyi yi ge'i mthar thug pa rtsa ba'i sngags so/_/de bzhin du yang snying po la sogs pa'i sngags kyang shes rab dang thabs la sogs pa rnams kyis rtogs par bya'o/_/'di rnams kyi rab tu
[\[264b\]]
[\[264b.1\]]brjod pa'i bzlas pas so/_/bsam gtan gyis kyang ni dkyil 'khor gyi 'khor lo la sogs pa rnam par rtog pa'i bsam gtan gyis so/_/kyang yig las phyi rol gyi sbyin sreg dang /_tshogs kyi 'khor lo dang gtor ma sbyin pas kyang ngo /_/bde ba yis kyang ni las kyi phyag rgya dang /_ye shes kyi
[\[264b.2\]]phyag rgya'i 'gyur ba dang g.yo ba'i bde bas so/_/kyang yig las dam tshig bskyang bas 'og min gyi srid pa'i mthar thug pa'i bdag po lo bcu gnyis rnams kyis 'di nyid kho nar 'grub par byed do zhes pa drang ba'i don to/_/rnal 'byor pa nyid ni rdo rje 'chang nyid do/_/de nyid kho na mchog ste gnyis
[\[264b.3\]]su med pa yang dag par rdzogs pa'i sangs rgyas nyid do/_/bsod nams ni bsod nams kyi tshogs rdzogs pa nyid kyi phyir ro/_/dag byed ni ye shes kyi tshogs rdzogs pa nyid kyi phyir ro/_/sdig pa 'jig byed pa ni tshul khrims kyi tshogs yongs su rdzogs pa nyid kyi phyir ro/_/sngags bzlas
[\[264b.4\]]pa dang zhes bya ba la sogs pas rim pa min pas gsungs pa'i yan lag gsum gyis yan lag drug po rnams rtogs par bya ste/_de rnams kyis kyang bsgrub par bya'o/_/byis pa las dang po pa rnams kyis 'dod pa'i dngos grub sgrub pa la yang gsungs pa/_'dod pa nye bar longs
[\[264b.5\]]spyod pas yan lag drug gi sgrub thabs so/_/'dir phyag rgya chen mo'i sgo nas yan lag drug brjod par bya ste/_dpal 'dus pa phyi mar yang /_mchog gi yan lag drug rnams kyis/_/zhes so/_/de nyid du gsungs pa/_sor sdud de bzhin bsam gtan dang /_/srog rtsol de nas
[\[264b.6\]]'dzin pa dang /_/rjes su dran dang ting nge 'dzin/_/rnal 'byor yan lag drug tu 'dod/_/dpal dus kyi 'khor lor yang nges par bstan pa/_so sor sdud pa lus la yul dang yul can bcu po rnams ni rab tu 'jug pa med pa'o/_/bsam gtan dag kyang shes rab rtog dang dpyod
[\[264b.7\]]pa dga' dang g.yo med bde brtse gcig sems pa'o/_/srog gi rtsol ba dag kyang lam na gnyis po bsgyel zhing dbu mar srog ni zhugs pa dag tu 'gyur/_/thig ler srog ni rab tu zhugs shing gnyis ka'i bgrod pa bcom ste rtse gcig sems pa 'dzin pa'o/_/gtum mo'i snang
[\[265a\]]
[\[265a.1\]]bar gang zhig gyur pa nges par lus dang nam mkha' la yang rjes su dran par 'gyur/_/shes rab thabs kyi bdag nyid kyis ni 'gyur med bde ba'i dbang gis ye shes gzugs la ting nge 'dzin/_/zhes so/_/'di'i rgyas par bshad pa gsungs pa/_'dir so sor sdud pa
[\[265a.2\]]zhes bya ba ni lus la yul dang yul can bcu po rnams kyi 'brel pas rnam par shes pa rab tu 'jug pa med pa ste/_stong pa'i gzugs kyi yul rnams la gzhan mig la sogs pa rnam pa lnga po rnams kyis rab tu 'jug pa'o/_/sha la sogs pa'i mig rnams kyis stong pa nyid
[\[265a.3\]]la dmigs par 'gyur ro zhes pa'i don to/_/de nas de nyid la blta ba ni shes rab bo/_/rtog pa ni sems kyi dngos po 'dzin pa'o/_/dpyod pa ni de'i don nges pa'o/_/dga' ba ni gzugs la chags pa'o/_/g.yo med bde ba ni stong pa nyid dang lhan cig sems gcig tu byed pa g.yo med
[\[265a.4\]]bde ba mchog las bsgom pa zhes pa bsam gtan yan lag lnga'o/_/de nas srog gi rtsol ba zhes pa g.yon pa dang /_g.yas pa'i lam bsgyel bas cig car nyid du 'bab pa ste sems kyis bzlas pa'o/_/de nas 'dzin pa zhes pa thig ler te dpral bar srog ni rab tu zhugs
[\[265a.5\]]shing phyi rol du rgyu ba med par yang dag par sdom pa'o/_/de nas rjes su dran pa zhes bya ba rang gi 'dod pa'i lha mthong ba rnam par rtog pa dang bral ba'o/_/de nas ting nge 'dzin zhes bya ba shes rab rang gi sems kyis so sor snang ba des lhan cig pa'i mi 'gyur ba'i bde ba'i go 'phang thob
[\[265a.6\]]pa sgrib pa thams cad dang bral ba'i phyir gzung ba dang 'dzin pa dang bral ba'i sems zhi ba'i bde ba chen po zhes pa yan lag drug gi sgrub thabs so/_/'bras bu ni dpal dus kyi 'khor lor gsungs pa/_so sor sdud pas rnal 'byor pa ni yul dang rnam par bral ba sngags rnams
[\[265a.7\]]kun gyis byin gyis rlob/_mngon par shes pa lnga ni thob par 'gyur te mi yi bdag po bsam gtan sbyor bas dag pa'o/_/srog gi rtsol bas dag pa ri bong can dang nyi ma dang bral byang chub sems dpa' rnams kyis mchod/_bdud dang nyon mongs la sogs nyams shing stobs bcu
[\[265b\]]
[\[265b.1\]]la ni 'jug par 'gyur te 'dzin pa'i stobs kyis so/_/rjes su dran pa'i legs par dag pa dri med 'od kyi dkyil 'khor dag kyang ye shes gzugs las so/_/de nas ting nge 'dzin gyis dag pa nyin zhag 'ga' zhig dag gis ye shes lus ni 'grub par 'gyur/_/zhes so/_/lha'i
[\[265b.2\]]rnal 'byor dang ldan pa phyag rgya chen po sgom pa so sor sdud pas bcu drug las yongs su rdzogs pa'am/_gang gi tshe lo phyed kyis gzung bya sems dang /_'dzin pa po'i sems brtan par gyur pa de'i tshe tshig gi mchod sbyin pa la sogs pa sbyin par byed de sha'i mig tu 'gyur ro/_/gang gi
[\[265b.3\]]tshe bsam gtan dag pa de'i tshe mig mi 'dzums pa lha'i mig dang lha'i rna bar 'gyur ro/_/gang gi tshe rtag tu dbu mar 'bab pa de'i tshe byang chub sems dpa' rnams kyis rab tu bsngags par 'gyur ro/_/rlung bcu 'gags pa las sems thig ler gnas pa 'gro ba dang 'ong ba
[\[265b.4\]]dang bral ba stong pa nyid rab tu thob pa de'i tshe bdud la sogs pa nyams par byed do/_/gang gi tshe stong pa nyid la chags pa stobs bcu nyid thob pa sgrib pa med pa'i sems 'dod pa'i gnas skabs bcu thob pa de'i tshe 'od zer lnga dang ldan par 'gyur ro/_/ting nge 'dzin gyi bde ba de gang
[\[265b.5\]]gi cho lo gsum dang phyogs gsum gyis gtsug tor du phyin pa dri ma med pa thob pa de'i tshe ye shes kyi lus te dus der rin po che la sogs pa'i char 'bab par 'gyur ro/_/mkha' 'gro ma rdo rje gur du 'bras bu ni/_'jig rten khams rnams thams cad du/_/ji srid rdo rje'i lus dang ldan/_/
[\[265b.6\]]khams gsum rgyu dang mi rgyu ba/_/ma lus lus pa med par 'grub/_/blo dang ldan pa ye shes ldan/_/de yi rjes su thams cad 'brang /_/zhes so/_/don dam pa la sogs pa 'di'i lam sgom pa'i nye bar bstan pa rgyud rnams su bcom ldan 'das kyis gsungs so/_/du ba la sogs mtshan ma
[\[265b.7\]]dag dang ni/_/srog rtsol gyis ni dbu mar 'bab pa dang /_/rig ma'i brtul zhugs dag gis rdo rje ni/_/ltung min steng du khu ba'i lam 'dis ni/_/sangs rgyas kun bde rnal 'byor pas thob 'gyur/_/zhes dang /_slar yang /_de bzhin sems kyi 'od gsal rtog pa yi/_/sgom pa'i thabs rnams
[\[266a\]]
[\[266a.1\]]dag gis mi mthong ste/_/de nyid du ni brkyang ma dag dang ni/_/ro ma gcig tu sbyar bas mthong bar 'gyur/_/zhes te nges pa'i don to/_/da ni dam tshig bskyang ba brjod par bya ste/_legs par mnyam gzhag sgrub pa pos/_/rtag tu dam tshig bskyang bar bya/_/zhes pa 'dis dam tshig
[\[266a.2\]]dpal 'dus par brjod pa rnams dang /_rdo rje mkha' 'gro la sogs pa'i sgrub thabs su mu stegs pa rnams kyi rnam pa sna tshogs pa dang zhi ba nyid dang drag po rnams kyi bya ba de rnams 'jig rten gyi rab tu 'jug pa las bsod nams kyi tshogs kyi don du sdom pa dang ldan pa'i rnal 'byor pas bskyang bar
[\[266a.3\]]bya'o/_/dpal 'dus par yang /_ngo bo nyid kyis kun 'byung ba/_/khams gsum dag na rnam par spyod/_/sems can kun la phan 'dod pa sa/_/dam tshig mtha' dag spyad par bya/_/zhes so/_/rang gi bdag po nyid kho nas dang po'i dus can gyi tshangs pa la sogs pa'i rdzu 'phrul chen po rnams
[\[266a.4\]]snod rnams kyis lhan cig skyes pa rang bzhin sna tshogs kyi 'jug pas sems can gyi don du 'gyur ba gang yin pa de'i phyir ro/_/'jig rten pa rnams kyi dam tshig thams cad kun du spyod par bya'o zhes pa 'di'i don to/_/gur gyi rgyud du yang /_rang gzhan chos ni sun mi 'byung /_/zhes
[\[266a.5\]]so/_/rnal 'byor gyi rgyud du yang /_pha rol smra ba gang yang rung /_/mtshan ma'i dbye bas rnam par gnas/_/de 'dir brnyas par mi bya ste/_/rdo rje sems dpa'i rnam 'phrul yin/_/zhes pa dang /_tshangs pa sku yi rdo rje 'dzin/_/zhes pa la sogs pa 'di las bya'o/_/sgra ji bzhin pa'o/_/
[\[266a.6\]]dam tshig bye bas dkyil 'khor du/_/'dod pa'i dngos grub thob mi 'gyur/_/zhes pa dam tshig bye ba'i nyes pa brjod par bya ste gsungs pa yang /_dkyil 'khor nges sdom dus dang ni/_/brda dang sngags dang phyag rgya dag_/lha rnams dang ni grub mtha' la/_/rgyal ba rnams kyi
[\[266a.7\]]dam tshig bsgrags/_/zhes so/_/de'i dbye ba gsungs pa/_srid pa de phyin ci log tu gyur pa des mngon par 'dod pa'i don du mi 'gyur ro/_/dam tshig yang dag par bsrungs pa las dngos grub bo zhes so/_/de bzhin du/_lha rnams srin po'i gzugs can gyis/_/dam
[\[266b\]]
[\[266b.1\]]tshig las ni nyams par byed/_/ba byung la sogs sar mthong nas/_/srin po rnams ni ring du 'gro/_/lha rnams bshad pa sogs mthong nas/_/rang gi gnas ni rnam par 'dor/_/zhes so/_/'di las dam tshig rnams dkyil 'khor la sogs par bsnyen pa bya'o/_/gang gi tshe
[\[266b.2\]]sangs rgyas la sogs pa lha zhi ba rnams kyi bya ba ni mkha' 'gro la sogs pa drag po srin po'i dam tshig gis byas pa de'i tshe 'grub par mi 'gyur te/_gsungs pa yang dam tshig gzhan dang bya ba gzhan gyis 'grub par mi 'gyur te sgrub pa po rnams 'chi bar 'gyur ro zhes so/_/mchog
[\[266b.3\]]gi dang po'i sangs rgyas su yang gsungs pa/_mi phyed lam la gnas pa yis/_/dam tshig bzhi po bsrung bar bya/_/go ku la sogs rtag tu bza'/_/dam tshig 'di ni 'da' dka' ba'o/_/dam tshig bzhi ni chang btung ba dang /_bdud rtsi lnga dang /_sgron ma bza' dang /_
[\[266b.4\]]bud med dang 'grogs pas khu ba myang ba yang ngo /_/sngags kyi spyod pa la brten nas rtag tu bza' bar bya'o/_/rigs su 'dzin pa gzhom pa'i phyir du lha rnams tshim par bya'o/_/khyim pa rnams kyi yul dang rigs kyi tha snyad kyis so/_/dge tshul la sogs pa rnams
[\[266b.5\]]kyis bza' bar mi bya'o/_/sgra ji bzhin pa'o/_/de nas gzhan yang rab 'chad byed/_/phyi rol bdud rtsi lnga mdzes pa/_/sbrang rtsi khrag dang ga pur bcas/_/tsan+dan dmar po dang sbyar ba/_/tshogs kyi dbus su rab bzhugs ni/_/thams cad rdor mtshan mtshan ma 'dzin/_/zhes
[\[266b.6\]]pa bdud rtsi lnga bza' ba nges par bstan to/_/sbrang rtsi ni rkang ngo /_/khrag ni rdul lo/_/ga pur ni khu ba'o/_/tsan+dan dmar po ni bshang ba'o/_/tshogs kyi dbus su rab zhugs ni gci ba'o/_/bshad pa'i rgyud rdo rje mkha' 'gror gsungs pa/_dbang po thams cad rnam grol ba/_/
[\[266b.7\]]tshogs kyi dbang por gang zhig 'gyur/_/zhen pa zhes dgongs so/_/sbyar ba ni sgron ma lnga sbrang rtsi la sogs pa rnams kyis so/_/thams cad rdor mtshan mtshan ma 'dzin ni hra ti yig bkod pa'i sngags pas bza' bar bya'o/_/sbyor ba ni rgya cher 'grel du gsungs pa'i ril
[\[267a\]]
[\[267a.1\]]bu'i cho ga brjod pa thog mar rang gi bdud rtsi rnams dang /_go ku la sogs pa rnams kyi sha ji ltar rnyed pa bzung nas de gnyis zos pa'i zla ba'am dus gzhan la bu ma skyes pa'i gzhon nu ma'i dbang po gzung ba la dga' ba byas nas hUM phaT ces pas byang chub kyi sems phyung nas pad+ma'i
[\[267a.2\]]snod du rdo rjes gzung bar bya'o/_/gnyis pa la ro la mchod pa byas nas rkang gsum pa la lo bcu gnyis ma la mchod pa byas nas rdul lo/_/bzhi pa rang gi gci ba'o/_/lnga pa la bshang ba gzung bar bya'o/_/nam mkha' la sogs pa'i 'phel bsam sha ka bcu lnga'o/_/de bzhin du drug
[\[267a.3\]]pa la sogs pa'i tshes lnga la mi dang /_rta dang glang po che dang /_khyi dang /_ba lang gi sha rnams gzung bar bya ste ma sha bzhi'i bdag nyid kyi cha gcig la sogs pa'i phel bas ma sha ka drug cu'o/_/bcu gcig pa la zas ma zos pa la chang 'thungs te skyug par byas nas des ma sha ka bdun cu rtsa
[\[267a.4\]]lnga'i bdud rtsi dang /_sbrang rtsi bco lnga rnams kyis lhan cig tu btags nas ce spyang gi pags par bcug nas thod pa kha sbyor du byas te mtshan mo shi ba dang ma shi ba lhan cig bsregs par khru gang gru gsum pa'i dong brus nas der bcug ste mchod par bya'o/_/oM badzra kro d+hi shwa ri sarba dra byA Ni sho d+ha
[\[267a.5\]]ya hUM phaT/_zhes pas gtor ma sbyin par bya'o/_/de nas gshegs su gsol zhes bya ba la sogs pa dang /_oM shrI he ru ka zhes bya ba la sogs pa dang /_oM sum+b+ha zhes bya ba la sogs pas gtor ma byin nas bdud rtsi sngags brgya rtsa brgyad kyis bsngags pa'i ral gri bzhag nas mchod
[\[267a.6\]]par bya'o/_/yi ge bcu pas bsrung ba byas nas lha'i sngags kyis rang gi khyim du bcu gnyis pa la thun bzhir zhal bzhi pa'i sngags dang /_bcu gsum pa la rkang pa brgyad pa dang /_bcu bzhi pa la ka ra ka ra la sogs pa bzlas par bya'o/_/de nas nyi ma gzas gzung ba dang bton
[\[267a.7\]]nas mi'i zhag gis mon sran sde'u'i tshad tsam gyi ril bur bya'o/_/gang gis nye bar bstan pa las longs spyod bsang gtor byas nas gzhag par bya ste de yis thams cad du dag pa'o/_/dam tshig gi ril bu'i cho ga'o/_/da ni tshogs kyi 'khor lor zhi ba'i btung ba rgyas par 'chad
[\[267b\]]
[\[267b.1\]]do zhes/_ming med mthe bong gdong dag gis/_/rnal 'byor rig pas bza' bar bya/_/zhi ba'i btung ba bzhin myangs pas/_/dngos grub rtag pa thob par 'gyur/_/zhes sbyangs pa'i chang gis gtso bo la drug skyes kyi sngags kyis yang dag par tshim par bya zhing bdag nyid tshim par bya'o/_/
[\[267b.2\]]bshad pa'i rgyud du yang /_dang por bla ma la phul nas/_/de ma thag tu sangs rgyas rnams/_/de mthar phyag rgya la byin nas/_/zhi ba'i btung ba bzhin du myang /_/zhes so/_/zhi ba'i btung ba yang bcom ldan 'das kyis gsungs pa mu stegs pa rnams kyi sgrub pa'i phyogs rnams
[\[267b.3\]]la 'gyur te/_khrag dang bcas pa'i ba lang gi pags par so ma ba li zhes pa bzhin du nye bar 'jal ba la ji ltar zhi ba'i btung ba sdig pa 'joms shing dag par byed pa de bzhin du 'dir chang 'thungs pa'o zhes pa'i don to/_/mu stegs pa rnams kyi de nyid mchog tu gzi brjid can nyid
[\[267b.4\]]las so/_/dngos grub ni rdo rje lta bu'i ting nge 'dzin las skyes pa'i byang chub mchog go/_/rnal 'byor gyi rgyud rdo rje rtse mor yang /_rdo rje lta bu'i rnam 'gyur can/_/byang chub sems ni mchog gyur pa/_/sku gsum yongs su mthar thug pa/_/byang chub mchog tu brjod par bya/_/zhes
[\[267b.5\]]so/_/byang chub kyi sems yang dag par gnyis su med pa nges par brten par bya ba'i ro myang ba'i dam tshig rgyas par bstan pa ni/_'di ni bdud rtsi lnga ru 'gyur/_/dngos grub thams cad rab 'jug pa'o/_/zhes pa ni spyi bo'i zla ba'i bdud rtsi gang yin pa b+ha ga'i rdul la son pa
[\[267b.6\]]dga' ba thams cad kyi rang bzhin 'di ni zhes pa dgongs pa'o/_/bdud rtsi khu ba de nyid g.yo bas lnga nyid du 'gyur ba'i phyir bdud rtsi lnga'o/_/'di ni rnal 'byor pas gcig pur bkod nas dang phyag rgya mas bslabs pa de las kyang bsnyen pa bya'o/_/dngos grub thams cad rab
[\[267b.7\]]'jug pa ni rnal 'byor ba nyid du 'gyur ro/_/mchod bzhi de bzhin rnal 'byor ma/_/dpa' bo gnyis med snyoms par 'jug_/snyoms par zhugs la de nyid 'dzin/_/zhes pas dam tshig bzhi rgyas par bstan te/_/kun du spyod pa'i rgyud du yang /_/me long la sogs bzhi rnams
[\[268a\]]
[\[268a.1\]]ni/_/mchod bzhi rjes su brjod par bya/_/mkha' 'gro ma sogs pad+mar gnas/_/mA ma kI sogs bzang mo yin/_/zhes so/_/gzugs la sogs pa'i yul dam pa bzhi rnams su/_phyag rgya ma lnga rnams kyis lhan cig snyoms par 'jug pa byas nas snyoms par 'jug pa'i mtha'
[\[268a.2\]]la dga' ba bzhi'i dga' ba la thun mtshams bzhir nan tan bya'o/_/lte ba dang snying ga dang /_nu ma'i bar dang lce'i rtsa ba dang /_spyi bo'i steng du dga' ba dang /_mchog tu dga' ba dang /_khyad par dga' ba dang /_lhan cig skyes pa de nam mkha' zhes rgyud phyi mar ro/_/dpal 'dus par yang /_
[\[268a.3\]]gal te 'dod de rdo rje 'chang /_/zhes so/_/yang yig ni 'dir 'gro ba'i don te gang gi tshe 'dor ba de'i tshe gdon mi za bar lces myang bar bya'o/_/dpal 'dus par yang /_rdzas kyang lhag par dbrog par bya/_/zhes so/_/'bras bu ni dpal dus kyi 'khor lor/_/rgyal po ri bong 'dzin
[\[268a.4\]]pa gcig pu 'chi ba'i 'jigs pa 'phrog pa thams cad dus su bsten par bya/_/shes rab chos 'byung dag la gnas pa'i nyin mor byed dang lhan cig rnal 'byor ldan pas smos ci dgos/_/zhes so/_/lha dang mi yi bde ba nyid/_/bsdus byas nas ni kun nas so/_/rdo rje mchog gi cha
[\[268a.5\]]yis ni/_/bcu drug char yang mi phod do/_/zhes pas ni bde ba chen po rgyas par 'chad de/_lha dang ste lha rnams kyi dang /_mi rnams kyi bde ba bsdus par byas nas te gal te mtshungs par bya ba de bzhin du yang stong pa nyid dang snying rje gnyis su med pa shes rab dang thabs lhan cig skyes
[\[268a.6\]]pa la 'jig rten pa'i dgod pa la sogs pa'i bde ba de rnams kyis bcu drug gi char yang mi phod dper yang mi 'gro'o/_/de dag gi bde ba ni bshad pa'i rgyud du yang /_sa bon mngar bas bsgos gyur par/_/mngar bas rjes su bsten pa dang /_/gang las mngar bas 'phel 'gyur ba/_/de
[\[268a.7\]]yi ro ni mngar bar bshad/_/de bzhin chos kyi bdud rtsi 'byung /_/bde las skyes pa bde ba thob/_/sa gsum po ni gang na yang /_/de yi dpe ni yod ma yin/_/zhes dang /_slar yang rdo rje mkha' 'gro ru/_/byang chub sems de'i bdag nyid can/_/rdo rje'i rang bzhin can gyi cha/_/phra mo
[\[268b\]]
[\[268b.1\]]spro ba rab brjod pa/_/phra mo'i rdul du yang dag bstan/_/ngo bo nyid las mthu stobs kyis/_/rang bzhin kho nar de grub po/_/'di yi rang bzhin brjod pa ni/_/zhal mchog ma ni khyod la bshad/_/ces so/_/dgongs pa'o/_/bsdus pa'i don gyis yongs su bcad pa ste dang po'o//_//da ni bde ba
[\[268b.2\]]chen po bsgrub par bya ba'i gnas rgyas par gsungs pa/_/ri bo tshang tshing sman ljongs dang /_/rgya mtsho chen po'i 'gram dag dang /_/gdod nas grub dang dur khrod du/_/der ni dkyil 'khor bri bar bya/_/zhes so/_/'dir ri bo ru rengs pa la sogs pa dang gter gyi dngos grub bsgrub par bya'o/_/de
[\[268b.3\]]bzhin du tshang tshing ste/_shing 'khrigs par dkyil 'khor bris nas dbang la sogs pa dang rin po che'i dngos grub po/_/sman ljongs te 'khri shing gis g.yogs par zhi ba la sogs pa dang bcud len gyi dngos grub bo/_/rgya mtsho chen po'i 'gram du ma rungs pa'i las dang /_ral gri'i dngos
[\[268b.4\]]grub po/_/dang yig las sa'i khyim mam phug tu 'jig rten gsum nyid dang /_ye shes kyi dngos grub po/_/gdong nas grub pa ni grub pa'i gnas so/_/der las kyi phyag rgya'o/_/dur khrod du yang mig sman la sogs pa dang rengs pa la sogs pa'o/_/drang ba'i don to/_/ri bo
[\[268b.5\]]ni nus ma rgyas pa la sogs pa dang ldan pa'i rab tu myos ma'o/_/tshang tshing ni skye bo gzhon nu ma'o/_/sman ljongs ni rgyas pa'i rked pa la'o/_/rgya mtsho chen po'i 'gram ni rje rigs la sogs pa'i skye bo'o/_/dur khrod du ni gtum po la sogs pa'i gnas so/_/yang yig las
[\[268b.6\]]gang dang ci yin pa yang ngo /_/gdod nas grub pa ni pad+ma can la sogs pa lhan cig skyes pa'o/_/der dkyil 'khor ni rdo rje dang pad+ma 'dus pa dag bya'o/_/nges pa'i don to/_/chu dang ba byung blangs nas ni/_/bdud rtsi lnga dang yang dag ldan/_/dur khrod kyi ni sol bar ldan/_/de yis
[\[268b.7\]]sa la rab tu byug_/ces pa la chu ste ba lang gi gcin dang /_ba byung yang dag par blangs nas dkyil 'khor gyi gnas la nye bar byug par bya ste/_phyi dang nang gi bdag nyid can gyi bdud rtsi lnga la sogs pas kyang nye bar byug go/_/de nas sngags pas/_/dkyil 'khor bzang po bri bar bya/_/
[\[269a\]]
[\[269a.1\]]zhes pa ni dri bzang pos kyang nye bar byugs te slob dpon las kyi cho ga mthong bas rang gi dkyil 'khor brtsam par bya'o zhes pa drang ba'i don to/_/ba byung ni dbang po thams cad kyi byang chub kyi sems kyi ye shes so/_/dur khrod ni rlung ngo /_/thal ba ni 'od gsal lo/_/chu
[\[269a.2\]]yis ni de'i bgrod pas so/_/sa gzhi ni gsang bar khyab par bya'o/_/nye bar byugs nas ni bskyod nas so/_/dkyil 'khor ni dga' ba'o/_/bri bar bya ni sems kun du rdzogs par bsgom par bya ba ste nges pa'i don to/_/ro bsregs sol ba ni rus pa'i phye ma dag go/_/dur khrod so phag
[\[269a.3\]]ni ba bla rnams kyis so/_/spyod par byed pa 'jug pa po dang ldan pas/_/slob dpon dge ba'i mtshan nyid can/_/zhes pas rdul tshon gsungs te sgra ji bzhin pa'o/_/yang dag shes shing rgyud shes pa ni rigs pa'o/_/he ru ka yi gsang sngags rig_/khro med gtsang la mkhas pa dang /_/sbyor shes
[\[269a.4\]]ye shes pha rol 'gro/_/zhes pas slob dpon gyi mtshan nyid gsungs so/_/yan lag dur khrod thal bas byug_/phyi mo chen pos rnam par brgyan/_/rus pa'i phreng ba 'phyang ba dang /_/kha T+wAM ga ni lag na gnas/_/zhes pas 'di'i spyod lam gsungs pa sgra ji bzhin pa'o/_/bdag nyid
[\[269a.5\]]he ru kar byas nas/_/ha 'og he ru ka dran bya/_/mkha' la rdo rje'i gur bsams nas/_/rdo rje chu skyes der dgod bya/_/'khor lo'i dbus su bdag nyid dang /_/steng du mda' yi dra ba dang /_/rdo rje'i ra ba yang dag ldan/_/'og tu mtshon cha dgod par bya/_/phyogs dang phyogs bral rnams
[\[269a.6\]]su yang /_/bdud rnams kun gyis mi phyed pa'i/_/go cha gnyis pa bgos pa ni/_/gdug spyod rnams kyis mi phyed do/_/zhes pa gsum po 'di rnams kyis srung ba'i 'khor lo gsungs so/_/bdag nyid ces pa ni dang por re zhig_/oM shrI he ru ko\u0f85haM zhes brjod la zhe sdang rdo rje zhal
[\[269a.7\]]gcig phyag gnyis pa rdo rje dang dril bu 'dzin pa shes rab dang bcas pa bdag nyid bsgom par bya'o/_/de nas dpal he ru ka'i ye shes 'khor lo dran par bya'o/_/'od zer gyis bkug nas gsol ba gdab par bya ste dbang bskur ba la sogs pa'i don du bdud bskrad par bya'o/_/ra las
[\[269b\]]
[\[269b.1\]]skyes pa'i nyi ma la/_hUM las skyes pa'i sna tshogs rdo rje/_de las skyes pa'i rdo rje gur dang rdo rje'i mda'i dra ba la sogs pa bsams la dbus su k+Sha yig las skyes pa'i 'khor lo rtsibs bcu pa bsgom par bya'o/_/rdo rje chu skyes la gnas pa'i rdo rje sems dpa' mngon brjod bla mar bshad
[\[269b.2\]]pas bsam par bya'o/_/yang na/_nyi ma'i dkyil 'khor dbus gnas pa'i/_/rdo rje sems dpa' rnam bsgom bya/_/zhal gsum phyag drug zhi ba ste/_/dag pa'i shel dang zla ba'i 'od/_/phyag rgya chen pos snyoms par zhugs/_/shes rab skyil krung la gnas pa/_thod pa'i phreng ba'i
[\[269b.3\]]cod pan can/_/mi bskyod pas ni dbu rgyan byas/_/rgyan rnams thams cad yang dag rdzogs/_/mtshan rnams thams cad kyis mtshan cing /_/dpe byad rnams kyis yang dag brgyan/_/kha T+wAM ga dang thod pa 'dzin/_/rdo rje dril bus kun 'khyud pa/_/dpa' bo lcags kyu zhags pa 'dzin/_/
[\[269b.4\]]bde ba chen po'i go 'phang gnas/_/rnam par 'gyur ba'i zhabs gnyis so/_/ser dang dkar po ljang gu'o/_/zhes so/_/yang na zhal gcig pa phyag gnyis pa'i rnam par bsgoms nas de bzhin du gyur pa'i rdo rje hUM mdzad rnam par gtsigs pa drag po g.yas brkyang gi stabs kyis gnas
[\[269b.5\]]pa mgo bo'i phreng ba can shes rab dang bcas pa nyi ma la gnas pa bsgom par bya'o/_/gnod mdzes la sogs pa'i khro bo bcu po spros nas sngags kyis bka' bsgos pas rdo rje sa 'og gi khro bo rnams kyis bkug pa rnams zhal gcig phyag gnyis rdo rje dang dril bu 'dzin pa la yang dag
[\[269b.6\]]par gtad de bgegs kyi gtso bo rnams la phur bus gdab par bya'o/_/oM g+ha g+ha g+hA ta ya g+hA ta ya sarba duSh+TAM big+h+nAM hUM phaT/_kI la ya kI la ya sarba pA paM hUM phaT/_badzra kI la badzra d+ha ra A dz+nyA ba ya ti kA ya wAk+tsi t+ta badzra kI la ya hUM phaT/_'a khyil bas brdung bar bya ste/_oM badzra hUM badzra mung+ka
[\[269b.7\]]ra badzra kI la ya A ko Ta ya hUM phaT/_bgegs mtha' dag med par bltas nas de'i 'og tu thams cad brtsam par bya'o/_/drang ba'i don to/_/mchog dang por yang gsungs pa/_rang nyid sdug bsngal med bde bas/_/bdag nyid brtan par 'gyur bar bgyi/_/gang zhig myur du
[\[270a\]]
[\[270a.1\]]mchog gi don/_/rtogs par bya zhing bsgrub par bya/_/nges pa'i don to/_/dngos grub chen po rab ster byed/_/dkyil 'khor 'jigs chen bri bar bya/_/zhes pa ni thod le kor gyi thig gdab pa gsungs te/_dang por sa gzhi dag pa dang /_slob ma yongs su gzung ba byas
[\[270a.2\]]nas thod le kor gyis thig gdab par bya'o/_/dang por khrag ni chen po yis/_/sbags pa'i ro yi srad bu yis/_/he ru ka dpal grong khyer mchog_/dkyil 'khor bzang po'i thig gdab bya/_/zhes pas ye shes kyi thig gdab pa gsungs so/_/khru gang ba dang khru bzhi pa/_/ji srid khru
[\[270a.3\]]ni stong phrag bar/_/gru bzhi pa la sgo bzhi pa/_/zhes pas 'khor lo sdom pa chung ba gsungs so/_/shin tu zlum po sgo brgyad pa/_/zhes pas 'khor lo sdom pa chen po gsungs so/_/de yi dbus su pad+ma ni/_/'dab bcas ge sar ldan pa bri/_/lte bar dgod bya dpa' bo che/_/'jigs
[\[270a.4\]]byed 'jigs su rung ba ste/_/thod pa'i phreng ba'i rgyan dang ldan/_/zhal bzhi pa la spyan gsum pa/_/glang po'i pags pa rnam par bgos/_/smin ma bzang po rdo rje dbyes/_/phyag na kha T+wAM ga byas pa/_/mgo bo'i phreng bas rnam par brgyan/_/de mdun lha mo mdzes ma ni/_/rdo rje phag mo bri
[\[270a.5\]]bar bya/_/he ru ka la mngon phyogs byas/_/spyan gsum drag po'i gzugs can ma/_/thod pa rgyu mas gang ba dang /_/zhal nas khrag ni 'dzag pa mo/_/phyogs rnams kun gyi lhar bcas pa'o/_/lha min mi rnams sdigs par byed/_/ces pas lha dgod pa gsungs so/_/de'i
[\[270a.6\]]zhes pa ni gru bzhi dang zlum po dag gis 'khor lo gsum dang 'khor lo drug gi bdag nyid can gyi dkyil 'khor dag gi snying por ro/_/bri bar bya zhes pa ni rdul tshon rnams kyis so/_/dpa' ba ni dpa' ba'i nyams dang ldan pa'i gtso bo'o/_/spyan gsum zhes pa ni zhal so so rnams la'o/_/gla
[\[270a.7\]]po'i pags pa rnam par bgos pa ni pus mo'i mthar thug par ro/_/rdo rje dbye zhes pa ni sna tshogs rdo rje phyed pa ste sna dang spyan gsum yang ngo /_/mdun du rdo rje phag mo ni shes rab kyi rigs kyi dbye bas phye ba'o/_/g.yon ma dkar mo dag pa'o/_/bri bar bya ni dgod par bya'o zhes pa'o/_/drang ba'i don to/_/
[\[270b\]]
[\[270b.1\]]rgyud gzhan du yang /_gang tshe sems ni stong pa mkha'/_/mnyam par skyes par gyur pa yang /_/de tshe sngags dang phyag rgya dang /_/lha rnams kyang ni brtags pa'o/_/zhes so/_/nges pa'i don to/_/mkha' 'gro ma ni nyi shu bzhi/_/phag mo'i rigs las yang dag byung /_/phyogs dang phyogs bral rnams su
[\[270b.2\]]yang /_/'khor lo gsum du de mchod bya/_/dpa' bo rnams dang ma mo nyid/_/dur khrod rnams su'ang mchod par bya/_/zhes pas dkyil 'khor pa dgod pa gsungs te/_/dpa' bo rnams dang zhes pa nyi shu rtsa bzhi'o/_/ma mo rnams dang zhes pa bya rog gdong pa la sogs pa brgyad do/_/de
[\[270b.3\]]bzhin du mkha' 'gro ma bzhi rnams so/_/dur khrod rnams su zhes pa ni/_/me dang rlung gi khor yug gi dbus su dur khrod do zhes pa rgya cher bshad pa las 'byung ngo /_/yang na nam mkha' der gnas pa brgyad do/_/yang yig las snying por thod pa rnams so/_/'dir gang gi tshe rdul tshon gyi dkyil 'khor
[\[270b.4\]]la sogs pas lha rnams bri ba de'i tshe/_thabs dang shes rab tha dad pas bya ba ni skal ba dang mi ldan pas blta bar bya ba nyid las gsang nas zung 'jug gi dkyil 'khor ba'i gtso bo ni/_ras ris la sogs par ji ltar rigs par zung 'jug tu bri bar bya'o zhes gsungs so/_/de la las kyi
[\[270b.5\]]rjes 'brangs nas/_/sems ni mkha' 'gro la sogs phyag_/gnyis bzhi drug brgyad bcu bcu gnyis/_/zhal gcig gnyis gsum lnga sogs pa'am/_/nag po la sogs kha dog rnams/_/dkyil 'khor pa yang de bzhin shes/_/zhes so/_/da ni mngon par brjod pa bla mar
[\[270b.6\]]gsungs pa'i rdo rje mkha' 'gro zhal gcig phyag gnyis pa'i dkyil 'khor bsdus pa sum cu rtsa bdun gyi bdag nyid can brjod par bya ste/_de bzhin du yang rdo rje snying pos gsungs pa/_phyag gnyis pa la zhal gcig pa/_/spyan gsum rnam par 'gyur ba'i zhal/_/'jigs byed dang
[\[270b.7\]]ni dus mtshan mo/_/g.yas brkyang pa yis mgo bo mnan/_/sna tshogs rdo rje phyag rgya drug_/zla ba phyed pas nye bar mdzes/_/stag gi pags pa'i sham thabs can/_/mgo bo'i phreng bas rnam par brgyan/_/thod pa kha T+wAM ga 'dzin cing /_/rdo rje gsor bar mdzad la brtson/_/
[\[271a\]]
[\[271a.1\]]kun nas 'khyud pa'i phag mo ni/_/de yi kha dog phyag dang dbyibs/_/byin pa gnyis kyis mnyam par 'khyud/_/thod pa rdo rje sdigs mdzub mdzad/_/phyogs kyi gos can skra ni grol/_/dum bus brgyan pa'i 'og pag can/_/'khor dang bcas pa'i dkyil 'khor ba/_/de
[\[271a.2\]]dag zhal gcig phyag gnyis pa/_/phyag rgya lnga dang yang dag ldan/_/spyan gsum drag po'i gzugs can te/_/thams cad yi dgas gdan la bzhugs/_/bla ma sgom byed kyis bsgom bya/_/dbus su rdo rje he ru ka_/kha dog sngon po bde ba che/_/de bzhin mkha' 'gro ma
[\[271a.3\]]sogs ser/_/thugs 'khor gnas pa'i dpa' bo gnag_/rab gtum ma la sogs pa dkar/_/gsung 'khor dmar por dpa' bo dmar/_/dpa' mo rnams ni nag mo'o/_/sku yi dpa' bo dkar po ste/_/dpa' mo rnams ni dmar mo'o/_/bya rog gdong la sogs pa ljang /_/
[\[271a.4\]]gshin rje sreg sogs du ba'i mdog_/bzhi ni Da ma ru dang ni/_/thod pa dang ni kha T+wAM ga_/thugs sogs dpa' bo rdor dril sogs 'chang ba/_/rnal 'byor ma rnams thod pa dang rdo rje la sogs pa dang sdigs mdzub can no/_/bya rog gdong ma la sogs pa rnams thod pa dang kha T+wAM dang gri gug
[\[271a.5\]]'chang ba'o/_/gzhan rnams Da ma ru dang mgo bo dang sdigs mdzub can no/_/dpa' bo g.yas brkyang la/_mkha' 'gro ma rnams kyis byin pa dkris pa ji ltar gsungs pa'i rgyan rnams so zhes pa'o/_/de nas dpa' bo rnams tha dad par dgod pa dang /_/rnal 'byor ma rnams tha dad par
[\[271a.6\]]dgod par bya'o zhes gsungs pa/_yang na sku'i mkha' 'gro'i 'khor lo ni mkha' 'gro ma la sogs pa dang /_sku'i 'khor lor gnas pa dang /_dam tshig gi 'khor lor gnas pa rnams kyis nyi shu rtsa gcig gi bdag nyid can no/_/de bzhin du gsung dang /_thugs kyi 'khor
[\[271a.7\]]lo gnyis la gsung dang thugs kyi 'khor lo dang ldan pa'o/_/rin chen mkha' 'gro'i 'khor lo la/_mkha' 'gro ma la sogs pa lnga'i bdag nyid can yang na'o/_/dam tshig gdon mi za ba'i 'khor lo la/_mkha' 'gro ma la sogs pa dang /_bya rog gdong ma la sogs pa dang
[\[271b\]]
[\[271b.1\]]ldan pa bcu gsum gyi bdag nyid can yang na'o/_/de bzhin du phag mo'i 'khor lo'ang rtogs par bya'o/_/de nas yang na/_dpal 'dus pa bzhin du bzhugs pa dang /_dgu'i bdag nyid can yang na ste/_gsungs pa yang /_gang bcom ldan 'das bzhin du rdo rje phag mo'i zhal dang
[\[271b.2\]]phyag dang /_kha dog dang dbyibs dang phyag rgya rnams bya'o zhes pa ste 'on kyang /_steng zhal phag pa'i zhal dkar po mche ba gtsigs pa'o zhes gsungs so/_/yang na zhal gcig phyag gnyis ma dmar mo skyil krung phyed pas gnas pa'o/_/yang na phag pa'i zhal 'dug pa'o/_/dpa' bo
[\[271b.3\]]gcig pu'am zur gsum du gnas pa yang na'o/_/phyag bzhi pa la sogs pa'ang ji skad du gsungs pa/_dkyil 'khor ba dang ldan pa dgod/_/ces gsungs pas so//_//da ni mngon par brjod pa 'bum par gsungs pa'i sa bon dgod pa brjod par bya ste/_de la ye shes kyi
[\[271b.4\]]'khor lo la/_a A aM aH_mdun dang rgyab dang /_g.yon dang g.yas kyi dbye bas nye bar bstan pa las so/_/de bzhin du thugs la ni i r-i l-i u/_phyogs rnams su'o/_/dbang ldan la sogs pa'i phyogs bral rnams su U l-I r-I I'o/_/de bzhin du gsung gi 'khor lo la/_/
[\[271b.5\]]e ar a la o phyogs rnams su'o/_/au A la Ar ai phyogs bral rnams su'o/_/de bzhin du sku la/_ya ra la wa phyogs rnams su'o/_/wA lA rA yA phyogs bral rnams su'o/_/dam tshig la a A aM aHphyogs rnams su'o/_/ha hA haM haHsnying po bzhin no/_/dbus zla ba la hUM rin chen dang dur khrod kyi sa bon bcu gnyis nyi
[\[271b.6\]]ma la'o/_/nyi shu rtsa bzhi ni zla ba'i ste/_ji skad du gsungs pa'i yi ge dgod par bya'o zhes so/_/yang na mngon par brjod par gsungs pa rtogs par bya ste/_gsungs pa yang /_sdom pa sna tshogs shes nas ni/_/sgrub pa'i cho ga bsnyen pa ste/_/'dod dang 'dod pa mang shes nas/_/gcig gi 'bad pas gzung bar bya/_/
[\[271b.7\]]zhes so/_/de nas bum pa bya ba ni/_/rtsa ba nag po la sogs spong /_/bza' ba kun gyis legs bkang ba'i/_/thod pa steng du gzhag par bya/_/mgrin pa srad bus dkri bya zhing /_/kha ni yal 'dab kyis brgyan zhing /_/gos zung gis ni legs dkris pa/_/brgyad ni sgo ru dgod par bya/_/
[\[272a\]]
[\[272a.1\]]gos zung gis ni legs dkris pa'i/_/bum pa dgu pa dbus su'o/_/rin chen lnga dang yang dag ldan/_/sman lnga la sogs yang dag ldan/_/gser ram dngul lam rin po che/_/mu tig rnams kyis mdzes par bya/_/dkyil 'khor kun du dgram par bya/_/de nas grong mchog
[\[272a.2\]]mchod par bya/_/zhes so/_/rdul tshon gdab pa'i bar ma chad par bum pa dgod pa'o/_/mchod pa yang gsungs pa/_bza' ba kun gyis zhes pa ni/_/dam tshig gi ril bu rnams kyis so/_/srad bu yis ni zhes pa tshon sna lnga pas so/_/yal 'dab ni a mra la sogs pa rnams so/_/bla mar
[\[272a.3\]]yang /_aM bu dzam+bu ka dam+pa/_/dpal 'bras sa bon gang bas so/_/pa lA mo TA thal mo byas/_/gi ri ka Ni ka rnams dang /_/dpal gcig lha dang bcas pa yang /_/lnga po 'di rnams sman du bshad/_/ces so/_/sgo ru zhes pa ni/_sgor dgod pa dang /_grwa dang dbus su yang ngo /_/shar dang
[\[272a.4\]]nub kyi bum pa dag gi bar du/_rgyal ba dang rnam par rgyal ba'i bum pa yang ngo /_/la sogs pa'i sgra las lo thog lnga dang /_dri bzang po'i me tog lnga rnams kyang ngo /_/dri yi chu yis legs par gdab/_/bdag nyid kun nas zhal la ni/_/zhes pa ni 'phags pa'i khrus gsungs pa'o/_/kun nas
[\[272a.5\]]zhal zhes pa ni/_oM sum+b+ha zhes pa la sogs pa'i sngags 'don cing /_shar dang byang la sogs pa'i phyogs su/_/mthe bong dang sdigs mdzub kyi se gol gtogs par bya'o/_/oM me di nI badzrI b+ha ba badzra ban+d+ha hUM/_oM badzra prA kA ra hUM baM hUM/_oM badzra pany+tsa ra hUM paM hUM/_oM badzra bi tA na hUM khaM hUM/_oM badzra sha ra dzA la
[\[272a.6\]]trAM saM trAM zhes bsrung bar bya'o/_/de nas yan lag dri bzang gtsang /_/ji ltar yod pa'i rgyan mchog 'chang /_/hI hI bsgrags nas rab 'jug byed/_/ces so/_/gal te dngos grub mchog 'dod na/_/mar me brgya yang dbul bar bya/_/zhes pa mchod pa brjod pa gsungs pa'o/_/sgra ji bzhin pa'o/_/
[\[272a.7\]]nam mkha'i mkha' 'gro ma rnams gang /_/thugs kyi 'khor lor de dgod bya/_/sa stengs mkha' 'gro ma gang yin/_/gsung gi 'khor lor rnam dgod bya/_/sa 'og mkha' 'gro ma gang yin/_/sku yi 'khor lo la dgod bya/_/ma mo brgyad po phyogs rnams dang /_/phyogs bral
[\[272b\]]
[\[272b.1\]]rnams su dgod par bya/_/zhes te thugs kyi 'khor lo la'o/_/bla mar yang /_rlung gi dkyil 'khor la gnas pa'i/_/sku yi dkyil 'khor rnam bsgom bya/_/mkhas pas chu la gnas pa yi/_/gsung gi dkyil 'khor bsgom par bya/_/me yi dkyil 'khor la gnas pa'i/_/thugs
[\[272b.2\]]kyi 'khor lo bde ba che/_/dbang chen dkyil 'khor la gnas pa'i/_/dam tshig gi ni dkyil 'khor mchog_/slar yang 'khor lo pad rdo rje'i/_/phreng bas 'khor lo sum bskor bya/_/cho ga ji bzhin dam 'khor lo/_/sna tshogs rdo rje'i phreng bas bskor/_/rtsibs rnams
[\[272b.3\]]dkar dmar sngo snying po'i/_/phyi yi mtshan sogs sna tshogs mdog_/de bzhin me tog spos mar mes/_/dpa' bo rnal 'byor ma mchod bya/_/rgyal mtshan dmar dang de bzhin ser/_/dkar dang nag dang ser skya dang /_/me tog phreng dang sna tshogs phye/_/bla re yol ba sna tshogs dang /_/
[\[272b.4\]]bza' ba dang ni btung ba yis/_/rab mnyam bzhag pas mchod par bya/_/mchod pa nges par bstan pa ste/_sgra ji bzhin pa'o/_/dkyil 'khor du 'jug pa'i cho ga'o/_/de nas/_sgrub pos dngos po kun gyis ni/_/dang por slob dpon mnyes par bya/_/grub 'dod shin
[\[272b.5\]]tu mnyam gzhag pas/_/gus pas bla ma bzang mchod bya/_/zhes pa ni bla ma mchod pa brjod par bya ste/_slob dpon rgyud bzhi'i kun du spyod pa shes pa nyid las so/_/mngon brjod bla mar yang /_dpal he ru ka'i rigs 'byung ba'i/_/kun brjod mdzes pa bslab par bya/_/slob dpon
[\[272b.6\]]kun spyod bslab pa dang /_/yul gyi kun spyod khyad par las/_/rnal 'byor ma rgyud kun spyod dang /_/rnal 'byor rgyud rnams rgyas pa dang /_/bya ba'i dbye ba'i rim nyid kyis/_/rgyud kun mngon par shes pa nyid/_/ces so/_/gdu bu dang ni lag rgyan nyid/_/dpung rgyan gos kyis rnam par brgyan/_/
[\[272b.7\]]lag sor la yang dag byed gcig_/de bzhin yo byad lham dang ni/_/mgo bo'i gtsug tor dang ni gdugs/_/bla ma 'di rnams kyis mchod bya/_/sgra ji bzhin pa'o/_/sgrub po yang ni rnga can nam/_/dbyangs snyan pa yi dril bu dkrol/_/cho ga bzhin du dkyil 'khor mchod/_/ha ha zhes
[\[273a\]]
[\[273a.1\]]kyang brjod par bya/_/zhes te dkyil 'khor rab tu gnas pa brjod par bya'o/_/rnga can ni cang te'u'o/_/cho ga bzhin ye shes kyi 'khor lor rab tu bcug nas/_/rdul tshon gyi dkyil 'khor gyi mdun du/_/dkyil 'khor byas nas slob dpon gyis mchod yon la sogs pa sngon
[\[273a.2\]]du 'gro bas mchod par bya'o/_/drang ba'i don to/_/dril bu ni shes rab bo/_/dbyangs snyan ni rdo rje can ma'o/_/rnga can ni pad+ma can ma'o/_/nam gyi sgras rin chen dang las dang /_de bzhin gshegs pa rnams so/_/yang gi sgra las skal ba dang ldan ma gzhan rnams kyang bsten par bya'o/_/ha ha zhes
[\[273a.3\]]kyang bya ba ni bde ba nyams su myong ba gzhan la ste/_thig les dkyil 'khor du gtor bar bya zhing rnam par rtog pa la yang ngo /_/de nas dkyil 'khor bsang gtor byed pa'o/_/nges pa'i don to/_/mkha' 'gro ma yi dra ba sdom/_/sngags pas yang na nyis 'gyur bzlas/_/'dab ma 'khor lo dur
[\[273a.4\]]khrod dang /_/sgo rnams nges par nyis 'gyur ro/_/zhes pa 'khor lo drug gi dkyil 'khor nges par ston par byed do/_/de la sdom pa chen po'i 'khor los sgyur ba la/_/snying por chu skyes 'dab ma bcu drug pa'o/_/sa dang chu dang me dang rlung dang nam mkha'i 'khor lo rnams lnga'o/_/dur khrod rnams
[\[273a.5\]]ni bcu drug go/_/sgo rnams ni brgyad do/_/dbus su gtso bo dpal he ru ka phyag nyi shu rtsa bzhi pa/_/mgo bo brgya'i phreng ba can mkha' 'gro ma yi dra ba sdom dpal dus kyi 'khor lo zhes pa'o/_/dkyil 'khor ba'i rnam par gzhag pa ni mang ba nyid kyi phyir ma brjod do zhes pa drang ba'i don to/_/
[\[273a.6\]]nyis 'gyur ni stong pa nyid dang snying rje dbyer med pa'o/_/mkha' 'gro ma yi dra ba sdom ni/_byang chub kyi sems so/_/bzlas par bya ni shes par bya ba'o/_/yang na'i sgra las bsgom par bya ba yang ngo /_/'dab ma zhes pa chos kyi dbyings su'o/_/nyis 'gyur ni shes rab dang thabs kyi
[\[273a.7\]]bdag nyid can gyi 'khor lo lnga ste/_dngos su ni snying rjer 'gyur ro/_/sa 'og gi dur khrod brgyad kyi mthar thug par 'phro bar byed pa'o/_/nges pa ni gdon mi za ba'o zhes pa nges pa'i don to/_/shing lnga u dum+Wa ra yi/_/so shing rab tu sbyin par bya/_/dkyil 'khor du mgo gang du lhung /_/
[\[273b\]]
[\[273b.1\]]de yi las ni sgrub par byed/_/ces pa so shing brjod pa'o/_/lnga zhes pa ba Ta dang /_a shwad+tha dang u dum+bA ra dang /_pa r+k+kA TA dang /_tsu ta rnams so/_/oM badzra ha sa zhes pas bza' bar bya'o/_/sgra ji bzhin pa'o/_/slob ma'i mig dang gdong ba la/_/ser po'i gos kyis g.yogs nas su/_/
[\[273b.2\]]de nas bskor ba byas nas ni/_/sgrub pa po de bla mas dbul/_/lho phyogs kha bltas me tog de/_/dkyil 'khor du ni dor bar bya/_/gang du me tog de lhung ba/_/de ni sngags pa de yi rigs/_/zhes so/_/dkyil 'khor du ni dgu'i bdag nyid du'o/_/bla mar yang /_sdang rmongs de
[\[273b.3\]]bzhin nga rgyal dang /_/chags dang phrag dog de bzhin nyid/_/'di rnams rigs ni lnga por nges/_/'dod dang thar pa'i 'bras rab ster/_/glang po seng ge myur 'gro dang /_/de bzhin rma bya nam mkha' lding /_/khyab 'jug tshangs pa de bzhin nyid/_/dbang phyug che dang dbang po nyid/_/
[\[273b.4\]]grwa bzhir ma mo bsam par bya/_/zhes so/_/rmongs pa la sogs pa ni ma mo rnams so/_/gos sar ba ni rgyas pa'i don to/_/oM tsak+Shu ban+d+ha ba ra mA Na ye/_/zhes pas bcing bar bya'o/_/bla mas dbul ni sngags kyis byin gyis brlabs pa'i me tog gcig gam/_/las kyi rdo rjes skor ba
[\[273b.5\]]byed du bcug nas/_/dkyil 'khor gyi lho sgor khrid de/_/oM pra tIts+tsha ho zhes me tog de yi ge gsum gyis byin gyis brlabs la dor bar bya'o/_/sgra ji bzhin pa'o/_/bcud dang bcud len nad med dang /_/nor dang 'bru rnams rab stsol byed/_/rtag tu dpal g.yang zhi ba ster/_/
[\[273b.6\]]dkyil 'khor gyi ni lho sgor ro/_/zhes bshad pa'i rgyud du'o/_/nyi ma gnyis par khrag gis ni/_/thig le de la bya'o/_/zhes pa ni lhag par gnas pa brjod pa ste/_bsrung ba'i don du slob ma la thig le bya ba'o/_/slob dpon shin tu mnyam gzhag pas/_/slob ma yi ni gdong
[\[273b.7\]]phye la/_/lha gang gi ni gnas gang yin/_/de dang de nyid rab bstan bya/_/zhes te/_oM di byen+d+ra ya nayung+g+ha TA ya swA hA/_/zhes pas mig dar dgrol bar bya'o/_/lha nyid ni rnam par snang mdzad la sogs pa dang /_mkha' 'gro ma la sogs pa dang /_'dir mkha' 'gro ma dang /_lA
[\[274a\]]
[\[274a.1\]]ma dang /_dum skyes ma dang /_gzugs can ma rnams sa la sogs pa dag pa'o/_/slar yang g.yon nas brtsams pa yis/_/de nas bskor ba byas nas ni/_/sgrub pos bla ma la btung nas/_/yon gyi mchog ni dbul bar bya/_/zhes pas yon gsungs pa/_kye rdo rje la
[\[274a.2\]]dkyil 'khor mchog_/de bzhin me long rtag pa la/_/bzang po'i gos ni rta mgrin la'o/_/rdo rje nyi mar gser mchog dang /_/rta mchog la yang rta nyid de/_/rtag tu yon gyi mchog yin no/_/zhes mkha' 'gro ma rdo rje gur gyi rgyud du'o/_/rin chen lcags zangs pa lang rta/_/glang chen bu mo nor
[\[274a.3\]]'dzin bral/_/bran mo 'dod pa'i chung ma sogs/_/rna rgyan gdu bu la sogs pa/_/bdag nyid dngos po kun gyis ni/_/blo dang ldan pas dbul bar bya/_/de nas brtsams te bran du bdag_/bdag gis bdag nyid yang dag dbul/_/dpal ldan bla ma khyed zhabs kyi/_/yang dag rdzogs pa'i
[\[274a.4\]]byang chub brnyes/_/de bzhin dpa' dbang mkha' 'gro ma/_/rnal 'byor ma mo rnam gnyis 'gyur/_/de ltar rnal 'byor grub gyur na/_/'jig rten gsum du ma bzlogs so/_/zhes pa bla ma mnyes par byed pa brjod pa'o/_/sgra ji bzhin pa'o/_/sngags pa dkyil 'khor ma mthong bar/_/gang
[\[274a.5\]]zhig rnal 'byor pa nyid 'dod/_/mkha' la khu tshur gyis bsnun dang /_/smig rgyu'i chu ni 'thung bar byed/_/gang zhig dkyil 'khor 'di dbang bskur/_/rgyud rnams thams cad sgrub pa pos/_/lha dang lha min mi rnams ni/_/zil gyis gnon par 'gyur ba yin/_/zhes pa dkyil 'khor
[\[274a.6\]]du zhugs pa'i phan yon brjod pa'o/_/dkyil 'khor zhes pa ni/_mngon brjod du gsungs pa'i mkha' 'gro lnga'i dkyil 'khor 'dus pa dang mtshungs par ro/_/sgra ji bzhin pa'o/_/yang dag par mchod nas/_/de nas slob dpon phyag rgya mo dbul bar bya'o/_/des dgod pa'i dbang bskur
[\[274a.7\]]ba sbyin par bla ma la bus gsol ba gdab par bya'o zhes pa dbang mdor bstan pa ste/_phyag rgya ma lo bcu gnyis ma dang por byas nas/_/ji srid lo nyi shu'i mthar thug pa gzung bar bya'o/_/de ltar yang bcom ldan 'das kyis gsungs pa gang zhig bcu gnyis lo lon bu mo dkar sham dang /_
[\[274b\]]
[\[274b.1\]]gzhan pa de bzhin skye gnas nyi shu'i lo lon pa/_/bzung nas bu mo skyes pa dam tshig la zhugs pa/_/bla mas dbang bskur don gyi rgyu ru nges par brtag_/ces so/_/gos dang rgyan la sogs pas yang dag par mchod nas bus yang dag par dbul bar bya'o/_/yang dag par rab tu sbyin pas
[\[274b.2\]]sbyin par bya'o/_/sgra ji bzhin pa'o/_/dgod pa dang /_blta ba dang /_kun du reg pa dang /_'khyud pa dang /_lag pa 'dzin pa dang /_gnyis gnyis sbyor bas phyag rgya ma'i dbang bskur ba rnam pa drug dang rnam pa gsum mo/_/'di rnams kyi slob dpon dang gsang ba la sogs pa rnams
[\[274b.3\]]kyis dbang bskur bar 'gyur ro/_/slob dpon gsang ba shes rab dang /_/bzhi pa de slar de bzhin no/_/zhes so/_/dbang bskur ba la sogs nges par bstan pa 'di la/_/rgyud sna tshogs su dbang bskur ba du ma gsungs te/_mdor bsdus pas rnal 'byor dang rnal 'byor ma'i rgyud du bzhi gsungs
[\[274b.4\]]so/_/bya ba'i rgyud du ni shes rab mas dgod pas bde ba nyams su myong ba dgod pa'i dbang bskur ba'o/_/spyod pa'i rgyud du shes rab ma la blta bas bde ba las blta ba'i dbang bskur ba'o/_/rnal 'byor bla ma'i rgyud du ni shes rab ma'i nu ma gnyis la reg pa las 'gyur ba'i bde ba ni nu ma
[\[274b.5\]]la reg pa'i'o/_/rnal 'byor bla na med pa'i rgyud du shes rab ma'i lag pa 'dzin pas bde ba ni lag pa 'dzin pa'i dbang bskur ba'o/_/'dus pa la sogs pa rnal 'byor gyi rgyud du 'khyud pa'i bde ba las/_'khyud pa'i dbang bskur ba'o/_/rnal 'byor ma'i rgyud du yang gnyis
[\[274b.6\]]gnyis bskyod pa las gnyis ka'i bde ba las gnyis gnyis kyis dbang bskur ba'o/_/bcu drug gi ngo bo can bzhi 'dod pa na spyod pa'i mi rnams kyi gnyis la rnam pa gsum mo zhes pa mdor bsdus nas dbang bskur ba'o/_/bum pa dang gsang ba dang shes rab kyi mtshan cing las
[\[274b.7\]]gsum mo/_/slob dpon la sogs pa'i dbang bskur ba la/_'dir 'jig rten dang 'jig rten las 'das pa'i dbye bas rnam pa gnyis so/_/bzhi pa yang rnam pa gnyis te/_bden pa dag gi rnam par 'jug pas bzhi pa'i ming dang 'gyur ba dang /_'gyur ba med pa shin tu dbyer
[\[275a\]]
[\[275a.1\]]med pa bde ba chen po thams cad stong pa rgyu dang 'bras bu 'gog pas 'gyur ro/_/de ni kak+kol ra gnas pa'i hUM phaT yi ge'i mtshan nyid gsum par 'gyur bar 'os pa ma yin no/_/'di ltar yang /_bo lar gnas pa yang dbang bzhi pa de kho na nyid kyi dbang rab tu gsal bar byed
[\[275a.2\]]do zhes pa 'jig rten pa'i dbang ni de kho na nyid tshul gnyis su med pa dang bral ba ste de ni 'dir stong pa nyid dang snying rje tha mi dad pa 'pho ba med pa'o zhes pa'o/_/thams cad gsang ba'i rgyud du yang /_/rgyu yi de nyid mnyam sbyor las/_/'bras bu'i de nyid bstan par bya/_/'bras bu'i
[\[275a.3\]]de nyid mnyam 'jug pa/_/rgyu yi de nyid the tshom med/_/rang bzhin so sor sgrub byed la'ang /_/rab tu bya dang byed pa'o/_/zhes gsungs so/_/'bras bu bstan pa'i phyir yang /_de bzhin du bcom ldan 'das kyis gsungs pa/_'dir bzhi pa'i mngon par dbang bskur bas mngon
[\[275a.4\]]par dbang bskur na sangs rgyas gnyis pa nyid do zhes so/_/'phags pa'i zhabs kyis kyang gsungs pa/_dang po las kyi sbyor ba yis/_/sa brgyad pa ni thob par 'gyur/_/snad ba gsum po mthong ba dang /_/sa bcu la ni rab tu gnas/_/mngon par byang chub legs thob nas/_/
[\[275a.5\]]gtsang ma'i gnas su nye bar 'gro/_/zhes so/_/gsang ba dang /_shes rab dang /_bzhi pa ni 'bras bu zhes brjod do/_/de'i phyir mya ngan las 'das pa'i bde ba nyid/_'pho ba med pa yang lhan cig skyes pa mi 'gyur ba nges par bzhi par brjod do zhes pa zung du 'jug pa grub pa'o/_/
[\[275a.6\]]bum pas mngon par dbang bskur ba ni slob dpon gyi dbang bskur ba'o/_/gsang ba blta bas dang /_bdud rtsi myang bas gsang ba'i dbang bskur ba'o/_/las kyi phyag rgya gtad pas dang /_dbang po gnyis kyi bde ba rtogs pas shes rab ye shes kyi dbang bskur ba'o/_/nor bu'i nang du
[\[275a.7\]]tshud pa'i byang chub kyi sems kyi bde ba rtogs pas bzhi pa'o/_/drang ba'i don to/_/'dir bum pa'i sgras nu ma brjod de/_/de la reg pa las 'gyur ba'i bde ba gang yin pa de ni bum pa'i dbang bskur ba'o/_/gsang bar rdo rjes reg pa las 'gyur ba'i bde ba gang yin pa de gsang ba'i dbang
[\[275b\]]
[\[275b.1\]]bskur ba'o/_/dbang po gnyis kyis snyoms par 'jug pa las/_g.yo ba'i bde ba gang yin pa shes rab ye shes kyi dbang bskur ba'o/_/phyag rgya chen mo la rjes su chags par 'gyur ba med pa'i bde ba gang yin pa de ni bzhi pa de slar de bzhin gyi mngon par dbang bskur ba don dam pa'o zhes pa nges
[\[275b.2\]]pa'i don to/_/de nyid bsdus pa dpal dang yang /_/gsang ba'i rdo rje 'jigs byed de/_/dkyil 'khor rgyas pa'i dbang po 'di/_/ma byung 'byung bar mi 'gyur ro/_/zhes pa dkyil 'khor gyi phan yon no/_/sgra ji bzhin pa'o/_/chu dang cod pan la sogs pa'i dbang mdor bsdus nas bstan pa'i tshul
[\[275b.3\]]lo/_/bshad dang ma bshad gang ci 'ang rung /_/de kun dpal he ru kar gnas/_/zhes pa ni dbang mang po rgyud phan tshun du 'bral ba de yang brjod do/_/sgyu 'phrul dra bar yang gsungs pa/_/chu sogs mngon par dbang bskur bdun/_/mkhas pas tha dad rtogs par bya/_/zhes so/_/phreng
[\[275b.4\]]ba chu dang rdzogs sangs rgyas/_/rdo rje dril bu me long dang /_/ming dang slob dpon rjes gnang ste/_'di ni mngon par dbang bskur rim/_/zhes rnal 'byor gyi rgyud du'o/_/'khor lo sdom pa 'di nyid du ma bshad pa chu dang cod pan la sogs pa'i dbang gang yin pa de thams cad dpal he ru ka las
[\[275b.5\]]te/_'bum phrag lnga pa nyung ngu'i rgyud du dang /_mkha' 'gro ma rdo rje gur la sogs par yang rgyas par shes par bya'o/_/de'i dag pa yang 'bum phrag lnga par gsungs pa/_/byis pa skyes pa ma yin no/_/chu yis khrus byed dbang bskur ro/_/de yi gtsug pung rab gzhag pa/_/cod pan du ni
[\[275b.6\]]yongs su btags/_/de yi rna ba dbugs la sogs/_/dar dpyangs dbang zhes bya bar bshad/_/de yi dgod dang smra ba nyid/_/rdo rje dril bu'i dbang bskur ro/_/lnga la longs spyod brtul zhugs so/_/ming ni ming gi dbang bskur ro/_/pha yi rtag tu glog la sogs/_/ster bar byed pa rjes
[\[275b.7\]]gnang yin/_/de lta rnam pa bdun gyis ni/_/dbang bskur bdun du rab tu bsgrags/_/de yi bag ma byas pa ni/_/gong ma'i dbang du brjod par bya/_/de la shes rab gtad pa ni/_/lag pa 'dzin pa brjod par bya/_/zhes so/_/mkha' 'gro ma rdo rje gur du yang /_dang po bum pa'i
[\[276a\]]
[\[276a.1\]]dbang yin no/_/gnyis pa gsang bar 'dod pa yin/_/shes rab ye shes gsum pa ni/_/ji ltar de bzhin gshegs de min/_/zhes so/_/gzhan des mi 'gyur ba'i bde ba stong pa shes rab la bdag skyes pa ni bzhi par brjod do/_/'jig rten las 'das pa'i dbang gang
[\[276a.2\]]mchog gi rgyal ba'i bdag po'i phyag rgya mchog la rjes su sbyor ba'o zhes gsungs so/_/bzhi pa mngon par byang chub pa'i rim par gang gi sems kyi snang ba dngos po med pa'i mtshan nyid dag gi thams cad stong pa de bzhin gshegs pa'i phyag rgya chen mo 'gyur ba med par rtogs par bya'o
[\[276a.3\]]zhes pa sgra ji bzhin pa ste dbang gi cho ga'o//_//da ni mkha' 'gro ma rnams dgod pa gsungs pa/_mkha' 'gro ma rnams gnas rnams su/_/kun nas rnam par rol par byed/_/ces dang por lus rnams dben pa'i don du/_rnam par rol par byed pa ni/_pul+lI ra la
[\[276a.4\]]sogs pa'i gnas nyi shu rtsa bzhir khyab par byed pa'o/_/mkha' 'gro ma rnams ni rdo rje rnal 'byor ma rnams so/_/bshad pa'i rgyud du yang /_Dai nam mkha' 'gro byed la/_/dbyings su 'dir ni btags pa'o/_/nam mkha' kun du rgyu grub pas/_/mkha' 'gro ma zhes rab grub byed/_/
[\[276a.5\]]ces so/_/dgongs pa'o/_/kun nas zhes pa ni gling thams cad kho nar te gal te pul+lI ra la sogs pa tsam nyid ni pho nya mo rnams khyab par byed pa nyid du mi 'gyur ro/_/rgyud gzhan du yang gsungs pa/_gnas ni shar gyi lus 'phags 'gyur/_/lho yi 'dzam bu'i gling dang ni/_/nub kyi
[\[276a.6\]]ba lang spyod rnams dang /_/byang du byang gi sgra mi snyan/_/nye ba'i gnas ni sa steng du/_/phyogs bral nye ba'i gling du 'gyur/_/de bzhin zhing la sogs pa kun/_/rgya mtsho'i khor yug la sogs su'o/_/zhes so/_/'di'i phyir rtul po rnams kyi don du pul+lI ra la sogs pa nyi shu rtsa bzhi
[\[276a.7\]]nges par bstan pa'o/_/phyi rol du mkha' 'gro ma sum cu rtsa drug ni/_lus la mgo bo la sogs pa'i gnas rnams su khyab par 'gro bar byed pa'i rtsa rnams so/_/mkha' 'gro ma ni byang chub kyi phyogs kyi chos sum cu rtsa bdun no/_/rnam par rol par byed pa ni gzhan du chos kyi
[\[276b\]]
[\[276b.1\]]dbyings su 'du bar byed pa'o/_/lugs las bzlog pas brtson 'grus chen mo dang /_'khor los sgyur ma dang /_stobs chen ma dang /_shin tu dpa' mo dang /_lnga pa 'khor lo'i go cha ma dang /_chang 'tshong ma dang /_dum skyes ma dang /_'khor lo'i shugs ma zhes pa brgyad ni sku'i 'khor lo la
[\[276b.2\]]gnas pa'o/_/mkha' 'gro gdong ma dang rta rna ma dang shin tu bzang mo dang /_sngo bsangs lha mo dang /_de bzhin kho nar bcu gsum pa chang 'thung ma dang /_rlung shugs ma dang /_'jigs byed ma dang /_sa srung ma ste brgyad ni gsung gi 'khor lo la gnas pa'o/_/shing grib ma dang /_lang ka'i dbang
[\[276b.3\]]phyug ma dang /_mi'u thung ma dang /_de bzhin du dpa' ba'i blo gros ma dang /_sna chen ma dang /_de bzhin kho nar 'od ldan ma dang /_gtum pa'i mig ma dang /_rab gtum ma dngos grub sbyin zhing dngos grub sgrub par byed pa yin no zhes pa brgyad ni thugs kyi 'khor lo la gnas pa'o/_/dpa' bo bzang
[\[276b.4\]]po nyi shu bzhi/_/'di dag gtso bor grub pa yin/_/zhes pa ni 'khor lo gsum la gnas pa'i dpa' bo rnams kyang mdor bstan no/_/lugs las bzlog pas rim pa las 'das pa dang /_rim pa dang mthun par rtogs par bya'o/_/'di rnams kyi kha dog la sogs pa ni 'chad par
[\[276b.5\]]'gyur bar brjod par bya'o/_/sgra ji bzhin pa'o/_/rang ming brjod pa'i gsang sngags la/_/hUM phaT yi ge sbyar bar bya/_/aM yig kun la gsal byed de/_/las rnams kun dang dngos grub sbyin/_/zhes pa ni dkyil 'khor ba'i shes rab dang /_thabs dag gis sngags mdor bstan
[\[276b.6\]]pa ste/_'di'i don 'di yin te/_oM pra tsaN+De hUM phaT/_de bzhin du gzhan rnams kyang rtogs par bya'o/_/oM khaN+Da ka pA li ni hUM phaT/_de bzhin du dpa' bo gzhan rnams kyang ngo /_/dpa' bo nyid gyur grub pa ni/_/khyim gyi dkyil 'khor mthong ba yin/_/zhes pa 'di nang gi dkyil
[\[276b.7\]]'khor gsungs te/_dkyil 'khor ba'i lha rnams lus la rtsa'i gzugs su tha dad pas gnas te/_dpa' bo nyid so la sogs pa nyid du gnas pas slar yang dngos grub rdzogs par 'gyur ro/_/de bzhin du yang gsungs pa/_rtsa rnams mkha' 'gro ma rab brjod/_/dpa' bo so
[\[277a\]]
[\[277a.1\]]dang san mo sogs/_/zhes so/_/bla mar yang so dang sen mo dag rab gtum ma'o/_/skra dang spu dag gtum mig ma'o/_/pags pa dang dri ma dag 'od ldan ma'o/_/sha la sna chen ma'o/_/rgyus pa ni dpa' ba'i blo gros ma'o/_/rus pa ni mi'u thung ma'o/_/mchin pa la lang
[\[277a.2\]]ka'i dbang phyug ma'o/_/snying la shing grib ma'o/_/mig la sa srung ma'o/_/mkhris pa la 'jigs byed chen mo'o/_/glo ba la rlung shugs ma'o/_/rgyu ma la chang 'thung ma'o/_/sta zur gyi rgyus pa lnga sngo bsangs lha mo'o/_/lto ba la shin tu bzang mo'o/_/keng rus la rta rna ma'o/_/mtshams
[\[277a.3\]]mtha' la mkha' 'gro gdong ma'o/_/bad kan yang 'khor lo'i shugs ma'o/_/rnag ni dum skyes ma'o/_/khrag ni chang 'tshong ma'o/_/rdul ni 'khor lo'i go cha ma'o/_/tshil ni shin tu dpa' mo'o/_/mchi ma ni stobs chen ma'o/_/mchil ma ni 'khor los sgyur ma'o/_/snabs ni brtson 'grus
[\[277a.4\]]chen mo'o zhes pa drang ba'i don to/_/sam+bu Ta'i rgyud du yang /_he ru ka dpal dpa' bo 'di/_/dpyid kyi thig ler 'dod pa ste/_/dpyid thob pas ni chog shes pa/_/snyoms par 'jug pa mnyam par gnas/_/zhes pa nges pa'i don to/_/rnal 'byor mchog rab mthong ba ni/_/me ste
[\[277a.5\]]gzhan dag sog ma bzhin/_/zhes pa ni gnyis su med pa dgod par brjod pa ste/_stong pa nyid dang 'dus pa'i rnal 'byor de nyid byang chub phyogs kyi rang bzhin rnams kyang mthong ba ste/_bla ma'i man ngag las shes shing lhag par rtogs nas so/_/gsungs pa yang /_/gnas ni dpal
[\[277a.6\]]rnal 'byor pa rnams kyi rdo rje nor bur sbas pa'o zhes so/_/gzhan yul sna tshogs dkyil 'khor du 'dus pa ni bsgrub par bya ba ma yin no/_/me ni mkhas pa'o/_/phyi rol la mngon par zhen pa spang bar bya'o zhes pa sum+bu Ta'i rgyud du yang /_dper na mar 'dod dar ba yi/_/snying po blang
[\[277a.7\]]nas 'dor de bzhin/_/chos kyi bdud rtsi lnga thob nas/_/rtog pa ma lus dor bar bya/_/sngags bzlas med cing dka' thub med cing sbyin sreg med/_/dkyil 'khor pa yang yod min dkyil 'khor yod ma yin/_/sngags kyi bzlas pa de yin dka' thub sbyin sreg de/_/de ni dkyil 'khor
[\[277b\]]
[\[277b.1\]]pa dang dkyil 'khor dag kyang de/_/mdor na sems de 'dus pa'i tshul can no/_/zhes kun du spyod pa'i rgyud du'o/_/bla mar yang /_bdag gis 'di dag gang brjod pa/_/sems can bsam pa'i sbyor ba las/_/bsam gtan las gzhan bde med phyir/_/de phyir bsam gtan
[\[277b.2\]]mchog tu 'gyur/_/phyi rol khyams las rnal 'byor pa/_/de rnams khams rnams zad par 'gyur/_/de bas phyi rol dor byas nas/_/rnal 'byor rol pas gnas par bya/_/rdo rje rnal 'byor ma rnams kyis/_/rnam dag ye shes spyan gyis gzigs/_/dpal ldan
[\[277b.3\]]rdo rje rnal 'byor ma'i/_/snying rje 'khrugs pa'i sems kyis ni/_/de rnams mnyes pas dngos grub mchog_/ji ltar 'dod bzhin stsol bar byed/_/de yis rje btsun ye shes ni/_/rab tu 'bad pas bsgrub par bya/_/zhes so/_/mchog gnyis su med pa dgod pa/_rdo rje
[\[277b.4\]]gsum tha mi dad pa/_dang ba lhun gyis grub pas lhan cig skyes pa thams cad stong pa ste dgongs pa'o/_/gnyis su med pa dgod pa'i cho ga'o//_//da ni ngag rnam par dben pa'i don du sngags btu ba brjod par bya ste/_thams cad chos 'byung nyams dga' bar/_/
[\[277b.5\]]sna tshogs lte bar mi shigs dge/_/sngags pas cho ga bzhin du bri/_/chos kun gcig tu bsdu bar bya/_/zhes te chos thams cad ni/_thams cad mkhyen pa'i chos stobs bcu dang mi 'jigs pa bzhi dang /_ma 'dres pa bco brgyad pa de rnams 'byung ba gang yin pa de bzhin no/_/
[\[277b.6\]]mi shigs pa ni thams cad stong pa'o/_/dge ba ni lhan cig skyes pa'i dga' ba'o/_/lte bar ni de bzhin nyid du'o/_/sna tshogs ni rgyu can no/_/chos kun gcig tu bsdu ba ni sku gsung thugs nye bar bsdus pa nyid do zhes pa nges pa'i don to/_/gru gsum gyi rnam pa/_lnga bcur
[\[277b.7\]]gcig gis dman pa'i bdag nyid can gyi re mig bris nas/_'dab ma brgyad la sngags btu bar bya'o/_/A li kA li mnyam byas nas/_/sde tshan las ni yongs sdom pa/_/der gnas dpa' bo btu bar bya/_/'dod don thams cad sgrub byed yin/_/zhes pa nges par bstan pa
[\[278a\]]
[\[278a.1\]]gsungs pa/_A li kA li zhes pa ni/_lnga bcur dman pa de nyid du/_sde tshan brgyad kyi bdag nyid bris nas/_dpa' bo he ru ka sngags kyi bdag nyid can dgod par bya'o zhes pa drang ba'i don to/_/A li kA li mnyam pa ni stong pa nyid dang /_snying rje tha mi dad pa/_lhan cig
[\[278a.2\]]skyes pa stong pa longs spyod rdzogs pa/_shes rab dang thabs bsgom par bya'o/_/phung po dang khams dag ji ltar 'dres par 'gyur ba'o/_/de nas zung 'jug gi sku gdul bya'i bsam pa yongs su rdzogs par byed par 'gyur ro zhes pa nges pa'i don to/_/bzhi pa'i lnga pa gang yin pa
[\[278a.3\]]dang /_/zhes bya ba la sogs pa nas/_dpa' bor dbang po btu bar bya/_/zhes pa ni mthar thug pas rkang pa brgyad pa'i gsal byed gsungs so/_/de nas/_de la dbyangs kyis yang dag sbyar/_/zhes bya ba la sogs pa nas/_'di ni rtsa ba'i sngags su bshad/_/ces pa'i
[\[278a.4\]]mthar thug pas dbyangs sbyar ba'i yi ge gsungs so/_/'dir 'di dag gi snga ma dang phyi ma'i gzhung dag las/_sngags btu ba brjod par bya ste/_de la dang por dri bzangs kyis ras pa la sogs pa la chos 'byung bris la ji ltar nye bar bstan pa bzhin du bya'o/_/steng du bcu gsum/_de nas drag
[\[278a.5\]]po/_/de nas dgu/_de nas bdun/_de nas 'dod pa/_de nas gsum/_de nas gcig ces so/_/de la lugs dang mthun pas A li kA li gnyis rim pas bris nas so/_/'og gi cha las zhes kha cig go/_/me tog la sogs pa'i rab tu byed pa sbyin par bya zhing /_chang dang sha dang bdug
[\[278a.6\]]spos kyis bdug par bya'o zhes so/_/dang por oM yig byin nas te/_dang por bri bar bya'o/_/bzhi pa'i lnga pa gang yin ni na'o/_/lnga pa yi yang lnga pa la oM yig ldan pa ni ma'o/_/lnga pa'i bzhi pa ni b+ha yig go/_/dang po'i gsum pa ga yig go/_/de bzhin nyi shu dgu pa wa yig go/_/bzhi pa'i dang po'i mtha' ta la e yig ldan
[\[278a.7\]]pa'o/_/mthar gnas pa'i bzhi pa I yig ring po ldan pa ni wI'o/_/mthar gnas pa'i gnyis pa e yig ldan pa ni re'o/_/sum cu pa yang dag par blangs nas/_/A yig ring po ldan pa shA'o/_/nyi shu drug pa gang yin nyid kyi mtha'i ni ya'o/_/de nas brgya'i phyed phyed bzung nas ni ma'o/_/
[\[278b\]]
[\[278b.1\]]slar yang sum cu gsum pa A yig ring po ldan pa ni hA'o/_/dang po'i yang dang po ni ka'o/_/mthar gnas pa'i gsum pa la 'og tu pa yig lhan cig pa A yig ldan pa ni wA'o/_/dang po'i gsum pa gang yin pa 'og tu na yig i yig thung ngu dang ldan pa ni g+hi'o/_/sum cu rtsa gnyis gang yin nyid rjes su
[\[278b.2\]]nga ro dang ldan pa ni saM'o/_/bzhi pa'i lnga pa gang yin pa i yig thung dang ldan pa ni ni'o/_/lnga pa'i bzhi pa gang yin pa A yig ring po dang ldan pa ni b+hA'o/_/mthar gnas pa'i dang po gang yin pa ni ra yig gi dang po ya'o/_/gnyis pa'i gsum pa ni dza'o/_/gsum pa'i dang po A yig ring po ldan pa ni
[\[278b.3\]]TA'o/_/lnga pa'i yang lnga pa ma'o/_/dang po'i dang po nyid u yig thung ngu ldan pa ni ku'o/_/de bzhin bcu gcig pa gang yin o yig ldan pa ni To'o/_/bcu drug pa yang dag par blangs nas 'og tu ka yig ldan pa ni t+ka'o/_/gsum pa'i dang po A yig ring po dang ldan pa ni TA'o/_/nyi shu drug
[\[278b.4\]]pa yang dag blang ni ya'o/_/bzhi pa'i gsum pa rjes su nga ro dang ldan pa ni daM'o/_/dro ba'i gnyis po 'og tu Sh+T+ra/_A yig ring po dang ldan pa ni Sh+TA'o/_/dang po'i dang po gang yin ni ka'o/_/nyi shu bdun pa yang dag gzung A yig ring po dang ldan pa ni rA'o/_/nyi shu brgyad pa ldan pa las
[\[278b.5\]]oM yig ldan pa ni lo'o/_/dang po'i gsum pa gang yin ni 'og tu ra yig ldan pa ni gra'o/_/lnga pa'i bzhi pa gang yin pa I yig ring po dang ldan pa ni b+hI'o/_/sum cu rtsa gcig pa bzung nas ni Sha'o/_/de nas slar yang bco lnga pa Na'o/_/nyi shu rtsa lnga pa nyid ni a yig thung ngu dang ldan pa ni mu'o/_/
[\[278b.6\]]dang po'i gnyis pa gang yin pa A yig ring po ldan pa ni khA'o/_/nyi shu drug pa yang dag blang ni ya'o/_/de nas yi ge so gnyis pa ni sa'o/_/dro ba'i tha ma yang dag blang ni ha'o/_/sum cu gnyis pa nyid 'og tu ra yig ldan pa ni sra'o/_/lnga pa'i bzhi pa gang yin pa yu yig thung ngu ldan pa ni
[\[278b.7\]]b+hu'o/_/gnyis pa'i gsum pa ni dza'o/_/lnga pa'i bzhi pa gang yin pa A yig ring po dang ldan pa ni b+hA'o/_/dro ba'i gsum pa u yig thung ngu dang ldan pa ni su'o/_/nyi shu bdun pa nyid dang A yig ring po dang ldan pa ni rA'o/_/mthar gnas rnams kyi dang po ya'o/_/nyi shu rtsa gcig pa nyid
[\[279a\]]
[\[279a.1\]]ni pa'o/_/mthar gnas rnams kyi gnyis pa ni ra'o/_/de nas sum cu pa nyid ni u yig thung ngu dang ldan pa ni shu'o/_/lnga pa'i dang po gang yin pa A yig ring po dang ldan pa ni pA'o/_/dro ba'i dang po gang yin pa o yig ldan pa ni sho'o/_/byA yig ni de ni de nas mchog tu gsal
[\[279a.2\]]lo/_/bzhi pa'i dang po gang yin ni ta'o/_/de nas dro ba'i dang po U yig ring po dang ldan pa ni shU'o/_/de las nyi shu brgyad pa ni la'o/_/dang po'i gnyis pa kha'o/_/gsum pa'i dang po 'og tu wa yig dang A yig dang thig le ldan pa ni T+wAM'o/_/dang po'i gsum pa gang yin pa ga'o/_/bzhi pa'i
[\[279a.3\]]bzhi pa gang yin pa A yig ring po dang ldan pa ni d+hA'o/_/mthar gnas rnams kyi gnyis pa i yig thung ngu dang ldan pa ni ri'o/_/gsum pa'i lnga pa gang yin pa e yig ldan pa ni Ne'o/_/de nas byA yig sbyar bar bya ba ni gsal lo/_/dang po'i bzhi pa gang yin pa 'og tu ra yig dang ldan pa ni
[\[279a.4\]]g+h+ra'o/_/de nas yi ge brgyad pa i yig thung ngu dang ldan pa ni dzi'o/_/bzhi pa'i lnga pa gang yin pa A yig ring po dang ldan pa ni nA'o/_/lnga pa yi yang lnga pa/_'og tu pa yig ldan pa ni m+ba'o/_/nyi shu bdun pa yang dag blang ni ra'o/_/bzhi pa yi yang bzhi pa ni d+ha'o/_/de nas nyi shu rtsa bdun pa
[\[279a.5\]]A yig ring po dang ldan pa ni rA'o/_/nyi shu rtsa drug pa nyid dang ya'o/_/de nas nyi shu lnga pa nyid ma'o/_/de nas sum cu rtsa gsum pa A yig ring po dang ldan pa ni hA'o/_/bzhi pa'i bzhi pa gang yin pa U yig ring po dang ldan pa ni d+hU'o/_/lnga pa'i yang lnga pa 'og tur yig dang A yig dang ldan pa
[\[279a.6\]]ni mrA/_bzhi pa'i lnga pa gang yin pa 'og tu d+ha yig ldan pa ni n+d+ha'o/_/dang po'i dang po yang a yig ring po dang ldan pa ni ka'o/_/de las nyi shu rtsa bdun pa ni ra'o/_/mthar gnas rnams kyi bzhi pa ni wa'o/_/de nas nyi shu rtsa gcig u yig thung ngu dang ldan pa ni du'o/_/dro ba'i gnyis pa dbyangs a
[\[279a.7\]]yig gnyis pa dang po dang ldan pa ni ShA'o/_/nyi shu rtsa drug pa nyid mthar ya yig go/_/dpa' bo'i dbang po btu bar bya/_/zhes pas rkang pa brgyad pa'o/_/de la dbyangs kyis yang dag sbyar/_/'dir gsal byed brjod par bya'o/_/bcu gsum pa yi yang dag ldan dang /_gnyis
[\[279b\]]
[\[279b.1\]]pa dang /_drug pa dang ldan pa las zhes pa bcu gsum pa zhes pa dbyangs rnams kyi nang nas so/_/gnyis pa zhes pa gsal byed rnams la bltas nas so/_/de bzhin du gzhan rnams kyang shes par bya'o/_/bcu gcig pa yi yang dag ldan/_/bzhi pa nyid kyi bdun pa la/_/bcu gcig pa yi yang
[\[279b.2\]]dag ldan pa ni brgyad pa la'o/_/de nas dbyangs kyi gnyis pa yang dag ldan ni dgu pa la'o/_/dbyangs yig gnyis pa yang dag ldan/_/de bzhin nyid du bcu gnyis pa/_/'og tu ba yig yang dag ldan/_/gnyis pas bcu bzhi pa la'o/_/'og tu na yig yang dag ldan/_/gsum pas gsum
[\[279b.3\]]lnga pa la'o/_/bcu drug pa la thig le ldan/_/de las pha rol gsum pas so/_/bco brgyad pa la gnyis pas so/_/de bzhin nyi shu rtsa gcig pa'o/_/de nas nyi shu rtsa gsum pa/_/lnga pa yang dag ldan pa'o/_/de nas nyi shu rtsa bzhi pa/_/bcu gsum pa yis yang dag ldan/_/'og tu ka
[\[279b.4\]]yig yang dag ldan/_/nyi shu rtsa lnga par 'gyur ro/_/nyi shu drug pa gnyis pas so/_/nyi shu brgyad pa thig ler bcas/_/'og tu TA yig yang dag ldan/_/gnyis pas nyi shu dgu pa la'o/_/sum cu gcig pa gnyis pas so/_/sum cu rtsa gnyis gang yin nyid/_/dbyangs kyi bcu
[\[279b.5\]]gsum pa dang ldan/_/'og tu me dang yang dag ldan/_/sum cu rtsa gsum par 'gyur ro/_/zhes pa'i me ni me'i sa bon ra yig go/_/sum cu rtsa bzhi pas so/_/sum cu rtsa bdun pa'ang lnga pas so/_/sum cu brgyad pa gnyis pas so/_/mkha' 'gro ma rnams sgrub byed bshad/_/'og tu
[\[279b.6\]]me dang yang dag ldan/_/bzhi bcu rtsa gnyis par 'gyur ro/_/zhes pa'i me ni ra yig go/_/lnga pas yang dag ldan pa ni/_/bzhi bcu rtsa gsum pa ru 'gyur/_/bzhi bcu rtsa lnga pa nyid ni/_/dbyangs kyi gnyis pa sbyar bar bya/_/bzhi bcu drug pa u yig gis/_/de yi pha rol gnyis pas
[\[279b.7\]]so/_/lnga bcu gcig pa lnga pas so/_/de las pha rol gnyis pas so/_/lnga bcu gsum pa bcu gsum pas/_/lnga bcu drug pa drug pas so/_/wa yig thig le yang dag ldan/_/gnyis pas lnga bcu rtsa dgu pa'o/_/gnyis pas drug cu rtsa gcig bshad/_/de las pha rol gsum
[\[280a\]]
[\[280a.1\]]pas so/_/drug cu gsum pa nyid gang yin/_/bcu gcig pa yis yang dag ldan/_/drug cu rtsa lnga pa nyid kyang /_/gnyis pas me dang yang dag ldan/_/drug cu drug pa gsum pas so/_/de las pha rol gnyis pas so/_/de las pha rol gsum pas so/_/'og tu yi ge pa dang
[\[280a.2\]]ldan/_/yi ge drug cu rtsa brgyad pa'o/_/bdun cu rtsa gcig yang dag blang /_/dbyangs kyi gnyis pas sbyar bar bya/_/bdun cu bzhi pa nyid kyang ngo /_/de las pha rol drug pas kyang /_/de las pha rol gnyis pa yis/_/'og tu nyi ma yang dag ldan/_/zhes pa'i nyi ma ni 'dir ra yig go/_/de las bdun
[\[280a.3\]]cu rtsa bdun pa/_/'og tu d+ha yig yang dag ldan/_/'di las pha rol gnyis pa yis/_/yi ge brgyad cu rtsa gcig gang /_/dbyangs kyi lnga par yang dag ldan/_/de las pha rol gnyis pa yis/_/oM yig gis kyang yang dag ldan/_/yi ge brgyad cu rtsa bzhi'i bdag_/chos kyi phung po stong
[\[280a.4\]]phrag rnams/_/'di ni rtsa ba'i sngags su bshad/_/ces so/_/sngar gsungs pa nyid las 'dir rab tu rgyas par bya'o/_/chos kyi phung pho stong phrag brgyad cu rtsa bzhi ni/_/theg pa chen po'i sde snod yang dag par bzung nas/_mdo sde dang rgyud dang /_rtog pa'i tshul gyis bdag nyid can no/_/sngags
[\[280a.5\]]kyi tshul yang dag par bzung nas/_mngon par brjod pa bla mar yang /_brgyad cu rtsa bzhi theg pa che/_/sngags kyi spyod pa'i tshul la gnas/_/zhes so/_/'dir de kho na nyid kyi mdo sde gsal ba'i phyir/_/rtog pa las rtog pa nyid dang /_sngags las bye brag tu rtogs par byed pa'i phyir rgyud dang rgyud
[\[280a.6\]]kyi ming yang 'dod de 'dir sngags kyi theg pa las gzhan/_/lha'i theg pa dang rdo rje'i theg pa dang /_mdo sde dang /_chos mngon pa dang /_'dul ba'i bdag nyid can no/_/'dir phung po'i chos rnams la mngon du phyogs par byed do zhes pa chos mngon pa ste/_phung po la sogs nges par bstan
[\[280a.7\]]pa'i phyir ro/_/rtsa ba dang sbom po'i ltung ba nges par bstan pa'i phyir 'dul ba nyid do/_/dngos grub thams cad kyi ni gzhi/_/mkha' 'gro rnams kyi snying nye byed/_/dpal he ru ka lha yi ni/_/dngos grub gdon mi za bar sbyin/_/'bras bu nges par bstan pa'o/_/rkang pa kun la dang por oM/_/
[\[280b\]]
[\[280b.1\]]ma mo rnams kyi ming dang ldan/_/re re'i mtha' mar hUM phaT yig_/dngos grub thams cad rab sbyin byed/_/ces pa bla ma'i dgongs pa gsungs/_/bla mar yang /_gnas dang bla ma'i brgyud rim 'brangs/_/rnal 'byor ma rnams kha cig 'dod/_/oM yig dang po zhes pa'o/_/ma mo bya rog gdong
[\[280b.2\]]ma la sogs pa'i ming dang lhan cig badzra sngon ma'i hUM hUM phaT kyi yi ge dang lhan cig pa ni bzlas par bya ba'o/_/de bzhin du yang gsungs pa/_na mo b+ha ga wa te bI re shA ya badzra kA kA s+ye huM hUM phaT/_/'di lta bur gzhan rnams kyang rtogs par bya'o/_/sgra ji bzhin pa'o/_/rkang ba brgyad pa'i sngags
[\[280b.3\]]so/_/de nas snying po'i sngags su gang 'gyur ba ni/_yi ge nyi shu gnyis zhes pas gnas las skyes pa'i gsang sngags nges par ston par byed pa ste/_de bzhin du yang gsungs pa/_oM shrI badzra he he ru ru kaM huM hUM phaT DA ki nI dzA la sam+ba ra swA hA/_/mngon par brjod pa 'bum par ni yi ge drug
[\[280b.4\]]par gsungs te/_oM hrAM hrAM hroM hUM phaT ces so/_/de'i nye ba'i snying po rab tu gsungs pa/_yi ge bdun pa'i gsang sngags mchog_/ces pas nye ba'i snying po'i gsang sngags gsungs pa rtsa ba'i rgyud du yang oM hri haHhaHhUM hUM phaT/_ya yig brgyad pa'i sa bon dang /_phyi mo bcu gnyis
[\[280b.5\]]mngon par ldan/_/yi ge bar ma dor byas nas/_/yan lag drug ste he ru ka'i/_/zhes pas yan lag drug btu ba gsungs te/_brgyad pa ni ha yig go/_/dbyangs bcu gnyis dang lhan cig pa'o/_/yi ge bar ma ni/_bar gyi re re dbyi bar bya'o/_/dpa' bo'i phyogs la dper
[\[280b.6\]]na ha hi hu he ho haM/_lha mo rnams ni hA hI hU hai hau ha/_dpa' bo drug ni mnyam sbyor ba ni rim pa kho nar dbyangs yig la gnas pa'o zhes so/_/baM b+h+raM aM hrAM hAM hUM/_na maHswA hA dang bau ShaT hUM bau Sha phaT yi ge sbyar/_/dang po snying gar shes par bya/_/gnyis pa spyi bo ru ni bshad/_/gsum pa gtsug
[\[280b.7\]]tor du rab brjod/_/bzhi pa go char 'gyur ba yin/_/lnga pa mig tu 'gyur ba yin/_/drug pa mtshon char brjod par bya/_/oM yig dang por yang dag ldan/_/snying ga sogs su rnam par dgod/_/ces yan lag la dgod par gsungs so/_/'di lta ste/_oM haM baM hri da yA ya na maH/_oM
[\[281a\]]
[\[281a.1\]]hiM b+h+raM shi ra se swA hA/_oM huM AM shi khA ye bau Sha Ta/_oM heM hi ka ba tsa ya hUM/_oM heM haM hAM ne tra yA ba ShaT/_oM haM hAM as+t+rA ya phaT/_ji ltar nye bar bstan pa las phyag rgya bzang pos snying ga la sogs pa bzhir reg par bya'o/_/lag pa gnyis ka dag dang /_yan lag thams cad la reg nas go
[\[281a.2\]]char bya'o/_/dge ba la g.yon pa dang /_mi dge ba la g.yas pa'i sdigs mdzub kyi se gol gyis phyogs thams cad du bsrung bar bya'o/_/rnal 'byor ma kun mnyam par sbyor/_/hA yig drug pa sngon ma can/_/oM yig dang po ming thog mthar/_/sngar bzhin yongs su gyur par bya/_/zhes te/_
[\[281a.3\]]lha mo'i yan lag dgod pa gsungs pa/_oM hAM bAM hri da yA ya na maHoM hAM yoM shi rA se swA hA/_oM hriM moM shi khA ya bau ShaT/_oM hreM hriM ka ba tsa hUM/_oM ho hUM ne tre ya ba ShaT/_oM hraHphaT/_yan lag thams cad la mtshon cha'o/_/de kho na bzhin du bya'o/_/gang gi tshe na bzlas pa bya ba ni shes rab dang thabs kyis
[\[281a.4\]]bon gnyis ming dang por ldan pa oM yig dang por shes par bya'o/_/lha mo rnams kyi kha dog la sogs pa ni las kyi rjes su 'brangs pas so/_/bla mar yang gsungs pa/_rnal 'byor ma drug gi gsang sngags ni/_/waM yig dang yoM yig dang /_moM yig dang /_hUM yig dang /_hriM yig dang /_phaT yig
[\[281a.5\]]nyid dang zhes so/_/bzlas par bya ba'i gsang sngags kyang /_/oM shrIM bAM baM hUM hUM hUM phaT swA hA/_'di lta bur gzhan yang rtogs par bya'o/_/sgra ji bzhin pa'o/_/snying po la sogs pa'i sngags so//_//de nas 'di las gsang sngags kyi/_/las kyi sbyor ba bshad par byed/_/gsang
[\[281a.6\]]sngags 'bum du bzlas pa yis/_/'dod pa'i dngos grub 'byung bar 'gyur/_/zhes pas bzlas pa dang mchod pas so/_/mngon 'byung du yang /_dkyil 'khor gru gsum nyid du yang /_/gal te rdul gyis mchod par bya/_/de phyir nga ni rtag gnas nas/_/des ni sems can rjes su gzung /_/
[\[281a.7\]]zhes so/_/drang ba'i don gyis gsal lo/_/rtsa ba'i sngags kyis ni zung 'jug gi'o/_/'bum bzlas pas ni rtag tu bsgoms pas so/_/sngags kyi ni thams cad stong pa'i'o/_/dngos grub ni phyag rgya chen po'i mtshan nyid du 'gyur ro/_/nges pa'i don to/_/sgrub po gsang sngags 'di yis ni/_/
[\[281b\]]
[\[281b.1\]]'jig rten gsum na gang ci yod/_/de kun skad cig gis sgrub cing /_/las de thams cad byed par 'gyur/_/drang ba'i don gyis gsal lo/_/gsang sngags ni ye shes kyis so/_/de bzhin du yang gsungs pa/_gsang sngags ye shes brjod par bya/_/sgrub pa po ni zung 'jug shes pa'o/_/kun
[\[281b.2\]]byed par 'gyur ni sgyu ma'i lus kyis so/_/'bum phrag lnga par yang gsungs pa/_ye shes gcig pus las rnams kun/_/byed do ye shes smra ba rnams/_/zhes so/_/lha dang lha ma yin la sogs pa dang /_gnod sbyin la sogs pa rnams 'di dran pa tsam gyis gsod par byed/_thog lhung ba
[\[281b.3\]]dang /_char 'bebs par byed pa dang zlog par byed do/_/rgya mtsho rnams skems par byed do/_/chu klung bzlog phyogs su 'bab par byed do/_/sa gzhi ri dang bcas pa g.yo bar byed do/_/dbang po ste rdo rje zlog par byed do/_/shing la 'dzegs te sgrub pa po gang du 'dod pa der 'gro bar byed do/_/'di
[\[281b.4\]]ni sngags dang phyag rgya rnams thams cad dang /_dngos grub thams cad phrog par byed do/_/khrag 'dren par byed do/_/myur ba kho nar slar yang gtong bar byed do/_/gzugs stong phrag rnams su byed do/_/'dod na snang bar byed do/_/yang na ma yin no/_/'dis khang bzangs kyi rtse mo la
[\[281b.5\]]sogs pa dang /_ro la sogs pa rnams phye mar byed do/_/bdud rtsi dug du byed do/_/dug bdud rtsir byed do/_/zla ba chu dang chu zla ba dang dri ngan pa dri bzang por ro zhes te/_zla ba ni chang ngo /_/dgongs pa'o/_/dri phrog par byed do/_/gang du 'dod pa de kho nar 'pho bar byed do/_/sgra ji bzhin
[\[281b.6\]]pa'o/_/gdong du nam mkha' lding 'gro bas 'dus pa la zla ba 'byin par byed pa 'dzin pa'o/_/bud med rnams kyi kun du spyod pa myur ba gang yin pa de ni dngos grub kyi 'bras bur 'gyur zhes rdzogs pa'i rim pa'i mchod pa gsungs so/_/longs spyod rdzogs pa'i bdag nyid shes rab
[\[281b.7\]]ma dag pa'i khrag gi skal ba can gyi b+ha gar ling+ga rab tu bcug nas bde stong bsgom par bya'o/_/nam zhig myur bar gyur pa na/_/gdong ste skye gnas su nam mkha' lding zhes pa nam mkha' lding gi phyag rgyas 'gro bas gdong gi ste kha yis byas nas/_'dus pa la ste dga' ba la'o/_/zla ba
[\[282a\]]
[\[282a.1\]]'byin pa 'chang ba thig le bzhi 'chang ba'o/_/dgongs pa'o/_/me skyed par byed do/_/'dis 'og la sogs pa zlog par byed do/_/drang ba las glog skyed par byed do/_'dis rtags gar byed du 'jug go/_/bsgrub bya'i ming bzung nas bzlas pa byas na skad cig la de 'chi bar byed do/_/
[\[282a.2\]]sgrub pa pos ma lus pa rnams la longs spyod par 'gyur ro zhes pa 'jig rten pa'i dngos grub ste sgra ji bzhin pa'o/_/brtul zhugs mi dgos so/_/dka' thub dang longs spyod pa mi dgos/_smyur bar gnas pa mi dgos te/_rtog pa'i bya ba'i cho ga 'dis ji ltar 'dod pa'i las rnams bya'o/_
[\[282a.3\]]zhes pa sdom pa'i rtog pa nyid nges par ston par byed do/_/rtog pa zhes pa sdom pa'i rgyud do/_/rnal 'byor gyi rgyud du yang /_rtogs par byed pa'i phyir rtog par brjod par bya ste/_'di'i nye bar spyod pa bsam gtan tsam gyis so zhes so/_/dgongs pa'o/_/bsgrub par bya bas khros pas lan
[\[282a.4\]]cig zlos na bye ba rnam par 'joms par byed/_gal te nges pas 'tsho ba la g.yon pas bzlas na 'tsho bar byed do/_/g.yon pas zhes pa la lag pa g.yon pa'i sdigs mdzub bo/_/dur khrod kyi sol ba nyid kyis lan cig bzlas pas gang la bsnun pa de ltung bar byed do ni/_myur du sa'i cha
[\[282a.5\]]las zhes pa ste/_de nas mi 'am/_lha ma yin nam/_dud 'gror ro/_/dur khrod kyi thal bas bsnun pa de sha zas 'dzin par byed de/_/rtsig pa 'am spang leb la mtshan mo gang gi ming ro bsregs pa'i sol ba la sngags bzlas pas bris pa de gdon chen pos gzung bar 'gyur ro/_/a ti muk+ta
[\[282a.6\]]ka'i lcug ma la bzlas nas gang la bsnun pa de nges par myur du gsod par 'gyur te/_gang rtag tu gsang sngags bsgrubs pas so/_/gang gseg ma la bzlas nas bsnun pa de rengs par 'gyur ro/_/gu gul la lan cig bzlas te/_gang gis bdug par nges par sbyor ba byed pa de/_de
[\[282a.7\]]la myur du skad cig gis 'bebs par byed do/_/gdon chen pos zos shing kun du zos par 'gyur ro/_/gang gi lag pa g.yon pa la bzlas nas par zos pa la sbyin par byas pa de/_slong bar byed do ste/_myur du dug med par byed do zhes pa sgra ji bzhin pa'o/_/mkha' 'gro rgyas
[\[282b\]]
[\[282b.1\]]btab pa la/_chu la lan cig bzlas pas rgya rnams 'joms par byed cing /_myur du mkha' 'gro ma rnams zlog par byed do/_/mkha' 'gro mas rgyas btab pa ni 'jig rten pa'i mkha' 'gro ma sems can thams cad la gnod par byed pa des phyogs bcings pa'o/_/ka ra bI ra'i lcug ma
[\[282b.2\]]des gang la bsnun pa'i sbrum ma de'i mngal gang du 'dod pa kho nar 'pho bar 'gyur ro/_/'di rnams kyi slar gso ba yang lag pa g.yon pas bya'o/_/g.yas pa'i las des lag pa g.yon pas zhi bar bya'o zhes so/_/rten cing 'brel bar 'byung zhing 'khrul ba med/_/nor bu sngags dang sman ni
[\[282b.3\]]bsam mi khyab/_/sems stobs yong 'gyur de la bya ba 'grub/_/ces so/_/sgra ji bzhin pa'o/_/he ru ka sngags mi shes par/_/rnal 'byor gang zhig mngon 'dod pa/_/de ni phu ba ma brdung ba ste/_/gsang sngags 'dis ni spangs pa yin/_/gsang sngags 'di ni mi shes pa/_/rnal
[\[282b.4\]]'byor pa gang mngon 'dod pa/_/de ni ngal ba don med do/_/de yis 'bras bu thob mi 'gyur/_/zhes pa yang dag pa'i ye shes bsngags pa'o/_/he ru ka ni rgyu dang gzugs dang byed pa'o/_/spangs pa ni don dam pa'i bden pa thams cad stong pa'o/_/sngags ni zung 'jug gi dpal 'dus
[\[282b.5\]]pa phyi mar yang /_gang gang dbang po yul rnams kyis/_/brten nas bskyed ba gang yin pa/_/yid de man zhes su ni bshad/_/tra yig skyob par byed pa'i don/_/zhes so/_/dgongs pa'o/_/mdo sde rgyud dang rtog pa la/_/ngal ba don med 'bras bu med/_/lha mo bzhis yongs su zhus
[\[282b.6\]]par yang /_thub pa chen po chos phung po/_/stong phrag brgyad cu rtsa bzhi las/_/gang gis de nyid mi shes pa/_/de rnams thams cad 'bras med nyid/_/ces so/_/'bras bu shes pa ni/_chos rnams thams cad kyi nye bar bgrod par bya ba rdo rje 'chang chen po'i go 'phang ngo /_/sgra ji bzhin
[\[282b.7\]]pa'o/_/gsang sngags 'di ni 'dod spyod pa'i/_/dngos grub thams cad rab sbyin byed/_/bzlas dang sbyin sreg gtor ma dang /_/bsam gtan bza' btung gis kyang sgrub/_/ces pa 'dis sgrub thabs gsungs so/_/'dod pa na spyod pa ni bde ba dang /_dga' bas kyang sgrub po/_/sngags
[\[283a\]]
[\[283a.1\]]nyid ni ma ning gi bzlas pas so/_/de kho na nyid kyi sbyin sreg gis dang /_kun du rtog pa'i rnal 'byor gtor mas dang /_lhan cig skyes pa'i bsam gtan gyis dang /_tshogs kyi 'khor lo'i byed pas kyang bsgrub par bya'o zhes pa nges pa'i don to/_/drang ba'i don gyis go
[\[283a.2\]]sla'o/_/mkha' 'gro ma ni rig pa che/_/rdo rje rnam snang mdzad mar 'dod/_/sa stengs na ni rin chen bzhi/_/phreng ba'i sngags ni ji bzhin mchog_/ces so/_/phag mo'i phreng ba'i sngags kyang he ru ka mngon byung du gsungs pa/_'di lta ste/_oM na mo b+ha ga ba ti badzra bA rA hI/_zhes
[\[283a.3\]]pa la sogs pa nas/_pro taM ge ha na prA nAM king+ki ni zhes pa la sogs pa nas phaT swA hA'i mthar thug pa'o/_/oM badzra be ro tsa nI ye huM hUM phaT/_rig pa'i rgyal po zhes pa zhal bzhi pa'i sngags so/_/nyi shu bzhi yi sngags kyis sbyor/_/phreng ba'i sngags su yongs su bsgrags/_/zhes pa ni/_rkang pa nyi
[\[283a.4\]]shu rtsa bzhi pa gsungs te/_dpal he ru ka mngon par brjod par yang /_oM ka ra ka ra zhes pa la sogs pa nas/_huM hUM phaT zhes pa'i mthar thug par ro/_/mkha' 'gro ma rnams rig pa che/_/pho nya mo kun rang bzhin gnyis/_/lha mo'i snying po dang nye ba'i snying po gsungs te/_oM badzra bar+Na nI ye huM hUM phaT/_
[\[283a.5\]]snying po gzhan no/_/de bzhin du nye ba'i snying po ni/_oM sarba bud+d+ha TA ki nI ye/_badzra par+Na nI ye huM hUM phaT swA hA/_pho nya mo bzhi yang dag ldan/_/rig pa'i rgyal po rab tu bsgrags/_/zhes bzlas pa gsungs pa/_rdo rje zhabs kyi rgya cher bshad par gsungs pa/_oM sum+b+ha ni sum+b+ha badzra DA ki nI ye huM hUM phaT ces
[\[283a.6\]]pa de bzhin du gzhan du 'ang rtogs par bya'o/_/ma mo brgyad dang yang dag ldan/_/dpa' dbang he ru ka ru 'ang bshad/_/ces pa rkang pa gsungs so/_/mi yis cho gas bsgrubs gyur na/_/las rnams thams cad byed par 'gyur/_/snying po nye ba'i snying po dang /_go cha bshad pa lnga pa 'di/_/rab
[\[283a.7\]]tu 'bad pas bsgrub par bya/_/dngos grub thams cad rab sbyin byed/_/ces pa nges par 'dzin par byed pa'i sngags so/_/rgya cher 'grel pa dri ma med pa'i 'od du yang gsungs pa/_ming gi sngags ni thams cad du snying po'o zhes so/_/hrIHyig la sogs pa yan lag drug ni nye ba'i snying po'o/_/
[\[283b\]]
[\[283b.1\]]go cha'i sngags ni shes rab dang thabs te/_oM baM yoM moM hriM hUM phaT/_bzhad pa lnga pa zhes pa ni/_haM hiM huM heM hoM swA hA yang na'o/_/de bzhin du rigs gsum gyi sngags ni/_oM AHhUM swA hA/_de bzhin du rigs drug kyang oM AHhUM ho haM k+ShaHswA hA/_de bzhin du dgug pa la sogs pa can yang /_dzaHhUM baM
[\[283b.2\]]heHzhes so/_/mngon par brjod pa bla mar yang /_/he yig rnam pa yang dag byung /_/he ru ka ni rnam bsgom bya/_/hI yig rnam pa yang dag byung /_/rdo rje mkha' 'gro rnam bsgom bya/_/hUM yig ye shes kyis rdzogs pa/_/rdo rje hUM mdzad bsgom pa las/_/hUM yig rnam pa yang dag byung /_/mi bskyod
[\[283b.3\]]rnam pa sgom par byed/_/baM yig ye shes kyis rdzogs pa/_/rdo rje sems dpa' rnam sgom byed/_/oM b+h+rUM AM buM rnam pa rdzogs/_/sangs rgyas mkha' 'gro rnam sgom byed/_/aM trAM raM swA rnam pas rdzogs/_/rin chen mkha' 'gro rnam sgom byed/_/hrIM hrIHA yig gis rdzogs pa/_/pad+ma
[\[283b.4\]]mkha' 'gro rnam sgom byed/_/khaM hoHha yig gis rdzogs pa/_sna tshogs mkha' 'gro rnam sgom byed/_/DAM yig mkha' 'gro ma nyid kyang /_/yaM yig rnal 'byor ma de bzhin/_/b+hUM yig sa spyod lha mo'o/_/khaM ni mkha' 'gro de bzhin no/_/zhes so/_/de bzhin du/_oM badzra DA ki nI ye hUM phaT/_de
[\[283b.5\]]bzhin du gzhan no/_/oM kA kA s+ye hUM phaT/_de bzhin du gzhan no/_/oM ka ra ka ra badzra pra tsaN+De badzra khaN+Da ka pA li ni huM hUM phaT/_ces rgya cher 'grel par ro/_/'bum phrag lnga par yang gsungs pa/_sku ni rtsa ba'i sngags su 'gyur/_/gsung gi rang bzhin snying por brjod/_/thugs kyi gsang
[\[283b.6\]]sngags dper brjod pa/_/nye ba'i snying po kho nar 'gyur/_/ye shes sa bon zhes bshad pa/_/ye shes sngags dang lhan cig brjod/_/sa bon nye ba'i snying po nyid/_/snying po rtsa ba'i gsang sngags las/_/ji srid de grub sbyin 'gyur ba/_/skal ldan rab tu 'bad pas bzlas/_/zhes
[\[283b.7\]]so/_/gsungs pa yang rtsa ba'i sngags la sogs pa sngags so so re re la las kyi rjes su mthun pas mthar hUM phaT kyi rnam pa'i yi ge'i gnas su lha bod pa la swA hA mthar bya'o/_/de bzhin du zhi ba can la sogs pa'i sbyin sreg dang rgyas pa la yang ngo /_/mchod pa la yang zhi ba la
[\[284a\]]
[\[284a.1\]]'ang na maH'i mtha'o/_/dgug pa la bau Sha Ta ma tha'o/_/dbang la ba Sha Ta mtha'o/_/rnam par sdang ba la sogs pa dang /_rengs pa la sogs pa 'ang hUM phaT yi ge mtha'o/_/sbyin sreg la 'ang /_bzlog pas thams cad rdzogs pa'o/_/de bzhin du yang /_'bum
[\[284a.2\]]phrag lnga pa'i kye'i rdo rjer gsungs pa/_rigs gzhan dang ni bya ba gzhan/_/dus dang de bzhin sngags kyi rigs/_/gnas dang phyogs dang rten gzhan gyi/_/las rnams kun la 'bras bu med/_/gal te glegs bam las rnyed na/_/man ngag ces bya de ni ci/_/ji ltar bris pa glegs
[\[284a.3\]]bam ni/_/drang ba'i don gyis rab bstan to/_/glegs bam dag la bklags pa'i sngags/_/man ngag rnam par spangs rnams kyis/_/sgrub pa rab tu byed pa'i mi/_/gang des la nyon mongs 'gyur/_/zhes pa sgra ji bzhin pa'o/_/de nas sku gsum bshad par bya/_/he ru ka dpal
[\[284a.4\]]gnyis med sbyor/_/gang gis rnam par shes tsam gyis/_/sgrub pos sa la bsgrub par bya/_/zhes pas sems rnam par dben pa gsungs te/_rnal 'byor ma'i rgyud du yang /_/bsam gtan rdo rje ting 'dzin ni/_/sems kyi rin chen rab bsgrub pa/_/he ru ka dang gnyis med sbyor/_/
[\[284a.5\]]rdo rje phreng ba'i rgyud du yang /_/sku gsum dag ni tha dad pa/_/skye ba yis ni yang dag ldan/_/rdzogs pa'i rim pa'i phyogs las ni/_/rnam gcig tu yang 'gyur ba yin/_/sgra ji bzhin pa'o/_/chos kyi sku yi las can du/_/gang tshe sgrub pa po 'gyur ba/_/de tshe de yi snod shes
[\[284a.6\]]nas/_/de ni ye shes nga rab smra/_/zhes pa sems la rag las pa nyid du gsungs so/_/chos kyi sku ni thugs rdo rje mi bskyod pa ste drang ba'i don to/_/chos kyi sku ni don dam pa'i bden pa dang zung 'jug go/_/pha rol tu phyin pa'i tshul du yang /_/chos sku rnam gnyis zhes bya ste/_/chos
[\[284a.7\]]dbyings shin tu dri med dang /_/zhes pa nges pa'i don to/_/snod ni slob ma rin po che'i gang zag gi snod de/_rgyud gzhan du yang /_zab cing rgya che la sems bla ma'i nges pa la dga' gtong ba'i ngang tshul dang ldan yon tan shes/_/thar ba don gnyer rgyud la gus shing g.yo ba min pa'i sems ldan de
[\[284b\]]
[\[284b.1\]]nyid thob pa shin tu sbed/_/gdug pa rnams kyis grogs nyams slob ma de nyid bla ma shin tu mkhas pa rnams kyis bsdu bya ba/_/shes rab dbang la sogs pa'i rgyur te gzhan zhes bya ba slar yang 'bring po bsod nams dag gi rgyur/_/zhes so/_/ye shes ni shes pa khong du chud pas brtag pa ste/_legs par
[\[284b.2\]]rtogs pas bems po ma yin pa'i bde ba'o zhes te nges pa'i don to/_/rab tu smra ba ni/_dbang bskur nas de nyid rab tu gsal bar byed pa'o/_/de bzhin du yang /_ji skad gsungs pa'i cho gas dbang bskur byin nas ni/_/slob ma'i lhag par mos pa yid kyis kun bltas te/_/zab cing rgya che'i tshul las
[\[284b.3\]]lhag par mos pa la/_/mngon par dbang bskur rin chen tshig kho nas byin cig_/ces so/_/longs spyod rdzogs sku'i lus can du/_/gang tshe sgrub pa po 'gyur ba/_/de tshe de yi snod shes nas/_/de nas ye shes nga rab smra/_/longs spyod rdzogs sku ni 'od dpag med de'i snod du ni de'i rigs can no/_/
[\[284b.4\]]de la gus pa yang ngo /_/nga ni dpal he ru ka'o/_/drang ba'i don to/_/longs spyod rdzogs pa ni kun rdzob kyi bden pa sgrub pa po'i don du gnyer ba'o/_/rdo rje a ral+li ru yang /_brtan zhing dul la blo gros ldan/_/bzod ldan drang la g.yo sgyu med/_/bla ma la gus snying rjer ldan/_/de la rgyud ni rab bstan bya/_/zhes
[\[284b.5\]]so/_/ye shes ni 'dod pa bdag byin gyis brlab pa'o/_/nges pa'i don to/_/sprul pa sku yi lus can du/_/gang tshe sgrub pa po 'gyur ba/_/de tshe de yi snod shes nas/_/de ni ye shes nga rab smra/_/sprul pa ni 'dir rnam par snang mdzad de/_mngon par dbang bskur ba bdun gyis dbang bskur ba'i
[\[284b.6\]]sgrub pa po'o/_/bla mar yang /_dus dang tshod ni rnam par grol/_/gtsang sbra'i kun du spyod pa spangs/_/rang gi sgyu dang sngags sbyor ba/_/sems can kun gyi don la brtson/_/ye shes ni de'i sgrub thabs so/_/drang ba'i don to/_/sprul pa ni phra mo'i rnal 'byor sgrub pos bdun gyi dbang phyug go/_/ye
[\[284b.7\]]shes ni rdo rje bzlas pa'i mtshan nyid do/_/nga ni dpal bla ma'o/_/grub pa pad+ma badzra pa'i zhabs kyis kyang gsungs pa/_kun nas dri med rang bzhin rang bzhin med pa yi/_/yid bzhin nor bu rdo rje bum pa ltar bshad pa/_/so so'i bdag nyid rig blo cho ga bzhin rig nas/_/rgyal ba rnams kyi sku
[\[285a\]]
[\[285a.1\]]ni don dam dag pa'o/_/de la sems ni rnam par rtog bcas dogs shing sems par 'gyur/_/zla ba'i rnam pa sangs rgyas kyi sna tshogs longs spyod pa can gyi sku/_bde ba'i rang bzhin kun rdzob byang chub kyi sems de brjod par bya'o/_/gang yang gnas skabs der khyad
[\[285a.2\]]par dga' ba'i ming skad cig 'char ba b+ha ga'i dbus su son pa de/_yungs kar ming du rnam par gzhag pa/_brten pa sprul pa'i sku zhes de las sangs rgyas rnams kyis gsungs so/_/chos dang longs spyod rdzogs sprul pa/_/thob par 'gyur bar the tshom med/_/dpal he ru kar spyod las
[\[285a.3\]]bdag_/'grub 'gyur 'di la the tshom med/_/ces rdzogs pa'i 'bras bur gsungs so/_/chos ni chos kyi sku'o/_/de bzhin du yang bcom ldan 'das kyis mngon par rtogs pa'i rgyan du gsungs pa/_thub kho na'i bco brgyad pa'o/_/chos kyi sku zhes brjod pa yin/_/theg chen nye bar
[\[285a.4\]]longs spyod phyir/_/longs spyod rdzogs pa'i sku ru 'dod/_/gang gis srid pa ji srid par/_/'gro la phan pa sna tshogs dag_/mnyam du mdzad pa'i sku re ni/_/thub pa'i sprul sku rgyun mi 'chad/_/bla mar yang /_gnyis ni gzugs med pa ste bcom ldan 'das dpal he ru ka ni rnam par shes
[\[285a.5\]]pa'o/_/phag mo ni nam mkha'o/_/dpe byad brgyad cu ni bcom ldan 'das dpal he ru ka rdo rje'o/_/mtshan sum cu rtsa gnyis gang yin pa de/_shes rab ma bcom ldan 'das ma/_'phags ma rdo rje phag mo'o/_/bcom ldan 'das sngon po dang /_dmar po dang /_phag mo dmar mo dang sngon
[\[285a.6\]]mo can no zhes pa sku gsum mdor bstan pa ste sgra ji bzhin pa'o/_/dpal he ru ka sbyor las bdag_/bdag ni zung 'jug ces pa ste/_/sdod pa lhan cig skyes pa sgom pa po'o/_/dgongs pa ma yin pa'o/_/da ni bshad pa'i rgyud du gsungs pa'i mdo brjod par bya'o/_/dang por phung po la sogs
[\[285a.7\]]pa yongs su dag pa'o/_/de nas thugs ka'i lha'i sa bon no/_/de nas mchod pa dang /_smon lam gdab pa dang tshangs pa'i gnas bzhi'o/_/de nas rang bzhin dag pa la sogs pa nas ji srid pa'i dkyil 'khor ro/_/de nas gur bcing ba la sogs pa dang /_phur bus gdab pa dang brdung
[\[285b\]]
[\[285b.1\]]ba la sogs pa'o/_/de'i steng du lhun po la sogs pa lha'i 'khor lo bsgom pa'o/_/phyi nas go chas kun du bsrung ba dang phyag rgya dang sngags kyis dgug pa dang /_dpa' bo dang dpa' mo rnams kun du tshim nas/_ye shes kyi 'khor lo rab tu gzhug pa dang /_mngon par dbang bskur ba dang /_de
[\[285b.2\]]bzhin du mchod pa dang /_bstod pa dang /_thams cad rnam par dag pa yang ngo zhes pa'o/_/da ni mngal skyes kyi rim pas rab tu 'jug pa'i sgrub thabs mdor bstan par bya ste/_thog mar re zhig srung ba'i 'khor lo dang /_mchod pa dang /_rnam par thar pa dag par byas nas stong pa nyid
[\[285b.3\]]bsgoms te/_ha ya ra wa la las skyes pa'i nam mkha' la sogs pa'i dkyil 'khor ro/_/de'i steng du suM las skyes pa'i lhun po la rtag pa khang pa brtsegs pa dur khrod dang ldan pa la sna tshogs chu skyes dang nyi ma'i gdan blta bar bya'o/_/der rnam pa lngas mngon par rdzogs par byang
[\[285b.4\]]chub pa'i bcom ldan 'das dang po'i mgon po/_ji skad gsungs pa'i mtshan nyid can shes rab dang lhan cig zhu bar gyur par bsgom par bya'o/_/de'i 'od zer gyi lha mo'i glus dpa' bo rab tu sad cing bslang ste/_dkyil 'khor ba dang bcas pa bsgoms nas/_ye shes kyi 'khor lo
[\[285b.5\]]gzhug cing /_mngon par dbang bskur te/_mi bskyod pa cod pan du bsgom par bya zhing /_rnam par dag pa'i mthar thug pa'o/_/yang na sgong skyes kyi rim pas rnam pa lnga las skyes pa'i dpa' bo/_sna tshogs chu skyes dang nyi ma la gnas pa/_'khor lo dang bcas pa bsgoms nas ye shes
[\[285b.6\]]kyi 'khor lo dang mngon par dbang bskur ba gzung zhing bsgom par bya'o/_/de nas thig le'i rnal 'byor dang /_mchod pa dang bstod pa dang /_sku'i dkyil 'khor ba rnam par phyung nas/_gtor ma byin te bdag nyid tshim par bya'o zhes so/_/de nas rin chen dbang po'i sbyor bas bya ba dang /_rtogs
[\[285b.7\]]par bya ba dang /_rab tu 'bar ba dang /_bdud rtsir byas nas bza' ba lto ba'i me la sbyin sreg bya'o/_/de nas nyi ma gung la yang /_ji skad gsungs pas bsgoms nas/_lag pa g.yon pas myur ba dang bul ba ma yin pa dang phyi mo dman pa ma yin pa kun du rtog pa spangs pas sngags brjod
[\[286a\]]
[\[286a.1\]]cing bzlas par bya'o/_/yang na nye bar dmigs pa'i bzlas pa bya'o/_/de nas ji ltar bde bas gnas nas phyi ma red yang dag par blangs pa byas nas/_de bzhin du rnam par snang mdzad kyi sbyor ba yan lag drug dgod pa byas te gnyid log par bya'o/_/de nas mtshan mo phyed la yang
[\[286a.2\]]de bzhin du bsgoms nas rmi lam dge ba blta bar bya'o/_/chu tshod lnga pa'i thun mtshams kyi bdag nyid la yang ngo /_/de nas snga dro'i thun mtshams la rdo rje phag mo bsgoms nas mngon par brjod pa gsungs pa sngar bzhin du thams cad bya'o/_/shin tu dga' ba la'ang 'od dpag med bsgoms
[\[286a.3\]]nas yan lag dgod pa byas te/_shin tu dga' ba'i mthar don yod pa'i bdag nyid myang bar bya'o/_/lhag ma las thams cad ni mi bskyod pa'i sbyor bas bya'o/_/de ltar sdom pa lnga pa sbom po'i ltung ba dang /_phas pham pa spangs te bzung nas bsgom par bya'o/_/de las nam mkha' la 'gro ba'i
[\[286a.4\]]dngos grub tu 'gyur ro/_/de ni rdzogs pa'i rim pas sangs rgyas nyid ched du nges par 'jug pa'i sgrub thabs brjod par bya ste/_bshad pa'i rgyud du yang gsungs pa/_'di rtag nges par 'dzin byed pa/_/chos kun rtogs par byed pa yin/_/A li kA li bdun bsams nas/_/rnal 'byor chen
[\[286a.5\]]pos ngal bso bya/_/zhes pa 'di mdor bstan pa dang rgyas par bshad pa gsungs pa de nyid du rnal 'byor pa dang por brjod/_/de nyid he ru ka gnyis med/_a A i I u U r-i r-I l-i l-I e ai o au aM aHka kha ga g+ha nga /_tsa tsha dza dz+ha nya/_Ta Tha Da b+hA Na/_ta tha da d+ha na/_pa pha ba b+ha ma/_ya ra la wa/_sha
[\[286a.6\]]Sha sa ha k+ShaHzhes so/_/so sor rgyas par bshad pa yang kun spyod du/_zla ba'i dkyil 'khor legs rdzogs pa/_/lte ba'i rtsa bar gnas pa bsgom/_/de yi dbus son bsam pa ni/_/yi ge dam pa'i go 'phang ste/_sku gsung thugs kyi rdo rje can/_/lha yi gzugs su bsgom par bya/_/gong bu las
[\[286a.7\]]'das bsgom pa de/_/sems nyid du ni mi bsgom mo/_/bdag gi rnal 'byor ba yi sbyor/_/rjes su chags pa'i sbyor ba yis/_/rab zhugs ro ni mnyam par 'gyur/_/kun dga' ldan pa gnyis nyid ni/_/shin tu dga' ba'i gnas su 'gyur/_/chos dbyings dag pa'i grong khyer du/_/sems
[\[286b\]]
[\[286b.1\]]can khams ni rab 'jug byed/_/'di ni ches gsang shes par bya/_/gang du yang ni ma bstan te/_/rnal 'byor kun la mchog gyur pa/_/phyag rgya che las gzhan med do/_/rgyud rnams kun du gang gsang ba/_/mya ngan 'das pa'i de nyid bstan/_/rgyu 'di yis ni rnal 'byor pa/_/bden pa gnyis la
[\[286b.2\]]yang dag brten/_/bsam pa thams cad bsal nas ni/_/longs spyod kun la longs spyod byed/_/gnyis med ye shes sems ldan pas/_/mi bya cung zad yod ma yin/_/rnam par mi rtog sems gcig bdag_/'dod pa'i yon tan lnga rnams spyad/_/gang zhig rtag tu 'di bsgom
[\[286b.3\]]pa/_/sa la 'dod pa kun dbang phyug_/mtho ris longs spyod thob par 'gyur/_/yang na 'khor los sgyur ba nyid/_/ces so/_/'di yi don kun spyod du yang /_/de nyid chos kyi rang bzhin ni/_/mya ngan 'das pa 'ba' zhig 'dod/_/ces so/_/thog ma med pa nas gnas pa'i haM yig gi
[\[286b.4\]]'od zer gyis 'jig rten gsum gyi gzugs dang ldan par bsgom par bya'o/_/'di ltar ngag rnam par dag pa'i sngags pa'i lte pa stong par dkar zhing dmar bar gsal ba'i shes rab dang thabs kyi bdag nyid can phyag gnyis phan tshun 'khyud pa/_sna tshogs pad+ma dang zla ba'i gdan la gnas
[\[286b.5\]]pa/_'od zer lnga'i rang bzhin bde ba chen po'i skur bsgom par bya'o/_/'di ltar sku rnam par dag pa'i rnal 'byor pa rdo rje dang pad+ma mnyam par sbyor ba las/_sku gnyis bde ba chen por bsgoms nas brtan pa dang g.yo ba thams cad de bzhin nyid kyi gnas su rab tu bcu ga ste/_ji ltar nye
[\[286b.6\]]bar bstan pa'i bde bas zung 'jug nyid bsgom par bya'o/_/rdzogs pa'i rnal 'byor ro/_/sku gsum gyi cho ga'o/_/de nas snying po'i gsang sngags kyi/_/las rnams bshad bya de nyon cig_/gsang sngags 'bum du bzlas pa yis/_/dpag tshad bye bar de lding 'gyur/_/zhes
[\[286b.7\]]pa ni/_/sngon du bye bsgrub par byed pas/_sngags grub pa'i sngon du bsnyen pa 'bum bzlas par bya ba 'am/_rab tu sbyor ba'i dus su 'bum bzlas pas sam/_yang na bklags pas grub pa'i 'bum bzlas pa'am yang na skye ba snga ma las bsgrubs pas so zhes pa sgra ji bzhin
[\[287a\]]
[\[287a.1\]]pa'o/_/'gro zhing 'ong bar 'gyur ba myur du'o/_/gzugs rnam pa du mar byed do /_/'di khang bzangs dang shing la 'dzegs te/_dpag tshad bye bar 'gro ba'o/_/rnal 'byor ba rnams dang yang dag par ldan pas nam mkha' la 'gro ba dang 'ong bar byed do/_/'dod na snang bar
[\[287a.2\]]byed de/_ma yin pa kho nar zhes te rnal 'byor dang ldan pa skabs gsum par yang ngo /_/'dod na sgrub pa po byis pa dang rgan po dang dar la bab pa'i mi mor 'gyur ro/_/sgrub pa po mkha' la spyod pa dang sa la spyod pa'am/_byol song du yang 'gyur ro/_/dbang po rnams 'phrog par byed do/_/'di
[\[287a.3\]]rnams skye bo rnams kyi lag pa g.yas pas so/_/g.yon pas myur du slar gso ba'i mchog tu byed do/_/nyi ma dmar po dang khu ba gnyis la gal te lan cig bzlas na skye bo thams cad kyi lus dang ngag dang sems dang dbang po rnams rengs par byed do/_/sgra ji bzhin pa'o/_/de nas gzhan
[\[287a.4\]]yang 'dir bshad bya/_/dam tshig chen po'i mchog gyur pa/_/gang gis thos pa tsam gyis ni/_/myur du dngos grub rab 'jug pa'o/_/gang gis lus sam/_kha la yang pad+ma dang gla rtsi dang /_ga pur dang ma li ka la sogs pa'i dri bro ba/_rtag tu mig mi 'dzums pa grib ma dman pa/_
[\[287a.5\]]khro ba med pa mir skye ba lan bdun pa'o/_/de zos pa tsam gyis rnal 'byor pa mkha' la spyod par 'gro'o/_/de'i snying ga na ro tsa na yod de/_snying po brgya bzlas pas thig le byas na/_dpag tshad bye ba brgyar 'gro bar 'gyur ro/_/dpal he ru ka'i snying po gang zhig shes pa yang shin tu gdon mi
[\[287a.6\]]za bar bzang po'i lus dang /_'dod pa yang ji ltar 'dod pa bzhin thob par 'gyur ro/_/sgra ji bzhin pa'o/_/snying po'i las so/_/de nas nye ba'i snying po ni/_dngos grub thams cad rab grub byed/_/'jig rten gsum gyur gang cung zad/_/de kun skad cig gis 'grub
[\[287a.7\]]bshad/_/gsang sngags 'bum bzlas pas 'jig rten gsum yang g.yo bar byed do/_/mkha' 'gro ma thams cad sgrub pa po'i mngag gzhug byed par the tshom med do/_/'di kho nas chu la bzlas te/_des mig bkrus nas skye ba bdun pa la sogs pa 'am 'tsho ba dang
[\[287b\]]
[\[287b.1\]]'chi ba yang mthong bar 'gyur ro/_/mig dag la bzlas nas bltas pa gang yin pa de skad cig gis gnon par byed do/_/dpa' bo shi ba'i rkang mthil gyi pags pa blangs nas 'bad pas gdags par bya'o/_/mi'i khrag gis rna ba'i mig sman gyi dbus su bcug la zlum
[\[287b.2\]]skor gyi rnam par bya'o/_/de'i phyi rol du ldong ros dang gi'u wang dang /_bud med kyi me tog dang /_gur gum gyis de bsgo bar bya zhing /_slar yang grib skam byas nas lcags gsum gyis dkris te/_de nas lhag par gnas pa byas te/_skar ma rgyal la rnal 'byor
[\[287b.3\]]pas he ru ka'i khar bcug la/_lag pa g.yon pas bkab nas gsang sngags brgya rtsa brgyad bzlas par bya'o/_/ji srid du ril bu gzugs brnyan gyis nas 'dzag pa sbyin par byed de/_sgrub pa po de yis de grub par 'gyur bar the tshom med do/_/de khar bcug pas rnal 'byor pa lha rnams
[\[287b.4\]]kyis kyang mi mthong ngo /_/kha nas bton na ni mthong bar 'gyur ro/_/ril bu'i rig pa 'dzin par 'gyur ro/_/ril bu 'di ni mkha' spyod grub par dpa' bo rang nyid kyis gsungs so/_/thod pa blangs nas/_sgrub pa po'i sdigs mdzub kyi rtse mos gang gi ming nas smos te mnyes na de'i khrag
[\[287b.5\]]skems par byed do/_/g.yon pa'i ming med kyis mnyes na slar yang de nyid du 'dren no/_/mngon par bsngags pa brjod de/_gang gi ming nas smos te thod pa la bsnun pa byin na/_de'i klad pa 'gas par 'gyur ro/_/thod pa de ba'i 'o mas bkang na nye bar 'gyur ro/_/ro tsa nas
[\[287b.6\]]thig le byas na gang la bltas pa de rgyas btab par 'gyur ro/_/sdigs mdzub kyis bsdigs par byas na de skad cig gis sa la ltung bar 'gyur ro/_/gang gis ming nas smos te/_sa la rkang pas bsnun na de 'chi bar 'gyur ro/_/slar gso ba la chu la mngon par bsngags nas/_sa la
[\[287b.7\]]mngon par gtor bar bya'o/_/mngon par bsngags pa'i sdigs mdzub kyis stong la yang bsdigs par bya'o/_/tshig gis grol ba ni/_de rnams de ltar gnas par the tshom med do/_/sgrub pa pos gtum po'i thal ba la lan brgyad bzlas nas bsnun na/_sems can gang dang gang rjes su
[\[288a\]]
[\[288a.1\]]dran pa de dang de'i gzugs 'dzin par yang 'gyur ro/_/sbyin sreg gi thal bas bsnun na/_de bzhin du lha rnams kyis kyang mi mthong ngo /_/chu la lan brgyar bzlas nas bsnun na slar yang mthong ngo /_/thod pa kha sbyar gyi phyag rgya bcings nas khros par gyur pas
[\[288a.2\]]gal te/_gang gi ming nas smos te dbugs mi 'byin par bzlas pa de rtag tu smyo bar 'gyur ro/_/phyag rgya zhes pa mche ba'i phyag rgya'o/_/khros pa ni mche ba gtsigs pa'o/_/yid kyis grol ba ni/_phyag rgya bcings pa de gshegs pa'o/_/sgrub pa po'i gtsug phud la mngon par
[\[288a.3\]]bsngags te/_gang gi ming nas smos te bcings na/_sgrub pa po gang na yod pa der/_mkha' 'gro ma de rnams myur du 'ong bar 'gyur ro/_/sgrub pa po'i gtsug phud la lan brgya bzlas nas bcings na mi snang bar 'gyur ro/_/gseg ma la lan bdun mngon par bsngags te/_phyogs su
[\[288a.4\]]gtor na 'chi bar byad do/_/lha la sogs pa rnams dang ma mo rnams kyi sbyor ba 'phrog par byed do/_/skyes pa dang bud med 'khrig par byed pa na khyi bzhin du myur du 'byar bar 'gyur ro/_/gseg ma la bzlas nas chu klung la gtor na chu klung rgyun las bzlog phyogs su 'bab par 'gyur ro/_/mkhas
[\[288a.5\]]pas gseg ma de nyid kyi dba' rlabs gnod par byed do/_/steng du bltas bzhin du stong phrag gcig bzlas pa byas na char chen po zlog par byed do/_/yid kyis bcings pa grol bar byed do/_/gal te pha rol gyi dpung la mngon du phyogs par gyur pas stong phrag gcig bzlas pa byas
[\[288a.6\]]nas/_g.yul gyi nang du rab tu zhugs pa'i lus la mtshon gyis chod par mi 'gyur ro/_/lan 'bum bzlas pa'i cho gas so/_/nye ba'i snying po'i sgrub pa'o//_//de nas 'di las go cha'i las/_/'jig rten gsum na gang yod pa/_/'bad pas 'bum phrag bzlas pa yis/_/
[\[288a.7\]]bsgrub bya'i las 'di bshad par bya/_/bzlas bzhin lam du 'gro ba na/_/chom rkun rnams kyis mthong mi 'gyur/_/sa bdag khyim du ra bzhugs nas/_/gang 'dod blangs nas 'gro bar 'gyur/_/bzlas bzhin gang gang la reg pa/_/de de skad cig la rengs byed/_/gsang sngags
[\[288b\]]
[\[288b.1\]]bzlas pas rkang pa yis/_/bsnun na de tshe grol bar 'gyur/_/lan gsum bzlas pa'i rang khrag gis/_/thig le byas nas gang dag gi_/lhan cig mthong ba'am smra ba de/_/de yi khrag ni 'dren par byed/_/khros pas khyim gang du zhugs te/_/bzlas na de la rims kyis 'debs/_/
[\[288b.2\]]chu la lan bdun mngon bsngags pas/_/gtor na slar ni 'tsho bar 'gyur/_/gang gi gdong la blta zhing bzlas/_/de yi ngag kyang 'phrog par byed/_/stong phrag gcig ni bzlas byas na/_/chu yi steng du 'gro bar 'gyur/_/chu la ji bzhin thang la yang /_/de bzhin 'dor zhing 'gro bzhin
[\[288b.3\]]gnas/_/gang gi lag pa dril phyis byas/_/rtag tu stong phrag bzlas brjod bya/_/'jig rten gsum du rnam gnas pa'i/_/rnal 'byor ma rnams dbang du 'gyur/_/skar ma rgyal gyi sbyor bas ras byas nas/_de gyon te gsang sngags stong phrag bcur bzlas pa'i mi de de nas/_
[\[288b.4\]]'di 'grub par 'gyur te/_de gyon pa tsam gyis mi snang bar 'gyur zhing /_mkha' la spyod par 'gyur ro/_/dbang po gang dang gang lam nyid/_/de dang de yi rang bzhin las/_/mchog tu mnyam gzhag spyod pa yis/_/sangs rgyas kun gyi rang bzhin 'gyur/_/zhes so/_/
[\[288b.5\]]de ltar nan tan byed pa gsungs pa/_dbang po'i lam nyid ces pa/_mig la sogs pa rnams kyi yul nyid do/_/sangs rgyas rang bzhin ni/_shes rab gsungs so/_/rdo rje mkha' 'gror yang /_thams cad tshe na las rnams kun/_/rnam par mi rtog ngo bo yis/_/dogs
[\[288b.6\]]pa med par kun du spyad/_/de dang de dag 'da' bar dka'/_/zhes so/_/shes rab gsal ba'i rang bzhin gyis/_/rnam par mi rtog sems dpa' yis/_/dogs med spyod pa kun du spyad/_/brtul zhugs de rnams bdag nyid che/_/thabs shes cho ga las gzhan du/_/
[\[288b.7\]]gal te sems ni 'pho mi bya/_/nges par kun du brtan pa de/_/byang chub chen po rab sbyin byed/_/des na la lar gnas pa dang /_/gang du mngon zhen 'gyur ba med/_/bde ba yongs su 'gyur ba'i tshul/_/'bras bu ci zhig thob 'gyur bar/_/de yi tshe na cis mi 'dod/_/
[\[289a\]]
[\[289a.1\]]brtan dang g.yo ba'i dngos 'di med/_/'on kyang snang ba tsam mtshan nyid/_/gal te khyad 'phags bsgom pa 'di/_/goms pa'i stobs las khyad 'phags bde/_/yid bde la sogs las bskyed nas/_/bla med 'bras bu thob pa la/_/rgyu yi dngos po
[\[289a.2\]]sgrub pa'i tshe/_/bcom ldan lha mo skyon ci 'ang med/_/de bas 'bad pa thams cad kyis/_/kun du 'gro ma mchod par bya'o/_/byad ka'i sdom pa mi bzad pas/_/sdug bsngal gyis gdungs lus skems byed/_/sdug bsngal las sems rnam g.yeng 'gyur/_/g.yengs las dngos grub gzhan du'o/_/
[\[289a.3\]]yid kyi lus ni brtan pa'i phyir/_/thams cad bde nyid brtan par 'gyur/_/sdug bsngal nyid kyis g.yo bar 'gyur/_/'gog pa yang ni lhag par 'gro/_/lus dang ngag sems bde gnas nyid/_/thob nas byang chub thob par 'gyur/_/zhes so/_/dpal 'dus pa phyi ma ru/_/mnyam par ma
[\[289a.4\]]gzhag rnal 'byor gyis/_/rtag pa kho nar mnyam par gzhag/_/thams cad sems su gang spyod pa/_/kun du spyod par zhes bsgrags so/_/lhan skyes sems la sgro btags nas/_/de ni bde las g.yeng mi bya/_/'di la rnam g.yeng kun rtog nas/_/de ni bde la slar yang bsdu/_/sgom pa
[\[289a.5\]]gong du yang /_sems ni so so rang la bsdu/_/de las yon tan mthong ba'i phyir/_/ting nge 'dzin la sems dga' bya/_/rnam g.yeng nyes pa mthong ba'i phyir/_/de la mi dga' zhi bar bya/_/brnab sems yid mi bde la sogs/_/langs pa de bzhin zhi bar bya/_/de la sems la mngon
[\[289a.6\]]'du byed/_/rang gi ngag gis 'byung ba thob/_/de goms pa las 'du mi byed/_/de nas de yi lus dang sems/_/shin tu sbyangs pa phra mo thob/_/slar yang de ni rnam 'phel bas/_/dam pa'i tshogs su shes par bya/_/'phel ba'i ring du 'gro ba yis/_/dngos gzhi'i gnas pa de
[\[289a.7\]]thob po/_/de sbyangs pa las mngon par shes/_/sems ni las rung mchog tu 'gyur/_/da ni 'di'i so sor sgrub pa'i don du tshangs pa'i skud pa la sogs pa'i sngags brjod par bya ste/_dpa' bo'i sngags yi ge nyi shu rtsa gnyis pas tshangs pa'i skud pa byin gyis brlab bo /_/
[\[289b\]]
[\[289b.1\]]oM hrAM hrIM hraiM hUM phaT/_ces pa 'dis brgya phyed mgo bo'i phreng ba rnams so/_/oM hUM hUM hUM hAM hUM phaT/_ces pas mthe bong gi rdo rje byin gyis brlab po/_/oM badzra bA rA hI hUM phaT ces pas mgul rgyan no/_/oM sarba bud+d+ha DA ki nI ye hUM phaT/_ces pas pags pa'i gos so/_/nye ba'i snying pos gsal
[\[289b.2\]]bar brgyan no/_/oM hAM hIM haiM haM phaT ces pas 'og pag go/_/phreng ba'i sngags kyis thod pa'o/_/oM badzra bai ro tsa nI ye swA hA zhes pas mgo bo'i phreng ba'o/_/thod pa'i dum bu la sogs pa'i sngags kyis sen mo dang so byin gyis brlab par bya ste/_gnas par byed pa'i dus kyis dang por ro/_/de bzhin
[\[289b.3\]]du kha T+wAM ga la oM he he ru ru kaM huM hUM phaT ces pas byin gyis brlab par bya'o/_/oM badzra bA rA hi huM hUM phaT ces pas cang te'u'o/_/de ltar go cha gnyis dang zhal bzhi pas bdag nyid go bgos nas gnas par bya'o/_/yang na phyag rgya lnga po sngags dang bral ba nyid kyis byin gyis brlab par byas nas/_/
[\[289b.4\]]go cha gsum po bgos te/_rkang pa brgyad pa'i sngags kyis brgyan te/_/nges par 'jigs pa dang /_gtse bar byed pa de'i don du kun nas spyad par bya'o/_/shing gi khu ba la mgon po rnam pa stong du bzlas pas/_gang la thig le byas pa de shing dang 'dra bar 'gyur ro/_/glang po che la sogs pa'i
[\[289b.5\]]rkang pa'i rdul gyis bsnun na de'i gzugs 'dzin par 'gyur ro/_/lan gsum bzlas pa'i chus gtor na slar 'tsho bar 'gyur ro/_/sgra ji bzhin pa ma yin pa'o/_/skye ba bdun pa'i cho ga'o/_/de nas 'di las sgrub pa bshad/_/sgrub po gang gis 'grub 'gyur ba/_/bong bu'i rnam pa'i
[\[289b.6\]]rnal 'byor bdag_/yid kyi shugs ni bzlog bya'i phyir/_/zhes pa he ru kar byed pa gsungs pa/_bong bu'i rnam pa ni/_bong bu'i sgrub pa'o/_/sdom pa'i yid kyi shugs shes pa/_/yid kyi shugs 'dod pa tsam nyid kyis bya ba'i dngos grub bo/_/drang ba'i don to/_/bong bu'i rnam pa'i
[\[289b.7\]]rnal 'byor bdag gang yin pa de de bzhin no/_/de'i rang bzhin brgyad cu ldog pa'i ched du mngon par rtogs pa'o zhes pa nges pa'i don to/_/bong bu'i ni mkha' 'gro ma rnam pa'i zhal nas khrag 'dzag pa'i gri gug dang /_tho ba dang kha T+wAM ga dang /_rtse gsum lag na gnas pa'o/_/dkyil
[\[290a\]]
[\[290a.1\]]'khor ba rnams gsungs pa/_ji skad gsungs pa bzhin du kun du gnas pa'i dpa' bo dang /_dpa' mo dang mkha' 'gro ma la sogs pa rnams kyang /_zhal nas khrag 'dzag pa/_/de dag zhal dmar po phag mo rdo rje sdigs mdzub dang /_ka pA la'i phyag can mkha' 'gro ma
[\[290a.2\]]la sogs pa rnams la nga tsho rgyas pa mngon brjod bla mar gsungs par rtogs par bya'o zhes pa sgra ji bzhin pa'o/_/rtag tu bdag nyid bong bu yis/_/byas na rnal 'byor ldan pas mthong /_/zhes pa ni rtag pa'i rnal 'byor gsungs te/_gsungs pa yang /_sangs rgyas rnal 'byor ma bral
[\[290a.3\]]bas/_/rnal 'byor sangs rgyas bdag nyid 'gyur/_/zhes so/_/tshe thung ba dang /_tshe ring ba dang /_skye ba bdun pa'i phyugs dang /_ming dang sems can gang dang gang yin pa'i gzugs/_de'i gzugs su sgom pa po 'gyur ro zhes phan yon gsungs so/_/skye ba bdun pa'i skyes bu grib ma bdun par
[\[290a.4\]]de mthong bar 'gyur te bsgoms pa'i stobs las so/_/gzhan rnams kyang ngo /_/sgra ji bzhin pa'o/_/des shas gtor ma sbyin sreg ni/_/thun mtshams gsum du rtag tu bya/_/bza' ba yar ngo mtshan phyed la/_/'grub 'gyur 'dir ni the tshom med/_/ces so/_/dri bzang po'i lus de rang nyid
[\[290a.5\]]shi ba bsgrub par bya ste/_nam mkha' la 'gro bar 'gyur ro/_/sgra ji bzhin pa'o/_/mkha' 'gro rnams la tsA ru sbyin/_/bdun du 'jug par the tshom med/_/ces pa de rnams kyi ched du tsA ru dbul bar bya ste/_bdun du 'jug pa ni bar ma chad pas skye ba bdun du mir skyes pa'o/_/drang ba'i don to/_/
[\[290a.6\]]'bum phrag lnga bzlas par yang gsungs so/_/skye ba bdun pa'i phyugs nyid kyang /_/mkha' spyod dngos grub sbyin par byed/_/phung po khams ni 'khogs pa dang /_nad dang brgyal ba sel bar byed/_/'chi med nyid kyi rjes 'brangs pa/_/'chi med grub pa ster bar byed/_/bsang bsregs pa
[\[290a.7\]]yi rjes 'brang ba/_/sangs rgyas nyid kyang myur du sbyin/_/phyi ru skyes pa ji ltar bcings/_/de bzhin ye shes ro nyid kyang /_/ji srid rnam pa yongs rdzogs pa'i/_/tshe ni rgya chen ster bar byed/_/ces pa nges pa'i don to/_/gsang ba'i rgyud ni thams cad du/_/sngags kyi snying po dam pa ni/_/de
[\[290b\]]
[\[290b.1\]]nyid gang gis shes pa de/_/'dir ni 'grub 'gyur the tshom med/_/ces pa ni gsang ba ni byis pa'i skye bo la sba bar bya'o/_/rgyud rnams drug po rnams so/_/sngags ni yi ge bdun pa'i gsang sngags so/_/snying po ni bong bu'i sgom pa'o/_/de nyid kyis ni zung 'jug gi mtshan nyid kyis so/_/shes
[\[290b.2\]]par byed pa ni/_dpal bla ma'i zhal las so/_/de 'grub par 'gyur ni sgra ji bzhin pa'o/_/brtags pa'i rnal 'byor ro/_/de nas 'di las rab 'chad byed/_/yi ge re re'i brdar 'gyur ba/_/gang gis smras pa tsam gyis ni/_/pho nya mo rnams dbugs dbyung byed/_/ces bya ba la
[\[290b.3\]]sogs pas brda'i skad gsungs pa/_brda ni lus dang ngag gi brda'o/_/skal ngan gyis yongs su mi shes pa'i ched du/_dam tshig la sogs par rnal 'byor pa dang rnal 'byor ma rnams kyi'o/_/DA skyes bur bshad/_DI bud med/_pU mnom pa/_su za ba/_mA mo'i/_zhes pa yang ngo /_/yo
[\[290b.4\]]chung ma/_b+hI sring mo/_bI grogs mo/_/de bzhin du shrI khrag_/lu bu mo/_si zhi ba'i btung ba/_se btung ba/_hI sha/_b+ha bza' ba yang ngo /_b+hu 'dus pa can nyid kyang ngo /_/gA 'gro ba'o zhes bshad do/_/si dur khrod kyang ngo /_/b+hu shi ba'o/_/DI rnal 'byor ma'o/_/gA lA ma'o/_/s+t+ri gzugs can
[\[290b.5\]]ma kun mkha' 'gro ma/_hA de bzhin du du ma skyes ma'o/_/dza byin pa gnyis su 'gyur ro/_/b+ha gsong por smra ba/_ka lag pa dag go/_/su'i sgra ni legs par 'ong ba'i bya ba'o/_/gzhan mang po rnams kyang ming yig dang po las shes par bya ste/_'jig rten gsum na brtan pa dang /_
[\[290b.6\]]g.yo ba'i chos gang dag bshad pa de rnams so/_/yang zhes pa ni/_de bzhin du bla mar yang ma'i zhes pa 'dus pa'o/_/b+ha zhes pa za ba'o/_/b+h+yo zhes pa mi za ba'o/_/s+ya zhes pa btung bya dang btung bya ma yin pa'o/_/ga zhes pa bgrod bya dang bgrod bya ma yin pa'o/_/klu zhes pa 'dod bya'o/_/
[\[290b.7\]]ming gi dang po zhes pa mngon brjod du yang sa zhes pa dam ma'o/_/ra zhes pa khyo med ma'o/_/du zhes pa spyod ngan ma'o/_/su zhes pa skal bzangs ma'o/_/sa zhes pa dam tshig can ma'o/_/a zhes pa 'ongs pa'o/_/na zhes pa ma 'ongs pa'o/_/sa zhes pa skyes bu dam pa'o/_/
[\[291a\]]
[\[291a.1\]]dbang bskur ba'i dus su dam tshig gi don la lhag par mos pa rnams la slob dpon gyis 'di dag sbyin par bya'o zhes pa sgra ji bzhin pa'o//_//de nas skad gzhan rab brjod pa'i/_/brda ni nga yis rab 'chad byed/_/gang gi spun dang sring mos kyang /_/the tshom med par
[\[291a.2\]]shes par 'gyur/_/zhes pas brda gzhan gsungs te/_skad gzhan ni ri khrod pa dang /_kla klo la sogs pa'i skad mtha' yas pa'i sgra'o/_/shes nas nga yis rab tu 'chad par byed ni bden pa'i ngag go/_/po taM gI ni gsong por smra ba'o/_/pra ti po taM gI ni gsong por smra ba'i lan no/_/ga mu
[\[291a.3\]]'gro bar nges par ston pa nyid do/_/lum pa rnal 'byor pa 'ong ngo zhes pa'o/_/gsong por smra ba ni phyag 'tshal ba'o/_/taM gI sngon ma'o/_/pra ti rtog pas brtags nas so/_/ga mu zhes brjod pa la 'gro'o zhes brjod par 'gyur ro/_/rnal 'byor ma rnams kyi yang ngo /_/dam tshig la sogs
[\[291a.4\]]par ngag gis kla klo'i skad do/_/ka Tu kaM ni zur cig ces brjod pa'o/_/ma ra NaM ni sgra ngan du bshad do/_/shi ra ni brdzun no/_/ka rni ka ni dril bu'o/_/bI ra Na snying ngo /_/ka ra Na ni phag pa'i ze bar 'gyur ro/_/shra ba Na ni rna bar rab tu bsgrags so/_/man+tha naM ni bdud rtsi'i gnas so/_/A li kA
[\[291a.5\]]li mkha' 'gror bshad/_/na ra kaM ni dkyil 'khor brjod/_/a mu kaM ni dur khrod bshad/_/ka khi la ni sgo zhes brjod/_/shwa sa naM ni bram zer bshad/_/pa ri D+hi ni rgyal rigs so/_/bar ti ni rje rigs so/_/kur ni dmangs rigs so/_/a na ta s+tha nyid gtum po'o/_/pU shu li ka khyim du bshad/_/
[\[291a.6\]]b+ha gi nI mkha' 'gro ma rab brjod/_/de bzhin med ka ni chu/_/gri hi NI phyag rgyas 'debs pa'i/_/lces so la reg pa ni ltogs pa'o/_/reg pa ni zos so zhes pa'o/_/tri Sh+Ni bri yis bsgos pa'o/_/ka ra Na ni me tog go/_/hA s+yaM ni lto ba 'phyang bar bshad do/_/dan+ta ni char 'gog pa zhes bshad
[\[291a.7\]]do/_/trip+ti zhu ba zhes brjod par bya'o/_/de haM grong khyer zhes brjod/_/d+hu rmu phyi rol zhes bshad do/_/d+hu ma pri yA ni sprin no/_/sA nu ni ra'o/_/sa ri ta ni 'bab chu/_a da ni ni so'o/_/paM kAM rgyal mtshan no/_/tshan+do ni phreng ba'o/_/NaN+TaM ni phyugs so/_/sa saM ni bzhi mdor rab tu brjod/_/pha lgu
[\[291b\]]
[\[291b.1\]]ShaM ni skye bor brjod/_sa ma yi ni ro chen shes par bya/_/ma hAk+Sha raM bdun du 'jug pa phyugs chen po'o/_/gang la sogs pa yi ge re re'i ming gis so/_/hrI ni ngo tsha byed pa rnams/_/zhes pa 'khrig pa smras par 'gyur ro/_/hA rnam grangs so zhes pa yul kha cig tu'o/_/ho rnam grangs shes par
[\[291b.2\]]bshad ces pa yul kha cig tu'o/_/bod dang ti nu dang /_kar+NA Ta la sogs par ro/_/de bzhin du yang gsungs pa/_kar+NI Ta ru ka r+Na'i sgras/_/rdo dang rkang pa brjod pa yin/_/la lar 'on pa rab tu brjod/_/de bzhin rgyud du bstan pa rnams/_/zhes pa sgra ji bzhin pa'o/_/'jig rten dang 'jig
[\[291b.3\]]rten las 'das pa'i bstan bcos su rab tu grags pa'i rang gi brda dang kla klo'i skad do/_/de nas gzhan yang rab tu bshad/_/ji ltar mkha' 'gro ma mtshan nyid/_/gang gis rnam par shes tsam gyis/_/sgrub pos dngos grub thob 'gyur ro/_/zhes pa ni las kyi phyag rgya'i dngos grub chen
[\[291b.4\]]po ni/_las kyi phyag rgya dang lhan cig pa'i dngos grub chen po ste/_mkha' 'gro ma rdo rje gur du yang /_rang rig mA ma kI phyung ste/_/pad+mar rdo rje can bcug nas/_/des ni dngos grub thabs cig 'gyur/_/phyag rgya chen po zhes bsgrags so/_/phyag rgya che ba rnam rol de/_/dgongs pa
[\[291b.5\]]mngon sum nyid du 'gyur/_/thams cad rig cing nges rnams grol/_/skye ba 'di nyid la 'grub 'gyur/_/zhes so/_/pad+ma'i 'dab ltar dkyus ring mig_/dkar mo gos dkar la dga' ba/_/tsan+dan sar pa'i dri dang ldan/_/rtag tu bde gshegs 'dus la dga'/_/rnam par snang mdzad rigs
[\[291b.6\]]las skyes/_/de rigs rus skyes shes par bya/_/bud med btso ma'i gser dang 'dra/_/rtag tu dmar ser gos la dga'/_/dzA ti tsam pa ka dri ldan/_/de yang rin chen rigs las byung /_/bud med gang zhig kha dog dmar/_/dmar po'i gos ni rjes su 'chang /_/ma li ka dang chu skyes dri/_/
[\[291b.7\]]de 'od dpag med rigs can bshad/_/gang zhig ut+pal ltar sngo bsangs/_/rtag tu sngon po'i gos la dga'/_/bud med ut+pal sngon po'i dri/_/de yang don yod rigs las byung /_/bud med gang zhig kha dog nag_/nag dang sngon po'i gos la dga'/_/lte ba ke ta ka yi dri/_/de ni mi bskyod
[\[292a\]]
[\[292a.1\]]rigs las 'byung /_/lte ba zhes pa gla rtsi'o/_/dpal bzang po yi rigs su gsal/_/zhes so/_/dmar zhing dkar ba'i bud med gang /_/dmar zhing dkar ba'i gos la dga'/_/rtag tu ga pur dri dang ldan/_/de yang rdor sems rigs las byung /_/rnal 'byor ma yi rigs dag ni/_/drug
[\[292a.2\]]po 'di dag ngas bshad do/_/zhes pa ni bram ze mo dang /_gar mkhan dang /_gtum mo dang /_rje rigs mo dang /_dmangs rigs mo dang /_g.yung mo zhes pa drug go/_/spyan ma dang /_dkar mo dang /_shes rab kyi pha rol tu phyin ma dang /_mA ma kI dang /_sgrol ma dang /_rdo rje dbyings kyi dbang phyug
[\[292a.3\]]ma'o/_/'di rnams kyi dri yang /_lus dang b+ha ga la yang rtag tu 'gyur te zhes ji skad gsungs pa'o/_/sgra ji bzhin pa'o/_/g.yon pa'i kun spyod la rtag dga'i/_/rigs kyi rig pa'i yi ge zlos/_/rang gi phyag rgya'i 'ching ba dang /_/rang rigs las byung tshig rnams smra/_/zhes pa ni
[\[292a.4\]]g.yon ma ni bud med do/_/rigs kyi rig pa'i yi ge ni rnam par snang mdzad la sogs pa'i sngags so/_/rang gi phyag rgya ni rigs gang yin pa so so'i 'ching bde'i rigs kyi phyag rgya'o/_/tshig rnams ni tshig go/_/g.yon pas 'gro ba'i bud med gang ni/_bud med rnams so/_/rnal 'byor
[\[292a.5\]]ma rnams rtag tu skad chen po rab tu smra ba dang /_g.yon pa'i lta bas kun du blta ba'o/_/bud med ni mi mo rnams la gsol ba 'debs par byed pa dang /_rigs kyi sa bon rab tu smra ba rigs kyi bya ba mi 'dor ba nyid kyis/_rang gi bstan bcos su gsungs pa mi 'dor zhing rang gi rigs kyi
[\[292a.6\]]rig pa zlos/_de ni dam tshig ldan par brjod/_/phyag 'tshal ba ni gang 'ching ba/_/g.yon pa'i yan lag rtag tu 'dud/_/bud med rnams dang kun smra byed/_/de nyid dam pa'i dngos por 'gro/_/zhes pa ni lhan cig spyod pa'i skabs nyid las lhan cig spyod pa gsungs pa/_dam pa'i dngos po
[\[292a.7\]]ni rang gi ngo bo'o/_/'gro ba ni ston par byed pa'o/_/dam tshig can de'i mthe bos sa la ri mo 'dri ba ni/_rkang pa dang lag pa g.yon pas so/_/mgo bo 'phrug par byed pa dang /_/de bzhin rang rig dran pa'o/_/mkhur ba 'am ko sko dag dang ni/_/snod dag tu ni sor mo ston/_/zur gyis blta zhing
[\[292b\]]
[\[292b.1\]]lan cig sngags/_/zlos shing rig pa nges par blta/_/dam pa'i dngos 'gro rnal 'byor ma/_/gang yang dam tshig can rnal 'byor/_/zhes so/_/sa la ri mo 'dri ba nyid ni bla ma dang skye bo bdag gi rang gi rjes su chags pa gsal bar byed pa'o/_/mgo bo 'phrug par byed pas rang nyid gzhan
[\[292b.2\]]dbang du gyur par smra bar byed do/_/sna dag la sor mo ston zhes pa 'dis bdag bsrungs pas khyod kyi ma lta bur rjes su chags pas 'jigs par byed do/_/zur gyis blta bas ni/_'ong ba'i yan lag blta bar byed do/_/sgra ji bzhin pa'o/_/chags pa'i sems so/_/rnyed dka' mkha'
[\[292b.3\]]'gro ma rnams dang /_/de bzhin kho na ma rnams kyang /_/bdud rtsi lnga rnams dam pa'i dngos/_/rang gi mtshan nyid 'dir brjod bya/_/zhes pa ni/_gzugs yongs su bsgyur ba'i mtshan ma dang phyag rgya gsungs te/_bdud rtsi lnga ni rigs lnga ste dgongs pa'o/_/gzugs can ma dang 'o byed
[\[292b.4\]]ma/_/lA ma yongs gyur byis bcas ma/_mi ldog 'di pa me lha mo/_/mkha' 'gro ma ni rnam bdun bshad/_/ces pa mdor bstan pa'o/_/bram ze dang /_gtum po dang /_gar mkhan dang /_tshos mkhan dang /_g.yung po dang /_rgyal rigs dang /_dmangs rigs te/_de dag gi rigs las yang
[\[292b.5\]]dag par byung ba 'di dag kyang bdun no/_/gang zhig smin ma 'degs byed cing /_/mngon par zhen pas blta ba dang /_/sngon gyi gzugs ni sdud byed cing /_/phyi nas 'jigs par byed pa nyid/_/de ni gzugs can mar shes bya/_/dpa' bo gnyis med bsten pa'o/_/zhes pa rgyas par bshad
[\[292b.6\]]pa'o/_/gsungs pa yang /_/de yis gang byin pa'i dam tshig rdzas de bza' bar bya'o/_/ji srid du lan bdun bzlas la dbang du byas te/_de nas mkha' la spyod pa nyid do zhes so/_/sngon ni dang po pa'i gzugs so/_/'jigs pa ni yongs su bsgyur ba'i gzugs rang gi gzugs kyis gnas par
[\[292b.7\]]byed do zhes pa'i don to/_/'dod pa'am gal te mi 'dod rung /_/byis pa 'khyud cing 'o byed pa/_/de ni 'o byed mar shes bya/_/mkha' 'gro sdig pa 'joms byed ma'o/_/zur blta gdong la khro gnyer can/_/rdo rje smin bsgyur sdigs mdzub dang /_/dbugs 'byin 'jigs par byed gang
[\[293a\]]
[\[293a.1\]]yin/_/de ni lA mar rnam nges bstan/_/'jigs par byed pa ni/_hUM yig la sogs pa'i bdag nyid dang chags pa'i bdag nyid do/_/phag dang ri bong can byi la/_/ce sbyang ra dang rta sogs kyi/_/gzugs kyis kun du skrag cing 'jigs/_/de ni yongs 'gyur ma zhes bshad/_/
[\[293a.2\]]ces so/_/phag ni phag go/_/byi la ni byi dgra'o/_/ra ni ra'o/_/sgra ji bzhin pa'o/_/gang zhig kun du dga' bas dgod/_/song nas slar yang mi bzlog pa/_/rjes su chags pas gsal bar dgod/_/des ni byis bcas mar shes bya/_/rjes su chags pa ni rab tu dang ba'i bzhin no/_/sgra ji bzhin
[\[293a.3\]]pa'o/_/yid ni skyo bas lag pas sam/_/bong bas saM ni rkang pa yis/_/gos sam shing gis reg pa dang /_/de yis reg pas 'tsho mi 'gyur/_/de ni mi ldog mar shes bya/_/bsgrub bya min par yongs su bsgrags/_/zhes so/_/mtshon cha la sogs pas rig pa dang /_lag pa la sogs
[\[293a.4\]]pas rmas pa ni mi 'tsho bar the tshom med pa'o/_/de'i phyir rang bzhin rjes su chags par bya'o zhes rtogs par bya'o/_/khrus sam/_za ba dang btung 'gro ba dang /_khros pa'i lta bas kun du lta bar byed pa ni/_rnam par 'gyur ba ston par byed pa'o/_/phyi nas mkha' 'gro ma ste 'di dpa' mor
[\[293a.5\]]bshad ces pa'o/_/phyin ni/_des mthong ba dang /_bza' ba la sogs pa zos par gyur pa la'o/_/sgra ji bzhin pa'o/_/mkha' 'gro rnams kyi lag par phyag rgya 'am/_khyim du gnas pas mtshon par byed pa ni/_thod pa dgra sta mche ba dang /_/'khor lo nyid dang rgyal mtshan mnyam/_/
[\[293a.6\]]rdo rje dang ni ral gri grags/_/bdun po rigs kyi phyag rgyar grags/_/khyim du bri rnams mchod par byed/_/rigs kyi rig pa zlos par byed/_/ces pa la khyim du ni chos 'byung du'o/_/rigs kyi rigs ni rigs so sor bcings pa gang yin pa de'i rigs kyi lha nyid sgom par byed pa yang ngo /_/
[\[293a.7\]]dgongs pa'o/_/mkha' 'gro ma'i mtshan nyid do//_//de nas gzhan yang mkha' 'gro ma'i/_/mtshan nyid ji bzhin rab 'chad byed/_/mkha' 'gro'i dam tshig la gnas pa/_/sgrub po gang gis shes par bya/_/ces pa ni dpal he ru ka'i rigs kyi mkha' 'gro ma'i kha dog
[\[293b\]]
[\[293b.1\]]gi mtshan nyid dang mtshan ma gsungs pa/_sgrub pa po ni/_he ru ka'i dam tshig la gnas pa'i dam tshig can rnams so/_/sgra ji bzhin pa'o/_/bud med gang yang kha dog dmar/_/pad+ma'i dri ni rnam par gtong /_/khyim du pad+ma bri ba yang /_/pad+ma gar dbang rigs byung yin/_/zhes te/_pad+ma gar
[\[293b.2\]]dbang ni 'od dpag med do/_/dgongs pa'o/_/rang gi khyim du dpal rdo rje/_/bris pa rtag tu mchod byed gang /_/lus ni gnag dang sngo bsangs ma/_/de ni rdo rje'i rigs byung yin/_/gang gi dpral ba 'am lag par ni/_/'khor lo yang ni rab snang ba/_/ser zhing skal bzangs phun sum tshogs/_/
[\[293b.3\]]rtag tu mchog tu ches legs pa/_/rang khyim 'khor lo bris pa ni/_/thun mtshams bzhi ru mchod par byed/_/rnam par snang mdzad rigs las skyes/_/mkha' 'gro ma yi stobs kyis dregs/_/zhes pa ni/_'khor lo ni gser las gzhan gyis gnas pa'o/_/legs pa can ni bag
[\[293b.4\]]mar btang ba g.yo ba gsal ba'o/_/sngo bsangs so mtho ma rungs pa/_/g.yo zhing mang du mi smra mo/_/rang khyim ral gri mchod byed pa/_/don yod grub pa'i rigs byung ba'o/_/ser zhing gser du snang ba dang /_/mig gi g.yo zhing kha spu ser/_/rin chen dpral bar snang ba'am/_/lag par
[\[293b.5\]]yang rung khyim du 'ang rung /_/rtag tu rgyal srid gnas pa gang /_/bsnyems shing bden par smra ba dang /_/ma li tsam pa ka dri yang /_/de ni rin chen rigs las byung /_/zhes so/_/'am gyi sgra ni dkar po dang ba lang tsho dang ldan pa dang /_rgyal ba dang /_ma rgyal ba dang ldan pa ni go sla'o/_/
[\[293b.6\]]mdog nag ma rungs sha la dga'/_/rtag tu ma rungs las la dga'/_/rtse gsum 'am ni thod pa 'ang rung /_/dpral ba 'am lag pa khyim du'ang rung /_/bris pa rtag tu mchod byed pa/_/de ni 'jigs byed rigs las byung /_/zhes te/_'jigs byed ni rgyal rigs so zhes grub thob
[\[293b.7\]]la ba'i na bza' can gyi zhabs so/_/sprin gyi kha dog dang 'dra zhing /_/so ni mi mnyam par gnas pa/_/rtag tu ma rungs las la dga'/_/g.yon gyi mche ba gtsigs pa gang /_/rtag tu dgra sta mchod byed pa/_/rnam par 'dren pa'i rigs las byung /_/zhes pa/_rnam par 'dren pa ni sgrub
[\[294a\]]
[\[294a.1\]]thabs kyi cho ga la yang dmangs rigs so zhes so/_/sgra ji bzhin pa'o/_/gzugs yongs su bsgyur ba'i mtshan ma'o//_//de nas 'di las lA ma yi/_mtshan nyid ji bzhin rab 'chad byed/_/gang gis rnam par shes tsam gyis/_/sgrub pos dngos grub thob 'gyur ba'o/_/zhes
[\[294a.2\]]bya ba la sogs pas phyag rgya rgyas par bshad pa gsungs te/_lA ma rnams ni yid 'phrog ma rnams so/_/dngos grub rnams ni rnam pa thams cad shes pa nyid dang /_lam shes pa nyid dang /_rnam pa thams cad mngon par rdzogs par byang chub pa'i mtshan nyid phyag rgya chen po mchog gi
[\[294a.3\]]don rab tu sgrub pa po la gsal lo/_/gang gi na chung kun mthong ba/_/gdong pa yongs su zlum pa dang /_/kha la sma ra can nyid dang /_/spu dang smin ma ring ba dang /_/gos bzang gtsang la zhi ba dang /_/mi g.yo bden par smra ba dang /_/rtag tu dam pa'i chos la dga'/_/pad+ma'i dri ni rnam par gtong /_/de
[\[294a.4\]]ni bcu pa'i tshigs mtshams la/_/khyim du pad+ma bris pa yang /_/pad+ma las byung lA ma yi/_/mtshan nyid gyur pa 'di dag yin/_/pad+ma'i phyag rgya sbyin par bya/_/yang na rus sbal phyag rgya yang /_/pags dang ril ba spyi lugs nyid/_/phyag rgya'i lan du brjod par bya/_/pad+ma'i phyag rgya ni lag pa
[\[294a.5\]]gnyis ka dag gi sor mo thams cad bskum ste pad+ma kha 'bus pa'i rnam par 'gyur ro/_/rus sbal gyi phyag rgya ni g.yon pa'i steng du lag pa g.yas pas pags pa'i phyag rgya ni glang po che'i pags pa 'dzin pa nyid do/_/ril ba spyi lugs kyi phyag rgya ni de bzhin du gsal lo/_/mchu ni glo zhing mig
[\[294a.6\]]dkyus ring /_/mig ni dmar zhing ser skya ste/_/phyugs shing skal bzangs dpal yon can/_/dkar zhing tsam pa ka yi dri/_/ring dang ring min lag nyid dang /_/rnam pa sna tshogs gos la dga'/_/dpral bar ri mo gsum pa nyid/_/mtshams ni gyen du bstan pa nyid/_/dgod cing dga' ba nyid dag dang /_
[\[294a.7\]]lam ni rnam par gnon cing gnas/_/g.yul du shi ba rnams kyi ni/_/gtam la rtag tu shin tu dga'/_/de yi bcu bzhi dang brgyad pa/_/de yi dus tshigs yin par bshad/_/khyim du rtse gsum bris pa la/_/rtag tu de ni mchod par byed/_/'jig rten dbang phyug lA ma yi/_/mtshan nyid
[\[294b\]]
[\[294b.1\]]gyur pa 'di dag go/_/'di 'dra'i rab myos ma mthong nas/_/mdung gi phyag rgya rab bstan bya/_/rkang pa g.yon pa bskum byas nas/_/gar ni de la rab bstan bya/_/g.yon pas yongs su bskor ba yang /_/phyag rgya'i lan ni yin par bshad/_/mthe chung mthe bos mnan nas sor mo gsum pa
[\[294b.2\]]rnams brkyang pa las rtse gsum gyi phyag rgya'o/_/gar ni g.yas brkyang du gsal lo/_/gang gi mkhur ba mkhur tshos la/_/khung bur snang ba gnas pa dang /_/rtag tu mngar zhing ser la gtsang /_/mig ni ljang dang ser skya dang /_/gang gi dpral ba 'am lag pa la/_/ri mo gcig pa snang ba dang /_/
[\[294b.3\]]mgrin ring skra ni 'khyil ba dang /_/rtag tu gos dmar la dga' ba/_/dgod cing glu ni len pa yang /_/glo bur nyid du rab khro byed/_/sems ni g.yo zhing khyad par du/_/'thab mo la yang zhen pa ste/_/de ni nya yi dus tshigs su/_/khyim du dril bu bris pa yang /_/shes rab pha rol phyin byung
[\[294b.4\]]ba'i/_/lA ma'i mtshan nyid yin par bshad/_/'di 'dra'i rab myos mthong nas ni/_/dril bu'i phyag rgya rab bstan bya/_/gnyis pa mdung thung phyag rgya yang /_/sgrub po shin tu mnyam gzhag pas/_/g.yon nas yongs su bskor ba yin/_/phyag rgya'i lan ni yin par bshad/_/dril bu dkrol
[\[294b.5\]]ba'i sbyor ba yang /_/lag pa g.yon pas rab bstan bya/_/zhes so/_/shes rab kyi pha rol tu phyin pa las byung ba ni gtum po'i rigs so/_/mdung thung gi phyag rgya ni lag pa gnyis kha sbyar la/_sdigs mdzub gnyis bskum ste/_gung mo'i tshigs gsum pa'i glor bzhag nas/_
[\[294b.6\]]de bzhin du mthe bo gnyis tshigs bar mar gzhag pa las so/_/sgra ji bzhin pas so/_/gang zhig thung zhing byin pa sbom/_/rtag tu ser po'i gos la dga'/_/de ni bcu bzhi'i dus tshigs la/_/khyim du rin chen bris pa yang /_/'di 'dra'i rab myos mthong nas ni/_/rin chen phyag
[\[294b.7\]]rgya rab bstan bya/_/gnyis pa dung gi phyag rgya yang /_/rab tu 'bad pas sbyin par bya/_/g.yon nas yongs su bskor ba yi/_/phyag rgya'i lan ni yin par bshad/_/rin dbang las byung lA ma yi/_/mtshan nyid gyur pa 'di dag yin/_/dung gi phyag rgya ni lag pa g.yas pa bkan la mthe
[\[295a\]]
[\[295a.1\]]bong nang du bcug pa'i khu tshur la sdigs mdzub rab tu brkyang bar bya ba las so/_/lus kun la ni ba spu yod/_/mig ni nag cing ser skya dang /_/sbom zhing rnam 'gyur mi bzad pa/_/gsus pa glo zhing sna ni nyams/_/gang zhig gnag cing mig zlum pa/_/rtag tu glu dang gar la
[\[295a.2\]]dga'/_/'di yi bcu gcig tshigs mtshams la/_/khyim du mche ba bris pa yang /_/'di 'dra'i rab myos mthong nas ni/_/klu yi phyag rgya rab bstan bya/_/sgrub po dngos grub brtson pa yis/_/gnyis pa mdung thung phyag rgya nyid/_/g.yon nas yongs su bskor ba yis/_/phyag rgya'i lan
[\[295a.3\]]ni yin par bshad/_/klu dbang rigs kyi lA ma yi/_/mtshan nyid 'di 'drar 'gyur ba yin/_/zhes so/_/klu'i dbang po ni nam mkha' lding gi'o/_/de'i bdag po ni don yod de dgongs pa'o/_/lag pa g.yon pa'i steng du g.yas pa'i khu tshur bzhag la/_lag pa'i mthe bo dang mthe chung
[\[295a.4\]]brkyang nas sor mo gsum gdengs ka'i rnam pa ni/_/mig sman gyi phyag rgya'o zhes pa sgra ji bzhin pa'o/_/de nas 'di las lag g.yon gyi/_/brda gzhan rab tu 'chad par byed/_/gang gi spun nam srin mor yang /_/yang dag par ni rnam shes byed/_/ces bya ba la sogs pas brda
[\[295a.5\]]gsungs so/_/gsong por smra zhes brjod pa yin ni/_lag pa g.yon pas gsong por smra ba las so/_/ming med ston pa nyid las ni/_/gsong por smra ba'i lan du brjod/_/gang zhig lto ba rdebs pa ni/_/bkres pa rab tu gsal bar byed/_/gang zhig dpral ba ston pa ni/_/de nyid gang
[\[295a.6\]]'ongs zhes pa 'dri/_/khar ni sor mo rab 'jug pa/_/khyod kyis zos pa rab gsal byed/_/gang zhig lce ni skyod par byed/_/bza' bar bya zhes rab gsal byed/_/gang zhig pus mo la reg pa/_/ngal so zhes ni brjod pa yin/_/gang zhig sor mo'i rtse reg pa/_/ngal ni sos
[\[295a.7\]]par rab gsal byed/_/gang zhig so ni 'cha' byed pa/_/khyod kyi sha ni bza' bya'o/_/gang zhig khro gnyer ston byed pa/_/bcings so zhes ni brjod pa yin/_/gang zhig mkha' lding ston byed pa/_/sgrub po bdag gis grol ba'o/_/lag par lag pas brdebs pa ni/_/gtor
[\[295b\]]
[\[295b.1\]]ma bza' zhes brjod pa yin/_/lag pa g.yas pa ston byed pa/_/de ltar gyis zhes rab tu brjod/_/gang zhig rna ba la reg pa/_/bdag ni ngal bso gnas par bya/_/gang zhig sen mos sen mo reg_/shi ba dur khrod du khyer zhig_/gang zhig sa la rnam par 'dri/_/dkyil 'khor du ni rab 'jug
[\[295b.2\]]byed/_/gang zhig ko sko la reg pa/_/bde bas nyal bar byed do zhes/_/zhes pas 'phongs ni bshang lam ste gsal lo/_/de nas gzhan pa phyag rgya la/_/phyag rgya'i lan ni rab 'chad byed/_/gang gis rnam par shes tsam gyis/_/pho nya mo rnams dbugs dbyung 'gyur/_/gang zhig khu tshur ston byed
[\[295b.3\]]pa/_/de la lag pa rab bstan bya/_/gang zhig skra yang ston byed pa/_/rtag tu kha T+wAM ga bstan bya/_/gang zhig yan lag rnam par bskyod/_/de la mche ba rab bstan bya/_/zhes so/_/bud med gang zhig spyi gtsug ston byed pa/_/de la mgo bo rab bstan bya/_/gang zhig dpral ba ston byed pa/_/de la mkhur
[\[295b.4\]]tshos rab bstan bya/_/gang zhig so rnams ston byed pa/_/de la lce ni rab bstan bya/_/gang zhig mchu ni ston byed pa/_/de la ko sko rab bstan bya/_/gang zhig mgrin par kun nas reg_/de la lto ba rab bstan bya/_/gang zhig lag pa ston byed pa/_/de la dpung pa rab bstan bya/_/gang zhig ltag
[\[295b.5\]]pa ston byed pa/_/de la rgyab ni rab bstan bya/_/gang zhig nu ma ston byed pa/_/de la'o ni rab bstan bya/_/gang zhig lto ba ston byed pa/_/de le lce ba rab bstan bya/_/gang zhig gsang ba ston byed pa/_/de la rtags ni rab bstan bya/_/gang zhig brla ni ston byed pa/_/de la 'phongs ni bstan par
[\[295b.6\]]bya/_/gang zhig pus mo ston byed pa/_/de la byin pa rab bstan bya/_/gang zhig rkang pa ston byed pa/_/de la rang gi rkang mthil lo/_/gang zhig sor mo ston byed pa/_/de la sen mo rab bstan bya/_/gang zhig sa ni ston byed pa/_/de la nam mkha' rab bstan bya/_/gang zhig nam mkha' ston byed pa/_/de
[\[295b.7\]]la nyi ma rab bstan bya/_/gang zhig chu klung ston byed pa/_/de la rgya mtsho bstan par bya/_/gang zhig gung mo ston byed pa/_/de la sdigs mdzub rab bstan bya/_/gang zhig ming med ston byed pa/_/de la lce ni rab bstan bya/_/gang zhig paT+Ti sa ston pa/_/de la mdung ni rab bstan bya/_/gang zhig
[\[296a\]]
[\[296a.1\]]mgo bo rab ston byed/_/de la mtshams ni rab bstan bya/_/gang zhig ngos ni ston byed pa/_/de la kha ni rab bstan bya/_/gang zhig khro gnyer ston mdzad pa/_/de la gtsug phud rab bstan bya/_/gang zhig so ni ston byed pa/_/de la mchu ni rab bstan bya/_/gang zhig mgrin pa ston byed pa/_/de la kha
[\[296a.2\]]ni rab bstan bya/_/gang zhig dpral ba ston byed pa/_/de la mig ni rab bstan bya/_/sor mo gcig ni rab ston byed/_/sngags pas legs par 'ongs sam brjod/_/gnyis kyis legs par 'ongs brjod 'gyur/_/mthe bong btsir las dge ba'o/_/sdigs mdzub mthe bong sbyor ba yis/_/mig
[\[296a.3\]]gi phyag rgyar rab tu grags/_/de ltar phyag rgya so so ni/_/rab tu 'bad pas bstan par bya/_/ji srid 'tsho bar rnal 'byor ma/_/dbang du 'gyur bar the tshom med/_/ces pa ni lag pa g.yas pa'o/_/'o ni ko sko'o/_/chu klung ni sor mo kyog po'i rnam pas nam mkha' la ri mo bris pa las so/_/
[\[296a.4\]]rgya mtsho ni dug can pas so/_/de bzhin du lag pa gnyis kyi ri mo las so/_/lce ni mthe chung ngo /_/mtshams bstan par bya zhes pa ni sdigs mdzub dang mthe bo'i sbyor bas so/_/gsungs pa yang /_/sdigs mdzub dang mthe bo'i se gol sgrogs par byed pa ni/_'dir sngags pa gtso nyid
[\[296a.5\]]du nges pa'i zhes so/_/phyag rgya gang yin pa de la kun du smra ba bzhi po 'di dag go zhes so/_/rang gi skal ba nyid yongs su shes pa'i don du phyag rgya'i lan bstan par bya'o/_/'ga' zhig dang rtsod pa mngon par 'dod pas ni ma yin te/_gang nus pa med pas rnal 'byor ma zhing skyes grub pa
[\[296a.6\]]rnams khros pa de las rtsod pa'i dus su lag pa g.yon pa snying gar bzhag ste phyag bya'o/_/rgyud gzhan du yang /_rnal 'byor pa rnams ji srid ting nge 'dzin dang mngon par shes pa ma skyes pa de srid du/_'jig rten pa dang rtsod pa'i don du phyag rgya'i lan bstan par mi bya'o zhes so/_/kAm+bo
[\[296a.7\]]dzI ka'i ched du brda'o//_//de nas gzhan yang mkha' 'gro ma'i/_/mtshan nyid ji bzhin rab 'chad de/_/sgrub po gang gis mkha' 'gro ma/_/'di ni ring yang shes par bya/_/rjes su chags pa'i mtshan nyid gsal bar gsungs pa/_/dam tshig can gang rjes chags pa/_/
[\[296b\]]
[\[296b.1\]]dpa' bo'i longs spyod sa gzhi yin/_/gzhi ni sa gzhir byas nas so/_/rnal 'byor pa yi sdom pa mchod/_/ces pa ni rjes su chags pa ni khol mo bzhin du dbang gyur cing /_/ma bzhin du phan par 'dod pa/_/sring mo bzhin du mnyes gshin pa zhes brjod pa ni dam tshig can du lung nyid las so/_/
[\[296b.2\]]bud med kyi rtags la slar yang rtags nyid do/_/gang gi rnal 'byor pa'i'o/_/dpa' bo zhes pa ni lung las gang gi tshe nges par rnam par zab po ni dpa' bo de'i longs spyod bya ni dbyig 'dzin te/_dbyig ni rin po che/_'dzin par byed do ste byas nas so/_/gzhi ni gnas tes
[\[296b.3\]]gzhi'o/_/de las gnas su byas nas/_yang dag pa yang dag pa'i rnam pas bsgom par bya'o/_/rang gi sems la gnas pa'i rnal 'byor dang ldan pa ni rnal 'byor ro/_/sdom pa ni dri ma med pa'i don du yang /_lhan cig skyes pa'i sku gsung thugs/_/ye shes gcig sbyor sdom pa dang /_
[\[296b.4\]]zhes so/_/spros pa med pa'i dbyig gnyen zhabs kyis kyang gsungs pa/_de nyid zag pa med pa'i dbyings/_/bsam gyis mi khyab dge dang brtan/_/bde ba rnam grol sku 'di ni/_/thub pa chen po'i chos zhes bshad/_/ces so/_/rdo rje gur du yang /_'gro gnyis dngos po mthong nas nga /_/
[\[296b.5\]]shes rab thabs kyi bdag nyid do/_/shin tu kha sbyor rnal 'byor gyis/_/mA ma kI med mi bskyod med/_/dgongs pa'o/_/lugs bzlog pa yi blta ba dang /_/bzhin ni rnam par 'gyur ba nyid/_/gdong ni rtag par smin ma g.yo/_/mkha' 'gro rnams su the tshom med/_/ces pa mkha'
[\[296b.6\]]'gro ma thams cad rjes su chags pa gsungs te/_lugs bzlog pas ni/_g.yon pa'i yan lag gis blta ba dang rnam par 'gyur ba'o/_/bdud rtsi dang bcas pa zhu bar ldan pa zhes pa dpa' mo'i lha'o/_/rtag pa ni rab tu dang po'o/_/'dod pa'i bstan bcos su yang /_bzhin ni
[\[296b.7\]]rab dang mig kyang dri ma med/_/gtam ni rgyun chags snyan par yang smra zhing /_/yang dang yang du nges par blta ba yang /_/skye bo dngos la rjes chags mtshan ma'o/_/zhes so/_/sgra ji bzhin pa'o/_/rnam 'gyur bskor ba shes byas te/_/ri mo gsum pa yongs su zlum/_/glo bur du ni
[\[297a\]]
[\[297a.1\]]zlog par byed/_/'gro zhing gdong ni 'jigs pa nyid/_/ces pa ni/_ri mo gsum ni dbus ma'o/_/rnam 'gyur bskor ba mdzes pa ste/_/yongs su zlum pa'i rnam pas so/_/yang na yongs su zlum pa nyid ni 'bru'i rnam pa ste/_nu ma gnyis po ston par byed do/_/glo bur du zlog par
[\[297a.2\]]byed pa ni/_bya ba bral bas so/_/gdong 'jigs pa nyid kyang brjod pa'i tshig rnam par btang nas gzhan nyid smra bar byed do/_/sgra ji bzhin pa'o/_/de rnams kyi khyim du rang rang gi mtshan ma rdo rje'i rnam pa me long dang bcas pa dang /_'khor lo dang /_rin po che dang /_chu skyes dang /_ral gri dang /_bde bar
[\[297a.3\]]gshegs pa rnams kyi me long dang bcas pa zhes pa'o/_/rang gi mtshan ma rigs kyi mtshan ma'o/_/de bris pa ni me long gnas pa rdo rje rnal 'byor ma rnams kyi'o/_/sgra ji bzhin pa'o/_/nam mkha' la skyes pa gang yin pa rnams kyi rgyal mtshan dang /_mdung thung kha sbyor ro/_/dgra sta dang /_mdung
[\[297a.4\]]rtse gsum yang dag par ldan pa de ma mo'i rigs las skyes pa rnams kyir shes par bya'o/_/'dir snga ma phyed kyis rnal 'byor ma rnams rtogs la/_phyi ma phyed kyis ma mo bdun po'i gzugs so/_/rgyal mtshan dang mdung thung kha sbyor ni rdo rje pad+ma sbyor ba'o/_/mkha' 'gro ba ni/_/me long rnams
[\[297a.5\]]las te/_de bzhin du dgra sta dang yang dag par ldan pa'i me long ngo /_/sgra ji bzhin pa'o/_/de nas 'di las gsang mchod kyi/_/go cha'i rim pa rab 'chad byed/_/gang gi rnam par shes tsam gyis/_/rnal 'byor pa rnams dngos grub 'gyur/_/zhes rang byin gyis brlab pa gsungs te/_rang
[\[297a.6\]]byin brlab pa'i go 'phang dga'/_/sangs rgyas mu stegs can la gsang /_/'di ni gsal bar bya min gsang /_/zhes bla mar ro/_/lugs 'byung lugs las bzlog pa yi/_/pho nya rnams ni yang dag gnas/_/rtag tu 'og steng dngos grub ster/_/bdag dang pho nya mo kun nas/_/lha mo mthong
[\[297a.7\]]dang reg pas kyang /_/pho nya mo de dngos grub ster/_/gang zhig nyin/_/mtshan du bsten pa/_/de ni grub 'gyur the tshom med/_/ces pas 'jig rten dang 'jig rten las 'das pa'i sgrub thabs gsungs so/_/pho nya mo rnams ni nu ma dang skrar ldan pa/_zhi ba la sogs pa'i mngon par dbang bskur ba/_/
[\[297b\]]
[\[297b.1\]]dngos grub sbyin pa ni 'jig rten pa'i gzugs yongs su bsgyur ba gsum sbyin pa'o/_/bdag dang pho nya mo ni mngon par dbang bskur ba/_/de kho na nyid shes pa nyid kyis las kyi phyag rgya pho nya mo nges par 'joms pa'o/_/chos kyi phyag rgya dang /_phyag rgya chen po'i rgyur gyur pa'i ye shes zhes bshad pa'i dngos
[\[297b.2\]]grub ster ba'o/_/phyag rgya chen mo dang dam tshig gi phyag rgya'i rgyur gyur pa ston ka'i nam mkha' dang mtshungs pa'i lha mo gsum po rnams kyi sku rnams kyis rtse bar byed pa dam tshig gi phyag rgya bsgom par bya zhing shes par bya'o/_/nyin dang mtshan mo ni shes rab dang /_thabs dpal bla ma'i zhal las
[\[297b.3\]]so/_/'grub 'gyur ni sangs rgyas nyid du nye bar 'gro ba'o/_/pha rol tu phyin pa'i tshul du yang /_/dngos med dngos med kyang med pa'ang /_/des kyang sangs rgyas nyid du brjod/_/ces so/_/sgra ji bzhin pa'o/_/rigs sum cu rtsa drug gi pho nya mo gang yin pa de rnams 'o byed pa dang
[\[297b.4\]]'khyud pas rab tu 'bad pas bsgrub par bya'o/_/rnal 'byor gnas kyi khyad par las/_/zhes pa ni rigs sum cu rtsa drug po rnams kyi rigs ldan ma ni sum cu rtsa bdun pa'o/_/de bzhin du rtsa ba'i rgyud du yang /_'dir rdo rje phag mo ni rigs ldan ma'o/_/rigs med ma ni g.yung mo'o/_/
[\[297b.5\]]mkha' 'gro ma ni/_dmangs rigs ma'o/_/lA ma ni rgyal rigs ma'o/_/dum skyes ma ni rje rigs ma'o/_/gzugs can ma ni bram ze'o/_/bya rog gdong ma ni kla klo ma'o/_/'ug gdong ma ni phyag bdar mkhan ma'o/_/khyi gdong ma ni gdol pa mo'o/_/phag gdong ma ni stag gzig ma'o/_/gshin rje brtan
[\[297b.6\]]ma ni ri khrod ma'o/_/gshin rje pho nya mo ni b+hi l+li'o/_/gshin rje mche ba mo ni sbos ma'o/_/gshin rje 'joms ma ni smon thab ma'o/_/rab tu gtum mo ni mda' mkhan ma'o/_/gtum mig ma ni chang 'tshong ma'o/_/'od ldan ma ni phreng mkhan ma'o/_/sna chen ma ni gser ma gar mkhan ma'o/_/
[\[297b.7\]]dpa' bo'i blo gos ma ni khron pa mkhan ma'o/_/mi'u thung ma ni 'od ma'i gar mkhan ma'o/_/lang ka'i dbang phyug ma ni 'khar ba mkhan ma'o/_/shing grib ma ni nor bu mkhan ma'o/_/sa srung ma ni lcags mkhan ma'o/_/'jigs byed ma ni rgya skyegs mkhan ma'o/_/rlung shugs ma ni
[\[298a\]]
[\[298a.1\]]srin pa la mkhan ma'o/_/chang 'thung ma ni til mar mkhan ma'o/_/sngo bsangs lha mo ni 'dreg mkhan ma'o/_/shin tu bzang mo ni ko pags mkhan ma'o/_/rta rna ma ni shing mkhan ma'o/_/bya gdong ma ni gling bu mkhan ma'o/_/'khor lo'i shugs ma ni shan pa ma'o/_/dum skyes ma ni mkhur
[\[298a.2\]]mkhan ma'o/_/chang 'tshong ma ni tshem bu ma'o/_/'khor lo'i go cha ma ni gar mkhan ma'o/_/shin tu dpa' mo ni btso blag mkhan ma'o/_/stobs chen ma ni nya pa ma'o/_/'khor los sgyur ma ni rdza mkhan ma'o/_/brtson 'grus chen mo ni smad 'tshong ma'o zhes so/_/'di rnams kyi khyim
[\[298a.3\]]yang gnas la sogs pa'i ming du rig par bya'o/_/de'i phyir grong khyer chen po gcig nyid na'ang gnas te de rnams mchod par bya'o/_/de'i phyir yang de don du gnyer ba pos yul bskor bar mi bya'o/_/mngon brjod du yang /_nyi shu rtsa bzhi'i dbye ba yis/_/gnas gang 'di na kho nar
[\[298a.4\]]gnas/_/de phyir bskor ba de nyid kyis/_/skyo ba'i bya ba don mi gnyer/_/gal te de nyid dman gyur na/_/de rnams bskor bas ci zhig bya/_/ci ste de nyid ldan gyur na/_/de rnams bskor bas ci zhig bya/_/zhes so/_/'o dang 'khyud pas zhes pa ni/_/bla mar yang /_de bzhin 'o dang 'khyud
[\[298a.5\]]pa yis/_/rnam pa sna tshogs dga' ba rnams/_/b+ha gar ling+ka rab sbyor bas/_/rnam par smin pa'i ye shes mchog_/rnam nyed phyag rgya nyad par byed/_/mtshan bral nges par mtshon par bya/_/dang po dga' ba'i yi shes te/_mchog tu dga' ba yang dag ldan/_/rab dga'i dga' ba
[\[298a.6\]]dngos grub che/_/lhan cig skyes pa'i dga' ba mchog_/ces dgongs pa'o/_/rab tu 'bad pas ni 'dod pa'i bstan bcos su gsungs pas so/_/rgyud gzhan du yang /_mchod pa'i don du 'dod pa'i bstan bcos yon tan mang po'i gnas ni rnal 'byor pa yis rig par bya/_/shin
[\[298a.7\]]tu dga' bar gyur kyang rnal 'byor ma rnams rnal 'byor pa la ma tshim dngos grub sbyin mi 'gyur/_/zhes so/_/rnal 'byor gnas su ni/_gsang bar te khyad par las so/_/rdo rje bdud rtsir yang /_byed pa bcing ba'i sbyor ba yis/_/sa gsum po ni bsgrub par bya/_/khyogs dang
[\[298b\]]
[\[298b.1\]]grub mo yis kyang ni/_/de bzhin shin tu rab brkyang nyid/_/ces so/_/rdo rje a ral+li rgyud du/_ji srid mi 'dzag de srid du/_/pad+mar rdo rje gzhug bya min/_/zhes so/_/pad+ma chen po der phyin nas rdo rje gzhug par bya'o zhes pa dgongs pa'o/_/ji srid rnal 'byor tshogs pa nyid/_/dngos grub thams
[\[298b.2\]]cad byed par bshad/_/ji srid rdo rje mkha' 'gro rnams/_/rnal 'byor pas ni bsgrub par bya/_/zhes so/_/sbyor dang kun sbyor de rjes 'gro/_/yang dag bzung nas tshogs pa nyid/_/'dod khams gnas pa'i bud med ces pa'i don to/_/de bzhin du lha mo dang klu mo dang /_de bzhin 'dab chags
[\[298b.3\]]mo dang lha min mo dang mi yang ste/_rgyud gzhan du yang /_spre mo dang ni khyi mo yang /_/bong mo de bzhin rnga mo skyes/_/ri dgas mo dang ra ma nyid/_/phag mo ba min las byung ba/_/bdag nyid he ru ka kho nas/_/'dod par bya'o zla drug gis/_/'grub 'gyur 'dir ni the tshom med/_/sgra ji bzhin pa'o/_/
[\[298b.4\]]rdo rje mkha' 'gro ma rnams ni/_/rgyud sna tshogs su gsungs pa'i lha mo rnams so/_/sgra ji bzhin pa'o/_/ma dang sring mo bu mo dang /_/chung ma pho nya mo can gnas/_/zhes so/_/thams cad bsten pa gsungs pa/_shes rab kyi pha rol tu phyin pa ni rdo rje dbyings kyi dbang phyug ma'o/_/rdo rje mkha'
[\[298b.5\]]'gro ma ni reg bya rdo rje ma'o/_/dgongs pa'o/_/pho nya mo de dbang gyur las kyi phyag rgyar 'gyur zhing gsang ba'i mi mo gzhan gyi bud med dam tshig ste/_/rang dbang chos kyi phyag rgya phul ni mang po la dga' rang gi chung ma ye shes phyag rgya'o/_/don dam pa'i bsnyen par yang /_/de bzhin 'dir ni ldan khyod
[\[298b.6\]]med pa bsnyen par bya/_/ji ltar chags pas mngal ni 'dzin par mi byed de/_/mngal nas 'dod min skye ba'i kha na [(]mthong [,]ma thor [)]'gyur/_/skye bo'i kha na ma thos 'jig rten pha rol nyams/_/zhes so/_/gang gis sngags 'di sbyin byed pa/_/yang /_gang yang de yi cho gar 'gyur/_/zhes pa ni bsten
[\[298b.7\]]pa'i 'bras bu gsungs pa'o/_/gang la sngags gang yod pa de shin tu chags pa las de'i ye shes dga' bar ston par byed do/_/de'i ni sgrub pa po'i dngos grub kyi cho ga de nyid du 'gyur ro/_/gsal lo/_/de nas rnal 'byor rgyud du ni/_/rnyed dka'i dam tshig nga yis bshad/_/he ru ka dpal rnal 'byor mchog/
[\[299a\]]
[\[299a.1\]]ma byung 'byung bar mi 'gyur ro/_/zhes so/_/rnal 'byor rgyud rnams su ni sangs rgyas thod pa'i rgyud du yang /_rnal 'byor gyi rgyud ni nges par bye ba phrag drug go/_/rnal 'byor ma'i rgyud ni bye ba phrag bcu drug go zhes so/_/dpal he ru ka ni gnyis su med pa'i ye shes nye bar bstan pa'o/_/bla mar yang /_
[\[299a.2\]]rdo rje theg par nyer bstan pa'i/_/ngag de dngos grub go 'phang nyid/_/ma thos pa yi chos bstan pas/_/sems can srid las grol bar 'gyur/_/bstan bya bla med ston byed pa/_/mi snang la sogs grub par byed/_/'jig rten gsum na gang cung zad/_/de kun skad cig las grub 'gyur/_/
[\[299a.3\]]zhes so/_/rnal 'byor ni/_ye shes kyi sku ste sku bzhi 'chang ba'o/_/gzugs brnyan gyi chos kyi gzugs nyid kyis/_byams pa la sogs pa rnams kyis blta bar bya ba'o/_/longs spyod rdzogs pas gzugs can rnams dang mkha' la rgyal ba'i sras sogs dgra bcom rnams la
[\[299a.4\]]chos sku yis/_/zhes pa chos kyi rang bzhin gyi sku rnams kyi ye shes kyi 'od zer spro bar byed do zhes pa'o/_/de'i phyir longs spyod rdzogs pa nyid ni/_nyan thos dang lha dag gis blta bar bya ba ste 'og min la sogs par ro/_/de bzhin du sprul pa ni mi rnams kyis blta bar bya ba ste/_rdo rje
[\[299a.5\]]btsun mo'i b+ha gar sems can rnams smin pa'i don du'o zhes gsungs so/_/dgongs pa'o/_/rtag par dngos grub rnams kyang skyong ba dang /_pho nya mo gzhan rigs byung ba/_/'dod la chags pa 'dod min bya/_/gnyis su med dang thogs pa med/_/dam tshig rnams ni spyod pa
[\[299a.6\]]dang /_/mi mo'i spyod pa legs par srub/_/tshangs par spyod pa'i de bzhin zhal/_/'dren pa'i rtsa yi kun spyod de/_/'di brgyad dam tshig yin par bshad/_/rnal 'byor pa gang de srung byed/_/myur du dngos grub de thob 'gyur/_/zhes so/_/dngos grub rnams ni 'dod pa
[\[299a.7\]]dang /_gzugs dang phyag rgya chen po'i dngos grub rnams 'dzag pa ste/_g.yo ba dang /_mi g.yo ba'i bde ba'i mtshan nyid rnams te/_'dod pa lnga la nye bar longs spyod pa'i skye bo rnams kyi rgyu'i byang chub kyi sems rtag tu sangs rgyas nyid kyi rgyu zung 'jug ma nyams pa'o zhes pa'i don
[\[299b\]]
[\[299b.1\]]to/_/dgongs pa'o/_/dam tshig ni khu ba'i thig le bzhi rnams so/_/de rnams shes rab la chags pas 'ongs pa rnams gsang bar srung bar byed pa'o/_/pho nya mo ni rigs ldan ma dor nas/_phyi rol gyi don du mkha' 'gro ma la sogs pa rnams bsgom par mi bya'o zhes so/_/'dod
[\[299b.2\]]la rnam par rmongs pa yis/_/pho nya mo gzhan kun sbyor 'gro/_/zhes klog pa ni gzhan no/_/gnyis su med pa ni thig le bzhi po rnams nya'i mthar gnyis su med pa'i rnam par byed pa'o/_/thogs pa med pa'i dam tshig rnams kyi spyod pa ni/_/dga' ba bcu drug gi rang bzhin
[\[299b.3\]]'gyur ba med par rab tu zhugs pa'o/_/mi mo'i spyod pa legs par srub pa ni/_shes rab kyi pha rol tu phyin ma kun du bzang mo ni/_/mi mo'i de'i spyod pa bzhi ste/_gsungs pa yang /_brtan pa rnams kyi spyod pa bzhi/_/zhes te/_byang chub sems dpa' so so rnams kyis sems
[\[299b.4\]]can gyi don du/_de rnams la rtag tu bde ba'i sems so zhes so/_/brtse bdag gzhan gyi don brtson ldan/_/gnas med gnas la dga' ba nyid/_/ces mdo sde rgyan du'o/_/zhal ni rdo rje'i sgo ru'o/_/tshangs par spyod pa ni rtag tu mi 'pho ba'i tshul khrims so/_/'og tu son
[\[299b.5\]]pa bzhi po rnams kyi rtsa ba'i kun spyod ni/_mkha' 'gro gdong gi kun spyod la ste/_rdo rje nor bu las bkug nas khu ba steng du 'gro ba zhes pa nges pa'i don to/_/'og min gyi srid pa'i mthar thug pa'i dngos grub kyi rgyu rtag tu smon pa dang 'jug pa'i byang chub kyi sems bskyed
[\[299b.6\]]pa'o/_/dam tshig ni myos byed dang go ku la sogs pa dang rigs ma yin pa la sogs pa la 'gro ba de rnams yul dang rigs kyi tha snyad kyis srung bar byed pa'o/_/rigs gzhan zhi ba la sogs pa'i mngon par dbang bskur ba de sangs rgyas pa'i dam tshig sun 'byin pa gzhan
[\[299b.7\]]gyis dam tshig spyod pa rnams 'jig rten pa'i dngos grub kyi don du 'dod par mi bya'o/_/gnyis su med pa ni pho nya mo dang dpa' bo dag gi dus gcig tu bde ba byang chub sems kyi ro myang ba'o/_/thogs pa med pa ni bsten pa rnams dang dam tshig rnams kyi spyod pa sngags la
[\[300a\]]
[\[300a.1\]]sogs pa spro bar byed pa'i lha la sogs pas gzhom par mi nus pa'o/_/mi mo'i spyod pa legs par srub ni/_rigs thams cad las skyes pa de rnams la 'khrig pa byed pa'i rgyu'o/_/tshangs par spyod pa ni bde ba de bzhin zhes pa srub pa zhal rdo rje'i khar rtogs
[\[300a.2\]]par bya'o/_/'dren pa ni byang chub kyi sems 'dzin pa ste/_rgas pa la sogs pa 'joms pa'i ched du'o/_/dam tshig brgyad po 'di rnams ni/_/'jig rten bya ba spangs nas ni/_/shin tu mnyam gzhag bskyang bar bya/_/myur du dngos grub thob par 'gyur/_/zhes pa de bzhin gshegs
[\[300a.3\]]pa'i nges pa'o/_/bsgrub la yang dag rnams gnas pas/_/sgrub pos rtag tu shes par bya/_/zhes klog pa ni gzhan no/_/drang ba'i don to/_/thun mong rgyud rnams thams cad du/_/gtan tshigs des ni gzhom mi bya/_/dad pa tsam gyis blang bya yi/_/mig dang lag par ma yin no/_/zhes
[\[300a.4\]]pa bsnyen pa la don smod par byed pa 'dis ci zhig ces rigs pa rnams kyis gzhan du ma yin no/_/gsungs pa yang /_rdzas kyi nus pa bsam mi khyab/_/ces gsungs so/_/de phyir sangs rgyas nyid thob par 'gyur zhes so/_/bdud rtsi lces blang bar gsal lo/_/dag dang ma dag rnam dag
[\[300a.5\]]pa/_/sgrub po rnam pa gsum du gnas/_/mnyes byed rnam par dag pa dang /_/gsal byed yon tan ldan pa'i mi/_/zhes pas slob ma rnam pa gsum gyi mtshan nyid gsungs te/_dag pa ni thar pa don du gnyer ba rang gi lus la sogs pa gtang ba'o/_/ma dag pa ni rang lhag par gnas pa'i don
[\[300a.6\]]du gnyer ba'o/_/rnam par dag pa ni phyag rgya dang dkyil 'khor la sogs pa don du gnyer ba de nyid bla ma mnyes par byed pa'o/_/gsal byed ni dbang po 'bring bo'o/_/yon tan dang ldan pa ni rin po che'i gang zag bden pa don du gnyer bar gsal lo/_/sgrub pos gsum po 'di rnams
[\[300a.7\]]la/_/mchod pa bya phyir brnyas mi bya/_/sgrub pa po rnams brnyas mi bya/_/mchod par bya zhing gus par bya/_/zhes so/_/zhes pas bla ma dang sems can dag mnyes par byed pa gsungs so/_/slob dpon ni 'jig rten las 'das pa'i kun du spyod pa shes pa nyid kyi phyir ro/_/bla mar
[\[300b\]]
[\[300b.1\]]yang /_kun spyod rnal 'byor ma rnams dang /_/de bzhin nyid du mkha' 'gro ma/_/ma mo phyi yi phyag rgya rnams/_/phag mo'i rigs las yang dag byung /_/lung dang grub pa'i bstan bcos rnams/_/de bzhin mdo yi mthar skyes rnams/_/bla med go 'phang kun du spyod/_/shes rab pha rol phyin
[\[300b.2\]]'byung ba/_/zhes so/_/slob mas phyir brnyas par mi bya/_/mchog dang po'i brtag par yang /_/gal te slob ma phyir zhing de/_/slob dpon la ni gang brnyas pa/_/des ni sangs rgyas kun brnyas pas/_/rtag tu sdug bsngal thob par 'gyur/_/zhes so/_/gur gyi rgyud du yang /_bla ma'i
[\[300b.3\]]grib ma chung ma dang /_/mchil lham stan dang sngas rnams la/_/rmongs chen gang zhig 'gom byed na/_/mi de rnams ni spu gri'i so/_/gang tshe dbang bskur mchog thob pa'i/_/slob ma bla ma'i bka' 'gom pa'ang /_/'jig rten 'di ru sdug bsngal 'gyur/_/'jig rten
[\[300b.4\]]pha rol dmyal bar gnas/_/sgyu dang g.yo yi rab sbyor gyis/_/gus pas log pa bsal byas nas/_/zag byed mdze dang nad chen dang /_/dmyal ba la sogs rnams su skye/_/de ltar shes nas slob ma des/_/bla ma la gus mchog tu gzhol/_/bla ma'i bka' ni rab skyong byed/_/
[\[300b.5\]]dngos grub rgya chen 'grub par 'gyur/_/'dir rnal 'byor ma'i rgyud rdo rje gur du yang /_/shes rab pha rol phyin pa'i thabs/_/'di ni rnal 'byor mar brjod de/_/phyag rgya chen po rab sbyor bas/_/gang phyir de nyid rgyud du byed/_/ces so/_/sgrub pa po legs pa rnams mchod par bya yis
[\[300b.6\]]rnam par 'tshe bar mi bya'o/_/de bzhin du yang gsungs pa/_sems can kho na rdzogs sangs rgyas/_/sangs rgyas pa yi 'dod pa'i lha/_/gsal lo/_/dam tshig dang slob ma yongs su brtag pa'i cho ga'o//_//de nas rnal 'byor dngos grub rnams/_/sgrub pa'i mtshan
[\[300b.7\]]nyid dbye shes nas/_/myur du dngos grub rab 'jug pa'i/_/spyod pa'i brtul zhugs bshad par bya/_/zhes pa ni spros pa dang bcas pa dang /_spros pa med pa dang /_shin tu spros pa med pa'i dbye bas rnam pa gsum lus dang sems kyi gsang sngags kyi sgo'i spyad pa spyod pa po rnams
[\[301a\]]
[\[301a.1\]]kyi'o/_/de'i spyod pa'i brtul zhugs ni 'jug pa'i bye brag go/_/dngos grub ni 'di nyid du mkha' la spyod pa'o/_/mtshan nyid dang dbye ba ni rnal 'byor ma'i brda dang rigs dang kun du spyod pa la sogs pa'o/_/grong dang grong du de song nas/_/pho nya kun du rnam par gnas/_/pho nya ral gri'i
[\[301a.2\]]so bsten dang /_/dag byed sdig pa 'jig byed pa/_/rtag tu rab myos mar gsungs pa/_/rnal 'byor pa grong dang grong khyer la sogs par song ba ste kun spyod du yang /_ji ltar he ru ka dpal shes/_/ji ltar 'dod bzhin yongs su rgyu/_/zhes so/_/rnal 'byor ma de'i mchod pa dang hUM gi gzugs dang
[\[301a.3\]]brda dang brda can dang /_khyim lnga la sogs pa'i grong du gnas pa nyid kyi 'khor lo'i rnal 'byor ma rnams bsgrub par bya ste/_gang las thams cad du g.yon ma'i 'jug par 'gyur ba lhur len pa'o/_/ral gri'i so ni rnam par 'joms pa'i mtshan nyid do/_/gang las mchod par byas
[\[301a.4\]]pa dang mchod par 'dod pa nges par sreg par byed do/_/nges par rlom pa'o zhes pa'i don to/_/sgra ji bzhin pa'o/_/pho nya mo 'khrig pas legs par 'grogs pa las sgrub pa pos dngos grub thob par 'gyur/_/bzlas brjod bsam gtan sogs bral bas/_/yun mi ring bar nyid grub
[\[301a.5\]]byed/_/rnal 'byor pa rnams sngags phyag rgya/_/sna tshogs mchod pa rab 'jug pa/_/rdo rje mchod pa las gzhan med/_/spyod pa'i brtul zhugs bla na med/_/ces so/_/bsten pa'i 'bras bu gsungs pa/_dngos grub skad cig gcig gis rdzogs par byang chub pa'o/_/bla mar yang /_
[\[301a.6\]]rnal 'byor bzang mo'i spyod pa yis/_/gnyis med ye shes sems ldan pas/_/skad cig gcig gis rdzogs byang chub/_/mchog tu rtag pa thob par 'gyur/_/zhes so/_/yun mi ring ba ni skad cig gcig gis sgrub par byed pa ste/_mthar thug pa'i rten yongs su gyur ba'i sangs rgyas
[\[301a.7\]]nyid rdo rje'i mchod pa bud med dang 'grogs pa'o/_/bcom ldan 'das kyis kyang gsungs pa/_phyag rgya rab tu 'grogs las shin tu rnam dag bde ba nyid/_/yang dag thob ste dmyal ba'i sdug bsngal 'jig par byed/_/skye ba 'di nyid la yang rang gi lus kyis ni/_/bdud ni
[\[301b\]]
[\[301b.1\]]bcom pa de dang 'di la ngo mtshar ro/_/bud med skye gnas 'grogs las ma nyams bde ba ni/_/skal ldan rnams kyis de thabs sbyor bas blang bar gyis/_/zhes so/_/pho nya'i lam la dga' ba ni dag pa'o/_/sgrub pa po ni dngos grub brtson/_/tsA ru rtag tu
[\[301b.2\]]bza' bar bya/_/rig mas lhan cig de nyid 'chang /_/zhes so/_/kha sbyor 'byung ba'i rgyud du yang /_/mi khyi'i skyugs pa bsres dang sha_/rdo rje'i chu dang sbrang rtsir ldan/_/rnam snang mdzad dang kun du bsres/_/rnal 'byor pas ni rtag tu bza'/_/zhes so/_/de nyid 'chang ni de'i de nyid stong pa
[\[301b.3\]]nyid dang snying rje tha mi dad pa de 'chang ba'o/_/dgongs pa ma yin pa'o/_/dag pa'i spyod pa'o/_/rigs rnams kun la spyad par bya/_/bza' min bar ni mi brtag go_/dbyer med pho nya mo de yi/_/de nyid las kun rnam par gnas/_/zhes bya ba la sogs pa'i spros pa med pa'i spyod pa gsungs
[\[301b.4\]]te/_rigs kun la ni rigs lnga po rnams la'o/_/dbyer med ni rnam par rtog pa med pa'o/_/de nyid las ni rang bzhin las so/_/kun du rnam par gnas pa ni mthong ba'o/_/sgrub pa rnam pa gnyis rab brjod/_/pho nya mo gcig po 'di las gzhan sna tshogs gzugs dang /_pho nya mo de bskul
[\[301b.5\]]ba'i dngos grub yang dag par gnas pa'o/_/'di yang pho nya mo gcig mtshan nyid thams cad dang ldan pa las gzhan sgrub pa po la gus pa sna tshogs gzugs dang /_gnyis pa phyag rgya chen mo'o/_/gsungs pa yang /_byang chub sems dpa' shes rab kyang /_/yang dang yang du bsten
[\[301b.6\]]bzhin pa/_/rnal 'byor gdon mi za bar skye/_/zhes so/_/dngos grub yang dag par gnas pa la ni dngos grub la mtshan gnyis 'dir gsungs pa/_bla ma brgyud rim las thob pa/_/mngon par dbang bskur sngags legs ldan/_/phyag rgya kun sbyor las tshul khrims/_/
[\[301b.7\]]yongs rdzogs ye shes lus las skye/_/zhes pas tshogs gsum nges par ston par byed do/_/bla ma brgyud pa dang drug rdzogs pa dang /_'khor lo skyes pa'i bsod nams so/_/rim pas thob pas ni bsod nams kyis so/_/mngon par dbang bskur ni bzhi pa thob pa'o/_/
[\[302a\]]
[\[302a.1\]]sngags legs ldan ni rgyu dang 'bras bu gnyis su med pa 'dis so/_/bla ma rnams kyi rjes su zhes pa 'dis bsod nams dang ye shes kyi tshogs gsungs so/_tshul khrims ni tshul khrims kyi tshogs te tshul khrims kyi spyod pa'o/_/gsungs pa yang /_tshul khrims spyod
[\[302a.2\]]pa dri med yongs rdzogs pa/_/rtag tu ma nyams skyon med spyod pa ni/_/zhes so/_/gsungs pa yang tshul khrims kyi tshogs kyi don du bud med rnams kyi mkha'i pad+mar smad par mi bya'o zhes so/_/yongs su rdzogs pa'i tshogs gsum po rnams kyis ye shes lus skye ste thams
[\[302a.3\]]cad mkhyen pa nyid do/_/gsungs pa yang /_tshogs gnyis yongs su rdzogs pa ni/_/byang chub sems dpar rab tu brjod/_/tshogs gsum yongs su rdzogs pa ni/_/ston pa thams cad mkhyen par brjod/_/ces te sgra ji bzhin pa'o/_/nang par sngar langs sems
[\[302a.4\]]dag nyid/_/lus la ma lus byas nas ni/_/yan lag las 'das mtshon cha rnams/_/lus la gnas pa kun du spyod pa gsungs te/_sems dag ni rdo rje mkha' 'gror gsungs pa'i dgongs su gsol zhes bya ba la sogs pas rdo rje sems dpa'i sdom pa gzung
[\[302a.5\]]ba'o/_/rdo rje rtse mo'i rgyud du yang gsungs pa/_sems ni ma skyes pa la yang /_/dngos grub 'ga' yang thob mi 'gyur/_/dpal 'dus par yang 'di lta ste/_dngos po thams cad dang bral ba/_/phung po khams dang skye mched dang /_/gzung bya 'dzin pa po spangs
[\[302a.6\]]pa/_/chos bdag med pa mnyam nyid pa/_/rang sems gdod nas ma skyes pa/_/stong pa nyid kyi rang bzhin no/_/zhes so/_/lus pa ni dum bu'o/_/ma lus pa ni lus pa med pa ste/_byas nas ni so sor byin gyis brlabs pa'o/_/'di lta ste kun spyod du gzugs kyi phung
[\[302a.7\]]po la rnam par snang mdzad do/_/tshor ba'i phung po la rdo rje nyi ma'o/_/'du shes kyi phung po la pad+ma gar gyi dbang phyug go_/'du byed kyi phung po la rdo rje rgyal po'o/_/rnam par shes pa'i phung po la rdo rje sems dpa'o/_/de bzhin gshegs pa thams cad nyid la dpal he ru ka
[\[302b\]]
[\[302b.1\]]rdo rje'o/_/mig dag la gti mug rdo rje'o/_/rna ba dag la zhe sdang rdo rje'o/_/sna dag la phrag dog rdo rje'o/_/kha la 'dod chags rdo rje'o/_/reg la ser sna rdo rje'o/_/skye mched thams cad la dbang phyug rdo rje'o/_/sa'i khams la ltung byed ma'o/_/chu'i khams la gsod byed ma'o/_/
[\[302b.2\]]me'i khams la 'gugs byed ma'o/_/rlung gi khams la gar gyi dbang phyug ma'o/_/nam mkha'i khams la pad+ma'i dra ba can ma'o/_/de ltar phung po dang khams dang skye mched rnams la lha'i nga rgyal bskyed par bya ste thams cad la'o/_/bla mar yang /_lung dang bral ba'i rnal
[\[302b.3\]]'byor pa/_/sangs rgyas rigs can 'byung bar 'gyur/_/lung ni dor bar mi bya zhing /_/dkon mchog gsum shes dor mi bya/_/thogs med lus la gnas pa ni/_/bstan bcos bshad pa mthong ba'i phyir/_/ril bu kha ru gzhug par bya/_/lus kyi dag byed byas nas ni/_/de nas
[\[302b.4\]]phyag rgya kun du spyad/_/ces so/_/dag byed byas nas ni rang gi lhag pa'i lha'i rnal 'byor gyis so/_/yang na dang por gsang sngags brjod par bya ste/_oM swa b+hA ba shud+d+haHsarba d+har+m+mAHswa b+hA wa shud+d+ho\u0f85haM zhes bsam par bya'o/_/rang gi snying gar ra yig bskal pa'i me ltar bsgom par bya'o/_/
[\[302b.5\]]de las byung ba'i rdo rje nyi ma 'bar ba'i phreng bas 'khrugs pa/_de'i steng du hUM chen po 'jig pa'i me dang mtshungs par 'gyur ro/_/rdo rje des slar yang rdo rje las byung ba'i he ru kar bsam par bya'o zhes bshad pa'i rgyud du'o/_/phyag rgya kha cig la sogs pa/_/rnal 'byor gnas rnams nges
[\[302b.6\]]bstan bya/_/mtshon char brjod la 'gom mi bya/_/dam tshig gnas gang smad mi bya/_/mngon par brtson las 'da' mi bya/_/de yis lhan cig bde ba bya/_/grol ba'i don du bde ba gzung /_/zhes te/_mngon par brtson pa ni sgrub pa dang ldan pa'o/_/de yis ni mkha' 'gro ma
[\[302b.7\]]rnams kyis so/_/bde ba gzung bar bya'o/_/grol ba'i don ni skye ba 'di kho na la bde ba byang chub kyi sems te/_rnal 'byor gyi rgyud du yang gsungs pa/_dngos grub kun gyi gter gyur pa/_/byang chub sems ni lhung gyur na/_/phung po rnam shes brgyal gyur la/_/dngos grub smad
[\[303a\]]
[\[303a.1\]]med ga la yin/_/zhes so/_/da ni dur khrod la sogs par mtshan mo rgyu ba gsungs pa/_de nas dam tshig spyod byas nas/_/slar yang rnam 'khrul sems dpa' nyid/_/mtshan mo gcer bur yongs su rgyu/_/rtag tu gnas dang dmar bar 'gyur/_/zhes bya ba la sogs pas
[\[303a.2\]]thog mar rang gi khyim du mnyam par bzhag pas dam tshig gi spyod pa spyad par bya'o/_/kun spyod du yang /_dang por mnyam gzhag rnal 'byor pas/_/'bad de nus pa bskyed par bya/_/nus pa bskyed pa'i rjes thogs la/_/yid la 'dod pa'i brtul zhugs spyad/_/sems can rjes su
[\[303a.3\]]gzung ba'i rgyur/_/dpa' bo chen po rgyu bar byed/_/ces so/_/rnam 'khrul sems can thams cad ni/_rnam par 'khrul ba'i gnas skabs kyi lus kyi bya ba'o/_/slar yang bsam gtan las nus pa bskyed nas/_phyi nas spyod pa kun du brtsam mo/_/rang sems bskul pa'i don
[\[303a.4\]]gyi phyir/_/yid ni brtan nam g.yo'am ci/_/nag po dmar po ni/_nag po he ru ka_/dmar po phag mo'i dngos por 'gyur ro zhes pa drang ba'i don to/_/nag po 'jigs pa'i phung por gnas pa de'i tshe ma chags pa thams cad stong pa sgom pa po'o/_/nges pa'i don to/_/
[\[303a.5\]]mgul rgyan gtsug phung dpung rgyan dang /_/rna rgyan tshangs pa'i skud pa can/_/mgrin par mgo bo'i phreng ba 'phyang /_/'og pag sil sil sgra sgrogs pa/_/ral pa'i cod pan dar dpyangs dang /_/skra sogs phyin ci log gis brgyan/_/rdo rje pad+ma kha T+wAM bcas/_cang te'u hUM
[\[303a.6\]]gi sgra sgrogs pa/_/zhes so/_/dpal ldan rgyal bu gzhon nu'i brtul zhugs kyi lam gsungs pa/_rdo rje pad+ma bcas pa ni/_rdo rje a ral+lir yang /_shing las byung ba'i rdo rje byas/_/de bzhin shing byung dril bu ni/_/bzung nas rtag tu yongs su rgyu/_/he ru ka nyid rab sgrub ched/_/
[\[303a.7\]]mi yi rus pa'i mgul pa'i rgyan/_/sogs byas ral pa'i cod pan sogs/_/phyin log ro yi skra las skyes/_/zhes so/_/dpa' bo kun dang rnal 'byor ma/_/go cha gsum gyis brgyan pa dang /_/srog chags yan lag pags pa gyon/_/bde ba don gnyer bde bskyang bya/_/
[\[303b\]]
[\[303b.1\]]mchod phyir thogs pa spangs nas ni/_/he ru ka dpal gtsang sbrar gnas/_/phyag rgya lnga dang yang dag ldan/_/sgrub pa po ni dngos grub brtson/_/zhes so/_/dpa' bo zhes pa ni dpa' bo nyi shu bzhi rnams kyis lus kyi khams la lhag par gnas par bya'o/_/gsungs pa yang /_thod
[\[303b.2\]]pa'i dum bu la sogs kun/_/lus kyi khams la brtags pa'o/_/go cha gsum ni shes rab dang thabs dag gi go cha gnyis so/_/dpa' mo rnams kyi yang spyi bo la sogs par rab gtum ma rnams so zhes 'di nyid du 'chad par byed do/_/de bzhin du yang spyi bor rab gtum
[\[303b.3\]]ma'o/_/spyi gtsug tu gtum pa'i mig can ma'o zhes pa la sogs pa'i nga rgyal brjod la bsam par bya'o/_/rgyud du lhag par gnas pa las gzhan dpa' bo drug shes rab dang thabs gsungs so/_/dpa' bo rnams brjod par bya ste/_de bzhin du bla mar yang sen mo dang so dag
[\[303b.4\]]la thod pa'i dum bu'o/_/skra dang spu dag la keng rus chen po'o/_/pags pa dang dri ma la keng rus so zhes bya ba la sogs pa lha mo rnams dgod pa bzhin du rtogs par bya'o/_/de ltar bdag nyid rnam bsams nas/_/tsham ngam sngags kyis legs par bsrung /_/rkang pa
[\[303b.5\]]brgyad pa'i sngags nyid ldan/_/tshangs par spyod pas rtag tu bza'/_/zhes gsungs so/_/srog chags ni stag go/_/bskyod par bya ba ni 'gro ba'o/_/bde ba ni ji lta ba bzhin du 'gyur ro/_/drang ba'i don to/_/rnal 'byor bde ldan sdug bsngal bral/_/zhes so/_/mchod
[\[303b.6\]]phyir thogs skud pa las skyes pa yang dag par spangs nas/_skra las skyes pa bcang bar bya'o/_/gtsang sbra 'di dag dpal he ru ka'i rgyud du rnam pa gsum du gnas so/_/thal ba dang ni mchod phyir thogs/_/dus kun du ni rnam par gnas/_/rigs dang rigs min ngor mi
[\[303b.7\]]blta/_/gtsug tor 'ching bar byed pa spang /_/zhes pa'i rigs ni bram ze la sogs pa'o/_/rigs ma yin pa ni gtum mo la sogs pa 'ching bar byed pa'o/_/rigs dang rigs ma yin pa rang bzhin gcig pa dang gcer bu dang skra grol ba yang ngo /_/sgra ji bzhin pa'o/_/pho nya
[\[304a\]]
[\[304a.1\]]gtsang sbra dang po ste/_/gnyis pa zla ba yin par 'dod/_/gsum pa rnal 'byor ma lhan cig_/zas gcig tu ni za ba yin/_/zhes pho nya mo nyid kyis lhan cig pa'o/_/rdo rje a ral+li ru yang /_/gzugs dang lang tsho phun sum tshogs/_/tshul khrims kun spyod yon tan ldan/_/phrag dog
[\[304a.2\]]rmongs chags la sogs spang /_/de bzhin sgrin zhing ngo tsha shes/_/bla mar yang /_rang nyid gsang sngags rig pa ste/_/thabs cig rig pa'i brtul zhugs spyad/_/ces so/_/zla ba ni myos byed do/_/kun spyod du yang /_zla ba 'thungs nas rtag pa yi/_/dngos grub go 'phang
[\[304a.3\]]mchog tu 'gyur/_/zhes so/_/bla mar yang /_bshang ba sha chen zos nas ni/_/dga' ba lhan cig myos byas 'thung /_/sems gnas 'chi med khang pa ru/_/'dren pa dpa' bo bsgom par bya/_/sgrub po gtsang sbra 'di yis ni/_/dngos grub rtag pa thob par 'gyur/_/gtsang sbra 'di tsam nyid
[\[304a.4\]]kyis ni/_/rnal 'byor pa rnams kun du 'gro/_/zhes so/_/yan lag dang /_mgo bo dang /_yid 'dis dngos grub dri ma gsum dang bral ba'o/_/chu la sogs pa gzhan gyis ni ma yin no/_/bshad pa'i rgyud du yang /_zla ba nya dang 'phos pa dang /_/ches dang ches la brtag par bya/_/rnal
[\[304a.5\]]'byor dri ma bsal ba'i khrus bya 'am/_/yang na mi bya'o zhes so/_/bya ba gzhan la sogs pa yang gsungs pa/_brjod pa bzlas pas kun du bshad/_/yan lag bskyod sogs phyag rgya ste/_/lha yi rnal 'byor dmigs nas ni/_/gang phyir rtag tu gnas par bya/_/mang du brjod pas ci zhig
[\[304a.6\]]bya/_/'jig rten bya ba gang la gnas/_/rdor sems go 'phang thob don du/_/phyin ci log gis gnas par bya/_/rigs bzhi la ni slong mo spyad/_/mkhas pas phru ba chag par ni/_/bza' bya chu klung 'gram du ni/_/rang sems rab tu gsal bar bya/_/byi la'i rkang pa tsam gyis ni/_/bsod
[\[304a.7\]]snyoms bzung nas blo bzangs ldan/_/blangs pa nyid bcas bza' bya zhing /_/ma byin rtag tu blang bar bya/_/mi yi g.yon nas bskor bya zhing /_/rab myos skye bo'i g.yon nas so/_/ma nges pa yi khyim du gnas/_/'grub 'gyur 'dir ni the tshom med/_/de nas 'dir ni lha mchod pa/_/chu klung
[\[304b\]]
[\[304b.1\]]'gram dang nags yul du/_/bdag gis lha nyid mchod par bya/_/bdag gis gsang sngags yang dag brjod/_/me tog la sogs lhag gnas bya/_/mi gang phyag rgya 'gom mi bya/_/'jug bya mngon par dga' mi bya/_/bgrod bya'i gzhon nu ma rtag btang /_/blo ldan bgrod bya min pa bsten/_/de bzhin
[\[304b.2\]]nyan thos skal ngan la/_/yid brtan pa nyid mi bya'o/_/zas byed pa dang thod can nyid/_/de bzhin ral pa 'chang nyid lang /_/zhes so/_/gding ba'i dam tshig ni pags pa'o/_/'phangs kyi dam tshig ni gang zag rnams kyis so/_/stan gyi dam tshig ni/_srog chags khyi gzhom par mi bya'o/_/brjod par bya
[\[304b.3\]]ba ni brdzun tshig ma yin pa'o/_/ma byin pa ni gzung ba ma yin pa kho na la ste gzhan gyi chung ma bsten par mi bya'o/_/nyin mo gnyid log mtshan dus su/_/sad las shin tu mnyam par gzhag/_/sha chen po ni za bar byed/_/chu chen rab tu 'thung byed dang /_zhes so/_/sgra ji bzhin pa'o/_/de nyid
[\[304b.4\]]bsdus las gang rab gsungs/_/mchog gi dang po 'phrog byed rgyud/_/gsang ba'i rgyud du yang dag bshad/_/rdo rje 'jigs byed kye rdo rjer/_/brtul zhugs bya ba spyod bzlas pas/_/dngos grub nyid sgrub brtul zhugs can/_/de 'dir bsam gtan tsam gyis ni/_/sngags pas
[\[304b.5\]]skad cig las bsgrub bya/_/zhes pa ni/_de nyid bsdus pa zhes pa gnyis ka'i rgyud do/_/mchog gi dang po ni rtog pa ru'o/_/'phrog byed rgyud du ni rta mgrin gyi rgyud du 'am gsang ba'i rgyud du'am thun mong ma yin pa'i gsang ba ru'o/_/bsam gtan gyis na 'dir spyod pa la sogs pa dang
[\[304b.6\]]bral bas thams cad 'byung bar 'gyur ro zhes brjod do/_/'dis rgyud kyi bdag nyid che ba nyid smos so/_/sgra ji bzhin pa'o/_/shin tu spros pa med pa'i spyod pa'o/_/de ni rang byin gyis brlab pa shin tu dag pa'i rim pas spyod pa brjod par bya ste/_rnal 'byor lam dga'i rnal 'byor pa/_/
[\[304b.7\]]gtsang sbra 'di ni kun du spyad/_/gtsang sbra'i bsod nams gang 'gyur ba/_/de ni smra bar nus ma yin/_/zhes bya ba la sogs pas so/_/'dir brjod pa gsum dang 'chad bzhin pa'i bzhi pa'o/_/he ru ka dpal ye shes che/_/rnam dag dngos grub thams cad sbyin/_/bde ba'i chu 'thungs
[\[305a\]]
[\[305a.1\]]pa nyid las/_/sgrub pa gnyis med rnal 'byor ldan/_/zhes pa la dpal he ru ka ni dmigs pa dang bcas pa'i stong pa nyid do/_/ye shes che ni dmigs pa med pa'i snying rje'o/_/rnam dag ni de gnyis 'od gsal ba'o/_/dngos grub thams cad sbyin pa de'i chu ni bde
[\[305a.2\]]ba nyid kho na chu ste/_khu ba'i gzugs dang ba nyid las so/_/'thungs pa las ni snang ba med par byed pa las so/_/gnyis med ni gnyis ma yin pa la der brjod do/_/de bzhin du yang gsungs pa/_dam tshig zla ba bdud rtsi de za ba ni 'pho med yin/_dgongs pa ma yin pa'o/_/
[\[305a.3\]]byang chub sems ni gang srung ba/_/dag byed sdig pa 'jig byed pa'o/_/sdig pa thams cad rnam nges grol/_/dag pa'i lus ni nad med pas zung 'jug gsungs so/_/byang chub kyi sems ni lha'i rnal 'byor ro/_/phyi rol du 'gyur ba med pa'i don to/_/byang chub kyi sems ni rlung gi
[\[305a.4\]]yan lag bsdus pa'o/_/byang chub kyi sems ni zla bar 'gyur ro/_/sbas pa'o/_/byang chub kyi sems ni mchog gi de kho na nyid stong pa nyid do zhes pa yang mthar thug pa'o/_/bsrung bar bya ba ni bskyed par bya ba ste slob dpon gyi zhabs kyis kyang gsungs pa/_shin tu mnyam gzhag byang
[\[305a.5\]]chub sems/_/'bad pas bskyed par bya ba yin/_/'khor bar bya ba rab sgrub phyir/_/thabs gzhan yod pa ma yin no/_/skyes gang skad cig gcig nyid la/_/byang chub sems ni rab bsgom pa/_/de yang bsod nams phung po ni/_/bgrang bar nus pa ma yin no/_/dag pa'i
[\[305a.6\]]lus ni rnam par dag pa'i lus dang /_ngag dang /_yid dang ye shes dang ldan pa'o/_/gsungs pa yang /_rgyu dang 'bras bu 'gog pa las/_rgyal ba'i lus dang dbang po gzhan/_/gsung dang thugs dang bde ba'ang gzhan/_/phung po'i tshogs pa gzhan pa'o/_/dgongs pa
[\[305a.7\]]ma yin pa'o/_/de nas pho nya mo rnams gang /_/reg dang smra bas kun du spyad/_/nyon mongs thams cad rnam dag bdag_/bde bar gshegs pa'i sa thob byed/_/rgyal ba'i dbang po skye 'gyur zhing /_/chos ldan rgyal po'i rigs su 'gyur/_/rdo rje rtag tu mchod byas nas/_/rang
[\[305b\]]
[\[305b.1\]]nyid gus par gtor ma sbyin/_/zhes pa ni/_reg pa nges par rtog pa dang /_/kun du smra ba thob pa nyid ni pho nya mo ni rigs ldan mo'o/_/rtsa ba'i rgyud du yang /_khrag ni shes rab zla rtag tu/_/thabs de nyi ma nyin mo'o/_/gnyis ka la gzhan ma zhes nges par brjod/_/rtag tu 'jig rten
[\[305b.2\]]bde ba che/_/dgongs pa'o/_/kun du spyad par bya ba ni dmigs pa med pas bsgom par bya ba'o/_/'phags pa'i zhabs kyis kyang gsungs pa/_skye ba med cing dmigs med dang /_/stong nyid gang zhig sgom par byed/_/zhan pa'i bdag nyid de bsgom pa/_/'di ni dmigs
[\[305b.3\]]pa med pa'i sems/_/gnas pa nam mkha'i mtshan nyid do/_/zhes so/_/nyon mongs thams cad ni nyon mongs pa dang /_nye ba'i nyon mongs pa rnams so/_/bde bar gshegs pa ni bcu gsum pa sangs rgyas kyi kun du bzang po la sogs pa'o/_/gsungs pa yang /_/rdo rje
[\[305b.4\]]'dzin pa dge ba'i sa/_/bcu gsum par yang rnam par bshad/_/gru gsum rnam pa'i chos 'byung ba/_/de ni b+ha gar brjod par bya/_/skye ba ni de nas thob pa'o/_/rgyal ba'i dbang po rnams so/_/rgyal po ni 'khor los sgyur ba'o/_/rgyud gzhan du yang gsungs pa/_rnal 'byor dbang
[\[305b.5\]]po rab tu g.yo ba'i yid kyis rnal 'byor ma thob nam zhig 'chi bar gyur pa na/_/dpal ldan mi yi 'jig rten du ni rab mchog grub pa'i rigs su rnal 'byor ldan par skye bar 'gyur/_/zhes so/_/chos dang ldan pa ni mi dge ba bcu dang bral ba'o/_/rdo rje mchod pa ni myos byed dang bsam
[\[305b.6\]]gtan no/_/dpal 'dus pa phyi mar yang /_myos byed rigs ni dbyer med pa/_/rig ma'am pad+ma'i phyag rgya'o/_/zhes so/_/dpal rdo rje mkha' 'gror nges par bstan pa/_chang ni zla ba zhes su grags/_/rdul ni nyi ma zhes bshad do/_/rab 'jug ro mnyam dngos por ro/_/byen gyis
[\[305b.7\]]brlab pa go 'phang spyod/_/ces phyi mar ro/_/gtor ma ni/_bgegs kun rnam par 'joms byed pa/_/zhes so/_/bla mar yang /_rkang pa g.yas brkyang sbyar ba yis/_/'bar ba'i phyag rgya bcing bar bya/_/kha ni dam tshig gis bkang nas/_/'di lta'i gsang sngags rjes dran bya/_/
[\[306a\]]
[\[306a.1\]]oM a ral+li hoHdzaHhUM bo hoHbadzra DA ki n+yaHsa ma ya s+t+waM dr-i sh+ya hoHde ltar lan gsum bzhi 'am lngar/_/yang nas yang du brjod par bya/_/lugs mthun lugs dang mi mthun pas/_/thod par sbyin par bya ba'o/_/gtsang sbra'o/_/rdo rje thal mo gyen phye la/_/sngags 'di bzlas par
[\[306a.2\]]bya'o/_/oM kha kha khA hi khA hi sarba yak+Sha rAk+Sha sa b+hU ta pre ta pi shA tsa un+mA da/_a pasma ra DA ka DA ki n+ya da ya/_i maM ba liM krah+nan+tu sa ma yaM rak+Shan+tu ma ma sarba sid+d+him+me pra yats+tshan+tu ya thai waM/_ya theSh+TaM/_b+hu ny+dza tha/_dzig+h+ra tha/_pi ba tha/_mA ti kra ma thA/_ma ma sarba kA rta yA sat+su kha pi br-id+d+ha ye sa ha yI ka b+ha ban+tu hUM hUM phaT swA hA/_
[\[306a.3\]]de ltar cho ga 'di yis ni/_thun mtshams bzhi ru sbyin par bya/_/zhes pa drang ba'i don to/_/gtor ma sbyin par bya'o/_/bza' bar bya'o/_/de nyid du sha bza' bar bya ba'i don du mtha' gcig tu bde bar kun du gnas te mnyam par gzhag pa'i sbyor ba ni thams cad kho nas bza' bar bya'o zhes pa nges
[\[306a.4\]]pa'i don to/_/rang rang las la gang gsungs bzhin/_/cho ga sbyar la sbyin par bya/_/nag po'i phyogs kyi bcu bzhi pa'am/_/dkar po 'am de nas pho nya mo/_/myur du dngos grub byed pa ni/_/rab tu 'bad pas mchod par bya/_/rdo rje mchod pa'i cho ga yis/_/de bzhin myos byed sha sogs kyis/_/
[\[306a.5\]]zhes pas rnal 'byor ma'i mchod pa gsungs te/_rang rang las zhes pa so so'i las kyi rjes su 'brangs nas gtor ma sbyin par bya'o/_/bcu pa la sogs pa rdzogs pa drug gzung bar bya'o/_/kun spyod du yang /_nag po'i phyogs kyi bcu pa dang /_/de bzhin dkar po'i phyogs la'ang 'gyur/_/
[\[306a.6\]]de nas kyi sgra las rgyal can gyi bcu pa gzung bar bya ste/_kun spyod du yang /_rgyal gyi zla ba sogs brtsams nas/_/bcu pa la ni gus pas mchod/_/dam pa'i skye bo kun 'dus la/_/dngos po dam pa thams cad dbul/_/der ni tsA ru'ang bza' bya zhing /_/snod gnyis ma lus kun
[\[306a.7\]]tu gnas/_/de yi lag tu 'ongs pa'i dpal/_/su yis kyang ni gzhom mi nus/_/zhes te sgra ji bzhin pa'o/_/pur+Na la sogs gnas la sogs par gtso bo bzang /_mkha' 'gro ma brgyad kho na de ltar gnas pa yang /_rdo rje lha mo myos byed rnams dang sha yis kyang /_/dpal
[\[306b\]]
[\[306b.1\]]gsang mchod pa la sogs rnams kyis phyogs gcig tu/_/skye bo gus par ldan pas de rnams mchod byas pa/_/he ru ka dpal mngon par mnyes gyur pa/_/rang gi pho nya mchog dang rnal 'byor pa rnams la/_/ma gu ba'i sems kyis mchog ni stsol bar 'gyur/_/zhes so/_/de
[\[306b.2\]]rnams du zhig na sum cu rtsa bdun no/_/pho nya mchog 'ba' zhig tu ma zad kyis rnal 'byor pa la mchog stsol bar 'gyur ro zhes so/_/mtshan mo skra grol gcer bur gyur/_/brtul zhugs can gyis gtor ma sbyin/_/phyag rgya he ru kar sbyor bas/_/de ni ma mo rnam gnyis 'gyur/_/
[\[306b.3\]]zhes so/_/brtul zhugs ni rig ma'i brtul zhugs gzung ba'o/_/phyag rgya ni 'bar ba'i phyag rgya'o/_/sbyor bas ni las kyi rjes su 'brang ngo /_/slar yang /_gnas ni mtshan mor rnal 'byor pas/_/gcer bu skra grol gyur nas ni/_/lho phyogs kha bltas 'dug pa yis/_/ji lta'i
[\[306b.4\]]las kyi rjes 'brang bas/_/de nyid gsum gyi mngon bsngags te/_/mtshan phyed dus su gtor ma sbyin/_/zhes so/_/da ni rdo rje'i sdom pa brjod par bya ste/_de bzhin du yang rdo rje mkha' 'gror gsungs pa/_/sangs rgyas chos dang dge 'dun la/_/rtag par bdag ni skyabs su
[\[306b.5\]]mchi/_/sangs rgyas byang chub sems dpa' kun/_/bdag la dgongs par mdzad du gsol/_/bdag ming che ge zhes bgyi bas/_/dus 'di nas gzung ji srid du/_/byang chub snying por gnas kyi bar/_/ji ltar dus gsum mgon po rnams/_/rdzogs byang chub tu nges
[\[306b.6\]]mdzad pa/_byang chub sems ni bla na med/_/dam pa bdag gis bskyed par bgyi/_/rnam gsum tshul khrims bslab pa yang /_/dge dang chos ni sdud pa dang /_/sems can don bya'i tshul khrims rnams/_/bdag gis brtan por so sor gzung /_/sangs rgyas chos dang
[\[306b.7\]]dge 'dun te/_/dkon mchog mchog gsum bla na med/_/sangs rgyas rnal 'byor las skyes sdom/_/deng nas brtsams te gzung bar bgyi/_/rdo rje chen po'i rigs bsdus la/_/rdo rje dril bu dang phyag rgya/_/de nyid las ni so sor gzung /_/slob dpon yang ni gzung bar bgyi/_/rin
[\[307a\]]
[\[307a.1\]]chen chen po'i rigs rung ba/_/dam tshig yid du 'ong ba la/_/nyi ma nyi mar drug byas nas/_/sbyin pa bzhi ni rab sbyin bgyi/_/byang chub chen po las byung ba'i/_/pad+ma'i rigs chen dag pa la/_/phyi dang gsang ba theg pa gsum/_/dam chos so sor gzung bar bgyi/_/las chen
[\[307a.2\]]po yi rigs bsdus la/_/sdom pa thams cad yang dag ldan/_/de nyid las ni so sor gzung /_/mchod pa'i las ni ci nus bzhin/_/byang chub sems ni bla na med/_/dam pa bdag gis bskyed bgyis nas/_/sems can kun gyi don gyi phyir/_/sdom pa mtha' dag gzung ba dang /_/ma brgal
[\[307a.3\]]ba rnams bsgral bar bgyi/_/ma grol ba rnams bdag gis dgrol/_/dbugs ma phyin pa dbugs dbyung zhing /_/sems can mya ngan 'das la dgod/_/de la dang por bde bas nye bar zhugs te/_/lce la ma las skyes pa'i zla ba la hUM las skyes pa'i rdo rje dkar po rnam par bsams
[\[307a.4\]]nas/_/rdo rje thal mo spyi bor bcings te/_oM swa b+hA wa shud+d+haHsarba d+har+m+mAHswa b+hA wa shud+d+ho\u0f85haM/_zhes brjod nas sdom pa gzung bar bya'o/_/de nas ras ris la sogs pa la gnas pa'am/_mnga' bdag yang dag par mchod nas/_/thog ma bar dang tha mar ni/_/gsang sngags
[\[307a.5\]]yi ge brgya pa bzlas/_/de bzhin du yang bla mar gsungs pa/_oM badzra he ru ka sa ma ya ma nu pA la ya/_he ru ka twe no pa tiSh+Tha dr-i D+ho me b+ha ba/_su to Sh+yo me b+ha ba/_a nu rak+to me b+ha ba/_su po Sh+yo me b+ha ba/_sarba sid+d+hi m+me pra yats+tsha sarba karma su tsa me tsit+taM shre yaHku ru hUM ha ha ha ha hoHb+ha ga wAn badzra he
[\[307a.6\]]ru ka mA me muny+tsa he ru ka b+ha ba ma hA sa ma ya satwa AHhUM phaT/_de ltar kun la khyab pa yi/_/bcom ldan yi ge brgya pa'o/_/zhes so/_/de nas ting nge 'dzin gsum gyis brtags pa'i rnal 'byor bsgom par bya'o/_/rdo rje phag mo'i rang bzhin nyid kyis sin+d+hu ra bsgrub par bya'o/_/grub
[\[307a.7\]]pa shA ba ra la sogs pas sbyar ba'i cho gas 'dzin pa'i dus su shin tu phyis pa'i me long gi mthil du sin+d+hu ra btab nas gser gyi thur mas zur drug pa bris pa'i dbus su gsang sngags bris nas phyi rol gyi zur du dga' ba 'khyil ba'i phyag rgya bri bar bya'o/_/nye bar spyod pa lnga
[\[307b\]]
[\[307b.1\]]la sogs pas mchod nas bzlas te gshegs su gsol bar bya'o/_/sin+d+hu ra de zangs kyi snod du gzhag par bya'o/_/de nas lArga li'i sbubs kyi dbus su bcug na ji skad gsungs pa'i dam tshig gis yang dag par mchod nas phyag rgya chen po'i dngos grub bdag la byin cig ces phyag 'tshal
[\[307b.2\]]bar bya'o/_/de ltar zla ba drug tu nyi ma so sor byas nas mthar rnal 'byor ma rnams bza' ba dang btung bas kun du tshim par bya'o/_/spyod pa la 'jug pa'i gnang ba dang dngos grub kyang gsol bar bya'o/_/de smyon pa'i spyod pa spyad par bya ste/_thod pa bzung nas de sin+d+hu ras dga' ba 'khyil pa'i
[\[307b.3\]]thig le byas te srad bu thogs la tshong dus dang /_khron pa dang nye bar bud med rnams rnam pa mang pos g.yon nas bskor bas bskor bar bya'o/_/sngags kyang bzlas par bya'o/_/gang la thig le'i mnan pa mthong ba de mnyes par byed do/_/zla ba drug gis mtshams med pa lnga byas pas kyang
[\[307b.4\]]'grub par 'gyur ro/_/mnyam par ma bzhag pa'i sbyor bas bsgom par bya'o zhes pa ni sgom par byed pa na gcer bu'am gal te gcer bu ma yin pa rung ste/_gang du ji ltar gsungs pa de ltar der ro/_/gtor ma'i cho ga'o//_//nang gi gtor ma gsungs pa/_/rdo rje mchod pa rnam dag bdag/_/
[\[307b.5\]]ri bong can zhu thig le 'chang /_/mya ngan 'das byung dpa' ba ni/_/de nas bdag nyid mchod par bya/_/zhes pa dag pa ni chags pa ma yin pa las dag pa dag yod pa ma yin no zhes brjod do/_/chags la zhen pa zhes so/_/mya ngan 'das byung ni gsal bar he ru kar yang dag par byung ba'o/_/kun
[\[307b.6\]]spyod du yang /_he ru ka dpal myang 'das byung /_/drug pa sems kyi sprul pa yin/_/dag pa'i chos kyi sprul pa ni/_/phag mo'i gzugs su bstan pa yin/_/zhes so/_/dpa' bo sngon po 'am dgongs pa'o/_/sangs rgyas sogs rnams dpa' kun rnams/_/rnal 'byor ma rigs 'dren pa mo/_/
[\[307b.7\]]zla ba 'dus pa legs gnas pa'i/_/spyod pa'i spun ni mchod par bya/_/spyod pa'i spun ni rdo rje spun rnams so/_/zla ba 'dus pa legs gnas pa ni dam tshig can du gsal lo/_/spun rnams kyis dang rang gi bu rnams kyis lhan cig tu bde ba dang sdug bsngal rjod par byed kyis de rnams la sngags
[\[308a\]]
[\[308a.1\]]dang phyag rgya la sogs pa dang sangs rgyas kyi ye shes rab tu gsal bar bya ba ni ma yin no zhes so/_/de rnams kyis pha ma dang 'brel pa de rnams la gsang sngags sbyin par mi bya'o/_/rnal 'byor gyi rgyud du yang /_lha mo sbas pa de gzung bya/_/pha dang bu yis yid brtan min/_/
[\[308a.2\]]sgra ji bzhin pa'o/_/de rnams kyi lhan cig tu tsA ru bza' bar mi bya'o/_/dam tshig spyod pa sun 'byin pa 'di rnams la sngags la sogs pa sbyin par mi bya'o/_/nye bar bstan pa nyams mi bya/_/zhes te 'brel bar gyur pa de rnams kyis dang slob dpon gyi bu dad pa med pa rnams dam
[\[308a.3\]]tshig gi spyod pa srun zhes la ba'i na bza' can gyi zhabs kyis so/_/dam tshig ces pa ni bsrung bar bya ba dang bza' bar bya ba'i mtshan nyid do/_/de rnams kyang sbyin par mi bya zhing /_de rnams la de kho na nyid kyang ngo /_/sgra ji bzhin pa'o/_/dam tshig la gnas pa rnams la don ji lta
[\[308a.4\]]ba bzhin du nye bar bstan pa la sogs pa sbyin par bya'o/_/pho nya ma gtogs gzhan dag la/_/'dod pas rmongs pas 'gro mi bya/_/zhes pa ni nye bar bstan pa la sogs pa ni kun rdzob kyi bden pa dang /_don dam pa'i bden pa zung 'jug go/_/la sogs pa'i sgra las rdo rje bzlas pa dang
[\[308a.5\]]phra mo'i rnal 'byor ro/_/dam tshig gnas pa ni dam tshig gcig pa'i slob ma bzang po rnams la'o/_/rdo rje bdud rtsi'i rgyud du yang /_/g.yo can la min rgyan po rnams la min/_/dam tshig sdang la yod pa ma yin no/_/bla ma la gus rnam par dul ba dang /_/phrag dog chags pa rnam
[\[308a.6\]]par spangs pa dang /_/dkyil 'khor rab zhugs slob ma bzang po la/_/rdo rje theg pa'i 'dren pa po la ni/_/de la rgya chen mchog 'di ni/_/de nyid mchog ni bstan par bya/_/rgyud gzhan du yang /_gang yang rgas pa'i dngos por gnas/_/gang yang rtog ge dga' ba'i mi/_/dge
[\[308a.7\]]slong dngos por gnas pa gang /_/de la de nyid bstan mi bya/_/zhes so/_/pho nya mo ni phyag rgya rnams so/_/dang ba'i don to/_/pho nya mo ni rnam pa thams cad kyi mchog dang ldan pa'o/_/nges pa'i don to/_/gzhan ni dam tshig dang bral ba'o/_/sgra ji bzhin pa'o/_/pho nya mo la zhen pa ni grub pa'o/_/
[\[308b\]]
[\[308b.1\]]pho nya ma gtogs ni zad par gyur pa'o/_/gang rim pa las 'da' bar byed pa ni skye gnas dman la dga' bas gnas pa la legs pa'i rnam pa la sbyin par mi bya'o/_/tha ma la pa'i rnal 'byor ba de rnams kyi ma 'am sring mo bu mo dang /_chung ma 'am pho nya mo nyid gnas/_/zhes pa la/_pho nya mo
[\[308b.2\]]ni bud med de/_/rnal 'byor sdom pa'i rgyud du yang /_sgyu ma dag ni thams cad las/_/bud med sgyu ma khyad par 'phags/_/yang dag rdzogs sangs rgyas grub 'gyur/_/zad par gyur pa ni dman pa'i theg pa la brten pa'o/_/rnal 'byor gyi rgyud du gsungs pa yang /_'di de sangs rgyas
[\[308b.3\]]thams cad kyi/_/rig ma'i brtul zhugs bla na med/_/blun po gang zhig 'da' byed pa/_/de la mchog gi dngos grub med/_/ces so/_/dpal he ru ka mngon par brjod par yang /_/pho nya mo rtag zhen thar la/_/'da' ba yis kyang longs spyod bya/_/skye gnas dman la dga' bar
[\[308b.4\]]gnas/_/bsnyen bkur nyid ni bya ba min/_/zhes so/_/'ang gi sgra las mthar skyes mo bsten du yang shin tu bzod cing khyad par 'phags pas bsten par bya'o/_/dam tshig la sogs pa can no/_/sgra ji bzhin pa'o/_/de yis dka' thub zad par 'gyur/_/'khor lo 'am mchog tu grub pa
[\[308b.5\]]rnams/_/'di rnams khu ba 'gugs par byed/_/lhan cig rdzas kyis the tshom med/_/ces pas ma bsten pa'i nyes dmigs gsungs te/_'dod pa can de rnams kyis ma bsten pa las khros pa rnams kyis dka' thub ste/_brtul zhugs la sogs pa nyams par 'gyur
[\[308b.6\]]ro/_/sbyin pa'i bdag po'i 'khor lo las skyes pa'i bsod nams dang /_phyag rgya chen po'i dngos grub dang rdzas rnams kyis lhan cig pa'i chos la sogs pa de las kyang gdon mi za bar ro/_/nya la rnal 'byor ma bsten bya/_/tshogs kyi 'khor lo 'am brgyad pa gnyis/_/bcu
[\[308b.7\]]bzhi pa dang nya la yang /_/de yi tshes la rnal 'byor ma/_/sngags pas btung bas mchod par bya/_/bde bas kyang ngo /_/sbyin bdag gi 'khor lo la yang gdon mi za bar 'dod pa sbyin pas phyag rgya sbyin par bya'o/_/gsungs pa yang /_nor gyis rgyu rnyed 'gag pa med
[\[309a\]]
[\[309a.1\]]pa'i smad 'tshong ma/_/bsod nams mang po'i rgyu ru de rnams rab sbyin bya/_/rtag pa'i dngos grub rgyu ru gsang ba'i yan lag ni/_/slob dpon chen po'i go 'phang rgyu ru dbul bar bya/_/rnam pa gzhan du bsod nams phyin ci log tu 'gyur/_/bza' ba yon tan brgyad 'gyur mar me'i 'bras bu ster/_/
[\[309a.2\]]mar me'i brgyad 'gyur shin tu rnam par dag pa'i chang /_/chang gi brgyad 'gyur na chung ma la rab sbyor te/_/phyir 'dod pa'i sbyin pa nges par khyad par 'phags/_/rgyud gzhan du yang /_'dod pa'i sbyin pa thams cad du ni bde mnyam 'bras ster 'khor lo'i dus su smos ci dgos/_/yid 'ong chung ma sring mo skal
[\[309a.3\]]bzangs bu mo rnams kyang gsang ba'i sbyin pa la ni rab sbyin bya/_/bu mo rgan mo dar ma rnams dang lus ni dri ma dang bcas bram ze mo dang rgyal rigs mo/_/rje mo dmangs mo mthar skyes rnams sam mig dang lag pa dang bral rnam chu sna ni chad ma rnams/_/mtha' dag byang chub rgyu ru thabs dang shes rab
[\[309a.4\]]thabs kyis mchod par bya ste rgyal po slob dpon snying rje che ba dang /_/bcas pa'i thugs ldan dri ma dag dang rnam par bral zhing byang chub spyod la rjes su zhen pas so/_/rnal 'byor pa rtag g.yon nas spyod/_/rkang pa g.yon pa sngon du 'dor/_/lag pa g.yon pa rab tu bsgyur/_/g.yon pa steng du so sor
[\[309a.5\]]mchod/_/pho nya g.yon pa kun du sbed/_/g.yon pa tshim byed za bar byed/_/brtul zhugs med 'joms brtul zhugs rdzogs/_/sgrub pa po ni de nyid brtson/_/zhes pas so/_/g.yon pa tshim byed za bar byed/_/ces pa ni g.yon pa'i ming med kyis tshim par byed pa la sogs par bya'o/_/tshim par
[\[309a.6\]]byed pa brjod par bya ste sngags pa'i lag pa la dgod par byas la myos byed lag pa g.yon pa dang oM yig gis sbyang bar bya'o/_/g.yas pa dang AHyig gis rtogs par bya'o/_/thal mo bkab nas hUM yig gis 'bar bar bya'o/_/nam mkha' lding gi phyag rgya dang hoHyig gis bdud rtsir byas nas ye
[\[309a.7\]]shes kyi nyi ma lta bu bltas te de nas myos byed kyi thig le g.yon pa'i ming med kyi rtse mos sa la chos 'byung gru gsum du byas nas dbus su zlum po dmar po der ye shes kyi 'khor lo gsal bar bltas la de tshim par bya'o/_/haM dang rdo rje'i phyag rgyas phyi rol rnams spyan drang /_'dir oM AHhUM ho haM
[\[309b\]]
[\[309b.1\]]k+Sha a A/_i I/_r-i r-I/_u U/_l-i l-I/_a A/_e ai/_ar Ar/_o au/_al Al/_ha hA/_ya yA/_ra rA/_wa wA/_la lA/_ka kA/_kha khA/_ga gA/_g+ha g+hA/_nga ngA/_tsa tsA/_tsha tshA/_dza dzA/_dz+ha dz+hA/_nya nyA/_Ta TA/_Tha ThA/_Da DA/_Na NA/_pa pA/_pha phA/_ba bA/_b+ha b+hA/_ma mA/_ta tA/_tha thA/_da dA/_d+ha d+hA/_na nA/_sa sA/_
[\[309b.2\]]ny+pa ny+pA/_Sha ShA/_sha shA/_Th+ka Th+kA/_la lA/_wa wA/_ra rA/_ya yA/_ha hA/_k+Sha k+ShA/_zhes shes rab dang thabs sum cu rtsa drug tshim par bya'o/_/k+Sha yig dang lag pa g.yon pa'i rgyab kyis gshegs su gsol lo/_/yul gyi bdag po gtor mas tshim pa yang gsungs pa'i cho ga nyid las so/_/'dir rgyas
[\[309b.3\]]par bya ba ma yin no zhes bcom ldan 'das kyis gsungs pa'i tshim par byed pa'i cho ga'o/_/brtul zhugs med 'joms ni brtul zhugs ngan pa'am brtul zhugs med pa ste/_/mu stegs pa rnams kyi khyi la sogs pa'i brtul zhugs te de 'joms pa yang ngo /_/rnal 'byor pa'i
[\[309b.4\]]brtul zhugs kyis rdzogs pa ni bde bar gshegs pa'i rig ma'i brtul zhugs ldan pa nyid kyi phyir ro/_/sgra ji bzhin pa'o/_/rang gi dam tshig rigs kun spyod/_/gcig tu tsA ru bza' bar bya/_/rigs lnga rnam par kun du spyod/_/rigs bzhir yang ni grags pa yin/_/rang gi dam
[\[309b.5\]]tshig ni rgyud mtshungs pa nyid do/_/rigs kyi kun du spyod pa zhes pa ni yul dang rigs kyi tha snyad kyis rigs dang ldan pa rnams kyis bya ba'o/_/rigs lnga mnyam par kun du spyod ni 'jig rten las 'das pa kun spangs rnams kyis so/_/rigs bzhi kun du spyod pa ni spros pa med pa brtan
[\[309b.6\]]pa rnams kyis so zhes pa ni sgra ji bzhin pa'o/_/rigs gcig mnyam par kun du spyod/_/rnal 'byor dngos grub rab ster byed/_/ces pa ni gcig tu smyon pa'i brtul zhugs 'dzin pa rnams kyis so/_/rnal 'byor gyi rgyud du yang gsungs pa/_/ji ltar 'dod bzhin bsgrub bya bsgrub/_/de yi phyi
[\[309b.7\]]nas ji 'dod pas/_/'dod pa'i bya ba 'am ji 'dod bzhin/_/kun za de bzhin thams cad byed/_/dbang po gang dang gang lam nyid/_/gang gang de de'i rang bzhin las/_/mnyam par ma bzhag sbyor ba yis/_/rang lhag lha nyid kun du spyad/_/de nyid sbyor ba 'di yis ni/_/thams cad myur ba kho
[\[310a\]]
[\[310a.1\]]nar 'grub/_/ngan zos ngan byas thams cad kyis/_/kun mchog nyid kyis nyes pa med/_/ces pa mnyam par ma bzhag pa'i rnal 'byor pa'i spyod pa'o/_/ba lang sha dang rta sha dang /_/mi khyi glang po sna tshogs rnams/_/sngags dang phyag rgyar yang dag ldan/_/dpa' bo rnams kyi zas su bshad/_/
[\[310a.2\]]ces so/_/gsungs pa yang ba lang ni mig go/_/rta ni lce'o/_/mi ni lus so/_/khyi ni rna ba'o/_/glang po che ni sna'o/_/sna tshogs ni sbrang bu ste yid do/_/'di rnams kyi sha ni gzugs la sogs pa'i yul lo/_/za ba ni snang ba med par byed do/_/sgra ji bzhin pa ma yin pa'o/_/phyag rgya ni rdo rje la sogs pa'o/_/
[\[310a.3\]]sngags ni yi ge gsum la sogs pa'o/_/bla mar yang rlung dang me'i dkyil 'khor gyi steng du AHyig las skyes pa'i thod pa ye shes lnga'i bdud rtsis yongs su gang ba cha bcu drug pa hUM yig gis byin gyis brlabs pa/_yi ge gsum las byung ba spros pa'i 'khor lo gsum bsgom par
[\[310a.4\]]bya'o/_/sa ma ya shud+d+ha d+harmAHsa ma ya shud+d+ho\u0f85haM zhes so/_/de nas rdo rje'i lces bza' bar bya'o/_/rdo rje bdud rtsi'i chu btung bar bya'o/_/oM badzra a mr-i tong+ka Tha Tha trAM AHkhaM hUM zhes pa drang ba'i don to/_/rang gi lhag pa'i lha nyid kyi sbyor bas bdud rtsir byas nas bza' bar bya'o zhes pa nges
[\[310a.5\]]pa'i don to/_/nang gi gtor ma'o/_/he ru ka dpal gyi sprul pa/_/nyer spyod bstan bcos mtshan nyid do/_/zhes pa ni he ru ka'i rgyud 'di nyid kyi cho ga bstan bcos te/_nye bar bstan pa'i bstan bcos theg pa chen po yang dag par gzung ba thams cad kyi mchog nyid yin pa'i phyir rnam
[\[310a.6\]]par mtshon par byed pa sprul pa'o/_/gsungs pa yang /_don gcig nyid phyir ma rmongs phyir/_/thabs mang phyir dang dka' med phyir/_/dbang po rnon pos dbang byas phyir/_/sngags kyi bstan bcos khyad par 'phags/_/zhes te sgra ji bzhin pa'o/_/gnyis su med pa'i ye shes mchog/_/rnal
[\[310a.7\]]'byor rtag tu gzung bar bya/_/bgegs med ji bzhin dngos grub de'o/_/gzhan du 'gas kyang rab 'grub min/_/zhes pa ni 'di kho na khyad par du 'phags pa'i zung 'jug gsungs pa'o/_/gzung bar bya ni rnal 'byor bsgom par bya'o/_/gsungs pa yang /_sku gsung thugs kyi phyag rgya yis/_/
[\[310b\]]
[\[310b.1\]]rgyas gdab ye shes brjod bya ste/_mchog gzhan theg pa thun mong ni/_/sems med sems ni bde ba che/_/zhes so/_/dgongs pa ma yin pa'o/_/bgegs med ni gang de lta bur bgrod pa bya ba'i phyir dang /_bdud rnams kyis dbyer mi phyed pa'i phyir ro/_/ji bzhin dngos grub ni mngon par 'dod pa'i
[\[310b.2\]]dngos grub dang de'i bsrung ba yang thams cad sbyin par 'gyur ro/_/gzhan du sems can 'gas kyang de'i don du rab tu sgrub pa ste/_rab tu 'jug pa ma yin no/_/de kho nas don thams cad sgrub pa ni stong pa nyid kyi rnal 'byor dang ldan pa'o/_/de yi pho nya mo mchog bzang /_/lhan cig brtson par
[\[310b.3\]]ldan pa yin/_/gang chags dga' ba'i legs sbyor las/_/rnal 'byor rdzas kyi rnam dbye las/_/snyoms par 'jug pa sems 'dzin pa/_/byang chub mchog ni bsgrub par bya/_/bla ma'i nye bstan la kun zhe na/_/de yi don gyis nor sbyin mtshungs/_/zhes pas 'bras bu gsungs te/_gang
[\[310b.4\]]de lta bur gyur pa'i sgrub pa po de'i ral gri dang snag tsha dang cho nga la sogs pa brten pa'i chos spangs pa de'i bya ba thams cad byed pa ni pho nya mo shes rab ma'o/_/gsungs pa yang byang chub sems dpa' ni zol pa kho na shes rab kyi pha rol tu phyin pa de yang bcos mar byed do/_/mchog tu legs par
[\[310b.5\]]bslabs pa'i lha mo gzhan la chags pa ma yin pa la mchog tu brtson pa ni de'i bya ba la rang bde ba chen po bsgrub pa la yang ngo /_/de'i mtshan nyid thams cad dang ldan pa'i bshes gnyen can gang 'di la chags pa ni bde ba chen po'i ting nge 'dzin sems nges par chags pa'i rnal 'byor pa'o/_/
[\[310b.6\]]bla mar yang /_'jigs pa nges bcom yongs su dag pa'i blo/_/spros pa'i rnam rtog ma lus bcom byas pa/_/byams dang snying rje'i rgyan gyis brgyan pa'i lus/_/rnal 'byor pa bdag ma chags bde bar gnas/_/zhes so/_/dga' ba legs sbyor las ni mi 'pho ba rdzogs par longs spyod
[\[310b.7\]]pa las so/_/byang chub mchog ni yang dag par rdzogs pa'i byang chub kyi bdag nyid gdul bya rnams la rtogs par byed do zhes pas byang chub ste gzhan gyi don byed pa'o/_/snyoms 'jug la ni las dang ye shes kyi phyag rgya dag gsungs pa yang /_las kyi phyag rgya'i snyoms 'jug dang /_/ye
[\[311a\]]
[\[311a.1\]]shes phyag rgya rjes chags la/_/bde ba chen po byang chub sems/_/brtul zhugs brtan pos bsrung bar bya/_/zhes so/_/sems ni sangs rgyas thams cad kyi yon tan rnams kyis bsags pa nyid kyi phyir sems so/_/dag pa mchog tu mi 'gyur ba de 'dzin par byed do zhes pas 'dzin
[\[311a.2\]]pa'o/_/dgongs pa'o/_/bla mas nye bar bsten zhes pa dgongs pa'i skang la sogs pa dang bshad pa'i rgyud du gsungs pa'o/_/des kun nas zhen pa ni de mngon par shes pa'o/_/bshang ba'i rgyud du yang nye bar bsten pa gsungs pa 'di lta ste/_zla ba'i dkyil 'khor rdzogs pa ni/_/lte ba'i dbus
[\[311a.3\]]su bsgom par bya/_/mchog tu mi 'gyur go 'phang ni/_/de yi dbus son bsam par bya/_/sku dang gsung thugs 'dres pa yis/_/lha yi gzugs su bsgom par bya/_/sems nyid du yang bsgom pa min/_/chags pa ma yin chags bral min/_/'dod chags bral zhes rigs par ldan/_/
[\[311a.4\]]bla mas nyer bstan lam gyis ni/_/mchog tu 'bad pas bsams pa las/_/de ltar ngal sos pa la gnas/_/'jig rten du mas mi shes so/_/rnal 'byor rnal 'byor bral mi bya/_/myang 'das go 'phang 'ba' zhig pa/_/de lta'i byang chub 'gyur rnyed dka'/_/rnam gzhan 'bras bu med
[\[311a.5\]]par 'dod/_/rnam gzhan mu stegs ngan pa la/_/'od gsal la sogs yod ma yin/_/kun spyod du yang /_/ldog pa ji skad mdor bstan pa/_/bshad bya sgrub pa po rnams nyon/_/shrI yig gnyis med ye shes te/_/he zhes rgyu sogs stong pa nyid/_/ru yig bkod pa dang bral ba/_/ka zhes
[\[311a.6\]]gang du'ang mi gnas pa'o/_/'di rnams rang bzhin las stong pa/_/kun 'gro gzhom du med pa'o/_/mdor bsdus nas ni bsgom byas na/_/'dod pa'i dngos grub thob par 'gyur/_/zhes so/_/de'i don gyis ni de'i rnam par 'byor pas so/_/nor sbyin te lus ngan po dang mnyam par
[\[311a.7\]]nam zhig 'gyur te nam mkha' mdzod nyid las so/_/nor rgyun ma'i rtog par yang gsungs pa/_/gang shin tu yun ring por ches legs par yang dag par spros shing /_rab tu rtogs pa ni mi rnams kyi dbul ba'i sdug bsngal gyi nyes pa zhi ste gzhan du de'i lag tu dbul son to zhes
[\[311b\]]
[\[311b.1\]]te sgra ji bzhin pa'o/_/stong phrag nyi shu rtsa gcig dang /_/de bzhin kho nar drug brgya yis/_/srog rnams rnal 'byor pas gsad bya/_/a wa d+hU tI'i zhabs la gnas/_/zhes pas 'od gsal gsungs so/_/a wa d+hU tI ni ma rig pa'o/_/de'i zhabs ni 'od gsal te rtog pa las rnam par grol ba'o/_/
[\[311b.2\]]gsad par bya ni bde ba chen po nyid kyi tshul du bya'o/_/nges pa'i don to/_/stong phrag nyi shu rtsa gcig dang brgya phrag drug gis lhag pa'i dbugs nyin dang mtshan mos la la nA dang /_ra sa nA dang /_dbu ma nas so/_/de la dus sbyor bcu gnyis 'pho ba rnams su bdun cu rtsa lngas lhag pa'i drug brgya'i grangs
[\[311b.3\]]nyin zhag so sor dbu ma nas so/_/lhag ma la/_la la nA dang /_ra sa nA nas rab tu 'bab pa dus sbyor bcu gnyis po de rnams su so so re rer lug la sogs pa mi mnyam pa'i dus sbyor gyis brgya phrag bco brgyad kyi dbugs so/_/de bzhin du ra sa nA nas rab tu 'bab pa so so re rer glang
[\[311b.4\]]la sogs pa mnyam pa'i dus sbyor gyis so/_/so so re rer 'pho ba'i dus sgra gcan a wa d+hU tIr rkang pa dang bcas pa'i lnga bcu rtsa drug gi grangs so/_/de rnams su dkyil 'khor re re 'bab pa ni g.yon pa dang g.yas pa dag la drug cus lhag pa'i sum brgya'i grangs te rkang pa dang bcas
[\[311b.5\]]pa'i bcu gcig gi dbugs rnams dkyil 'khor so so'i dbus nas so sor bcings pas dman pa'o/_/'dir dkyil 'khor nam mkha' la sogs pa lnga la la nA nas so/_/g.yon dang g.yas su yang ngo /_/'dir lte ba'i pad+ma chu srin la sogs pa 'dab ma drug cu'i rten la grangs
[\[311b.6\]]ji lta ba bzhin du 'dab ma'i dbus dang /_shar dang /_g.yas dang /_g.yon dang /_nub tu stong pa dang /_rlung dang /_me dang /_chu dang /_sa'i dkyil 'khor rnams 'dab ma rnams su dang /_sna'i bu ga dbus la dang /_steng dang g.yas dang g.yon dang 'og tu 'bab ste bcu gnyis
[\[311b.7\]]kyi mthar nam mkha' la sogs pa dang /_sa la sogs pa'i dbye bas 'byin pa dang /_sdud pa'i rim pas 'od dpag med dang don yod pa'i rang bzhin gyis so/_/rnam par snang mdzad kyi rlung yang lus la rjes su 'gro bar rtogs par bya'o/_/drug pa ye shes kyi dkyil 'khor ni lte
[\[312a\]]
[\[312a.1\]]ba'i ze 'bru la steng gi bu gar cig car nyid kyis so/_/dkyil 'khor lnga'i dbugs kyi bdag nyid/_/ces rlung gi de nyid do/_/'di rnams kyi g.yas pa dang /_g.yas min gyi dbugs rtsa'i kun du spyod pa'i stobs kyis srog dang thur sel gyis dbu mar rgyun du rab tu zhugs pas thun mong ba'i 'chi ltas kyis 'chi ba slu
[\[312a.2\]]bar 'gyur ro/_/dbu ma'i yang dbugs rnam pa gsum ste tha ma dang 'bring dang mchog gi dbye bas so/_/de la tha ma ni 'gyur ba'i rang bzhin 'chi ba ster bar byed pa'o/_/'bring ni 'chi ltas 'joms pa ste lhan cig skyes pa'i dbugs kyis 'khor lo'i grangs rengs pa dkar po mi bskyed pa'o/_/mchog ni sangs rgyas nyid
[\[312a.3\]]ster ba byed pa po ste rdo rje bzlas par ji ltar nye bar bstan pa las rab tu 'byung ba dang 'jug pa nyid kyis srog dbu mar rab tu gzhug par bya ste nyi khri brgyad gnyis brgya'i grangs ji srid par ro zhes so/_/gsungs pa yang /_rnal 'byor pa yi dbugs 'byung rngub/_/sbyor gzhi gcig pa la brtson pa/_/shes rab thabs
[\[312a.4\]]kyi gzhir gnas te/_/sngags kyi yan lag ma nyams bzlas/_/de la brtul zhugs bshad pa med/_/bgrang phreng med cing sngags rnams med/_/gzungs dang sbyin sreg las rnams kun/_/gcig nas gcig tu bzlog par 'gyur/_/'di sems kyi bsam pa thob par 'gyur te 'dir yang rang bzhin brgyad cu 'phro ba las
[\[312a.5\]]sems rnam par dben par rtogs bya ste snang ba gsum gyis rlung 'bab pa'i phyir ro/_/'phags pa'i zhabs kyis gsungs pa yang /_rlung ni gang du der gnas pa/_/rang bzhin de dang de 'byung 'gyur/_/ji srid rlung ni mi rgyu dang /_/snang ba mi g.yo bar 'gyur ro/_/rlung rnams phra ba'i gzugs kyis ni/_/shes dang yang dag
[\[312a.6\]]'dres gyur te/_/dbang po'i lam nas byung nas ni/_/yul rnams la ni dmigs par byed/_/dgongs pa lung ston du yang /_ji srid 'jig rten brda dang ni/_/de bzhin rnam pa sna tshogs brtags/_/rnam rtog rlung las rtag tu ni/_/byang chub sems su 'gyur ba yin/_/zhes so/_/de la snang ba'i sum cu rtsa gsum snang ba
[\[312a.7\]]mched pa'i bzhi bcu tham pa'o/_/snang ba nye bar thob pa'i bdun no/_/'di dag kyang spyod bsdus la sogs par rtogs par bya'o/_/bzlas pa 'di'i phan yon gsungs pa/_/dgra dang seng ge glang chen dbang po me dang lto 'phye'i bdag po chom rkun zhags pas 'ching ba dang /_/chu gter 'khrugs pa dang ni sha za 'chi ba'i 'jigs
[\[312b\]]
[\[312b.1\]]byed nad dang dbang po nye bar 'tshe ba dang /_/dbul dang bud med bral dang mi bdag 'khrugs pa'i 'jigs pa dang ni rdo rje ltung dang don nyams pa/_/gang zhig rnal 'byor ma rnams zhabs ni gsal bar yang ni dran byed de la rab tu nyams par 'gyur/_/bla mar yang /_rtags ni gnyis gnyis sbyor bas so/_/dngos grub ched du gsang
[\[312b.2\]]sngags bzlas/_/'khor los sgyur drug 'grub par byed/_/nges par zla drug gis gzhan min/_/zhes so/_/rdo rje bzlas pa 'dis bsnyen pa byas nas sgyu ma lta bu'i ting nge 'dzin gyis las rnams thams cad chog ji lta ba bzhin du bsgrub par bya'o/_/sngags kyi de nyid gsal ba 'di/_/gsung gi rdo rje'i sgrub thabs so/_/rnal
[\[312b.3\]]'byor byis pa'i rtogs bya min/_/rtog ge pa yis mi shes so/_/ye shes gsum gyi dbye ba yis/_/sems tsam la ni nges par sbyar/_/sems rnams dben pa zhes bshad pa/_/rim 'di sangs rgyas spyod yul lo/_/zhes so/_/drang ba'i don to/_/'od gsal ba'i rim pa'o/_/de nas pho nya'i mtshan nyid mchog_/
[\[312b.4\]]gzhan pa yang dag mdor bstan pa/_/gang gis yang dag rnam shes byed/_/mkha' 'gro'i dam tshig la gnas pa'o/_/ming po dang ni pha nyid dang /_/rje bo skad cig las mthong byed/_/lce sbom mig ni dmar ser la/_/skra ni dmar ser de nas rtsub/_/thun mong dngos grub thams cad dang /_/bzlas dang brtul
[\[312b.5\]]zhugs la rtag dga'/_/zhes pas pho nya mo'i rang gi ngo bo gsungs so/_/rje bo ni bdag po nyid du kun du spyod par byed de 'dod pa'i brgyad 'gyur nyid kyi phyir ro/_/de'i phyir de rnams bsten par bya ste ji ltar sus kyang ma tshor bar bya'o/_/sgra ji bzhin pa'o/_/mkha' 'gro ma ni nyi shu bzhi/_/spyod dang grol ba'i 'bras
[\[312b.6\]]rab ster/_/zhes pas gsal lo/_/dran pas yang dag ldan pa yi/_/pho nya zhes bya'i go 'phang ldan/_/phreng ba'i sngags ni rtag tu zlos/_/'dod pa'i don kun grub byed pa/_/zhes te/_dran pas ni lha'i bsam gtan no/_/gzhan du rtogs par sla'o/_/dpa' bo'i dbang po sgrub par byed pa de bzhin du'o/_/rnal
[\[312b.7\]]'byor rol ba 'bras rab ster/_/rgyu dang mi rgyu'i 'jig rten gsum/_/gdon mi za bar glo bur 'byung /_/zhes pa ni dpa' bo'i dbang po'i rkang pa brgyad pa dang de bzhin du lha'i rnam pa'i rnal 'byor las so/_/mkha' 'gro ma la sogs pa ni bya rog gdong ma la sogs pa dang ldan pa'i 'jig rten gsum
[\[313a\]]
[\[313a.1\]]sgrub par byed do/_/sngags dang phyag rgyar yang dag ldan/_/sgrub pa po yis the tshom med/_/phyag rgya dman pa'i gsang sngags rnams/_/lus can rnams kyis 'grub mi 'gyur/_/zhes pa ni gsang sngags zhal bzhi pa'o/_/phyag rgya mkha' 'gro ma la sogs pa rnams te drang ba'i don to/_/gsang sngags shes pa'o/_/
[\[313a.2\]]phyag rgya shes bya ste zung du 'jug pa'o zhes pa nges pa'i don to/_/sngags pas dro ba'i bya ba dag_/mngon par brtson pas rtogs par bya/_/'dod pa'i don kun sgrub byed pa'i/_/rnal 'byor chen po sun 'byin gang /_/khyi yi skye gnas brgyar song nas/_/gtum po ru yang skye bar 'gyur/_/dam tshig gi spyod pa sun 'byin pa de rnams rmongs pa
[\[313a.3\]]dang ngan 'gror 'gro bar 'gyur/_/gtum mo'i rnal 'byor chen po la mngon par brtson pas so/_/gsungs pa yang /_/ji ltar g.yo ba de yang sman sogs kyi/_/stobs kyi me dang yang dag phrad pas 'ching /_/de bzhin khu ba shin tu rnal 'byor gyis/_/shes rab ma dang yang dag phrad pas zhes so/_/dro ba'i bya ba ni gtum mo'i me'i ri mo'o/_/
[\[313a.4\]]bshad pa'i rgyud du yang /_A li kA li mnyam byas nas/_/ri mo de la nges par sbyar/_/steng du 'phar ba'i ri mo las/_/'og tu 'dzag par byed pa'o/_/drang ba'i don to/_/dro ba'i bya ba ni 'dod pa'i 'dod chags rab tu gsal ba dbang po gnyis kyi sbyor bas ji ltar 'gyur ba de bsgom par bya'o/_/bla mar yang /_bdud rtsi thig le'i
[\[313a.5\]]gzugs can ni/_/khu ba'i gzugs kyis 'dzag par byed/_/bsrub bya srub byed sbyor ba las/_/ye shes me ste 'di yi las/_/zhes so/_/nges pa'i don to/_/rnal 'byor chen po ni kun spyod du/_longs spyod rdzogs par shes par bya/_/rnal 'byor chen por rnam par gnas/_/bla mar yang /_snying la gnas par
[\[313a.6\]]nges par bstan/_/thig le gcig ni 'gyur ba med/_/de sgom byed pa'i skyes bu la/_/rang gi ye shes skye bar 'gyur/_/zhes te drang ba'i don to/_/rnal 'byor chen po ni/_/rdo rje rnal 'byor bla na med/_/ces gsungs pa'o/_/rgyas par bstan pa yang bla mar/_chos bdag med pa'i lam gyis ni/_/dkyil 'khor mchog tu
[\[313a.7\]]rab zhugs nas/_/shes rab pha rol phyin sbyor la/_/de bzhin rnal 'byor pa ngal so/_/zhes te nges pa'i don to/_/khyim ni khyim rnams so/_/dper na kha cig mar 'dod pas/_/'bad pas chu la srub par byed/_/de las mar sar mi 'byung yang /_/lus nyon mongs pa kho nar zad/_/ces pa nges par bstan pa gsungs
[\[313b\]]
[\[313b.1\]]pa gsal lo/_/bzang por 'dzin dang mchod dang btud/_/'tsho ba'i thabs kyi rgyud nyid phyir/_/rnal 'byor gzhan la brten pa dang /_/bzlas pa gzhan ni don med do/_/zhes pas sngags pa gsungs te/_shes rab ma nus ma'i zla ba'am zla ba can dbyer med pa'i chos can gyi phyag rgya chen po'i skabs las gzhan pa'i
[\[313b.2\]]lha dang sngags la sogs pa mchod pa don med do/_/gsungs pa yang /_thub pa 'gro ba 'jigs med ldan/_/phyag rgya dkyil 'khor sngags la sogs/_/zab cing rgya che'i chos rnams la/_/skal ba bral ba'i bdag nyid la'o/_/bzang po ni dpal bzang po'i rigs nyid kyi phyir kun rdzob dang don dam dag gis bzang
[\[313b.3\]]ba nyid kyi phyir bzang po 'tsho ba'i thabs shes pa ni 'tsho ba'i don to/_/dgongs pa lung ston pa rnal 'byor gyi rgyud du yang /_sngags dang phyag rgya'i sbyor ba yis/_/de rnams 'tsho ba rtog par byed/_/de rnams 'dus pa mi shes te/_/gang de'ang dman pa'i lam du ltung /_/sgra ji bzhin pa'o/_/rnal 'byor che 'dzin dpa' bo ni/_/
[\[313b.4\]]yul phyogs gang du gnas gyur te/_/gtum mo kla klos gang ba yang /_/yul de yongs su brtags pa yin/_/zhes te/_rnal 'byor chen po ni cha dang bcas pa rdo rje sems dpa' zhes brjod pa ste drang ba'i don to/_/rnal 'byor chen po ni shes rab ma cha med par snang ba'i rjes su 'gro ba thams cad kyi mchog
[\[313b.5\]]rnal 'byor chen po zhes brjod pa ste nges pa'i don to/_/yul de ni yul de kho na bzang po zhes gnas te de'i phyir gtum mo'i rnal 'byor bsgom par bya'o/_/lus med rdo rje'i zhabs kyis kyang gsungs pa/_gtum mo'i rnal 'byor bsam pa sogs/_/gal te nyon mongs mi 'jog na/_/bskal pa bye ba stong
[\[313b.6\]]gis ni/_/nyon mongs ci yis ldog par byed/_/sgra ji bzhin pa'o/_/phyi rol gnyis gnyis las rnam grol/_/yang dag lam ni ston byed gang /_/sems can rjes su gzung ba'i rgyur/_/de rung ni rtag par gnas/_/zhes pa ni/_gnyis gnyis ni rtag par rtog pa'o/_/yang dag pa'i lam ni gnyis las rnam
[\[313b.7\]]par grol ba byang chub sems dpa' rnams kyi mdor bsdus pa'i lam ste 'di lta ste thabs dang shes rab kyang ngo zhes smos par zung 'jug ces bshad pa de bzhin nyid gnyis su med par sbyar ba las zhes gsungs pa la'o/_/dri ma med pa'i 'od kyi rgya cher 'grel bar yang /_sna tshogs rnam
[\[314a\]]
[\[314a.1\]]rtog la sogs lam gyis ni/_/bcu drug bzhi yi rab tu dbye ba can/_/de nyid de bzhin gshegs pas gang gsungs pa/_/lam dang bral bas thob pa ma yin no/_/zhes so/_/da ni 'gro ba'i don byed pa'i ched du de rnams kyi gzugs kyis gnas so/_/kun rdzob pa'i gzugs la brten nas nges par
[\[314a.2\]]yang dag pa'i lus kyis ston to/_/sgra ji bzhin pa'o/_/shes rab dang nus pa'i cho ga'o/_/de nas gzhan yang bshad bya ba/_/shin tu rnyed dka' dgongs pa yis/_/gang gis rnam par shes tsam gyis/_/sgrub pos myur du 'grub par byed/_/ces bya ba la sogs pas zhal bzhi pa'i sngags btub gsungs
[\[314a.3\]]so/_/sa yi cha mnyam yid 'ong bar/_/tsan+dan gyis ni nye bar byugs/_/me tog sil ma gcal du bkram/_/dri bzang dri ldan sa la ni/_/bdag nyid cha bcas byas nas ni/_/phyogs bcing bar ni bya ba'o/_/de nas rdza rnga bcing byas nas/_/ri mo dgu pa shin tu zlum/_/bcu drug sum cu rtsa gsum pa'i/_/yi ge'i phyi mo mnyam
[\[314a.4\]]bsgribs nas/_/der gnas dpa' bo btu bar bya/_/'dod pa'i don kun sgrub byed pa/_/lugs 'byung lugs las bzlog pa yis/_/sgrub pos dbyangs dang yi ge yis/_/de rnams gcig dman lnga bcu yis/_/thub pa'i grangs kyi nang chud par/_/zhes te/_rdza rnga bcing ba ni ngos gnyis nas ri mo brgyad rnams kyis
[\[314a.5\]]gcig gis dman pa'i lnga bcu'i bdag nyid kyi re mig rdza rnga'i rnam par bya'o/_/steng 'og gnyis su zlum po'i rnam pas ri mo bzhi bcu rtsa dgu ste sgra ji bzhin pa'o/_/re mig sum cu gnyis pa gzung /_/lnga pa'i dbyangs kyis phye ba las/_/brgya phyed phyed pa yang dag blang /_/nyi shu bzhi pas 'og tu'o/_/zhes pa ni
[\[314a.6\]]sum cu gnyis pa so las byung ba'i sa yig go/_/lnga pa u yig go/_/brgya phyed phyed pa gsal byed do/_/nyi shu bzhi pa b+ha yig go/_/de nas sum cu drug pa gzung /_/gsum pa'i dbyangs kyis sbyor ba'o/_/de nas sum cu gnyis pa gzung /_/lnga pa'i dbyangs dang yang dag ldan/_/nyi shu lnga pa yang dag gzung /_/
[\[314a.7\]]nyi shu bzhi pa 'og tu'o/_/sum cu gsum pa yang dag blang /_/sbyor bor bco lnga pa dang ldan/_/zhes pa la sum cu drug pa la dbyangs gsum pa sbyar ba ni ni'o/_/sum cu gsum pa ha'o/_/bco lnga pa thig le'o/_/lnga pa yis ni yang dag ldan ni hUM ngo /_/lnga pa yis ni yang dag ldan/_/yi ge mchog tu mdzes
[\[314b\]]
[\[314b.1\]]pa'o/_/nyi shu gnyis pa yang dag ldan/_/nyi shu bdun pa yang dag ldan/_/phyag 'tshal dang por yang dag ldan/_/rkang pa dang por yang dag 'dod/_/ces pa nyi shu gnyis pa'o/_/nyi shu bdun pa Ta'o/_/phyag 'tshal dang po ni rkang pa'i dang por oM yig go/_/nyi shu gcig gis dman pa gzung /_/me yi bu yis
[\[314b.2\]]yang dag ldan/_/gsum po'i dbyangs dang yang dag ldan/_/de rnams dbyangs yig brgyad pa la/_/sum cu drug par yang dag ldan/_/rkang pa gnyis par brjod par bya/_/zhes pa la/_nyi shur gcig gis dman pa la me'i bu yis ni 'og tu ra yig gos so/_/gsum pa'i dbyangs dang yang dag ldan ni gri'o//
[\[314b.3\]]brgyad pa ni ha'o/_/sum cu drug pas 'og tu ste h+na'o/_/slar yang tshig 'di sbyin par bya/_/'dod pa'i don kun sgrub byed yin par gsal lo/_/de nas rang byung bzung nas ni/_/lnga pa'i dbyangs dang yang dag ldan/_/steng du thig les brgyan pa ni/_/rkang pa gsum par brjod bya ste/_/nyi shu gnyis pa yang dag ldan/_/nyi
[\[314b.4\]]shu bdun pa yang dag ldan/_/zhes pa gsal lo/_/nyi shur gcig gis dman pa nyid/_/nyi shu bdun pas yang dag ldan/_/gsum pa'i dbyangs dang yang dag ldan/_/de nas sum cu gsum pa'i sngags/_/gnyis pa'i sngags dang yang dag ldan/_/yi ge nyi shu pa dang ldan/_/nyi shu rtsa
[\[314b.5\]]gcig re mig gnas/_/de bzhin nyi shu drug gnas pa/_/zhes pa la nyi shu pa ni kA li la ltos nas so/_/nyi shu rtsa gcig pa ni ya'o/_/nyi shu rtsa drug pa ni ya'o/_/lan gnyis bzlas pa'i tshig 'di yang /_/sgrub pa mchog ni btu bar bya/_/zhes pa la 'di ni nyis 'gyur ro/_/de nas
[\[314b.6\]]lugs las bzlog pa gzung /_/re mig dang po'i yi ge ni/_/bzhi pa mtha' yis yang dag sbyar/_/spyi bor bco lnga pas spras pa/_/de nas nyi shu gnyis pa nyid/_/de nas nyi shu bdun pa'o/_/chos don 'dod dang thar pa rnams/_/rkang pa gsum par brjod par bya/_/bzhi pa'i mtha'
[\[314b.7\]]ni u yig go/_/bco lnga pa ni thig le'o/_/re mig gnyis pa'i sa bon gang /_/de nas sum cu drug pa nyid/_/nyi shu drug pa so gsum pa/_/bcu gsum pa yi dbyangs kyis spras/_/re mig las ni bcu pa nyid/_/sgrub pa pos ni lugs bzlog pas/_/nyi shur gcig gis dman
[\[315a\]]
[\[315a.1\]]pa nyid/_/de nas nyi shu gsum pa'o/_/zhes pa ni gnyis pa A'o/_/sum cu drug pa na'o/_/nyi shu drug pa ya'o/_/bcu gsum pa'i dbyangs kyis spras pa ho'o/_/bcu pa b+ha ste lugs las bzlog pa ha la sogs pa nas so/_/nyi shur gcig gis dman pa'o/_/nyi shu gsum pa ba'o/_/gnyis
[\[315a.2\]]pa'i dbyangs dang yang dag ldan/_/thig les spyi bor brgyan pa'o/_/gcig dman sum cu pa bzung nas/_/slar yang re mig brgyad pa la/_/me yi bu ni yang dag ldan/_/hUM phaT yi ge mthar sbyar ba/_/'jig rten gsum las rnam rgyal sngags/_/rkang pa bzhi yis rnam par brgyan/_/zhes te/_
[\[315a.3\]]gcig gis dman pa'i sum cu pa ni wa ste/_kA li la ltos nas so/_/brgyad pa ni dza ste lhag ma sgra ji bzhin par ro/_/rkang pa kun gyi dang por oM/_/mkha' 'gro ma sogs yang dag ldan/_/hUM phaT yi ge mthar sbyar ba/_/dngos grub kun gyi 'bras rab ster/_/zhes pas bzlas pa'i nges pa
[\[315a.4\]]gsungs te gsal lo/_/rig pa'i rgyal po'i sngags 'di ni/_/ma byung 'byung bar mi 'gyur ro/_/rgyud rnams kun la thun mong du/_/bya ba thams cad sgrub par byed/_/ces pa ni rgyud rnams kun la ni bya ba dang /_spyod pa dang /_gnyis ka'i rgyud rnams su'o/_/khro bo bzhi dang yang dag ldan/_/sku
[\[315a.5\]]brgyad yang dag ldan pa ni/_/dkyil 'khor nyid ni srung don dang /_/sems can rnams kyang khyad par las/_/'dis ni sgrub pa tsam gyis kyang /_/bdud kyang skad cig la 'chi'o/_/zhes te/_khro bo bzhi ni gnod mdzes kyi sngags 'di'o/_/sku brgyad ni rkang pa brgyad de gsal lo/_/rdo rje bzlas pas bsgrub
[\[315a.6\]]bya ba/_/dngos grub kun gyi 'bras bu 'byung /_/chags pa kun las rnam par grol/_/gzhan du nam yang ma yin no/_/zhes pas rdo rje bzlas pa gsungs so/_/gsungs pa yang /_don gyi rjes 'gro'i bzlas pa yi/_/rang bzhin med pas mdzes pa yis/_/dus gsum sangs rgyas kyis brtags pa/_/
[\[315a.7\]]rdo rje bzlas par de brjod bya/_/zhes dang /_don gyi rjes 'gro'i bzlas pa yis/_/rang bzhin med pas mdzes pa yin/_/ma ning dag gi gnas zhugs pa/_/sngags kyi yan lag ma nyams bzlas/_/zhes 'bum phrag lnga par yang ngo /_/tha dad yi ge slong mo ste/_/de 'don pa ni za ba yin/_/gang zhig bzlas
[\[315b\]]
[\[315b.1\]]par dga' ba de/_'di rnams slong mo za 'dod min/_/dgongs pa lung ston du yang /_/dang po'i yi ge'i sbyor ba yis/_/rtag tu dbugs ni brngub par bya/_/brgyad pa'i mtha' yis yang dag ldan/_/u yig gis ni thig les brgyan/_/rnal 'byor pa yi dbugs gtong byed/_/mdzes pa'i bzlas par 'di brjod
[\[315b.2\]]bya/_/dgongs pa'o/_/dngos grub thams cad ni zhi ba can la sogs pa'i dngos grub ste/_sa la sogs pa'i dkyil 'khor du/_srog 'bab pas las kyi dngos grub po/_/chags pa kun las rnam par grol ni b+hu su ku'i spyod pa la gnas so/_/sgra ji bzhin pa'o/_/rig pa'i rgyal po'i sngags
[\[315b.3\]]btu ba'i cho ga'o/_/ma rungs pa kun 'joms byed pa'i/_/gsang sngags mi zad pa 'di ni/_/sha chen gyis kun 'joms byed pa/_/rdo rje las skyes yin par bshad/_/ces pas gnod mdzes rgyal po'i sngags kyi las gsungs te/_zhal bzhi pa'i sngags 'di ni rdo rje las skyes te zhe sdang gi ting
[\[315b.4\]]nge 'dzin las skyes pa'o/_/dgongs pa'o/_/khyi rta glang po zangs gtsug can/_/de bzhin pa lang rnga mo phag/_/gtor ma sbyin sreg bya ba rnams/_/thams cad rnam dpyod med par bya/_/ma lus lus pa med 'grub cing /_/rgyal srid kun yang sgrub par byed/_/gsang sngags sbyin sreg 'bum
[\[315b.5\]]gyis ni/_/sgrub pa po yis the tshom med/_/ces te khyi ni khyi'o/_/rta ni rta'o/_/glang po ni lag ldan no/_/zangs kyi gtsug phud can ni khyim bya'o/_/rnam dpyod med par ni gdon mi za bar ro/_/zas ni sbyin par bya ba ma yin pa kho na'o/_/med na bag zan la sogs pa las byas pa srog song ba'i phyugs kyi sha'o/_/
[\[315b.6\]]sgra ji bzhin par ro/_/dung dang nya phyis phyag rgya sogs/_/thams cad srog chags yan lag chos/_/chos kyi sku yi lus can gyis/_/thod pa la ni su zhig smos/_/zhes pa ni dung dang nya phyis la phyag rgya'i rgyan 'jig rten du bstan la chos kyi sku'i mtshams kyi tshu rol sems can rnams kyi thod pa la rgyu ci'i phyir mi rigs
[\[315b.7\]]zhes dgongs so/_/'di kho na phyogs yin pa de'i phyir yang 'od zer gyis kun du 'gengs pa bkra shis pa thob par byed pa nyid kyi phyir dung la sogs pa 'ba' zhig bkra shis pa nyid ma yin no/_/de'i mgul rgyan la sogs pa bstan pa gsungs pa/_dpa' bo thod pa'i phreng ba can/_/zla ba phyed pas cod
[\[316a\]]
[\[316a.1\]]pan byas/_/phyi mo lnga dang yang dag ldan/_/bsod nams kun gyi rgya mtsho che/_/zhes te 'di'i don 'di ltar yang dag par sangs rgyas ni seng ge dang 'phrog byed la sogs pa rnams kyi yang gtso bo ste/_gsungs pa yang /_bkra shis kun gyi bkra shis pa/_/
[\[316a.2\]]grags pa bkra shis snyan grags dge_/dbugs 'byin chen po dga' ston che/_/kun dga' chen po dga' ba che/_/zhes so/_/de'i phyir yang rnam dpyod med par yid 'phrog pa ni tha snyad du rnal 'byor pas rig par bya'o/_/sgra ji bzhin pa'o/_/phyag rgya thod pa kha T+wAM ga_/
[\[316a.3\]]dpa' rnams dpa' las skyes par bshad/_/dpa' las skyes pa ni rdo rje rigs la sogs pa las skyes pa'o/_/bshad ni sangs rgyas rnams kyis bstan pa'o/_/rgyud mdor bstan par bcom ldan 'das kyis gsungs pa yang /_byang chub la gnas byang chub che/_/bya rgod
[\[316a.4\]]phung po'i ri chen por/_/ston pa po gnas nges pa ru/_/shes rab pha rol phyin pa'i tshul/_/sangs rgyas gsang sngags rang bzhin dag_/dpal ldan 'bras spungs ston par 'gyur/_/zhes so/_/sgra ji bzhin pa'o/_/gnod mdzes kyi las kyi cho ga'o/_/da ni lag pa la dgod
[\[316a.5\]]pa gsungs pa/_/sgrub pa po yi lag g.yon gyis/_/brda ni lnga po bstan par bya/_/'di ni dpa' bo'i gsung la ste/_/brda rnams kyi ni rab 'jug pa'o/_/zhes bya ba la sogs pas sor mo lnga ste sgra ji bzhin pa'o/_/'gro kun g.yon las byung ba yi/_/g.yon pa'i kun spyod
[\[316a.6\]]rnam par gnas/_/mthe bong la ni rnam snang gnas/_/sdigs mdzub rin chen 'byung ldan gnas/_/gung mo'i yan lag 'od dpag med/_/ming med ral gri 'chang bar gnas/_/mthe chung dpal ldan mi bskyod pa/_/lag pa'i dbus su rgyal ba'i bdag_/de
[\[316a.7\]]ltar dpa' bo dgod pa ni/_/g.yon pa 'byung ba'i rgyu yin no/_/lag pa'i rgyab tu rtag tu sbyar/_/dpa' bo thams cad mnyam du 'gro/_/'di ni lag pa 'god par 'gyur/_/g.yon pa'i cho ga bsgrub pa las/_/zhes so/_/g.yon pa ni kun rdzob las 'od gsal ba'o/_/
[\[316b\]]
[\[316b.1\]]dgongs pa'o/_/lag pa dgod pas tshim pa la sogs pa bya'o/_/'di rnams zung 'jug gi sa bon rnams kyis so/_/de bzhin du kun spyod du oM baM/_haM oM/_hriM moM/_/hroM hreM/_hUM hUM/_phaT phaT ces pAM bAM hAM yAM hrIM meM hra hIM hUM hUM phaT phaT/_dkar po dang /_dmar po dang /_ser po dang sngon
[\[316b.2\]]po dang /_dmar po dang /_dkar mo dang /_sngon mo dang /_ser mo dang /_ser po dang /_ljang mo dang /_sngo bsangs dang /_dud ka'o zhes pa lag pa'i mchod pa la gcig tu mthe chung la sogs par gang gi tshe lag pa dag phung po dang khams la sogs pa'i dbye bas de'i tshe g.yon pa'i
[\[316b.3\]]'jug pas dgod pa nye bar bstan pas dbus su rdo rje sems dpa' dang phag mo'o gsungs so/_/de bzhin du/_gshin rje ma dang rnam par snang mdzad/_rmongs byed ma dang 'od dpag med/_skyod byed ma dang he ru ka_/_skrag byed ma dang rin chen dbang po/_/gtum mo dang
[\[316b.4\]]rta mchog_/mi bskyod pa la sogs pa g.yon du dgod par bya'o/_/mngon brjod du gsungs pa'i sa bon rnams ni hoHhrIHaHb+h+ruM/_mthe chung la sogs pa'i nang du baM mo/_/de bzhin du g.yas la mthe bong la sogs pa la lAM mAM pAM tAM khaM/_nang du waM de ser po dang /_sngon po
[\[316b.5\]]dang /_dmar po dang /_du ba dang /_cher ser ba rnams g.yas la'o/_/sngon po dang /_ljang gu dang /_dmar po dang /_ser po dang /_dkar po rnams kyang ngo /_/sa ni spyan mar bshad pa ste/_/chu yi khams ni mA ma kI/_/me ni dkar mo zhes bshad do/_/rlung ni sgrol mar rab tu
[\[316b.6\]]bsgrags/_/stong pa rdo rje dbyings phyug ma/_/'gyur med shes rab pha rol phyin/_/mthe bong la sogs thams cad du/_/sngon bzhin rim mthar ma lus brjod/_/gsang ba 'di ni mi bshad cing /_/rab tu 'bad pas sba bar bya/_/'dis ni dpa' bo brda bya zhing /_/gcig
[\[316b.7\]]tu tsA ru bza' bar bya/_/zhes pa shes rab kyi pha rol tu phyin ma phag mo'i gsang ba rnyed dka' ba'i phyir ro/_/kun spyod du yang /_/rnal 'byor ma drug sbyar bzhin no/_/rdo rje sems sogs bcu gnyis dag_/dpa' bo chen pos sbyar bar bya/_/lag mchod shin tu rnyed par dka'/_/
[\[317a\]]
[\[317a.1\]]rnal 'byor pa yi lag mchod kyis/_/dbul pos 'dod pa'i don bzhin 'gyur/_/sems ni gzhan du gyur pa nyid/_/bza' btung gos sogs thob par 'gyur/_/rtag tu mchod pa byed pa ni/_/de yis bsam pa sgrub par byed/_/bla mar yang /_
[\[317a.2\]]mtshan ma drug po rtag tu mchod/_/mngon par bsngags nas bsgrubs pa las/_/rnal 'byor rgyal po mchog gi mchog_/de yis ring por mi thogs 'grub/_/ces te sgra ji bzhin pa'o/_/lag pa mchod pa'i cho ga'o/_/de nas gzhan ni rab 'chang byed/_/bza' bya'i ston
[\[317a.3\]]mo ma lus pa/_/yang dag cho ga gang gis ni/_/myur du dngos grub rab 'jug pa'o/_/zhes zhal bzhi pa gsungs so/_/sgrub pos rtag tu sngar brjod pa'i/_/phyugs rnams 'gugs par mi bya ba'o/_/mdor bsdus pa las phyugs rnams lnga/_/rgyas par sum cu rtsa bdun
[\[317a.4\]]te/_/dngos grub yan lag skye bdun pa/_/dngos grub bsgrub la 'dus pa ni/_/dang por mi yi rigs rnams kyis/_/rigs rnams kyi ni rigs las phyugs/_/rkang bzhi rnams kyi lag ldan te/_/'dab chags rnams kyi ngang pa nyid/_/chu spyod rnams kyi 'ang rus sbal te/_/
[\[317a.5\]]lha rnams kyi ni kha g.yo ba/_/dngos grub sgrub pa'i dkyil 'khor du/_/'di rnams phyugs su kun du bshad/_/'di rnams sbyin sreg gtor sogs kyi/_/'dod pa'i dngos grub 'gyur pa yin/_/zhes so/_/mi dgug pa ni dgug par mi bya'o/_/gsungs pa yang /_/gdug pa
[\[317a.6\]]la 'jug par cho ga thams cad kyi gtso bo las so sor sgrub par byed do zhes pa skye ba bdun pa bdun du 'jug pa ste gsungs pa yang /_skye ba bdun pa'i phyugs gnyis kyang /_/mkha' yi spyod dngos ster bar byed/_/bza' dang btung ba gang cung zad/_/zos dang 'thungs pa
[\[317a.7\]]rnam drug po/_/smin pa las ni bcud 'gyur te/_/de tshe dang po'i skye ba'o/_/phyi nas phrag nyid du 'gyur ba/_/gnyis par gsal bar 'gyur ba yin/_/gsum pa na ni sha nyid 'gyur/_/bzhi par pags pa nyid du 'gro/_/lnga par rtsa nyid du ni 'gro/_/drug par rus pa nyid du 'gro/_/
[\[317b\]]
[\[317b.1\]]bdun par rkang nyid du 'gro'o/_/bdun du 'jug pa de yin te/_/zhes so/_/bsngags pa las ni yon tan las so/_/phyugs ni bram ze'o/_/kha g.yo ba ni ra skyes so/_/sgra ji bzhin pa'o/_/khyi nag mo yi 'o mas sbyar/_/ma sha nag po 'bras dang bcas/_/bcu bzhi pa'am brgyad
[\[317b.2\]]pa'i mtshan mo'i ro'i khar dogs pa med par brgya rtsa brgyad du sgrub pa pos ji srid du cha dang bcas par byas nas/_/de nas yi dgas langs nas ni/_/ci bgyi zhes kyang smra bar byed/_/sa 'og gnas pa dang ral gri/_/tshar gcad rjes su bzung la sogs/_/ril bu mig sman gter
[\[317b.3\]]rnams sam/_/rkang pa phyugs dang bcud kyis len/_/sgrub po'i yid la gnas pa ni/_/cig byin nas ni yi dgas 'gro/_/zhes te sgra ji bzhin pa'o/_/'og dang steng du pho nya 'grub/_/rgyud 'dir the tshom med pa yin/_/zhes pas yongs su dag pa'i rnal 'byor gsungs
[\[317b.4\]]te sgra ji bzhin pa'o/_/ro langs sgrub pa'o/_/da ni bskyed pa'i khyad par gsungs pa/_/ba lang gnas dang steng lding nyid/_/lhag ma mi skam rtsa de nas/_/dung chen po yi rang bzhin bya/_/yang ni rus sbal gnas pa'o/_/zhes pa ni/_ba lang gnas steng du lding ba ni
[\[317b.5\]]rlung gi dkyil 'khor ro/_/lhag ma me'o/_/mi skam pa chu'o/_/rtsa ni sa'o/_/dung chen po'i ri ni dang po'i mgon po las yang dag par 'byung ba'i he ru kar bsgom par bya'o zhes pa dgongs pa'o/_/bla ma bshad pa'i rgyud du yang /_/mngal skyes kyi rim pa 'di nges par
[\[317b.6\]]bstan pa 'di lta ste/_mngal skyes glu yi sbyor ba yis/_/bsgom pa yongs su brtag par bya/_/sgong skyes glu ni spangs pa ste/_/sgra dang sgra min rnam spangs pa/_/zhes so/_/slar yang mngal skyes kyi tha dad pa'i dbye ba/_/glu yi sgra la sogs bcas pa/_/gnyid log
[\[317b.7\]]sad par byed pa'i glu/_/mkhas la rmongs pas smad mi bya/_/sems can don rgyus rtogs bya ba/_/ma rtogs pa ni rtogs par byed/_/ces so/_/yang na ni phyogs gzhan du ste rus sbal gnas zhes pa sgong skyes kyi rim pas myur du bsgom par bya'o/_/rgyud
[\[318a\]]
[\[318a.1\]]gzhan du yang sgong skyes dang mngal skyes srid pa bskyed pa'i rim pas rnam pa gnyis te/_tshangs pa'i sgong sgong las skyes pa brjod pa 'jig rten gyi khams 'byung ba'o/_/mngal ni gnyis gnyis sbyor bud med kyi mngal nas slar yang byung ba'o zhes so/_/
[\[318a.2\]]bla mar yang /_sgong skyes rim pa'i sbyor ba yis/_/rnam sgom byed las bsgom par bya/_/lnga po 'dus pa bsams pa las/_/sgong skyes mchog ni bsgom pa'i phyir/_/'khor lo'i dbye bas dbye ba yis/_/ji lta'i rnal 'byor rnam sgom byed/_/bsam pa'i bye brag
[\[318a.3\]]ji lta bas/_/ji ltar 'dod bzhin sgom par byed/_/bdag po la sogs dbye ba yis/_/rigs kyi dbye ba rnam sgom byed/_/lha mo nyid dbye'i dbye ba yis/_/bdag po la sogs sgom par byed/_/drang ba'i don to/_/cha med glu ni spangs pa las/_/sgong skyes
[\[318a.4\]]la cha spangs pa'o/_/gnyis gnyis thams cad rnam par grol/_/sgong skyes 'gyur ba mchog yin no/_/nges pa'i don to/_/bshad pa'i rgyud las/_mngon par rtogs pa brjod par bya ste/_nam mkha'i dbyings su yaM las skyes pa'i rlung gi dkyil 'khor sngon po
[\[318a.5\]]gzhu'i rnam pa rgyal mtshan gyis mtshan pa'o/_/der raM las skyes pa'i me'i dkyil 'khor zur gsum pa can dmar po rdo rjes mtshan pa'o/_/baM las skyes pa'i chu'i dkyil 'khor zlum po dkar po'i 'od zer gyi phreng ba can no/_/laM las skyes pa'i sa'i dkyil 'khor
[\[318a.6\]]ser po gru bzhi pa rdo rjes mtshan pa 'od zer ser po 'khrugs pa'o/_/der saM las skyes pa'i lhun po zur bzhi pa rin po che sna bzhi'i rang bzhin dbus su b+h+rUM las byung ba'i rnam par snang mdzad de las skyes pa'i khang pa brtsegs pa gru bzhi pa rta babs bzhis brgyan pa
[\[318a.7\]]mdung gis 'bugs pa dang /_ro bsregs pa dang /_rus pa'i dri dang /_rnag gi dri dang /_byis pa shi ba dang /_sprul gyis zos pa dang /_mi bzad pa'i g.yul dang lhag ma zab ste dur khrod brgyad kyis rnam par brgyan pa bsams nas/_/rnam pa lngas dang po mgon po'i rnam pa
[\[318b\]]
[\[318b.1\]]bsgoms te/_zhu bar gyur pa la lha mo'i glus rab tu sad par byas pa'i mkha' 'gro lnga po 'khor dang bcas pa g.yas brkyang dang g.yon brkyang gis gnas pa'i shes rab dang thabs kyi rnam par bsgoms nas/_khams dang phung po dang skye mched byin gyis brlab par bya'o/_/
[\[318b.2\]]ye shes kyi 'khor lo rab tu bcug nas mngon par dbang bskur te bzlas pa la sogs pa bya'o/_/mngal skyes sku ni bsgrub bya ste/_mkha' spyod nyid du the tshom med/_/ces gsungs so/_/phag mos lhan cig dpa' bo ni/_/he ru ka yi dngos grub sbyin/_/zhes pas sangs
[\[318b.3\]]rgyas nyid bsgrub pa gsungs te/_lhan cig pa ni ro mnyam du gyur pa'o/_/he ru ka ni shes rab ye shes te phyag rgya chen po'i don du bsgom par bya'o/_/'jig rten pa'i dngos grub kyi don du ni dpa' bo gcig pa yang na ste/_bla mar yang /_de nas dpa' bo'i 'khor lo
[\[318b.4\]]ni/_/rang gi phyag rgyas 'khyud pa bsam/_/rang rang gi ni rnal 'byor ma/_/snying gar sbas pa rnam bsgom bya'o/_/zhes so/_/rnal 'byor ma rnams kha cig 'dod/_/rnal 'byor pa kha cig mi 'dod/_/he ru ka dpal gcig pa yi/_/kha dog ji bzhin phag mo ni/_/rnal 'byor
[\[318b.5\]]ma yi bdag por bsam/_/tha dad dbye bas phye ba yi/_/ji ltar he ru ka rdo rje/_/de bzhin lha mo dbus su ni/_/sangs rgyas mkha' 'gro ma sbyor bas/_/rnal 'byor ma yi 'khor gyis bskor/_/dpa' bo sku yi rdo rje ni/_/b+ha ga'i dbus su rnam sgom byed/_/de bzhin 'khor lo
[\[318b.6\]]gsum sbyor bas/_/ji ltar bsam gtan rim pa las/_/tha dad 'khor lo rnam pa lnga/_/tha dad dbye bas bsgom par bya/_/zhes pa gsal lo/_/phyag gnyis pa sogs rnam brtsams nas/_/ji srid phyag ni 'bum du bshad/_/ces pa la sogs pa'i sgra las/_/
[\[318b.7\]]gcig la sogs pa mtha' yas pa'i zhal dang phyag dang zhabs mang po dang du ma'i kha dog tu rtogs par bya'o/_/bshad pa'i rgyud du yang /_ji ltar gnas brgyud pa'i rim pa mngon par brjod pa 'bum pa'i rjes su 'brangs nas rnal 'byor ma'i dkyil 'khor gyi le'ur
[\[319a\]]
[\[319a.1\]]rdo rje sems dpas gsungs pa dang /_gzhan yang rdo rje mkha' 'gros mngon par brjod pa gsungs so zhes so/_/de nyid du/_ji ltar bla ma'i bka' 'dod bzhin/_/gnas kyi gzhung lugs de bzhin no/_/ji ltar bsam pa'i bye brag gis/_/rnal 'byor
[\[319a.2\]]ma yi dkyil 'khor bsgom/_/zhes pas gsal lo/_/lus dkar 'jigs byed rnam pa ste/_/mgo bo phreng bas rnam par brgyan/_/rdo rje phag mo la gzigs pa/_/de yi kha dog mtshon cha 'chad/_/dpa' bo thod pa'i phreng ba can/_/phyag rgya lnga yis rnam par brgyan/_/
[\[319a.3\]]ral pa'i cod pan dar dpyangs dang /_/mdung dang rdo rje bsnams pa'o/_/cung zad mche ba gtsigs pa'i zhal/_/yi dgas chen po gdan du byas/_/rnal 'byor cho ga bzhin shes nas/_/dus kun du ni bsgom par bya/_/zhes pas phyag bzhi pa bsgom pa gsungs
[\[319a.4\]]so/_/cho ga bzhin zhes pa ni bshad pa'i rgyud du gsungs pa 'di lta ste/_zla ba'i kha dog dang mtshungs pa/_/de bzhin dmar po 'bar bas 'khrugs/_/sangs rgyas phreng bas rnam par spras/_/rgyan kun gyis ni brgyan pa'o/_/zhal bzhi pa la phyag bzhi pa/_/zhes so/_/
[\[319a.5\]]klu'i blo'i zhabs kyis kyang gsungs pa/_zhal gcig pa la phyag gnyis ni/_/yud tsam nyid kyis rang gi lha/_/pad+ma zla ba mnyam pa'i gdan/_/'od kyi dkyil 'khor gyis mdzes pa/_/zhes so/_/dang po'i mgon po de bzhin du/_/zhal gsum phyag drug zhi ba ste/_/spyan
[\[319a.6\]]gsum thugs rje yi ni gnas/_/sna tshogs chu skyes zla dbus gnas/_/stong nyid ye shes yang dag 'byung /_/ral pa bcings pa zla phyed dang /_/thod pa'i cod pan dbu rgyan can/_/rgyan rnams thams cad yongs su rdzogs/_/rdo rje skyil krung gis legs gnas/_/rang
[\[319a.7\]]snang rig ma'i lus sbyor gnas/_/thugs rje chags pas shin tu bde/_/dkar po sngon po dmar po'i zhal/_/rnam thar gsum gyi rang bzhin skyes/_/rdo rje dril bu snyoms 'jug pa/_/lha mo'i nu ma 'tshir bar byed/_/rdo rje mdung dang thod pa dang /_/kha T+wAM ga dang mgo bo 'chang /_/
[\[319b\]]
[\[319b.1\]]zhes so/_/phyag gnyis sems dpa'i skyil krung can/_/rgyan rnams kun gyis brgyan pa'o/_/zhes pa ni/_kha sbyor du zhal bzhi pa/_/phyag bcu gnyis pa yang na ste rnam pa'o/_/de bzhin du yang bla mar/_/de yi nang du 'khor lo ni/_/rtsibs brgyad dkar
[\[319b.2\]]po'i kha dog can/_/de yi dbus su pad+ma che/_/kha dog sna tshogs 'dab brgyad pa/_/ze 'brur ge sar gyis 'khrungs pa/_/zla ba'i dkyil 'khor dbus gnas pa'i/_/rdo rje sems dpa' rigs bcas skyes/_/dkar dang ser dang de bzhin dmar/_/ljang
[\[319b.3\]]gu zhal bzhi bzhi pa dang /_/dgod dang drag po rnam par gtsigs/_/mchog tu gtsigs pas 'jigs par byed/_/rdo rje dril bu snyoms 'jug pa/_/mdung dang dgra ste cang te'u/_/gri gug thod pa kha T+wAM ga_/tshangs pa'i pags pa gos su gyon/_/zhags pa tshangs
[\[319b.4\]]pa'i mgo bo nyid/_/bcu gnyis phyag gis de bzhin no/_/sems dpa'i skyil krung gis gnas pa/_/thod pa'i cod pan dbu rgyan can/_/rgyan rnams thams cad yang dag rdzogs/_/mtshan dang dpe byad dang ldan pa/_/thugs kar ye shes dam tshig ste/_/cod pan rdo rje
[\[319b.5\]]'dzin pa'o/_/ji ltar thabs bzhin shes rab 'dra'o/_/phyag rgya lnga yis byin gyis brlabs/_/rigs kyi dbye bas phye ba yis/_/rdo rje dbyings dbang phyug ma mchog_/bde chen thabs kyi sbyor ba yis/_/sku gnyis zhu bar gyur pa dang /_/de ma thag tu bzhengs pa
[\[319b.6\]]yi/_/sku yi mkha' 'gro 'khor dang bcas/_/zhes so/_/dpa' bo rnal 'byor ma lhan cig_/g.yas brkyang ba dang g.yon brkyang gnas/_/dkar sngo ser dang dmar ba'i zhal/_/rdo rje dril bus 'khyud pa'i phyag_/sngar gyi zhal sogs rim pa yis/_/phyag ni mtshan
[\[319b.7\]]ma 'dzin pa'o/_/zhes so/_/de bzhin du gsung gi 'khor lo mkha' 'gro ma la sogs pa rnams kyang rtogs par bya'o/_/sgra ji bzhin pa'o/_/de nas rnal 'byor ches mchog tu/_/bsngags pa'i rnal 'byor kun du min/_/zhes pa ni che ba gsungs pa ste/_sgra ji bzhin
[\[320a\]]
[\[320a.1\]]no/_/bskyed pa'i bye brag gi cho ga'o/_/bza' bya nya sha la sogs kyis/_/de bzhin sgron ma lnga sogs kyis/_/mtshan ma la ni rtag tu bya/_/sgrub po ston mo'i dngos grub ni/_/zhes te/_sgron ma la sogs pa ni go ku da ha na rnams te dgongs pa'o/_/
[\[320a.2\]]de nas pho nya mo sbyin bya/_/pang du mgo bo mngon byas nas/_/ma'am sring mo'am bu mo yis/_/dpa' bo gnyis med mchod byas te/_/zhes te mgo bo ni thod pa'o/_/pang par sbrang rtsis bkang ba thogs nas shes rab ma la sbyin par bya'o/_/sngar gsungs pa yi cho
[\[320a.3\]]ga yis/_/bcings pa legs par grol bar bya/_/de nas sngags 'dis 'grub 'gyur te/_/ji srid sdud g.yeng yod par du/_/zhes te/_'ching ba ni rjes su 'brel ba ste shes rab ma la'o/_/legs par grol ba ni sangs rgyas pa'i grol ba'o/_/bud med
[\[320a.4\]]thams cad rigs gcig par bgegs byed pa yin pa dang /_de rnams kyi rtogs bya dang rtogs pa nyid yod pa'i phyag rgya rnams kyi dngos grub bo/_/de nas ji ltar rang gis nus pa la gshegs pa rnams kyis dang /_gnas pa rnams kyis kyang spang bar bya ba ma
[\[320a.5\]]yin pa/_rang gi bu rnams kyis nam zhig chags pa gang kho nas sems can rnams ltung bar byed pa de kho nas rnal 'byor pa srid pa'i pha rol du 'gro'o zhes so/_/sdud cing kun du g.yeng ba ni 'khor bas te gsal lo/_/slob dpon lus su gnas pa'i ched/_/
[\[320a.6\]]sngags pa rnams la mchod pa len/_/dpa' bo rnams kyi gdan nyid dang /_/phyag rgya de la the tshom med/_/ces te/_slob dpon ni sgrub pa'o/_/de'i lus te bdag kho na dpa' bo rnams kyi stan dang phyag rgya yin pa de'i phyir yang mchod par bya ba nyid do/_/dgongs
[\[320a.7\]]pa'o/_/sgrub po legs par mnyam gzhag pas/_/glu dang gar la sogs pa bya/_/ji srid lus can thams cad kyang /_/rnal 'byor shes par ma gyur pa/_/de srid 'khor bar 'khyam byed cing /_/sdug bsngal mya ngan gyis g.yengs 'gyur/_/zhes pas
[\[320b\]]
[\[320b.1\]]rol pa gsungs te/_bla mar yang /_/rnal 'byor ma rnams mnyes byed pa'i/_/glu la mkhas pas smad mi bya/_/zhes so/_/rnal 'byor zhes pa ni rnal 'byor rang gi stong pa nyid dang snying rje tha dad med pa'o/_/shes par byed pa ma yin pa'o/_/zhes so/_/gsungs
[\[320b.2\]]pa yang rang gi sems yongs su shes pa kho na byang chub bo/_/dgongs pa'o/_/sgrub pos dngos po thams cad kyis/_/phyag rgya nus pas mchod par bya/_/mchod pas mchod par 'os pa ste/_/brnyas pas nges par sreg par byed/_/phyag rgya mo ci yang ngo /_/drang ba'i
[\[320b.3\]]don to/_/phyag rgya mchod pa ni dag cing gsal ba ston ka'i dri ma med pa'i nam mkhar snang ba bsgom par bya'o/_/dngos po thams cad kyis ni rang bzhin med pa'i srid pa sgom par byed pas so/_/nges par sreg par byed ni rdo rje rnal 'byor ma rnams zhes pa la 'jigs
[\[320b.4\]]pa dang smyo ba la sogs pas gzir bar byed do/_/nges pa'i don to/_/rnal 'byor rgyud du mi rnams kyis/_/phyag rgya chen po dang po 'grub/_/rab tu 'bad pas mchod par bya/_/phyi nas dpa' nyid kun du dpyad/_/ces pas bsngags pa gsungs so/_/dang po
[\[320b.5\]]'grub pa ni thog ma med pa'i srid par 'grub pa ni phyag rgya chen po dang las kyi phyag rgya thams cad rdzogs pa'o/_/drang ba'i don to/_/dang po ni lhan cig skyes pa/_/des 'grub pa ni rdzogs pa'o/_/phyag rgya chen po ni shes rab ma'o/_/nges pa'i don to/_/rnal 'byor rgyud rnams
[\[320b.6\]]su ni 'dus pa la sogs pa rnams su'o/_/sku gsung thugs ni yang dag 'grub/_/sangs rgyas gzugs ni 'chang ba'i mchog/_/'dzam bu nA da'i 'od bzhin du/_/dman pa'i dngos grub yang dag bsten/_/zhes so/_/dpal 'dus par gzugs sna tshogs dang /_sgra
[\[320b.7\]]sna tshogs dang /_bsam pa sna tshogs pa'i don thob pa ni sangs rgyas mkha' 'gro ma rnams so/_/de rnams kyi gzugs tsam 'chang ba dman pa 'jig rten pa'i mkha' 'gro ma rnams so zhes pa'i don to/_/de ltar mchod pa'i cho gas/_zhi ba la sogs pa gang yang /_/
[\[321a\]]
[\[321a.1\]]nyon mi mongs pa kho nas 'grub/_/sgrub pa po yis the tshom med/_/ces te/_mchod pa ste sngon du 'gro ba can gyi las kyi bya ba de don du gnyer bas so zhes pa sgra ji bzhin pa'o/_/gsang ba'i mchod pa'i cho ga'o/_/de nas 'di las mkha' 'gro ma'i/_/
[\[321a.2\]]dra ba'i 'khor lo'i chog rgyas bshad/_/gang du las rnams myur bar ni/_/sgrub pa po yis the tshom med/_/ces pas sngags kyi gzugs brnyan gyi bsam gtan gsum te/_rgyas par nga yis 'chad par byed/_/ces rtogs par bya'o/_/'dir rtsa ba'i rgyud kyi rjes
[\[321a.3\]]su 'brangs nas chos kyi phyag rgya sngags dgod par rtogs par bya'o/_/dpa' bo kun dang phag mo ni/_/pad+ma'i lte bar nges par sbyar/_/'dab ma bzhi la mkha' 'gro ma/_/phyogs bral rnams su bdud rtsi'i snod/_/ces te/_dpa' bo thams cad ni de bzhin
[\[321a.4\]]gshegs pa lnga'i bdag nyid can hUM yig go/_/phag mo ni nA da'i bdag nyid can no/_/mkha' 'gro ma ni bzhi ste/_/de rnams kyi ming gi dang por gnas pa'i sa bon yang na'o/_/bdud rtsi'i snod ni khu ba la sogs pas yongs su gang ba'i thod pa yang na'o/_/bla mar
[\[321a.5\]]yang /_aM AM iM IM uM eM aiM oM auM aM aHlus kyi dbus su'o/_/r-i r-I/_l-i l-I/_phyogs bral rnams su'o/_/kaM khaM gaM g+haM ngaM /_tsaM tshaM dzaM dz+haM nyaM/_TaM ThaM DaM D+haM NaM/_taM thaM daM d+haM naM/_paM phaM baM b+haM maM/_yaM raM laM waM/_shaM ShaM saM haM/_thugs la sogs pa ste/_thugs kyi
[\[321a.6\]]'khor lo rnams su kha dog dkar po ste/_'di kun mchog tu gsang chen te/_/gang sul yang bshad mi bya'o/_/zhes pa drang ba'i don to/_/dpa' bo thams cad ni lhan cig skyes pa/_phag mo ni stong pa nyid/_pad+ma'i lte ba ni chos kyi dbyings su nges par
[\[321a.7\]]sbyar bar bya ba ni de dag zung du 'jug pa'i mtshan nyid du shes par bya'o/_/nges pa'i don to/_/'bar phreng rgya mtshor blta bar bya/_/kun nas sgo yi 'khor lo ste/_/dpa' bo'i dbang po zhal bzhi pa/_/dpa' bo dpa' mo gnas de bzhin/_/zhes pas de kho na
[\[321b\]]
[\[321b.1\]]nyid kyi bsam gtan gsungs te/_'bar phreng rgya mtsho ni 'od zer lngas yongs su dkris pa'o/_/de'i 'khor lo ni phung po la sogs pa rgyal ba'i tshogs lus kho nas blta bar bya'o/_/nam mkha'i dbyings ni de dngos su byed pa'i phyir kun nas sgo ste
[\[321b.2\]]kun nas khyab pa'o/_/ye shes kyi sku ni zhal bzhi pa ste/_sku bzhi'i bdag nyid can no/_/dpa' bo'i dbang po ni/_rdo rje sems dpa' la sogs pa rnams kyi gtso bo'o/_/dpa' bo'i spyan la sogs pa rnams kyis mtshon pa dpa' bo'o/_/gnas te rnam
[\[321b.3\]]par dag pa'i so dang sen mo la sogs pa thod pa'i dum bu la sogs pa shes rab dang bcas pa mtshon pa'o/_/gsungs pa yang /_lus ni rdo rje'i ba spu can/_/rdo rje spu ni gcig pu'i lus/_/sen mo skyes pa rdo rje rtse/_/rdo rje snying po pags pa mkhregs
[\[321b.4\]]dpal 'dus par yang gsungs pa/_rin chen chen po kha dog lnga/_/yungs kar gyi ni 'bru tshod tsam/_/sna yi rtse mor nan tan du/_/rnal 'byor rig pas rtag tu bsgom/_/zhes mthar drug tu gdon mi za ba'i don to/_/'od zer lnga dang ldan pa ni sgyu ma'i lus kun
[\[321b.5\]]rdzob kyi bden pa'i rang bzhin can gyi gzugs so/_/thams cad stong pa 'di rang gi lus su rab tu gzhug par bya zhing /_gcig tu 'dres par gyur pa las nyin dang mtshan mor de las rim pas brtan par gyur pa la srid pa dang zhi ba'i bdag nyid rgyal
[\[321b.6\]]bar 'gyur ro zhes pa dgongs pa'o/_/sngags kyi de nyid bshad pa la'o/_/da ni 'jig rten las 'das pa'i sbyin sreg gsungs pa/_smin ma'i dbus su gzhug par bya/_a wa d+hU tI'i gnas de bzhin/_/dpa' bo 'chol ba'i zhal gyi mer/_/sbyar bya nam
[\[321b.7\]]yang gzhan du min/_/zhes bya ba la sogs pas so/_/rgyud du yang /_smin dbus zla ba pad+ma yin/_/bcu drug gis ni de bskor ba'o/_/dang po'i dbyangs yig yang dag ldan/_/bsams nas skad cig de la 'bar/_/zhes so/_/haM AHhUM sku gsung thugs
[\[322a\]]
[\[322a.1\]]rnams su bsgoms nas lte bar nA da dmar po rnam par bsgoms te de'i 'od zer gyis zhu ba'i bde ba bsgom par bya'o zhes pa nges don to/_/dpa' ba'i zhabs 'dod pa la lte bar nyi ma dang zla ba la thig le'i ri mos dbyangs kyi yi ge gsum gyis
[\[322a.2\]]dkris nas/_dkar po phyed dang dga' ba phyed kyi mthar ro zhes drang ba'i don to/_/gzhug par bya zhes pa ni dpral ba'i thig ler srog rtsol gyis srog rab tu gzhug pa'o/_/a wa d+hU tI'i gnas ni gtum mo can du zhugs pa de las 'gyur ro/_/dpa' bo 'chol ba'i zhal
[\[322a.3\]]gyis me sbyar bya gzhan du min ni phung po la sogs pa rnams so/_/gzhan du min ni/_ba lang sha dang khrag phreng sogs/_/bsreg bya lnga dag rab tu sbyin/_/phyi nas sreg za 'bar ba la/_/sreg blugs dgu ni sbyin par bya/_/zhes pa'i sreg blugs
[\[322a.4\]]dgu ni yul dang dbang po zad pa las phung po dang khams dag go/_/de'i phyi nas 'bar ba la ni la la nA dang ra sa nA gcig tu sbyor ba las so/_/gsungs pa yang 'dzin pa'i mthar gtum mo'i rnal 'byor bsgom par bya'o zhes pas/_nye bar bstan pa de las lte
[\[322a.5\]]bar bum pa can byas nas g.yo ba med par bya'o zhes pa'o/_/sreg za ni 'od gsal ba'i me bde ba chen po'i ting nge 'dzin gyis lus dang /_ngag dang /_sems rang bzhin med par bya'o zhes pa nges pa'i don to/_/'di dag sbyin sreg mdor bstan pa ste/_
[\[322a.6\]]dngos grub thams cad rab sgrub byed/_/mkha' 'gro ma gzhan sbyor ba yis/_/'grub 'gyur 'dir ni the tshom med/_/ces pa 'dis phan yon gsungs so/_/sbyin sreg gi de kho na nyid do/_/dgongs pa'o/_/de bzhin du yang /_lte ba'i pad+ma'i thab chen po
[\[322a.7\]]las kyi rlung gis sbar ba'i gtum mo shas rab kyi me de la the tshom med par sbyin par bya'o/_/de kho na nyid kyi sbyin sreg go/_/'dod pa thams cad skyed byed pa/_/ji ltar lha 'khor rnams su mtshon/_/mchod pa gnyis med sbyor ba yis/_/las rnams so sor legs sbyar ba/_/
[\[322b\]]
[\[322b.1\]]gang 'dir dngos byed pa yi sngags/_/de rnams dbye ba nga yis bshad/_/kha dog pho nya sogs gang sngags/_/mnga' yi shugs kyis yongs su 'khor/_/phan tshun sbyar ba'i gsang sngags ni/_/rnam snang gis ni phye ba nyid/_/sa bon phreng ba spel ba ni/_/hUM yig mthar ni
[\[322b.2\]]rab tu gnas/_/zhes pa 'di rnams kyis bzlas pa gzhan gsungs so/_/thams cad ces pa zhal gcig pa la sogs pa'i sngags so/_/gnyis med sbyor ba yis ni/_/shes rab ma lhan cig pas dpa' bo'i sngags dang spel ba la sogs pa dang lhan cig pa
[\[322b.3\]]las kyi rjes su 'brang bas so zhes pa sgra ji bzhin pa'o/_/sngags ni phreng ba'i sngags rkang pa nyi shu rtsa bzhi pa'o/_/dbye ba ni yongs su phye ba bshad par bya'o/_/kha dog ni dkar po la sogs pa'o/_/pho nya mo la sogs pa ni rab gtum mo la sogs pa dang lhan cig pa'o/_/mda'i
[\[322b.4\]]shugs ni rlung gi shugs kyis so/_/yongs su 'khor ni 'bab pa'i dbang gis mtshon par bya'o/_/rnam par sdang bas ni ma rungs pa'i las rnams so/_/sa bon phreng ba ni shes rab dang thabs kyi sngags kyi phreng ba'o/_/hUM yig ni mthar bzlas par bya'o/_/ni yig ni ma brjod
[\[322b.5\]]pa bsdu ba la ste/_des ni oM yig dang por dang phaT yig la sogs pa mthar shes par bya'o/_/sngon po la sogs pa'i kha dog kyang ngo /_/gsungs pa yang de ltar phreng ba'i sngags kyi rkang pa so sor dbugs kyi 'khor lo'i grangs so/_/'dir bgrang phreng med cing
[\[322b.6\]]sngags brjod pa med de dbugs 'jug pa dang 'byung ba dag dang lhan cig sngags kyi yi ge rnams rab tu 'jug pa dang 'byung ba me tog gi phreng ba bzhin du zla ba dang nyi ma'i rang bzhin lugs dang mthun pa dang lugs dang mi mthun pas blta bar bya'o/_/de ltar nyin zhag
[\[322b.7\]]brgya phrag bco lnga rnams kyis dbugs g.yo ba med pa bum pa can gyi gnas skabs su 'gyur ro/_/de nas mngon par shes pa lngar 'gyur ro zhes pa dgongs pa'o/_/bsgrub bya 'gog pas 'gyur ba ni/_/gom pa gcig kyang mi 'gro'o/_/kha sbyor kha sbyor can dngos po/_/rdo rje
[\[323a\]]
[\[323a.1\]]lu gu rgyud bcings pa/_/zhes pas phan yon gsungs so/_/'gog pas ni dkyil 'khor bcu po rnams su'o/_/bsgrub par bya ba ni rlung ste dpral bar gnas pa gsang bar phyin pa'o/_/mi 'gro'o ni ze 'bru las gzhan du ste/_bde ba nyi mar rab tu zhugs
[\[323a.2\]]par 'gyur te 'dzin pa'i yan lag gis so/_/bla mar yang /_srog gi rtsol ba'i 'khrul 'khor nyid/_/bsams nas skad cig de las 'bar/_/zhes so/_/kha sbyor can ni kha sbyor ma yin pa kha sbyor can du gyur pa ste/_khu ba dang rdul dag go/_/rdo rje mkha' 'gror yang /_shes
[\[323a.3\]]rab thabs ni mnyam par sbyor/_/kha sbyor can zhes mngon brjod bya/_/lag pa dag gis kun du 'khyud/_/rdo rje lu gu rgyud du brjod/_/ces te dgongs pa'o/_/'di rnams rdo rjes dbye bya zhing /_/de nas bung ba 'khor bar bya/_/de la lcags kyu 'gugs byed la/_/de bzhin
[\[323a.4\]]gtun shing skyed byed la/_/za la rdo rje kho nar brjod/_/'bugs la mda' ni kho na dang /_/dus min 'chi ba bslu ba la/_/nu mar kha T+rAM ga sbyar bya/_/zhes pas dus su 'chi ba bslu ba gsungs so/_/rdo rje ste pho dbang gis bud med kyi pad+ma bye bar bya'o/_/bshad pa'i rgyud du yang /_rdo rje pad+ma dbye bar bya/_/
[\[323a.5\]]bung ba sbrang rtsir 'dod pa yin/_/'khor ba g.yo bar bya'o/_/bde ba'i thabs te thams cad rig_/ces so/_/'gugs byed la ste byang chub kyi sems kyi shin tu bde ba la lcags kyu ste sdigs mdzub lcags kyu'i rnam pas so/_/bskyod pa la ste gtun shing 'di'i rdo rje rab tu gzhug pa'o
[\[323a.6\]]zab la ste bag chags rnams kyi rdo rje ste khu ba'o/_/'bugs pa la ste stong pa nyid kyi mdangs rnam par 'joms par 'gyur ro/_/de nyid kyis dgongs pa'o/_/kha T+wAM ga ni shes rab mi'i khu ba 'gro ba'o/_/bshad pa'i rgyud du yang /_shes rab kha T+wAM ga gzugs can/_/zhes so/_/nu ma
[\[323a.7\]]la sbyar ba ni bcom ldan 'das kyis nges par bstan pa'i ched du ste gsungs pa yang /_'di ni 'chi ltas bslu ba la/_/rnal 'byor rnams kyis dga' bar 'gyur/_/zhes so/_/dgongs pa'o/_/thod pa'i mchod yon snod du ni/_/zhal du mtshon cha nges par sbyar/_/sku gsung thugs kyi
[\[323b\]]
[\[323b.1\]]gsang sngags ni/_/dbang po gnyis la dgod par bsgrags/_/zhes pa'i tshogs pa la sogs pa'i mtshon cha rnam par gzhag pa ni 'od zer ro zhes so/_/gnas kyi 'jug pa drang ba'i don to/_/thod pa ni kaM bde ba skyong bar byed do zhes pa'o/_/rdo rje mkha' 'gror yang /_lha mo dus 'chi
[\[323b.2\]]bslu ba la/_/yan lag kha T+wAM ga dang sbyar/_/thod pa'i mchod yon snod du ni/_/zhal du mtshon cha nges par sbyar/_/zhes te nges pa'i don to/_/dbang po gnyis mnyam par sbyar bas bsgrub par bya'o zhes pa sgra ji bzhin pa'o/_/phan tshun rol pa'i gsang sngags ni/_/gcig tu
[\[323b.3\]]mkha' 'gro ma dang sbyar/_/lha dang lha min mir bcas rnams/_/'di yis myur du bsgrub par bya/_/zhes pa sgra ji bzhin pa'o/_/'chi ba bslu ba'o/_/de nas dbang du byed pa'i mchog_/gzhan ni yang ni rab 'chad byed/_/bza' bya zos pa min pa la/_/bzlas pa'i mthar ni slar yang
[\[323b.4\]]skyugs/_/bza' dang btung ba rnams la sbyar/_/'di ni mtshan mo bdun gyis ni/_/ji srid 'tsho bar bud med rnams/_/dbang du 'gyur bar the tshom med/_/ces pas dbang du bya ba gsungs so/_/skyugs pa ni bza' bya skyugs pa'o/_/de nyid slar yang bkrus nas bzlas pa'i mthar
[\[323b.5\]]nye ba'i snying po'i dbang du bya ba'i cho ga las ji ltar gsungs pa der 'gyur ro zhes so/_/ser skya'i mar ni 'thungs nas su/_/de nas bzlas mthar skyug par bya/_/bdag gi gdong pa de nyid kyis/_/byugs te khros pas blta bar bya/_/gzhon nu ma de mthong ba yis/_/dbang du
[\[323b.6\]]'gyur bar the tshom med/_/ces pa gsal lo/_/til mar sA lu btags pa ni/_/ldan pas lus ni bskus nas ni/_/sngags pas snum 'khur byas nas ni/_/bza' ba la ni de sbyar bya/_/gal te las 'di ma btang na/_/rtag tu mi mo dbang du 'gyur/_/snum 'khur ni 'khur ba'i bye
[\[323b.7\]]brag go/_/bza' ba la lan bdun bcas pa ma btang na ji srid 'tsho'i bar du'o/_/til nag rnams ni zos nas su/_/skyugs pa skye tshe dang lhan cig_/ru rta bshang lam las grol ba/_/lag skyes lto ba'i srin bu ni/_/rang gi khrag gis brtags par bya/_/khu ba nyid kyis sbyar bar bya/_/
[\[324a\]]
[\[324a.1\]]bza' ba btung ba mig sman dang /_gos la byugs pas sbyar bar bya/_/de ltar ji srid 'tsho bar du/_/dbang du byed par the tshom med/_/ces te ru rta ni bshad par dgongs so/_/lag skyes ni ming med kyi sen mo'o/_/srin bu ni 'bu'o
[\[324a.2\]]brag ni ming med las byung bas so/_/gsal lo/_/sngar brjod pa'i lha nyid bsams nas de sngon du 'gro bas las bya'o/_/ba lang sha bsregs sbyin sreg la/_/khrag gis bskus na lha rnams dang /_/ma mo dbang du 'gyur ba yin/_/gal te ma 'ongs 'chi bar 'gyur
[\[324a.3\]]sngags pas sbyin sreg 'di yis ni/_/zhag bdun gyis ni 'grub par 'gyur/_/sbyin sreg mthar ni gtor ma sbyin/_/'gro ba dgug bya brtul zhugs can/_/zhes te/_lha rnams ni shes rab dang thabs kyi bdag nyid can nam las kyi rjes su 'brang bas bya'o/_/khrag
[\[324a.4\]]gis skyugs pa la'o/_/sbyin sreg gi mthar dbang du bya ba'i cho gas ji skad gsungs pa bzhin 'gyur ro zhes pa sgra ji bzhin pa'o/_/dbang du byed pa'i cho ga'o/_/brda ni mkha' 'gro ma rnams kyi/_/lus nyid kyi ni mtshan nyid dang /_/sngags pas dpa' dbang ma klog
[\[324a.5\]]cing /_/g.yon gyi kun du spyod pa sbas/_/zhes pas gsang chen gsungs te/_rgyud kyi mtshan nyid dpa' bo'i dbang bo'i yan lag gi dbye ba dang dpa' bo'i dbang po bum pa la sogs pa'i dbang bskur ba ma yin pa'i byis pa rnams rgyud du sbas so/_/sgra ji bzhin pa'o/_/
[\[324a.6\]]da ni rnam pa lngas phyag drug pa'i sgrub thabs brjod par bya ste/_dbang po rnon po rnams kyis 'dir/_A li kA li lugs dang mthun pa dang /_/lugs las bzlog pas nyis 'gyur byas nas/_hUM yig la sogs pas byin gyis brlabs pa/_rdo rje la sogs pa'i mtshan ma las
[\[324a.7\]]skyes pa'i dpa' bo dkyil 'khor dang bcas pa'i rang dam tshig sems dpa' bskyed nas ye shes sems dpa' rab tu gzhug par bya'o/_/de bzhin du mngon par brjod pa'i bla mar gsungs pa/_/snying gar zla ba'i dkyil 'khor gyi/_/dbus su ye shes
[\[324b\]]
[\[324b.1\]]sems dpa' ni/_/de mdog phyag mtshan bltas nas ni/_/zla ba rdo rje sa bon can/_/zhes so/_/de nas mgo bo sogs par dgod pa byas ye shes kyi 'khor lo rab tu gzhug par bya'o/_/rang gi snying ga'i lcags kyu'i sbyor bas dbang po dang /_dpa' mo'i
[\[324b.2\]]tshogs rnams nam mkhar bltas yang dag par mnyes pa'i rjes su gsol ba gdab par bya'o/_/oM a b+hi Shiny+tsan tu mAM sarba ta thA ga ta zhes so/_/de nas he ru ka'i gzugs can gyi sangs rgyas de rnams kyis/_/oM sarba ta thA ga ta a b+hi She ka sa ma ya shri ye hUM hUM
[\[324b.3\]]zhes pa mngon par dbang bskur bya'o/_/mngon par dbang bskur ba'i cod pan du rang gi rigs kyi dbang po he ru kar 'gyur ro/_/snying po'i 'khor lo la gnas pa rnams ni rin chen dbang po thugs la sogs pa'i 'khor lo la gnas pa rnams kyi
[\[324b.4\]]thugs dang /_gsung dang /_sku'i mkha' 'gro dur khrod na gnas pa rnams kyi dam tshig gi dpa' bo yang ngo zhes pa'o/_/shes rab la rjes su chags pa dang /_phra mo'i rnal 'byor rnam par bsgoms te/_dam tshig gi 'khor dag par byas nas/_rdo rje'i
[\[324b.5\]]bzlas pa la sogs pa bya'o/_/dam tshig kun spyod yang dag ldan/_/sngags pas mnyam gzhag bzlas par bya/_/srog gi rtsol ba'i dkyil 'khor nas/_/phyag 'tshal hUM yig brjod par bya/_/mdzes pa'i bzlas pa'am/_ngag gi bzlas
[\[324b.6\]]pa byas nas smon lam gdab pa dang /_gtor ma sbyin par bya'o/_/dpa' bo'i 'od zer gyis bkug pa de rnams rang la rab tu bcug nas gshegs su gsol bar bya'o/_/mngon par brjod pa bla mar yang /_/mgon po zhal gsum phyag drug pa/_/spyan
[\[324b.7\]]gsum rnam par 'gyur ba'i zhal/_/dmar po dkar po sngon po'i zhal/_/rdo rje dril bu snyoms par zhugs/_/phyag na kha T+wAM ga ral gri/_/cang te'u dang mgo bo'o/_/zhes so/_/de nas phyag bzhi pa brjod par bya ste dbang po 'bring po rnams kyi'o/_/de bzhin du yang phyag bzhi pa la zhal
[\[325a\]]
[\[325a.1\]]bzhi pa/_/spyan gsum drag po 'jigs par byed/_/g.yas brkyang zhabs kyis gnas pa ste/_/dus mtshan 'jigs byed mgo bo mnan/_/dkar sngon ljang dang dmar po'i zhal/_/rdo rje dang ni dril bu dang /_/thod pa kha T+wAM cang te'u can/_/bcom ldan ji 'dra de
[\[325a.2\]]bzhin du/_/bcom ldan 'das ma'ang de 'dra'o/_/yang na zla ba rdo rje'i rim pas bsgom par bya ste de bzhin du/_/de yi dbus 'gyur stong pa ni/_/zla ba hUM gi yi ge mchog_/de yongs gyur las rdo rje bzang /_/rdo rje sems dpa' rnam bsgom bya/_/zhes so/_/de nas
[\[325a.3\]]hoHyig gnyis dang bcas pa la/_/sngar grub pa rnams dran par bya'o/_/gnyis ka kun du dga' 'gyur bas/_/shin tu dga' bas zhu bar gyur/_/de ma thag tu dpa' bo dang rnal 'byor ma rnams langs te cang te'u grags pa'i sgras bskul bar gyur to/_/de nas sa bon dang mtshan
[\[325a.4\]]ma las skyes pa'i dpa' bo bsgom par bya'o/_/de nas zhal gcig phyag gnyis pa'i cho ga dbang po rtul po rnams kyis rang byin gyis brlabs pas bsgom par bya ste zla ba dang sa bon zhes pa'am/_yang na yud kyis te/_de bzhin du bla mar yang /_yud kyi rnam pas rdzogs pa yi/_/
[\[325a.5\]]rnal 'byor rnal 'byor mchog gi mchog_/ces so/_/rdzogs pa'i rim pa yang mkha' 'gro ma rnams kyi brda la sogs pa ste/_gang gzhan drung du 'don byed na/_/ngan pa'i bdag nyid rmongs can te/_/phyugs kyi mchog yin mkha' 'gro ma'i/_/pho nya rnams kyis
[\[325a.6\]]zos gyur kyang /_/de dag la ni skyob mi byed/_/sangs rgyas 'jig rten las ltung zhing /_/bla ma 'khu ba'i sdig pa byed/_/dam tshig skyong bar mi byed dang /_/brda la sogs rnams rab sbed byed/_/de 'dir da ni rjes su 'dzin/_/mkha' 'gro ma nyid dge ba'i zhal/_/zhes
[\[325a.7\]]te gzhan gyi ni dam tshig rig pa las gzhan no/_/drung du 'don par byed pa ni sems par byed pa dang 'dri bar byed pa'o/_/da ni khyod la srung bar mi byed do/_/sangs rgyas 'jig rten las ni chos kyi dbyings las so/_/bla ma ni bla ma'i dam tshig ste gsal lo/_/sngags
[\[325b\]]
[\[325b.1\]]pas rtsa ba'i gsang sngags tshig_/lan bdun par du rjes dran bya/_/de 'di'i thugs kar phag mo ni/_/srung ba byed par the tshom med/_/chu klung chu gter lteng ka dang /_/ri bo dang ni bzhi mdor rung /_/dur khrod nags tshal 'jigs rung ba/_/seng ge glang chen 'jigs
[\[325b.2\]]brgyad la/_/dpa' bo rnams dang pho nya mos/_/lhan cig sgrub po rtag tu rol/_/ri bo tshang tshing sman ljongs dang /_/mtsho dang gsang ba'i sa yi mthil/_/zhes pas gnas gsungs so/_/dpa' bo rnams dang pho nya mos/_/lhan cig mnga' bdag rtag tu rol/_/kye gang gi phyir don gang
[\[325b.3\]]las rol par byed pa de'i phyir/_'dir sgrub pa po yang dga' bar byed do zhes pas gsal lo/_/dpa' bo dang dpa' mo rnams kyi gsang ba'i gnas kyi cho ga'o//_//de nas grub pa'i rnal 'byor ches/_/rnam brgyad sngags kyis bshad par bya/_/de yis mkha' 'gro ma mthong ba/_/rab tu
[\[325b.4\]]stsol 'gyur the tshom med/_/ces pas bzhad pa brgyad gsungs so/_/de ltar dang po snying gar bzhag pa'i rtsa ba'i sngags la sogs pa bzlas par bya'o zhes pa sgra ji bzhin pa'o/_/ha hA hi hI hu hU he hai 'jigs par byed pa'i bzhad pa 'di rnams kyis de rnams rnam par 'byed par byed cing
[\[325b.5\]]'khrul pas 'jigs te 'bros par byed do/_/sgrub pa po yang mkha' spyod de dngos grub rgya chen po ster bar byed do/_/bde ba can ni pho nya mo rnams kyis lhan cig sgrub po rtse bar byed do zhes sngags gsungs so/_/dngos grub ni bcu gsum pa 'bras bu'i bdag nyid ster ro/_/bcom
[\[325b.6\]]ldan 'das kyis kyang rgyud mdor bstan par gsungs pa/_stong nyid snying rje'i bdag nyid skur/_/ye shes lnga dang sku gsum pa/_/bcu gsum 'bras bu thob pa po/_/dpal ldan dus 'khor la phyag 'tshal/_/zhes so/_/bde ba can bcos ma yin pa rab tu zhi ba'i bde ba'o zhes pa
[\[325b.7\]]sgra ji bzhin pa'o/_/rnal 'byor ma rnams mthong ba dang /_/gzhan pa brgyad kyi cho ga'o/_/da ni yang dag rab 'chad byed/_/gang gis mi rnams dbang du 'gyur/_/sngags dang rnal 'byor cho ga las/_/dpa' bo'i zla bas bsgrub par bya/_/zhes pas phyi rol gyi dbang du bya ba
[\[326a\]]
[\[326a.1\]]gsungs te/_mi rnams ni rigs lnga po rnams so/_/rnal 'byor cho ga las ni las so so'i rjes su mthun pas so/_/sgra ji bzhin pa'o/_/zla bas ni sbyin sreg gis so/_/sgrub pa po yang dpa' bo'i dbang po nyi ma bdun las so/_/dngos grub rgya chen stsol
[\[326a.2\]]bar byed/_/bdag nyid mtshan mo sbyin sreg byas/_/brgya rtsa brgyad ldan nyid kyis ni/_/thun gsum du ni bsgrubs gyur na/_/rgyal po dpung dang bcas nyid kyang /_/nyi ma bdun gyis dbang du gyur/_/phyed kyis bu ni chen po ste/_/de phyed kyis ni blon po'o/_/las sgrub pa la sreg blugs
[\[326a.3\]]ni/_/rgyal phran so gnyis sbyin sreg bya/_/bram ze rnams la'ang nyi shu ste/_/nyi ma bdun du sbyin sreg bya/_/rgyal rigs thun mong ba la bdun/_/rje'u rigs rnams la sbyin sreg lnga/_/dmangs la sbyin sreg gsum bya'o/_/mthar skyes de bzhin gcig sbyar bya/_/de ltar
[\[326a.4\]]dpa' bos rigs rim las/_/zla ba gcig gis bsgrubs gyur pa/_/sgrub pos gsang sngags 'di yis ni/_/'gro ba mtha' dag 'gugs par byed/_/ces te phyed ni lnga bcu rtsa bzhi'o/_/bu chen po ni rgyal po'i bu'o/_/de'i phyir gyis ni nyi shu rtsa bdun gyis so/_/thams cad
[\[326a.5\]]du thun mtshams gsum du rtogs par bya zhing sbyar bar bya'o/_/sha dang nya dang ldan par ni dbang gi thab tu'o/_/lha dmar po'i sbyor bas so zhes so/_/da ni bcom ldan 'das kyis gsungs pa'i rnal 'byor brjod par bya ste/_dpa' bo gcig pa'am shes rab dang thabs kyi bdag nyid kyang
[\[326a.6\]]rung ste/_zhal la sogs pa'i dbye bas zhi ba la sogs pa'i las byed do/_/gang gi tshe zhi ba la sogs pa la sku'i zhal gtso bor byas nas dkar por 'gyur te zla ba'i dkyil 'khor gyi dbus su gnas pa'o/_/de bzhin du gsung rdo rje zhes pa la sogs pas dbang la sogs pa la 'di
[\[326a.7\]]ltar ma mo'i gsang ba'i pad+mar rnams lngas waM yig las skyes pa'i chu skyes las skyes pa'i lha zhal gcig phyag gnyis pa dkar pos srung la zhon pa pad+ma dkar po dang mi 'jigs pa'i phyogs dkar po la sogs pa dang ldan pa rab tu bzhad pa'am lha mo ut+pal dkar po'i phyag bsgrub par bya
[\[326b\]]
[\[326b.1\]]pa'i khyim du mngag par bya'o/_/'di ltar dbang du bya ba la hrIHyig las skyes pa dmar po mda' gzhu can bsgom par bya'o/_/dgug pa la ni lag na zhags pa dang lcags kyu thogs pa'o zhes pa khyad par ro/_/sgra ji bzhin pa'o/_/sa stengs 'dod pa'i dbang phyug bzhin/_/dpal ldan
[\[326b.2\]]skal ba bzang por 'gyur/_/dbang dang dgug dang rnam par sdang /_/de bzhin gsad dang bskrad pa dang /_/rmugs dang rengs pa nyid dang ni/_/rmongs dang de bzhin bskyod pa dang /_/lkugs dang 'on dang long ba nyid/_/ma ning nyid du byed pa dang /_/las rnams 'di dag thams cad ni/_/
[\[326b.3\]]sgrub po nyid kyis 'grub par 'gyur/_/zhes pas phan yon gsungs so/_/'dod pa'i dbang phyug ces pa bud med skal ba bzang mo mtha' yas pa'o/_/dpal 'dus par yang gsungs pa/_ri rab sum cu rtsa drug gi/_/rdul phran ji snyed yod gyur pa/_/de yi btsun mo de snyed pa/_/
[\[326b.4\]]yon tan gnas ni 'byung bar 'gyur/_/zhes so/_/sgra ji bzhin pa'o/_/sgrub pa po rnam par rtog pa med pa/_blo dang ldan pa mkhas shing des pa kha cig 'jig rten pa dang 'jig rten las 'das pa'i dngos grub rnams de kho na nyid lhag par rtogs pa nyid kyis gdon mi za bar sgrub par byed
[\[326b.5\]]do zhes the tshom med do zhes pa sgra ji bzhin pa'o/_/dbye ba bco brgyad kyis tha dad pa'i rigs lnga dbang du bya ba'i cho ga'o/_/de nas 'di las rab 'chad byed/_/pho nya mo yi gnas kyi mchog_/yul dang yul dus skye 'gyur te/_/ye shes ldan pa skye bar byed/_/ces pas gnas
[\[326b.6\]]la sogs pa'i sa bcu gnas nyi shu rtsa bzhi nges par bstan pa gsungs te/_de rnams mkha' 'gro ma ru bshad/_/rdo rje'i dkyil 'khor gtso mo yin/_/dngos grub brtson pa'i sgrub pa pos/_/lugs las bzlog pa yongs shes bya/_/ku lu tA dang mya ngan dang /_/sin+d+hu na ga
[\[326b.7\]]ra gser gling /_/sau rASh+Ta dang lha yi khyim/_/yi dgas grong dang kha yi gnas/_/kAny+tsi lam+pA ka yi yul/_/ka ling+ga dang ko sha la/_/de bzhin dge mtshan gsum o Te/_/kA ma rU pa mA la wa/_/lha mo'i mkhar dang dga' dbang phyug_/go dA ba ri ardu da/_/o Di yA na dzA
[\[327a\]]
[\[327a.1\]]lar grags/_/pul+lI ra ma la de bzhin/_/yul 'di rnams kyi bu mo gang /_/dpa' bo gnyis med bstan pa nyid/_/de kun 'dod pa'i gzugs can te/_/yid kyi shugs kyis rdzu 'phrul che/_/zhes te/_lha'i khyim ni kong ka na'o/_/yi dgas grong ni rin po che'i gling
[\[327a.2\]]ngo /_/dz+wa lar grags ni dzA lan+d+ha ra'o/_/pul+lI ra mA la ya ni pur+N+Na gi ri'o/_/dgongs pa'o/_/'di rnams su zhes pa nye bar mtshon pa khyim lnga la sogs pa'i grong du rgyun du'o/_/thams cad rdo rje'i dkyil 'khor gtso mo ste dpal he ru ka'i btsun mo'o zhes pa sgra ji bzhin pa'o/_/da ni
[\[327a.3\]]mdor bsdus pas thun mong ba'i ming nyid kyis rnam par 'chad de/_rnal 'byor mar bshad ku lu tAr/_/mya nga ma yul du ma mo ste/_/de bzhin lA ma sin+d+hu'i yul/_/rigs kyi gtso mo na ga rar/_/zhes pa la sogs pas rnal 'byor ma'i ming dang gnas dang grangs te rdo rje rnal
[\[327a.4\]]'byor ma rnams so/_/de bzhin du mya ngan gyi yul la sogs par rtogs par bya'o zhes so/_/na gar ni skye bo'i bu'o/_/rdo rje mkha' 'gror yang /_ro langs zhes bya'i rig ma che/_/dpa' bo kun gyi mchog btab ster/_/spa zhing khung bur gnas byed dam/_/gnas der gnas pa'i bzang po
[\[327a.5\]]ni/_/byin pa'i spu zhes bya bar grags/_/zhing skyong gtsigs pa chen po'o/_/rgan byad ma zhes rnam par grags/_/lha mo lam khar shing 'phel gnas/_/zhes te sgra ji bzhin pa'o/_/gser gling du ni chu can brjod/_/sau rASh+Ta ru rigs kyi lha/_/khyim gyi lha ru mkha' 'gro
[\[327a.6\]]ma/_/yi dgas grong du bu mo can/_/kha ba'i ri ru gzugs can bshad/_/kAny+tsi nyid du byis bcas ma/_/khyim gyi lha dang lam+pA ka_/ka ling+ga ru brtul zhugs 'dzin/_/ko sha la ru sha za mo/_/dge mtshan gsum par du ma skyes ma/_/o trer dpal dbang bskur mar brjod/_/
[\[327a.7\]]kA ma rU par dkar mo dang /_/lha mo'i mkhar du'ang sbas ma dang /_/g.yo can de bzhin dga' dbang phyug_/go dA wa rir pho nya che/_/arbu da ru lum+bIr bshad/_/o Di ya na ra yan lag ma/_/dzA lar grags par dra 'dzin ma/_/gtum mo'i bu mo can gyi rigs/_/pul+lI ra mA la yar
[\[327b\]]
[\[327b.1\]]gnas/_/zhes so/_/lha mo'i mkhar du'ang de zhes pa'i 'ang yig gis phyogs gzhan du thabs kyang ngo /_/rdo rje mkha' 'gror yang /_lha mo'i mkhar du rna nyams ma/_/stobs chen po yi rigs las byung /_/mdung gi lag ni lha mo ste/_/rnal 'byor kun dbang phyug ma mchog_/
[\[327b.2\]]gnas der gnas pa'i drag po ni/_/pa Ta'i shing la yang dag brten/_/zhing skyong lus po chen po ni/_/sgyu can mchog gi dbang phyug go/_/zhes so/_/de bzhin drag tu dgod par gnas/_/rdul bral lha mo yang dag byung /_/zla ba'i gdong zhes rnam par grags/_/rdo rje'i mtshon cha
[\[327b.3\]]'dzin pa ste/_/nags der gnas pa'i lha mo de/_/ka dam+pa la rim pas brten/_/dril bu chen po zhes grags te/_/zhing skyong stobs ni chen po'o/_/kol+la gi rir bkra shis che/_/gtsigs pa'i skye gnas yang dag byung /_/zhes so/_/de bzhin du/_tsa ri tra ni lag skyes
[\[327b.4\]]gnas/_/gtsigs pa nus pa yang dag byung /_/lag skyes gnas pa bshad pa ni/_/phyag rgya shAk+ti 'chang ba mo/_/zhing der gnas pa'i dril bu che/_/zhing skyong stobs ni chen po'o/_/gyen du skra ni gdengs kar ldan/_/gdug pa thams cad 'jigs byed pa'o/_/zhes
[\[327b.5\]]so/_/slar yang /_bod kyi yul du lhan skyes bshad/_/chu srin rgyal mtshan 'dzin pa'o/_/zhes so/_/zhing 'di rnams kyi bu mo gang /_/dpa' bo rnams kyis dngos grub ster/_/mtshan mo 'du bar byed pa dang /_/yongs su rgyu zhing rtag pa ru/_/dngos grub rgya chen
[\[327b.6\]]ster bar byed/_/mkha' spyod rnams su rnyed dka' ba'i/_/las rnams thams cad sgrub po yis/_/'grub par 'gyur te the tshom med/_/ces te sgra ji bzhin pa'o/_/phyag rgya drug gis lhag pa yi/_/gzhan yang stong phrag nyi shu gcig_/lus dang yul du pho nya rnams/_/brgya
[\[327b.7\]]phrag dgu yi rigs rnams ni/_/dbugs rnams grangs ni ji snyed pa/_/pho nya mo rnams de snyed bshad/_/nyi shu rtsa bzhi'i rnal 'byor ma/_/'khor lo gsum rigs gtso mo'o/_/zhes pa 'di rnams kyi bsdus pa gsungs so/_/nyi shu rtsa bzhi po de rnams kho na bzung ste/_de rnams kyang
[\[328a\]]
[\[328a.1\]]'khor lo gsum gyis bsdus so/_/gsum po rnams kyang gcig gis gcig kyang ste gnyis su med do zhes gsal lo/_/sbas pa'i yi ge dang dkyil 'khor dgod pa'i cho ga'o/_/da ni rnal 'byor ma'i gzugs kyi sgyu ma rgyas par 'chad de/_dpa' bo me tog chu 'thungs
[\[328a.2\]]nas/_/dpa' bo'i gsang sngags rjes dran bya/_/phyag rgya lhan cig sgrub pa po/_/rtag tu 'khrig pa bya ba'o/_/zhes pa la sogs pas me tog gi rdul yang na'o/_/dgongs pa'o/_/mtshan mo sha ni bza' bya yang /_/sbyang bya rtogs bya bde ba thob/_/brda dang 'khyud pa'am de nas
[\[328a.3\]]ni/_/reg dang dgod dang rigs chen mo/_/zhes so/_/bza' bya za ba la sogs pa la rnam pa drug ste/_/bla mar yang /_bza' bar bya ba'i don du ni/_/lan gsum mngon par bsngags nas bza'/_/zhes so/_/bde ba thob pa ji lta ba bzhin du 'gyur bar ma zad/_/mi rgas pa'i
[\[328a.4\]]rgyur yang gsal la/_/phyag rgya legs par mthong nas bzhad/_/bden pas tshangs par spyod pa dang /_/'dis ni bzhad pa dag tu bya/_/lta ba bsregs pa grags ldan zhes pas sgeg pa'i sems dpa' gsungs so/_/tshangs par spyod pa ni mi 'pho ba'i tshul khrims
[\[328a.5\]]so/_/legs par bshad pa ni 'od can 'gags pa po chu shel du bya'o/_/lta ba bsnyems pa ni dga' ba'i bstan bcos su yang /_/ku mu di can lhan cig spyod pa mthong ba rab dga' mdzod spur smin ma gar byed dus su yang /_/de yi rkang pa bkod pa skad cig la ni mnyam du 'jig
[\[328a.6\]]cing 'jug rnams dran pa smra bar byed/_/dga' bas rnam par myos pa rnam par brgyud pa de dag rtsod pa'i gnas ni bud med rnam par 'gyur ba cig_/sa yi sbrang gis myos pa phal cher myos pa spro byed gzugs dang dpal ni gang yin de rnams nyon/_/lha mo ji ltar gnas pa'i
[\[328a.7\]]gar dang glu dang mchi ma 'dzag dang dgod dang byung ba za bar byed/_/ces gzugs kyi dbyibs ni 'dra ba/_/sdug pa mthong nas byed pa'o/_/rnam pa sna tshogs sdug pa'i las/_/zhes so/_/'dod pa'i bstan bcos su yang skra chas bcings pa grol dang zlum por bkod pa'i
[\[328b\]]
[\[328b.1\]]thig le ma lus 'chang ba dang ni mtha' cig tu/_/mig sman nag po brang la g.yer kha'i sgra ldan rin chen gser skud phrag par gcig tu do shal dang /_/rim par lag pa cha dang bcas pa spras pa gcig tu 'dzin pa'i 'dod ma de rnams rna g.yeng ba/_/zhes pa la sogs kyang ni
[\[328b.2\]]mthong nas cung zad stan dang 'gog pa'i brla yi gos ni 'phrog par byed/_/mchi ma 'dzag ces pa ni de bzhin spyod par byed pa'i bstan bcos su/_/'jigs pa med la gdon mi za bar du ste 'jigs pa rgyas mi byed/_/khros kyang gar byed 'jug cing de yi skad cig nyid la dgod/_/
[\[328b.3\]]do shal 'chang ba'i stobs med ma ni cir 'gyur zhes kyang grags/_/kye ma bsod nams ldan pa'i mthar gnas ma ni rnam par 'byor bar byed/_/sgra ji bzhin pa'o/_/rdo rje mi 'phrog gcer bu dang /_/lag pa g.yon pas mchod par byed/_/dbugs 'byin bum pa can dang dgod/_/de
[\[328b.4\]]bzhin ngo mtshar gar rnams kyis shes te/_/mi 'gom pa ni rang nyid kho nas 'khyud par byed pa'o/_/dga' ba'i bstan bcos su yang /_/kun nas 'grogs pas rang nyid 'o byed bya ba dang ni cho ga shes rab bral bas 'khyud pa dang /_/mal gyi mthar ni rked pa yis kyang lam du
[\[328b.5\]]'dod pa'i rnam grangs dang ni bus mo ni/_/khros pas g.yo zhing nyug par byed pa'i rjes su 'gro ba'i bud med dran pas brtse ba yis/_/'phel ba la gnas mngon par dga' ba'i snying ni rtse dga' rol pa'i stobs kyis 'jug par byed/_/ces so/_/dbugs 'byin gyis ni ring
[\[328b.6\]]du dbugs 'byin pas so/_/gar gyis ni gar rnams kyis te gsang ba'i nor bur thig ler rgyun la de'i gar gyis mnyes par bya'o/_/de nyid thams cad ro gcig pa des sngags pas bkug nas brla zung gi bar du gnas par bya'o zhes so/_/ngo mtshar ni ya mtshan dang bcas
[\[328b.7\]]pa'i rnam pa shin tu dga' ba rnams kyis sgra yang byed de rdo rje bdud rtsi'i rgyud du yang /_/de nas mnyes pa'i lha mo che/_/pad+ma rgyas pa'i mA ma kI/_/dam du 'khyud pa byas nas ni/_/dbang po kun la'o bya'o/_/ma mchu dang pos 'o byas nas/_/sing yig gdon par bya ba'o/_/
[\[329a\]]
[\[329a.1\]]zhes pa sgra ji bzhin pa'o/_/ha hA hi la sogs pa bzhad pa rnam pa brgyad rnal 'byor ba'i spyod pa mchog tu dga' ba rdo rje pho nya mo rnams thams cad kyi mtshan nyid 'di dag tu 'gyur ro zhes pa rnal 'byor gyi spyod pa gsungs pa shin tu dga' ba la mi mo'i spyod pa sngags
[\[329a.2\]]dang bsam gtan la sogs pa can nyid kyis mchog tu dga' bar 'gyur ro/_/de'i phyir rnal 'byor ma rnams mnyes pa'i ched du 'dod pa'i bstan bcos shes par bya'o/_/gsungs pa yang /_dpa' bo rnams kyis slar yang spu ldang ba la sogs pa ni lhan cig skyes pa can yin gyi gzhan
[\[329a.3\]]ma yin no zhes so/_/dpal he ru ka mngon par brjod par gsungs pa/_gtso mo rnams dang dpa' bo ni/_/spu ldang lhan cig skyes bde gang /_/rdo rje 'gom par mi bya'o/_/g.yon pas yongs su brtags pa yin/_/zhes so/_/da ni myos byed 'byung ba brjod par bya ste/_rgyud
[\[329a.4\]]du gsungs pas byang chub kyi sems dkar po'i phyogs la g.yon pa'i mthe bo nas tshes gcig la sogs pa'i dbye bas gtsug tor du 'gro'o/_/'di lta ste dang po'i tshes la dbang po'i sor mo'i tshigs la'o/_/de bzhin du gnyis pa dang gsum pa la'o/_/rkang pa'i tshigs dang pus
[\[329a.5\]]mo dang /_rked pa dang lag pa'i sor mo'i tshigs dang po dang /_tshigs bar ma dang /_gsum pa'i tshigs dang /_lag pa'i tshigs dang /_dpung pa'i tshigs dang /_phrag pa dang dpung pa'i tshigs dang /_snying ga dang /_mgrin pa dang dpral ba dang /_gtsug tor du gnyis pa la
[\[329a.6\]]sogs pa rnams song nas slar yang nag po la dpral ba dang mgrin pa la sogs par tshes gcig la sogs par 'gro'o/_/de la cha rnams kyi dmar por snang ba nyid bsgom par bya'o/_/mngon par brjod pa bla mar yang gsungs pa/_oM shrI he ru ka ya bid+ne he bid+ya rA dzA ya d+hi ma he ta to
[\[329a.7\]]bi raHpra tso da yA AHhUM/_mi smra bar ni rtag tu bsgom/_/dbyangs skyong mchog ni bzlas par bya/_/zhes te sgra ji bzhin pa'o/_/rnal 'byor ma'i bzhad pa dang gzugs kyi sgyu ma'i cho ga'o//_//de nas lta ba bshad bya ste/_/sgrub po gang zhig pho nya mo'i/_/gnas kyi dbye ba'i chog
[\[329b\]]
[\[329b.1\]]shes nas/_/sgom pa rtag tu mngon dga' ba/_/zhes pa la sogs pas lta ba gsungs so/_/gnas kyi dbye ba'i cho ga ni dpa' bo dang dpa' mo dag gis ri bo la sogs pa'i gnas te drang ba'i don to/_/mgo bo la sogs pa rnams su pu yig la sogs pa rnams dgod par
[\[329b.2\]]bya'o/_/de bzhin du bla mar yang /_pu dzA o a go rA de mA kA o tri ko ka la ka hi bre gri sau su na si ma ku/_zhes so/_/brda la sogs pa yang shes nas sngags dang bsam gtan la sogs pa bya'o/_/sgra ji bzhin pa'o/_/lam gyi bzhi mdo 'am khyim du yang /_/dpa' bo
[\[329b.3\]]gnas pa'i ri bo yang /_/mkha' 'gro'i dam tshig la gnas la/_/ring bo nas kyang gzigs par 'gyur/_/zhes pa sgrub pa de kho na sngon du byed pa nyid do/_/sgra ji bzhin pa'o/_/mtshan mo skra grol gyur nas ni/_/mchod pa las rnams yang dag brtsams/_/mchog gzhan
[\[329b.4\]]rab tu bcug pa'am/_/phyogs bcings pa la sogs pa nyid/_/lha dang lha yi tshogs kyis kyang /_/ma mthong bar yang mchod par gyis/_/zhes pas rdo rje'i mchod pa gsungs te/_rab tu bcug nas ni bkug nas so/_/gzhan ni rgyas la sogs pa can no/_/skye bo
[\[329b.5\]]dang bral bar phyogs bcing ba la sogs pas gnas la sogs pa bsrung ba byas nas bud med myos pa dang lhan cig nye bar spyod pa lnga la sogs pa nyid kyis mchod pa byas nas de'i chu skyes su rdo rje rab tu gzhug go/_/kyang gi sgra las mi la sogs pa rnams kyis te bram
[\[329b.6\]]ze la sogs pa rnams dang nyan thos la sogs pa rnams kyis mthong bar bya ba ma yin no/_/rang gi sgra las mthong yang kha na ma tho ba med pa rnams ni yon tan gzhal du med pa dang ldan pa phyag rgya chen po grub pa'o/_/gsungs pa yang /_/gang khyod nyes med lus rnams kun/_/
[\[329b.7\]]kha na ma tho med pas gzigs/_/shes rab pha rol phyin pa khyod/_/rnam par mi rtog khyod la 'dud/_/de bzhin du/_/gzugs med gzugs dang ldan pa'i mchog_/sna tshogs gzugs can yid las skyes/_/gzugs rnams thams cad snang ba'i dpal/_/gzugs brnyan
[\[330a\]]
[\[330a.1\]]ma lus 'chang ba po/_/zhes so/_/mchod par bgyi zhes pa ni don dam pa'i bden pas phyag rgya ma dang 'grogs pas zung 'jug sgom par byed pa'o/_/de nas nyi shu rtsa lhag pa'i brgya phrag bcu gcig gi nyi ma rnams kyis dri ma med pa nyid du 'gyur ro zhes pa nges
[\[330a.2\]]pa'o/_/dgongs pa'o/_/rtsa ba'i sngags dang yang na gzhan yang sngags pas grub par 'gyur ro/_/gang tshe me tog snyim pa bkang /_/nam mkhar gtor ba ma mthong na/_/zhes pa la sogs pas rtsa ba'i sngags la sogs pa gsungs te/_me tog gcig sa la lhung ba de'i tshe pho
[\[330a.3\]]nya mo rnams 'grub par byed de ngag gi dbang phyug dang ngag gi dbang phyug gi ma mo rnams 'gugs par byed par 'gyur ro/_/lha la sogs pa'i gnas mtha' yas pa la gnas zhes so/_/'dir sngags ni bshad pa'i rgyud las gsungs pa'o/_/de bzhin du yang gsungs pa/_
[\[330a.4\]]oM he ru kaM hUM hUM phaT ces so/_/yang na oM dz+wa la dz+wa la b+h+yoHhUM phaT swA hA/_zhes pa phyag gnyis pa'o/_/oM shrI ha ru ka hUM phaT swA hA/_zhes pa phyag bzhi pa'o/_/badzra wA rA hI hUM hUM phaT swA hA zhes so/_/skar ma'i rgyu ba shes par 'gyur/_/sa 'og sogs su gang 'gyur dang /_/snying
[\[330a.5\]]po nye snying yin na ni/_/bsgrub bya de ni mi mthong ngo /_/zhes te/_rgyu ba rnal 'byor ma rnams kyis shes par byed pa mi mthong ste/_rnal 'byor de nam mkha' la 'gro ba'i phyir ro/_/me'i gong bu bzhin du nam mkha' la mi snang bar byed do/_/ji bzhin pa'o/_/grong dang grong du de bzhin
[\[330a.6\]]dgon/_/grong khyer dang ni bzhi mdo dang /_/dpa' bo'i khyim dang shing gcig dang /_/ri yi rtse dang mtshan ma mtshungs/_/shing rtser kha dog dmar bsams nas/_/yi ge bdun gyi bdag nyid can/_/mi phyed myur du ltung bar 'gyur/_/sa spyod rnams kyang ltung bar 'gyur/_/bdag
[\[330a.7\]]gi lus la rnam bkod do/_/sa la ku sha'i stan la nyal/_/yi ge bdun gyi bdag nyid can/_/ji srid brgya rtsa brgyad par bzlas/_/rmi lam du ni bya ba kun/_/ston par 'gyur te the tshom med/_/ces bya ba ni/_rnal 'byor ma rnams oM hriHzhes bya ba la sogs pas 'khor lo
[\[330b\]]
[\[330b.1\]]bsgom pa dang bzlas pas thams cad byed de sgra ji bzhin pa'o/_/bu mo'i lus kyi cho gas sngags kyis bgrang phreng la mngon par bsngags par bya'o/_/ral gri dang mar me dang mthe bong dang /_me long la bltas pas pra phab pa mthong ste dge ba dang mi dge ba gang cung zad yod pa 'dir
[\[330b.2\]]ston par byed do zhes pas rdo rje'i skar ma 'am snang ba gsungs so/_/dpal kye'i rdo rje la sogs par gsungs pa'i cho gas shes par bya'o zhes pa sgra ji bzhin pa'o/_/de nas yi ge pa yi sngags/_/rnam bkod 'khor lo'i dbye ba las/_/lag g.yas nyi ma'i dbus su ni/_/stong
[\[330b.3\]]phrag gcig tu mngon bsngags nas/_/gang gis lag pa ston par byed/_/de ni nges par 'gugs par byed/_/'khor lo zla ba'i dkyil 'khor du/_/rnam bkod lag pa g.yon pas de/_/shel gyi rnam pa'i 'od zer gyis/_/phyogs bcur rnam par 'byer bar byed/_/ces pa
[\[330b.4\]]ni 'byung po la sogs pa 'bros par byed pa'o/_/sgra ji bzhin pa'o/_/gang gis lag pa ston par byed pa de nad la sogs pas gzir ba de rnams kyi nad thams cad las grol bar 'gyur te the tshom med do/_/dug dang gdon dang rims dang gzer dang mdze la sogs pa yang
[\[330b.5\]]'joms par byed do zhes pa sgra ji bzhin pa'o/_/ba lang sha ni mngar gsum btags/_/gal te sngags rig gcer bu gang /_/mtshan mo gsang ba ru ni gnas/_/stong phrag brgyad du sbyin sreg bya/_/sngags pas nang par dus su ni/_/gser srang stong ni rnyed par 'gyur/_/
[\[330b.6\]]sbyin sreg stong phrag bcu rnams kyis/_/yul 'khor dam pa rnyed par 'gyur/_/zhes pas sbyin sreg gsungs so/_/mngar gsum ni sbrang rtsi 'o ma ka ra'o/_/sgra ji bzhin pa'o/_/yang na gsang sngags rgyal po che/_/gnas ni gang du bsam par bya/_/sbyin sreg 'bum
[\[330b.7\]]gyis gnas de ru/_/rgyal srid 'gyur bar the tshom med/_/ces pa sgra ji bzhin pa'o/_/dkar po yis ni zhi bar byed/_/dmar pos dbang du 'gyur bar byed/_/nag pos myur du gsod par byed/_/ser pos nges par gnon par byed/_/ces pa kha dog gsungs te sgra
[\[331a\]]
[\[331a.1\]]ji bzhin pa'o/_/lag pa g.yon dang g.yas pa la/_/zla nyi mun pa can dang me/_/spyi bor bcings pa mthong ba dang /_/byed par 'gyur te gzhan du min/_/ji srid khu tshur ma bkrol ba/_/mtshon cha myur du gnod par byed/_/gru dang shing rta 'khrul 'khor dang /_/dud
[\[331a.2\]]'gro la sogs pa yi gzhi/_/zhes te/_g.yas pa la ni lag pa g.yas pa khu tshur bcings nas sngags bzlas pas mi la sogs pa'i 'khrul 'khor la sogs pa gnon par 'gyur ro/_/sgra ji bzhin pa'o/_/yang na bya ba thams cad ni/_/sgrub par gyur pa bsgrub par bya/_/
[\[331a.3\]]dri bzangs me tog 'bras bu dang /_/bdug pa so rtsi bzang po'i zas/_/zhes pa ni gsal lo/_/lus kyi sbyor ba dang por 'gyur/_/sbyor ba gnyis pa nus pa ste/_/gsum pa rgyal srid longs spyod nyid/_/bzhi pa mtho ris gnas pa yin/_/sum cu rtsa drug pho nya mo/_/de
[\[331a.4\]]'grub der ni the tshom med/_/khams gsum rgyu dang mi rgyu bcas/_/dmod 'debs rjes 'dzin byed pa yin/_/zhes pa phan yon te/_'dir sngags pa'i lus kyi longs spyod ni lus mdzes par 'gyur ro/_/bsam gtan grub pa la nus pa/_/zhes so/_/ngag gi 'jal ba rgyal
[\[331a.5\]]sred ces te yid la mngon par 'dod pa'o/_/bzhi pa ni bud med bzang mo'i bde ba'o/_/sgra ji bzhin pa'o/_/yang na rnal 'byor ma drug sngags/_/'khor lo lag pa g.yon par gnas/_/gang gi lag pa de bstan pa/_/de ni nges par 'gugs par byed/_/'khor lo'i
[\[331a.6\]]yi ge la sogs ni dmar por gsal lo/_/tsan+dan dmar po'i rdul dang ni/_/de bzhin skye tshe lan tshwa dang /_/bsgrub par bya ba'i rkang rjes rdul/_/gcig tu byas nas btags par bya/_/rnal 'byor ma rnams sngags dang ni/_/lag pas mnye ba byas nas ni/_/de nas mtshan mo gdol
[\[331a.7\]]ba'i mer/_/ro bsregs me la phye ma bsregs/_/bsgrub byar mngon phyogs gyur nas ni/_/sbyor ba'i di ni brtsam par bya/_/ji srid chig brgyar sbyin sreg bya/_/de srid nges par 'gugs par byed/_/ces pa sngags brjod pas bsgrub bya rmya shing rmugs par gyur pa rlung dang me'i dkyil
[\[331b\]]
[\[331b.1\]]'khor la gnas pa phyag gi zhags pa dang lcags kyu dang lha rnams kyi 'od zer gyis snying phug nas/_de nas bud med de'i skye gnas lcags kyus phug nas zhags pas mgrin pa bcings nas gcer bur mngon du phyogs nas zhabs kyi 'og tu lhung bar gyur par bsam par bya'o zhes pa
[\[331b.2\]]sgra ji bzhin pa'o/_/sa yi mgon po bdag nyid dang /_/nor yang dbang du 'gyur ba yin/_/rdul de nyid ni yang dag blang /_/lcags kyi phye ma rnam par bsre/_/dur khrod ras la gtums nas ni/_/lan bdun bzlas te bzhi mdo ru/_/sor mo brgyad du sa brkos nas/_/dgra yi
[\[331b.3\]]ming dang yang dag ldan/_/gang gi ming smos sbas pa de/_/myur du bsgrub bya de gnon gyur/_/ba yi 'o mas grol don du/_/de nas phyi ma de bkru bya/_/zhes te/_de zhes pa bsgrub bya'i rkang rjes kyi'o/_/de la gnas pa'i yang na'o/_/sgra ji bzhin pa'o/_/phye ma de nyid blangs nas ni/_/smyo
[\[331b.4\]]byed lnga dang yang dag ldan/_/yi dgas gos su de btums nas/_/dgra yi ming ni kun du bri/_/gcig tu byas nas brgyar bzlas te/_/dur khrod du ni me sba bya/_/bsgrub bya 'phral du smyo bar 'gyur/_/'o mas bkrus na bde ba'o/_/zhes te rang gi gnas su 'gyur ba'o/_/lnga
[\[331b.5\]]zhes pa ni da du ra'i rtsa ba dang sdong bu dang 'dab ma dang me tog dang 'bras bu'o/_/yi dgas ni shi ba'o/_/sgra ji bzhin pa'o/_/zla mtshan dang ldan pa'i khrag gis gro ga la ming kun du bri bar bya'o/_/sum mdor bzlas pa byas te mthe bos mnan na dbang du 'gyur ro/_/rang zhes pa
[\[331b.6\]]ming med mthe bos mnan pa'o/_/rkang pas mnan par byas nas ming med kyis bzlas par bya'o zhes pa sgra ji bzhin pa'o/_/de nas las mchog bshad par bya/_/ngag gis dngos grub rab bsgrub pa'o/_/ka ra bI ra'i me tog dmar/_/ba yi 'o mar ldan pas kyang /_/nyin zhag
[\[331b.7\]]so sor sngags bzlas pas/_/zhi ba'i ling+ga'i spyi bor bsnun/_/nyi ma bdun du mnyam gzhag pas/_/brgya rtsa brgyad po nyid kyis so/_/de nas nyi ma brgyad pa la/_/me tog de rnams blangs nas su/_/chu klung chen po'i chur zhugs nas/_/de dag re re dor bar bya/_/mthar
[\[332a\]]
[\[332a.1\]]gyis kyang ni thams cad rnams/_/gsang sngags bzlas nas dor bar bya/_/chu klung dor ba'i me tog gang /_/rgyun las ldog na sgrub pa pos/_/de ni chu dang ldan pa blang /_/smos ma reg pa de 'thungs na/_/sgrub pa po de'i ngag gis ni/_/dngos grub 'gyur
[\[332a.2\]]bar the tshom med/_/ces te sgra ji bzhin pa'o/_/lag pa skye gnas phyag rgya bcings/_/brgya rtsa brgyad du bzlas par bya/_/sngags pa bsgrub byar mngon phyogs nas/_/bsgrub bya yi yang lto bar gnas/_/blo ldan de yid la gnas pa/_/thun gsum mthe chung ba skyong bar bya/_/
[\[332a.3\]]mtshan mo bdun gyis rgyal po sogs/_/brgya byin sogs rnams nges par 'gugs/_/zhes te mthe chung ni lce'o/_/dgongs pa'o/_/tsan+dan dmar po'i rdul gyis ni/_/bsgrub par bya ba'i gzugs byas nas/_/tsha ba gsum gyis rnam par byugs/_/spra tshil gyis ni rab byug
[\[332a.4\]]bya/_/sgrub pos de yi gsang gnas su/_/zangs ma'i khab kyis de phug nas/_/seng ldeng mdag me du med la/_/nyi ma bdun du nges par gdung /_/sngags kyis lan cig bzlas pa yis/_/bsgrub bya myur du 'gugs par byed/_/bsgrub bya'i ming ni sngags spel ba/_/gi wang ro yi
[\[332a.5\]]sen rtsi yis/_/gro ga'i 'dab ma la bri bya/_/rgyal po'i gnas dang sde nyid bcas/_/spra tshil gyis ni 'dab ma dkri/_/seng sdeng me yis gdung bar bya/_/ji srid spra tshil ma zhu ba/_/de srid bar du gdung bar bya/_/rgyal po nges par myur du 'gugs/_/bsgrub par bya ba'i rkang
[\[332a.6\]]rjes rdul/_/tsan+dan dmar po dang bsres pa/_/dur khrod thal ba dang lhag ma/_/gcig tu byas nas sgrub pos ni/_/seng ldeng mdag me du med la/_/rdul de lag pa gnyis kyis ni/_/mnyes nas gdung ba'i sbyin sreg bya/_/ji srid du ni bsregs pas 'grub/_/brgyal zhing sems
[\[332a.7\]]dang bral ba dang /_/rnam par rmongs shing nyon mongs pas/_/phyugs dang de bzhin pho nya mo/_/rlung gi shugs kyis 'ong bar 'gyur/_/ka ra bI ra'i lcug ma ni/_/rlan bcas dpung pa'i tshad tsam ni/_/blangs nas de la sngags bris te/_/ro bsregs me ru de gzhug bya/_/ji srid de
[\[332b\]]
[\[332b.1\]]ni ma tshig pa/_/de nas myur bas blangs nas ni/_/rigs pas lan bdun bzlas byas nas/_/bsgrub bya'i ming nas de bskor bya/_/bud med mchog gang rjes dran nas/_/rlung gi shugs kyis de 'gugs byed/_/g.yon gyi 'jug pas de slar yang /_/bskor bas zhi bar byed
[\[332b.2\]]pa yin/_/ka ra bI ra mar me tog_/rgyal la gi wang gis byugs te/_/chu klung chen por zhugs nas ni/_/lte ba tsam du chu ru gnas/_/lag pa kha sbyor dbus gnas pa/_/de nas stong phrag gcig tu bzlas/_/lag pa gnyis kyis phye mar brlags/_/chu yi lhan cig btung
[\[332b.3\]]bar bya/_/rnal 'byor pa ni tshig grub pa/_/de nas de yis dngos grub 'gyur/_/rgyal po rgyal po'i btsun mo yang /_/yid kyis nges par 'gugs par 'gyur/_/lha dang lha min mir bcas rnams/_/khros pa'i tshig gis gsod par byed/_/tshar bcad rjes 'dzin la
[\[332b.4\]]sogs pa/_/thams cad tshig gis byed pa yin/_/zhes pa las sna tshogs gsungs te sgra ji bzhin pa'o/_/de nas gzhan ni rab 'chad byed/_/bud med kun du rmongs byed pa/_/ka ra bI ra'i me tog ni/_/rigs pas lan bdun bzlas pa rnams/_/de rnams kha sbyor
[\[332b.5\]]byas nas ni/_/skye gnas dbus su nges par sbyar/_/gnyis med ye shes rnal 'byor ldan/_/gsang sngags brgya phrag gcig bzlas bya/_/sgrub pa de dag rnams kyi ni/_/gcig ni phung pos blangs nas su/_/de yis mi mo gang la bsnun/_/de ni mod la dbang du 'gyur/_/
[\[332b.6\]]zhes te rigs pas zhes pa ni rnal 'byor ma thams cad kyi sngags kyis so/_/kha sbyor byas pa ni mig btsums pa'i dga' ba med pa'o/_/dmar po ni ka ra bI ra'i me tog go/_/gnyis med ces pa bud med dang skyes pa'i dbang po gnyis gcig pa nyid do/_/dgongs pa'o/_/
[\[332b.7\]]de nas yi ge ha lnga yi/_/las ni 'chang byed de nyid las/_/gang gis rnam par shes tsam gyis/_/myur du dngos grub rab 'jug byed/_/ces pa sgra ji bzhin pa'o/_/hIM hIM hUM hau haHzhes pa sngags bstan pa'o/_/shes rab dag pa tsam gyis yon tan phyed do/_/sgra ji bzhin
[\[333a\]]
[\[333a.1\]]pa'o/_/'di dag dgod par bya ba ni rnal 'byor pa'i lag pa dag brtan par mnyes par bya'o/_/bsgrub bya la mngon du phyogs par gyur pas de'i ming nas bskul ba dang ldan pas de'i khrag 'gugs par byed de dgra bo mod la 'chi bar 'gyur ro/_/'di dag ni
[\[333a.2\]]ha yig dbus mar byas nas gzhan gyi ming dang ldan pa bkod pas kha nas khrag 'dzag par bsam par bya'o/_/sdigs mdzub dang ming med kyi thod par gnas pa'i khrag rab tu mnye bar bya ste ji srid de skad bzhin par 'gyur gyi bar du'o/_/de nas bsgrub bya de rnams 'jig go/_/
[\[333a.3\]]g.yon pa'i ming med kyi rtse mo nas mnyes na de nas 'tsho'o/_/chang 'thungs nas gal te khros pas mig dmar por gyur pas bzlas par bya ste rgyal po sde dang dpung dang bzhon pa dang bcas pa yang myur du 'gugs par byed do/_/myos byed ni chang la sogs pa'o/_/de bzhin
[\[333a.4\]]du shun pa dang bu ram dang bcas pas so/_/gang cung zad bya ba de sbrang rtsis mchog tu btags nas chu rnams kyis sbyar ba yang mkhas pas chang rnam pa gsum du shes par bya'o/_/bu ram so ba bcos pa'i chang /_/mkhas pas d+hA hA kI la gnas/_/mnye bya zos shing 'thungs
[\[333a.5\]]pa gang /_/de de myos byed ces bshad do/_/sgra ji bzhin pa'o/_/de nas rnam pa sna tshogs shes/_/mkha' 'gro ma la gtor ma sbyin/_/sgrub po dngos grub la brtson pas/_/gsang sngags bzlas pa rab tu bya/_/zhes pas bsnyen pa gsungs so/_/bzlas pa
[\[333a.6\]]zhes pa nye bar mtshon pa ste sbyin sreg la sogs pa 'di nye bar bsdus so/_/ri bong la sogs pa'i spu'i skud pa la stong phrag mngon par bsngags nas gang gi mgul pa la bcings na mi de de dang 'dra bar 'gyur ro/_/ka ra bI ra'i me tog la/_/stong phrag gcig tu mngon bsngags
[\[333a.7\]]nas/_/de yis sbrum ma la reg na/_/mngal ni gzhan du 'pho bar 'gyur/_/sdigs mdzub la mngon par bsngags te sdigs mdzub bstan na de rnam par 'joms par byed do/_/sgrub pa po'i g.yon pa'i ming med kyis reg na 'tsho bar byed do/_/sgra ji bzhin pa'o/_/de nas 'di las
[\[333b\]]
[\[333b.1\]]'bad pa yis/_/rdo rje mkha' 'gro'i snying po 'chang /_/gang gis bsgrubs pa tsam gyis ni/_/dngos grub kyi ni 'bras bu 'byung /_/zhes pa las gsungs so/_/mkha' 'gro rnams kyi rig pa chen po bzlas par bya zhes pa ni rnal 'byor pas 'bum bzlas pa bsgrubs pas
[\[333b.2\]]'byung po rnams dbang du byed do zhes pa sngon du bsnyen pa gsungs pa phag mo'i sngags 'bum bzlas pas so/_/da ni mngon par brjod pa bla mar gsungs pa'i rdo rje phag mo'i sgrub thabs brjod par bya ste/_stong par bsgoms nas rang gi snying gar zla ba la gnas pa'i sna
[\[333b.3\]]tshogs su chu skyes kyi steng du/_A li kA li'i dbus su yaM las skyes pa'i phag mo rdo rje rnal 'byor ma dmar mo phyag gnyis ma zhal gcig pa spyan gsum pa mche ba gtsigs pa skyil krung phyed pas gar byed bzhin pas gnas pa shin tu mdzes pa phyag g.yon gyi mthar skra
[\[333b.4\]]grol ba sna tshogs pad+ma la rnam par bzhugs pa zhal mche ba gtsigs pa/_/zla ba phyed pas nye bar mdzes pa cod pan la rdo rjes mtshan pa dngos grub thams cad rab tu sbyin par byed pa drag mo thod pa'i phreng ba can/_dpral bar rdo rje phreng ba can/_/g.yon du thod pa
[\[333b.5\]]khrag dang bcas/_/g.yas su rdo rje sdigs mdzub byed/_/bskal pa'i me ltar kun du 'bar/_/khrag la dgyes shing khrag 'dzag mo/_/spyan dmar 'od zer dmar po ste/_/sangs rgyas lnga yis rgyan du byas/_/yang na pad+ma dmar po yi/_/dbus su sems dpa'i
[\[333b.6\]]skyil krung can/_/thod pa'i phreng ba'i cod pan can/_/rgyan rnams kun gyis brgyan pa'o/_/rdo rje dril bu snyoms par 'jug_/thabs ni 'tshir zhing 'dzin pa'o/_/yang na g.yas brkyang dmar por bcas/_/skra ni gyen du bcings shing brdzes/_/'jigs byed
[\[333b.7\]]dang ni dus mtshan mnan/_/rgyan byad dmar gnas shin tu rmugs/_/de ltar lha mo sna tshogs mtshon/_/sna tshogs dbyibs dang kha dog ste/_/snying la ye shes ting 'dzin sems/_/bsams nas sems ni mtshon par bya/_/ji ltar 'khor lo lnga bdag nyid/_/
[\[334a\]]
[\[334a.1\]]b+ha ga'i dbus su bsgom par bya/_/de nas 'khor lo bzhi bdag nyid/_/de lta bu sogs mthar thug pa'o/_/yang na yud kyi sbyor ba yis/_/brjod pa'i sa bon sogs dran bya/_/sa bon 'od zer spros pa yis/_/'gro ba'i don ni sgrub pa dang /_/
[\[334a.2\]]bar ma gsal ba'i ye shes dang /_/rnam shes mchog gi lus can rnams/_/thun mtshams bzhi ru bsgoms pa las/_/sa 'og sa stengs kun blta bya/_/bdag po rnam gnyis de ji srid/_/mthong bar sa la rnam par spyad/_/nges par sbyor ba 'di yis ni/_/
[\[334a.3\]]dngos grub myur du thob par 'gyur/_/go cha chen pos yang dag bsrung /_/'bum phrag bzlas nas las bya'o/_/sgra ji bzhin pa'o/_/mi'i rus pa'i phur pa sor drug pa byas nas brgya rtsa brgyad bzlas te dgra'i sgor gzugs par bya ste de'i rigs rgyud zad par 'gyur ro/_/ba lang
[\[334a.4\]]gi zhing ngam ma he dang glang po che dang rta'i ra bar sba bar bya ste/_gang dang gang gi rus pas phur pa byas na de'i rigs rgyud nyams par byed do zhes pa'o/_/rigs rgyud ni rigs so/_/brgyad lhag pa'i brgya bzlas pa las so/_/sgra ji bzhin pa'o/_/de nas rgyal po
[\[334a.5\]]dbang du bya bar 'dod par gyur na sgrub pa pos sa'i rang bzhin gyi gzugs brnyan byas nas sor brgyad kyi sa ru gzhug par bya'o/_/nyi ma dang po la ma du lung+ga'i me tog gsum dang me tog bsres la sbyin sreg bya zhing nyis 'gyur du 'phel bar bya'o/_/stong phrag brgyad
[\[334a.6\]]de srid mi bdag dbang du gyur gyi bar sbyin sreg bya'o/_/sngags kyi rgyal po 'di nyid kyis/_/rmugs dang de bzhin rengs pa dang /_/rmongs dang skems pa nyid kyang ni/_/'grub 'gyur 'dir ni the tshom med/_/ces te sa la ni rgyal po'i sgo ru'o/_/me tog ni rdul lo/_/
[\[334a.7\]]dgongs pa'o/_/sha dang ldan pa'i sbyin sreg gis/_'grub par 'gyur te gzhan du min/_/skyes pa bud med du bya bar 'dod pas/_/skyes pa'i zhes pa de nyid kyi'o/_/rkang pa'i pags pa dang sen mo ni 'dir cha mnyam par bya'o/_/rkang pa ni ltogs pa de nyid kyi'o/_/kaN+Da
[\[334b\]]
[\[334b.1\]]ka ri'i me tog dang 'bras bu gnyis cha mnyam par byas la ri bong gi khrag gis btags par bya'o/_/nyi ma bcu gcig ji srid par grib nas bskam par bya'o/_/nyi ma bcu gnyis pa la gang gi mgo bor phye ma byin pa'i skyes pa de nges par bud med du 'gyur te yang dag par
[\[334b.2\]]'o mas bkrus pas grol bar 'gyur ro/_/ltogs pa ni bya rog chen po'o/_/khrag rnams zhes spangs pa gsum pa'i don to/_/mgo la zhes pa mgo la zhes thob bo/_/sgra ji bzhin pa'o/_/yang na khyi ru bya bar 'dod pas rgyal gyi lcags ne le'i mgo bor bzhag
[\[334b.3\]]nas zhag bdun du sngags stong phrag brgyad bzlas par bya'o/_/nyi ma brgyad pa la slar yang gur gum gyis mnyam par byas nas sbyin sreg brgya rtsa brgyad bya'o/_/de nas gang gi mgo bor de'i thal ba byin pa'i skyes pa de khyir 'gyur ro/_/slar gso ba la mtshan mo mkha'
[\[334b.4\]]'gro ma rnams la gtor ma sbyin par bya'o zhes so/_/rgyal ni skar ma rgyal la lcags kyi dri ma'o/_/brgyad ces pa brgyad lhag pa'i stong phrag go/_/khyi ni khyi'o/_/sgra ji bzhin pa'o/_/rdzas nyid 'dir rdzas ma yin par bya bar 'dod na gser shing gi 'bras bu'i sbyin sreg brgya rtsa
[\[334b.5\]]brgyad byas na gang gi tshe/_mi de'i rdzas ma yin par 'gyur ro/_/slar gso ba la ni sngags a ru ra'i sbyin sreg byas na de bzhin du 'gyur ro/_/gser shing ni smo byed do/_/ltas su byung bar bya bar 'dod pas gang bya chen po'i tshang gis sbyin sreg byas na nyi ma bdun pa la 'dir ltas su
[\[334b.6\]]'byung bar 'gyur te sa la'o/_/slar gso ba la ni phub ma'i sbyin sreg byas na nges par ltas ngan zhi bar 'gyur ro/_/spel tshig gi dbye bas brgyad lhag pa rnams bzlas pas zhi'o zhes pa sgra ji bzhin pa'o/_/zla ba gzas zin pa na byi la'i spu rnams ro bsregs pa'i mer bsreg
[\[334b.7\]]par bya'o/_/gang gi ming nas smos pa sngags kyis mi de byi lar 'gyur ro/_/thal ba mgo bor blugs pa de 'o mas bkrus na zhi'o/_/bya rog gi rgyus pas srad bu byas nas sngags kyis mngon par bsngags te mgul par bcings pa'i mi de bya rog tu 'gyur ro/_/sems
[\[335a\]]
[\[335a.1\]]can gang dang gang nyid kyis skud pa mgul pa la bcings te brgya rtsa ba rgyad bzlas na mi de dang 'dra bar 'gyur ro/_/mgul pa'i skud pa bkrol bas kyang grol bar 'gyur ro/_/rang gi so ba la mngon par bsngags nas pha rol gyi so ba rnams su gzhag par bya'o/_/
[\[335a.2\]]so ba phyed kyis kyang bdag nyid la mngon par dbang bskur nas mtshan mo bdun du sngags bzlas pa byas te/_de nas so ba 'gugs par byed do/_/rang gi so ba la lan bdun bzlas nas so/_/sgra ji bzhin pa'o/_/sna tshogs pa'i las rab 'byam gyi cho ga'o/_/de nas gzhan
[\[335a.3\]]ni rab 'chad byed/_/mkha' 'gro ma yi gnas chen po/_/rin chen lnga yi rang bzhin dge_/ri bo bzang pos bris nas ni/_/de yang steng du rtag bzlas bya/_/mkha' 'gro ma yi dra ba sdom/_/zhes bya ba la sogs pas phyi rol gyi mchod pa gsungs so/_/ri bo ni suM las skyes
[\[335a.4\]]pa'i lhun po'o/_/lnga zhes pa nam mkha' la sogs pa'i dbyings su gnas par bsam par bya'o/_/bshad pa'i rgyud du yang /_rten dang brten pa'i rang bzhin gyis/_/b+hai ram+ba la sogs par gnas/_/bla ma brgyud rim ji lta bar/_/de ltar shes nas chog shes pas/_/ri
[\[335a.5\]]yi mgo dang ge sar dang /_/sna tshogs 'dab ma 'jam pa la/_/de yi dbus gnas dpa' bo ni/_/'dod don thams cad sgrub pa po/_/zhes pa drang ba'i don to/_/gtsug tor la sogs pa'i pad+ma ni lnga'o/_/bzang po ni gsang ba'i pad+ma gcig pu'o/_/sna tshogs chu
[\[335a.6\]]skyes 'dab ma brgyad pa rdo rje nor bur gnas pa la sogs pa brgyad pa ze'u 'bru dang bcas pa la nyi ma'o/_/u mA ra dang de rang dbang phyug chen po dag rdul dang khu ba'o/_/'dir he ru ka ni lhan cig skyes pa'i dga' ba'o/_/de dag 'gags pa ni gang ba'o/_/rdo rje phag mo ni
[\[335a.7\]]de la snang ba thams cad mkhyen pa nyid de zla ba'am/_/zla ba can gyi dbye ba med pa'i chos can ma sgom par byed pas skye bo zhes pa nges pa'i don to/_/mkha' 'gro de bzhin lA ma dang /_/dum skyes ma dang gzugs can ma/_/rab gtum la sogs nyi shu bzhi/_/bya
[\[335b\]]
[\[335b.1\]]rog gdong sogs ma mo brgyad/_/ces pa 'dis byang chub kyi phyogs kyi dag pa gsungs so/_/kun spyod du yang lus rjes su dran pa nye bar gzhag pa ni mkha' 'gro ma'o/_/de bzhin du gzhan yang rtogs par bya'o/_/rdo rje sems sogs dpa' bo ni/_/lugs las bzlog
[\[335b.2\]]pas rab tu bstan/_/zhes pas 'khor lo lngas bsdus pa'i dkyil 'khor gsungs so/_/mkha' la 'gro ma nyi shu bzhi/_/zhes pa le'u bzhi par gsungs so/_/rnal 'byor ma'i rgyud nyid kyi phyir ro/_/drang ba'i don gyis go sla'o/_/nges pa'i don gyis mkha'
[\[335b.3\]]'gro ma la sogs pa rnams lte ba la sogs pa'i 'khor lor sa la sogs pa 'bab pa'o/_/rab gtum la sogs pa rnams rtsa nyi shu rtsa bzhi'i sen mo dang so la sogs pa 'bab pa'o/_/bya rog gdong la sogs pa rnams sgo'i rtsa rnams te/_kha'i dri ma la sogs pa
[\[335b.4\]]'bab pa'o/_/dpa' bo rnams kyang so dang sen mo la sogs pa 'bab pa'o zhes so/_/dang por rdo rje sems dpa' ste/_/de nas dpa' bo rnam snang mdzad/_/pad+ma gar gyi dbang phyug nyid/_/de bzhin he ru ka dpal che/_/nam mkha'i snying po rta mgrin dang /_/de
[\[335b.5\]]bzhin rin chen rdo rje mchog_/stobs po che zhes brgyad pa ni/_/sku yi 'khor lor gnas pa ste/_/lugs las bzlog par gsungs pa'o/_/mig ngan rdo rje 'jigs byed nyid/_/rdo rje bzang dang shin tu bzang /_/rdo rje hUM mdzad nyid dang yang /_/dpa' chen rdo rje
[\[335b.6\]]ral pa dang /_/myu gu can zhes bya ba ste/_/brgyad po gsung gi 'khor lor gnas/_/rdo rje'i lugs dang rdo rje'i 'od/_/'od dpag med dang lha dgra dang /_/de bzhin nyid du mche rnam gtsigs/_/keng rus keng rus chen po mchog_/thod pa'i dum bu can rnams ni/_/
[\[335b.7\]]dpa' bo nyi shu rtsa bzhir bshad/_/brgyad po thugs kyi rdo rjer gnas/_/dpa' bo gcig pu'i don du ni/_/ji skad gsungs bzhin kha dog dbyibs/_/bsgom par bya zhing mchod par bya/_/zhes te sgra ji bzhin pa'o/_/nyi shu rtsa bzhi'i dpa' bo rnams/_/dpa' mo
[\[336a\]]
[\[336a.1\]]che sogs pho nya mo/_/zhes pas shes rab dang thabs nyid du gsungs so/_/de la gshin rje sreg ma la sogs pa bong bu dang rnga mo dang /_ra dang byi la'i gdong can zhes brjod do/_/pho nya mo sum cu rtsa drug ni mtshan ma lngas mtshan ma la chags pa dang cung
[\[336a.2\]]zad dgod pa yongs su 'khyud pa gcer bu nyid dang skra grol ba spu langs pa yang ngo zhes te sgra ji bzhin pa'o/_/sngar brjod pa yi cho ga yis/_/mkha' 'gro ma yi dra ba sdom/_/dngos po kun gyis mchod par bya/_/dngos grub kun byed dge ba yin/_/zhes te sngar brjod pa ni
[\[336a.3\]]rtsa ba dang bshad pa'i rgyud du brjod pas so/_/rdo rje mkha' 'gror yang tho rangs rang gi snying gar zla ba'i dbus su a yig gis zla ba'i dkyil 'khor rnam par bsams nas de'i steng du hUM yig rnam par bsgom par bya'o/_/de nas byams pa'i sems byas nas/_/phyi nas dkyil
[\[336a.4\]]'khor bri bar bya'o/_/zhes pa'i cho gas mkha' 'gro ma la sogs pa'i gnas dgod pas so/_/de bzhin du kun spyod du/_mkha' 'gro de bzhin lA ma dang /_/dum skyes ma dang gzugs can ma/_/pad+ma'i phyogs kyi gnas la dgod/_/dngos grub thams cad sgrub byed ma/_/
[\[336a.5\]]zhal gcig ma la phyag gnyis ma/_/sna tshogs gzugs can rnam sgeg ma/_/phyogs bral gyi ni bzhi po la/_/lnga yis gang ba'i thod pa nyid/_/suM yig la sogs yang dag sbyar/_/yul dang yul du rnam gnas pa/_/drangs pa 'khor lo'i snying por gnas/_/rnal 'byor
[\[336a.6\]]rig pas rtag tu mchod/_/ces so/_/da ni mngon par brjod pa bla mar gsungs pa'i dam tshig gi mkha' 'gro la sogs pa bsgom pa brjod par bya ste 'di lta ste/_dkyil 'khor snga ma'i dbus su ni/_/pad+ma 'dab brgyad bri bar bya/_/sna tshogs kha dog ge sar ldan/_/'dod pa'i
[\[336a.7\]]'bras bu kun rab sbyin/_/de la dbus su hUM yig ni/_/rdo rje sems dpa' rnam bsgom bya/_/bcom ldan zhal bzhi sngo dang ser/_/dmar dang ljang zhal spyan gsum pa/_/bcu gnyis phyag ste g.yas brkyang gnas/_/'jigs byed che dang dus mtshan mo/_/zhabs kyi mthil
[\[336b\]]
[\[336b.1\]]gyis kun du mnan/_/dam tshig rdo rje phag mos 'khyud/_/phyag gnyis rdo rje dril bu'o/_/zhes so/_/de nas gzhan ni rab 'chang byed/_/gsung gi dkyil 'khor sgom pa'o/_/dkyil 'khor snga ma'i dbus su ni/_/gsung gi 'khor lo yongs bsgom bya/_/rtsibs brgyad kha
[\[336b.2\]]dog dmar po la/_/pad+ma snga ma de bzhin nang /_/rdo rje sems dpa' yongs bsgyur bas/_/gsung gi rdo rje yongs su bsgom/_/zhal bzhi phyag ni bcu gnyis pa/_/zhes pa la sogs pa rgyas par ro/_/de nas mchog sgrub pa'i cho gar 'gyur te/_pad+ma 'dab brgyad yid 'ong ba/_/kha [\]]
[\[336b.3\]]dog sna tshogs yid 'phrog par/_/nyi ma'i dkyil 'khor gyi dbus su/_/pad+ma'i rgyal po rnam par bsam/_/zhal bzhi pa phyag bcu gnyis pa rdo rje phag mos 'khyud pa/_phyag gnyis kyis rtse mo lnga gdengs pa'i rdo rje pad+ma dang dril bu'o/_/phyag gzhan gnyis kyis tshogs bdag
[\[336b.4\]]gi pags pa'i na bza' 'chang ba g.yas kyi phyag rnams su mdung dang lcags kyu dang gri gug dang cang te'u g.yon rnams su kha T+wAM ga dang zhags pa dang tshangs pa'i mgo bo dang dgra sta rnams so/_/kha T+wAM ga yang mchod phyir thogs kyi tshul gyis steng du rdo rje rtse mo lnga pa dang /_dril bu
[\[336b.5\]]rab tu 'chang ba ba dan gsum pas mtshan pa dbus su sna tshogs rdo rjes mtshon pa 'og tu rdo rje rtse gcig pa'o/_/rgyu ma'i thod pa phyag tu gnas pa'o/_/sngon po dang ser po dang dmar po dang ljang gu'i zhal phag mo dmar mos 'khyud pa/_dkyil 'khor phyi ru rnam pa lnga'i/_/yi
[\[336b.6\]]dgas rnams kyis de bzhin bskor/_/phyi ru dur khrod mi bzad pa/_/kha dog sna tshogs mchog gi mchog_/shing mchog sna tshogs kyis yid 'ong /_/ce spyang bcas pas shin tu 'jigs/_/bya rog 'ug pa bya dkar rgod/_/ce spyang de bzhin ro bsregs dang /_/keng
[\[336b.7\]]rus dang ni mdung gis phug_/'phyang dang phyed tshig pa dang mgo_/mgo thod dang ni rje ngar dang /_/mgo med lag dang mgo bo dang /_/sbrul ni sna tshogs yid 'ong dang /_/mig sna de bzhin rnga bo che/_/seng ge phag dang stag rnams dang /_/ra dang lug dang de bzhin du/_/glang chen
[\[337a\]]
[\[337a.1\]]rta bong ba lang dang /_/rnga mo sna tshogs dam tshig mchog_/myos byed rnam pa sna tshogs nyid/_/de bzhin chang gi btung ba mchog_/dpa' bo 'dus pa bzang mo yi/_/rnal 'byor ma rnams sna tshogs mchog_/thod pa kha T+wAM ga 'dzin zhing /_/gri gug dang ni
[\[337a.2\]]cang te'u mchog_/lha yi rol mo sna tshogs dang /_/bza' dang bca' ba ro yi mchog_/rnam pa sna tshogs 'o byed 'khyud/_/gzhib bya ba ldag bya ba mchog dam pa/_/rnam pa de lta'i dur khrod du/_/gnod sbyin ro langs srin po rnams/_/zhes so/_/cha brgyad dkyil 'khor yid 'ong
[\[337a.3\]]ba/_/'bar ba dang bcas nyi ma mtshungs/_/dkyil 'khor rdo rje rin chen gyis/_/shin tu dga' ba thug med sgrub/_/ces so/_/da ni gnas brjod pas sgrub thabs brjod par bya ste/_'di la bsnyen pa dang nye bar sgrub pa dang sgrub pa chen po ste yan lag bzhi gnas so/_/rnal
[\[337a.4\]]'byor dang rjes su rnal 'byor dang shin tu rnal 'byor dang rnal 'byor chen po ste bzhi'o/_/mngon par brjod pa bla mar yang /_/de nyid kyi ni snying gar bsgom/_/bsnyen pa rnal 'byor rab tu brtags/_/mkha' 'gro ma tshogs dkyil 'khor nyid/_/nye bsnyen rjes su rnal
[\[337a.5\]]'byor gyis/_/dpa' bo'i yan lag dgod pa yis/_/rnal 'byor gyis ni sgrub pa brtsam/_/dag pa'i bzlas pa grub chen gyis/_/yan lag rnal 'byor chen po'o/_/zhes so/_/'di'i don 'di yin te/_dang po'i mgo bo'i ye shes sems dpa'i thugs kar
[\[337a.6\]]gnas pa ting nge 'dzin sems dpa' la dmigs pa rnal 'byor bsgoms nas sprul pa rnams kyis blang ba'i dpa' bo nyi shu rtsa bzhi'i sa bon yan lag dgod par byas nas thig le'i rnal 'byor dang phra mo'i rnal 'byor dang byang chub kyi phyogs kyi chos kyi dag pa dang bzlas pa rnams
[\[337a.7\]]so/_/gtor ma sbyin nas bdag nyid go bgo bar bya'o/_/'dir nye bar sgrub pa'i yan lag la ji ltar gsungs pa ni bcom ldan 'das zhal gcig pa phyag gnyis pa la sogs pa bsgoms nas mkha' 'gro ma'i tshogs kyi dkyil 'khor bsgom par bya'o/_/de nas
[\[337b\]]
[\[337b.1\]]mtshan ma bcu gnyis kyi dkyil 'khor brjod par bya ste bla mar yang mkha' 'gro ma ni rdo rje ste mtshan ma brgyad la'o/_/lA ma ni dril bu la'o/_/dum skyes ma dang gzugs can ma ni glang po che'i pags pa'i khu tshur la'o/_/de bzhin du bya rog gdong ma la sogs pa rnams kyi mdung dang
[\[337b.2\]]lcags kyu dang cang te'u dang kha T+wAM ga dang zhags pa dang tshangs pa'i mgo bo dang dgra sta dang sna tshogs rdo rje mtshan ma brgyad la'o/_/slob dpon b+ha bas kyang gsungs pa mkha' 'gro ma bcu po rnams ni bzhi dang drug ni dgra sta dang zhags pa dang mdung dang kha T+wAM ga dang rdo rje dang sna tshogs
[\[337b.3\]]rdo rje rnams so zhes pa'o/_/ji srid ldog pa'i spyod yul du gyur gyi bar du phyi'i dkyil 'khor la bsod nams kyi tshogs kyi don du me tog la sogs pas mchod par bya'o/_/g.yon nas bskor ba'i 'jug pa'i phyag 'tshal ba dang po ming dang lhan cig swA hA'i mtha' ye shes rgyas pa'i
[\[337b.4\]]don du'o/_/kun spyod du yang /_gnyis med rdzas ni me tog sogs/_/me tog re re nas dbul bya/_/zhes so/_/mngon par brjod pa bla mar yang /_/ye shes lnga yi bdud rtsi yis/_/sa gzhi kun nas byug par bya/_/bzod pa'i pha rol phyin me tog_/'bad pas gtor te
[\[337b.5\]]dbul bar bya/_/sna tshogs phyag rgya yid 'ong ldan/_/rgya che shin tu mnyam gzhag pas/_/zhes so/_/rgyud mdor bstan par yang /_/shing skyes rdo 'am ras la yang /_/gru bzhi khru yi tshad du ni/_/skra dang srog chags phra brtags nas/_/sa la dkyil 'khor bri bar bya/_/
[\[337b.6\]]zhes te sgra ji bzhin pa'o/_/dngos po kun gyis zhes pa ni mkha' spyod la sogs pa gzugs yongs su bsgyur ba gnas pa rnams so/_/rgya cher bshad pa sum cu rtsa drug par yang /_/grub 'dod shin tu mnyam gzhag pa'i/_/rnal 'byor pas ni thun gsum bsgom/_/
[\[337b.7\]]gtor ma dang ni sbyin sreg bya/_/sgrub chen dus kyi khyad par las/_/zhes so/_/bsgom par bya ni rnam pa lngas mngon par byang chub pas sam/_yan lag bzhis thun mtshams bzhir ro/_/yang yid la bzlas pa dang dam tshig btung ba yang bya'o/_/dran pa'i don to/_/
[\[338a\]]
[\[338a.1\]]thun mtshams gsum ni kun du sbyor ba gsum gyi lus shes rab dang thabs su bsgom par bya'o/_/snyoms par 'jug pa ni gcig tu 'dres pa'i dngos por bya'o/_/sbyin sreg ni phung po rnams so/_/dus ni mi 'gyur ba'i bde ba yin no zhes pa
[\[338a.2\]]nges pa'i don to/_/da ni rgyun du gsungs pa'i mchod pa brjod par bya ste/_snga bar mal las langs nas bshang ba dang kha bshal ba bya'o/_/rang bzhin gyi kha dag pa'i don du ril bu khar gzhug par bya'o/_/mdun du dkyil 'khor byas nas bdud rtsi lnga dang
[\[338a.3\]]bcas pa'i ba byung gis so/_/ji skad gsungs pa'i cho gas ming med dang mthe bong kha sbyar ba dag gis 'khor lo'i dbus su bcom ldan 'das phag mo dang lhan cig pa mchod par bya'o/_/de nas shar dang byang dang nub dang lhor gnas pa rnams la'o/_/me dang bden
[\[338a.4\]]bral dang rlung dbang du gnas pa rnams la'o/_/yang na phyogs gsum g.yas su bskor ba dang phyogs bral rnams su g.yon pas 'khor lo mtha' dag yang dag par ldan pa'o/_/yi ge brgya pa bton nas btud pa tsam gyis mdzod spur phyag byas nas dkyil 'khor gyi re kha
[\[338a.5\]]dbyi bar bya'o/_/mchod pa'i cho ga mdor bsdus pa'o/_/de nas gzhan yang bshad bya ba/_/phyugs kyi las kyi cho ga mchog_/gang gi rnam par shes tsam gyis/_/myur du dngos grub rab 'jug pa'o/_/zhes bya ba la sogs pas yi ge bdun pa'i las gsungs
[\[338a.6\]]te sgra ji bzhin pa'o/_/sngags pas cho ga ldan byas nas/_/sA li btags pa las byung phyugs/_/bong bu mi dang rus sbal dang /_/rnga mo ce spyang rta la sogs/_/kun du sna tshogs phag dag ni/_/dngos grub ster ba'i phyugs su bshad/_/ces te phyugs kyi skye ba
[\[338a.7\]]bdun pa so sor bdun pa can no/_/bong bu ni bong bu'o/_/sna tshogs phag ni grong gi phag pa'o/_/sgra ji bzhin pa'o/_/des zos pa 'dis skye ba bdun pa shes pa dang rnyed par 'gyur ro zhes pa phan yon gsungs pa'o/_/sgra ji bzhin pa'o/_/mtshan nyid ji ltar 'gyur
[\[338b\]]
[\[338b.1\]]ba dang /_/de rnams las ni rab 'chang byed/_/nyon cig lha mo skal ba che/_/rnal 'byor pa yi mnyes gshin ma/_/skye ba gcig dang skye ba gnyis/_/gsum bzhi lnga dang skye ba drug_/skye ba bdun du 'gyur ba yang /_/de rnams phyugs su the tshom med/_/ces te/_
[\[338b.2\]]phyugs ni bong bu la sogs pa ste drang ba'i don to/_/de 'gro ba ma yin pa las bdun no/_/nges pa'i don to/_/gang gi dbugs ni dri zhim zhing /_/mig mi 'dzum par nges pa lta/_/bden par smra ba'i mi de rnams/_/rtag tu dam pa'i chos la dga'/_/bdag gi skye ba
[\[338b.3\]]shes pa dang /_/rtag tu lus kyi dri ni zhim/_/mtshan nyid de rnams ldan pa de/_/skye ba bdun du gyur pa'i phyugs/_/zhes so/_/'di rnams bshad pa'i rgyud du gsungs pa ni bla mar yang /_'di 'dra rnal 'byor pas mtshon bya/_/'chi bdag me yis mi 'tshig cing /_/srog
[\[338b.4\]]chags gdug pa sna tshogs kyis/_/nam yang za bar mi 'gyur ro/_/sgra ji bzhin pa'o/_/dbang po gnyis kyi sbyor ba yis/_/nye snying 'bum du bzlas pas kyang /_/de nyid kyi ni lag par dbul/_/sbyin pa 'di ni bdag la stsol/_/zhes so/_/de ni zos pa tsam gyis kyang /_/
[\[338b.5\]]lha yi gzugs ni 'chang bar 'gyur/_/snying ga'i ro tsa na blangs nas/_/gang la thig le byed 'gyur ba/_/sems can gang dag gang nyid kyi/_/de dang de yi gzugs 'dzin 'gyur/_/skra 'am spu 'am rgyud ma yis/_/skud pa byas nas mgrin pa la/_/bcings na sems can
[\[338b.6\]]gang yin de'i/_/mi de de 'drar 'gyur ba yin/_/de ltar thams cad yongs shes nas/_/sngar brjod pa yi las rnams sgrub/_/ces so/_/des na de ni rang shi ba'i'o/_/rab tu zos pa ni zos pa'o/_/sngar brjod pa mngon par brjod par gsungs pa'i las rnams bya ba'o
[\[338b.7\]]zhes pa sgra ji bzhin pa'o/_/mkhas pa shing lo'i khu ba ni/_/ro tsa nar bcas blangs nas su/_/dpral bar thig le byas na ni/_/de gzugs 'gyur bar the tshom med/_/ces te shing ni 'byung po'i skra'o/_/sgra ji bzhin pa'o/_/phyugs rnams nyid kyi spu rnams ni/_/
[\[339a\]]
[\[339a.1\]]lag dang spyi bor bcing bar bya/_/ljon shing yan lag lnga dang ldan/_/mi de de yi gzugs su 'gyur/_/zhes te ljon shing ni skye ba bdun pa'o/_/de'i yan lag lnga rnams su'o/_/dgongs pa'o/_/rnal 'byor goms shing bzlas par ldan/_/mi ni nus
[\[339a.2\]]par ldan yin yang /_/dka' dang sdig pa la dga' de/_/dngos grub lam ni 'gog pa yin/_/zhes pas sgrub pa po gsungs so/_/rnal 'byor ni gnyis su med pa'o/_/gsungs pa yang /_shes rab thabs ni snyoms zhugs pa/_/mi phyed rdo rje gsum gyis mtshan/_/shes dang shes
[\[339a.3\]]bya rdzogs gcig nyid/_/stong nyid snying rje gnyis su med/_/dgongs pa'o/_/dka' ba ni dam tshig nyams pa'o/_/sdig pa la dga' ba ni mi dge ba bcu dang rtsa ba dang sbom po'i ltung ba la sogs pa la rab tu 'jug pa'o/_/rtsa ba'i ltung ba rnams kyang gshin rje gshed nag po'i rgyud du
[\[339a.4\]]gsungs pa/_slob dpon smad par mi bya ste/_/bde gshegs bka' las 'da' mi bya/_/de bzhin khros nas spun rnams la/_/nyes pa brjod par mi bya'o/_/sems can rnams la byams pa'i sems/_/nam yang nges par btang mi bya/_/byang chub sems ni 'dor mi bya/_/rang gzhan
[\[339a.5\]]chos la smad mi bya/_/yongs su ma smin sems can la/_/gsang ba nyid ni bstan mi bya/_/bdag nyid phung po smad mi bya/_/chos rnams ngo bo sun mi dbyung /_/gdug pa'i byams pa rtag tu spang /_/chos rnams nyid ni bstan mi bya/_/dad ldan sems can bslu mi bya/_/rtag tu dam
[\[339a.6\]]tshig bsten par bya/_/shes rab rang bzhin bud med la/_/skyon nyid kyis ni sun mi dbyung /_/zhes so/_/sbom po'i ltung ba yang grub pa'i slob dpon pad+ma myu gu'i zhabs kyis/_sbom po'i ltung ba stobs nyid las/_/rdo rje btsun mo la zhen dang /_/stobs las de yis byang
[\[339a.7\]]chub sems/_/dbang byed bdud rtsi'i cho ga dang /_/shin tu gsang ba mi sbed nyid/_/tshogs kyi 'dus pa rtsod pa dang /_/dad pa che las gsang ba'i chos/_/phyin ci log tu ston pa dang /_/nyan thos lhan cig nyin zhag bdun/_/rgyun mi 'chad par 'grogs pa dang /_/rnal
[\[339b\]]
[\[339b.1\]]'byor mi shes rnal 'byor rgyags/_/dad pa med la dam tshig ston/_/zhes so/_/de zhes pa rtsa ba'i ltung ba bcu bzhi dang /_/sbom po'i ltung ba rnam pa dgu'o/_/ni ni gang gi phyir gyi don te/_dngos grub kyi lam 'grogs par byed pa ni de'i phyir spang bar bya'o/_/gsungs
[\[339b.2\]]pa yang /_/dmyal ba yi dgas dud 'gro ru/_/kun nas ltung bar byed pa gang /_/de'i phyir ltung ba rnams su bshad/_mkhas pas de rnams yongs su spang /_/ltung ba las slong bar byed pa'i sngags kyang gsungs pa/_bshad pa'i rgyud du yang /_oM shrI bud+d+ha ka pA li kaM bu
[\[339b.3\]]A hUM DA ki nI dzA la sam+ba ra hUM phaT swA hA/_yang na rang gi ming bzlas pa yang stong phrag sum cu rtsa drug tu bzlas par bya'o/_/'khor lo byas nas ji lta bu'i rnal 'byor gsungs pa las bla ma dam pa'i mdun du phyag byas nas ltung ba thams cad nges par 'dul bar byed pa'i gsang
[\[339b.4\]]sngags gdon par bya'o/_/slar yang bla ma la gsol ba btab pas dam tshig sdom pa blang bar bya'o/_/bdag ni mi shes rmongs pa ste/_/dam tshig las ni 'gal zhing nyams/_/bla ma mgon pos bdag skyabs mdzod/_/gtso bo rdo rje 'dzin pa ste/_/thugs rje chen po'i
[\[339b.5\]]bdag nyid can/_/'gro ba'i gtso la bdag skyabs mchi/_/zhes pa the tshom med byas nas/_/nges par dngos grub can du 'gyur/_/zhes so/_/bla ma'i rgyud du bla mar yang /_/zhi bar 'gyur zhing skal bzangs nyid/_/rnal 'byor ma yis dbang yang bskur/_/thun bzhi'i
[\[339b.6\]]go rims bzhin du ni/_/phyi dang gsang ba'i chus bkru'o/_/zhes so/_/ltung ba las slong bar byed pa'i cho ga'o//_//glang po rta dang rus sbal dang /_/rnga mo phag sogs ce spyang dang /_/bya rog 'ug sogs bya rgod sogs/_/khrung khrung bzhad dang khra rnams dang /_/gzugs
[\[339b.7\]]bzang gzugs ngan rnams kyis kyang /_/lha yi gzugs su de 'gyur ro/_/rnal 'byor chen po rang 'dod gzugs/_/skye 'gyur 'di la the tshom med/_/'di las che mchog dngos grub ni/_/'jig rten gsum na yod ma yin/_/'jig rten can du 'gyur ba dang /_/
[\[340a\]]
[\[340a.1\]]'og min gnas kyi mthar thug pa/_/phyag rgya dkyil 'khor bsgom pa'o/_/zhes pas phan yon gsungs so/_/'og min ni gzugs na spyod pa'i mtha' ste de'i mthar thug pa'i bdag po nyid du 'gyur ro/_/sa bdun gyi dbang phyug yang 'jig rten pa
[\[340a.2\]]can sgrub pa nyid las so/_/phyag rgya dkyil 'khor bsgoms pas ni dkyil 'khor mngon sum du byas pas kyang 'jig rten pa thams cad 'grub par byed do zhes pa'o/_/bcom ldan 'das kyis dang po mchog gi sangs rgyas su gsungs pa/_'dod par spyod pa'i dngos grub
[\[340a.3\]]ni/_/las kyi phyag rgyas bsgrub par bya/_/ye shes phyag rgyas 'og min gyi/_/gnas kyi mthar thug bdag po nyid/_/gzugs zhes bya'o kun mkhyen nyid/_/rnal 'byor chen po'i phyag rgya che/_/ma nyams bsgoms pas bsgrub par bya/_/'gyur ba med pa'i bde ba
[\[340a.4\]]nyid/_/skye ba 'di las sangs rgyas nyid/_/ces so/_/de nas rdzogs pa'i rim pa nyid kyis phag mo yud kyis bsam par bya'o/_/zung 'jug mnyam par sbyor ba las/_/snang ba gsal ba las bde ba'i/_/go 'phang rtag tu mthong ba ni/_/de ni rgyal bas mchod par
[\[340a.5\]]'dod/_/nyer spyod lnga yi sbyor ba yis/_/myur du sangs rgyas thob par 'gyur/_/'dir ni dpal ldan rdo rje 'chang /_/mngon sum 'gyur te the tshom med/_/dbang po'i dra lta'i 'jig rten du/_/sems can kun don byed pa po/_/rus sbal lus ni skyong ba ci/_/bsam
[\[340a.6\]]gyis mi khyab sangs rgyas chos/_/lung ni lhag par rtog pas grub/_/phyi yi bstan bcos kyis ma sgrubs/_/de nyid phyir na 'gro ba'i mgon/_/bde ba che la yang dag brten/_/med pa'i chos can la ni chos/_/skye ba 'di ni rab tu mthong /_/yid bzhin nor ltar ma
[\[340a.7\]]lus pa'i/_/sems can bsam pa yongs rdzogs byed/_/shes rab thabs gnyis snyoms 'jug pas/_/chos dbyings kun du dmigs pa la/_/thams cad stong par rab 'byung ba/_/ye shes dag pa'i ye shes nyid/_/gang des rdzogs pa'i byang chub
[\[340b\]]
[\[340b.1\]]nyid/_/skad cig gcig la rnyed par 'gyur/_/brgya phrag bco brgyad dbugs rnams kyis/_/'gyur med skad cig gis zos pas/_/bde gshegs sa ni kun 'od 'gyur/_/zung 'jug rnam par sgom pa po/_/de ltar nyi khri'i brgyad gnyis brgyas/_/rdzogs pa'i bde stong
[\[340b.2\]]skad cig gis/_/bcu gnyis pa ni de nas 'grub/_/nges par sras po chen po yis/_/thog ma tha ma med ces pa/_/so so rang rig mi g.yo ba/_/yang dag rdzogs pa'i sangs rgyas tshul/_/bde ba chen po rang don ldan/_/gzhan don byed phyir sangs rgyas te/_/rtag
[\[340b.3\]]tu snying rje can gyi stobs/_/chos kyi dbyings la rtag tu gnas/_/skal ldan che ge zhes mthong ngo /_/sngon gyi 'phen pa'i dbang dang ni/_/rnam rtog thams cad bral las te/_/'gro ba nam mkha'i mthar thug par/_/sems can don la rab tu 'jug_/mthong ba'i yul la
[\[340b.4\]]khyab pa ni/_/sprul pa'i ye shes su bshad do/_/lus dang ngag yid gsang ba ni/_/lhan skyes bsgoms pa rnams kyis thob/_/ji ltar rgyal ba sangs rgyas kyis/_/brgya byin gzugs brnyan sogs brjod pa/_/dgug byas nges par bton pa ni/_/chos kyi dbyings
[\[340b.5\]]ni nges par gsungs/_/ji ltar bai DUr sa gzhi gtsang ma la/_/lha dbang lus kyi gzugs brnyan snang ba ltar/_/de bzhin 'gro ba'i sems gzhi gtsang ma la/_/thub pa'i dbang po sku yi gzugs brnyan 'char/_/ji ltar rnga bo che las ni/_/ma brdungs par yang sgra
[\[340b.6\]]'byung 'gyur/_/de bzhin rgyal ba bzo med par/_/ston par byed pa yang dag 'byung /_/ji ltar 'jig rten dge ba'i lam 'jug na/_/rlung skyes chu char sprin gyis 'bebs pa ltar/_/de bzhin brtse rlung 'gro dge mngon spel phyir/_/sangs rgyas sprin las dam chos char pa
[\[340b.7\]]'bebs/_/tshangs bzhin zag med gnas las ma bskyod pa/_/gang tshe sprul pa rnam pa du ma ston/_/rtag tu nyi bzhin ye shes snang ba spro/_/rnam dag rin chen yid bzhin nor bu'i thugs/_/rgyal ba rnams kyi gsungs 'di ni/_/brag ca bzhin du yi ge med/_/sku ni nam mkha'
[\[341a\]]
[\[341a.1\]]lta bu ste/_/khyab dang gzugs med rtag pa med/_/sa bzhin 'gro ba'i dkar po yi/_/chos kyi sman ni ma lus pa'i/_/rnam pa kun du gzhir gyur pa/_/'di ni sangs rgyas sa yin no/_/brgya byin rnga bzhin sprin dang tshangs pa nyi ma nor bu rin
[\[341a.2\]]chen bzhin/_/brag ca lta bu nam mkha' dang ni sa gzhi lta bur de bzhin gshegs/_/zhes so/_/skye ba bdun pa'i gzugs yongs su bsgyur ba'i cho ga'o//_//de nas sbyin sreg cho ga bshad/_/'jig rten gsum po dbang du 'gyur/_/gang gis yang dag
[\[341a.3\]]cho ga yis/_/myur du dngos grub rab 'jug pa/_/ba lang sha dang chang bsregs nas/_/lag pa g.yon pas sbyin sreg bya/_/sangs rgyas kyang ni dbang 'gyur na/_/phran tshegs mi ni smos ci dgos/_/zhes te/_chang ni bu ram las byung ba dang rgun 'brum gyi shing
[\[341a.4\]]las skyes pa'i btags pa las byung ba'o/_/sangs rgyas ni mkhas pa'o/_/sgra ji bzhin pa'o/_/kha chu so shing dag dang ni/_/de bzhin rang gi lus mnyes pa/_/ming dang myos byed sbyin sreg gis/_/'jig rten gsum yang dbang du byed/_/ces te/_kha chu ni skyugs
[\[341a.5\]]pa'am mchil ma'o/_/myos byed ni rtsa ba bcu pa la sogs pa'i rtsa ba mo'o/_/sgra ji bzhin pa'o/_/zla mtshan ldan pa'i khrag dang ni/_/zos nas skyugs pa dag dang ni/_/mi yi skra dang ldan pa yi/_/sbyin sreg gis ni 'gugs par 'gyur/_/sgra ji bzhin pa'o/_/rang
[\[341a.6\]]gi lus las zos pa skyugs/_/nim pa'i shing la me sbar nas/_/mkhas pa rang sgra'i sbyin sreg bya/_/mod la mchog tu sdang bar 'gyur/_/zhes te rang gi lus ni khyi'o/_/skra ni bsgrub bya'i'o/_/mkhas pa ni las rab 'byam shes pa'o/_/sgra ji bzhin pa'o/_/
[\[341a.7\]]smyo byed me la brgyad brgyar ni/_/tsha ba'i til mar gyis bsgres pas/_/bya rog gshog pas sbyin sreg bya/_/nges par 'phral du skrod par 'gyur/_/mi yi sha ni khrag dang ldan/_/rwa can dug dang mnyam ldan pa/_/mtshan mo dur khrod sbyin sreg bya/_/dgra bo
[\[341b\]]
[\[341b.1\]]myur du gsod par 'gyur/_/zhes te mtshan mo ni thun tshod gnyis pa la'o/_/gsungs pa las kyang /_zhi ba can ni srod la bya/_/de nas tho rangs rgyas pa can/_/nyi ma gung dang mtshan phyed la/_/dbang dang bskrad pa la sogs so/_/dkon mchog gsum la sogs
[\[341b.2\]]pa la/_/gnod pa byed pa'i dgra bo la ste nyes pa phyung dus mi bya ste dngos grub nyams par 'gyur ro/_/sgra ji bzhin pa'o/_/ce spyang sha yis sreg blugs brgya/_/yang dag sbyin sreg byed pa'i mi/_/de ni ji srid 'tsho bar du/_/lag tu dpal 'ong the tshom med/_/
[\[341b.3\]]ces te mi ni shar du mngon par phyogs pa'o/_/yang dag pa ni rgyas pa can gyi tshogs so/_/brgya ni brgyad lhag pa dang bcas pa'o/_/sgra ji bzhin pa'o/_/'ga' zhig myos byed dang ldan pa'i/_/sha chen dag gis sbyin sreg byed/_/sgrub po mchog ni thun
[\[341b.4\]]gsum du/_/ji srid brgya rtsa brgyad kyi bar/_/ji srid 'tsho bar sa kun la/_/spyod par 'gyur bar the tshom med/_/de bzhin zla ba gsum steng du/_/skad cig nyid la dbul ba 'jig_/ces pa ni rtag tu'o/_/spyod par 'gyur zhes pa ni rtag tu'o/_/spyod par
[\[341b.5\]]'gyur zhes pa ni rnam par rgyal ba dang ldan par 'gyur ro/_/skad cig las ni stong thob pa la'o/_/sgra ji bzhin pa'o/_/gsang sngags dus kun zlos byed pa/_/de la btud ni yid ma yin/_/lha rnams thams cad bsgoms nas ni/_/thun tshod gnyis su sbyin
[\[341b.6\]]sreg bya/_/de la mkha' 'gro ma rgyal srid/_/stsol 'gyur 'dir ni the tshom med/_/rang gi lus ni 'di nyid kyis/_/mkha' la spyod pa'i go 'phang thob/_/ces pa ni phan yon gsungs pa'o/_/dus kun ni spyod lam bzhi po thams cad du bzlas par bya zhing mchod
[\[341b.7\]]par bya'o/_/sngags ni gang la la zhig go/_/lha ni mkha' 'gro lnga la sogs pa'i sngags te mngon brjod du gsungs pa rtogs par bya'o/_/oM badzra DA ka daM hUM phaT/_oM bud+d+ha DA ka nyaM hUM phaT/_oM rat+na DA ka hUM phaT/_oM pad+ma DA ka naM hUM phaT/_oM bi shwa DA ka maM hUM phaT/_nye ba'i
[\[342a\]]
[\[342a.1\]]snying po lnga ste thams cad gcig kho na'o zhes so/_/rgyal srid ni 'byor pa'o/_/gsungs pa yang /_mchod la brtson pas mchod par 'gyur/_/bzlas la brtson pas rnam par dag_/me la sbyin sreg brtson pas 'byor/_/bsam gtan brtson pas thar pa thob/_/
[\[342a.2\]]ces so/_/rang gi lus ni mchog tu bde ba lus med pa 'od gsal ba'o/_/'di nyid kyis ni skye ba 'di nyid do/_/mkha' spyod ni nam mkha' la 'gro ba'o/_/go 'phang ni sangs rgyas nyid rtag pa'o/_/gsungs pa yang /_go 'phang rtag pa 'gro gsum du/_/mi rtag
[\[342a.3\]]go 'phang kun du'o/_/thob par 'gyur ni las kyi lus can no/_/sgra ji bzhin pa'o/_/ce spyang sha dang myos byed kyi/_/phyi dang nang gi sbyin sreg gis/_/las rnams thams cad bsgrub par bya/_/sgrub pos rgyud du brjod pa yis/_/zhes pa ste ce spyang ni ce spyang
[\[342a.4\]]ngo /_/las thams cad ni zhi ba can la sogs pa brgyad dngos grub chen po rnams so/_/sbyin sreg gis ni thab tu dong lta bar yang blugs gzar la sogs pas dang lag pas kyang bsgrub par bya'o zhes pa nges pa'i don to/_/gau zhes pa dbang po rnams so/_/sha
[\[342a.5\]]ni gsungs pa yang /_/mAM zhes mA ma kIr rab brjod/_/sa zhes rdzogs pa'i byang chub gsal/_/dgongs pa'o/_/myos ni lhan cig skyes dga'o/_/sogs pa'i sgra las dga' ba gsum po rgyur gyur pa'o/_/sbyin sreg gis ni lhan cig skyes pa stong pa bsgoms
[\[342a.6\]]pas so/_/nang gi zhes pa thams cad stong pa bde ba la'o/_/phyi dang zhes pa kun rdzob kyi bden pas so/_/las rnams thams cad ces pa 'gro ba'i don byed pa sangs rgyas nyid do/_/gsungs pa yang sangs rgyas nyid ni ye shes dang thugs rje dang nus par bstan
[\[342a.7\]]pa don gnyis mkhyen pa'o zhes te nges pa'i don to/_/rgyud du ni shes rab dang thabs dag gis gzhung yang dag par spel ba rnams su ste der rgyal bas gsal bar byed pa rnams ni 'dus pa phyi ma la sogs pa rnal 'byor gyi rgyud nyi shu rtsa bzhi dang rnal 'byor ma'i
[\[342b\]]
[\[342b.1\]]rgyud rnams kyang ste dpal he ru ka mngon par 'byung ba dang /_mngon par brjod pa bla ma dang /_nam mkha' dang mnyam pa dang /_kun spyod dang rdo rje mkha' 'gro dang /_r-i gi a ril+li dang rdo rje a ral+li dang dpal he ru ka mngon par brjod pa dang /_rig pa rgya mtsho dang /_
[\[342b.2\]]gsang ba rgya mtsho dang /_ral pa gyen brdzes phyi ma dang kha sbyor 'byung ba'i rgyud rnams su rtogs par bya'o zhes pa sgra ji bzhin pa'o/_/da ni thab gsungs pa/_zhi la thab khung zlum po ru/_/sgrub pos sbyin sreg bya ba yin/_/zhes bya ba la sogs pas so/_/rdo rje
[\[342b.3\]]A ral+lir yang nges par bstan pa/_khru gang ba yi tshad tsam la/_/sngags pas khru phyed brkos par bya/_/mkhas pas shin tu dkar ba yis/_/rdul tshon ldan pas thab khung bya/_/der ni sha la sogs pa dang /_/gsungs pa'i sngags kyis sbyin sreg bya/_/me ni
[\[342b.4\]]rang gi lha yi gzugs/_/'dod don thams cad sgrub byed yin/_/zhes so/_/'dir thams cad du thab khung gi phyed kyi tshad brko bar bya'o/_/thab khung gi drug cha ni kha khyer te thab khung gi rnam pa'o/_/thab khung gi bcu gnyis cha ni mchu ste thad kar 'byung ba'o/_/
[\[342b.5\]]gang gi che rdul tshon du gyur pa de'i tshon dpangs nges pa med do/_/sgra ji bzhin pa'o/_/rgyas pa'i sbyin sreg gru bzhi ru/_/gsal la gzhu yi rnam pa ru/_/zur lnga yang dag bshad pa la/_/slar yang rnam par ldang dang bskrad/_/dbang la zur gsum pa yi
[\[342b.6\]]thab/_/dgug pa la ni zur bdun du/_/rmongs pa'i sbyin sreg zur drug tu/_/rengs pa la yang zur brgyad la/_/thab khung mtshan nyid shes nas ni/_/de nas me la sbyin sreg byin/_/zhes so/_/'dir thams cad du me tog dang gos la sogs pa las kyi rjes
[\[342b.7\]]su 'brangs pas dkar po la sogs par shes par bya'o/_/sngags ni mchog tu gsang chen la yang brjod pa nyid ma yin pa'i phyir 'dir mi brjod do/_/'dir zhi ba la dkar po'i zhal 'dzum pa dang bcas sngon ma gtso ba'o/_/thun dang po la'o/_/dpa' bo
[\[343a\]]
[\[343a.1\]]gcig pa yang rung ngo /_/rgyas pa la dkar po dang ser po mtshungs pa gnyis pa la 'gyur ro/_/de bzhin du rengs pa la ser po rengs pa gsum pa la'o/_/de bzhin du rmongs pa la ser po dang dmar por 'gyur ro/_/de bzhin du dgug pa la chags pa dang bcas pa dmar po lnga
[\[343a.2\]]pa la 'gyur ro/_/de bzhin du dbang la dmar po dang nag po drug pa la'o/_/de bzhin du gsang ba la nag po'i zhal bdun pa la'o/_/skrod par byed pa ni dkar po dang nag po brgyad pa la'o/_/bsgrub par bya'o zhes pa khro ba dang bcas pa'o/_/yang na thun phyed pa'i dbye bas phye'o/_/yang na
[\[343a.3\]]thun mtshams bzhi'i dbye bas las rnams te snga ma'i thun mtshams la zhi ba'o/_/nyi ma gung la rengs pa'o/_/nub par gyur pa la dgug pa'o/_/mtshan mo phyed la gsang ba'o/_/sgra ji bzhin pa'o/_/dpal 'bras pa la sha dang ni/_/u dum+WA ra'am a shwad+tha ni yam shing ngo /_/de nas
[\[343a.4\]]gsang sngags grub par 'gyur/_/zhes sreg rdzas gsungs so/_/gsungs pa yang /_/gsang sngags bzlas pas 'grub par 'gyur/_/cho gas bcu cha'i sbyin sreg las/_/zhes so/_/'dir thams cad du dang por sngags bsgrub pa'i ched du yi ge gsum gyi gsang sngags kyi bdag po
[\[343a.5\]]bzlas pa dang sbyin sreg la sogs pa bsgrub par bya'o/_/de bzhin du lhan cig skyes pa'i bsam gtan dang bsam gtan gzhan bsgrub pa'i ched du dang por bstan par bya'o/_/rnam pa gzhan du dngos grub med do/_/dpal dus kyi 'khor lor yang gsungs pa/_sngags dang gzugs
[\[343a.6\]]brnyan grub par srid pa gsum gnas su ni ci yang 'grub par 'gyur ba nyid ma yin/_/de yi rgyal po rang sems dri ma rnam par bral ba dag la gsang sngags gzugs ni bsgrub par bya/_/zhes pas/_de bzhin du srog gi rlung rdo rje bzlas pa'am ma ning gi bzlas pas sam
[\[343a.7\]]srog rtsol la sogs pas las rab 'byam gyi don du dbu mar rab tu gzhug par bya'o/_/srog gis bsgrubs pa las rnam pa gzhan du las grub pa med do zhes pa nges pa'o/_/gsal lo sbyin sreg gi cho ga'o/_/de nas 'dis ni ye shes kyi/_/'khor lo dgug pa mchog
[\[343b\]]
[\[343b.1\]]'chad byed/_/phyag rgyas bcing dang lag par dgod/_/de nas yan lag dgod pa sogs/_/dpral drug mnyam par spror ba yis/_/mkha' 'gro ma yi dra ba sdom/_/zhes pa la sogs pas ye shes dgug pa la sogs pa mdor ston te dam tshig sems dpa' rdzogs nas ye
[\[343b.2\]]shes kyi 'khor lo dzaHhUM baM hoHzhes pa la sogs pas rab tu gzhug par bya'o zhes pa yang na'o/_/drang ba'i don to/_/ye shes sems dpa' ni gzhon nu ma dang rab tu 'grogs pa'i khu ba ste/_de'i dgug pa ni srog la sogs pa'i rlung gi tshogs kyis byed do/_/spyi bor
[\[343b.3\]]byang chub kyi sems yongs su rdzogs par byed do zhes pa'i don to/_/des mes zhu bar gyur nas thig le'i gzugs kyis mgrin pa dang snying ga dang lte ba dang gsang bar rab tu 'jug par byed do/_/sa ni de'i bcing ba byed do/_/chu'i khams ni lus la bsil ba nyid du byed do/_/
[\[343b.4\]]slar yang gnas de nas steng du bgrod pa'i don du rgyu mthun pa'i bde ba nyid do/_/spyan ma la sogs pas rdo rje'i glu rnams kyis rab tu rtogs par byed do/_/lte ba la sogs pa nas de lta bu la sogs pa rnams kyis bslangs nas bde ba chen po dri ma med pa nyid du gyur pas phung po la
[\[343b.5\]]sogs pa sgrib pa med par byed do/_/de nas rnal 'byor pa rnam pa thams cad mkhyen pa'i go 'phang du 'gyur ro zhes pa des pa'i don to/_/phyag rgya ste dra ba'i phyag rgya dang sdom pa 'chang bar byed do zhes pa rnal 'byor ro/_/sgra ji bzhin pa'o/_/sdong po la ni rdo rje sems/_/lcug
[\[343b.6\]]mar rnam par snang mdzad gnas/_/pad+ma gar dbang gung mo la/_/he ru ka ni ming med gnas/_/mtha' la nam mkha'i snying po yang /_/rta mgrin lag pa'i mthil du'o/_/dpal mo chos sogs pho nya mo/_/lag pa g.yon par de bzhin gnas/_/zhes te lag pa la dgod pa
[\[343b.7\]]gzhan rgyas par 'chad do/_/lag pa g.yas pa la ste sgra ji bzhin pa'o/_/mdzub mo lcags sgrog lta bur sbrel/_/'og tu mthe bong nges par sbyar/_/gung mo dag ni kha ba ltar bya/_/ming med la sogs rab tu brkyang /_/'bar ba'i phyag rgya mgor bzhag nas/_/rkang pa gcig
[\[344a\]]
[\[344a.1\]]mnan gyen du blta/_/kun du bskor zhing rnam bskor bas/_/de nas pheM yig bsgrag par bya/_/ye shes 'khor lo mnyam bkug nas/_/dam tshig 'khor lor rab gzhug bya/_/zhes pas phyag rgya rgyas par bstan no/_/dam tshig de nyid ni rnal 'byor dang rjes su rnal
[\[344a.2\]]'byor dang shin tu rnal 'byor chen po gang yang rung bas rdzogs pa ste phyi rol du byis pa skyes pa tsam ni dam tshig gi 'khor lo zhes su brjod par bya'o/_/dpa' drug mnyam par sbyor ba ni/_/yan lag drug tu ji bzhin rim/_/zhes pa ni dang por yan lag dgod pa gsungs
[\[344a.3\]]te gsal lo/_/'byung mo drug mnyam sbyor ba yis/_/go cha gnyis par bshad pa yin/_/phag mo pho nya gshin rje ma/_/de bzhin rmongs byed skyod byed ma/_/skrag byed gtum mo pho nya mo/_/yan lag drug tu ji bzhin rim/_/zhes pas go cha gnyis pa gsungs te gsal lo/_/
[\[344a.4\]]mgo bo sogs la rab gtum sogs/_/pho nya mo ni nyi shu bzhi/_/cho ga gsum par bshad pa yin/_/sgrub pa'i phyir du rnal 'byor bdag_/ces so/_/go cha zhal gyi dgod pa gsungs pa rnal 'byor pa chung ngu dang /_'bring dang chen po rnams kyis btags pa u yig gis rdzogs
[\[344a.5\]]par sgom pa po rnams kyi kun rdzob dang don dam pa'i bden pa dag gis so/_/de'i phyir yan lag bzhin he ru ka bsgom par bya'o/_/de bzhin du yang gsungs pa ji ltar ma ngal du lus rdzogs pa de bzhin du lha bskyed pa la dkyil 'khor rgyal po mchog bsnyen pa'i yan lag go/_/de bzhin
[\[344a.6\]]du las rgyal po mchog nye bar sgrub pa'o/_/thig le'i rnal 'byor ni sgrub pa'o/_/phra mo'i rnal 'byor ni sgrub pa chen po ste ngag dang khu ba'i bde ba rdzogs pa'o zhes so/_/da ni nang gi pu yig la sogs pa nyi shu rtsa bzhi po rnams kyi shes rab dang thabs dag gis gnas la sogs pa rnams
[\[344a.7\]]kyi yi ge rnams gzhom du med pa dang zla ba dang thig les brgyan pa dag gi dgod pa brjod par bya ste/_mgo bor puM brtags pa rnal 'byor pas dgod par bya'o/_/de bzhin du gtsug tor du dziM mo/_/rna ba g.yas pa'i steng du oM mo/_/mgrin pa'i rgyab tu oM mo/_/rna ba g.yon pa'i
[\[344b\]]
[\[344b.1\]]steng du goM mo/_/smin ma'i dbus su rAM ngo /_/mig gnyis la deM no/_/phrag pa dag la mAM mo zhes pa gnas dang nye ba'i gnas su'o/_/mchan khung gnyis su kaM ngo /_/nu ma gnyis su oM mo/_/lte bar triM mo/_/sna'i rtse mor koM ngo zhes pa zhing dang nye ba'i zhing gnyis su'o/_/kha la kaM ngo /_/mgrin
[\[344b.2\]]par laM mo/_/snying gar kAM ngo /_/rmig par hiM mo/_/'dun rtog dang nye ba'i 'dun rtog dag la'o/_/rtags la preM mo/_/bshad lam du gr-iM ngo /_/brla dag la sauM ngo /_/byin pa dag la suM mo/_/rkang pa'i sor mo rnams la naM mo/_/rkang pa'i rgyab dag la siM mo/_/rkang pa'i mthe bong dag la
[\[344b.3\]]maM mo/_/pus mo dag la kuM mo zhes pa 'dus pa can dang nye ba'i 'dus pa can dang /_/dur khrod dang nye ba'i dur khrod de bzhin no zhes pa drang ba'i don to/_/nyi shu rtsa bzhi ni kun spyod du/_lus kyi khams ni nyi shu bzhis/_/dpa' bo rnams su btags pa'o/_/zhes te nges pa'i don to/_/mgo
[\[344b.4\]]bo la sogs par dgod pa'i cho ga'o/_/de nas sa dang pha rol tu phyin pa bcu rnams rnam par sbyang bar bya ste de bzhin zhes bya ba la sogs pas sa bcu gsungs pa/_gnas ni rab tu dga' ba'i sa/_/de bzhin nye gnas dri ma med/_/zhing ni 'od byed shes par bya/_/nye ba'i zhing ni 'od
[\[344b.5\]]'phror bshad/_/'dun rtog shin tu rgyal dka' ba/_/nye ba'i 'dun rtog mngon gyur nyid/_/'dus pa can yang ring du song /_/nye ba'i 'dus can mi g.yo ba/_/dur khrod legs pa'i blo gros sa/_/nye ba'i dur khrod chos kyi sprin/_/zhes te/_gnas zhes pa phyi rol du gling bzhi'o/_/
[\[344b.6\]]nye ba'i gnas ni nye ba'i gling bzhi po rnams so/_/gzhan sngar gsungs pas shes par bya'o/_/rab tu dga' ba ni byang chub sems dpa'i sa'o/_/phyi rol du lus la spu la sogs pa gzhan la sbyin pa'i pha rol tu phyin pa'o/_/de bzhin du lus la pags pa dang sha ni dri ma med pa'o/_/
[\[344b.7\]]ro dang chu rus pa dang rkang rtsa dang srog dus kyi me dang chags pa'i khams te ring du song ba sgra gcan dang nyi ma dang zla ba zhes pa'o/_/de ltar spu dang skra la sogs pa nas zla ba'i mthar thug pa sgrib pa med pa rnams sa bcur gsungs pa rnams so/_/gsungs pa yang /_mgon po
[\[345a\]]
[\[345a.1\]]sa bcu'i dbang phyug ni/_/'di rnams don la gzhan mi gsungs/_/de bzhin du/_dgongs pas pha rol phyin pa bcu/_/rnal 'byor ma yi kla klo'i skad/_/he ru ka dpal rnal 'byor che/_/dpa' bo'i yan lag brtan g.yo'i bdag_/ces te/_brtan g.yo ni khams
[\[345a.2\]]bcur gsungs pa de nyid sgrib pa las dpal he ru ka'i yan lag tu 'gyur ro/_/bcom ldan 'das kyis kyang gsungs pa/_/lus las ma gtogs gang zhig khyab byed thar pa ster ba'i sangs rgyas gzhan ni 'ga' yang yod ma yin/_/zhes te dgongs pa'o/_/kun nas phyag dang zhabs
[\[345a.3\]]kyi mtha'/_/kun nas spyan dang dbu dang zhal/_/kun nas thos ldan ting 'dzin ni/_/thams cad g.yogs te gnas par byed/_/de nas dngos grub bsgrub bya ba/_/rnal 'byor ldan pa'i sems kyis so/_/sgrub po rnams la phan don du/_/de nyid 'di ru dper brjod do/_/zhes pas sgom
[\[345a.4\]]pa gsungs so/_/dang zhing gsal ba'i rnal 'byor gyis/_/gzi brjid gzugs 'chang bsgom par bya/_/zhes brjod do/_/de nyid mi slu ba sogs bde/_/he ru ka dpal rab tu bstan/_/bshad pa'i rgyud kyis rjes 'brangs nas/_/bla ma'i zhal las rtogs par bya/_/bla mar yang /_rang gi
[\[345a.5\]]lhag pa'i lhar dmigs nas/_/de nyid gcig pu rnam bsam bya/_/zla drug tsam na nges par ni/_/lkugs pa'i dngos por thal bar 'gyur/_/zhes te dgongs pa'o/_/sa nges par bstan pa'i le'u'o//_//de nas gzhan ni rab 'chang byed/_/'dir ni de nyid bcu bzhi'o/_/zhes pas
[\[345a.6\]]bskyed pa'i rim pas sgrub pa'i thabs kyi mdo gsungs so/_/gzhan las 'od gsal dang zung du 'jug pa las so/_/'dir he ru ka'i rgyud du de nyid rnams ni dbang bskur ba rnams te ye shes kyi ched du'o/_/sgra ji bzhin pa'o/_/gdan dang phyag rgya can dgod pa/_/shes
[\[345a.7\]]rab yan lag gdugs phur bu/_/rab dang ni gur dgod pa/_/de bzhin rgyu sogs stong pa nyid/_/'jug pa dang ni sgra tsam mo/_/A li kA li sogs bsdus pa/_/dgug pa ye shes sems dpa' yis/_/gcig tu shes rab rjes chags pa/_/bdud rtsis tshim par byed nyid dang /_/
[\[345b\]]
[\[345b.1\]]'khor lo chen po gshegs su gsol/_/de nyid rnams ni bcu bzhi ste/_mdor bsdus pa nyid bstan pa yin/_/zhes rgyas par bshad pa gsungs so/_/gdan ni gnas la sogs pa las la gsungs pa'i khyim du 'am dge ba'i yul du sngar gsungs pa'i gdan la rdo rje skyil mo krung gis
[\[345b.2\]]nye bar 'dug ste bsgrub par bya'o/_/bum pa la sogs mdun du'o zhes pa'i don to/_/phyag rgya can ni 'khor lo can la sogs pa de rnams dgod pa'o/_/shes rab ni shing la sogs pa las byas pa'i rdo rje dril bu 'am kha T+wAM ga la sogs pa dgod pa'o/_/bla mar yang /_rtag tu mchog gi
[\[345b.3\]]phyag rgya lnga/_/cod pan thogs pa las byas pa/_/thod pa dang ni kha T+wAM 'dzin/_/lus ni thal ba'i rdul dang ldan/_/zhes so/_/yan lag ni der phung po la sogs pa dgod par bya'o/_/dam tshig gi ril bu khar gzhug par bya'o/_/rang bzhin dag pa'i sngags brjod pa'i de ma thag tu gdug
[\[345b.4\]]pa la phur bus gdab par bya'o/_/phyi rol gyi dkyil 'khor la sogs pa sngon du 'gro bas phyi dang nang gi bdag nyid can stong par bltas nas hUM yig las skyes pa'i 'od zer gyis gdug pa rnams bsregs nas bskrad par bya'o/_/yang na gnod mdzes la sogs pas phur bus gdab
[\[345b.5\]]par bya'o/_/de nas ra ba dang de'i 'od zer gyis gur dgod pa dang rdo rje'i sa gzhi yang bsgom par bya'o/_/bla mar yang /_phyogs bcur srid rtse'i bar du ni/_/'od zer phreng ba spro bar bya/_/de nas 'od des bltas nas ni/_/rab gur ni de bzhin no/_/zhes so/_/rgyu sogs stong pa nyid ni don dam
[\[345b.6\]]pas bsrungs pa tshigs su bcad pas bsgom par bya'o/_/bla mar yang /_chos ni nam mkha' lta bu ste/_/chos min chos nyid kyang ma yin/_/nam mkha' lta bur gos pa med/_/rang bzhin med cing gnas med pa'o/_/zhes so/_/de nas 'jug pa sgra tsam ni yid las byung ba'i mchod pa'i bar ma chad par
[\[345b.7\]]sems tsam gyi don la gnas par bya zhing nA da tsam du rnam par brtag par bya'o/_/de nas stong pa'i sngags brjod nas bsgom par bya'o/_/A li kA li la sogs bsdus pa ni rlung la sogs pa'i dkyil 'khor sngon du 'gro bas khang pa brtsegs pa bsgoms nas rnam pa lnga las skyes
[\[346a\]]
[\[346a.1\]]pa'i dang po'i mgon po rnam par bsgoms te shes rab kyi chags pas zhu bar gyur pa lha mo'i glus rab tu sad par byas te sku la sogs pa'i mkha' 'gro'i gzugs su rdzogs pa sems dpa' gsum gyi bdag nyid can du bsgom par bya'o/_/rdo rje mkha' 'gror yang glur
[\[346a.2\]]gsungs pa/_oM ma hA su kha badzra sa twa dzaHhUM baM hoHsu ra s+t+waM zhes so/_/de nas dgug pa ye shes sems dpa' yis ni snying ga'i sa bon gyi 'od zer gyis ye shes kyi 'khor lo bkug nas rab tu gzhug par bya'o/_/de nas dbang bskur ni dbang bskur ba'i spyi bor rang gi rigs kyi dbang
[\[346a.3\]]po bsgom par bya'o/_/he ru ka'i rnam pa la shes rab rjes su chags pa ni rang gi dbang bskur ba'i shes rab ma'i 'dod pa las mchod nas phung po la sogs pa dgod pa byas te rjes su chags pa'i ting nge 'dzin gyis rjes su chags par bya'o/_/bdud rtsis tshim byed ni dam tshig
[\[346a.4\]]skyong ba dang bstod pa la sogs byas nas/_gshegs su gsol zhes pa ni de dag bsdu bar bya'o zhes pa ste drang ba'i don to/_/gdan ni 'dod pa lnga nye bar brten nas byed pa'o/_/phyag rgya can dgod pa ni srog chags gsod pa la sogs pa'i sbyor ba'o/_/gdu bu
[\[346a.5\]]srog chags gsod pa spangs/_/zhes pa shes rab ni shes rab kyi lhan cig pa'o/_/gdug pa'i phur pa ni sbyor ba ste rgyud du yang /_gdug pa thams cad 'dul ba ni/_/nu ma mchan khung gnyis 'tshir ba'o/_/ra ba gur ni dgod pa bde ba chen po'i ting nge 'dzin gyis so/_/
[\[346a.6\]]rgyu sogs stong pa nyid ni shrI yig gnyis su med pa'i ye shes lhan cig skyes pa sgom pa'o/_/'jug pa sgra tsam ni dkar dmar thabs shes rab sbyor ba la shin tu dga' ba'i sgra thos pa'o/_/A li kA li sogs bsdus pa ni de dag 'gags pa'o/_/dgug pa ye
[\[346a.7\]]shes sems dpa' yes ni ye shes 'dod pa des 'gugs par byed pa'o/_/dbang bskur ni/_bde ba'i sems des bsil ba nyid/_/gsang bar ngo mtshar bsil ba thob/_/ces gsungs so/_/shes rab rjes chags ni mi 'pho ba'i bde ba sems par byed pa'o/_/bdud
[\[346b\]]
[\[346b.1\]]rtsis tshim byed ni gsan nas dpral bar 'gro ba'o/_/'khor lo chen po ni nyi khri brgyad nyis brgya'i dbugs kyi tshogs so/_/de'i gshegs su gsol ba ni bde ba chen po'i go 'phang ste/_de nas rdo rje 'chang gi sa bcu gnyis pa'i 'byung gnas thob par 'gyur te dus
[\[346b.2\]]gsum shes pa yang ngo /_/gsungs pa yang /_bden don rnam pa bcu gnyis ldan/_/de nyid rnam pa bcu drug rig_/rnam pa nyi shus byang chub pa/_/sangs rgyas kun ni kun rig mchog_/bcom ldan 'das kyis gsungs pa'i sa rnams kyang dri ma med pa'i 'od du
[\[346b.3\]]'di lta ste/_kun du 'od dang /_bdud rtsi'i 'od dang /_nam mkha'i 'od dang /_rdo rje'i 'od dang /_rin chen 'od dang /_pad+ma'i 'od dang /_las kyi 'od dang /_dpe med pa dang /_nges pa'i dpe dang /_shes rab 'od bcu par bzhed pa dang /_thams cad mkhyen pa'i 'od kyis
[\[346b.4\]]chen po dang so sor bdag nyid rig pa bcu gnyis pa'o zhes te rnal 'byor pa rnams kyi dus sbyor 'gags pa las grub par 'gyur ro zhes pa nges pa'i don to/_/slob dpon rnams kyi bcu po gang /_/dkyil 'khor bri ba'i las rnams so/_/zhes pas de nyid bcu gsungs
[\[346b.5\]]te/_dkyil 'khor dang ni ting 'dzin dang /_/phyag rgya stang stabs 'dug stangs dang /_/gtor ma sbyin sreg rab gnas dang /_/spyan drang gshegs su gsol ba'o/_/zhes so/_/rgyas par ston pa ni de nyid bcu rab tu gnas par shin tu rgyas pas rtogs par bya'o/_/'khor lo
[\[346b.6\]]'khyil pa mgul rgyan dang /_/gdu bu de bzhin 'og pag dang /_/thal bas lhan cig pa drug po/_/dpa' bo rnams kyi phyag rgyar bshad/_/ces pas phyag rgya can rgyas par bshad de gsal lo/_/thal ba spangs pa lnga po ni/_/mkha' 'gro ma yis rab tu bsgrags/_/zhes te sgra
[\[346b.7\]]ji bzhin pa'o/_/rdo rje thabs kyi ngo bo yis/_/dril bu shes rab rang bzhin las/_/zhes te sogs kyi sgras mtshon cha la sogs pa'i dag pa gsungs so/_/de bzhin g.yas su Da ma ru/_/g.yon du kha T+wAM ga brjod bya/_/brgya phyed mgo bo'i phreng ba yis/_/mkha' 'gro ma dang dpa' bor
[\[347a\]]
[\[347a.1\]]mnyam/_/mi shes gcod byed gri gug ste/_/bdud rnams gsod byed thod pa'o/_/de rnams gcer bu'i gar byed de/_/sgrib pa med pa'i stong pa nyid/_/myos byed btung ba rtag tu dga'/_/bde ba chen po'i go 'phang gnas/_/rdo rje'i glu ni glu chen po/_/chos kyi 'khor
[\[347a.2\]]lor rab 'jug byed/_/dbang po rnams ni 'gog pa gang /_/go ku la sogs lnga za ba'o/_/phung po'i sgrib pa zad pa'i ming /_/bdud rtsi lnga po za ba'o/_/dur khrod du ni rol bar gang /_/sems can lus la chen por gnas/_/rnal 'byor dngos grub 'dod pa yis/_/de ltar thams
[\[347a.3\]]cad yongs shes bya/_/zhes te sgra ji bzhin pa'o/_/chos kyi 'khor lo bskor ba'i cho ga'o/_/rlung me chu dang sa gzhi ri/_/pad+ma nyi ma'i dkyil 'khor du/_/dbus su dkyil 'khor gtso bo de/_/u ma dbang phyug mnyam mnan nas/_/zhes pa la sogs pas sprul pa'i sku rgyas par 'chad
[\[347a.4\]]de de'i u ma dbang phyug ni g.yon du dbang phyug chen po'o/_/g.yas su dkar mo'o/_/bla mar yang /_dbang phyug chen po'i mgo bo mnan/_/u ma'i nu ma rgyas pa mnan/_/zhes so/_/rdo rje mkha' 'gror yang dkar po zhal gcig pa phyag bzhi rnams su dgra sta dang thod pa dang thal
[\[347a.5\]]mo sbyar ba'o/_/rgan byang ma nag mo zhal gcig pa phyag bzhi rnams su thod pa dang kha T+wAM ga dang ral gri dang cang te'u can no/_/sgra ji bzhin pa'o/_/ye shes 'khor lo'i pad 'dab la/_/bdud rtsi yi ni thod pa rnams/_/nag po dmar po dkar po'i lha/_/'khor lo gsum du rim bzhin
[\[347a.6\]]gnas/_/mkha' 'gro ma sogs rim ji bzhin/_/bya rog gdong sogs de bzhin nyid/_/phyogs su ji ltar de bzhin zur/_/sgrub pos rtag tu shes par bya/_/zhes te ye shes 'khor lo ni snying po'i 'dab ma la'o/_/bdud rtsi ni bshang ba dang gci ba dang khrag bcud rnams ni dbang
[\[347a.7\]]ldan la sogs pa'i phyogs bral rnams su'o/_/de nyid du nag po ni thugs kyi 'khor lo la'o/_/de bzhin du dmar po ni gsung gi 'khor lo la'o/_/dkar po ni sku'i 'khor lo la'o/_/mkha' 'gro ma la sogs pa rnams nag mo dang so bsangs ma dang dmar mo dang ser mo
[\[347b\]]
[\[347b.1\]]rnams shar dang byang la sogs te bya rog gdong la sogs pa rnams kyang ngo /_/zur du gshin rje sreg ma la sogs pa rnams kyang ngo /_/sgra ji bzhin pa'o/_/yang na zhal gyi kha dog gis de rnams phyogs bzhir bskor bar shes par bya'o/_/nag po dmar po gser du snang /_/kha ba kun+da
[\[347b.2\]]zla ba mtshungs/_/zhes gtso bo'i zhal gyi kha dog gi dbye bas rnal 'byor ma dgu po de rnams nag mo'o/_/g.yas su dmar mo dgu ser mo rgyab tu gnas pa'o/_/byang du gnas pa dkar mo'o/_/sgra ji bzhin pa'o/_/kun spyod du yang /_gshin rje sreg ma sogs/_/gzugs gnyis ldan
[\[347b.3\]]zhing yid 'phrog ma/_/sgra ji bzhin pa'o/_/he ru ka dpal rgyal po che/_/go 'phang mchog ni bsgom par bya/_/sems dpa' dpa' bo pho nya mo/_/dngos po kun gyi rnal 'byor ldan/_/zhes so/_/longs spyod rdzogs pa gsungs pa yang /_longs spyod rdzogs pa nyid 'khor los sgyur
[\[347b.4\]]ba bzhin du slar yang khams thams cad du rdzogs par longs spyod pa nyid tha dad ma yin par yongs su 'dzin pa'o zhes so/_/de yang mchog gi dang po la sogs par rtogs par bya'o/_/sgra ji bzhin pa'o/_/klu yi dbang po rus pa'i rgyan/_/stag lpags glang po'i pags pa dang /_/
[\[347b.5\]]bdud dang nyon mongs snyoms 'jug dang /_/shes bya'i sgrib pa rnams kyang ngo /_/zhes pas chos gsungs so/_/gsungs pa yang /_'khor gsum rnam par rtog pa gang /_/de ni shes bya'i sgrib par 'dod/_/ser sna la sogs rnam rtog gang /_/de nyid nyon mongs sgrib par 'dod/_/
[\[347b.6\]]ces so/_/bdud kyi sgrib pa rnam par dag pas klu'i dbang po'o/_/nyon mongs dag pas rus pa'i phyag rgya'o/_/snyoms 'jug dag pas stag gi pags pa'o/_/shes bya yongs su dag pas glang po che'i pags pa yang ngo /_/sgra ji bzhin pa'o/_/u ma dbang phyug che de bzhin/_/thod pa
[\[347b.7\]]tshangs pa'i mgo bo dang /_/thod pa'i phreng ba de bzhin te/_/thal bcas tshangs pa'i skud pa dang /_/mgo bo'i phreng ba yang dag ldan/_/de dag rnam dag shes par bya/_/khro bo'i dbang dang byang chub sems/_/sgrib pa cung zad dang ldan no/_/zhes te cung zad ces pa nyon mongs pa bzhi pa'o/_/gsungs
[\[348a\]]
[\[348a.1\]]pa yang /_nyung ngu'i ye shes kyis byas pa/_/nyon mongs bzhi po nges bsregs yin/_/zhes te sgra ji bzhin pa'o/_/u ma dang dbang phyug chen po ni rdul dang khu ba'o/_/r-i gi a ral+lir yang /_/mgo bo yang ni nyon mongs bdud/_/thod pa nam mkha' dag pa zhes so/_/A li kA li'i
[\[348a.2\]]dag pa sgra ji bzhin pa'o/_/sems can mos pa sna tshogs pas/_/spyod pa sna tshogs kun du gnas/_/sna tshogs tshul gyi cho ga yis/_/sna tshogs pa yi thabs bstan no/_/zhes te lhag par mos pa tha dad pa nyid kyi sems can gang yin pa de la tha dad pa'i tshul dang thabs bstan no/_/
[\[348a.3\]]lhag par mos pa sna tshogs pa ni nyan thos la sogs pa'i sems so/_/spyod pa dang tshul rnam pa gsum ni bye brag tu smra ba la sogs pa'i 'dod pa rnams so/_/thabs ni lam sgom par byed pa'o/_/de la gang zag tu smra ba rnams la gang zag mi rtag par sgom pa la sogs pa
[\[348a.4\]]gsungs so/_/don smra ba rnams las la sogs pa'i zad par bsgom pa'o/_/rnam par shes pa rnams la brtags pa tsam nyid kyi ting nge 'dzin no/_/dbu ma rnams la rmi lam lta bu dang 'gyur ba med pa gnyis su med pa'i ye shes sgom pa gsungs te sems can gyi bsam
[\[348a.5\]]pas ston pa rnams kyang de bzhin te khur ba'i gang zag yod de rtag par yang mi smra mi rtag par yang mi smra'o/_/rdul phra rab tshogs pa'i bdag nyid kyi tha ma'i lus mtshan la sogs pa dang ldan pa yang yod do/_/kye rgyal ba'i sras dag 'di lta ste khams gsum pa ni rnam par shes pa tsam mo
[\[348a.6\]]zhes so/_/rgyud gzhan du yang /_/sgyu 'phrul chen mo drag chen mo/_/'byung dang sdud par byed pa mo/_/kun rdzob kyis so/_/shes rab pha rol phyin byed ma/_/byed po sangs rgyas lus can min/_/zhes te ldog pas mya ngan las 'das pa nyan thos dang rang sangs rgyas kyi phung po lhag ma dang
[\[348a.7\]]bcas pa dang /_theg pa chen po pa rnams kyi phung po lhag ma med pa'o/_/stong pa nyid gnyis su med pa smra ba po rnams kyi rab tu mi gnas pa shin tu gnyid log pa dang sad pa dang bral ba bzhi pa dang rmi lam lta bu ni 'bras bu'o/_/shes rab kyi pha rol tu phyin pa'i tshul du bstan pa la gang sems ma yin
[\[348b\]]
[\[348b.1\]]pa'o zhes gsungs pa chos thams cad dngos po ma yin pa'i rang bzhin gyi ting nge 'dzin gyis zhes so/_/bcom ldan 'das kyis kyang gsungs pa/_nam mkha' dang ni 'gog pa gnyis/_/'dus ma byas gsum rtag pa ste/_/'dus byas thams cad skad cig ma/_/bdag gi stong zhing byed po
[\[348b.2\]]med/_/dbang skyes blo ni rna med kyis/_/phra rab bsags pa dngos su rig_/kha che'i gzhung gi chu gter gyi/_/bye brag smra ba'i gzhung 'dod 'gyur/_/shes pa rnam can skyed byed ni/_/dbang po'i spyod yul snang ba min/_/nam mkha'i mo gsham bu dang mtshungs/_/'gog pa dag ni nam mkha'
[\[348b.3\]]bzhin/_/'du byed bems po yod ma yin/_/dus gsum rjes 'gro dag kyang med/_/thogs pa med pa'i gzugs yod min/_/zhes pa mdo sde pa yi rig_/yan lag can zhes bya ba med/_/phra rab rdul rnams yod ma yin/_/sgyu ma rmi lam mthong ba yis/_/dmigs pa med pa rab tu gsal/_/
[\[348b.4\]]gzung dang 'dzin pa las grol ba'i/_/rnam par shes pa don dam yong /_/rnal 'byor spyod gzhung rgya mtsho yis/_/pha rol phyin rnams de skad sgrogs/_/rnam par shes pa don dam yod/_/de yang mkhas rnams mi 'dod do/_/gcig dang du ma'i rang bzhin dang /_/bral phyir nam mkha'i pad+mo
[\[348b.5\]]bzhin/_/yod dang med dang yod med dang /_/gnyis ka'i bdag nyid min pa'am min/_/mtha' bzhi rnam par grol ba yi/_/de nyid dbu ma pa yi rig_/de bzhin du 'ang /_/bdag med 'byung ba yod cing dge dang mi dge 'bras bu yod de byed pa po yis rnam par dman/_/'gro ba po med ma lus thar
[\[348b.6\]]ba'i slad du 'gro ba yod cing 'chi ba yod de bcings pa med/_/dngos po med pa dag kyang yod de skad cig rnam bral rang bzhin med pa dag gi srid pa yod/_/'di dag bdag gi bden pa'i tshig ste lha dang gdengs can rnams kyi gdon bcas tshig gis 'joms mi 'gyur/_/sgra ji bzhin pa'o/_/zab
[\[348b.7\]]mo'i chos ni ston pa la/_/gal te mos par ma gyur kyang /_/smod pa dag tu mi bya ste/_/chos nyid bsam mi khyab dran bya/_/zhes pas dag pa'i sku gsungs so/_/zab mo ni rtog ge'i yul ma yin pa'o/_/gang gis 'dir bdag yul min pa/_/bdag gis chos nyid mi shes te/_/dus gsum
[\[349a\]]
[\[349a.1\]]bzhugs pa'i rdzogs sangs rgyas/_/bdag nyid chen po rnams kyis mkhyen/_/sgrib pa kun las rnam par grol/_/gang gis khams gsum rgyas gdab pa/_/khro bo'i dbang dang byang chub sems/_/dkyil 'khor kun gyi gtso bo'o/_/zhes te bdag nyid chen po ni sku lnga'o/_/
[\[349a.2\]]rdzogs sangs rgyas ni sa bcu gsum gyi dbang po'o/_/dus gsum bzhugs pa ni tshogs gsum mo/_/khro bo'i dbang po ni gshin rje mthar byed la sogs pa'o/_/byang chub sems dpa' ni byams pa la sogs pa'o/_/dang yig las spyan ma la sogs pa'o/_/thams cad ni
[\[349a.3\]]mkha' 'gro lnga la sogs pa rnams kyis mkhyen no zhes pa ste sgra ji bzhin pa'o/_/sku bzhi'i cho ga'o/_/de ltar gang zhig sgom pa dang /_gsang sngags bzlas pa byed pa ni/_/skye dang skye bar chos ldan pa'i/_/rgyal po'i go 'phang 'gyur ba yin/_/zhes pas rjes su 'gro ba gsungs so/_/de ltar de kho na
[\[349a.4\]]nyid kyi rnal 'byor mtshan ma dang bcas pa'i gzugs sam/_/'khor los sgyur ba'i rgyal po yang ngo /_/sgra ji bzhin pa'o/_/dper na mar gyis gang ba'i snod/_/me yi dbus su legs gzhag pa/_/de la mar ni zhu 'gyur te/_/snod kyi dri ma gnas par byed/_/ces pas las kyi lus gtong ba don du
[\[349a.5\]]gnyer ba la dpe gsungs pa/_dper na mar me med pa bzhin du lus gnas pa rnam par shes pa med pa'o/_/dang po'i sangs rgyas su yang /_phung po med kyang rnal 'byor pa ni bde ba'i go 'phang 'gro ste 'on kyang 'jig rten du ni grags pa min/_/zhes te dgongs pa/_rnal 'byor pa rnams 'chi tshe'am/_/
[\[349a.6\]]rnal 'byor ma rnams thugs dgyes pas/_/lag na me tog sna tshogs thogs/_/sna tshogs rgyal mtshan yang dag ldan/_/sna tshogs rol mo'i sgra rnams dang /_/sna tshogs glu dang mchod pa yis/_/'chi ba zhes 'di rnam rtog ste/_/mkha' spyod gnas su 'khrid par byed/_/ces pa ste nyes pa mthar phyin pa gsungs
[\[349a.7\]]so/_/'am gyi sgra las skyes pa 'di nyid kho na la'o/_/phyag rgya chen po dang bcas pa grub pa'i dngos grub kyi dus su'o/_/de bzhin du yang /_dus kyi 'khor lor khro bo sangs rgyas lha mo dang bcas nges par ro yi rdo rje rnams dang sa yi snying po sogs/_/rab tu dga' ba'i thugs rnams rnal 'byor pa las grub pa'i
[\[349b\]]
[\[349b.1\]]dus su nam mkha' la ni mngon sum 'gyur/_/de yi 'dod pa'i dngos grub ri bong can gyi zhag gi ri rangs nas ni mtshan mo phyed la 'gyur/_/rin po che'am me tog char ni mchog gyur dus kyi sbyor bas sa yi steng du 'bab par 'gyur/_/zhes te rnal 'byor ma rnams gur gum la sogs pa'i char
[\[349b.2\]]'bebs par byed do/_/rnal 'byor ma'i rgyud nyid kyi phyir ro/_/phyi rol du yang /_/rdo rje slob dpon rnams kyis byed de de'i phyir ro zhes so/_/'di rnams rtogs na mi shes pa rnams kyi 'chi ba'o zhes phung po med pa mchog gi bde ba zhes brjod pa la'o/_/phyag rgya'i dngos grub mnyam pa 'di'o/_/phyag rgya'i
[\[349b.3\]]dngos grub kyang dpal dus kyi 'khor lor gsungs pa/_mchog gi bde ba la gnas rdo rje ma 'khrums nyid kyi bar du chu skyes las ni byung mi bya/_/gang tshe 'dod pa grub pa de yi tshe na 'di ni sangs rgyas byin gyis brlabs par rab tu 'gyur/_/rdo rje chu skyes dag nas gzhug bya rang gi rdo rje'i snying gar ye shes
[\[349b.4\]]'khor lo rab bcug ste/_/'di yi 'od zer rnams kyis gnyis ka'i lus ni gang bar byas nas rnam pa thams cad nyid du byed/_/ces so/_/'khrid par byed ni de rnams kyis sam de rnams kyi mkha' spyod gnas su ste gnyis su med pa'i go 'phang du 'khrid par byed do/_/dgongs pa'o/_/sangs rgyas
[\[349b.5\]]rnams ni byung gyur ram/_/ma byung na yang rnam kun du/_/bsam gyis mi khyab chos nyid ni/_/'phel 'grib spangs pas gnas pa yi/_/zhes pas stong pa nyid dang snying rje tha mi dad pa gsungs so/_/sangs rgyas rnams ni sangs rgyas sprul pa sku gsum po rnams so/_/de bzhin du yang bcom
[\[349b.6\]]ldan 'das kyis gsungs pa/_chos dang longs spyod rdzogs sprul pa/_/dag pa'i sku las spro bar byed/_/ces so/_/sgra ji bzhin pa'o/_/zhes pa de ltar bzhag nas ni/_/'jig rten pa kun smad mi bya/_/de rnams rtogs pa bsam mi khyab/_/sangs rgyas gar mkhan bsam mi khyab/_/ces te/_gzhal
[\[349b.7\]]nas ni de ltar brjod pa'i rim pas rtogs par byas nas so/_/'jig rten pa kun ni lha rnams so/_/smad par mi bya'o zhes pa ni gsungs pa yang dag gang las don gang la bsam par bya ba thams cad stong par bgrod pa mthar thug pa ni thams cad 'od gsal ba mthar thug pa'i phyir ro/_/dgongs
[\[350a\]]
[\[350a.1\]]pa ma yin pa'o/_/bsam gyis mi khyab pa ni rtog ge'i rtogs bya ma yin pa'o/_/sangs rgyas gar mkhan ni sangs rgyas kyi rnam par 'phrul ba'o/_/pha rol tu phyin pa'i tshul du gsungs pa yang /_sangs rgyas khams dang sangs rgyas byang chub dang /_/sangs rgyas chos dang sangs rgyas
[\[350a.2\]]mdzad pa ste/_/'di ni 'dren pa rnams kyi spyod yul de/_/dag pa'i sems can gyis kyang bsam mi khyab/_/gsungs pa yang /_gal te sangs rgyas khams med na/_/lus can kun la myang 'das med/_/byang chub kyang gsungs pa 'phel 'grib spangs pa'i zhes pa la sogs pas 'dir ro/_/chos
[\[350a.3\]]kyang gsungs pa mi 'jigs pa la sogs pa rnams te chos thams cad mngon par rdzogs par byang chub pa la dang /_nges par 'ching ba'i gegs byed pa la dang /_lam kun bshad pa la dang /_'gog pa thob pa la mi 'jigs pa rnam pa bzhi'o/_/'di yang nub par gyur pa'i de kho na nyid kyi
[\[350a.4\]]bya ba'o/_/rdo rje a ral+lI rgyud du gsungs pa yang de nas byang chub sems dpa' de rnams thams cad go 'phang mchog nyid thob nas sangs rgyas kyi gar ston par byed de kha cig tu rdzogs par byang chub par byed/_kha cig tu dga' ba spyod pa dang /_lha las babs pa dang mya ngan las
[\[350a.5\]]'das pa dang /_de bzhin du khab nas nges par 'byung ba zhes so/_/sgra ji bzhin pa'o/_/mdo sde bya ba spyod pa rnams/_/rnal 'byor gang mtha'i dbye ba las/_/sems can 'jug la tshul khrims ni/_/de dang de la rab tu bstan/_/zhes pas sde snod gsum bsdus pa gsungs te tshul khrims
[\[350a.6\]]ni mi dge ba spong ba bag med pa rnams kyi don du rab tu bstan pa'o/_/de la mdo sde dang chos mngon pa dang 'dul ba nyan thos kyi sde snod du'o/_/de la byang chub sems dpa'i sde snod du gsang ba rnams zhes pa ste bya ba dang spyod pa dang gnyis ka'i rtog pa rnams kyis so/_/theg pa chen por yang
[\[350a.7\]]thun mong du gsungs pa dang byis pa rnams la gsungs pa yang /_rnam pa gang dang gang dag gis/_/sems can rnams ni yongs yin byed/_/rnam pa de dang de dag gis/_/chos ni bstan par bya ba yin/_/zhes so/_/rgyud des na dang por yang dag pa'i ye shes ma bstan to zhes pa sgra ji
[\[350b\]]
[\[350b.1\]]bzhin pa'o/_/gal te rgyud gzhan thams cad du rdzogs pa'i sangs rgyas nyid ma gsungs na de dag la rigs zhes dogs pa la gsungs pa/_mngon par brjod pa 'bum pa yis/_/rgyud las phung pa snying po bsdus/_/bdun brgya'i gzhung gis yang dag rdzogs/_/sangs rgyas rtogs
[\[350b.2\]]phyir lha mo skye/_/zhes pas rgyud bla mar gsungs so/_/rgyud ni 'bras bu'i rgyud do/_/phyung ba ni rtsa ba'i rgyud las so/_/snying po ni rdo rje ste dbyings thams cad rtogs par byed pa'i ye shes so/_/bsdus pa'i bden pa gnyis kyi bdag nyid can no/_/lha mo ni kye rdo rje phag mo'o/_/gang bdag
[\[350b.3\]]gis dam bcas pa de dang de rab tu bstan no/_/skye ba 'di kho na la sangs rgyas nyid sbyin par byed pa/_bde ba'i thabs ni rgyas min pa/_/sangs rgyas kun gyis mngon par mchod/_/da ni de la mchod pa sogs/_/yid 'ong rnam par rgyas par gyis/_/zhes so/_/rdo rje a ral+li ru yang /_gang zhig rgyud 'di klog par byed/_/
[\[350b.4\]]gang zhig dad par byed pa'am/_/gang zhig lhag par mos par byed/_/skye bo gang zhig mchod pa'ang /_/de rnams thams cad sangs rgyas 'gyur/_/srid pa'i longs spyod gnas longs spyod/_/ces so/_/yang dag par rdzogs pa'i sangs rgyas ni dpal rdo rje sems dpa' ste 'dir phyag rgya chen po grub pa'o/_/phyag
[\[350b.5\]]rgya chen po pa yang bcom ldan 'das kyis gsungs pa/_phyag rgya sgyu ma'i rjes su mthun pa yid dang nam mkha' la ni me long dag la gzugs bzhin te/_/'jig rten gsum po snang bar byed cing dri med glog dang mtshungs pa'i 'od zer du ma 'phro bar byed/_/phyi dang lus la dbyer med yul dang rnam par
[\[350b.6\]]bral ba snang ba tsam ni mkha' la gnas pa yis/_/sems dang sems byung la ni bdag gis 'khyud de 'gro ba du ma'i gzugs kyis de ni gcig po'o/_/dgongs pa'o/_/dpal rgyud kyi rgyal po rdzogs so zhes pa ni dpal he ru ka bde ba chen po phyi ma dang bcas pa'i rgyud mthar thug pa'o/_/
[\[350b.7\]]de bzhin du yang bcom ldan 'das kyis gsungs pa/_srid gsum phra rab gzugs min 'dir ni rnam par shes pa de bzhin rnam par shes pa nyid med de/_/sangs rgyas shes rab gang du'ang gnas pa ma yin zhes pa'i tshig ni sangs rgyas pa rnams ston par 'gyur/_gang gis
[\[351a\]]
[\[351a.1\]]'gyur med dang bral mi rnams kyis ni stong pa nyid de gzugs nas stong par lta byed pa/_/de nas gtso bos gang zhig 'pho med lhan skyes lus kyi bde ba dag ni sngags kyi theg par bstan/_/zhes so/_/rgyud kyi rgyal po ni mdo sde dang rgyud dang rtog pa rnams ni rgyud
[\[351a.2\]]rnams so/_/rgyal po ni gnyis su med pas dbang du byed pa nyid kyi phyir ro/_/rdzogs so ni yang dag par thob pa ste sems can thams cad kyi mthar thug gi de nyid do zhes sgra ji bzhin pa'o/_/da ni chos rnams gang dag rgyud la rab tu 'byung /_/rgyud dang zhes bya ba la sogs pas rgyud rab tu
[\[351a.3\]]gnas pa'i don du grub pa'i mtha' gsungs so/_/gsungs pa yang bye brag tu smra ba dang mdo sde'i mtha' pa dang rnal 'byor spyod pa dang dbu ma'i grub pa'i mtha' la sangs rgyas rnams kyis chos rnams gang dag la sogs pa'i tshigs su bcad pas rgyas btab po zhes so/_/chos rnams gang
[\[351a.4\]]dag rgyu las rab tu 'byung ni lnga dang bdun du rab tu grags pa rnams so/_/ma rig pa la sogs pa'i lag sgrog gis bsdams pa'i 'khor lo rgyu dang 'bras bu'i bdag nyid can no/_/de rnams nyon mongs pa dang las sdug bsngal te/_yan lag gsum dang gnyis dang bdun kun
[\[351a.5\]]rdzob tu ste thog ma med pa nas byung ba dang tha ma dang ldan pa ste ma rig pa 'gags pa las rnam par sangs rgyas pa nyid de gsungs pa yang /_ma rig pa dang /_'du byed dang /_rnam par shes pa dang /_ming dang /_gzugs dang /_skye mched drug dang /_reg pa dang /_tshor ba dang /_sred pa dang /_
[\[351a.6\]]nye bar len pa dang /_srid pa dang /_skye ba dang /_rga shi ste bcu gnyis rnams so/_/'dod chags dang zhe sdang dang gti mug gi bdag nyid ni ma rig pa'o/_/'du byed ni sngon gyi las rnams so/_/rnam par shes pa ni mngal du 'jug pa'o/_/ming dang gzugs ni nur nur po la sogs pa
[\[351a.7\]]lnga'o/_/skye mched drug ni mig la sogs pa rdzogs pa'o/_/reg pa ni yul dang dbang po'i rnam par shes pa phrad pa'o/_/tshor ba ni bde ba la sogs pa'i bdag nyid do/_/srid pa ni 'khrig pa'i 'dod chags so/_/nye bar len pa ni 'dod pa'i yul 'dzin pa'o/_/srid pa ni 'byung
[\[351b\]]
[\[351b.1\]]'gyur gyi srid pa 'bras bu'o/_/las kyi skye ba ni slar yang phung po nying mtshams sbyor ba'o/_/rga shi ni gsal lo/_/dang po brgyad pa dgu nyon mongs/_/gnyis pa bcu pa las yin te/_/lhag ma bdun ni sdug bsngal yin/_/gsum du 'dus phyir bcu gnyis ni/_/chos gsum
[\[351b.2\]]gsum las 'byung ba ni/_/gnyis gnyis gnyis las rang 'byung ba/_/bdun te bdun las gsum 'byung ngo /_/slar yang de nyid de rnams 'khor/_/srid pa'i 'khor lo rgyu 'bras kyang /_/'gro ba kun yin sems can gzhan/_/'ga' zhig 'dir ni yod ma yin/_/stong pa kho na stong
[\[351b.3\]]pa'i chos/_/rab tu 'byung 'gyur chos rnams las/_/kha ton mar me rgya la sogs/_/zhes so/_/rgyu las rab tu 'byung gi don to/_/rgyu de rnams ni de bzhin gshegs pas gsungs zhes pa ni ji ltar kun du rtog pa de bzhin du gsung bar byed do zhes pas de'o/_/gzhan mi gsungs pa nyid
[\[351b.4\]]kyi phyir ro/_/rgyu ni rkyen no/_/'khor bar brjod pa dang ldan pa'o/_/de rnams kyang ni 'gog pa gang yin pa zhes pa ni kyang yig las srid pa dang rgyu dang bcas pa brjod pa 'ba' zhig tu ma zad kyi sangs rgyas rnams kyi mya ngan las 'das pa yang rgyu dang bcas pa ste yan lag bcu gnyis 'gog
[\[351b.5\]]pa'i mtshan nyid zung du 'jug pa'i bde ba ma brtags pa nam mkha'i me tog sems med pa bems bo ma yin pa'i gzugs so/_/de skad gsungs pa'i tshul can dge sbyong che ni zung 'jug gsungs pa yang dag par rdzogs pa'i sangs rgyas te brdzun mi gsungs pa tshangs pa la sogs
[\[351b.6\]]pa'o/_/sbyin par bya ba'i chos rab mchog 'di ni/_/zhes pa chos kyi sbyin pa thar pa thob pa'o/_/sbyin pa'i bdag po dang lhan cig ces pa rtogs par sla'o/_/ngag gi skyon tsam dang bral ma lus go 'phang ni/_/dpal sdom bdag gis nyung ngur rnam phye mtha' drug
[\[351b.7\]]ldan/_/kun phan mnga' bdag ci yin rab tu gsal bar bris/_/de nyid kyis ni sems can kun zhi bde ba thob par byed/_/gang dag legs par gsungs pa'i ngag_/de kun bde bar gshegs pa'o/_/zhes kyang gang phyir rgyal bas gsungs/_/de phyir mkhas pas de mi
[\[352a\]]
[\[352a.1\]]smad/_/gang phyir ston pa gcig pu rgyal bas mdor bstan pas/_/rnam par g.yeng ba med pa'i yid rnams kyis bshad pa/_/thar pa thob pa'i tshogs dang rjes mthun pa/_/de yang drang srong bka' bzhin spyi bos long /_/oM ke li ka yi blo gros ches/_/byis zhabs
[\[352a.2\]]zla ba sngon ma can/_/de rnams kyis bstan de nyid ni/_/'jigs med dga' ba zhes bya yul/_/dpal ldan rnam gnon grong yid dga'/_/dag pa'i gnas ni rgyal ba'i gzhi/_/gzi brjid stong dang tshul khrims byung /_/'byor pa'i don gyis nor sbyin mtshungs/_/rgyal chen lhag pa'i rgyal po dpal/_/
[\[352a.3\]]rgyal ba dga' ba can zhes grags/_/bkod pa chen po bdag po mchog_/de yi dbon po mang thos gang /_/de nyid kyi 'dir rgyal bas bstan/_/don mang 'khor lo sdom pa la/_/dga' bas chog bdun gyis ni/_/tshig don rnams ni brjod pa las/_/bsod nams dkar ba thob pa gang /_/de nyid kyis ni zung 'jug
[\[352a.4\]]pa'i/_/de nyid mkhas pa'i 'grel pa yi/_/dpal ni spyi bor gnas pa dang /_/sems can rnams kyang bde chen gyis/_/bde ldan dngos grub mchog thob gyur/_/dpal de kho na nyid mkhas pa zhes bya ba dpal sdom pa'i 'grel pa rdzogs so//_//dga' byed bdag po'i slob dam pa/_/de nyid bzhi po rtogs
[\[352a.5\]]pa las/_/rtag pa'i rdo rje de yis byas/_/'jigs med dga' byed ces bya'o/_/dpal 'khor lo sdom pa'i 'grel pa dpal de kho na nyid mkhas pa zhes bya ba 'di kun ldan gyi lo cho 'phrul chen po rta'i zla ba'i yar ngo'i tshes brgyad la shAkya'i dge slong rin chen grub kyis bsgyur cing zhes te gtan la phab pa'o//_//
[\[352a.6\]{D1411}]@##/_/rgya gar skad du/_la g+hu saM ba ra tan+d+ra pa Ta la a b+hi san+d+hi/_bod skad du/_sdom pa'i rgyud chung ngu'i mtshams sbyor/_dpal rdo rje mkha' 'gro la phyag 'tshal lo/_/sdom pa'i rgyud chung ngu'i mtshams sbyor brjod par bya ste/_dang por re zhig bskyed pa dang /_rdzogs pa'i rim pa gnyis
[\[352a.7\]]kyis bsdus pa'i don thams cad le'u dang pos mdor bstan nas gnyis pa nas le'u lnga bcu pa'i bar gyis ni rgyas par bstan te/_kun gyi tha ma'i le'u yis ni de rnams gcig tu mdzad do/_/bcom ldan 'das kyis bsdus pa'i rgyud chung ngu 'di'i kha sbyor gsum pa'i bshad pa 'di ni
[\[352b\]]
[\[352b.1\]]nA ro ta pa'i dgongs pa'o/_/de la/_dbang bskur nas ni 'di nyid bstan/_/zhes pa'i tshig gis theg pa chen po gsang sngags la dang por dbang bskur ba'o/_/de la dkyil 'khor sngon du 'gro bas le'u gnyis pas ni dkyil 'khor ro/_/gsum pas ni dbang bskur ba'o/_/bzhi pas ni dbang bskur ba'i don gyi ngo
[\[352b.2\]]bo de kho na nyid de/_de ltar le'u gsum pos ni de yang gsang ba zhes bya ba nas ma nyan par gyis zhes bya ba'i bar bshad pa'o/_/'dis ni de ltar 'chad par gyur pa'i/_ba lang gnas kyi lci skam dang /_/zhes bya ba la sogs pa sngon du 'gro bas sgom pa'i dkyil 'khor rgyas par bshad pa yang 'di nyid kyis zin
[\[352b.3\]]pas de las logs shig tu ma brjod do/_/de nas/_gsang sngags zlos pa'i bzlas brjod dang /_/bsam gtan gyis kyang 'grub par 'gyur/_/zhes rnam par bshad pa'i 'grel pa las lnga pa nas brgyad pa'i bar gyi le'u bzhi dang nyi shu lnga pa dang sum cu pas ni go rims 'chol bas bzlas pa'i sngags
[\[352b.4\]]btu ba bstan te/_rgyud las slob dpon med par sngags kyi bzlas pa dgag pa'i don yin par rtogs par bya'o/_/'di ltar bzlas pa'i dngos grub mchog dang /_tha ma'i mtshan nyid las 'jig rten pa'i dngos grub bstan pa ni dgu pa nas bcu bzhi'i bar mthar thug pa dang /_
[\[352b.5\]]bzhi bcu rtsa gsum pa las le'u lnga bcu pa'i bar du shes par bya'o/_/gang du dbang bskur nas 'jig rten las 'das pa'i mchog gi dngos grub bstan to/_/de ltar 'di la 'jig rten dang 'jig rten las 'das pa'i dngos grub ni rnal 'byor ma'i bka' drin las
[\[352b.6\]]'gyur ba 'dir bstan pa'i don du bco lnga pa nas nyi shu rtsa bzhi pa'i bar gyis ni/_pho nyas lhan cig dngos grub ma/_/zhes bya ba la sogs pa rnam par 'grel te/_'dis rnal 'byor ma'i dbye ba shes par bya ba'i phyir yi ge brda dang /_rigs drug gi dbye ba dang /_ming gi rnam
[\[352b.7\]]grangs dang /_mkha' 'gro ma'i rigs dang /_lA ma'i rigs kyi mtshan nyid dang /_lag pa'i brda dang /_lta ba'i phyag rgya dang /_yan lag gi phyag rgya dang /_mtshan ma'i phyag rgya dang /_ngag gi brdas rab tu shes par 'gyur ba'i bye brag bcus pho nya'i mtshan nyid le'u bcur go rims ji lta ba
[\[353a\]]
[\[353a.1\]]bzhin bstan to/_/de'i rjes la/_dam tshig rtag tu bskyang bar bya/_/zhes bya ba la sogs pa'i don rdzogs par byed pa las nyi shu rtsa drug pas ni yongs su shes pa'i pho nya ma mnyes par byed pa bsrung ba'i dam tshig bstan to/_/nyi shu rtsa bdun pas ni thob pa'i phyag rgya mnyes pa de'i bka' spyod
[\[353a.2\]]pa bya ste/_rnal 'byor pa nyid ces bya ba la sogs pa'i mtshan nyid kyi don rdzogs par byas pas spros bcas kyi spyod pa bstan to/_/nyi shu brgyad pa dang nyi shu dgu pas ni spros bcas kyi spyod pa bstan to/_/de nas/_sbrang rtsi mtshal dang ga bur bcas/_/zhes bya ba la sogs pa'i bshad pa ni sum cu rtsa
[\[353a.3\]]gcig pa la sogs pa'i le'u gsum gyis spyod pa thams cad la mkho ba bzang ba'i dam tshig bstan to/_/de la yang lag pa'i mchod pa dang /_rdzas kyi khyad par gyi ming dang /_kha zas kyi cho ga dbye bas gsum du shes par bya'o/_/de'i rjes la/_mchod bzhi de bzhin dpa' bo che/_/zhes bya ba la
[\[353a.4\]]sogs pa rnam par 'grel pa ni sum cu rtsa bzhi pa la sogs pa le'u bzhi ste/_phyag rgya chen po dang /_chos kyi phyag rgya dang /_las kyi phyag rgya dang /_las kyi phyag rgya dbang du bya ba go rims ji lta ba bzhin du rtogs par bya'o/_/dam tshig gi phyag rgya ni sngar gyi dkyil 'khor gyi 'khor
[\[353a.5\]]lo bsgom pa'i mtshan nyid gzhan du bstan pas na 'dir de las logs shig tu rgyas par ma bstan to/_/de nas sum cu rtsa brgyad pas ni yang rnal 'byor pa nyid ces bya ba la sogs pa'i don rdzogs par bya ba'i phyir spros med dang /_shin tu spros med kyi spyod pa rgyas par bstan
[\[353a.6\]]to/_/de la rnal 'byor ma gsum gyi thun mong du gyur ba'i dngos grub kyi mtshan nyid sum cu rtsa dgu pa nas bzhi bcu rtsa gnyis pa'i bar du bstan to/_/de ltar mdo dang rgyas par bstan pa'i sgo nas le'u lnga bcu rtsa gcig tu bsdus nas bstan to zhes bla ma'i man ngag go/_/
[\[353a.7\]]sdom pa'i rgyud chung ngu'i mtshams sbyor ba dpal na ro ta pa'i rjes su 'brangs pa mkhas pa su ma ti kIrti'i zhal snga nas mdzad pa rdzogs so//_//rgya gar gyi mkhan po de nyid dang /_lo tsA ba dge slong grags mchog shes rab kyis bsgyur to//_//
[\[353b\]]
[\[353b.1\]{D1412}]@##/_/dpal bde mchog gi rgya cher bshad pa tshig don rab tu gsal ba zhes bya ba/_dpal bde mchog mkha' 'gro la phyag 'tshal lo/_/kun 'gro kun snying nam mkha'i dbus gyur mchog zhi ba/_/he ru ka dpal mchog tu mya ngan 'das pa de nyid dngos/_/thabs dang
[\[353b.2\]]shes rab las byung rab gsal nye bar 'bar ba'i 'od/_/nyi gzhon phun tshogs bde mchog zhabs btud de nyid bshad par bya/_/'grel pa dag gis rgyud rgyal ni/_/ma lus rnam par ma bkrol zhes/_/rtsa ba'i rgyud las bdag gis ni/_/gtam du dris pa bzhin du thos/_/bdag ni shin
[\[353b.3\]]tu blo dman yang /_/bla mas byin gyis brlabs pa dang /_/bshad rgyud yang dag rtogs pa yis/_/de don rtsom phyir nyes pa med/_/rgyud kyi brjod par bya ba ni gang /_dgos pa'i dgos pa ni gang zhig_/de nas zhes bya ba nas bka' stsal to zhes bya ba'i bar gyis rjod par byed pa'i rgyud yin la/_
[\[353b.4\]]de nas brjod par bya ba ni rgyu'i rgyud dang thabs kyi rgyud dang /_'bras bu'i rgyud do/_/de la rgyu'i rgyud ni le'u nyi shu rtsa drug pa las ston pa'i gang zag rnam pa gsum mo/_/thabs kyi rgyud ni bskyed rdzogs gnyis so/_/'bras bu'i rgyud ni sku gsum mo/_/de la gtso bor thabs kyi rgyud gsungs pa
[\[353b.5\]]nas de brjod par bya ste/_de la le'u dang po'i tshigs bcad gcig gis rgyud kyi dgos pa bstan to/_/tshigs bcad phyed kyis mtshan bstan to/_/tshigs bcad phyed dang gnyis kyis ni rgyud kyi gleng gzhi bstan to/_/tshigs bcad gnyis kyis ni lus rnam gzhag bstan/_le'u dang po'i lhag mas
[\[353b.6\]]ni tshogs kyi 'khor lo dang zhi ba'i btung ba dang pho nya'i gtsang sbra gnas dang bcas pa mdor bstan pa'o/_/le'u gnyis pas dkyil 'khor gyi 'khor lo bstan to/_/le'u gsum pas slob ma dbang bskur ba bstan to/_/le'u bzhi pas lha dgod pa bstan to/_/de ltar le'u gsum pa dang bzhi pas bskyed pa'i
[\[353b.7\]]rim pa bsgom pa gsungs so/_/le'u lnga pas rkang pa brgyad pa'i gsal byed btu ba bstan to/_/le'u drug pas dpa' bo drug gi sngags btu ba bstan to/_/le'u bdun pas rkang pa brgyad pa'i dbyangs yig btu ba bstan/_/le'u brgyad pas snying po bzhi dang go cha'i lha mo drug gi sngags btu ba bstan/_le'u
[\[354a\]]
[\[354a.1\]]dgu pas rtsa ba'i sngags kyi phrin las lnga bcu bstan/_le'u bcu pas snying po sngags kyi mchog dang 'jig rten pa'i sngags grub pa bstan/_le'u bcu gcig pas dngos grub kyi bzas kyi kha zas skye ba bdun pa bstan/_le'u bcu gnyis pas nye ba'i snying po'i phrin las bstan/_le'u
[\[354a.2\]]bcu gsum pas go cha'i sngags kyi phrin las bstan/_de ltar le'u lnga pa nas bcu gsum pa'i bar gyis bskyed pa'i rim pa'i bzlas pa bstan to/_/le'u bcu bzhi pas dngos grub kyi dkyil 'khor tshogs kyi 'khor lo bstan/_le'u bco lnga pa nas nyi shu rtsa lnga'i bar gyis tshogs kyi 'khor lo'i yan
[\[354a.3\]]lag bstan to/_/le'u bco lnga pas dag byed kyi lha mo'i yi ge'i brda bstan/_bcu drug pas dag byed kyi lha mo'i brda'i mtshan nyid bstan/_bcu bdun pas dbang gi lha mo'i mtshan nyid bstan/_bco brgyad pas dpa' bo'i lha mo'i mtshan nyid bstan/_bcu dgu pas bka' bsgo ba'i mtshan nyid bstan/_nyi shu
[\[354a.4\]]pas dbang gi lha mo'i brda bstan/_nyi shu rtsa gcig pas dpa' bo'i lha mo'i mtshan nyid dang /_rtsa gnyis pa las bkas gnang ba'i lha mo'i brda dang /_rtsa gsum pa las kun spyod ma'i mtshan nyid dang /_rtsa bzhi pa las de'i brda dang /_rtsa lnga pa las lha mo lnga'i lus la dpa' bo dang dpa' mo
[\[354a.5\]]dgod pa'i sngags so/_/le'u nyi shu rtsa drug pa nas rtsa dgu'i bar gyis le'u dang po'i rdzogs rim rgyas par bshad pa las/_rtsa drug pas rgyu dang thabs dang 'bras bu gsum bstan/_rtsa bdun pas sbyor ba dang dngos gzhi dang rjes gsum bstan/_rtsa brgyad pas rdzogs pa'i rim pa'i gzhan don
[\[354a.6\]]bstan/_rtsa dgu pas dbang bzhi pa bstan/_le'u sum cu pas bskyed pa'i rim pa srung ba'i 'khor lo bstan to/_/sum cu rtsa gcig nas bzhi bcu pa'i bar gyis dngos grub len pa'i rgyu ba dang mi rgyu ba'i 'khor lo bstan/_bzhi bcu rtsa gcig pa nas lnga bcu'i bar gyis dngos grub len pa'i gsang
[\[354a.7\]]sngags kyi 'khor lo bstan to/_/le'u nga gcig pas bskyed pa'i rim pa sgom pa'i thabs bstan pa'o/_/de ltar na le'u lnga ni rdzogs pa'i rim pa yin la/_le'u bcu gsum ni bskyed pa'i rim pa yin/_le'u bcu gnyis ni gnyis ka'i yan lag tshogs kyi 'khor lo yin la/_mtshan ma thob nas dngos
[\[354b\]]
[\[354b.1\]]grub len pa ni le'u nyi shu yin la/_thabs kyi kha skong ba ni le'u nga gcig pa yin no/_/de ltar na thabs 'bras bu dang bcas pa ni brjod par bya ba yin la/_thos bsam sgom gsum gyis de khong du chud pa ni dgos pa yin la/_mtshan ma thob nas dngos grub gsum bskyed pa ni dgos pa'i yang dgos pa yin
[\[354b.2\]]no/_/'brel ba ni de'i bdag nyid dang thabs dang thabs las byung ba'o/_/de'i bsdus pa'i don ni thabs dang bskyar ba'i cho ga dang dngos grub len pa'i kha bskang ba'o/_/bskyed rdzogs gnyis ni thabs yin la/_tshogs kyi 'khor lo ni bskyar ba'i cho ga yin la/_rgyu ba dang mi rgyu ba'i 'khor lo ni 'bras
[\[354b.3\]]bu dngos grub len pa yin la/_le'u nga gcig pa ni kha bskang ba'i man ngag go/_/da ni yan lag gi don brjod par bya ste/_rtsa ba'i rgyud le'u 'bum pa dang /_rgyud phyi ma sh+lo ka 'bum pa rdzogs pa'i rjes la le'u nga gcig pa ston par bzhed nas da nas zhes bya ba la sogs pa gsungs pa yin no/_/
[\[354b.4\]]de yang dpa' bo dang dpa' mo brjod kyis mi lang bas phyag 'tshal nas bdud rtsi rnam pa lngas mchod de bstod nas gsol ba btab pa'i rjes thogs la/_de nas zhes bya ba gsungs pa yin no/_/de yang thog mar rgyud kyi brjod bya ston par bzhed nas/_gsang ba bshad bya ba zhes gsungs te/_gsang
[\[354b.5\]]ba'i don ni gnyis te/_bskyed pa'i rim pa dang /_rdzogs pa'i rim pa'o/_/bskyed pa'i rim pa'i gsang ba ni gnyis te/_dpa' bo gcig pu bsgom pa dang /_dkyil 'khor gyi 'khor lo bsgom pa'o/_/de ci'i phyir gsang ba yin zhe na/_dpal mchog dang po las ye shes sems
[\[354b.6\]]dpa' snying gar bcug pas gsungs pa'i phyir ro/_/rgyud rdo rje rtse mo las kyang /_gsang chen theg pa 'di ru ni/_/zhugs pa gang dang gang yin pa/_/rgyal ba'i gnas kyis thob 'gyur/_/zhes gsungs so/_/rdzogs pa'i rim pa ni phyag rgya bzhi dang thabs bzhi dang ldan pas gsang ba'o/_/ci'i phyir
[\[354b.7\]]gsang ba yin zhe na/_tshangs pa dang khyab 'jug dang dbang phyug chen po dang nyan thos dang rang rgyal ba rnams kyis ma goms par bde ba stong pa nyid ma rtogs pa'i phyir ro/_/de yang 'di nyid las/_lha dang mi yi bde ba ni/_/bsdus byas rdo rje 'dzin pa yi/_/bcu drug char yang mi phod do/_/zhes gsungs pa
[\[355a\]]
[\[355a.1\]]dang /_kha sbyor las kyang sangs rgyas dang byang chub sems dpa' thams cad kyi spyod yul yin pas na gsang ba zhes gsungs so/_/bshad bya zhes bya ba ni sgra'i dgos pa bstan pa ste/_sngon dpa' bo dang dpa' mo rnams kyis khong du chud pa yin yang /_da ltar rnal 'byor pa rnams
[\[355a.2\]]kyis rtogs pa'o/_/de'i rjod par byed pa ji ltar yin zhe na/_mdor bsdus pa ste rgyas par min/_/zhes bya ba gsungs te rgyud le'u 'bum pa las 'dir mdor bsdus pa dang /_sh+lo ka 'bum pa las mdor bsdus pas na rgyas par min pa ste ltos sa gnyis nas phyi ma'i phyi ma yin no zhes bya ba'i don to/_/
[\[355a.3\]]brjod par bya ba de nyid gsal bar bstan pa ni/_he ru ka dpal yang dag sbyor/_/zhes bya ba gsungs te/_mtshan nyid pa sku gsum gyi rang bzhin yin yang de'i rgyu ba bskyed rdzogs gnyis kyi thabs la dpal he ka zhes bya ba sangs rgyas dang byang chub sems dpa' brdar btags pa yin no/_/yang dag sbyor
[\[355a.4\]]zhes bya ba ni shes rab ston to/_/dngos kyi yum sa bcu gnyis pa'i stong pa nyid shes rab yin la/_de'i rgyu'i bskyed rdzogs gnyis kyi shes rab la btsun mo zhes brdar btags pa yin no/_/thabs ni du/_shes rab ni du zhe na/_bskyed pa'i rim pa dpa' bo gcig pu dang /_dkyil 'khor 'khor lo rdzogs
[\[355a.5\]]pa'i thabs dang shes rab dang /_rdzogs pa'i rim pa'i las kyi phyag rgya dang /_chos kyi phyag rgya dang /_dam tshig gi phyag rgya dang /_phyag rgya chen po'i thabs dang shes rab bo/_/de'i mtshan nyid phyis bshad par bya'o/_/yang dag sbyor zhes bya ba ni bya'o/_/yang dag sbyor zhes bya ba ni mnyam par sbyor ba'i don yin te/_ji ltar na mnyam par sbyor ba'i don
[\[355a.6\]]yin/_rnam par rtog pa'i rang bzhin brgyad cu dang bral ba'i bde ba rtogs pa mngon sum du skye ba dang /_chos kyi dbyings stong pa nyid phyag rgya chen po mngon sum du mthong bas yul ji lta ba bzhin gyi rnam par shes pa skyes pas mnyam par sbyor zhes bya'o/_/sa bcu gcig pa'i ye shes kyi
[\[355a.7\]]chos kyi dbyings stong pa nyid dang mnyam par sbyor ba ni 'dir ma yin no/_/dgos pa gang zhe na/_'dod pa'i don kun sgrub byed pa/_/zhes bya ba gsungs te/_rnal 'byor pa rnams kyi 'dod pa'i don ni 'jig rten pa'i dngos grub 'dod pa'i khams kyi yon tan dang /_thun mong gi dngos grub bsam gtan
[\[355b\]]
[\[355b.1\]]dang /_/gzugs med kyi ting nge 'dzin dang /_/mchog gi dngos grub sangs rgyas dang byang chub sems dpa'i ye shes so/_/sangs rgyas kyi gzhan don sku gnyis kyi mdzad pa ni 'dir rgyu'i skabs yin pas brjod par mi bya'o/_/dgos pa de bla na med pa'i rgyud thams cad kyi thun mong yin na bde bar
[\[355b.2\]]gshegs pas da ltar gyi rgyud gang zhig gsungs pa snyam du byang chub sems dpa' rnams rtog pa la/_phyi ma las kyang phyi ma ste/_mkha' 'gro ma yi dra ba sdom/_/zhes mtshan gsungs pa yin no/_/mtshan ni rdo rje'i tshig yin pas brjod bya rnam pa gsum du gyur pa yin te/_byang chub sems dpa'
[\[355b.3\]]sa'i snying pos dbyings su rtogs pa dang /_spyan ras gzigs kyis sngags su rtogs pa dang 'jam dpal gyis chos su rtogs pa'o/_/de la dbyibs ni rtsa'i 'khor lo byang chub kyi sems phab pas dga' ba bzhi sdom pa'o/_/sngags ni dbugs 'byung rngub kyis 'khor lo srog a wa d+hU tIr bcug pas mi
[\[355b.4\]]rtog pa'i sdom pa'o/_/chos nyid stong pa nyid la sgyu ma'i ye shes skyes pas bde ba chen pos sdom pa'o/_/ci'i phyir phyi ma'i phyi ma yin zhe na/_/le'u 'bum pa ni rtsa ba'i rgyud yin la/_/sh+lo ka 'bum pa nas nam mkha' dang mnyam pa'i phyir phyi ma yang le'u lnga bcu rtsa gcig pa ni phyi ma'i phyi ma yin pas
[\[355b.5\]]so/_/sprul pa'i sku ci'i phyir bde mchog ma yin zhe na/_de ni rjod par byed pa ma yin te/_la las gzugs kyi rnam par rtog pas chos ston pa dang /_la la sgra'i rnam par rtog pas chos ston pa'i phyir ro/_/de la gzugs kyi rnam par rtog pa la mos pa la lha'i sku bsgom pa dang /_sgra'i rnam
[\[355b.6\]]par rtog pa la mos pas sngags bzlas pas bcos ma yin te/_rdo rje mkha' 'gro las/_rang bzhin ma grub rtog pa'i phyir/_/phyi rol bcos ma rab tu sbyar/_/zhes gsungs pas so/_/ston pa ni su zhig_/gnas ni gang du/_dus ni nam gyi tshe 'khor ni su dag dang /_chos ni ci zhig bstan snyam pa la bcom
[\[355b.7\]]ldan 'das kyi gleng gzhi gsungs pa ni/_gsang ba mchog gi dgyes pa na/_/zhes pa nas/_mkha' 'gro dra ba'i sdom pa yin/_/zhes bya ba'i bar gyis gsungs so/_/de la gsang ba ni dga' ba'i gnas so/_/mchog ni mchog dga'i gnas so/_/dgyes pa'i lhan cig skyes dga'i gnas so/_/
[\[356a\]]
[\[356a.1\]]'dzam bu'i gling gru gsum na bzhugs pa'o/_/thams cad bdag nyid ni gcig ste/_gdul bya'i 'khor drag po 'jigs byed dang /_nyan pa'i 'khor sangs rgyas dang byang chub sems dpa' dang /_sprul pa'i 'khor rigs lnga'i dpa' bo dpa' mo dang /_sdud pa po'i 'khor lcang
[\[356a.2\]]lo can gyi bdag po'o/_/rtag tu bzhugs zhes bya ba ni dus de gnyis ldan gyi dus su drag po 'jigs byed btul ba'i tshe'o/_/bzhugs zhes bya ba ni gnas dang sbyar na sangs rgyas kyi zhing du ston pa yin la/_ston pa dang sbyar na dbang byas pa dang longs spyod pa'i mdzad pa rnams dang ldan par ston pa yin
[\[356a.3\]]no/_/mkha' 'gro kun dngos sems dpa' ni/_/zhes bya ba ni sprul pa'i sku ste 'bras bu'i he ru ka zhes bya ba'i don to/_/mkha' 'gro ni gnyis te/_rtog pa med pa'i zhi gnas kyi nam mkha' bsam gtan bzhi dang gzugs med par 'gro ba dang gzung 'dzin dang bral ba'i lhag mthong stong pa
[\[356a.4\]]nyid kyi nam mkha' ste sa bcu gcig tu 'gro ba'o/_/kun zhes bya ba ni bsam gtan dang gzugs med pa'i ting nge 'dzin thob pa ni 'jig rten gyi mkha' 'gro dur khrod brgyad na gnas pa kun nam/_sa bcu gcig rtogs pa'i 'jig rten las 'das pa'i sangs rgyas dang byang chub sems dpa'i
[\[356a.5\]]'khor lo lnga'i dbus na bdag po 'bras bu he ru ka ni gtso bo yin pas dngos zhes bya'o/_/sems ni snying rje'i dbang gis rgya che ba'i sems can la dmigs pa'am/_shes rab kyi dbang gis zab pa'i chos nyid la gzigs pas na sems dpa'o/_/rdo rje sems dpa' bde ba'i mchog_/ces bya ba
[\[356a.6\]]ni longs spyod rdzogs pa'i sku ste rgyu'i he ru ka'o/_/rdo rje ni sa bcu gcig pa'i stong pa nyid de de la sems dpa' ni dag pa'i 'jig rten pa'i ye shes te nyon mongs pa dang shes bya'i sgrib pa dang bral bas na dpa' ba'o/_/sgyu ma lta bu dang stong pa nyid ro gcig pas na bde mchog ni ji snyed pa'am ji lta ba
[\[356a.7\]]mkhyen pa'i ye shes so/_/'di ni rang byung bcom ldan dpa'/_/zhes bya ba ni chos kyi sku ste bde ba chen po'i ye shes so/_/rang byung ni sems rang gi 'od gsal nyams su myong ba'i rgyu rkyen las skyes pa yin gyi glo bur gyi rgyu rkyen las ma skyes pas na rang byung ngo /_/bdud bzhi bcom pas na bcom ldan
[\[356b\]]
[\[356b.1\]]'das so/_/nyon mongs pa dang shes bya'i sgrib pa'i bag la nyal spangs pas na dpa' ba'o/_/mkha' 'gro dra ba'i sdom pa yin/_/zhes bya ba ni bshad pa'i chos te sprul pa'i sku dpa' bo dang dpa' mo'i dra ba'i sdom pa'am dbyibs dang sngags dang chos kyi bde mchog yin pas na sdom pa'o/_/phun sum
[\[356b.2\]]tshogs pa lnga'i gleng gzhi byang chub sems dpa' rnams kyis mngon sum du grub pa bcom ldan 'das kyis gsungs pa la dgongs pa ci yod ce na 'di ni dgongs pas bshad pa yin te/_sa'i snying pos dbyings su go ba dang /_spyan ras gzigs kyis sngags su go ba dang /_'jam dpal gyis chos
[\[356b.3\]]su go ba'o/_/de la dbyings ni las kyi phyag rgya dkyil 'khor b+ha ga ni gnas yin la de yang mtshan nyid gsum ste/_dga' ba 'byung bas gsang ba dang /_mchog dga' 'byung bas mchog dang /_lhan cig skyes dga' 'byung bas na dgyes pa'o/_/thams cad bdag nyid 'khor lo ste rtsa drug cu rtsa
[\[356b.4\]]bzhi'o/_/rtag tu bzhugs ni dga' ba bzhi'i dus so/_/sku gsum ni lkog ma dang snying ga dang lte bar phyin pa'i bde ba'o/_/ston pa des bshad pa'i 'khor lo bzhi khyab pa ni 'khor ro/_/sngags ni dkyil 'khor gyi lus kyi gnas na dbugs 'byung rngub gsum gyi mtshan nyid dang ldan pas na gsang
[\[356b.5\]]ba mchog gi dgyes pa na'o/_/thams cad bdag nyid ni dbugs nyi khri chig stong drug brgya'o/_/rtag tu bzhugs ni rlung gnyis 'gog pa'i dus ni srog a wa d+hU tIr chud pa'o/_/ston pa po ni rtsa gsum gyi rlung dbus su chud pas mi rtog pa skyes pa'o/_/des bshad pa'i chos ni dbugs nyi khri chig stong
[\[356b.6\]]drug brgya'i dra ba sdom pa las bde ba skyes pa'o/_/de la chos kyi dbang du byas na phyag rgya chen po'i chos kyi dbyings kyi gnas so/_/de yang stong pa nyid dang mtshan ma med pa dang smon pa med pa'i mtshan nyid dang ldan pas gsang ba mchog gi dgyes pa na'o/_/thams cad bdag nyid ni byang chub kyi phyogs kyi chos
[\[356b.7\]]sum cu rtsa bdun no/_/rtag tu bzhugs ni bsam gyis mi khyab pa'i dus te/_shes rab ye shes yul gyi stong pa nyid dang dbang bzhi pa yul can gyi stong pa nyid mthong ba'i dus so/_/rtag tu bzhugs ni sems 'od gsal ba'i rang bzhin gyis gnas pa'o/_/ston pa ni rnam par mi rtog pa'i ye shes te gong
[\[357a\]]
[\[357a.1\]]bu'i gzugs las 'das par gyur pa sprul pa'i sku dang dngos po med pa yin zhes gsungs pas longs spyod rdzogs pa'i sku dang /_de yang bsam gyis mi khyab pa zhes gsungs pas gnyis su med pa'i bde ba chen po chos kyi sku'i ston pa des bshad pa'i sems kyi bde mchog gi dra ba
[\[357a.2\]]sdom pa'o/_/de lta bas na ston pa'i gleng gzhi bshad pa las kyi phyag rgya chags lam bsgom pa dang /_chos dang /_dam tshig gis phyag rgya grol ba'i lam bstan pa dang /_phyag rgya chen po bsgom par rang lhag par gnas pa'i lam bstan pa'o/_/bshad pa'i rgyud rdo rje mkha' 'gro dang kha sbyor thig
[\[357a.3\]]le las dkyil 'khor b+ha ga'i dbang du byas nas 'byung ba bzhi'i rtsa'i dbus su nam mkha'i rtsa gnas su bshad pas 'byung ba lnga dang sbyar ba/_dkyil 'khor lus kyi dbang du byas nas rlung lnga ston pa dang /_dkyil 'khor chos kyi dbyings kyi dbang du mdzad nas yi ge bcu drug gis kun brtags
[\[357a.4\]]pa dang gzhan dbang gi snang ba spangs pa'i yongs su grub pa'i 'od gsal ba'i snang ba bshad pas stong pa nyid bcu drug mtshon pa yin pas bshad pa'i rgyud kyi don la rmongs par mi bya'o/_/de ltar gleng gzhi bshad nas rgyud kyi lus mdor gzhag par bzhed pa ni/_sgra yi tshul la nges 'byung
[\[357a.5\]]rnams/_/zhes bya ba la sogs pa gsungs te/_sgra ni rlung dbus ma las 'byung ba'i yi ge hUM ngo /_/de las 'byung ba ni lha drug cu rtsa gnyis te/_sprul pa las 'byung dpa' bo rnams/_/yan lag drug cu sems kyis sprul/_/dag pa'i chos kyi sprul pa ni/_/phag mo'i gzugs su
[\[357a.6\]]bstan pa yin/_/zhes gsungs pa'i phyir ro/_/dam tshig spyod pa ni rten gyi gang zag rnal 'byor pa'o/_/spyod yul ni lha'i 'khor lo'o/_/de yang ji lta bur bsgom par bya zhe na/_thog ma dbus mthar rnam par bzhes/_/zhes bya bar gsungs te/_thog ma ni gnas pa'i rnal 'byor te tshad med pa
[\[357a.7\]]byin gyis brlabs pa dang tshogs bsags pa dang /_stong pa nyid la gnas pa'i rnal 'byor ro/_/dbus ni ldang ba 'jug pa yongs su rdzogs pa byin gyis brlabs pa dang /_dbang bskur ba dang /_srung ba'i 'khor lo dang /_mchod pa'i rnal 'byor te ting nge 'dzin de rnam pa gsum
[\[357b\]]
[\[357b.1\]]mo/_/mthar nye bar bsdu ba dang kun du spyod pa ste ldang ba'i rnal 'byor ro/_/rnam par gnas zhes bya ba ni rnal 'byor rgyud la sbyor ba dang dngos gzhi rjes 'jug dge bar gnas pa'o/_/de'i phan yon ci zhig ce na/_/'jig rten gsum du rnyed dka' zhes bya ba gsungs te/_sa bla dang
[\[357b.2\]]sa 'og dang sa steng gsum du ye shes sems dpa' lus la 'jug pa dang 'ching ba'i tshe ye shes sems dpa' la phar 'jug pa rnyed par dka' ba'o/_/bshad pa'i rgyud rdo rje mkha' 'gro las zab mo'i rdzogs pa'i rim pa'i dbang du mdzad nas sgra ni a wa d+hU tI'i rlung yin la 'byung
[\[357b.3\]]ba ni dga' ba bzhi'i shes pa yin la dam tshig spyod pa ni skye mched bcu gnyis bde bas khyab pa yin la/_spyod yul ni bdag byin gyis rlob pa'i lam las thams cad bde bas khyab par rtogs pa yin no/_/rang rig 'od gsal gyi bde ba de dus thams cad du gnas pas na/_thog ma
[\[357b.4\]]dbus mthar yang dag gnas/_/zhes gsungs pa yin no/_/de la dbang bzhi pa'i dus kyi tshe mngon sum du rtogs pa ni 'jig rten gsum du rnyed par dka' ba yin no/_/de yang thabs gang gis rtogs par bya zhe na/_shes rab thabs kyis sbyor ji bzhin/_/zhes pas phyag rgya bzhi las
[\[357b.5\]]bde ba stong pa nyid du rtogs par bya'o zhes gsungs pas bshad pa'i rgyud la rmongs par mi bya'o/_/rdzogs pa'i rim pa'i dbang du mdzad nas/_thabs dang shes rab sbyor ba bzhin/_/sngags bzlas bsam gtan la sogs ldan/_/zhes bya ba gsungs te/_bde ba rtog pa med pa lhan
[\[357b.6\]]cig skyes pa dang /_bde ba stong pa nyid du shes pa don gyi lhan cig skyes pa gnyis grub par byed pa'i thabs ni shes rab phyag rgya bzhi dang thabs bzhi ste/_de yang phyag rgya bzhi ni las kyi phyag rgya ni lo brgyad nas nyi shu rtsa bzhi'i bar gyi bud med kyi a wa d+hU tI nam mkha'i rtsa'i reg bya'o/_/
[\[357b.7\]]chos kyi phyag rgya ni 'dod pa'i yon tan lnga yid du mi 'ong ba dang /_bar ma spangs pa'i gzugs sdug pa dang sgra snyan pa dang dri zhim pa dang reg bya rnams kyis yid du 'ong ba'o/_/dam tshig gi phyag rgya ni sa dang chu dang rlung spangs pa'i rlung me'i drod can no/_/phyag rgya chen po ni rjes su dpag pa dang lung gis bstan
[\[358a\]]
[\[358a.1\]]pa dang lkog tu gyur pa ma yin pa chos nyid mngon sum gyis rtogs pa'o/_/thabs ni 'khrul 'khor gyis byang chub kyi sems 'dzin par nus pa'i rnal 'byor pa'i phyi'i lus kyi dbang po mngon sum las kyi phyag rgya'i thabs so/_/chos kyi thabs ni yul 'dod pa'i yon
[\[358a.2\]]tan lnga yid du 'ong ba las skyes pa'i bde ba yid kyi mngon sum mo/_/dam tshig phyag rgya'i thabs ni nang gi reg bya bde ba skyes pa'i lus kyi dbang po mngon sum mo/_/phyag rgya chen po'i thabs ni rang rig pa'i mngon sum gyis chos nyid mthong ba'i rnal 'byor pa'i mngon sum mo/_/sbyor ji
[\[358a.3\]]bzhin ni dga' ba gsum la rang bzhin brgyad cu dang bral nas rtog pa med pa'i rnam par shes pa dang /_bde ba stong pa nyid shes pa'i 'od gsal ba'i ye shes so/_/yul ji lta ba bzhin du mngon sum gyi lam gyis rtogs pas na sbyor ji bzhin no/_/sngags bzlas ni
[\[358a.4\]]dbugs 'byung rngub a wa d+hU tIr bcug pa'o/_/bsam gtan ni rtog med kyis mthong ba'i stong pa nyid de snang ba'o/_/sogs ni bla na med pa'i sbyin sreg dang mchod sbyin dang slob dpon no/_/de yang kha sbyor las/_'byung rngub 'khor bas bzlas pa yin/_sgom pa so sor
[\[358a.5\]]snang bas na/_/slob dpon sems kyi rgyal po yin/_/e waM la sogs gang gsungs pa'o/_/zhes gsungs so/_/sbyor nyid cho ga'i ye shes ni mtshan nyid kyi theg pa ltar goms pa lam du byed pa ma yin pa phyag rgya bzhi'o/_/rgyu rkyen bsags pa las byung ba'i ye shes bla ma'i man
[\[358a.6\]]ngag mngon sum gyi gzhan don gyis bskyed pas na mchog gi ye shes so/_/rgyud las gsungs pa zhes pa ni le'u 'bum pa dang sh+lo ka 'bum pa las so/_/nyan par gyis zhes bya ba ni sdud pa po lag na rdo rje la sems rtse gcig pas nyon cig ces pa'o/_/de ltar tshigs su bcad pa
[\[358a.7\]]gnyis kyis le'u lnga bcu rtsa gcig gi lus mdor gzhag gsungs nas/_de ni le'u dang po rdzogs pa'i rim pa'i mdor bstan gnas dang bcas pa rgyas par bshad par bzhed nas dbugs 'byung bar ma mchog dag dang /_/dri yi zhes bya ba gsungs te/_dang po snod gcig tu
[\[358b\]]
[\[358b.1\]]za ba tshogs kyi 'khor lo bsten pa'i rdzas dang /_dbugs 'byung byang chub kyi sems dang /_bar ma rang byung gi khrag dang /_mchog sha chen po dang /_dri ni bshang ba dang ro'i chu ni gci ba dang /_bcas pa ni rta dang glang po dang khyi dang ba lang dang mi sha ste lnga'o/_/de
[\[358b.2\]]oM AHhUM gsum gyis byin gyis brlabs nas rigs lnga'i rang bzhin can gyis ro rdo rje mar bskyed pa'o/_/rnal 'byor pas dus rtag tu khyad par rigs ldan rnams ni mchod par bya'o zhes bya ba ni thun bzhi'am dus drug tu tshogs kyi 'khor lo'i lha mchod par bya'o/_/rnal
[\[358b.3\]]'byor pa ni rten gyi gang zag go/_/dus rtag tu zhes pa ni rgyun mi 'chad par dus drug go/_/khyad par ni rtog pa med pa'i shes pas ro myang ba'i rigs ldan ni lha drug cu rtsa gnyis su bskyed pa'o/_/mchod pa ni nang du 'khor lo bzhi pa la dkyil 'khor bzhi bsgom pa dang /_
[\[358b.4\]]lus kyi dkyil 'khor dang lnga la nang gi sbyin sreg dbul ba'o/_/tshogs kyi 'khor lo de yang gnyis su gyur te bdud rtsi lnga'i ro rdo rje ma la yid nang du chud pas bde ba rtog med kyi 'dod pa'i dngos grub sgom pa'am/_gal te yid phyir byung na dus drug tu rigs ldan dkyil 'khor la sbyin
[\[358b.5\]]sreg gis mchod pa'o/_/ro 'ba' zhig gis tshogs kyi 'khor lo bya'am zhe na/_pho nya lhan cig skyes dngos grub/_/mchog dang 'bring dang tha ma ste/_/zhes bya ba gsungs te/_pho nya ni mtshan nyid dang ldan pa'i bud med dge bsnyen ma'i sdom pa dang byang chub sems dpa'i sdom
[\[358b.6\]]pa dang sngags kyi dbang bskur thob pa'o/_/de yang /_gzhi ni sa gzhir byas nas su/_/rnal 'byor pa yis longs spyod bya/_/zhes gsungs so/_/lhan cig skyes pa'i dngos grub ni/_goms pa las byung ba ma yin pa/_bde ba rtog med rgyu rkyen tshogs pa las skyes pa'i dga' ba bzhi
[\[358b.7\]]ni lhan cig skyes pa'i dngos grub bo/_/mchog ni las las skyes pa ste skye ba snga mar gsang sngags kyi sgom pa goms pa'i tshogs lam dang sbyor lam mthong lam sgom lam thob pa'i byang chub sems ma'o/_/'bring ni zhing skyes te gnas nyi shu rtsa bzhi dang yul dbus su skyes pa dang
[\[359a\]]
[\[359a.1\]]dbang po tshang ba dang las kyi mtha' ma log pas dge ba la 'jug pa dang /_sngags kyi bstan pa la dad pa dang /_bstan pa dang phrad pa ste bdag gi 'byor ba lnga dang ldan pa'o/_/tha ma ni sngags las skyes ma ste rdo rje slob dpon gyi phyag rgyar gyur pas ma
[\[359a.2\]]dang /_rang dang lhan cig dbang bskur ba'i sring mo dang /_rang gis dbang bskur ba'i bu mo dang /_slob mas dbang bskur ba'i tsha mo dang /_rang gi sgom pa'i yan lag tu gyur pa pho nya ma'o/_/tshig de rnams ni reg bya rdo rje ma yin la de la gzugs dang sgra dang dri dang ro dang /_
[\[359a.3\]]reg bya dang ldan pas tshogs kyi 'khor lo'i yul ni 'dod pa'i yon tan lnga yin no zhes bstan to/_/yid ni nang du chud pa yin/_'dod pa'i dngos grub bsgrub par bya ba la yid ni rnam par rtog pa'o/_/nang du chud pa ni srog a wa d+hU tIr chud pas 'dod yon lnga la shes pa rtog pa med par skyes
[\[359a.4\]]pa'o/_/'dod pa'i dngos grub ni bde ba rtog pa med pa bsam gtan gyi sdom pa mi g.yo ba'i las so/_/gal te rtog pa skye bar gyur na ji ltar bya zhe na/_rang rdzas thig les sangs rgyas dang /_byang chub sems dpa' mchod par bya/_/zhes bya ba gsungs te/_dga' bral du song ba'i byang chub kyi
[\[359a.5\]]sems kyis phung po lnga'i sangs rgyas dang /_dbang po drug gi byang chub sems dpa' dang /_'byung ba lnga'i yul mchod par bya'o/_/de bzhin du gzugs dang sgra dang dri dang ro rnams la dga' bral du song na gzugs rdo rje ma la sogs pas phyi dang nang gi dkyil 'khor la mchod par bya'o/_/
[\[359a.6\]]de skad du yang mnyam sbyor las/_/lha la dmigs pa byed pa dag_/rnal 'byor gzugs brnyan rang bzhin te/_/rang gi dam tshig bdag sbyor ba/_/mi 'gyur dam pa grub par 'gyur/_/gzugs brnyan lugs ma la sogs pa/_/rnal 'byor 'byung bar mi 'gyur kyang /_/
[\[359a.7\]]byang chub sems la rab brtson na/_/de las rnal 'byor lhar 'gyur ro/_/zhes gsungs so/_/las kyi phyag rgya spangs pa yi/_/'gro ba'i lam la ji ltar yin/_/nang du chud par bya zhe na/_/mthong ba dang ni reg pa dang /_/thos pa dang ni dran pa yis/_/zhes bya ba gsungs te/_
[\[359b\]]
[\[359b.1\]]mthong ba gzugs rdo rje ma nas reg bya rdo rje ma'i bar du thos pa sgra rdo rje ma dang /_dran pa chos kyi rdo rje ma las ma rmongs pa dran pa'i 'du byed sngon nyams su myong ba'i don to/_/de la yid nang du chud pa rtog pa med pa skyes pas rtog pa las grol bar 'gyur ba'am/_yid phyir
[\[359b.2\]]byung nas rtog pa skyes na dang ba'i dad pas gzugs rdo rje ma la sogs pas sangs rgyas dang byang chub sems dpa' mchod par byed pa/_de ltar grol ba'i lam 'di la yang the tshom med par mchod par 'gyur ro/_/de'i phan yon gsungs pa ni yid nang du chud pas/_rnal
[\[359b.3\]]'byor pa nyid bsod nams mchog_/dag byed sdig pa 'jig byed pa/_/bsod nams mchog gi rtog pa med pa'i ye shes kyi tshogs dgu'o/_/dag ni rgyu kun 'byung dag pa'o/_/sdig pa 'jig pa ni sdug bsngal gyi bden pa zad pa'o/_/gal te yid phyir 'byung ba
[\[359b.4\]]la bsod nams kyi tshogs su gyur pa ni/_gsang sngags zlos pa'i bzlas brjod dang /_/bsam gtan gyis kyang 'grub par 'gyur/_/zhes bya ba gsungs te/_gsang sngags zlos pa'i dus drug tu ris drug gi bzlas pa zlos pa'o/_/bzlas brjod ni dbugs 'byung
[\[359b.5\]]rngub kyi bzlas pa'o/_/bsam gtan ni rdo rje sems dpa' dang rnam snang dang pad+ma gar dbang dang he ru ka dang rdo rje nyi ma dang rta mchog gi ting nge 'dzin bsgoms nas dus drug tu bdud rtsi rnam pa drug mya ngan grub par 'gyur ro/_/kyang zhes pa ni yid nang du chud pa las phyir 'byung ba
[\[359b.6\]]yang bsod nams kyi tshogs su 'gyur ba'o/_/de skad du yang rdo rje mkha' 'gro las/_tho rangs dgun smad gyur pa na/_/dpyid dang dbyar ni nyi cha gnyis/_/nyin phyed mkhas pas sogs ka sbyar/_/srod ni de bzhin ston ka ste/_/dgun stod mtshan phyed cha yin no/_/zhes gsungs so/_/
[\[359b.7\]]rdo rje 'di rnams kyi rang bzhin shes par byas la rdo rje sems dpa' la sogs pa dang sbyar bar bya ste/_rdo rje sems dpa' dgun smad de/_/rnam par snang mdzad thub pa dpyid/_/de bzhin rta mchog sos ka ste/_/dgun nam dbyar na he ru ka_/_rdo rje nyi ma ston ka la/_/pad+ma gar dbang
[\[360a\]]
[\[360a.1\]]dgun stod do/_/sos ka mar me bza' bya ste/_de bzhin du ni dbyar ka chu/_/ston gyi dus su mar khu ste/_/de bzhin dgun stod me tog go/_/kye ho dgun smad ga pur te/_/de bzhin dpyid ni bzhi mnyam mo/_/de rnams sman ni chen po ste/_/dus drug tu
[\[360a.2\]]ni yongs shes bya'o/_/dus mchog 'di dang mnyam med de/_/sbyong ba kun gyi dam pa yin/_/rang bzhin de rnams rdzogs par ni/_/nam zhig rnal 'byor par gyur na/_/rnal 'byor ma rnams mnyes 'gyur te/_/rnal 'byor mkha' 'gro ma sdud pa'o/_/zhes gsungs pas
[\[360a.3\]]so/_/so ga dang dbyar dang ston ka dang dgun stod dang dgun smad dang dus drug ni rigs drug gi 'dod pa'i lha kun gsal bar byas la/_'dod pa'i yon tan lngas dran pa'i bde ba dang ldan pa las phyir 'phros pa'i bsod nams kyi tshogs bsag par bya'o/_/dngos grub kyi
[\[360a.4\]]rgyu gang zhe na/_shin tu mnyam gzhag sgrub pa pos/_/dam tshig rtag tu bskyang bar bya/_/zhes bya ba gsungs te/_shin tu mnyam gzhag ni rnal 'byor pa sems rtse gcig pa'o/_/dam tshig ni rig pa'i dbang bskur ba'i rigs lnga'i dam tshig bcu bzhi dang phyir mi ldog pa'i dbang
[\[360a.5\]]gi sdom pa rdo rje slob dpon smod pa nas shes rab bud med smod pa'i bar du bcu bzhi dang gsang ba'i bzhi dang shes rab ye shes kyi sdom pa brgyad de bzhi bcu dus drug tu dran pas rtag tu bskyang bar bya'o/_/bzhi bcu de kho na skyong ngam zhe na/_byang chub kyi sems kyi srung ba yin te/_kun
[\[360a.6\]]rdzob byang chub kyi sems bde ba rtog med bsam gtan gyi sdom pa dang don dam pa byang chub sems kyi bde ba stong pa nyid shes pa zag med kyi sdom pa'o/_/dran pas ni dam tshig bsrung ba yin la/_dam tshig gis ni byang chub kyi sems bsrung ba yin no/_/gal te nyams na ci zhe na/_
[\[360a.7\]]dam tshig nyams pas dkyil 'khor du/_/dbang bskur dngos grub thob mi 'gyur/_/zhes bya ba gsungs te/_dam tshig bsrung ba'i sems med pas nyams na dbang bskur mi thob pa dang nyon mongs pa'i dbang gis dam tshig nyams na dngos grub thob par mi 'gyur ba'o/_/'di skad
[\[360b\]]
[\[360b.1\]]ston pa yin te/_dri'i thig le dang me tog gi tshom bu dang yig 'bru dang phyag mtshan dang lag pa'i phyag rgya chen po gzugs brnyan gyi dkyil 'khor bzhag nas rnal 'byor ma sum cu rtsa bdun dang /_rnal 'byor pa nyi shu rtsa lnga'i rang bzhin du bskyed nas rang rang gi gnas su
[\[360b.2\]]rang rang gi phyag rgya dang /_sgom pa dang bzlas pa dang ngag gi brda dang lus kyi brda dang bcas pas 'dod pa'i yon tan lnga la rgyu rkyen tshogs pa las lus bde ba dang yid bde ba'i bsam gtan gyi ting nge 'dzin bskyed pa'am/_gal te rtog pa byung na dad pa dang dang ba'i sems
[\[360b.3\]]kyis lha'i 'khor lo la nang gi sbyin sreg dbul bar bya'o/_/yang na rdo rje mkha' 'gro las byung ba ltar go cha drug gi lhar bskyed par bya'o/_/yang na rgyud bla ma nas byung ba bzhin/_mkha' spyod bya yi gzugs can gyis/_/thugs kyi 'khor lo bsgrub pa dang /_/sa spyod
[\[360b.4\]]ma yi gzugs can gyis/_/gsung gi 'khor lo sgrub pa dang /_sa 'og dud 'gro'i gzugs can gyi bong bu'i rnam pas he ru ka sku'i grub pa bsgrub par bya'o/_/'jig rten pa'i lus dang ngag gi spyod lam dor nas lus ngag gi brda bya ba yin te/_de skad du yang mnyam sbyor las/_/
[\[360b.5\]]de nas khrus byas dri zhim lus/_/ci 'dod pa yi gos dang rgyan/_/sna tshogs gos ni bgos nas kyang /_/me tog phreng ldan kha dri zhim/_/gang gis lha dang 'dra ba yi/_/bud med dag ni legs bsgrubs la/_/skal bzang dag ni phyag rgyas mtshan/_/tshogs kyi 'khor lo
[\[360b.6\]]brtag par bya/_/zhes gsungs so/_/de ltar tshogs kyi 'khor lo bshad nas/_zhi ba'i btung ba bshad par bya ste/_sbrang rtsi mtshal dang ga pur bcas/_/tsan+dan dmar du sbyar ba ni/_/zhes bya ba gsungs te gsang ba'i dbang bskur ba'i yul rdo rje mar ston pa yin
[\[360b.7\]]no/_/de yang gang zhe na sbrang rtsi ste gci ba dang /_mtshal te rang byung dang /_ga pur te byang chub sems dang /_dmar te sha chen po dang /_tsan+dan te bshang ba dang sbyar ba'i sha lnga dang bsres nas ro mnyam par byas pa'o/_/de gang du gzhag par bya zhes gsungs te/_
[\[361a\]]
[\[361a.1\]]lha drug cu rtsa gnyis kyi dbus thod pa bzhi'i gnas su'o/_/lha de rnams ji lta bu zhe na/_thams cad rdo rje'i mtshan ma 'dzin/_/zhes bya ba gsungs te/_dpral bar rdo rje'i phreng bas brgyan pa'o/_/de ltar myang bar bya zhe na/_sbom po mtha' ltag rtse sbyar
[\[361a.2\]]bas/_/zhes bya ba gsungs te/_mthe bong dang srin lag gnyis kyis lce'i steng du ro gzhag par bya'o/_/ji ltar shes pas zhi ba'i btung bar 'gyur zhe na/_rnal 'byor rig pas rtag tu dpyad/_/ces bya ba gsungs te/_rnal 'byor bsam gtan gyi bde ba'o/_/
[\[361a.3\]]rig pa ni lce'i dbang po'i mngon sum gyis dga' ba bzhi'i bye brag rtogs pa dang /_de yang bdud rtsi lnga'i ro la dang por skyes pa'i bde ba'i rang bzhin dga' ba dang /_mchog dga' yid bde ba/_lhan cig skyes dga' skyes pa'i rjes la bla ma'i mngon sum gyis gzhan don gyi
[\[361a.4\]]ro'i stong pa nyid rtogs pa rnal 'byor gyi mngon sum skyes pa ni rtag tu dpyad ces bya ba yin te/_kha sbyor las kyang /_rnam shes dang ni ye shes kyis/_yul gyi rig pa rtag tu dpyad/_/ces bya ba gsungs so/_/de ltar na lce'i dbang po'i mngon sum dang /_rnal 'byor gyi
[\[361a.5\]]mngon sum gyi rang bzhin brgyad cu dang bral ba'i ro'i stong pa nyid nyams su myong ba ni zhi ba'i btung ba zhes bya'o/_/gdan bzhi las chos kyi dbus ni lus kyi dkyil 'khor yin la rdo rje'i mtshams 'dzin pa ni kha sbyor ba yin la/_sbom po ni gsang ba'i rdo rje srin lag gi ni pad+ma
[\[361a.6\]]de sbyar ba las byung ba'i byang chub kyi sems rnal 'byor pas rig pa ni zhi ba'i btung ba yin no zhes gsungs te/_gzhan gyi don slob ma dbang bskur ba'i don du gsungs pas bshad pa'i rgyud la rmongs par mi bya'o/_/de ltar shes pas rtog pa med par gyur pas zhi ba'i btung ba myangs na/_dngos
[\[361a.7\]]gru brtag par thob par 'gyur/_/zhes gsungs te/_zhi ba'i btung ba ni/_ri bong 'dzin las rtswa zhi ba/_/zhes grags pas skyes pa skar ma rgyal dang gza' phur bu la btus nas bA rA Na sI'i rig byed kyi gnas su ba gi wang can gyi pags pa la sngags stong rtsa brgyad bzlas nas bkrus te de'i chu
[\[361b\]]
[\[361b.1\]]'thungs na bsam gtan dang po'i ting nge 'dzin thob po zhes rig byed kyi gzhung nas byung bas/_dpe de bzhin du bdud rtsi lnga'i ro las shes pa rtog med skyes nas chos kyi sku thob par 'gyur ro/_/gal te shes pa rtog med skyes nas de bsod nams kyi tshogs su gyur pa ni/_
[\[361b.2\]]'di ni mi 'chi bcu phyed gyur/_/dngos grub thams cad 'jug byed yin/_/zhes bya ba gsungs te/_mi 'chi bcu phyed ni bdud rtsi lngas dri ma med pa'i de kho na nyid dang /_'dod pa'i dbang phyug gi de kho na nyid dang /_tshe 'phel ba'i de kho na nyid du grub pas na dngos grub
[\[361b.3\]]thams cad grub ces bshad do/_/de ltar zhi ba'i btung ba bshad nas da ni pho nya'i gtsang sbra bshad par bya ste/_mchod bzhi rnal 'byor ma/_dbang gnyis snyoms par 'jug pa yi/_/zhes bya ba gsungs te/_mchod bzhi ni dpes ston pa yin te/_dung can ma dang pad+ma can
[\[361b.4\]]la sogs pa'i las kyi phyag rgya dang /_yid du 'ong ba'i yul chos kyi phyag rgya dang /_sbyor ba legs pa'i gtum mo me drod can dang /_mngon sum gyis mthong ba'i stong pa nyid kyi phyag rgya chen po las bde ba zag pa med pa de bzhin du tha mal pa las kyi phyag rgya'i rnal 'byor ma la
[\[361b.5\]]yang bsnyen sgrub bzhis sbyangs pa'i sa chu gnyis kyi pha rol me rlung gnyis kyi tshu rol na dbus ma nam mkha'i rlung dang kha sbyar nas bde ba rtog pa med pa ni rgyu rkyen gyi tshogs pa las skyes la bla ma'i gdams ngag mngon sum gyi gzhan don la ni reg bya stong pa nyid du rtogs pas rnal 'byor
[\[361b.6\]]pa'i mngon sum skye ste/_de nyid zag pa med pa'i bde ba shes rab ye shes yin pas/_dbang gnyis snyoms par 'jug pa yi/_/snyoms par 'jug pa'ang de nyid 'dzin/_/zhes bya ba gsungs te/_snyoms par 'jug pa dang pos ni rtog pa med pa zhi gnas skye la/_snyoms
[\[361b.7\]]par 'jug pa gnyis pas ni reg bya yul gyi stong pa'i de kho na nyid 'dzin cing rtogs pa'o/_/'byung ba bzhi'i dbus ma nam mkha'i rtsa dang sprad pa las ji ltar bde ba skye zhe na/_mnyam sbyor las/_sgyu ma dag ni thams cad las/_/bud med sgyu ma khyad par 'phags/_/zhes
[\[362a\]]
[\[362a.1\]]gsungs te/_de la stong pa nyid ji ltar rtogs she na/_bla mas slob ma'i rna drung du/_/rab tu 'bad de bklag par bya/_/zhes gsungs pas/_bla ma'i tshig gis stong pa nyid las dran pa'i nges pa drangs nas a sa ma sa ma zhes te nges pa'i shes pa mngon sum gyis
[\[362a.2\]]zlos gar byed pa ni man ngag yin no/_/de'i phan yon ni/_lha dang mi yi bde ba ni/_/bsdus byas rdo rje 'dzin pa yi/_/bcu drug char yang mi phod do/_/zhes gsungs te/_lha ni tshangs pa dang brgya byin la sogs pa'i bsam gtan gyi bde ba'o/_/mi ni mkhas pa rnams kyis
[\[362a.3\]]rjes dpag gis stong pa nyid rtogs pa'i yid bde ba bsdus kyang mngon sum gyi bde ba zag pa med pa nyid kyi bcu drug char yang mi phod pa'o/_/de yang rdo rje mkha' 'gro las/_/rtsa bcu drug la brten pa'i khams bcu drug_/gtum mo drod kyis bzhu nas bde ba zag pa med pa gcig tu
[\[362a.4\]]shes pas bsgril ba'i rtsa'i skud pa gcig gi bde ba stong pa nyid rtogs pa'i char yang mi phod pa'o/_/de ltar tshogs kyi 'khor lo dang zhi ba'i btung ba dang pho nya'i gtsang sbra bshad nas/_ri sul tshang tshing phug rnams dang /_/chu bo dag gi ngogs dag dang /_/gdod nas grub
[\[362a.5\]]pa'i dur khrod du/_/der ni dkyil 'khor bri bar bya/_/zhes bya ba gsungs te/_sgra ji bzhin pa'i gnas bzhi ni bum pa'i dbang bskur ba'i gzugs brnyan gyi dkyil 'khor gyi rten yin no/_/dbyibs kyi dbang du byas na ri sul ni bde ba chen po'i 'khor lo/_/tshang tshing phug ni
[\[362a.6\]]longs spyod kyi 'khor lo/_chu bo'i ngogs ni chos kyi 'khor lo/_/dur khrod ni sprul pa'i 'khor lo ste lus kyi dkyil 'khor ro/_/sngags kyi dbang du byas na ri sul ni lo bcu gnyis ma tshang tshing phug ni bcu drug ma dang /_chu bo'i ngogs ni nyi shu ma dang /_dur khrod ni rtsa
[\[362a.7\]]bzhi ma ste b+ha ga'i dkyil 'khor ro/_/chos kyi dbang du byas na ri bo ni stong pa nyid dang tshang tshing phug ni mtshan ma med pa dang /_chu bo ni smon pa med pa'o/_/dur khrod ni 'od gsal te/_chos kyi dbyings kyi dkyil 'khor ro/_/de skad du yang rgyud bla ma las/_dkyil 'khor
[\[362b\]]
[\[362b.1\]]lus zhes bya ba dang /_/dkyil 'khor b+ha ga zhes su bshad/_/dkyil 'khor chos kyi dbyings yin te/_/rnam pa gsum du nges pa yin/_/zhes gsungs so/_/le'u dang po'i rnam par bshad pa'o//_//de ltar rdzogs pa'i rim pa bshad nas bskyed pa'i
[\[362b.2\]]rim pa'i 'khor lo gsungs pa ni/_de nas lci ba ma lhung ba zhes bya ba la sogs pas bstan te/_de la le'u gnyis pas ni slob dpon gyi las bshad pa dang /_le'u gsum pas slob ma'i las bshad pa dang /_le'u bzhi pas lha dgod pa bshad nas bskyed pa'i rim
[\[362b.3\]]par gyur pa yin no/_/de la thog mar gtsang sbra gsum gyis rdzogs pa'i rim pa'i bsnyen pa byas nas dkyil 'khor bri ba'am/_yang na phyis 'chad par 'gyur ba'i bsnyen pa la ltos nas bskyed rim gyis bsnyen pa ma gsungs so/_/de yang rgyud bla ma las/_gtsang sbra
[\[362b.4\]]gsum gyis bsnyen pa byas nas dkyil 'khor bri zhes gsungs so/_/sa'i cho ga ci'i phyir ma gsungs she na/_bshad pa'i rgyud la ltos pa'am sbyang mi dgos pa'i dbang du mdzad pa yin no/_/bsnyen pa dang sa'i cho ga'i rjes la dkyil 'khor gyi mtshan nyid bshad par bzhed
[\[362b.5\]]nas/_ba yi lci ba ma lhung bas/_/dkyil 'khor sa ni legs par byug_/ces gsungs te/_ba'i rnam lngas byugs pa ni rgyud sde bzhi'i thun mong yin no/_/khyad par du rnal 'byor ma'i rgyud las dur khrod kyi thal ba dang bdud rtsi rnam pa lngas byugs nas dkyil 'khor
[\[362b.6\]]rtsom par bstan to/_/dur khrod kyi thal ba dang mi gtsang bas ci zhig byed ce na/_shi ba dang ma shi ba dang gtsang ba dang mi gtsang bar ro mnyam par ston par bzhad pa yin no/_/dkyil 'khor gyi mtshan nyid bshad nas/_tshon gyi mtshan nyid bshad par bzhed nas/_dur khrod
[\[362b.7\]]du ni kun spyod pa/_/zhes bya ba la sogs pa gsungs te/_kun spyod pa ni mnyam par spyod pa ste rin po che dang tshon rtsi dang dur khrod kyi rdzas la dbye ba med pa'o/_/ro bsregs pa'i sol ba'i phye ma dang /_zhes bya ba ni rus pa'i phye ma dkar po dang /_sol ba'i phye
[\[363a\]]
[\[363a.1\]]ma nag po'o/_/dur khrod so phag ldan pa yi/_/zhes bya bas mtshos pa las ser po dang /_tshos pa las dmar po'o/_/ljang gu ni rus pa dang tshon ljang gu bsres pa'o/_/dkyil 'khor bzang po bri bar bya/_/zhes bya ba ni drag po 'jigs byed
[\[363a.2\]]zhe sdang chen pos 'dul bas na bzang po'o/_/snying stobs rdul dang mun pas kyang /_/gang phyir sems can don 'gyur bas/_/des na 'di ni bzang po ste/_/byang chub spyod pa'i rjes 'jug pa'i/_/zhes gsungs pa'i phyir ro/_/de ltar tshon gyi mtshan nyid bstan
[\[363a.3\]]nas/_slob dpon gyi mtshan nyid ston pa ni/_slob dpon mtshan nyid thams cad pa/_/yang dag shes shing rgyud shes pa/_/zhes bya ba la sogs pa gsungs te/_mtshan nyid thams cad ni rang dang gzhan gyi don phun sum tshogs pa'o/_/yang dag shes ni rgyud sde bzhi'i
[\[363a.4\]]lta ba shes pa'o/_/rgyud shes pa ni rgyud sde bzhi'i spyod pa shes pa'o/_/ngag gi mtshan nyid ni dpal ldan khrag 'thung gi sku gsung thugs te/_gsang sngags shes zhes bya ba gsungs te/_sngags ni snying po nas gnod mdzes kyi bar gyi sngags bcu gcig go_/sems kyi mtshan
[\[363a.5\]]nyid ni/_khro med snying rje dang ldan pa/_/gtsang zhing ltung bas ma gos pa/_/mkhas pa de nyid bcu shes pa/_/sbyor shes zhi gnas shes pa dang /_/ye shes lhag mthong shes pa dang /_/pha rol 'gro zhes bskyed rim gyi rtags gsum dang /_rdzogs rim gyi rtags lnga dang ldan
[\[363a.6\]]pa'o/_/lus kyi mtshan nyid ni thod pa lngas spyi bor brgyan pa dang /_thal bas byugs pa'i bar gyis phyag rgya drug drug dang ldan pa dang /_go cha'i yi ge drug bkod pas gug skyed kyis brgyan pa dang /_rus pa'i phreng ba tshangs pa'i skud pa dang /_dum bu gcig pa las byas pa spyi
[\[363a.7\]]gtsug gi nor bu dang /_rus pa'i phreng ba'i do shal dang /_lag pa g.yon pas kha T+wAM ga bsnams pa ste/_slob dpon gyi mtshan nyid bcu drug po 'di dag gis nye bar mtshon pa yin no/_/de ltar slob dpon gyi mtshan nyid bshad nas dkyil 'khor bsgrub pa bstan pa ni/_
[\[363b\]]
[\[363b.1\]]bdag nyid dpal he ru ka zhes bya ba la sogs pa smos te/_dang po bskyed rim gyi bsnyen pa bsam gtan gyi 'khor lo bshad par bzhed nas bdag nyid dpal he ru kar byas nas de'i 'og tu ni/_dpal ldan he ru ka dran bya/_/zhes bya ba gsungs te/_ji ltar he ru kar bya zhe na/_le'u
[\[363b.2\]]lnga bcu rtsa gcig pa nas byung ba ltar de nyid bcu bzhi'i tshul gyis bskyed pa 'am yang na/_gnas dang ldang ba nyid dang ni/_/'jug dang yongs su rdzogs pa dang /_/byin gyis brlabs dang dbang bskur dang /_/ting 'dzin mchod pa nye bar bsdu/_/zhes gsungs pas/_lha
[\[363b.3\]]bskyed nas de'i 'og tu dpal he ru ka dran par bsgom pa dang /_bsgoms pas skyon thun bzhir snying gar 'khor lo bkod pa de nye bar bsdu ba dang /_tsham dam gyi sngags kyis bsrungs la ldang bar bya'o/_/de lta bus mtshan dang grangs dang dus kyi bsnyen pa byas nas sa'i cho ga zin pa'i
[\[363b.4\]]rjes la/_sta gon gyi cho ga bshad pa ni/_de ltar bdag nyid go bgos nas/_rab rnams ni phyogs su dgod/_/ces bya ba gsungs te/_de ltar zhes bya ba ni snga ma bsnyen pa'i cho ga ltar sngon 'gro'i rnal 'byor lnga dang /_dngos gzhi ting nge 'dzin gsum gyi rnal 'byor byas nas sa'i
[\[363b.5\]]lha mo'i cho ga byas nas sprul pa'i 'khor lo snying gar bkod de mig dang rkang pa byin gyis brlabs nas khro bo'i bstod pas bstod cing bgegs la bka' bsgos nas bgegs nye bar zhi ba'i cho ga bya ba ni de ltar bdag nyid ces bya ba ni sgra'i don yin no/_/go ba gos nas zhes bya ba
[\[363b.6\]]ni bgegs nye bar zhi ba'i thog mar go cha bgo bar bya'o/_/dpa' bo dang dpa' mo'i stang stabs byas pa'i rjes la/_/badzra p+hany+dza ra Na hUM zhes bya bas ra pa rnams phyogs su dgod pa dang /_badzra me di nI ban+d+ha baM hUM zhes pas sna tshogs rdo rje'i mtshon cha bya ba dang /_badzra prA kA ra
[\[363b.7\]]haM zhes bya bas 'khor lo ltar zlum po'i bdag nyid rdo rje ra ba'i mtshon cha nye bar dgod pa dang /_swa ra dzA la hUM traM hUM zhes pas steng du rdo rje bla re'o/_'og tu mda'i dra ba bya ba dang /_oM badzra dz+wa la a na lA ka hUM zhes pas me 'od kyi phreng ba bskor ba'i dbus na mtshon cha'i dra ba
[\[364a\]]
[\[364a.1\]]byas pas bskor ba'o/_/de'i phan yon ni de ltar go cha bgos pa la sum cu rtsa gsum pa'i lha'i dbang po brgya byin gyis kyang gzhig par mi nus pa'o/_/de'i rjes la dri'i thig le byas nas lha lhag gnas bya ba dang /_nges brjod las byung ba
[\[364a.2\]]bzhin du bum pa lhag par gnas pa dang /_phyi dang nang gi sbyin sreg lhag par gnas pa dang /_gtor ma lhag par gnas pa dang /_slob ma lhag par gnas pa ni rdo rje mkha' 'gro las kha bskang bar shes par bya'o/_/de'i don ni 'di skad ston pa yin te skar ma
[\[364a.3\]]rgyal dang gza' phur bu'i zhag la sngar bstan pa'i gnas yid dang mthun par dbang thob pa'i rnal 'byor pas sgrub pa'i grogs po dang bcas pas bdud rtsi rnam pa lnga'i ri lu khar bcug nas sngon du bsnyen pa bya ba yin te/_de yang thog mar mchod pa rnam pa lnga byin gyis
[\[364a.4\]]brlabs nas rdo rje dril bu bzung zhing cod pan dang rgyan btags nas stod g.yogs dang smad g.yogs bgos te tshad med pa'i rnal 'byor dang /_byin gyis brlab pa'i rnal 'byor dang /_bsrung ba'i rnal 'byor dang /_tshogs bsags pa'i rnal 'byor dang /_stong
[\[364a.5\]]pa nyid kyi rnal 'byor te sbyor ba lnga dang /_dngos gzhi'i ting nge 'dzin rnam pa gsum dang /_ldang ba'i rnal 'byor gyi nye bar bsdu ba dang /_kun du spyod pa byed cing mtshan ma dang dus dang grangs kyi bsnyen pa bya'o/_/de'i rjes la rdo rje mkha' 'gro dang nges par brjod pa
[\[364a.6\]]las byung ba bzhin du sa'i cho ga bya'o/_/gnyug mar gnas pa sa'i char snga ma bzhin du sbyor ba dang dngos gzhi dang rjes bsgoms la dkyil 'khor ma bteg pa'i sngon du sgrub pa'i grogs pos mtshan brgya rtsa brgyad pas bstod cing rang nyid khro bo'i nga rgyal bsgoms la/_sa'i
[\[364a.7\]]lha mo'i cho ga rnam snang sgyu dra nas 'byung ba bzhin du bya zhing rdo rje mkha' 'gro ma bzhin du dkyil 'khor nam mkha' la 'degs pa'am rtsa ba'i rgyud 'di nyid bzhin du dkyil 'khor snying gar dgod par bya'o/_/de'i rjes la dkyil 'khor gyi steng du 'dug la phyogs bcu'i sangs
[\[364b\]]
[\[364b.1\]]rgyas la phyag bya ba dang /_khro ba'i bstod pa bya ba dang /_bgegs la bka' bsgo ba dang /_lhag pa dang ma tshang ba kha bskang ba'i phyir bskor ba lan bdun bya ba dang /_lta bas bgegs bsal ba dang /_dpa' bo dang dpa' mo'i stang stabs bya ba dang /_gnod mdzes kyi 'khor
[\[364b.2\]]los srung ba'i 'khor lo bya ba dang /_phur bus btab nas dri'i thig le bya ba dang /_lha lhag par gnas par bya ba dang /_rtsa ba'i rgyud nas bshad pa'i bum pa dgu'am/_bshad pa'i rgyud nas byung ba'i bum pa drug la lhag par gnas par bya ba dang /_nang gi sbyin sreg
[\[364b.3\]]tshogs kyi 'khor lo dang /_phyi rol gyi sbyin sreg gang yang rung bas lhag par gnas par bya ba dang /_kha sbyor dang mkha' 'gro ltar gtor ma lhag par gnas par bya ba dang /_de nyid bsdus pa'i rgyud dang /_rdo rje mkha' 'gro ltar slob ma lhag par gnas pa'i cho
[\[364b.4\]]ga bya'o/_/'di'i cho ga rgya cher ni yid 'ong phreng bar blta bar bya'o/_/de ltar lhag par gnas pa byas nas phyi de nang par nyi ma 'char kar dkyil 'khor nam mkhar bteg la thig gdab par bya'o/_/de ltar bdag nyid rab bsrung zhing /_/sngags dang phyag
[\[364b.5\]]rgyas rnam brgyan nas/_/dngos grub thams cad rab ster ba'i/_/dkyil 'khor 'jigs pa bri bar bya/_/zhes bya bas ni dkyil 'khor chen po'i slob dpon gyi las mdor bstan pa yin no/_/de ltar bdag nyid rab bsrung zhes bya ba ni sta gon gyi cho ga rdzogs nas phyi de'i
[\[364b.6\]]nyin par tshad med pa'i rnal 'byor dang /_byin gyis brlabs pa'i rnal 'byor dang /_bsrung ba'i rnal 'byor dang /_tshogs sogs pa'i rnal 'byor dang /_stong pa nyid kyi rnal 'byor byas nas dang po sbyor ba'i dang dkyil 'khor rgyal mchog gi lhar bskyed
[\[364b.7\]]de las kyi rgyal mchog gi dus su cho ga drug gi sngags kyis lhar bskyed pa dang /_ye shes sems dpa' gzhug pa dang /_dbang bskur zhing ting nge 'dzin bsgoms nas phyag rgya drug gis rnam par brgyan pas dngos grub thams cad ster ba'i dkyil 'khor thig
[\[365a\]]
[\[365a.1\]]gdab cing bri bar bya'o/_/de nas sems med srad bu zhes bya ba ni ro'i ras kyi skud pa las byas pa'i srad bu'o/_/ru d+hi ra chen po zhes bya ba ni mtshon pa yin te/_bdud rtsi lnga dang ldan pa'i tshon gyis kha bsgyur bar bya'o/_/dpal ldan khrag
[\[365a.2\]]'thung grong khyer mchog_/dkyil 'khor 'jigs pa thig gdab bya/_/zhes bya ba ni thig gdab pa'i cho ga mdor bstan pa'o/_/khru bzhi pa'am khru brgyad pa/_/zhes bya ba ni thog ma dang tha ma'i tshad lte bar khru drug pa yang gzung bar bya'o/_/de nyid nye bar mtshon pa yin
[\[365a.3\]]pas ci nus par bya zhes pa'i don to/_/zur bzhi pa la sgo bzhi pa/_/rta babs bzhis ni rnam par brgyan/_/zhes pa go sla'o/_/sngags pas nyis 'gyur rnam dpyad cing /_/zhes bya ba ni phyi'i dkyil 'khor nyis 'gyur gyi tshad do/_/mkha' 'gro dra ba'i bde mchog
[\[365a.4\]]mchod/_/ces bya ba ni thig gdab pa'i rten gyi dkyil 'khor la mchod pa'am thig gi dam tshig sems dpa' la ye shes sems dpas mchod pa'o/_/de yi dbus su pad+ma ni/_/'dab brgyad lte ba 'bar dang bcas/_/ge sar yang dag ldan par bzhag_/ces bya
[\[365a.5\]]ba ni/_ye shes kyi 'khor lo'i rten bri ba bstan te pad+ma 'dab ma brgyad pa'i sa gzhi ni ser po'o/_/shar gyi pad+ma'i 'dab ma sngon po ser po nub dmar po byang ljang gu mtshams ni phyed kyi mdog can no/_/rin po che'i phreng bas bskor ba'o/_/thugs kyi 'khor lo
[\[365a.6\]]nag po rtsibs brgyad pa ka ba brgyad dang ldan pa rdo rje'i phreng bas bskor ba'o/_/gsung gi 'khor lo rtsibs brgyad dmar po ka ba brgyad dang ldan pa pad+ma'i phreng bas bskor ba'o/_/sku'i 'khor lo rtsibs brgyad dkar po ka ba brgyad dang ldan pa 'khor lo'i phreng bas yongs su bskor
[\[365a.7\]]ba'o/_/dam tshig gi 'khor lo ni sgo bzhi dang ldan pa rin po che lnga'i rtsig pa kha khyer rta babs dang bcas pa dur khrod brgyad kyis brgyan pa rdo rje ra ba dang me 'od kyis bskor ba'o/_/de ltar rten gyi dkyil 'khor bstan nas brten pa lha dgod pa ni/_lte bar dgod bya dpa' bo
[\[365b\]]
[\[365b.1\]]ni/_/zhes bya ba gsungs te/_lugs su blugs pa'am 'bur du brkos pa'am ri mor bris pa ci rigs pas dgod par bya'o/_/dpa' bo ni bdud bzhi las rgyal ba'i 'bras bu'i he ru ka'o/_/'jigs byed drag po'i gzugs can zhes bya ba ni gar gyi nyams dgu dang
[\[365b.2\]]ldan pa'o/_/de yang zhi ba'i sku ni mtshan dang dpe byad dang ldan pa'o/_/rgyas pa'i sku ni rgyan thams cad kyis rnam par brgyan pa'o/_/dbang gi sku ni 'od zer dmar po 'phro ba'o/_/mngon spyod kyi sku ni sgeg pa dang /_dpa' ba dang 'jigs su rung ba'i sku'i nyams dang /_
[\[365b.3\]]dgod pa dang gshe ba dang rngam pa gsung gi nyams dang /_snying rje dang zhi ba dang ngo mtshar thugs kyi nyams te de dang ldan pa'i 'jigs byed chen po'i gzugs can no/_/de'i mtshan nyid phyis rgyas par bshad par bya'o/_/mdangs dang ldan zhing rab tu 'bar/_/zhes bya ba ni
[\[365b.4\]]bskal pa'i me ltar gzi brjid che ba'o/_/ha ha zhes bya sgra cher bzhad/_/ces bya ba ni zhal g.yas pa tshangs pa 'dul bas bzhad pa dang /_rgyab mas tshogs bdag 'dul bas mche ba gtsigs pas gshe ba dang /_zhal g.yon pas lha ma yin gyi rgyal po sgra gcan 'dzin
[\[365b.5\]]'dul bas tshangs pa'i mgo bo zhal du stobs shing rngam pa'o/_/zhal mdun ma ni sgeg pa'i nyams can yum rdo rje phag mo la 'khyud pa'o/_/thod pa'i phreng ba'i rgyan dang ldan/_/zhes bya ba ni sangs rgyas lnga'i cod pan can la thod pa lngas mdzes par byas pa'o/_/bzang po'i
[\[365b.6\]]spyan gsum ni smin ma'i dbus na spyan mnga' ba dang gsum mo/_/zhal bzhi mnga' ba ni bshad zin pa'i nyams bzhi dang ldan pa/_sngon po dang ser ba dang dmar ba dang ljang gu dang zhal bzhi pa phyag bcu gnyis ston par bzhed nas gnyis kyis glang po che dkar po'i
[\[365b.7\]]pags pa bsnams pa dang /_phyag dang po gnyis kyis rdo rje dang dril bus 'khyud pa dang /_smin ma bzang po rdo rje dbyes/_/zhes bya ba ni smin ma rdo rje 'khyog pa dang 'dra ba yod pa'o/_/phyag dang po rdo rje bsnams pas ni g.yas kyi phyag mtshan lhag ma bzhi nye bar mtshon pa
[\[366a\]]
[\[366a.1\]]yin te/_cang te'u dang gri gug dang dgra sta dang rtse gsum pa bsnams pa'o/_/phyag na kha T+wAM ga bsnams shing /_/zhes bya ba ni g.yon pa'i dbus mas kha T+wAM ga bsnams pas bzhi nye bar mtshon pa yin te/_dril bu dang ka pA la dang zhags pa dang
[\[366a.2\]]tshangs pa'i mgo bo bsnams pa'o/_/brgya phyed phreng bas rnam par brgyan/_/zhes pa ni mi mgo lnga bcu'i do shal can no/_/g.yas pa brkyang ba'i rnam pas bzhugs shing 'jigs byed dang dus mtshan mnan pa ni le'u lnga bcu rtsa gcig par bshad pas go bar dgongs nas
[\[366a.3\]]ma gsungs pa yin no/_/de ltar bcom ldan 'das bshad nas de'i yum gyi mtshan nyid bshad pa ni/_de mdun gnas pa'i lha mo ni/_/rdo rje phag mo zhes bya ba/_/gsungs te/_mdun nas 'khyud pa'i tshul gyis bzhugs pa'i sku mdog dmar mo lha mo rdo rje dbyings
[\[366a.4\]]kyi dbang phyug ma yin yang drag po 'jigs byed la rdo rje phag mo zhes grags so/_/rab 'jigs zhes bya ba ni zhal cung zad mche ba gtsigs pa'o/_/rab 'jigs 'jigs byed che la phyogs/_/zhes bya ba ni 'jigs byed dang dus mtshan 'dul ba'i yum bcom ldan
[\[366a.5\]]'das la 'khyud pa'o/_/spyan gsum drag po'i gzugs can zhes bya ba ni sku mdog dmar po spyan gsum pa g.yon brkyang pas drag po'i gzugs can no/_/de'i phyag g.yon pa na ka pA la khrag gis bkang ba bsnams pa'o/_/zhal nas ru d+hi ra 'dzag pa ni gsung rab yan
[\[366a.6\]]lag bcu gnyis gsung pa'i rtags so/_/lha dang lha min mir bcas pa/_/zhes bya ba ni phyag g.yas pa gri gug bsnams pas lha dang dri za dang gnod sbyin dang srin po dang klu dang lha ma yin dang mi dang mi'am ci ste brgyad dang bcas pa 'joms pa'i phyir sdigs mdzub
[\[366a.7\]]mdzad pa'o/_/mkha' 'gro ma ni nyi shu bzhi/_/zhes bya ba ni thugs kyi 'khor lo zhal gcig phyag gnyis pa sku mdog sngon mo brgyad dang /_gsung gi 'khor lo dmar mo brgyad dang /_sku'i 'khor lo dkar mo brgyad de gri gug dang ka pA la bsnams pa phyag gnyis
[\[366b\]]
[\[366b.1\]]pa phyag rgya lngas brgyan pa'o/_/rdo rje phag mo'i rigs las byung /_/zhes bya ba ni stong pa nyid nyi shu rtsa bzhis mtshon pa'o/_/phyogs dang phyogs kyi mtshams rnams dang /_/zhes bya ba ni phyogs ni nang gi ye shes kyi lha mo bzhi dang sgo ma bzhi'o/_/mtshams ni gshin rje
[\[366b.2\]]brtan ma la sogs pa'o/_/'khor lo lte bar mchod pa bya/_/zhes bya ba ni gzhal yas khang gi dbus dkyil 'khor gyi 'khor lo la bya ba yin no/_/de bzhin 'dir ni dpa' bo yang /_/zhes bya ba ni thugs dang gsung dang sku'i dpa' bo nag po dang dmar po dang dkar po ste
[\[366b.3\]]zhal gcig pa phyag bzhi pa rdo rje dang dril bu cang te'u dang kha T+wAM ga bsnams pa'o/_/'khor lo yang dus gzhan zhes bya ba yin no/_/sngar bshad pa'i 'khor lo gsum la gnas pa'o/_/mchod ces bya ba ni dpa' mo nyi shu rtsa bzhi dang snyoms par zhugs te de yang mchod pa
[\[366b.4\]]rnam pa lngas mchod pa yin no/_/sgrub po gal te dngos grub 'dod/_/ces bya ba ni dngos grub len pa'i tshe las kyi phyag rgya dang snyoms par zhugs pas/_gnyis med dpa' bo mchod par bya/_/zhes bya'o/_/'dir ni rjes 'jug rnal 'byor pa'i dbang du mdzad nas
[\[366b.5\]]gzugs brnyan bri ba gsungs pa yin no/_/sngon nas sangs rgyas kyi sprul pa'i 'khor los sku'i sgo nas chos ston par mdzad pa'i tshe na byang chub sems dpa' sa'i snying pos thod pa'i phreng ba'i sangs rgyas lnga ni 'byung ba lnga'o/_/spyi gtsug gi rtsa lnga dang spyan gsum dang
[\[366b.6\]]zhal bzhi lkog ma longs spyod kyi 'khor lo'i rtsa bzhi dang /_phyag bcu gnyis kyi rtsa lhag ma bcu gnyis dang /_phyag drug gis dbang po drug gi rtsa dang /_g.yas brkyang bas bshang gci gnyis kyi rtsa mtshon pas ma 'ongs pa'i rnal 'byor bas rtsa'i 'khor lo bsgom mo
[\[366b.7\]]zhes ston pa yin no/_/spyan ras gzigs dbang phyug gi dbang du byas na thod pa lnga ni spyi gtsug gi 'khor lo'i rlung lnga mtshon pa dang /_spyan gsum ni rlung gsum dang /_zhal bzhi ni lkog ma'i rlung bzhi dang /_phyag bcu gnyis kyis lkog ma'i rlung bcu gnyis dang /_phyag drug
[\[367a\]]
[\[367a.1\]]ni dbang po drug gi rlung dang /_zhabs gnyis kyis bshang gci gnyis kyi rlung 'gog pa'o/_/byang chub sems dpa' 'jam dpal gyi dbang du byas na thod pa lnga ni ye shes lnga dang /_zhal bzhi ni ye shes bzhi dang /_spyan gsum rnam par thar
[\[367a.2\]]pa'i sgo gsum dang /_phyag bcu gnyis pha rol tu phyin pa bcu gnyis dang /_phyag rgya drug pha rol tu phyin pa drug dang /_zhabs gnyis srid pa dang zhi ba la mi gnas pa dang /_stag gi pags pa ni nyon mongs pa dang shes bya'i sgrib pa dang bral ba dang /_mi mgo
[\[367a.3\]]lnga bcu rtsa gcig ni 'du byed lnga bcu rtsa gcig rnam par dag pa'o/_/de ltar yang kha sbyor las bshad pas the tshom mi bya'o/_/bum pa bzhi ni ye shes bzhi dang /_stong pa nyid bzhi dang /_chos kyi dbyings kyi ye shes thugs kyi 'khor lor snang ba dang /_so sor rtog pa'i ye shes
[\[367a.4\]]gsung gi 'khor lor snang ba dang /_me long lta bu sku'i 'khor lor snang ba dang /_phrin las kyi 'khor lor bya ba nan tan gyi 'khor lo dang /_rtsig pa lnga ye shes lngar snang ba dang /_sgo bzhi rnam par thar pa bzhir snang ba dang /_bsam gtan bzhi rta babs bzhir snang ba dang /_dur khrod brgyad ni
[\[367a.5\]]sangs rgyas kyi zhing khams brgyad du snang ba dang /_shing brgyad byang chub kyi shing brgyad dang /_klu brgyad yon gyi bdag po brgyad dang /_phyogs skyong brgyad rnam par gzigs la sogs pa'i sangs rgyas brgyad dang /_pho nya brgyad nyan thos brgyad dang /_sprin brgyad mya ngan las 'das
[\[367a.6\]]pa'i tshul ston pa'i rang rgyal ba brgyad dang /_tshig pa dang ma tshig pa la sogs pa brgyad ni sangs rgyas kyi zhing brgyad de/_de ltar na rnam par gzigs la sogs pa'i mtshan nyid kyi theg pa'i chos kyi 'khor lo brgyad kyis mtha' bskor ba'i dbus na 'khor lo bde mchog bzhugs pa ni
[\[367a.7\]]bstan pa'i snying po mngon sum gyi lam yin pas sa bcu gcig pa la thams cad kyang mngon sum gyi lam 'khor lo bde mchog tu sangs rgyas so zhes bya ba'i don yin no/_/rdo rje ra ba ni rdo rje theg pa'i chos kyi 'khor lo bskor ba dang /_me 'od ni nyon mongs pa dang shes bya'i
[\[367b\]]
[\[367b.1\]]sgrib pa bsreg go zhes bya ba'i tha tshig go/_/de ltar lha dgod pa'i cho ga bstan nas dkyil 'khor bteg nas sta gon gyi lha dbab pa dang bsres te rdo rje dril bu dkrol zhing lan bdun bskor ba byas nas lhag pa dang ma tshang ba dang bskang par bya'o zhes bya ba ni lhag ma'o/_/da ni bum pa gzhug
[\[367b.2\]]par bya ba yin pas/_de nas bum pa bya ba ni/_/zhes bya ba la sogs pa gsungs te/_bum pa'i rgyu rin po che'am sa las byas pa kha gyed pa gsus pa ldir ba mgrin pa phra ba mchu 'phyang ba la cho ga bya zhes bya ba'i don to/_/rtsa ba la sogs nag nog med/_/ces bya ba ni legs par
[\[367b.3\]]bkrus nas dris byugs pa'o/_/mu tig gser dang rin chen dang /_byi ru dngul dang zangs ma ste/_/zhes bya ba ni rin po che lnga dang 'bru lnga dang sman lnga dang bdud rtsi lnga dang ldan pa'i bum pa'i steng du bza' ba kun bkang ba'o/_/snod ni steng du gzhag par bya/_/zhes bya ba ni
[\[367b.4\]]bdud rtsi rnam pa lnga dang ldan pa'i thod pa'i steng du gzhag go/_/mgrin pa srad bus dkris pa dang /_/zhes bya ba ni tshon sna lnga'i skud pa btags pa'o/_/kha ni 'dab mas brgyan par bya/_/zhes bya ba ni 'bras bu dang ldan pas kha brgyan pa'o/_/gos zung gis ni legs dkris
[\[367b.5\]]pa/_/zhes bya ba ni bum pa brgyad la thabs dang shes rab kyi gos zung res dkris pa'o/_/brgyad ni sgo ru rnam par dgod/_/ces bya ba ni rgyal ba dang bkra shis dang dngos grub dang rdzu 'phrul dang rgyal ba dang rnam par rgyal ba dang grub pa dang srung ba brgyad sgo bzhi dang mtshams bzhir dgod
[\[367b.6\]]pa'o/_/gos zung gis ni legs dkris pa'o/_/bum pa dgu pa dbus su gzhag_/ces bya ba ni gos dmar po dang nag pos dkri bar bya'o/_/rnam par rgyal ba'i bum pa'o/_/gser ram dngul lam rin chen nam/_/mu tig rnams kyis mdzes par bya/_/zhes pa ni bum pa
[\[367b.7\]]rin po che rnams kyi phra bkod pa dang ldan pa'o/_/bum pa gcig pu rin po ches bya'am zhe na/_dkyil 'khor kun du rin chen dang /_/gser rnams kyis ni legs par spras/_/zhes bya ba ni dkyil 'khor gyi lha rnams kyi mtshan ma yang rin po ches mdzes par bya'o/_/de lta bu'i
[\[368a\]]
[\[368a.1\]]'khor lo bde mchog gi grong khyer mchog yid du 'ong ba bum pas mchod na dngos grub tu gyur pa la the tshom med do/_/de ltar bum pa bshad nas da ni mchod pa'i rdzas byin gyis brlab pa ni/_bdag nyid kun nas bsgo ba yi/_/dri yi chu yis legs par
[\[368a.2\]]gdab/_/ces bya ba ni hUM mdzad zhal bzhi pa'i sngags kyis kun nas bsgo ste des mchod pa rnams bsang bar bya'o/_/gal te dngos grub 'dod pas me tog dang bdug pa dang mar me dang dri chab dang /_mar me brgya ni dbul bar bya/_/zhes bya ba ni dpa' bo lnga'i sha'i
[\[368a.3\]]snod brgya lha mor bskyed cing dbul pa'o/_/de ltar bsags shing byin gyis brlabs nas mchod par bya ba dang /_dbul ba ni mar me brgya zhes bya ba yin no/_/de ltar rdzas bsags pa ni byin gyis brlabs nas/_da ni ye shes sems dpa' spyan drangs pa ni/_nam
[\[368a.4\]]mkha'i mkha' 'gro ma rnams ni/_yid kyis thams cad steng du dgod/_/ces bya ba la sogs pa gsungs te/_pheM pheM gyi phyag rgya dang bcas pas ye shes sems dpa' spyan drangs la bar snang du byon pa la mkha' 'gro ma'i snying po rdo rje mkha' 'gro nas 'byung ba'i mtshan
[\[368a.5\]]brgya rtsa brgyad pas bstod cing rdo rje mkha' 'gro'i rgyud nas 'byung ba bzhin du mchod yon dbul bar bya'o/_/skye gnas kyi phyag rgya bcings la thugs kyi 'khor lo ste mkha' spyod kyi gnas su bzhugs pa dang /_sa stengs kyi mkha' 'gro ma gsung la bzhugs pa dang /_
[\[368a.6\]]sa 'og gi 'khor lo sku la bzhugs pa dang /_ma mo bcu gnyis phyogs dang mtshams su bzhugs pa'o/_/de nas dbang bskur ba'i gsol ba btab la me long gi gi ngos la dri'i thig le dang me tog gi tshom bu bkod la sku khrus gsol zhing bdag la dbang bskur bar
[\[368a.7\]]bya'o/_/de nas dkyil 'khor mchod par bya ba ni/_/gal te dngos grub mchog 'dod na/_/zhes bya ba la sogs pa gsungs te/_dri la sogs pa grangs brgya snyed kyis dpal ldan khrag 'thung gi dkyil 'khor gyi dpa' bo dang dpa' mo drug cu rtsa gnyis la mchod par
[\[368b\]]
[\[368b.1\]]bya'o/_/de nas bsod nams bsags pa'i rjes gzugs sdu gu dang sgra snyan pa la sogs pa la ro dang reg bya 'bul bar bya ba las tha mar reg bya bshad pa ni/_rgyal mtshan dmar dang de bzhin ser/_/zhes bya ba ste/_rgyal mtshan ni ro'i gos sam bdud rtsi lnga dang dur khrod
[\[368b.2\]]kyi thal ba'i thig le byas pa'o/_/dmar ba ni gsung dang /_ser ba ni ye shes kyi mkha' 'gro ma dang /_dkar ba ni sku dang /_nag po ni thugs dang /_ser skya ni sgo ma rnams dang /_sna tshogs pa'i mtshams kyi lha mo rnams dbul bar bya'o/_/dkyil
[\[368b.3\]]'khor gyi rdzas ni me tog gi phreng ba shar sngo ba dang /_lho ser ba dang /_nub dmar ba dang /_byang ljang ba du ma dang /_bla re dang /_rdo rje rin po che dang pad+ma dang sna tshogs rdo rjes mtshan pa'o/_/bsrung ba'i rdzas ni dar dang bcas pa'i mda' shin tu mdzes pa dang /_phur pa
[\[368b.4\]]bcu dang /_yungs kar dang gu gul dang bcas pa'o/_/nang gi sbyin sreg gi rdzas ni/_/de bzhin bza' ba btung ba yis/_/zhes bya ba gsungs te/_kha zas ro brgya pa dang rgun chang la sogs pa'o/_/mnyam par gzhag ste mchod par bya/_/zhes bya ba ni sgrub pa'i
[\[368b.5\]]grogs po dang bcas pa tshogs kyi 'khor lo'i lhar bskyed la lag pa g.yas g.yon dgang gzar dang blugs gzar gyis lus kyi 'khor lo'i lha la mchod par bya'o/_/de'i don 'di skad ston pa yin te dang por re zhig nyi ma 'char kar dkyil 'khor nam mkhar
[\[368b.6\]]bteg la ras bal gyi skud pa la dur khrod kyi thal bas byugs la legs par bsgril la dkyil 'khor gyi nyis 'gyur gyi tshad dang ldan pa la sboms su sgo'i nyi shu'i cha dang ldan pa khrag chen po dang bdud rtsi lnga dang ldan pa'i tshon sna lngar kha bsgyur ba la hUM oM trAM h+'+riH aHzhes
[\[368b.7\]]bya ba bkod la zhal gcig phyag gnyis par bskyed la mig dang thig gi 'od zer gyis ye shes sems dpa' bcug la mchod pa lngas mchod la/_gser la sogs pa'i snod du bzhag la oM badzra sU tra mA ti kra ma hUM zhes bya bas sngags brgya rtsa brgyad bzlas par bya'o/_/
[\[369a\]]
[\[369a.1\]]lha thams cad kyi sngags bzlas pa'i dri'i chus byugs pa'i dkyil 'khor gyi 'khor lo yi ge dzaHser po mig la bkod pa'i nyi ma dang zla ba so sor snang bas dbus dang sgo gnas gang du 'ong ba bltas la/_sgrub pa'i grogs mchog yi ge hUM dang
[\[369a.2\]]sna'i dbugs kyis brngubs nas gsang ba'i rdo rje'i lam nas phyung la rdo rje hUM mdzad kyi gzugs kyis gzhag go/_/de'i lag par dzaHdzaHzhes bya bas thig skud gtad la slob dpon shar du kha bltas te slob mas drangs la nub tu kha bltas pas tshangs pa'i thig dang por gdab
[\[369a.3\]]par bya'o/_/slob dpon byang du kha bltas te tshangs pa'i thig gnyis pa gdab par bya'o/_/slob dpon me ru gnas nas byang du bltas te shar gyi thig gdab par bya'o/_/slob dpon rlung du gnas nas lhor bltas te nub phyogs kyi thig gdab par bya'o/_/yang bskor
[\[369a.4\]]nas de nyid du 'dug la shar du bltas nas byang du thig gdab par bya'o/_/me'i phyogs su 'dug ste nub tu bltas te lho'i thig gdab par bya'o/_/de bzhin du kha khyer dang mtshams kyi thig gdab par bya'o/_/tshangs pa'i thig nas brtsams te cha bcu bdun pany+tsa re khA'i
[\[369a.5\]]rtseg pa dang /_nyi shu pa la sgo 'gram gyi rtsig pa dang /_rtsa gsum pa la ya phubs kyi rtsig pa dang /_rtsa bzhi pa la bcu gcig rdo rje dang sum cu rtsa gnyis kyi bar gyis rta babs gdugs dang bcas pa rdzogs par bya'o/_/sgo 'khor lo'i brgyad cha la sgo'i dbus nas brtsams nas gsum pa dang
[\[369a.6\]]lnga pa la sgo khyud dang logs kyi rtsig pa bya'o/_/de ltar zur bzhi pa'i thig rdzogs nas bdud rtsi 'khyil pa'i phur bu stod khro bo la smad rdo rje rtse gcig pa dbus su btab la de la srad bu nyis ldab tu btags nas tshangs pa'i thig nas brtsams te cha gsum ni pad+ma/_cha gcig ni
[\[369a.7\]]gri gug gam rin po ches bskor ba'o/_/de'i phyi rol du cha gsum ni 'khor lo cha gcig rdo rje phreng bas bskor ba'o/_/de'i phyi rol du gsung gi 'khor lo cha gsum ni pad+mas bskor la/_de'i phyi rol du sku'i 'khor lo cha gsum ni 'khor lo'i phreng bas bskor ba'o/_/de'i phyi rol du
[\[369b\]]
[\[369b.1\]]rdo rje ra ba me 'od rim pa gnyis thams cad kyi mtha' nas bskor bar bya'o/_/de ltar thig btab nas bar chad kyi bgegs bzlog pa'i phyir phyogs skyong la phur bus btab la tshon dgye bar bya'o/_/yod cing 'byor na gser la sogs pa'i rin po che'am yang na bsres
[\[369b.2\]]pa'am tshon rtsi las byas pa dur khrod du rus pa'i phye ma las dkar po'o/_/thal ba las nag po dang /_so phag tshos pa dang ma tshos pa las dmar po dang ser po/_mi rus dang bsres pa'i ljang gu la rigs lnga'i sa bon bkod nas lhar bskyed de ye shes sems
[\[369b.3\]]dpa' bcug ste mchod pa lngas mchod de/_oM badzra tsi tra sa ma ye hUM zhes bya bas sngags brgya rtsa brgyad bzlas pas yi ge hiHdang bcas pas gzi byin bskyed par bya'o/_/de nas thog mar slob dpon gyis sgo rnams phye la 'khor lo bris nas dbus kyi phur bu'i bu ga
[\[369b.4\]]bkang la dbang ldan gyi mtshams su tshon gyi pra brtags nas slob mas kyang ci bde bar bri bar bya'o/_/sngar bshad pa bzhin du 'khor lo lnga bkod la lha'i yig 'bru'am phyag mtshan nam sku phyag rgya chen por bkod de tshon sna lnga'i sa sngon po dang ser po dang dmar po dang ljang gu dang
[\[369b.5\]]dkar po'i rim pas bris la 'dod yon gyis dmar po'o/_/rin chen pha gu dkar po/_dra ba dra phyed kyis nag po'o/_/shar du rta babs rdo rjes mtshan pa/_lhor rin po che/_nub tu pad+ma dang /_byang du sna tshogs rdo rjes mtshan pa'i rta babs bri bar bya'o/_/de'i logs brgyad du sngar
[\[369b.6\]]bstan pa bzhin du dur khrod brgyad bri bar bya'o/_/de nas dgongs ka'i dus su dkyil 'khor gyi sa gzhi kun du dris nye bar byugs la bum pa la sogs pa'i rdzas thams cad bsags te phur bu dang mda' la sogs pa bsrung ba'i rdzas rnams kyang bris te/_rdo rje slong ba'i phyag rgyas
[\[369b.7\]]dkyil 'khor bslangs la so so'i snying pos lha rnams phab ste dkyil 'khor du zhugs nas de bzhin gshegs pa la phyag bya zhing khro bo'i bstod pas bstod de/_bdud rtsi 'khyil ba'i sngags kyis bgegs bsal nas lhag pa dang ma tshang ba kha bskang ba'i phyir yi ge bdun
[\[370a\]]
[\[370a.1\]]zlos shing lan bdun bskor ba byas la/_sngar ji skad bshad pa bzhin du/_gnas dang ldang ba nyid dang ni/_/'jug dang yongs su rdzogs pa dang /_/byin gyis brlabs dang dbang bskur dang /_/ting 'dzin mchod pa nye bar bsdu/_/zhes bya ba'i bar
[\[370a.2\]]du byas la/_mchod pa thams cad kyis yang dag par mchod nas sbyin sreg dang gtor ma yang bya'o/_/rgyas pa ni yid 'ong phreng bar blta bar bya'o/_/le'u gnyis pa'i rnam par bshad pa'o//_//de ltar slob dpon gyi las rnams rdzogs nas/_da ni slob
[\[370a.3\]]ma 'jug pa dang /_dbang bskur ba'i cho ga bshad par bya ste/_de nas sgrub pos dngos kun gyis/_/zhes bya ba ni sgrub pa po ni lhag par gnas pa byas pa'i slob ma'o/_/dngos kun gyis zhes bya ba ni 'dod pa'i yon tan lnga'o/_/dang por slob dpon mnyes par bya/_/zhes bya ba ni slob
[\[370a.4\]]dpon dang sgrub pa'i grogs po la 'dod pa'i yon tan lngas tshogs kyi 'khor lo bya'o/_/'grub 'dod shin tu mnyam gzhag pas/_/zhes bya ba ni slob ma sems rtse gcig pa dang bcas pa'o/_/ci nus pas ni bla ma mchod/_/ces bya ba ni 'dod pa'i yon tan lngas
[\[370a.5\]]ci 'byor ba'i tshogs kyis mchod par bya'o/_/de ltar thog mar slob dpon mnyes par byas nas slob dpon gyis sgrub pa'i cho ga bya ba yin te/_dkyil 'khor bris pa'i nub mo de nyid gzugs rdo rje ma dang sgra rdo rje ma dang dri dang /_ro dang reg bya rdo rje ma rnams kyis dkyil
[\[370a.6\]]'khor mchod par byas nas slob ma dbang bskur bar bya'o/_/de yang ji ltar bya zhe na/_dril sbyangs me tog spos kyis brgyan/_/zhes bya ba la sogs pa la 'dod pa'i yon tan lnga'i gzugs kyis mchod pa bya ba'am/_yang na snga ma de nyid slob dpon gyis las byas
[\[370a.7\]]nas phyi de nyin slob ma 'jug par 'dod pas/_gos dang phyag rgya lnga la sogs/_/shes rab yan lag phur bu 'dra/_/zhes bya ba gsungs pas/_shes rab kyi yan lag dang bcas pas bsgrub par bya ste/_bcu gnyis ma dang bcu drug ma dang nyi shu ma'i las kyi phyag rgya dang bcas
[\[370b\]]
[\[370b.1\]]pas tshad med pa dang /_byin gyis brlab pa dang /_bsrung ba dang stong pa nyid kyi rnal 'byor dang dang por sbyor ba dang dkyil 'khor rgyal mchog dang las kyi rgyal mchog bsgoms la slob ma la dbang bskur bar bya'o/_/de yang ji ltar bya zhe na/_dril sbyangs zhes bya ba ste
[\[370b.2\]]dge bsnyen gyi sdom pa dang /_byang chub sems dpa'i sdom pa byin nas sngags kyi lhar bskyed pa ni sbyangs pa'i lus lha mo bcu drug gi gnas su dri'i thig le byas te/_me tog sum cu rtsa drug bkod la spos kyis bdugs shing lus kyi 'khor lo'i lha yis brgyan
[\[370b.3\]]par bya'o/_/shin tu sgra snyan zhes bya ba ni lo bcu drug ma ste gzugs yid du 'ong ba sgra snyan pa dri zhim po dang ro dang reg bya yid du 'ong ba dang ldan pas nye bar mi tshon pas na sgra snyan zhes bya'o/_/dril bu dkrol zhes bya ba ni a wa d+hU tI'i rtsa'i ming yin no/_/sgrub pa po yis
[\[370b.4\]]rnga brdung zhing /_/zhes bya ba ni nyi shu ma ste longs spyod pa'i gzhir gyur pa'o/_/de rnams dang bsam gtan gyi bde ba dang zag med kyi bde ba skye bar bya'o/_/bying rmugs dang rgod pa byung na gnyen pos bzlog pa bzhin du dga' bral bu gyur na/_ha ha zhes ni brjod par bya/_/
[\[370b.5\]]zhes bya ba ste rlung gi 'khrul 'khor gyen du bzlog pa'i thabs yin no/_/de ltar bsgrubs zin pa'i rjes la slob ma 'jug pa'i cho ga bstan pa ni/_de ltar cho ga bzhin dkyil 'khor/_/zhes bya ba gsungs te/_cho ga bzhin du lha drug cu
[\[370b.6\]]rtsa gnyis bsgom pa'o/_/dkyil 'khor la 'dod pa'i yon tan kun dang ldan pas dkyil 'khor la mchod par bya'o/_/rdo rje slob dpon dkyil 'khor gyi nang na gnas bzhin du las kyi slob dpon gyis slob ma yol ba'i rgyab tu yi ge bdun pa bzlas pa'i smad g.yogs
[\[370b.7\]]dang /_hUM mdzad bzlas pa'i stod g.yogs dang /_sgo ba bzhi bzlas pa'i gdong g.yogs dang /_rdo rje gtsug tor bzlas pa'i ze'u ka bcings la snyim pa me tog gis bkang nas yol ba'i nang du bcug ste ka staM b+ho zhes dri bar bya'o/_/slob mas skal ba dang ldan pa bdag
[\[371a\]]
[\[371a.1\]]lags so zhes brjod par bya'o/_/de nas bdun rnam par dag pa byas la sdom pa bzung nas snying gar rdo rje bzhag nas byang chub tu sems bskyed de dpa' bo gcig pu'i lhar bskyed nas mchod de phyi rol gyi bum pa'i chus dbang bskur bar bya'o/_/de nas
[\[371a.2\]]bskor ba byas nas kyang /_/zhes pas nang gi 'jug pa ston te lag na rdo rje thogs pa'i slob mas kA kA s+ye hUM dzaHzhes bya bas shar phyogs kyi sgo nas 'dug pa dang /_de nas bskor la byang phyogs kyi sgo nas u lU kA s+ye hUM zhes pas gzhug pa dang /_de nas bskor la nub phyogs
[\[371a.3\]]kyi sgo nas oM shwa nA s+ye phaM zhes pas bcing pa dang /_de nas bskor te lho phyogs kyi sgo nas oM sU ka rA s+ye ho zhes pas dbang du bya ba'o/_/de nas yang shar phyogs kyi sgo nas bcug la A khaM bI ra ho zhes smras nas slob ma nam mkha' dang mnyam pa'i dkyil 'khor du zhugs so zhes
[\[371a.4\]]brjod du gzhug go/_/de nas lha'i dam tshig bsgrags pa dang slob dpon gyi dam tshig bsgrags pa ni/_kyang zhes bya ba'i don yin no/_/de'i rjes la ye shes dbab pa ni/_slob dpon shin tu mnyam gzhag pas/_/zhes bya ba smos te/_slob dpon shin tu sems rtse gcig pas
[\[371a.5\]]sgo dbye ba'i phyag rgyas slob ma'i snying ga dang rang gi snying ga phye nas rang gi snying ga'i zag pa med pa'i rdo rje slob ma'i snying gar bcug la/_lus kyi 'khrul 'khor dang ngag dang sems kyi 'khrul 'khor dang /_rdzas kyi 'khrul 'khor gyis dbab par bya'o/_/ma babs na dbang
[\[371a.6\]]bskur bar mi bya'o/_/grong khyer dam pa der gzhug bya/_/zhes bya ba ni sprul pa'i sku'i ye shes kyi lha de mthong bar gzhug par bya'o/_/ye shes babs nas sprul pa'i dkyil 'khor dam pa mthong bar gyur pa yin no/_/de ltar gsang ba'i dkyil 'khor du 'jug pa ston
[\[371a.7\]]pa ni/_/lho'i phyogs su bsten nas su/_zhes bya ba ni slob dpon gyi g.yon ngos nas 'jug pa yin no/_/de la snyim pa me tog dor/_/zhes bya ba ni pra tIts+tsha ho zhes bya bas dor bar bya'o/_/gang gi steng du babs pa de blangs la pra ti grih+na s+t+waM i maM satwa ma hA ba la zhes bya bas bcing bar
[\[371b\]]
[\[371b.1\]]bya'o/_/de nas gdong g.yogs bkrol zhing de la rang gi rigs kyi dkyil 'khor gyi lha bstan par bya'o/_/de ltar phyi'i 'jug pa lnga dang nang gi 'jug pa brgyad byas nas de'i rjes la dbang bskur bar bya'o/_/de nas slob dpon legs par ni/_/mnyam par gzhag
[\[371b.2\]]ste phyag rgyas mchod/_/ces pa ni oM sarba ta thA ga ta a nu rA ga Na badzra swa b+hA ba At+ma ko\u0f85haM zhes bya bas rjes su chags pa'i ting nge 'dzin bsgoms te/_rdo rje dang pad+ma byin gyis brlabs nas slob ma'i kha nas bcug nas slob ma yum gyi mkha' gsang nas bton nas dpa'
[\[371b.3\]]bo gcig pu yab yum du bskyed de ye shes sems dpa' bcug nas go cha bskon nas chu dang cod pan dang rdo rje dang bdag po dang ming dang rdo rje brtul zhugs dang phyag mtshan gyi brtul zhugs dang /_sngags kyi brtul zhugs dang mchod pa lnga'i brtul zhugs sbyin par bya'o/_/
[\[371b.4\]]de nas slob ma phyir mi ldog pa'i dbang bskur bar bya'o/_/gsol ba 'debs su bcug la/_rdo rje slob dpon smad pa dang /_/zhes bya ba bcu la sogs pa phas pham pa bcu bzhi byin nas seng ge'i khri'i kha la bzhag ste/_lha drug cu rtsa gnyis lus la bskyed de ye shes
[\[371b.5\]]sems dpa' bcug pa dang go cha bskon la phyir mi ldog pa'i rnam par rgyal ba'i bum pas snga ma bzhin du chu dang cod pan dang rdo rje dang bdag po dang ming dang mig dbye ba spangs pa dang me long bstan pa dang ye shes dang mda' gzhu gtad pas sprul pa 'gyed pa'i sku dang /_dril bu gsung
[\[371b.6\]]dang /_yang me long bstan pas thugs dang /_rgyud thams cad kyi rjes su gnang ba rnam pa lnga dang /_sku gsung thugs kyi rdo rje brtul zhugs dang /_lung bstan pa dang /_gzengs bstod pa dang /_dbugs dbyung ba dang /_rjes su gnang ba byin pa dang /_yan lag
[\[371b.7\]]bcu dang ldan pa ste/_gzugs brnyan gyi dkyil 'khor la bum pa'i dbang bskur ba ni mnyam par gzhag pa ste/_phyag rgya mchod ces bya ba ni mdor bshad pa yin no/_/da ni lus kyi dkyil 'khor la gsang ba'i dbang bskur ba ni/_de nas slob ma phyi de nyin/_/
[\[372a\]]
[\[372a.1\]]zhes bya ba smos te rdul tshon gyi lha gshegs su gsol nas tshogs kyi 'khor lo la dbye ste/_gsang ba'i dbang bskur ba'i gsol ba slob mas btab nas/_khyod kyis srog chags gsad par bya/_/zhes bya ba'i sdom pa bzhi phog nas rgyud kyi rim pa dang sngags kyi
[\[372a.2\]]rim pa dang ye shes kyi rim pa sgom du bcug nas/_mtshal chen lan gsum bzlas pa yi/_/de la thig le bya ba yin/_/zhes bya ba ni gnas gsum du bdud rtsi lnga'i dri'i thig le byas la/_mtshal chen dang ldan pa'i byang chub kyi sems slob mas rdo rje'i rtse
[\[372a.3\]]mo las sam pad+ma'i rtse mo las srin lag gis sam dung chos las blang bar bya'o/_/slob dpon gyis phyogs bcu'i sangs rgyas kyi zhal nas zhu ba'i thig le slob ma'i lce la phab nas ro rdo rje ma la dga' ba gsum gyi ting nge 'dzin bskyed pas bsam gtan gyi sdom pa dang /_bzhi pa ro'i stong
[\[372a.4\]]pa nyid shes pas zag pa med pa'i sdom pa bskyed nas ngo mtshar bde ba che zhes ched du brjod pa ched du brjod gzhug go/_/de nas de'i tshogs kyi 'khor lo byas la dkyil 'khor b+ha ga la shes rab ye shes kyi dbang bskur bar bya'o/_/pha ma'i thabs dang shes rab las sgyu ma
[\[372a.5\]]lta bu'i lhar bskyed pas zla ba sa bcu dang /_a haM 'don pa sngags dang /_khru ma chos gos dang /_thal mo sbyar ba'i phyag rgya dang /_rgyu rkyen gyi tshogs pa las lhar bskyed do zhes me long gi gzugs brnyan bstan nas shes rab kyi dbang bskur ba'i gsol ba 'debs
[\[372a.6\]]su bcug la/_bla ma dang shes rab kyi zhabs la phyag 'tshal nas sdom pa dag kyang mnos te/_de yang bsnyen sgrub bzhis sbyangs pa'i rdzas dang me tog gi thig les brgyan pa'i las kyi phyag rgya dang snyoms par 'jug pa'i ched du gtad la 'byung ba bzhi'i dbus ma
[\[372a.7\]]nam mkha'i rtsa dang reg par gyur pas reg bya stong pa nyid kyi ting nge 'dzin rtogs pa ni gdong phye dkyil 'khor bstan zhes bya ba yin no/_/gang gi lha gnas gang yin pa/_/zhes bya ba ni bde ba stong nyid zag med ni lha yin la/_de'i gnas ni dud can dang pad+ma can dang ri
[\[372b\]]
[\[372b.1\]]dgas can no/_/der de yang dag bstan par bya/_/zhes bya ba ni slob ma de bde ba stong pa nyid kyi tshogs pa de slob dpon gyi mngon sum gyi gzhan don gyi man ngag gis slob ma la nges pa skyes pa ni yang dag par bstan pa'o/_/slob ma shes rab ye shes kyi dbang bskur ba'i rjes
[\[372b.2\]]la zhi gnas kyi sgo mo brgyad khri bzhi stong gi sgo nas lhag mthong stong pa nyid brgyad khri bzhi stong gi mngon sum gyi lam ston cing zhes brjod du gnang ba sbyin par bya'o/_/de nas nyi ma 'char kar slob dpon la yon dbul bar bya'o/_/de nas phyag 'tshal ba dang bskor ba
[\[372b.3\]]byas la dkyil 'khor b+ha ga dang bla ma slob dpon la sngags dang phyag rgya'i cho gas phyag bya'o/_/de nas bla ma dag la yon/_/zhes bya ba ni go sla'o/_/de ltar nges par bya ba ni/_sgrub pa po yis rab mnyes bya/_/zhes pa dbang bskur ba nges par thob pa'i rjes thogs la nges
[\[372b.4\]]par yon dbul bar bya'o/_/de nas dbang bskur ba'i phan yon bstan pa ni/_/de nas de la mkha' 'gro ma/_/zhes bya ba la sogs pa gsungs te/_mkha' 'gro ma sum cu rtsa gnyis dang /_mkha' 'gro ma la sogs pa ye shes kyi lha mo bzhi dang /_sgrub pa po lhan cig
[\[372b.5\]]tu dga' ba bzhi'i ting nge 'dzin spyod pas 'gro ba thams cad zil gyis gnon par 'gyur ro/_/phan yon gnyis pa ni dbang bskur ba khyad par can 'di grub na 'jig rten gsum po thams cad kyi bar chad bya bar mi zlos shing mi snang ba dang /_sa 'og tu 'gro ba dang /_nam mkha' la rgyu ba dang /_
[\[372b.6\]]rkang mgyogs dang bcud len la sogs pa rnal 'byor pa 'dod pa tsam gyis dus thams cad du skye bar 'gyur ro/_/phan yon gsum pa ni gzugs du ma byed pa dang /_nam mkha' la song nas mkha' 'gro ma rnams la bka' bsgo zhing chad pas bcad pa dang /_phan 'dogs dag
[\[372b.7\]]kyang bltas pa tsam gyis skad cig gis skyed par byed do/_/gal te dbang ma thob na des ci zhig tu 'gyur zhe na/_sngags pas dkyil 'khor ma mthong ba/_/zhes bya ba smos te/_dbang ma thob bzhin du bsgom bzlas byas kyang grub par mi 'gyur ba'i dpe gsungs pa ni/_sgra
[\[373a\]]
[\[373a.1\]]snyan pa 'byung du re bas nam mkha' la khu tshur brdeg pa dang smig rgyu'i chu 'thung ba bzhin no/_/rgyud sde thams cad las khyad par du gyur par bstan pa ni/_rnal 'byor 'di ni mchog rab dang /_/zhes bya ba gsungs te/_'khor lo bde mchog tu
[\[373a.2\]]dbang thob na rgyud sde bzhi'i slob dpon du gyur pa dang /_rgyud sde bzhi'i dngos grub tu rung ba yin te/_de yang lha la sogs pa drag po 'jigs byed nyi shu rtsa bzhi zil gyis gnon pas dgod pa dang blta ba dang lag bcangs dang 'khyud pa la sogs pa ni 'dir dbang bskur bar
[\[373a.3\]]gyur pas thams cad kyi bdag por 'gyur ro/_/gzhan du dbang bskur bas bde mchog gi slob dpon du ci'i phyir mi 'gyur zhe na/_mngon sum gyi lam ston pa'i dkyil 'khor gyi mchog 'di ni sangs rgyas 'od srungs la sogs pa la yang ma byung la/_ma byon pa'i rgyal ba
[\[373a.4\]]byams pa la sogs pa'i ring la yang 'byung bar mi 'gyur ro/_/de ltar na rgyud thams cad kyi don la bde mchog gi rgyud kyi don gyis khyab bam zhe na/_bshad dang ma bshad gang ci'ang rung /_/de kun dpal ldan khrag 'thung gnas/_/zhes bya ba gsungs te/_rgyud sde bzhi bshad
[\[373a.5\]]pa dang ma bshad pa'i 'khor lo bde mchog gi rgyud kyi don thams cad kyis brjod par bya ba ni sku gsum gyi rang bzhin dpal he ru ka brjod byar bstan pa yin no/_/le'u gsum pa'i rnam par bshad pa'o//_//de ltar dbang bskur ba bshad nas/_da ni lha dgod
[\[373a.6\]]pa bshad par bya ba ni/_de nas rnal 'byor ma rnams kyis/_/sa la rnam par rol pa ste/_/zhes bya ba gsungs te/_rnal 'byor ma rnams ni sum cu rtsa bdun no/_/sa la rnam par rol pa ni dbang byas pa dang /_longs spyad pa dang thim pa gsum gyis gdul bya 'dul ba'o/_/ci'i phyir
[\[373a.7\]]lha dgod pa dbang bskur ba'i rjes la bshad ce na/_rdul tshon gyi dkyil 'khor dang lus kyi dkyil 'khor dang b+ha ga'i dkyil 'khor gsum la thun mong du lha dgod par bshad pa yin/_/de rnams kyi mtshan nyid slob ma 'jug pa'i rim pa dang sbyar nas sku'i 'khor lo nas brtsams
[\[373b\]]
[\[373b.1\]]te thugs kyi 'khor lo'i bar du bstan pa yin/_sku gsung thugs kyi dbus su gnas pa ni/_phyi rol ji ltar de bzhin nang /_/zhes bya ba smos te/_phyi rol ni gzugs brnyan dang /_nang ni lus dang /_gsang ba ni b+ha ga'o/_/mkha' 'gro ma ni nyi shu rtsa bzhi zhes bya'o/_/
[\[373b.2\]]sku gsung thugs kyi 'khor lo la gtso bor bstan pa yin no/_/'di dag sngon nyid grub pa yin/_/zhes bya ba ni dkyil 'khor gsum du dgod pa'i lha ni sngon nyid nas grub pa'i lha yin no zhes bya ba'i don to/_/de ltar lha dgod pa bstan nas de'i sngags bstan pa ni/_
[\[373b.3\]]rang ming brjod pa'i sngags la ni/_/mthar ni hUM hUM phaT dang sbyar/_/zhes bya ba smos te/_dkyil 'khor gsum la lha dgod pa bzlas pa'i sngags so/_/rnal 'byor mchog ni 'di mthong na/_/zhes bya ba ni lha dpa' bo dang dpa' mo'i sngags 'di mthong na/_gzhan dag snying po
[\[373b.4\]]med rtswar mtshungs/_/zhes bya ba gsungs te/_'bras bu 'dod pas phub ma brdung ba bzhin no/_/oM ni thams cad gsal byed de/_/grub pa 'dod pa thams cad ster/_/zhes bya ba yin te/_dngos grub gsum ster zhes bya ba'i tha tshig go/_/de ltar lhar dgod
[\[373b.5\]]pa'i bzlas pa dag gi phan yon gsungs pa ni/_dpa' bo nyid 'gyur grub pa ni/_/zhes bya ba gsungs te/_mtshan ma thob pa'i bsnyen pa grub pa'o/_/khyim du dkyil 'khor mthong ba yin/_/zhes bya ba ni gzugs brnyan dang lus b+ha ga gsum rang gi gnas su mthong ba'o/_/de
[\[373b.6\]]shes nas mngon sum gyi lam gyis rtag tu sgom pa ni gdon mi za bar 'grub par 'gyur ro zhes de bzhin gshegs pas gsungs so/_/'dis ni shugs la dpa' mo rnams kyi sngags btu ba yang bstan pa yin te/_yab yum gyi snying po dang /_nye ba'i snying po bzhi dang /_
[\[373b.7\]]dpa' bo dang dpa' mo'i sngags dang /_go cha'i sngags gnyis dang /_rkang pa brgyad pa'i sngags gnyis dang /_gnod mdzes dang bcu gcig la sngags btu ba'i thabs rnam pa bzhi yin te/_ming mtshan gyi dang po 'khrul 'khor gyi sgo nas btu ba dang /_ming gi sgo
[\[374a\]]
[\[374a.1\]]nas btu ba dang /_dbyangs dang gsal byed kyi sgo nas btu ba dang phyed btus pa'o/_/rtsa ba'i rgyud 'dir ni dpal mo rnams kyi sngags ming gis btus pa dang /_rkang pa brgyad pa'i sngags dbyangs dang gsal byed kyis btus pa dang /_go cha gnyis
[\[374a.2\]]phyed btus pa ste bzhi 'dir btu ba bstan pa yin no/_/de la re zhig dang por dpa' mo rnams kyi sngags ming gis btu ba shugs la bstan no/_/le'u bzhi pa'i rnam par bshad pa'o//_//de ltar le'u gsum gyis lha bsgom pa bshad nas
[\[374a.3\]]bzlas pa'i sngags btu ba bstan pa ni dang por rtsa ba'i sngags btu ba bstan pa yin no/_/de la sngags btu ba'i gzhi ni/_de nas thams cad chos 'byung bar/_/sna tshogs lte bar mi shigs dge_/_zhes bya ba gsungs te/_sa'i phyogs cha mnyam par ba'i rnam
[\[374a.4\]]lnga bdud rtsi lngas byugs la me tog sil ma bkram ste/_chos 'byung gru gsum gyi dbus su pad+ma 'dab ma brgyad pa bris la de'i lte ba la mi shigs pa'i yi ge a dge ba bri bar bya'o/_/bris nas cho ga bzhin du sngags/_/chos kun gcig tu 'dus par bya/_/zhes bya
[\[374a.5\]]ba ni yi ge thams cad kyi phyi ma dbyangs yig dang /_gsal byed lnga bcu gsung gi chos gcig tu bsdus pa bri bar bya'o/_/btu ba'i don bstan pa ni 'dir sngags tshig 'di yin te/_A li kA li mnyam byas nas/_/zhes bya ba gsungs te/_pad+ma 'dab brgyad la A li gcig dang
[\[374a.6\]]kA li bdun bdun bkod pas mnyam par 'gyur ro/_/bzhi bzhi ru ni shes byas la/_/zhes pa ni bzhi mnyam pa'i sde tshan brgyad de de btus pas ci zhig ce na/_'dir don thams cad grub par byed pa ste/_sngags btu ba 'di la brten nas 'jig rten dang thun mong dang mchog gi dngos grub
[\[374a.7\]]gsum skyed par mdzad de/_de yang rdzogs pa'i rim pa lus kyi 'khor lo dang sbyar na sgra rang gi mtshan nyid bskyed pa'i rgyu lte ba sprul pa'i 'khor lo gru gsum gyi dbus na rtsa drug cu rtsa bzhi pad+ma'i lte ba 'dab ma brgyad pa de la A li'i nang du 'jug pa dang /_kA li phyir rgyu ba'i rlung gis
[\[374b\]]
[\[374b.1\]]brgyan pa'i gnas de la slob dpon sems kyi rgyal pos rkan dang lkog ma la sogs pa gnas brgyad nas sngags kyi tshul du 'byung ba yin/_chos 'byung gru gsum de yang lus kyi dkyil 'khor gyi dbus yin no/_/rkang pa rlung dang lte ba me dang lto ba chu dang snying ga sa dang
[\[374b.2\]]mgo bo nam mkha'i dkyil 'khor gyi dbus na yan lag brgyad kyi rkang pa dang ldan pa'i dbus na sgo bzhi nye bar mtshon pa'i dkyil 'khor la sngags btu bar bya'o zhes bya ba shugs kyis ston pa yin no/_/de la btu ba'i thabs ni lnga pa'i lnga pa ni ma'o/_/lnga pa'i
[\[374b.3\]]bzhi pa ni b+ha'o/_/dang po'i gsum pa ni ga'o/_/nyi shu rtsa dgu pa ni wa'o/_/bzhi pa'i dang po ni ta'o/_/mthar gnas pa'i bzhi pa ni wa'o/_/mthar gnas pa'i gnyis pa ni ra'o/_/sum cu pa ni sha'o/_/nyi shu drug pa ni ya'o/_/brgya'i phyed kyi phyed ni ma'o/_/
[\[374b.4\]]sum cu rtsa gsum pa ni ha'o/_/dang po'i dang po ni ka'o/_/mthar gnas pa'i gsum pa ni la'o/_/dang po'i gsum pa ni ga'o/_/sum cu rtsa gnyis pa ni sa'o/_/bzhi pa'i lnga pa ni na'o/_/lnga pa'i bzhi pa ni b+ha'o/_/mthar gnas pa'i dang po ni ya'o/_/gnyis pa'i
[\[374b.5\]]gsum pa ni dza'o/_/gsum pa'i dang po ni Ta'o/_/lnga pa'i lnga pa ni ma'o/_/dang po'i dang po ni ka'o/_/bcu gcig pa ni Ta'o/_/yi ge bcu drug pa ni ta'o/_/gsum pa'i dang po ni Ta'o/_/dang po'i dang po ni ka'o/_/gsum pa'i dang po ni Ta'o/_/nyi shu rtsa drug pa ni ya'o/_/
[\[374b.6\]]bzhi pa'i gsum pa ni da'o/_/uSh+ma'i gnyis pa ni Sha'o/_/dang po'i dang po ni ka'o/_/rtsa bdun pa ni ra'o/_/dang po'i gsum pa ni ga'o/_/nyi shu rtsa brgyad pa ni la'o/_/lnga pa'i bzhi pa ni b+ha'o/_/sum cu rtsa gcig pa ni Sha'o/_/bco lnga pa ni Na'o/_/nyi shu rtsa lnga pa ni ma'o/_/
[\[374b.7\]]dang po'i gnyis pa ni kha'o/_/nyi shu rtsa drug pa ni ya'o/_/sum cu rtsa gnyis pa ni sa'o/_/uSh+ma Sha'i mtha' ma ni ha'o/_/sum cu rtsa gnyis pa ni sa'o/_/lnga pa'i bzhi pa ni b+ha'o/_/gnyis pa'i gsum pa ni dza'o/_/lnga pa'i bzhi pa ni b+ha'o/_/uSh+ma Sha'i gsum pa ni sa'o/_/
[\[375a\]]
[\[375a.1\]]nyi shu rtsa bdun pa ni ra'o/_/an+ta s+tha'i dang po ni ya'o/_/nyi shu rtsa gcig pa ni pa'o/_/an+ta s+tha'i gnyis pa ni ra'o/_/sum cu rtsa gsum pa ni sa'o/_/de bzhin yi ge d+ha nyid dang /_/zhes bya ba ni rang gi gzugs nyid bstan pa bcom ldan 'das kyi phyag rgya'i
[\[375a.2\]]sa bon gsungs pa yin no/_/bzhi pa'i dang po ni ta'o/_/uSh+ma'i dang po ni sha'o/_/nyi shu rtsa brgyad pa ni la'o/_/dang po'i gnyis pa ni kha'o/_/bzhi pa'i bzhi pa ni d+ha'o/_/an+ta s+tha'i gnyis pa ni ra'o/_/gsum pa'i lnga pa ni Na'o/_/de'i 'og tu yi ge byA ni dpa' bo
[\[375a.3\]]bshad pa'o/_/dang po'i bzhi pa ni g+ha'o/_/de nas de bzhin zhes bya ba ni dang po'o/_/nyid kyi sgras ni nges par gzung ba ste/_dang po'i sde tshan brgyad pa ni dza'o/_/yang na de bzhin du yang brgyad pa'o zhes gzhan du bshad do/_/bzhi pa'i lnga pa ni na'o/_/lnga pa'i lnga pa ni ma'o/_/
[\[375a.4\]]nyi shu rtsa bdun pa ni ra'o/_/bzhi pa'i bzhi pa ni d+ha'o/_/nyi shu rtsa bdun pa ni ra'o/_/rtsa drug pa ni ya'o/_/rtsa lnga pa ni ma'o/_/sum cu rtsa gsum pa ni ha'o/_/bzhi pa'i bzhi pa ni d+ha'o/_/lnga pa'i lnga pa ni ma'o/_/bzhi pa'i bzhi pa ni d+ha'o/_/dang po'i dang po ni ka'o/_/rtsa bdun
[\[375a.5\]]pa ni ra'o/_/mthar gnas pa'i bzhi pa ni wa'o/_/rtsa gcig pa ni pa'o/_/uSh+ma Sha'i gnyis pa ni Sha'o/_/nyi shu rtsa drug pa ni ya'o/_/de dag dpal he ru ka'i gsang sngags kyi rgyal po'o/_/ka ra ka ra zhes bya ba la sogs pa'i dpa' bo'i sngags ni nges brjod bla mar
[\[375a.6\]]btu bar dgongs te/_'dir ma gsungs sngags 'di ni kha sbyor gyi rgyud las rigs lnga'i he ru ka'i nang nas don yod grub pa he ru ka'i sngags yin te/_der sprul pa'i sku dpa' bo nyi shu rtsa bzhi char bgos nas sngags su byas pa la yin gyi rang rang gi sde sngags su byas
[\[375a.7\]]pas ni khaN+Da ka pA la la sogs pa yin no/_/rkang pa brgyad pa dang sngags 'di bsdams pa la rtsa ba'i sngags zhes ming du 'dogs te/_de la yang rkang pa brgyad pa cha brgyad du ma bgos shing sngags 'di tshan nyi shu rtsa bzhir ma bgos pa'i thog ma oM gcig mtha' mar hUM hUM phaT gcig dang
[\[375b\]]
[\[375b.1\]]bcas pa las thams cad byed ces pa'i rtsa ba'i sngags yin la/_rkang pa brgyad pa cha brgyad du bgos nas oM brgyad dang hUM hUM phaT brgyad dang bcas pa ni a tsa na man+da zhes bya ste mchod pa sprul pa'i sngags yin no/_/sngags 'di cha nyi shu rtsa bzhir bgos pa ni bstod pa dang
[\[375b.2\]]bzlas pa'i sngags yin no/_/rig pa'i rgyal po'i gsang sngags te/_/zhes bya ba ni phan yon ston pa'o/_/'jig rten dang thun mong dang mchog gi dngos grub thams cad grub par yod pa dang /_bya ba dang rnal 'byor gyi rgyud kyi sngags 'di mchog tu gyur pa gzhan na med
[\[375b.3\]]pa'o/_/gzhan dag snying po med rtswar mtshungs/_/zhes bya ba ni zag pa med pa'i ye shes 'bebs pas na sems 'od gsal ba'i snang ba yin no zhes bya ba'i tha tshig go/_/le'u lnga pa'i rnam par bshad pa'o//_//de ltar le'u lnga pas rtsa ba'i sngags btu ba
[\[375b.4\]]bshad nas/_/go cha'i sngags btu ba bstan pa ni/_gzhan yang yi ge nyi shu gnyis/_/zhes bya ba smos te/_rgyud bla mar lha nyi shu rtsa gnyis kyi ming mtshan gyi dang po 'khrul 'khor gyi yi ge btu ba la dgongs nas 'dir ming tsam las ma gsungs so/_/snying po yi ge bdun nye snying /_/
[\[375b.5\]]zhes bya ba la snying po chos kyi sku ston pa yin la nye ba'i snying po ni longs spyod rdzogs pa'i sku ston pa yin no/_/rtsa ba'i sngags kyi yi ge sprul pa'i sku ston pa yin no/_/nye ba'i snying po ni rgyud bla mar lha bdun gyi yi ge btu ba'i 'khrul 'khor gyis bstan pas 'dir ming
[\[375b.6\]]tsam las ma bstan pa yin no/_/snying po dang nye ba'i snying po gnyis kyi sngags dngos ni le'u brgyad pa las go bzlog nas ston pa yin no/_/go cha'i sngags phyed btu bar bya ba ni/_/ya tshogs brgyad pa'i sa bon dang /_/zhes bya ba gsungs te/_ya nas bgrangs pa'i sde tshan brgyad
[\[375b.7\]]pa ni ha'o/_/gug skyed bcu gnyis zhes pa ni dbyangs yig bcu gnyis dang sbyar bas ha bcu gnyis su 'gyur ro/_/yi ge bar ma dor byas pa ni ring po drug phyi ba'o/_/yan lag drug gi he ru ka/_zhes bya ba ni he ru ka drug gi sa bon ha thung ngu drug tu 'gyur pa la bya'o/_/dpa' bo drug dang
[\[376a\]]
[\[376a.1\]]mnyam sbyor ba/_/zhes bya ba ni sngags dang mnyam par sbyor ba ste/_de yang ji ltar yin zhe na/_oM ha snying gar/_na ma hi mgo bor/_swA hA hu spyi gtsug tu/_bau Sha Ta he phrag par/_hUM hUM ho mig tu/_phaT haM yan lag lnga la bkod pas dpa' bo drug gi snying
[\[376a.2\]]por gyur pas na/_yi ge gcig tu yang dag gnas/_/zhes bya ba ni sngags drug po dang sbyar bas na yang dag ldan zhes bya ba yin no/_/sgrub pos snying por shes par bya/_/zhes bya ba ni go cha'i snying por gyur pa'o/_/de yang las la sbyar ba'i tshe thams cad gsum du 'gyur
[\[376a.3\]]te/_bskyed pa'i rim pa lha'i skur bsgoms snying ga nas yan lag gi bar du go cha bgos nas bzlas pa bya ba ni man+t+ra ste sngags zhes bya'o/_/'khor lo rtsibs lnga la bkod nas 'khrul 'khor bcing ba ni yan+t+ra ste 'khrul 'khor zhes bya'o/_/thod par bskyed pa'i sa bon
[\[376a.4\]]dang sman a go ta la sogs pas mtshon cha bzlog cing bsrung ba'i go cha'i las byed pas tan+t+ra ste sman gyi rgyud yin no/_/le'u drug pa'i rnam par bshad pa'o//_//de ltar go cha'i sngags kyi phyed btu ba bshad nas/_rkang pa brgyad pa'i dbyangs dang sbyar bas
[\[376a.5\]]bshad pa ni/_de nas dbyangs yig bcu gsum pa/_/zhes bya ba la sogs pa gsungs so/_/de la dbyangs yig bcu gsum pa ni o'o/_/yi ge gnyis pa ni ma'o/_/dbyangs de yi ge dang sbyar bar bya ste de bzhin du gzhan yang sbyar bar bya'o/_/dbyangs kyi bcu gcig
[\[376a.6\]]pa ni e'o/_/dbyangs yig bzhi pa ni I'o/_/yi ge bdun pa ni wa'o/_/dbyangs yig bcu gcig pa ni e'o/_/brgyad pa ni ra'o/_/dbyangs yig gnyis pa ni a'o/_/yi ge dgu pa ni sha'o/_/dbyangs yig gnyis pa ni A'o/_/bcu gnyis pa ni ha'o/_/yi ge nyi shu
[\[376a.7\]]gsum pa ni gsal byed rtsa gsum pa ste 'di nyid du btus pa'o/_/de la dbyangs kyi yi ge gnyis pa ni A'o/_/de dang ldan pa ni bcu bzhi pa ste yi ge la dang sbyar bar bya'o/_/yi ge bco lnga pa ni ga ste gsal byed bco lnga pa'o/_/yi ge nyi shu pa ni na dang ldan pa ste dbyangs yig
[\[376b\]]
[\[376b.1\]]gsum pa i dang sbyar bar bya'o/_/dbyangs yig bco lnga pa ni aM ngo /_/bcu drug pa ni sa'o/_/yi ge aM gis mdzes pa ni saM mo/_/dbyangs yig gsum pa i dang ldan pa ni bcu bdun pa ste na'o/_/dbyangs yig gnyis pa ni A ste des gtso bo brgyad pa b+ha dang sbyar
[\[376b.2\]]ba'o/_/dbyangs yig gnyis pa A dang ldan pa'i yi ge nyi shu rtsa gcig pa ni Ta'o/_/dbyangs yig lnga pa ni u'o/_/de dang ldan pa'i yi ge nyi shu rtsa gnyis pa ni ma'o/_/dbyangs yig bcu gsum pa ni o'o/_/de dang ldan pa'i rtsa bzhi pa ni ta'o/_/sde tshan dang po ni
[\[376b.3\]]ka'o/_/de blangs nas nyi shu lnga pa ni ha dang sbyar bar bya'o/_/sde tshan gsum pa'i dang po ni Ta ste de la dbyangs yig gnyis pa ni dbye bar bya'o/_/nyi shu rtsa brgyad pa ni da'o/_/de bco lnga pa ste oM gyi mgor sbyar bar bya'o/_/gsum pa'i dang po ste 'og tu ra dang bcas pa
[\[376b.4\]]dbyangs yig gnyis pa A dang ldan pa la yi ge nyi shu pa Sha dang sbyar ba'o/_/sum cu rtsa gcig pa ni ra ste dbyangs yig gnyis pa A dang sbyar bar bya'o/_/yi ge sum cu rtsa gnyis pa ni la'o/_/bcu gsum pa ni o ste de dang ldan par bya'o/_/yi ge sum cu rtsa gsum pa ste ga ni
[\[376b.5\]]nyi ma dang baM de dang ldan par bya'o/_/phyi mo bzhi pa ni I ste yi ge nyi shu rtsa bzhi pa b+ha dang ldan par bya'o/_/phyi mo lnga pa ni u'o/_/sum cu rtsa bdun pa ni ma ste de dang sbyar ba'o/_/sum cu rtsa brgyad pa ni kha ste dbyangs yig gnyis pa A dang sbyar bar bya'o/_/bzhi bcu rtsa gnyis pa ni sa ste
[\[376b.6\]]'og tu sbyar bar bya'o/_/bzhi bcu rtsa gsum pa ni b+ha ste yi ge lnga pa u dang sbyar bar bya'o/_/bzhi bcu rtsa lnga pa ni ba ste dbyangs yig gnyis pa A dang sbyar bar bya'o/_/dbyangs yig lnga pa ni u ste bzhi bcu rtsa dgu pa sa dang sbyar bar bya'o/_/bzhi bcu rtsa bdun pa
[\[376b.7\]]ni ra ste dbyangs yig gnyis pa A dang sbyar bar bya'o/_/lnga bcu rtsa gcig pa ni sha ste dbyangs yig drug pa U dang sbyar bar bya'o/_/lnga bcu rtsa gnyis pa ni ba ste dbyangs yig gnyis pa A dang sbyar bar bya'o/_/lnga bcu rtsa gsum pa ni sha ste dbyangs yig bcu gsum pa oM
[\[377a\]]
[\[377a.1\]]dang sbyar bar bya'o/_/lnga bcu rtsa dgu pa ni sha ste dbyangs yig drug pa U dang sbyar bar bya'o/_/mthar gnas pa'i bzhi pa ni wa ste dbyangs yig gnyis pa A dang sbyar bar bya'o/_/dbyangs yig bco lnga pa aM dang ldan zhing lnga bcu rtsa dgu pa ha dang
[\[377a.2\]]sbyar bar bya'o/_/drug cu rtsa gcig pa ni d+ha ste dbyangs yig gnyis pa A dang ldan par bya'o/_/drug cu rtsa gnyis pa ni ra ste dbyangs yig gsum pa i dang sbyar bar bya'o/_/drug cu rtsa gsum pa ni na ste dbyangs yig bcu gcig pa e dang sbyar bar bya'o/_/drug cu
[\[377a.3\]]rtsa bzhi pa ni wa ste dbyangs yig gnyis pa A dang sbyar bar bya'o/_/drug cu rtsa lnga pa ni g+ha'o/_/rdo rje sems dpa' ni ra ste de dang ldan par bya'o/_/drug cu rtsa drug pa ni dza ste dbyangs yig gsum pa i dang sbyar bar bya'o/_/drug cu rtsa bdun pa ni na ste dbyangs yig gnyis pa A
[\[377a.4\]]dang sbyar bar bya'o/_/yi ge drug cu rtsa brgyad pa ni ma ste ba dang sbyar bar bya'o/_/bdun cu rtsa bzhi pa ni ha ste gnyis ka la dbyangs yig gnyis pa ste A dang sbyar bar bya'o/_/bdun cu rtsa lnga pa ni de ste dbyangs yig drug pa U dang sbyar bar bya'o/_/bdun cu rtsa dgu pa ni ma ste dbyangs
[\[377a.5\]]yig gnyis pa dang ldan zhing ra dang ldan par bya'o/_/bdun cu rtsa bdun pa ni na ste ta dang ldan par bya'o/_/bdun cu rtsa brgyad pa ni ka ste dbyangs yig gnyis pa dang ldan par bya'o/_/yi ge brgyad cu rtsa bzhi pa ni ma ste dbyangs yig bzhi pa'i mtha' dang sbyar bar bya'o/_/brgyad
[\[377a.6\]]cu rtsa gnyis pa ni sha ste dbyangs yig gnyis pa A dang sbyar bar bya'o/_/tshig re re la yang oM dang tha mar hUM hUM phaT dang sbyar ba ni rtsa ba'i sngags su gyur pas mkhas pas shes par bya'o/_/dngos grub kun gyi gnas yin zhing /_/zhes bya ba ni gang zag 'ba' zhig bsgom
[\[377a.7\]]pa dang bzlas pa'i sgo nas dngos grub tu 'gyur ba dang /_'khrul 'khor gyi sgo nas dngos grub tu 'gyur ba dang /_sman gyi tshogs pas dngos grub tu 'gyur bas na gnas yin zhing zhes bya'o/_/mkha' 'gro'i snying ni 'joms pa yin/_/zhes bya ba ni sngags brjod nas bka' bsgo ba tsam
[\[377b\]]
[\[377b.1\]]gyis ji skad smras pa bzhin du byed pas ni snying 'joms pa'o/_/dpal ldan khrag 'thung lha rig rgyal/_/bklags pas grub pa don yod pa/_/zhes bya ba ni ye shes babs pa la slob dpon gyis sngags kyi gnang ba byin nas bzlas mi dgos pa dngos grub yin no/_/oM dang por
[\[377b.2\]]sbyar zhing hUM phaT tha mar sbyar ba ni go sla'o/_/'di ni rtsa ba'i gsang sngags te/_sgrub po thams cad sgrub byed yin/_/zhes bya ba ni gang dang gang sgrub pa'i cho ga de la the tshom med par gyur pa bsnan nas sgrub byed yin no/_/bsnan pa'i don ni 'di lta ste/_klung ni rgyun
[\[377b.3\]]las bzlog kyang srid la/_/nyi ma dang zla bas la lhung yang srid de gsang sngags 'di yis mi 'grub par yang mi srid do/_/le'u bdun pa'i rnam par bshad pa'o//_//de ltar rtsa ba'i sngags btu ba bstan nas/_da ni go cha'i mkha' 'gro ma'i sngags btu ba
[\[377b.4\]]bstan par bya'o/_/de nas rang gi bdag nyid kyi/_/zhes bya ba ni bcom ldan 'das nyid kyi sku gsung thugs kyi snying po yin pas na rang gi bdag nyid kyang ngo /_/dpa' bo thams cad mnyam sbyor ba/_/mkha' 'gro ma yi dra ba yi/_/'khor lo bde mchog yin par 'dod/_/
[\[377b.5\]]ces bya ba ni sku rtsa ba'i dra ba'i bde mchog dang /_gsung mkha' 'gro dra ba'i bde mchog dang /_thugs sgyu ma lta bu dang stong pa nyid kyi bde mchog gsum ston par byed pa'i snying po ni dbang dang mngon spyod la bzlog nas bzlas pa dang zhi ba dang rgyas pa la lugs su 'byung ba ltar
[\[377b.6\]]zlos pa'i snying po'i dang po'i yi ge oM ni rtsa'i 'khor lo'i sku'o/_/shrI ni rtsa'i 'khor lo'i gsung ngo /_/badzra ni rtsa'i 'khor lo'i thugs so/_/he he ni gsung gi 'khor lo'i sku'o/_/ru ru ni gsung gi 'khor lo'i gsung ngo /_/kaM ni gsung gi 'khor lo'i thugs so/_/hUM ni thugs kyi 'khor lo'i
[\[377b.7\]]sku'o/_/hUM gnyis pa ni thugs kyi gsung ngo /_/phaT ni thugs kyi thugs so/_/tshig lhag ma ni bde mchog ston pa yin no/_/ma byung 'byung bar mi 'gyur ro/_/zhes bya ba ni 'og min gyi pho brang na sangs rgyas dang byang chub sems dpa' rnams la dus thams cad du ston pa yin
[\[378a\]]
[\[378a.1\]]yang 'dzam bu'i gling du sngar ma byung zhing phyis 'byung bar mi 'gyur ba'o/_/nye ba'i snying po yi ge bdun ni sa bcu gcig pa'i yan lag bdun gyis chos kyi 'khor lo bskor bar ston to/_/yum gyi nye ba'i snying po gnyis pa 'di dang rnal 'byor ma drug gi ming gi yi
[\[378a.2\]]ge dang po dang sbyar nas rnal 'byor ma drug gi go cha'i sngags su 'gyur ro/_/de la sngags kyi yi ge oM dang phag mo'i ming mtshan gyi dang po baM dang /_yi ge gnyis pa haM dang gshin rje ma'i ming mtshan gyi dang po oM dang yi ge gnyis pa hriM dang /_rmongs byed ma'i ming gi dang po maM
[\[378a.3\]]dang yi ge bzhi pa hreM dang /_skyed byed ma'i ming gi dang po hriM dang /_sngags kyi lnga pa hUM dang /_skrag byed ma'i ming gi dang po hUM dang /_sngags kyi phaT dang /_gtum mo'i ming gi dang po phaT dang /_sngags kyi drug pa phaT dang sbyar ba ni rnal 'byor ma drug gi sngags so/_/de
[\[378a.4\]]ltar na yum gyi nye ba'i snying po gnyis pa dang rnal 'byor ma'i ming drug gi phyed btus pa yin no/_/rnal 'byor ma'i snying po yi ge bcu gsum pa ni rang don chos kyi sku ston pa yin la/_nye ba'i snying po ni gzhan don gzugs kyi sku ston pa yin no/_/ma byung 'byung bar mi 'gyur
[\[378a.5\]]ro/_/zhes bya ba ni sngar bshad zin to/_/sa stengs na ni rin chen bzhi/_/zhes bya ba ni yab yum gyi snying po dang nye ba'i snying po bzhi ste rang dang gzhan gyi don rdzogs pas rin po che dang 'dra ba'i phyir ro/_/he ru ka 'byung ba las sangs rgyas dkon mchog gi snying po chos dkon mchog yin
[\[378a.6\]]pas na rin po che zhes gsungs so/_/phreng ba'i sngags kyi dam pa yin/_/zhes bya ba ni sngags bzlas nas bsgrub po zhes bya ba'i tha tshig go/_/rig pa'i rgyal po he ru ka/_/zhes bya ba ni gsungs/_sems 'od gsal ba'i rang bzhin gyi sngags yin no zhes ston pa yin te/_'dus pa'i rgyud phyi ma
[\[378a.7\]]las/_ye shes lnga yi ngo bo nyid/_/'byung ba lnga yi rang bzhin dbugs/_/zhes gsungs pa'i phyir ro/_/le'u brgyad pa'i rnam par bshad pa'o//_//de ltar sngags btus pas yi ge kun tshogs par gyur nas bzlas pa mtshan ma thob pa dang /_sngar
[\[378b\]]
[\[378b.1\]]bshad pa'i dkyil 'khor nyid la dngos grub bsgrub pa'am/_rkang pa brgyad las 'khrul 'khor bris nas bsgrub pa'am/_sman gyi tshogs las bsgrub pa yin pas de nas rtsa ba'i sngags kyis zhes bya ba la sogs pa gsungs te/_lam mchog rim pa
[\[378b.2\]]bzhin du zhes bya ba ni 'jig rten dang thun mong dang mchog gi rim pa'o/_/de ni rnam par bshad par bya/_/zhes bya ba ni las lnga bcu par phye nas so/_/'jig rten gsum gang yod pa rnams/_/zhes bya ba ni dngos grub gsum mo/_/thams cad skad cig gis
[\[378b.3\]]'grub 'gyur/_/zhes bya ba ni man+t+ra dang tan+t+ra dang yan+t+ras myur du grub par 'gyur ba'o/_/las rnams thams cad byed pa'o/_/zhes bya ba ni gzhan gyi don du phrin las byed pa'o/_/de ltar mdor bstan nas rgyas par bshad pa ni/_lha thams cad dang zhes bya ba la sogs pa
[\[378b.4\]]smos pa ste/_sngon bcom ldan 'das kyis gnod sbyin dang klu dang srin po dang lha ma yin la dbang byas pa dang longs spyod pa dang thim pa bzhin du lha thams cad la bsgom pa dang bzlas pas bka' bsgos nas zhi rgyas dbang dang mngon spyod kyi phrin las byed pa'am/_gang zag 'ba'
[\[378b.5\]]zhig 'khrul 'khor dang gnyis kas byed pa'am/_gang zag la las sman dang gsum kas byed pa'am so sor grub pa yang srid do/_/de la lha thams cad dran pa tsam gyis gsod pa ni rkang pa brgyad pa'i sngags kyi tha mar mA ra ya phaT ces bya ba mtshan thog thag bzlas so/_/
[\[378b.6\]]klu la sogs pa thams cad kyang de bzhin du 'gyur ba yin no/_/gnod sbyin dang dri za rnams la yang de nyid kyis 'gyur ro/_/gal te thams cad la thugs kyi 'khor lo'i bdag po bsgoms na rkang pa brgyad pa bzlas pas so/_/gnod sbyin dang srin po thams cad la
[\[378b.7\]]gsung gi 'khor lo rkang pa brgyad pa bzlas pas so/_/klu dang lha ma yin thams cad la sku'i 'khor lo nam mkha' lding gi gdong can bsgoms nas rkang pa brgyad pa bzlas pas so/_/sprin thams cad dran pa tsam gyis rlog par byed ces bya'o/_/rgyud bla ma las
[\[379a\]]
[\[379a.1\]]gsungs pa'i klu brgyad 'dul ba'i cho ga ste chu bo dang /_rgya mtsho dang /_khron pa dang /_rdzing bu'i 'gram rnams su klu brgyad kyi dkyil 'khor bri bar bya ste/_pad+ma 'dab ma brgyad pa bris la shar gyi 'dab ma la mtha' yas/_byang du nor rgyas/_nub tu
[\[379a.2\]]'jog po/_lhor pad+ma/_dbang ldan du pad+ma chen po/_me mtshams su dung skyong /_bden bral du stobs kyi rgyu/_rlung gi mtshams su ma dros pa/_dkar ba dang /_sngo ba dang /_dmar ba dang /_ljang ba dang /_ser ba dang /_dud ka dang /_ljang ba dang ser skya de dag kyang rin po
[\[379a.3\]]che'i cod pan dang sbrul mgo'i gdeng ka dang ldan pa'o/_/klu brgyad thal mo sbyar ba'o/_/de'i lte ba'i dbus su bcom ldan 'das nam mkha' lding gi gdong can zhal mche ba gtsigs shing zhal bzhi pa phyag brgyad pa lnga pa bya khyung gi zhal ni dmar po nyi ma bcu gnyis kyi gzi brjid
[\[379a.4\]]can phyag dang po gnyis kyis rdo rje bsnams shing sdigs mdzub mdzad pa/_gzhan gnyis kyis klu'i dbang po'i pags pa bsnams pa/_gsum pa gnyis kyis lcags kyu dang kha T+wAM ga bsnams pa/_bzhi pa gnyis kyis mdung dang cang te'u 'dzin pa'o/_/zhabs bzhis chu lha khyo
[\[379a.5\]]shugs dang klu brgyad kyi mjug ma gnon pa bris la de'i mdun du rnal 'byor pa blo gros chen pos de dang 'dra ba'i bcom ldan 'das bya khyung chen po bsgoms la bris pa'i dkyil 'khor gyi mdun du bsnyen pa 'bum bya'o/_/des mtshan ma byung ba dang las la sbyar ba'i phyir 'o ma'i
[\[379a.6\]]sbyin sreg 'bum phul bas sprin thams cad 'jig par byed cing char 'bebs par byed pa dang char zlog pa yang byed do/_/yang na rkang pa brgyad pa'i 'khrul 'khor bya ste/_sngar bshad pa'i klu brgyad kyi 'khor lo gro ga'am ras dkar po la bris la phyi rol nas 'khor lo gsum gyis bskor
[\[379a.7\]]zhing dug dang lan tshwa dang /_ske tshe dang tsha ba gsum dang dur khrod kyi sol bas snag tsha byas nas dpa' bo dang dpa' mo thams cad kyi sngags bris la klu brgyad kyi snying gar hUM nAM hUM zhes bya ba dang /_lte bar bcom ldan 'das kyi skyin par hUM nAM hUM sarba nA ga baR+Sha ma na yaSh+Thi shI g+h+raM phaT ces bya
[\[379b\]]
[\[379b.1\]]ba bris pa'i 'khrul 'khor grog mkhar gyi sa dang ba'i rnam lnga bsres pa las nor rgyas kyi gzugs gdengs ka bdun dang ldan pa mtho gang gi tshad tsam byas la de'i snying gar bcug ste/_dgug pa la sogs pa'i cho ga byas nas ka ra bI ra'i lcug mas bkab ste gu gul gyi dud pas bdug
[\[379b.2\]]cing rgyun mi 'chad par chu'i khrus bya'o/_/de ltar byas na char 'bab par 'gyur ba dang ma babs na nyi ma bdun pa la lus dum bur byas nas bum par bcug nas chu bor bsgyur na char 'bab par 'gyur ro/_/zlog par byed na snga ma bzhin du 'khrul 'khor bris la nor
[\[379b.3\]]rgyas kyi gzugs brnyan gyi snying gar bcug ste yungs kar gyis brdegs pa'am/_yang na rdo rje 'dzin pa la phul ba'i me tog rnying pa gu gul dang bsres pa'i bdug pas rtsa ba'i sngags zlos shing nam mkha' la bdugs na zlog par byed do/_/rgya mtsho skems par byed do zhes bya ba
[\[379b.4\]]klu brgyad gnon pa'i zhal lnga pa mkha' lding gi he ru ka bsgoms na mtshan ma byung ba dang /_rgya mtsho chen po'i dbus su 'dug par bsams la nyi ma bcu gnyis kyi gzi brjid dang ldan pas gdon mi za bar skems par byed do/_/kha T+wAM ga'i thod pa la pad+ma 'dab ma brgyad pa re re zhing
[\[379b.5\]]rkang pa brgyad pa'i sngags bris la chu bo la kha T+wAM gas bsnun na rgyun phyogs las zlog par byed do/_/dpa' bo zlog par byed do zhes bya ba ni thog babs pa ste lag pa g.yon pa'i mthil du rkang pa brgyad pa'i 'khrul 'khor bsgoms nas sdigs mdzub byas na rdo rje'i thog zlog
[\[379b.6\]]par byed do/_/sa g.yo ba zhes bya ba ni bcom ldan 'das zhal bzhi pa/_phyag bcu gnyis pa bsgoms nas tri shU la rtse gsum pa sa la bsnun na g.yo bar byed do/_/shing la 'dzegs te gang du 'dod pa der 'gro bar 'gyur ro zhes bya ba ni sngon du bsnyen pas mtshan
[\[379b.7\]]ma thob pa dang rkang pa brgyad pa'i 'khru 'khor rkang pa gnyis la bsgoms te/_nam mkha' la skas gdang gi phreng ba yod par bsgoms nas 'dzegs na gar 'dod pa der 'gro'o/_/sngags 'phrog par byed ces pa ni rang la byad byed pa'i sngags kyi 'khrul 'khor gyi steng du
[\[380a\]]
[\[380a.1\]]rkang pa brgyad pa'i 'khrul 'khor dug dang khrag dang /_lan tshwa dang ske tshes bris la mnan nas ri rab dang gser gyi sa gzhis kyang mnan na sngags 'phrog par byed do/_/dngos grub thams cad 'phrog pa ni sngar bsnyen pa 'bum byas la mtshan ma thob pa
[\[380a.2\]]dang /_dngos grub 'dod pa'i gzugs brnyan byas la de'i snying gar rkang pa brgyad pa'i 'khrul 'khor bcug nas sbyin sreg bya ba'am chu bor dor ba'am sa 'og tu gzhug par bya'o/_/khrag 'dren par byed na zhes bya ba ni spra tshil gyi ling+ga sor brgyad pa byas la de'i snying gar rkang
[\[380a.3\]]pa brgyad pa'i 'khrul 'khor khrag dang bcas pa gzhug par bya zhing gsar ba'i gnas su zangs ma'i mo khab btsugs na khrag 'dren par byed do/_/slar 'o mas bkrus na 'tsho bar 'gyur ro/_/gzugs brgya stong phrag du mar byed do zhes bya ba ni rdo rje mkha' 'gro las sman gyi rgyud
[\[380a.4\]]bshad par bya ste/_mi'i thod par e raN+Da dang smyo byed kyi sa bon btab la bkang ste bskyed nas smin pa dang mar gyi ngo'i nyi shu dgu la dmangs rigs kyi bud med kyi khrag dang bdud rtsi lngas de'i 'bras bu smin pa na bsgos te/_srog chags gang yang rung ba'i spu dang skud pa byas la
[\[380a.5\]]srog chags de'i mgul du btags na de'i gzugs su 'gyur ro/_/'dod na snang bar 'gyur zhing mi 'dod na mi snang bar 'gyur ro zhes bya ba ni gser shing gi sa bon blangs la nyi shu dgu la khra'i thod pa'i nang du sbrul nag po'i zhag gis bsgos te bskyed la smin pa dang blangs la
[\[380a.6\]]gang gi mgul du bcings na de mi snang bar 'gyur zhing bkrol na snang bar 'gyur ro/_/khang bzangs dang shing gi rtse mo la sogs pa phye mar byed do zhes bya ba ni zhal bzhi phyag bcu gnyis pa'i bde mchog bsgoms nas dgra sta la yi ge rkang pa brgyad pa'i 'khrul
[\[380a.7\]]'khor bris te bsnun na phye mar 'gyur ro/_/dug bdud rtsir byed pa ni lag pa g.yon pa'i mthil du zla ba'i dkyil 'khor gyi steng du rkang pa brgyad pa'i 'khor lo bkod nas sna bu ga g.yon pa'i rlung gi sreg na dgu bdud rtsir byed do/_/bdud rtsi dug tu byed pa ni sgyur ba'am kha
[\[380b\]]
[\[380b.1\]]ba'i sa bon blangs nas sbrul nag po'i zhag gis byugs te gza' mig dmar gyi zhag la lam gyi bzhi mdor sbrul gyi thod pa yang bkang ste bskyed la de'i khu bas dpral bar thig le byas na bza' btung la bltas pa tsam gyis dug tu 'gyur ro/_/zla ba chur byed pa ni sman arka'i
[\[380b.2\]]me sbar la pad+ma'i snal ma'i phye ma dang 'o mas lan mang du byugs te sbyin sreg phul ba'i thal bas tsitra ka'i khu ba dang sbrus te ri lu grib ma la bskams te sog ma'i nang du bcug la chang gi snod du blugs na 'o ma lta bu'i kha dog tu 'gyur ro/_/ku su ma'i phye ma dang 'dzam bu ra'i 'bras
[\[380b.3\]]bu'i khu ba dang 'o ma'i nang du blugs na chang 'dra bar 'gyur ro/_/ro 'phrog pa ni tsher ma dang bcas pa'i shing ka rany+dza'i phye ma dang na rang ga'i shun pa'i phye ma dang bsres pa'i phye mas bdugs na dri 'phrog par byed do/_/gang du 'dod pa der thob par byed do zhes bya ba ni ka rany+dza dang na rang
[\[380b.4\]]ga'i phye mas gu gul dang bsres pas gla rtsi la bdugs na gu gul gyi dri bro bar 'gyur ro/_/gla rtsi dang bsres pas gu gul la bdugs na gla rtsi'i dri bro bar 'gyur ro/_/nam mkha' lding gi mdog gis 'gro ba 'byin par byed/_/ces bya ba ni yan+t+ra dang tan+t+ra spangs pa'i ting nge
[\[380b.5\]]'dzin thams cad brtan pa yin te nam mkha' lding gi mdog ni gsang ba'i rdo rje'o/_/'gro ba 'byin pa ni khu ba gyen du bzlog pa'o/_/shi ba'i dus kyi lha mo dang kun spyod/_/ces bya ba ni byang chub kyi sems mi nyams pa'i bde ba thob pa'o/_/de ltar bsam gtan gyi bde
[\[380b.6\]]ba'i ting nge 'dzin thob na mi'i mchog de'i dngos grub snga ma thams cad kyi dpal sus kyang 'phrog par mi nus so/_/rnam pa de lta bu dang ldan pa'i dngos grub ces bya ba ni byang chub kyi sems dga' bral du mi gtong ba'i ting nge 'dzin yod na dngos grub thams cad 'bras bu dang
[\[380b.7\]]bcas par 'gyur ro/_/dran pa tsam gyis gsod par byed de zhes bya ba ni ras sam shing shun la nyi ma'i dkyil 'khor gyi dbus su rkang pa brgyad pa'i 'khrul 'khor bris la dur khrod kyi thal ba dang sol ba las gzugs brnyan byas te/_snying gar bcug nas bsgrub bya bkug
[\[381a\]]
[\[381a.1\]]cing mi rus kyi phur bus snying gar btab nas chu tshan blugs te dur khrod kyi sar sbas na nyi ma bdun gyis gsod par byed do/_/spra tshil gyi dbus su mu zi dang me shel bcug la tshon sna lnga'i skud pas dkris te lan stong phrag gcig tu bskor nas 'phangs na gnas
[\[381a.2\]]der me skyed par byed do/_/sa bon rnam par 'joms pa zhes bya ba ni til gyi mar gyis bskus la rdo rje rtse gcig pa la rkang pa brgyad pa stong rtsa brgyad bzlas nas bsnun na 'joms par byed do/_/ser ba 'be+eb pa ni sgra gcan 'dzin rgyu ba'i dus su rkang pa brgyad pa stong rtsa brgyad bzlas pa'i
[\[381a.3\]]khrag gi thod pa me la blugs na ser ba 'bebs so/_/mdung rtse gsum pa la stong rtsa brgyad bzlas nas spyi bo la bskor na ser ba zlog par byed do/_/lha thams cad kyi gzugs brnyan gar byed du gzhug pa ni rkang pa brgyad pa'i 'khrul 'khor lha rnams kyi snying gar bcug la 'od ma'i
[\[381a.4\]]gzhu la ka ra bI ra'i lcug ma'i mda' mtshal chen gyis bskus la thugs kar 'phangs na lha'i gzugs brnyan gar byed par 'gyur ro/_/thod pa sha med par btogs pa la srin lag g.yon pa'i khrag gis gzugs brnyan bris la gang gi ming dang spel ba de'i snying gar 'khrul
[\[381a.5\]]'khor bris la ming nas bzung ste lan re zhing rkang pa brgyad pa dang spel nas bzlas shing khrag dang mnyes na mod la 'chi bar 'gyur ro/_/sa ma lus pa rnams la longs spyod ces bya ba ni ba lang gi sha dang bcas pa la rkang pa brgyad pa'i sngags stong rtsa brgyad zlos shing sbyin sreg byas na rgyal srid thob
[\[381a.6\]]par 'gyur ro/_/'dod na sdud par 'gyur zhes bya ba ni 'dod pa'i longs spyod kyis skyon zhi ba'i sbyin sreg gis rgyal srid kyi g.yeng ba sdud par 'gyur ro/_/de la spyod pa ji lta bus bya zhe na/_bcom ldan 'das kyi rkang pa brgyad pa 'di zlos pa'i tshe brtul zhugs mi dgos spyod pa
[\[381a.7\]]dang /_smyung ba mi dgos cho ga thams cad ci bde bas las byas na 'grub par 'gyur ro/_/gal te khros pas lan cig bzlas pas 'tsho bar 'gyur ro zhes bya ba ni dur khrod kyi ras la mi rus kyi smyu gus dug dang dur khrod kyi sol ba'i khu bas 'khrul 'khor bris la dbus su mA ra ya phaT ces bya ba
[\[381b\]]
[\[381b.1\]]bri bar bya'o/_/de nas bsnyen pa 'bum byas la dug dang khrag dang ske tshe dang /_lan tshwa dang yungs kar dang rkang rjes dang bsres pa las byas pa'i ling+ga'i snying gar bcug nas las la sbyar ba'i tshe lan cig bzlas na 'chi bar 'gyur zhing /_'o mas bkrus na 'tsho bar
[\[381b.2\]]'gyur ro/_/dur khrod kyi sol ba la lan cig bzlas pa byas zhes bya ba ni nyi shu rtsa bzhi dang dgu la ro bsregs pa'i me la shing arka bsregs la da du ra'i khu bas me bsad la dug dang lan tshwa dang bcas pa'i sol ba'i khu ba mi rus kyi smyu gus nyi ma'i dkyil 'khor kyi dbus su
[\[381b.3\]]rkang pa brgyad pa'i 'khrul 'khor bris la dur khrod kyi thal ba las byas pa'i gzugs brnyan sor brgyad pa'i snying gar ming dang spel ba'i 'khrul 'khor bcug nas dgug pa la sogs pa byas nas gu gul gyis bdug cing dur khrod kyi sol ba'i sta re byas te ling+ga gtubs na de'i
[\[381b.4\]]mod la ltung bar 'gyur zhing 'chi bar 'gyur ro/_/dur khrod kyi thal ba la sngags bzlas te bsnun na de'i mod la sha zas gzung bar 'gyur ro/_/dur khrod kyi sol ba la sngags lan cig bzlas nas zhes bya ba ni sngar bstan pa'i shing arka'i thal ba nyi shu rtsa dgu'i mtshan mo spang
[\[381b.5\]]leb bam rtsig pa la gza' chen po brgyad bris la snying ga'i dbus su bsgrub bya'i ming dang spel ba'i 'khrul 'khor bcug la bdud rtsi lnga'i dud pas bdug cing sngags bzlas na gza' chen po brgyad kyis gdon mi za bar gzung bar 'gyur ro/_/'o mas bkrus na slar 'tsho bar
[\[381b.6\]]'gyur ro/_/a ti muk+ta ka'i lcug ma la lan cig bzlas pa zhes bya ba ni tsan+dan dmar po'i ri lu byas pa'i bsgrub bya'i gzugs brnyan gyi snying gar dur khrod kyi ras la ro'i sen rtsi dang gi wang gis zla ba'i dkyil 'khor gyi dbus su 'khrul 'khor bris la bcug nas dgug pa la
[\[381b.7\]]sogs pa byas te dri'i chus sku khrus gsol zhing a ti muk+ta ka'i lcug ma la sngags lan bdun bzlas te bsnun par bya'o/_/bsnun pa'i tshe bsgom par bya ba ni gcer bu skra grol ba byang chub kyi sems 'bab cing kha dog nyams shing 'jigs pas brgyal ba rlung gi dkyil
[\[382a\]]
[\[382a.1\]]'khor gyi steng du rnga mo la bskyon nas rang gi rkang pa'i drung du ltung bar bsam par bya'o/_/gseg ma la lan cig bzlas te zhes bya ba ni mi'i thod pa'i dum bu la ba bla dang yung bas nyi ma'i dkyil 'khor la gnas pa'i 'khrul 'khor ming dang spel ba bris
[\[382a.2\]]te dur khrod dam lam gyi bzhi mdor khru gang tsam brkos te sba zhing kha sbub la gseg ma la sngags bzlas shing gang la 'debs pa de rengs par 'gyur ro/_/gang du lding ba der 'gro bar 'gyur ro zhes bya ba ni tshub mas khyer ba'i shing lo la mchil ma dang khwa'i khrag gis
[\[382a.3\]]bya rog gi sgro'i smyu gu byas la 'khrul 'khor bris te tshub ma chen po gyen du ldang ba la bskur na bskrad pa'i gnas der 'gro bar 'gyur ro/_/gu gul chen pos bdugs na zhes bya ba ni ra thug gi rwa dang rmig pa bzhi dang mi'i tshil dang bshang ba cha mnyam la chang gis sbrus
[\[382a.4\]]te/_dud pas bdugs na sems can thams cad la mkha' 'gro ma 'bebs par 'gyur ro/_/lag pa g.yon pas chang bkab la g.yon pa'i srin lag khar bcug nas tshigs gsum gyi gnas su lces reg cing gzhibs na dus su zin pa'i dug gso bar byed do/_/
[\[382a.5\]]mkha' 'gro mas rgyas btab pa la zhes bya ba dur khrod kyi ras la shing a ti muk+ta ka'i smyu gus sngar bshad pa'i 'khrul 'khor bris te lte ba'i dbus su e gru gsum bris la zur gsum du a ma hUM gsum dang dbus su rak+Sha zhes bya ba bzhin ming dang spel ba bris te bsgrub bya'i
[\[382a.6\]]mgul du btags la/_chu la rkang pa brgyad pa bzlas shing gdon gyi gzugs brnyan byas pa'i snying gar gdon gyi ming bcug la chus yang dang yang du bsnun zhing slar gtor na gdon rengs par 'gyur ro/_/ka ra bI ra'i lcug ma zhes bya ba ni dur khrod kyi ras la bsgrub bya'i
[\[382a.7\]]ming dang spel ba'i 'khrul 'khor bris la bud med kyi ro bsregs pa'i thal ba dang tsan+dan dmar po'i rdul dang bsres pa'i bsgrub bya'i gzugs brnyan gyi snying gar bcug ste ka ra bI ra'i lcug ma khru do yod pa dur khrod kyi me la gdungs nas slar yang blangs te spyi bo la bskor
[\[382b\]]
[\[382b.1\]]zhing snga ma'i gzugs brnyan gyi lte bar bsnun na mngal gang du 'dod pa der 'pho bar 'gyur ro/_/de la 'khrul 'khor ni 'di yin te e gru gsum gyi dbus su zla ba'i dkyil 'khor bris la/_de'i steng du 'khor lo gsum bris te lte bar sna tshogs rdo rje/_/de'i lte
[\[382b.2\]]bar pad+ma 'dab ma brgyad pa de'i lte bar bcom ldan 'das kyi sa bon hUM dang yum gyi sa bon baM pad+ma 'dab ma brgyad la rkang pa brgyad pa'i sngags bris la 'khor lo gsum la rang gi lha'i snying po bris la rdo rje dang pad+ma dang 'khor los bskor ba dang sgo dang mtshams su mkha'
[\[382b.3\]]'gro ma'i snying po dang dur khrod brgyad kyi gnas su rkang pa brgyad pa'i sngags dang rdo rje ra ba dang me 'od kyi bar du ka ra bI ra'i sngags bri bar bya'o/_/dbus su bsgrub bya'i ming zhi ba dang rgyas pa la sogs pa dang spel ba'i ming la las bcu gnyis byed par 'gyur ro/_/pad+ma 'dab
[\[382b.4\]]ma brgyad pa re mig brgyad du byas shing rdo rje rol pa rta'i 'gros sam gshin rje dbyug pa 'chang ba'am yi dgas srin po'i gdong ngam ma mo rigs ldan ma'i 'khor lo dgod par bya'o zhes mkha' 'gro las gsungs so/_/de ltar las lnga bcu bshad nas phan yon
[\[382b.5\]]ston pa ni dpal ldan khrag 'thung zhes bya ba la sogs pa gsungs te/_rkang pa brgyad pa'i sngags mi shes par dngos grub 'dod pa rmongs pa 'bras 'dod pas phub ma brdung ba dang mtshungs so/_/gsang sngags 'di med par 'jig rten dang thun mong dang mchog gi
[\[382b.6\]]dngos grub gsum mi'i rnal 'byor pas thob par mi 'gyur ro/_/gsang sngags 'di mi shes na zhi gnas dang lhag mthong gi rnal 'byor yang ngal ba don med cing /_zhi gnas dang lhag mthong gi 'bras bu yang thob par mi 'gyur ro/_/ci'i phyir mi 'gyur snyam na sprul pa'i
[\[382b.7\]]sku'i sngags rkang pa brgyad pa ni gzhan gyi don yongs su rdzogs pa yin no zhes dgongs so/_/gsang sngags 'dod pa'i yon tan lnga la spyod cing bde bar gshegs pas rgyud sde bzhir gsungs pa'i gsang sngags kyi dngos grub rkang pa brgyad pa'i sngags dang phyag rgya'i dngos
[\[383a\]]
[\[383a.1\]]grub de lta bu'i 'bras bu ma grub na ji ltar bya zhe na/_bza' dang btung ba la sogs pa/_/zhes smos te tshogs kyi 'khor los bskyar ba'i cho ga byas nas bsgrubs na zas kyi mchog bcud kyis len dang bcud la sogs pa dngos grub thams cad ster
[\[383a.2\]]bar 'gyur ro/_/le'u dgu pa'i rnam par bshad pa'o//_//rtsa ba'i sngags kyi dngos grub dang las bshad nas snying po'i dngos grub dang las bshad pa ni/_de nas he ru ka gnyis med/_/ces bya ba smos te/_he ru ka ni rnam pa gsum ste/_sems kyi 'khor lo dang /_lus kyi 'khor
[\[383a.3\]]lo dang /_sprul pa'i 'khor lo'o/_/de dang gnyis su med pa'i sbyor ba gang gis shes pa tsam gyis sku gsum gyi 'bras bu'i dngos grub dang /_'jig rten gyi dngos grub 'grub par the tshom med pas na re zhig dang por sku gsum bshad par bya'o/_/de ltar
[\[383a.4\]]mdor bstan nas rgyas par bshad pa ni chos kyi sku can du zhes bya ba gsungs te/_gang gi sems kyis 'khor lo bde mchog bsgom pa'i tshe sgrub pa po dngos grub brgyad thob par 'gyur ba na ye shes kyi sku grub pa yin no/_/gang gi tshe longs spyod rdzogs pa'i sku lus
[\[383a.5\]]kyi dkyil 'khor sgrub pa pos bsgoms nas grub par 'gyur ba de'i tshe rgyu'i he ru ka longs spyod rdzogs pa'i sku thob bo/_/gang gi tshe sprul pa'i 'khor lo bde mchog sprul pa'i sku'i rang bzhin du sgrub pa pos bsgoms na sprul sku thob par 'gyur ba yin no/_/yang na rdzogs pa'i
[\[383a.6\]]rim pa'i dbang du byas nas dbang bzhi pa thob nas sems kyi stong pa nyid rtogs pas chos thams cad kyi stong pa nyid rtogs te bde ba chen po'i rgyas btab nas bsam gyis mi khyab par bsgoms na de'i tshe chos kyi sku thob par 'gyur ro/_/shes rab ye shes kyi dbang bskur ba
[\[383a.7\]]thob nas las kyi phyag rgya la bde stong reg bya'i stong pa nyid rtogs nas gzung ba rang bzhin med par shes pa 'od gsal ba'i stong pa nyid bsgoms na de'i tshe longs spyod rdzogs pa'i skur 'gyur ro/_/gsang ba'i dbang thob nas ro rdo rje ma la sgyu ma lta bur rtogs pas chos kyi phyag rgya
[\[383b\]]
[\[383b.1\]]la brten nas sgyu ma lta bu'i rang bzhin bdag byin gyis rlob pa'i lam bsgoms na sprul pa'i sku'i rang bzhin thob par 'gyur ro zhes slob dpon klu sgrub kyis bshad do/_/yang na rtsa'i 'khor lo bsgoms pas sprul pa'i sku dang /_rlung gi 'khor lo bsgoms pas longs
[\[383b.2\]]spyod rdzogs pa'i sku dang /_sems kyi 'khor lo bsgoms pas chos kyi sku thob po zhes kha sbyor las gsungs so/_/bdag nyid shrI he ru kar/_/'grub 'gyur 'di la the tshom med/_/ces bya ba ni rtsa gsum gyi he ru ka ra gyur pa la the tshom med pa'o/_/snying po'i
[\[383b.3\]]'bras bu ji ltar 'gyur/_/zhe na/_bskyed rdzogs gnyis bsgom pa la snying po'i sngags bzlas pas sku gsum grub par 'gyur ro zhes bya ba'i tha tshig go/_/de ltar mchog gi dngos grub bshad nas 'jig rten gyi dngos grub gsungs pa ni/_/gsang sngags kyi ni snying po 'di/_/
[\[383b.4\]]'bras bu bshad kyis sgrub bo nyon/_/zhes bya ba ni dngos grub dang las kyi tshogs nyon cig pa'o/_/snying po bzlas pas dpag tshad bye bar 'phags par 'gyur zhing 'gro ba dang 'ong bar 'gyur ro zhes bya ba 'di'i don to/_/rdo rje mkha' 'gro las yungs kar la bgegs bskrad
[\[383b.5\]]pa'i ro'i khrag dang zhag gis bskus la nyi shu bzhi'i zhag skar ma rgyal dang gza' nyi ma 'dzom pa'i dus su dur khrod kyi sa la khrag dang zhag gis sbrus te mi'i thod par yungs kar bskyed la smin pa'i tshe sa la ma lhung bar dmangs rigs kyi bu mo'i lag par bzhag nas de'i mar khu
[\[383b.6\]]btsir la mi'i thod par sbas la bsrung bar bya'o/_/de nas 'gegs pa'i ro btsal la dkyil 'khor steng du ro bzhag nas de'i snying gar dur khrod brgyad kyi mkha' 'gro bcug nas sha dang khrag dang ldan pa'i gtor ma byin la skye gnas kyi phyag rgya bcings te dur khrod brgyad kyi bgegs
[\[383b.7\]]spyan drang bar bya'o/_/de'i tshe ro'i lus las sna tshogs kyi bgegs 'byung ba dang /_he ru ka phyag 'bum pa bsgoms la bdud rtsi lnga chang dang ldan pa de'i lce la bzhag nas/_rdo rje 'di ni rdo rje che/_/sangs rgyas kun gyis byin gyis brlabs/_/dam tshig 'di las 'das na ni/_/
[\[384a\]]
[\[384a.1\]]rigs rnams myur du thal bar rlog_/oM ha na ha na sa ma ya hUM phaT ces bya ba dang bcas pas ro'i khar blugs la sngar bshad pa'i mar khus rang gi lus po la byugs te ro'i steng du zhon nas mkha' spyod kyi gnas su khyer cig ces byas na 'gro
[\[384a.2\]]ba dang 'ong ba thams cad bka' bzhin byed par 'gyur ro/_/gzugs brgya stong du mar byed do zhes bya ba ni yungs kar gyi sa bon la byi tang ka'i khu ba dang khrag gis byugs la nya phyis kyi snod du dur khrod kyi sas bkang la/_bsrung ba byas te btsugs nas yongs su smin
[\[384a.3\]]pa'i dus su 'bras bu de gzhon nu ma'i lag par sa la ma lhung bar bzhag la snying po'i sngags bzlas shing khar bcug na de'i gzugs 'dzin par 'gyur ro/_/de bzhin du khwa dang ce spyang dang rma bya dang /_ngang pa dang khyim bya dang rta dang /_ba lang dang bong bu dang khyi
[\[384a.4\]]dang phag dang /_lug la sogs pa'i thod par sa bon bskyed nas bsrung ba byas te sa la ma lhung bar dmangs rigs kyi bu mo'i lag par bzhag nas snying po bzlas shing bdag nyid kyi khar bcug na de dang de'i gzugs su 'gyur ro/_/kha nas bton na snga ma
[\[384a.5\]]bzhin du 'gyur ro/_/khang bzangs dang shing dang khyim rnams la 'dzegs te zhes bya ba ni zla ba yar gyi ngo'i tshes brgyad la skar ma rgyal dang /_gza' nyi ma 'dzom pa'i zhag la bil ba'am/_ma du lung ga gang yang rung ba'i sa bon blangs la mi'i thod par
[\[384a.6\]]dur khrod kyi sas bkang la bskyed de/_rkang dang thal bas byugs te bskyed la snod mchu can gyis rkang pa brgyad pa bzlas pa'i chu las bcu zhing gshin rje gshed dang /_bgegs mthar byed kyi gtor ma byin te spyan gyi sngags kyis bcus la/_mA ma kI'i sngags
[\[384a.7\]]kyis chu blugs/_sgrol mas phur ma bsal la/_gos dkar mo'i sngags kyis bsrungs pa'i 'bras bu de smin pa'i tshe sa bon blangs la lcags gsum gyis dkris te ri lu byas nas khar bcug na rnal 'byor ma dang lhan cig dpag tshad bye bar 'gro ba dang /_nam mkha'
[\[384b\]]
[\[384b.1\]]la 'gro zhing 'ong ba dang /_kha nas bton nas snang bar 'gyur zhing ma bton na mi snang bar 'gyur ro/_/byis pa dang rgan po dang dar la bab pa'i thod par bskyed na de'i gzugs 'dzin par 'gyur ro zhes gsungs so/_/'dod na byis pa dang /_/rgan po dang /_
[\[384b.2\]]dar la bab pa zhes bya ba ni tshogs kyi 'khor lo ston pa yin te/_sa spyod gsung gi dngos grub sgrub pa'i tshe gsung gi 'khor lo'i lha dgu byis pa'am rgan po'am dar la bab pa'i gzugs su bsgom ste tshogs kyi 'khor lo byas na de'i gzugs 'dzin par 'gyur ro/_/
[\[384b.3\]]'dod na glang po che dang zhes bya ba sa 'og tu mkha' spyod sku'i 'khor lo sgrub par 'dod pa de'i tshe sku'i 'khor lo'i lha dgu glang po che la sogs pa'i gzugs su bsgoms te tshogs kyi 'khor lo byas na de'i gzugs 'dzin par 'gyur ro/_/'dod na rma bya dang zhes bya ba ni mkha' spyod
[\[384b.4\]]thugs kyi dngos grub sgrub pa'i tshe rma bya dang khyim bya la sogs pa'i gzugs su bsgoms na de'i gzugs 'dzin par 'gyur ro/_/gang 'dod pa'i gzugs su byed do zhes bya ba ni sangs rgyas dang byang chub sems dpa' la sogs pa'i gzugs su bsgoms na de'i gzugs su 'gyur
[\[384b.5\]]ro/_/tshig 'phrog pa dang zhes bya ba ni mi rus las byas pa'i sor brgyad pa'i phur bu la oM badzra kI li kI la ya sarba ban+d+ha ban+d+ha hUM phaT ces bya ba'i sngags 'bum bzlas te/_tsan+dan dmar po'i rgyu las byas pa'i bsgrub bya'i gzugs brnyan gyi snying gar dur khrod kyi ras la rgya skyegs kyi khu bas 'khrul
[\[384b.6\]]'khor bri bar bya ste/_'khrul 'khor ni sgo bzhi sgo khyud dang ldan pa'i dbus su 'dab ma brgyad dang bcu drug rim pa gnyis su bkod la lte bar bsgrub bya'i ming dang spel ba'i yab yum gyi snying po hUM hri dgod par bya'o/_/nang ma'i 'dab ma brgyad la phyogs bzhir oM he he
[\[384b.7\]]ru bzhi dang bum pa bzhi dgod par bya'o/_/phyi rol gyi bcu drug la ru kaM badzra DA ki nI dzA la saM ba ra hUM hUM phaT swA hA zhes bya ba bkod la/_bsgrub bya'i snying gar bcug nas skye gnas kyi phyag rgya bcings la dgug pa la sogs pa byas na sngar bshad pa'i phur bu lkog mar btab na tshig
[\[385a\]]
[\[385a.1\]]'phrog pa dang /_mig tu btab na mthong ba 'phrog pa dang /_rna bar btab na thos pa 'phrog pa dang /_sna la btab na dri 'phrog pa dang /_lce la btab na ro 'phrog par byed do/_/gang 'dod pa der khrag 'dren pa zhes bya ba ni tsan+dan dmar po'i rgyu las byas pa'i
[\[385a.2\]]bsgrub bya'i lte bar 'khrul 'khor bcug la bud med yin na b+ha ga nas skud pa 'don pa'o/_/skyes pa yin na sna bug nas skud pa bton nas skud pa 'thon zhing thabs dang shes rab gnyis su med par bsgoms te snying po'i sngags kyis bzlas par bya'o/_/de nas tshab gsum
[\[385a.3\]]dang spra tshil gyis byugs la seng ldeng gi me mdag la bdugs na nges par khrag 'dren par 'gyur ro/_/gnod par byed ces bya ba ni snga ma bzhin du snying po'i 'khrul 'khor bris la bsgrub bya'i rkang rjes dang tsan+dan dmar po'i rgyu las dur khrod kyi zas kyi lhag ma dang gcig tu byas pa'i
[\[385a.4\]]ling+ga'i snying gar 'khrul 'khor bcug la sbyin sreg byas na yang khrag 'dren par byed do/_/gnod par yang byed do/_/le'u bcu pa'i rnam par bshad pa'o//_//de ltar snying po dang sngags kyi dngos grub dang las bshad nas/_da ni dngos grub kyi yan lag gi
[\[385a.5\]]rdzas bshad par bya ste/_/de nas gzhan yang sgrub pa po/_/gang zhig bsten pa tsam gyis ni/_/zhes bya ba ni dngos grub sgrub pa'i kha zas bshad pa yin te/_gang zhig bsten pa tsam gyis dngos grub 'jug cing dngos grub thob pa ni skye ba bdun pa'i 'gro ba sha la sogs pa yin
[\[385a.6\]]pas de'i thabs bshad par bya'o/_/de ltar mdor bstan nas rgyas par bshad pa ni skyes bu gang zhig ces bya ba la sogs pa gsungs te/_rdul dri zhim po ni skye ba dang po'i rtags so/_/bden par smra ba gnyis pa'i rtags so/_/mig mi 'dzums pa gsum pa'o/_/khro ba med pa bzhi pa'o/_/kha'i
[\[385a.7\]]dbugs dri zhim pa ni lnga pa'o/_/nges brjod las gsungs pa'i grib ma bdun ni drug pa'o/_/bdun pa ngang pa'i 'gros can rnams te skye ba bdun pa'i rtags de rnams shes nas de ji srid 'tsho'i bar du bsnyen bkur gyis bsten pa dang /_'chi ba'i dus kyi tshe/_khyed kyi dngos grub bdag
[\[385b\]]
[\[385b.1\]]la stsol cig ces gsol ba gdab par bya'o/_/de kha na ma tho ba med par shi ba dang /_de'i snying ga na gi wang yod pa blangs la dpal he ru ka'i snying po'am nye ba'i snying po la sogs pa gang yang rung ba brgya bzlas nas dpral bar thig le byas na nam mkha' la lding bar 'gyur
[\[385b.2\]]zhing dpag tshad bye bar 'gro bar 'gyur ro/_/snying gar thig le byas na gzhan gyi sems shes pa dang /_mig tu thig le byas na lha'i mig thob pa dang /_rna bar thig le byas na lha'i rna ba 'byung ba dang /_rkang par thig le byas na rkang mgyogs kyi dngos grub 'byung ba la sogs
[\[385b.3\]]pa ni rgyud bla ma las blta bar bya'o/_/de ltar bsten pa tsam gyis zhes bya ba ni 'jig rten gsum gyi ye shes dang ldan pa'i sangs rgyas su 'gyur ro/_/dpag tshad ces bya ba ni skye ba bdun pa'i sha zos na dpag tshad lnga bcur 'gro ba dang 'ong bar nus par 'gyur ro/_/de ni 'jig
[\[385b.4\]]rten gyi dngos grub bo/_/de'i snying zos na bsam gtan dang gzugs med kyi lus thob par 'gyur ba thun mong gi dngos grub bo/_/dpal he ru ka'i snying po dang nye ba'i snying po gang gis shes pa'i phyis 'chad par 'gyur ba las bcu gnyis po gang dang gang 'dod pa de dang de
[\[385b.5\]]thams cad thob par 'gyur ro/_/spyod pa dang bya ba dang gnyi ga dang rnal 'byor gyi rgyud la ni smyung bar gnas pas dngos grub thob pa yin la/_'dir ni sman bcud kyis len nam bdud rtsi lnga'am/_skye ba bdun pa'i sha zos nas dngos grub bsgrub par bya'o/_/ci skye ba bdun pa'i sha 'ba'
[\[385b.6\]]zhig zos pas thob bam zhi na/_skye ba bdun pa'i sha dang thod pa srubs med dang /_yid bzhin nor bu bsam 'phel dang /_sman bcud kyis len dang /_las kyi phyag rgya dung can ma dang /_pad+ma can dang /_ri dgas kyis kyang bsam gtan gyi dngos grub thob par 'gyur ro/_/le'u
[\[385b.7\]]bcu gcig pa'i rnam par bshad pa'o//_//de ltar dngos grub kyi rdzas bshad nas/_da ni nye bar snying po bshad par bya ste/_de nas nye ba'i snying po ni/_/zhes bya ba la sogs pa gsungs pa la/_/nye ba'i snying po ni chos kyi sku dang nye ba'i snying po'o/_/dngos grub thams
[\[386a\]]
[\[386a.1\]]cad thob byed cing /_/zhes bya ba ni dngos grub gsum nges par thob par byed do/_/'jig rten gsum na gang cung zad/_/ces bya ba ni khams gsum gyi yon tan thams cad do/_/de kun skad cig gis sgrub bshad/_/ces bya ba ni man+t+ra dang yan+t+ra tan+t+ra gsum dang
[\[386a.2\]]ldan pas dngos grub yin no/_/oM hrIHha ha hUM hUM phaT ces bya ba ni bzlas pa dang /_'khrul 'khor ston pa yin te/_bzlas pa ni zhal bzhi phyag bcu gnyis pa bsgoms nas bzlas par bya'am/_yi ge bdun pa'i rang nyid lha bsgoms nas zlo ba'o/_/'khrul 'khor ni dur khrod kyi ras
[\[386a.3\]]la zla ba'i dkyil 'khor gyi steng du pad+ma 'dab ma drug pa bris la/_dbus su hUM lhag ma 'dab ma drug la bkod de mtha' nas rdo rje'i phreng bas bskor/_/dur khrod kyi sen rtsi dang gi wang dang rang gi khu ba dang bcas pas bri bar bya'o/_/bris nas gsang sngags bcu pa bzlas pas
[\[386a.4\]]'jig rten gsum gyi sa g.yo bar byed pa'i rtags 'byung bar 'gyur ro/_/de ltar mtshan ma byung nas las la sbyar ba'i tshe tsan+dan dmar po'i rdul dang ske tshe dang chu bo phar 'gram tshur 'gram gyi sa blangs la lha la sogs pa'i gzugs brnyan byas te/_de'i snying gar 'khrul
[\[386a.5\]]'khor bcug la sngags bzlas na lha nas brtsams nas mi'am ci'i bar du thams cad 'gugs par byed do/_/rgya mtsho dang chu bo dang rdzing la sogs pa skems shing zhes bya ba ni sngar bshad pa bzhin du klu brgyad kyi dbus su nam mkha' lding gi gdong can gyi he ru ka bsgoms
[\[386a.6\]]nas ba spu'i bu ga thams cad du yi ge bdun pa'i 'khrul 'khor rtsibs drug la bkod la/_bskal pa'i me 'bar ba lta bu'i 'od zer gyi phung po dang ldan pa bsgoms nas rgya mtsho dang chu bor zhugs nas skems par bya'o/_/gang du bzlas pa'i gnas der zhes bya ba ni gnas
[\[386a.7\]]gang du yi ge bdun pa'i 'khrul 'khor bsgoms pa der mkha' 'gro ma'i gzugs byas la mkha' 'gro ma dgug pa la sogs pa byas nas de'i mig tu lag pa g.yon pa'i srin lag btsugs pa 'gugs na gang g.yo ba dang /_'gul bar 'gyur ba dang /_bka'
[\[386b\]]
[\[386b.1\]]bsgo na sgrub pa po'i mngag gzhug byed par 'gyur ro/_/'di chu la yongs su bzlas te zhes bya ba ni bum pa'i dbus su yi ge bdun pa'i 'khrul 'khor bkod la sngags bzlas la mchod pa byas nas chur zhu bar gyur pa las rang gi mig bkrus na skye ba bdun shes par 'gyur ro/_/
[\[386b.2\]]tshe zad cing zhes pa ni dus ji tsam na 'chi ba dang /_srog dang bcas pa snang bar yang 'gyur ro/_/lag pa g.yon pa'i srin lag la yi ge bdun pa'i 'khrul 'khor bkod nas any+dza na'i phye ma dang /_dur khrod kyi ras kyi sdong bu zad pa bdud rtsi lnga dang bsres pa'i mig la
[\[386b.3\]]mngon par bsngags te gang la bltas pa de mthong bar 'gyur ro/_/mi'i ro zhes bya ba ni mi'i ro'i rkang mthil gyi pags pa dang /_mi'i khrag dang mnyam du btags la 'ug pa'i sgro rkang gi nang du lig bu mig dang ldong ros dang gi wang dang gur gum dang rang gi khrag dang bsres te ri lur byas la
[\[386b.4\]]gser dang dngul dang zangs ma gsum gyis dkris te/_yang lhag par gnas par byas la zhes bya ba ni oM AHhUM gsum gyis byin gyis brlabs shing yi ge bdun pa stong rtsa brgyad bzlas la skar ma rgyal dang gza' phur bu'i dus su dur khrod kyi gnas su dpal he ru ka'i gzugs brnyan bris la/_
[\[386b.5\]]de'i gnas su gu gul gyi dud pas bdug cing mchod pa phul nas rang dpal he ru kar bsgoms pa'i gnas su bcug la lag pa g.yon pas kha bkab la rjes thogs la yang yi ge bdun pa brgya rtsa brgyad bzlas na de'i mdo las spyod pa rnams la mi snang bar 'gyur zhing /_sa 'og la spyod pa rnams la grib
[\[386b.6\]]ma yang mi snang bar 'gyur zhing /_mkha' spyod kyi lha rnams kyis kyang mthong bar mi 'gyur ro/_/kha nas bton na snang bar 'gyur ro/_/ri lu 'di ni rgyud 'dir yum phag mos ma zhus par dpa' bo nyid kyis thugs rje'i dbang gis gsungs pa yin no/_/dgra bo'i thod pa sha med par byas
[\[386b.7\]]la dgra bo'i gzugs brnyan bris te de'i snying gar yi ge bdun pa'i 'khrul 'khor bkod la snying po dang nye ba'i snying po bzlas te rang gi srin lag gi khrag dang mnyes na de'i khrag 'dren par 'gyur ro/_/gi wang la bzlas te zhes bya ba ni gi wang la yi ge bdun pa bzlas nas dpral bar thig le
[\[387a\]]
[\[387a.1\]]byas te mig gnyis la yi ge bdun pa'i 'khrul 'khor bkod la gang la blta ba de rgyas btab ste 'gugs par 'gyur ro/_/mdzub mo la zhes bya ba ni lag pa g.yon par nyi ma'i dkyil 'khor bkod la/_de'i dbus su yi ge bdun pa'i 'khrul 'khor bsams
[\[387a.2\]]te/_lag pa'i sor mo rnams 'od zer du byas la gang la sdigs mdzub byas na de'i mod la ltung bar 'gyur ro/_/sngags bzlas na zhes bya ba ni nyi ma phyed na sems khros pa dang bcas pas dur khrod kyi ras sam shing arka'i 'dab ma la mi rus kyi smyu gus dug dang khrag dang dur khrod kyi sol ba la [\]]
[\[387a.3\]]sogs pas 'khrul 'khor bris la/_dur khrod kyi thal ba las byas pa'i dgra bo'i gzugs brnyan gyi snying gar ske tshe byugs la yang dang yang du gso bar byas na lus tsha bas btab ste sa la brgyal bar 'gyur ro/_/de dur khrod kyi thab kyi 'og tu sbas nas mi rus kyi phur bus snying gar btab
[\[387a.4\]]nas snying gar chu tshan blugs shing yungs kar dang ske tshe la sngags bzlas shing bsnun na de'i mod la 'chi bar 'gyur ro/_/chu la bzlas te btab na slar 'tsho bar 'gyur ro/_/sngags bzlas nas zhes bya ba ni dur khrod kyi ras la yung ba dang ldong ros kyis 'khrul 'khor bris la tsan+dan dmar
[\[387a.5\]]po'i rdul dang ske tshe dang lan tshwa dang bsgrub bya'i rkang rjes kyi sa dang lcags phye dang bsres nas dgra bo'i gzugs brnyan byas la lam gyi bzhi mdor sbas na dgra bo'i dpung yang gnon par 'gyur ro/_/tshig gis 'grol bar 'gyur ro zhes bya ba ni bton la 'o mas bkus na grol bar 'gyur ro/_/
[\[387a.6\]]sme sha can gyi thal ba las/_/zhes pa ni sme sha can gyi ro bsregs pa'i thal ba las bsgrub par bya ba'i gzugs brnyan byas la/_gang gi ming dang bcas pa'i 'khrul 'khor snying gar bcug nas sems can de ba lang dang khyi la sogs par gyur cig ces bsams nas thal bas byugs na de dang de'i
[\[387a.7\]]gzugs 'dzin par 'gyur ro/_/sbyin sreg me yi thal ba las/_/zhes pa ni shing arka bsres pa'i thal ba las byas pa'i gzugs brnyan gyi snying gar 'khrul 'khor bcug nas bzlas brjod byas na lha nyid kyis kyang mi mthong ngo /_/gu gul chu la lan bdun bzlas te gtor na snang bar 'gyur ro/_/thod
[\[387b\]]
[\[387b.1\]]pa'i phyag rgya kha sbyar zhes bya ba khyi smyon pa'i thod pa kha sbyar ba'i nang du smyo byed lnga dang ldan pa'i khu bas 'khrul 'khor bris la tshon sna lnga'i skud pas bcings la dur khrod kyi sar sbas na smyo bar 'gyur te/_/skye bo stong la byas kyang smyo bar 'gyur ro/_/khang stong du gnas te mi'i thod par bskyed
[\[387b.2\]]pa'i yungs kar khar bcug cing gtsug phud la bcings te mdun nas sngags bzlas na mkha' 'gro ma thams cad bcing bar 'gyur ro/_/khang stong du song ste thod par bskyed pa'i yungs kar spyi bor bcings la mig tu bkod de yi ge bdun pa bzlas pa de'i srad bu mi snang bar 'gyur ro/_/
[\[387b.3\]]thod pa dang bcas pa la zhes bya ba ni thod pa'i dbus su 'khrul 'khor bris la sngar bshad pa'i yungs kar steng dang 'og dang phyogs bcur gtor na lha dag dri za dang mkha' spyod dang /_gnod sbyin dang /_srin po dang /_sa spyod dang klu dang lha ma yin sa 'og tu spyod pa rnams bcing bar 'gyur ro/_/
[\[387b.4\]]thod pa dang bcas pa la zhes bya ba ni thod pa'i nang du 'khrul 'khor bris la chu bo'i sna zug par bcug na bzlog par 'gyur zhing bton na 'bab par 'gyur ro/_/dba' rlabs gnon zhes bya ba ni rgya mtshor gru la 'gro ba de'i tshe thod pa la 'khrul 'khor bris te kha sbyar na dba' rlabs
[\[387b.5\]]gnon par 'gyur ro/_/kha phye na kha phyir ldog par 'gyur ro/_/steng du bltas te zhes bya ba ni nam mkha' la 'khrul 'khor bsams te sngags stong bzlas na char chen po gcod par 'gyur ro/_/gzhan gyi dpung mngon du phyogs pa na zhes bya ba ni lag pa g.yon pa'i mthil du ldong
[\[387b.6\]]ros sam yung bas 'khrul 'khor bris te khu tshur bcangs nas g.yul 'gyed pa'i phyogs su bstan na rengs par 'gyur ba dang /_g.yul du zhugs na mtshon cha brgyas bsnun kyang gnod pa'i tshor ba mi 'byung ngo /_/mtshon gyis gcod par mi 'gyur ro zhes bya ba ni rdo rje mkha'
[\[387b.7\]]'gro las lag pas 'phen pa'i mtshon cha 'khor lo dang /_mi 'phen pa'i ral gri dang 'khrul 'khor gyis 'phen pa mda' dang /_'phangs nas gzung bzhags pa dang /_stobs 'gyed pa rnams la sman legs mthong gis bskus na 'khor los mi tshugs pa dang /_sman
[\[388a\]]
[\[388a.1\]]sa tas lus la bskus na mdas mi tshugs pa dang /_daN+Da ut+palas lus la bskus na zhags pas mi zin pa dang /_gzhan gyis mi thub pa dkar pos lus la bskus na lag stobs kyis mi thub pa dang /_smyo byed kyis lus la bskus na ral gri
[\[388a.2\]]la sogs pas mi tshugs par 'gyur ro/_/sman de'i khyad par ji lta bu zhe na/_bram ze'i thod par ro bsregs pa'i sas bkang ba la sman de rnams kyi sa bon bdud rtsi lnga dang /_sme sha can gyi bu mo'i khrag gis byugs na nyi shu brgyad dang /_nyi shu dgu'i dus su sa
[\[388a.3\]]bon btab na mA ma kI'i sngags kyis chu blugs la/_sgrol ma'i sngags kyis gtor ma la sogs pa byin la skar ma rgyal dang gza' nyi ma la smin pa'i 'bras bu sa la ma lhung bar blangs te/_sman gyi thum bu de mgul du btags pa'am mgo la bcings pa'am lto
[\[388a.4\]]sman gyi khu bas lus la bskus na mtshon gyis tshugs par mi 'gyur ro/_/bin+d+ha rA ga zhes bya ba'i sman dang /_a sho ka zhes bya ba'i sman dang /_pe ta ro zhes bya ba'i sman gsum gyis kyang mtshon chas mi tshugs par 'gyur ro/_/gzhan yang nag po chen po zhes bya
[\[388a.5\]]ba'i sman dang khyu mchog gi rwa la chags pa zhes bya ba dang bsres nas lus la bskus kyang mtshon gyis chod par mi 'gyur ro/_/rdo rje'i lus can du 'gyur ro zhes bya ba ni nags kyi ras bal bu mo gzhon nu mas skud pa bsgril/_yi ge bdun pa bzlas pa'i mdud pa bdun
[\[388a.6\]]bor te/_lus sam mgul du btags na mtshon chas mi chod par rdo rje'i lus su 'gyur ro/_/le'u bcu gnyis pa'i rnam par bshad pa'o//_//de ltar nye ba'i snying po'i dngos grub dang las bshad nas/_da ni go cha'i las bshad par bya ba ni/_de nas go cha'i
[\[388a.7\]]las rnams ni/_/zhes bya ba la sogs pa gsungs te/_go cha'i las ni bdag dang gzhan bsrung ba'o/_/de yang go cha'i lhar sgom pa'am lha gang yang rung ba la go chas bsrungs pa'i ting nge 'dzin nam 'khrul 'khor ram sman gyi rgyud do/_/de la 'khrul 'khor ni zla ba'am nyi
[\[388b\]]
[\[388b.1\]]ma gang yang rung bar dbus su pad+ma'am 'khor lo rtsibs drug pa gur gum dang sen rtsi dang /_khrag dang gi wang gis grog la bris te skar ma rgyal dang gza' nyi ma'i dus su sku bris nas bcang ba'am sngar bstan pa rnams kyis lus la bsku ba'o/_/'jig rten gsum na gang
[\[388b.2\]]yod pa/_/zhes bya ba ni sa 'og dang sa bla dang /_sa steng na yod pa'i yon tan ni/_yid la 'dod pa kun byed pa/_/zhes bya ba ni phyis 'chad par 'gyur ba'i las bcu gnyis so/_/go rims bzhin du bshad par bya ba ni 'khrul 'khor dang dngos grub dang las rnams rgyu 'bras
[\[388b.3\]]yin pas go rims bzhin du rtogs par bya'o zhes bya ba'i tha tshig go/_/de la go cha zlos bzhin du/_/zhes bya ba ni sngar bshad pa'i 'khor lo rtsibs drug pa dpa' bo drug gi sa bon bkod la/_dbus su 'jam pa'i dbyangs kyi sa bon bkod nas 'khrul 'khor gyi mtha' ma la mdud nas lam du
[\[388b.4\]]zhugs na seng ge dang glang po dang /_sbrul dang me dang /_rkun ma dang chu bo dang rgyal po'i chad pa dang yi dgas kyi 'jigs pa la sogs pa mi 'byung zhing mi snang bar 'gyur ro/_/go cha zlos bzhin du rgyal po'i pho brang du zhes pa ni snga ma'i 'khrul 'khor snying gar dang lag pa g.yon
[\[388b.5\]]par bris la sdigs mdzub byas nas slas kyi nang du zhugs na gang 'dod pa der byung nas 'gro bar 'gyur ro/_/lha rnams kyis kyang mi mthong zhes pa ni n+ya gro d+ha'i 'bras bu go bos zos pa'i bya thal blangs la mi'i thod par ro bsregs pa'i sas bkab ste skar ma rgyal gyi zhag la spyan gyi sngags bzlas shing sa bon btsugs la mA
[\[388b.6\]]ma kI'i sngags bzlas shing bdud rtsi lngas bcus la 'dab ma gnyis tsam thon pa'i tshe gos dkar mo'i sngags kyis bsrung zhing sgrol ma'i sngags kyis blangs la lcags gsum gyis dkris nas mchod pa chen po byas te go cha'i sngags bzlas nas khar bcug na lha rnams kyis kyang mi mthong bar
[\[388b.7\]]'gyur ro/_/go cha'i sngags zlos pa'i lag pas zhes pa ni dur khrod kyi ras la sman bir tsi ti ka'i khu bas blangs la ldong ros dang yung ba'i khu bas a sho ka'i smyu gus go cha'i 'khrul 'khor bris nas bsgrub bya'i rkang rjes kyi rdul dang dur khrod kyi thal bas gzugs brnyan byas la
[\[389a\]]
[\[389a.1\]]'khor lo snying gar bcug la me tog ser pos gtor zhing lag pa g.yon pas mnan la brgya rtsa brgyad bzlas te gang zhig ming nas bzung ba de'i snying gar lag pas reg na mdung bzhin du rengs par 'gyur zhing sum cu rtsa gsum pas kyang bskyod par
[\[389a.2\]]mi nus so/_/sngags bzlas shing rkang pas bsnun na thar par 'gyur ro zhes bya ba ni/_'o mas bskus shing rkang pa'i mthil du 'khrul 'khor gyi sngags bzlas te bkod na de reg nas thar par 'gyur ro/_/rang gi khrag gis zhes bya ba ni rang gi srin lag gi khrag gis mi
[\[389a.3\]]rus kyi smyu gu dang thod pa sha med par btogs la gzugs brnyan bris pa'i snying gar 'khrul 'khor bkad nas khrag gis mnyes na khrag 'don par byed do/_/gang gi khyim du zhes bya ba ni dur khrod kyi gnas su dgra bo'i khang pa dang mthun par bris la dgra bo 'khor dang bcas pa
[\[389a.4\]]thams cad kyi gzugs brnyan 'khor dang bcas pa khang pa'i nang du bris nas thams cad kyi snying gar 'khrul 'khor bkod de rang nyid dpal he ru kar bsams la go cha'i sngags zlos shing stang stabs stong gis dgra bo'i gzugs brnyan thams cad mnyes na thams cad rims kyis btab par
[\[389a.5\]]'gyur ro/_/chu la lan bdun bzlas te zhes bya ba ni go cha'i sngags bzlas shing 'o mas bkrus na 'tsho bar 'gyur ro/_/gang gi gdong la bltas te zhes bya ba ni dgra bo'i rkang rjes las gzugs brnyan byas pa'i khar dur khrod kyi ras la dug gis bris pa'i 'khrul 'khor bcug
[\[389a.6\]]nas khro bo'i lta bas bltas shing de'i sngags bzlas na tshig 'phrog pa dang 'gugs par 'gyur ro/_/chu bo dang rdzing bur gnas te zhes bya ba ni chu lha'i gzugs brnyan byas la de'i snying gar 'khrul 'khor bcug nas chu lha'i cod pan de bzhin gshegs pa lnga'i gzugs su
[\[389a.7\]]bsams nas chu'i steng du chags na thang la ji lta ba bzhin du chu la yang 'gro bar 'gyur ro/_/chu la yang zhugs na chu bo g.yo ba med pa'i rgya mtsho bzhin du brtan par 'gyur ro/_/lag pa gnyis kyi mthil du zla ba'i dkyil 'khor gyi 'khrul 'khor gyi dbus su bud med
[\[389b\]]
[\[389b.1\]]che ge mo wa shaM mA ra ya swA hA zhes bya ba bris la lag pa gnyis nyed bzhin du lan stong bzlas na rnal 'byor ma rnams dbang du 'gyur ro/_/rnal 'byor ma sna tshogs zhes bya ba ni ye shes kyi lha mo sum cu rtsa bdun gang yang rung ba wa shaM mA ra ya he zhes ming dang spel nas dbus su
[\[389b.2\]]bris nas lag pa gnyis mnyes na thams cad de'i dbang du 'gyur ro/_/skar ma rgyal zhes bya ba ni rdo rje mkha' 'gro las sbrul gyi rgyal po rnyed nas sbrul dkar nag gi ri mo mtshon rnon pos so sor phye nas bcad la ras bal gyi sa bon la bskus te ras bal gyi zhing sar
[\[389b.3\]]skar ma rgyal gyi nyin par spyan gyi sngags kyis btsugs pa dang /_de bzhin du nag po yang zla ba mar gyi ngo'i skar ma rgyal la spyan gyi sngags kyis ras bal gyi sa bon bskyed pa dang mA ma kI'i sngags bzlas pa'i dkar po'i zhag dang sha yar ngo la bskyed pa bcu zhing
[\[389b.4\]]nag po'i sha dang khrag gis mar ngo la bskyed pa bcus la/_gos dkar mo'i sngags kyis bsrungs pa smin pa'i tshe 'bras bu gnyis blangs la dkar po la bskyed pa ni rgyal rigs kyi bu mo dkar mo 'thag tu zhugs pa dang /_mar ngo la bskyed pa ni dmangs rigs kyi
[\[389b.5\]]bu mo sngon mos 'thag tu gzhug pa dang /_ras yug drub pa'i tshe gu gul dang sbrul dkar nag gi sha'i dud pas bdug cing stong phrag bcu bzlas nas stod g.yogs dang smad g.yogs byas te/_de gyon pa'i lus dpag tshad stong du song na lam khar rkun mas
[\[389b.6\]]mi snang bar 'gyur ba dang /_rgya mtsho'i mthar thug par song na 'dzam bu'i gling pa rnams kyis mthong bar mi 'gyur ba dang /_rig 'dzin gyi dngos grub thob nas ras de lus la gyon na 'og min gyi mthar thug par steng du 'gro bar 'gyur ro/_/de ltar 'jig rten gyi dngos grub
[\[389b.7\]]bshad nas/_dngos grub bstan pas ting nge 'dzin gang dang gang ldan pas 'grub par 'gyur zhe na/_dbang po gang dang gang lam gyur/_/de dang de yi ngo bor bya/_/mchog tu mnyam gzhag sbyor ba yis/_/thams cad sangs rgyas rang bzhin 'gyur/_/zhes bya ba gsungs
[\[390a\]]
[\[390a.1\]]te/_dbang thob pa'i rnal 'byor gsum gyi dbang du byas nas ting nge 'dzin gsum du 'gyur te/_de la bskyed pa'i rim pa dbang thob nas dbang po drug sems dpa' drug tu bskyed nas gang dang gang gi lam du gyur pa'i gzugs la sogs pa nas de dang de'i
[\[390a.2\]]ngo bor te gzugs rdo rje ma la sogs pa lha mo rnams kyi ngo bor bya'o/_/mnyam par gzhag pa'i gnas skabs na yang gzugs rdo rje ma la sogs pa mchod par bsgom pa ni mchog tu mnyam par gzhag pa'i sbyor bas 'gyur te/_dngos rjes ro mnyam pa'i phyir thams
[\[390a.3\]]cad sangs rgyas kyi rang bzhin du 'gyur ro/_/gsang ba'i dbang du bskur ba thob pa'i dbang du byas nas mig gi dbang po la sogs pa gang dang gang shes pa rtog pa med par skyes pa de'i lam du gyur pa'i yul gzugs la sogs pa rnams la dga' ba dang mchog dga' dang lhan cig skyes
[\[390a.4\]]dga'i ngo bo bde ba de'i ngo bor byas te/_mnyam par gzhag pa'i gnas skabs na yang gzugs la rang bzhin brgyad cu dang bral ba ni de bzhin du sgra dang /_dri dang ro dang /_reg bya rnams la yang dga' ba gsum gyi ngo bor mchog tu mnyam par gzhag pa'i sbyor ba yin no/_/ci'i
[\[390a.5\]]phyir zhe na/_dngos rjes ro mnyam pa'i phyir ro/_/des na rnal 'byor pa thams cad 'bras bu sangs rgyas kyi rang bzhin du 'gyur ro/_/shes rab ye shes kyi dbang thob pas mig la sogs pa'i dbang po gang dang gang yin pa stong par shes nas lam du gyur pa'i yul
[\[390a.6\]]rnams stong pa nyid de dang de'i ngo bor byas te/_thams cad der dga' ba'i rang bzhin bde ba chen po'i bdag nyid rgyas btab pa'i mnyam par gzhag pa'i tshe yang bde ba chen po'i rang bzhin du shes pa ni mchog tu mnyam par gzhag pa'i sbyor ba yin te/_dngos rjes bde ba
[\[390a.7\]]chen por ro mnyam pa'i phyir ro/_/de nas dngos po thams cad sangs rgyas kyi rang bzhin du rtogs par 'gyur ro/_/de skad du yang /_bde bar gshegs pa rtag tu skye med chos/_/chos rnams thams cad de bzhin gshegs dang 'dra/_/zhes gsungs pa'i phyir ro/_/
[\[390b\]]
[\[390b.1\]]'gro ba 'di kun sangs rgyas lnga bdag nyid/_/gar mkhan bzang dang ri mo mkhan bzang ltar/_/gang du bde ba zhes bya gcig pu nyid/_/gcig pu'i nyams kyis du ma'i gar mdzad de/_/zhes gsungs pa dang /_klung nyid dang bar 'gyur pa las/_/nya dag myur du 'phar ba
[\[390b.2\]]ltar/_/de bzhin stong gsal rang gi las/_/sgyu 'phrul dra ba 'byung bar 'gyur/_/zhes gsungs so/_/de nas nam gyi tshe go cha'i las kyi tshogs rnams bya zhe na/_shing yongs 'du'i khu bcud blangs la zhes bya ba gsungs te/_phyis 'chad par 'gyur ba'i las kyi phyag rgya dang
[\[390b.3\]]snyoms par zhugs shing yongs 'du zhes bya ba rtsa a wa d+hU tI'i khu bcud gyen du bzlog pa'i phyir yi ge hUM gi rlung gis gyen du bzlog pa'i bzlas brjod stong byas te/_gang la byang chub sems kyi thig ler byas pa'i byang chub kyi sems mi ltung bar shing bzhin du gnas par 'gyur ro/_/
[\[390b.4\]]de'i tshe bsam gtan dang po'i bde ba thob pa yin pas na las gang byas kyang grub par 'gyur ro/_/chu la bzlas te gtor na zhes bya ba ni dga' bral du gyur pa'i tha tshig go/_/'di dag glang po'i rkang rjes zhes bya ba ni las kyi phyag rgya'i rtsa a wa d+hU tI 'phral du byung ba'i byang chub sems
[\[390b.5\]]ni rdul te/_rlung gyen du bzlog pa'i phyir yi ge hUM gis rlung 'dren pa'i bzlas brjod stong byas la las kyi phyag rgya a wa d+hU tI ni nam mkha'i rtsa bsnun pa de glang po che ltar byang chub kyi sems dga' bral du mi 'gyur ro/_/dus de'i tshe las gang byas pa thams cad 'grub par 'gyur ro/_/
[\[390b.6\]]le'u bcu gsum pa'i rnam par bshad pa'o//_//de ltar bskyed pa'i rim pa le'u bcu gsum bshad nas/_bskyed pa'i rim pa dang rdzogs pa'i rim pa sgrub pa'i yan lag mtshan ma 'byin pa dang dngos grub len pa dang nyams pa gso ba dang gsum gyi
[\[390b.7\]]don gyi phyir tshogs kyi 'khor lo bshad par bya ste/_de nas bong bu'i rnal 'byor bdag/_/ces bya ba gsungs te/_dri'i thig le dang /_me tog bkod pa dang /_yig 'bru dang /_phyag mtshan dgod pa'i phyag rgya dang sku phyag rgya chen po dgod pa'i dkyil 'khor la ma
[\[391a\]]
[\[391a.1\]]gtogs pa'i mi'i rnal 'byor pa dang /_rnal 'byor ma lha'i rgyan dang kha dog dang cha byad du byas nas sgrub pa ni tshogs kyi 'khor lo zhes bya'o/_/de skad du yang mnyam sbyor las zhes gsungs so/_/de yang ji ltar bya zhe na/_bong bu'i rnal 'byor
[\[391a.2\]]bdag ces bya ba ni sa 'og tu spyod pa 'dul ba'i phyir bong bu'i he ru ka dud 'gro'i gzugs kyi rnam par snang mdzad sprul pa'i sku'i gzugs brnyan gyi 'khor lo'i cha byad du bya'o/_/gal te sa spyod 'dul na mi'i gzugs kyi cha byad can gyi sprul pa'i sku'i gzugs brnyan bya'o/_/
[\[391a.3\]]mkha' spyod 'dul na mkha' lding gi gzugs can gyi sprul pa'i sku'i gzugs can gyi tshogs kyi 'khor lo bya'o zhes kun spyod las gsungs pa'i phyir 'di la the tshom mi bya'o/_/yid kyi gzugs la 'jug pa'i phyir/_/zhes bya ba ni rnal 'byor pa'i yid kyis shugs kyis sprul
[\[391a.4\]]pa'i sku'i cha byad la 'jug par bya ba'i phyir ro/_/dus nam gyi tshe zhe na/_gang gis sgrub pa po'i zhes bya ba smos te/_sgrub pa po bong bu'i he ru ka la sogs pa mthong ba'i tshe rang don phun sum tshogs pa dang gzhan don phun sum tshogs pa'i phrin las 'grub par 'gyur ro/_/sgrub pa de ni bshad par bya
[\[391a.5\]]zhes bya ba ni zhi gnas mngon sum du bskyed pa'i thabs kyi 'khor lo ni sgrub pa'i thabs bshad par bya'o/_/de ltar mdor bstan nas rgyas par bshad pa ni/_rnal 'byor ma ni lA ma'i gzugs/_/de bzhin du ni mkha' 'gro ma/_/khaN+Da ro ha 'dod gzugs can/_/zhes bya ba ni
[\[391a.6\]]mkha' 'gro ma ni bong bu'i gdong can dang /_lA ma ni seng ge'i gdong can dang /_khaN+Da ro ha ni glang po'i gdong can dang /_gzugs can ma ni mkha' lding gdong can no/_/gri gug dang thod pa dang /_mdung rtse gsum pa dang kha T+rAM ga bsnams pa phyag bzhi pa ro'i gdan la bzhugs pa
[\[391a.7\]]bsgom zhing mtshan ma dang rgyan dang gos dang cha byad ji lta ba bzhin du bya'o/_/thugs kyi 'khor lo ji ltar bya zhe na/_dpa' bo dang dpa' mo thams cad rdo rje dang dril bu bsnams pa mkha' lding gi gdong can no/_/gsung gi 'khor lo thams cad pad+ma dang dril bu bsnams pa rma bya'i
[\[391b\]]
[\[391b.1\]]gdong can no/_/sku'i 'khor lo thams cad 'khor lo dang dril bu bsnams pa seng ge'i gdong can no/_/gshin rje brtan ma la sogs pa bzhi ni ma he'i gdong dang sha ba dang /_stag dang gzig gi gdong can no/_/sgo ma bzhi ni khwa gdong la sogs pa bzhi yin no/_/sku mdog ni phrin
[\[391b.2\]]las bcu gnyis kyi dbang gis gdong bcu gnyis su 'gyur ba'am/_yang na mkha' spyod sgrub pa'i tshe thams cad nag po sa spyod kyi tshe thams cad dmar po sa 'og tu spyod pa dkar por bya'o/_/mkha' 'gro ma brgyad ni gri gug dang ka pA la dang cang te'u dang kha T+wAM ga bsnams pa'i phyag bzhi ma'o/_/
[\[391b.3\]]gtso bo he ru ka ji lta zhe na/_dpa' bo'i rnam pa khrag gi gdong /_/mkha' 'gro rtse gsum lag na thogs/_/zhes bya ba smos te/_rdo rje dang dril bu dang rtse gsum dang /_kha T+wAM ga bsnams pa phyag bzhi pa sgom pa'am yang na zhal bzhi phyag bcu gnyis pa zhal mdun ma bong bu'i
[\[391b.4\]]gdong par snang ba bsgom par bya'o/_/de yang cho ga gang gis bsgrub par bya zhe na/_de yang /_gos dang phyag rgya lnga la sogs/_/shes rab yan lag phur bu dra/_/sgra sogs stong pa sngon 'gro ba/_/zhes bya ba la sogs pa de nyid bcu bzhi'i tshul gyis bsgom par bya'o/_/de ltar
[\[391b.5\]]'dod pa'i yon tan lnga la tshogs kyi 'khor lo'i rnal 'byor gyi bsam gtan gyi ting nge 'dzin thob nas 'bras bu mngon par shes pa skye bar 'gyur ba ni/_tshe zad pa dang tshe ring ba/_/sgrub pa nyid la snang ba yin/_/zhes bya ba smos te 'chi 'pho ba dang skye ba shes pa yin no/_/sngon gyi gnas rjes su dran pa
[\[391b.6\]]'di ni bong bu 'dra/_rnal 'byor pa 'di ni bong bu 'dra bar blta zhes bya ba ni nye bar mtshon pa yin te/_'gro ba rigs drug gi gnas gang dang gang nas 'chi 'phos pa de dang de'i gzugs su da ltar snang bar 'gyur ro/_/da ltar gyi rtags 'di las skye ba snga ma dpog pa yin na skye ba snga ma glang po che
[\[391b.7\]]las tshe 'phos kyang glang po che'i gzugs su mthong ba yin no/_/gang dang gang gis skye ba ni/_/zhes bya ba la sogs pa ni 'gro ba rigs drug gi gzugs su snang ba 'gro ba rigs drug gis dpog pa'o/_/'di ni grub pa'i skyes bur 'gyur/_/zhes bya ba ni mngon par shes pa dang ldan pa ste lha'i mig
[\[392a\]]
[\[392a.1\]]dang rna ba dang gzhan gyi sems shes pa dang zag pa zad pa'i mngon par shes pa dang ldan pa'o/_/skye ba bdun gyi rim pa'i sha/_/zhes bya ba ni bskyar ba'i cho ga dang skye ba bdun pa'i sha kha na ma tho ba med pa de yis gtor ma dang tshogs kyi 'khor lo bya'o/_/de byas pas
[\[392a.2\]]cir 'gyur zhe na/_sgrub pa po ni 'grub par 'gyur/_/zhes bya ba gsungs so/_/'jig rten dang 'jig rten las 'das pa'i dngos grub kyang bskyed pa'o/_/de bzhin dpag tshad stong phrag ni/_/zhes bya ba ni rdzu 'phrul gyi ye shes pa'i mngon par shes pas dpag tshad stong gi steng
[\[392a.3\]]du skad cig la myur bar 'gro bar 'gyur ro/_/rnal 'byor sngags mchog dam pa ste/_/zhes bya ba ni rdzogs pa'i rim pa'i bong bu'i he ru ka ston pa yin te/_de skad du yang gdan bzhi las/_/g.yas dang g.yon gyi ngos gnyis ni/_/nyi ma zla bar rab tu bshad/_/chu shing me tog
[\[392a.4\]]lta bu ni/_/lte ba'i dbus nas grol bar gnas/_/ba lang rmig rjes pad+ma ni/_/bong bu'i rnam par shes par bya/_/zhes gsungs pas/_g.yas pa ra sa nA dang g.yon par la la nA ni rtsa srung thag yin zhing dbus ma a wa d+hU tI ni srub shing yin te/_lte ba khrag gi thig le gtsub gtan
[\[392a.5\]]yin pas mi shigs pa nam mkha'i rlung g.yas g.yon gyi rlung gis bsrubs na rlung me'i drod tsam du gyur pa yin no/_/des na g.yas g.yon gyi rlung la sngags mchog dam pa ste zhes bya'o/_/mkha' 'gro ma ni sbyor sgrub byed/_/ces bya ba ni mgo bo nam mkha'i dkyil 'khor du 'gro bas lte
[\[392a.6\]]ba'i gtum mo drod la nam mkha' 'gro ma zhes bya'o/_/sbyor sgrub byed ces bya ba ni g.yas g.yon gyi rlung gis bsrubs pa'o/_/rnal 'byor mtshan ma gang zlos nas/_/zhes bya ba ni sa chu la thim pas du ba lta bu dang /_chu me la thim pas smig rgyu lta bu dang /_me rlung la thim
[\[392a.7\]]pas srin bu me khyer lta bu dang /_rlung rnam par shes pa la thim pas sgron ma lta bu'o/_/rnam par shes pa nam mkha' la thim pas nam mkha' lta bu'i rtags mthong nas gang zlos pa zhes pa ni srog a wa d+hU tIr chud pa'o/_/zla gcig gis ni grub par 'gyur/_/zhes bya ba
[\[392b\]]
[\[392b.1\]]ni gtum mo srub shing gis 'khor lo bsrub pa'i thabs kyis so/_/gsang ba'i rgyud ni 'di'o/_/snying po shin tu dga' ba yin/_/zhes bya ba ni g.yas g.yon gyi rtsa'i sna ba lang gi rmig rjes lta bu'i rtsa'i nang nas srog dang rtsol ba gnyis a wa d+hU tIr chud pa ni gsang
[\[392b.2\]]ba'i rgyud ces pa'o/_/de las byang chub kyi sems babs pas dga' ba dang mchog dga' dang lhan cig skyes dga'i rtog pa med pa skyes pa ni shin tu dge ba'o/_/gang zhig de nas shes pa ni/_/zhes bya ba la sogs pa rtsa gsum gyi rlung a wa d+hU tIr bcug pas rnam par rtog
[\[392b.3\]]pa'i rkyen ma tshang bas rlung a wa d+hU tIr chud pa'i tshe rtog med skyes pa de'i tshe sgrib pa rnam par spangs nas 'das pa dang ma 'ongs pa la sogs pa dus gsum du shes par 'gyur ro/_/de yang gdan bzhi las/_mi g.yo rnam par mi 'khor ba/_/rnam par mi 'byung gang yang
[\[392b.4\]]med/_/sgrib pa lnga ni rnam spangs pa/_/rang nyid he ru kar gsal 'gyur/_/zhes gsungs so/_/de 'dir rnal 'byor pa nyid du/_/the tshom med ces bya ba ni lte ba sprul pa'i 'khor lo'i dbus su rgod ma'i kha zhes bya ba ba lang gi rmig rjes lta bu'i rlung bcug
[\[392b.5\]]na byang chub kyi sems bde ba rtog med skye ba la the tshom med do/_/'di nyid ni/_mkha' 'gro dra ba'i bde mchog yin/_/zhes bya ba ni dngos grub sgrub pa'i tshogs kyi 'khor lo bde mchog yin no/_/le'u bcu bzhi pa'i rnam par bshad pa'o//_//de ltar tshogs kyi
[\[392b.6\]]'khor lo bshad nas/_da ni sgrub pa'i yan lag las kyi phyag rgya ston pa ni/_de nas sdom pa thams cad la/_/zhes bya ba la sogs pa smos te/_sku gsung thugs kyi 'khor lo thams cad sgrub pa'i yan lag ye shes las skyes pa dang /_gnas las skyes pa dang /_
[\[392b.7\]]sngags las skyes pa gsum gyis bsgrub par bya ba yin te/_pho nyas lhan cig skyes dngos grub/_/mchog dang 'bring dang tha ma ste/_/zhes bya ba gsungs so/_/de yang 'dzam bu'i gling gnas nyi shu rtsa bzhi nas sprul pa'i sku rgyun mi 'chad par bzhugs pas
[\[393a\]]
[\[393a.1\]]rnal 'byor pa gdul bya dus la bab par gzigs na ye shes las skyes pa'i sangs rgyas dang byang chub sems dpa' bud med kyi gzugs su byon nas zhi gnas dang lhag mthong dga' ba bzhi'i ting nge 'dzin ston par mdzad pa'am/_yang na gnas
[\[393a.2\]]nyi shu rtsa bzhir skyes pa dbang po tshang ba la sogs pa bdag gi 'byor ba dang ldan pas bde ba'i ting nge 'dzin sgrub par 'gyur ba'am/_dbang bskur ba thob pa sngags kyi rnal 'byor mas lus kyi 'khrul 'khor gyis a wa d+hU tIr song nas bsam gtan dang zag
[\[393a.3\]]med kyi bde ba skyes par gyur pas na dang po kha dog dang dbyibs dang spyod lam gyi mtshan nyid shes nas yan lag dang nying lag gi brda dang /_yi ge dang tshig gi brda dang mig dang mchu'i brdas sgrub pa'i yan lag gi byang chub sems dpa' de shes par bya'o/_/
[\[393a.4\]]de yang /_du ba las ni mer shes shing /_/chu skyar las ni chu yin te/_/byang chub sems dang blo ldan gyis/_/rigs ni mtshan ma rnams las shes/_/zhes gsungs so/_/rgyu mtshan de bas/_gang zhig brdar ni shes 'gyur te/_/brda drug shes pas de nyid kyis/_/
[\[393a.5\]]de grub pa ni zhes bya ba ste brda dang spyod lam shes pa des thugs rje chen po dang ldan pa'i sprul pa'i sku'i rnal 'byor ma rnyed nas las kyi phyag rgya'i rgyu rkyen tshogs pa de las ting nge 'dzin sgrub par the tshom med par shes par bya'o/_/de ltar mdor bstan nas rgyas par
[\[393a.6\]]bshad pa ni/_da zhes bya ba skyes bur bshad/_/ces bya ba gsungs te/_le'u bco lnga pa ni dag byed kyi brda yin la bcu drug pa ni dag byed kyi lha mo'i mtshan nyid do/_/de las dang por dag byed kyi lha mo'i brda ston pa la dbang dang dpa' bo dpa' mo dang bkas gnang
[\[393a.7\]]ba dang kun spyod kyi brda lnga bstan pa yin no/_/ci'i phyir brda lnga ston ce na/_dag byed kyi lha mo ni dung can ma dang ri dgas can yin pas sems gzung ba dang dbang bskur ba dang tshogs kyi 'khor lo dang bkas gnang ba dang khams brta ba kun du spyod pa yin no/_/de la dang por
[\[393b\]]
[\[393b.1\]]dbang bskur ba'i brda ston te/_da zhes bya ba ni dbang bskur ba'i skyes bu'i phyag rgya'o/_/de zhes bya ba ni dbang bskur ba'i bud med kyi phyag rgya'o/_/spu zhes bya ba ni 'khyud par ston pa'o/_/su zhes bya ba ni dbang bskur ba'i bza' ba ston pa'o/_/ma zhes bya ba ni
[\[393b.2\]]rdo rje slob dpon dbang bskur ba ston pa'o/_/las zhes bya ba ni rang gi las kyi phyag rgya'o/_/pi zhes bya ba ni rang dang dus mnyam du dbang bskur ba'o/_/lu ni rang gis dbang bskur ba'o/_/sri ni gsang ba'i dbang bskur ba'o/_/rang byung ni khrag go/_/so ni gsang
[\[393b.3\]]ba'i dbang bskur ba'i zhi ba'i btung ba'o/_/pi zhes bya ba ni sman sna brgya rtsa brgyad du bskol ba'i thug pa'o/_/hi zhes bya ba ni sha lnga'o/_/b+ha zhes bya ba ni dbang bskur ba'i tshe kha zas 'bras chan la sogs pa'o/_/nu zhes bya ba ni shes rab ye shes kyi dbang bskur ba'o/_/
[\[393b.4\]]'di tsam gyis ni dbang gi lha mo'i brda bstan te/_da ni dag byed kyi lha mo'i brda ston to/_/pi zhes bya ba ni sems 'dzin pa'i gnas su khrod pa'o/_/ngu zhes bya ba ni skye ba bdun pa'i ro kha zas su za ba'o/_/di zhes bya ba ni yum rdo rje phag mo'i rigs so/_/da zhes bya ba ni sgrol
[\[393b.5\]]ma'o/_/hri zhes bya ba ni sangs rgyas spyan/_ku zhes bya ba ni mA ma kI/_/ha zhes bya ba ni gos dkar mo/_dza zhes bya ba ni ye shes kyi lha mo de rnams dang byin pa gnyis kyis 'khyud pa'i sems 'dzin pa'o/_/da ni dpa' bo'i lha mo'i bshad par bya ste/_thog ma phrad pa'i che
[\[393b.6\]]ba zhes bya ba phyag 'tshal ba ston la/_so zhes bya ba ni phyag 'tshal ba'i lan no/_/ni zhes bya ba ni sha la sogs pa'i bza' bya'o/_/byo zhes bya ba ni bdud rtsi lngar byin gyis brlabs nas bza' ba'o/_/b+hi zhes bya ba ni rdo rje chur byin gyis brlabs pa'o/_/ga zhes bya ba ni dbang
[\[393b.7\]]bskur ba la bgrod par bya ba yin gyi ma bskur ba la dam tshig dang mi ldan pa'o/_/rig ma bsten par dga' ba dang /_/zhes bya ba ni nyes par byung bas bgrod par mi bya'o/_/da ni bkas gnang ba'i lha mo'i mchod pa'i lha mo ston te/_ka zhes bya ba ni rigs lnga'i lha mo so
[\[394a\]]
[\[394a.1\]]sor 'dod par bya'o/_/sa zhes bya ba ni skyes pa gzhan gyi gam du mi 'gro ba'o/_/ra zhes bya ba ni bdag po med pa dang mchod pa'i phyag rgya'o/_/da ni kun spyod ma ston te/_ngu zhes bya ba ni gzugs 'tshong ba'o/_/su zhes bya ba ni rgyas pa la dad pa'o/_/
[\[394a.2\]]na zhes bya ba ni mu stegs pa la dad pa'o/_/sa zhes bya ba ni dbang bskur ba thob pa'o/_/a zhes bya ba ni dbang bskur ba ma thob pa'o/_/yA zhes bya ba ni dad pas 'ongs pa'o/_/na zhes bya ba ni dad pa med pas ma 'ongs pa'o/_/so zhes bya ba ni yid du 'ong ba'i yul du gyur pa'o/_/
[\[394a.3\]]yi ge re re'i brda 'di dag tshor ba sdug bsngal dang /_btang snyoms spangs nas tshor ba bde ba sgom zhing rtog pa med pa mngon sum gyi lam la dad pa la sbyin par bya'i ma dad pa la mi sbyin pa dang /_grol ba'i lam la yang ma yin zhes shes par bya'o/_/le'u bco lnga pa'i rnam par bshad
[\[394a.4\]]pa'o//_//da ni sems 'dzin pa'i dag byed kyi lha mo'i mtshan nyid bshad par bya ste/_de nas bza' dang bza' min bya/_/zhes bya ba ni las kyi phyag rgya yid du 'ong ba gzugs sdu gu mig gis bza' bar bya ba dang /_sgra snyan pa rna ba dang /_dri zhim po sna dang /_
[\[394a.5\]]ro zhim po lce'i dang /_nam mkha'i rtsa'i dang reg pa lus kyi bza' bar bya ba ste/_longs spyad par bya'o/_/bza' bar mi bya ba ni yid du mi 'ong ba'o/_/de nas rab tu bshad par bya/_/zhes bya ba ni dag byed kyi lha mo bshad par bya zhes pa'o/_/mi thub zla ba dang b+ha ba
[\[394a.6\]]ba'i zhal snga nas bza' bar bya ba ni gnas nyi shu rtsa bzhi na gnas pa'i sangs rgyas dang byang chub sems dpa'i sprul pa'i sku dang /_de rnams la 'dod pa'i yon tan gyi gzugs kyi zhi gnas dang lhag mthong gis chos ston pas bzhugs pa la las dang po pa'i rnal
[\[394a.7\]]'byor pas mtshan nyid ma rtogs pas mtshan nyid brtags nas sprul pa'i sku'i lha ye shes kyi lha mo de dang snyoms par zhugs pas me long gi gzugs brnyan la de nyid mthong ba bzhin du 'dod pa'i yon tan lnga char la stong nyid mthong bar gyur pas de'i mtshan nyid
[\[394b\]]
[\[394b.1\]]bstan pa yin no zhe'o/_/rin chen rdo rje'i zhal snga nas/_pho nyas lhan cig skyes dngos grub/_/mchog dang 'bring dang tha ma yi/_/zhes gsungs pa/_mchog sangs rgyas dang byang chub sems dpa'i sprul pa'i sku'i ye shes kyi lha mo yang yin la gnas nyi shu rtsa bzhir
[\[394b.2\]]skyes pa dbang po tshang ba las kyi mtha' ma log pa ni 'bring po yin no/_/sdom pa gsum la gnas shing dbang bskur ba thob pa ni sngags las skyes pa ste tha ma yin no/_/de dag gsum char gyi mtshan nyid bsdoms nas ston pa ni ye shes kyi lha mo kho na yin zhes mi
[\[394b.3\]]bya'o/_/de gsum char las kyang zhi gnas rtog pa med pa dang /_lhag mthong stong pa nyid kyi ye shes skye'o/_/sgrub pa mchog tu dam tshig la gnas pa/_/zhes bya ba ni chags pa'i lam bsgom pa'i rten gyi gang zag go/_/bza' bya rjes gnang phan spyod pa/_/zhes bya ba ni
[\[394b.4\]]mtshan nyid dang ldan pa'i las kyi phyag rgya de slob dpon gyis rjes su gnang nas zhi gnas dang lhag mthong gi shes pa skye ba la phan 'dogs par byang chub sems dpa' rtag tu ngu dang chos 'phags bzhin du bud med kyi bsam gtan dang zag med kyi ting nge 'dzin skye ba'i phyag
[\[394b.5\]]rgya de rab tu sbyor bar bya'o/_/de dang rnal 'byor pas ci zhig bya zhe na/_yul lnga dang dbang po'i shes pas las kyi phyag rgya'i yul dang gnyis su med par bya ba'i rnal 'byor pa de blang bya dang dor bya'i rigs kyi bye brag shes par bya'o/_/des cir 'gyur zhe na/_gang
[\[394b.6\]]gis shes pa tsam gyis ni/_/zhes bya ba gsungs te/_bcom po mo bshes gnyen la byang chub sems dpa' chos 'phags kyis byang chub tu sems bskyed pa bzhin du sgrub pa po rnams kyis snyoms par zhugs pa las dngos grub thob par 'gyur ro/_/
[\[394b.7\]]de bas na de thob pa'i thabs kyi cho ga bshad par bya'o/_/de yang ji lta bu zhe na/_bud med pad rtsa ltar dkar zhing /_/zhes bya ba gsungs te/_ye shes las skyes pa dang zhing skyes dang sngags skyes kyi dag byed kyi lha mo mtshan nyid bsdoms nas bshad pa yin te/_de la mtshan nyid
[\[395a\]]
[\[395a.1\]]gsum ste/_kha dog dbyibs spyod lam gyi mtshan nyid do/_/kha dog ni dkar ba dang /_dbyibs ni mig dkyus ring ba dang /_gos dkar po la dga' ba dang /_tsan+dan sar pa'i dri yod pa dang /_dkon mchog gsum la dad pa ni rin po che'i
[\[395a.2\]]rigs kyi bud med do/_/bud med gang zhig kha dog ser ba dang /_dmar ser gyi gos la dga' ba dang /_dzA ti dang tsam+pa ka'i dri yod pa dang /_de yang dkon mchog gsum gyi bstan pa bzang po'i rjes su 'gro ba ni pad+ma'i rigs so/_/bud med gang zhig kha dog
[\[395a.3\]]sngo bsangs ni gos sngon po la dga' ba ut+pala'i dri yod pa dpa' bo byang chub sems dpa'i rjes su 'brang ba'i he ru ka'i rigs so/_/bud med gang zhig mdog dkar ba spyod lam pad+ma'i rtsa ba'i dri yod pa thugs kyi 'khor lo'i dpa' bo bla ma ste mi bskyod pa'i rigs so/_/
[\[395a.4\]]bud med gang zhig kha dog dmar ba/_gos dmar po la dga' ba ma li ka dang ut+pala'i dri yod pa de ni rdo rje phag mo'i rigs so/_/bud med gang zhig kha dog ljang ser gos dkar po la dga' ba mgo la pad+ma'i dri yod pa ni don yod grub pa'i rigs so/_/bud med gang zhig
[\[395a.5\]]kha dog dmar zhing gos dmar ba la dga' ba ga pur gyi dri dang ldan pa ni rnam par snang mdzad kyi rigs so/_/de ltar na rnal 'byor ma bdun po de dag ni g.yon pa la spyod pa bde ba lam du byed pa la rtag tu dga' ba ni rnal 'byor ma bdun gyi thun mong gi rtags bstan pa yin no/_/de dag
[\[395a.6\]]gi lus kyi rtags ji lta bu zhe na/_rtags bdun gyi kha dog can no/_/'di rnams kyi ston pa'i yi ge rnams kyang kha dog drug tu dbye ba yin no/_/rang gi phyag rgya'i 'tsho ba zhes bya ba ni rigs drug gi phyag rgya rdo rje dang 'khor lo la sogs pa'i phyag rgya 'chang ba'o/_/rigs
[\[395a.7\]]bdun pa chos kyi dbyings phag mo yin pas khyad par ston to/_/ngag gi rtags ji lta zhe na/_rang rigs las byung tshig tu smra/_/zhes bya ba gsungs te/_ris drug gi sa bon gyi yi ge dang mthun pa'i skad 'byin pa'o/_/g.yon la 'gro ba'i bud med gang /_/zhes bya ba ni dbang
[\[395b\]]
[\[395b.1\]]ma bskur ba'i tshe bde ba la mos pa'o/_/rnal 'byor ma yang g.yon la brtags/_/zhes bya ba ni dbang bskur ba'i rnal 'byor mar gyur nas bde ba bsgom pa ste sems kyi rtags so/_/de ltar thun mong gi rtags bshad nas thabs kyi mtshan nyid ni lag pa g.yon gyis
[\[395b.2\]]shes rab ma la mchod pa dang /_mig g.yon pas shes rab la blta ba dang /_bde ba bskyed pa'i gtam smra ba de ni lus kyi phyag rgya'i dam tshig dang ldan par bshad do/_/de ci bsgom zhe na/_rigs kyi sa bon rab tu bsgom/_/zhes bya ba smos te/_shes rab kyi sa bon rab tu bsgom pa'i rigs kyi bya ba der mi bya ba ni
[\[395b.3\]]tsum+ba na dang tsu sha na la sogs pa'i bya ba dang ldan pa'i rang rtags gsungs pa/_spong min zhes bya ba ni thabs kyi ting nge 'dzin mi spong ba'o/_/ngag gi mtshan nyid ji lta bu zhe na/_rang gi rigs kyi rig pa bzlas/_/zhes bya ba smos te lha mo rig pa zlos pa'o/_/lus kyi
[\[395b.4\]]mtshan nyid ji lta bu zhe na/_shes rab la 'dud pa dang /_lha mo la phyag 'tshal ba'i sgra kun du smra ba de ni nges par rnam par shes pa dang ye shes kyi mthar phyin pa'i bde bar 'gro ba'o/_/rnal 'byor ma'i mtshan nyid bshad pa ni dga' ba dang po sna tshogs kyi dus su
[\[395b.5\]]mthe bong g.yon pas sa la ri mo 'dri ba dang /_'dir 'jug pa dang zur gyis blta zhing lag pa ston pa'o/_/mchog dga' rnam par smin pa'i dus su rang gi rig pa'i thabs dran pa dang /_mkhur ba'am ko sko'am snar thal mo ston pa'o/_/lhan cig skyes dga'
[\[395b.6\]]mtshan nyid dang bral ba'i dus su zur gyis blta zhing a na ha'i sngags zlos pa dang /_rig pa la lta ba'o/_/des cir 'gyur zhe na/_bden par smra ba'i rnal 'byor pa/_/zhes bya ba ste/_don dam pa'i bden pa ston pa'i rnal 'byor ma'o/_/le'u bcu drug pa'i rnam par
[\[395b.7\]]bshad pa'o//_//de ltar dag byed kyi lha mo bshad nas/_dbang gi lha mo bshad pa ni/_/de nas rnyed dka' rnal 'byor ma/_/zhes bya ba gsungs te/_ye shes dang gnas dang sngags las skyes pa'i lha mo byang chub kyi sems dus mnyam du 'byin pa ni rnyed par
[\[396a\]]
[\[396a.1\]]dka' ba'o/_/de bzhin mkha' 'gro ma rnams kyi/_/zhes bya ba ni zhi gnas kyi nam mkha' dang lhag mthong gi nam mkhar 'gro ba'i phyag rgya'o/_/de ltar ci zhig byed ce na/_bdud rtsi lnga rnams yang dag 'byung /_/zhes bya ba smos te/_slob ma'i
[\[396a.2\]]khar byang chub sems kyi bdud rtsi 'bebs pa'o/_/de yang du yin zhe na/_rgyud 'bum pa las bdun du gsungs te/_sangs rgyas spyan dang /_nye ba'i sangs rgyas spyan dang /_sgrol ma dang /_nye ba'i sgrol ma dang /_gos dkar mo dang /_nye ba'i gos dkar mo dang /_
[\[396a.3\]]mA ma kI 'ba' zhig dang bdun te/_de rnams la zhi ba'i gzugs su bshad pas/_ya mi ni dang skrag byed ma/_/'od ldan ma dang 'jigs gzugs can/_/kun spyod tshe zad pa su ra/_/mkha' 'gro ma ni rnam pa bdun/_/zhes gsungs so/_/de mdor bsdus
[\[396a.4\]]pa'i mtshan nyid rgyud phyi ma dang nam mkha' dang mnyam pa'i rgyud du bshad pa ni/_gzugs can ma dang tsum+pa ka_/_lA ma yongs 'gyur byis bcas ma/_/mi ldog lha mo e hi ka_/zhes bya ba gsungs te/_cung zhig khro bo'i cha byad ston pa ni gzugs can ma dang /_
[\[396a.5\]]nye ba'i gzugs can ma dang /_lA ma dang nye ba'i lA ma dang /_khaN+Da ro ha dang nye ba'i khaN+Da ro ha dang /_mkha' 'gro ma 'ba' zhig go/_/de rnams kyi mtshan nyid le'u lnga bcu rtsa gcig 'dir bshad pa ni rnal 'byor pa la mngon par blta ba dang /_smin ma
[\[396a.6\]]'degs shing gar byed pa dang /_sngar bzhin khro ba las phyis de zhig nas 'dzum pa dang /_gzugs can ma ste sangs rgyas spyan gyi mtshan nyid do/_/dpa' bo dang gnyis su med pa la dga' ba dang /_byis pa sdug kyang rung /_mi sdug kyang rung /_byin pas 'khyud
[\[396a.7\]]cing 'o byed pa ni tsum+bi ka ste nye ba'i gzugs can ma ste rgyal rigs gnyis so/_/zur gyis blta zhing khro gnyer dang smin ma bsgyur zhing sdigs mdzub byed pa dang /_ma rangs pas dbugs mi 'byin pa ltar byed pa ni/_lA ma ste rje'u rigs so/_/phag la
[\[396b\]]
[\[396b.1\]]sogs pa'i srog chags rnams 'jigs par byed pa ni nye ba'i lA ma ste rigs gnyis yin no/_/shin tu rgod pa dang slar gnas nas song nas phyir mi ldog pa khaN+Da ro ha ste bram ze'i rigs so/_/yid kyis kun du sbyor bas snyoms par 'jug pa dang /_rkang pa'am gos
[\[396b.2\]]kyis reg na mi 'tsho ba ni khaN+Da ro ha dang nye ba'i khaN+Da'i rigs so/_/mkha' 'gro ma ni 'dir zhes pa ni dmangs rigs mtha' yas yin pas mtshan nyid rgya cher ma bshad do/_/des ci zhig byed snyam na/_dbang po'i dbang sogs yin par 'dod/_/ces bya ba ni dbang
[\[396b.3\]]bskur ba dang /_tshogs 'khor byed pa dang /_mchod pa byed pa dang /_khams blta ba dang /_bzhi kar rung ba'o/_/de dag ni khyim du ci zhig 'dri zhe na/_gzugs can mas thod pa/_nye ba'i gzugs can mas dgra sta/_lA mas mche ba/_nye ba'i lA
[\[396b.4\]]mas ral gri/_gos dkar mos dgra sta/_nye ba'i gos dkar mos rdo rje/_mkha' 'gro mas ni dung 'dri ba yin no/_/mi thub zla ba dang b+ha ba pa'i zhal snga nas ni sku'i 'khor lo'i brtson 'grus chen po nas brtsams nas/_/thugs kyi 'khor lo'i rab
[\[396b.5\]]gtum ma'i bar du nyi shu rtsa bzhi yod pa la/_ris drug dang sbyar na rdo rje sems dpa' la bzhi/_nye ba'i gzugs can ma dang rnam par snang mdzad la bzhi/_tsum+bi ka dang pad+ma gar gyi dbang phyug la bzhi/_lA ma dang dpal he ru ka'i bzhi/_yongs gyur ma dang /_rdo
[\[396b.6\]]rje nyi ma'i bzhi la byis bcas ma dang /_rta mchog gi bzhi la mi ldog pa bzhis byas te/_de ltar nyi shu rtsa bzhi yin la e hi ka ni rdo rje phag mo'i rigs yin no zer ro/_/ye shes kyi lha mo kho na bshad pa ni ma yin gyi zhing skyes dang sngags skyes kyang bshad pa yin te/_mi
[\[396b.7\]]ldog pa ni zhes bya ste/_sgrub min par ni de bshad do/_/zhes gsungs pa'o/_/las dang po'i rnal 'byor ma'i bye brag kyang bshad pa yin no/_/le'u bcu bdun pa'i rnam par bshad pa'o//_//de ltar dbang gi lha mo bshad nas/_da ni tshogs kyi 'khor
[\[397a\]]
[\[397a.1\]]lo bshad par bya ste/_de nas gzhan yang bshad bya ba/_/zhes bya ba gsungs pa la tshogs kyi 'khor lo byed pa'i yan lag ni dbang bskur bas las gzhan no/_/mkha' 'gro ma rnams kyi mtshan nyid ces bya ba ni phyis mchod pa'i lha mo brgyad
[\[397a.2\]]kyi mtshan nyid do/_/de rnams kyi mtshan nyid shes nas nam mkha' 'gro ma'i dam tshig la gnas pas bde ba rnyed par 'gyur ro/_/de ltar mdor bstan nas rgyas par bshad pa ni/_dmar zhing ser ba'i bud med gang /_/zhes bya ba smos te/_kha dog dmar zhing
[\[397a.3\]]ser ba dang /_/spyod lam pad+ma'i dri gtong dang /_/dbyibs kyi lta stangs zhi ba dang /_/rnal 'byor pa la zhen pas blta/_/zhes pa la sogs pa'i mtshan nyid can ni gsung snang ba mtha' yas kyi rigs can no/_/smin ma'i dbus na rtse gsum yod/_/ces bya ba ni ri
[\[397a.4\]]mo gsum pa'i dbyibs la kha dog sngo skya la sogs pa'i mtshan nyid can ni/_thugs mi bskyod pa'i rigs so/_/gang gi dpral bar rtse gsum pa/_/zhes bya ba ni dpral bar rtse gsum pa'i dbyibs dang /_kha dog dmar ser la sogs pa'i mtshan nyid dang
[\[397a.5\]]ldan pa ni sgrol ma ste he ru ka'i lA ma'i rigs so/_/'khor lo gang gi dpral ba'am/_/zhes bya ba ni dbyibs dang kha dog sngon po dang ldan pa'i mtshan nyid dang ldan pa ni rnam par snang mdzad kyi rigs so/_/gang zhig mig sman nag 'dra zhing /_/kha dog dkar zhing
[\[397a.6\]]mtho ba dang /_/zhes bya ba ni dbyibs la sogs pa'i mtshan nyid dang ldan pa'i yum rdo rje phag mo'i rigs so/_/ser zhing ser ba'i mdog 'drar snang /_/zhes bya ba'i kha dog dang /_mig mi g.yo ba la sogs pa'i dbyibs dang ldan pa'i khaN+Da ro ha'i rigs so/_/
[\[397a.7\]]gang zhig rtag par sha la dga'/_/zhes bya ba spyod lam dang /_mig sman gyi mdog la sogs pa'i mtshan nyid dang ldan pa ni nam mkha' 'gro ma'i rigs so/_/sprin gyi mdog 'dra'i bud med gang /_/zhes bya ba'i kha dog dang /_so ni mi mnyam par gnas
[\[397b\]]
[\[397b.1\]]shing /_/zhes bya ba'i dbyibs dang /_rtag gdug pa yi las la dga'/_/zhes bya ba la sogs pa'i spyod lam dang ldan pa ni gzugs can ma'i rigs so/_/mkha' 'gro ma yi tshogs 'di dag_/ces bya ba ni/_rigs gsum yab yum lnga'i tshogs so/_/zhes
[\[397b.2\]]bya ba ci'i phyir gsungs she na/_/sgrub pa po la phan pa'i phyir/_/zhes bya ba la sogs pa gsungs te/_tshogs kyi 'khor lo la phan pa'i phyir ro/_/le'u bco brgyad pa'i rnam par bshad pa'o//_//tshogs kyi 'khor lo'i lha mo bshad nas/_/mchod pa'i lha
[\[397b.3\]]mo bshad pa ni/_/de nas gzhan yang bshad bya ba/_/zhes bya ba gsungs te/_/dpa' bo'i lha mo la gzhan yang bkas gnang bas mchod pa byed pa'i lha mo bshad par bya'o/_/rnam par snang mdzad la sogs pa'i rigs can gyi rnal 'byor pa la mchod pa'i
[\[397b.4\]]yan lag tu bkas gnang ba yin no/_/sgrub pa po yis lA ma yin/_/zhes bya ba ni mchod pa'i phrin las byed pa'i sgrol ma'i rigs kyi lha mo ni lA ma'o/_/de yang rigs kyi bye brag gis lnga yod pas mtshan nyid kyi khyad par dang zhes bya ba smos te/_de yang kha dog gi
[\[397b.5\]]mtshan nyid kyi khyad par dang /_dbyibs kyi mtshan nyid kyi khyad par dang /_spyod lam gyi khyad par dang /_zla mtshan 'byung ba'i khyad par dang bcas pa'i phyag rgya dang /_phyag rgya'i yan lag gi khyad par gyi yan lag gi tshig shes par bya'o/_/de ltar mdor bstan nas rgyas
[\[397b.6\]]par bshad pa ni/_bud med gang zhig bzhin zlum zhing sma ra dang smin ma ring ba dbyibs kyi mtshan nyid do/_/gos gtsang ba dang /_sems zhi ba dang /_bden par smra ba dang /_dam pa'i chos la dga' ba ni spyod lam gyi mtshan nyid do/_/de'i yan lag gi phyag rgya
[\[397b.7\]]ni rnal 'byor bas mthe chung dang /_mthe bo gnyis so sor gshibs la sor mo rnams brkyang ba ni pad+ma'i phyag rgya'o/_/lag pa g.yon pas kha sbub tu byas pa la g.yas pas de'i steng du kha sbubs nas g.yon pa'i sor mo'i bar du g.yas pa'i sor mo gzhag pa ni rus sbal
[\[398a\]]
[\[398a.1\]]gyi phyag rgya'o/_/de'i len du rnal 'byor mas pad+ma'i lan ri dgas kyi phyag rgya 'dzin pa spyan ras gzigs dbang phyug gi phyag rgya ste/_g.yon pa'i khu tshur nu ma g.yon pa'i steng du bzhag pa ni rus sbal gyi lan du rdo rje khu tshur pus mo'i steng du
[\[398a.2\]]bzhag pa ni byams pa'i phyag rgya'o/_/tshes bcu la zla mtshan 'byung ba dang /_spyod lam ni khyim du pad+ma bri ba'o/_/de ltar rdo rje rigs kyi lA ma bshad nas pad+ma rigs kyi lA ma bshad pa ni/_mchu ring zhing mig dkyus ring ba ni dbyibs so/_/dmar ser ni kha dog go/_/
[\[398a.3\]]phyug pa la sogs pa ni yon tan no/_/ring min thung min ni dbyibs so/_/sna tshogs pa'i gos la dga' ba ni spyod lam mo/_/dpral bar ri mo gsum yod pa dang /_skra mtshams gyen du bltas pa ni dbyibs so/_/dgod cing dga' ba la sogs pa ni spyod lam mo/_/
[\[398a.4\]]de la rnal 'byor pas mdzub mo g.yon pa bsgreng ba mdung gi phyag rgya bstan pa dang rkang pa g.yon pa bskum pa'i gar bstan nas rnal 'byor mas lan du lag pa g.yon pa'i mdung ni phyag rgya byed pa dang /_g.yon pa bskor nas 'gro ba ni phyag rgya'i lan no/_/bcu bzhi dang tshes
[\[398a.5\]]brgyad ni zla mtshan gyi dus so/_/khyim du mdung rtse gsum pa bri ba ni spyod lam mo/_/'jig rten dbang phyug gi lA ma ston pa nas/_las kyi rigs kyi lA ma ston pa'i bar mkhur tshos su khung bu snang ba ni dbyibs so/_/dmar ser ni kha dog go/_/skra 'khyil ba ni dbyibs so/_/
[\[398a.6\]]dpral ba dar gyis bcings pa ni spyod lam mo/_/dpral bar ri mo gcig yod cing mgrin pa ring ba ni dbyibs so/_/gos dmar po la dga' ba ni spyod lam mo/_/g.yas pa'i khu tshur gyi mdzub mo bsgrengs nas mdung gi phyag rgya bya ba dang /_g.yon pa'i pus mo'i thad kar kha
[\[398a.7\]]thur du bya ba ni dril bu'i phyag rgya bstan pa'o/_/rnal 'byor pas g.yon nas ldog pa lan yin no/_/las kyi lA ma bstan nas he ru ka'i lA ma bstan pa ni thung zhing byin pa sbom pa ni dbyibs so/_/gos ser la dga' ba ni spyod lam mo/_/bud med de g.yas pa'i khu tshur gyi
[\[398b\]]
[\[398b.1\]]gung mo bsgreng ba ni rdo rje'i phyag rgya'o/_/gnyis pa dung gi phyag rgya ni sor mo thams cad kyi rtse mo bcum pa'o/_/rnal 'byor mas g.yon nas yongs su ldog pa ni phyag rgya'i lan no/_/bcu bzhi ni zla mtshan 'byung ba'i dus su/_/khyim du rdo rje 'dri ba ni spyod lam mo/_/he ru
[\[398b.2\]]ka'i lA ma bstan nas/_phag mo'i lA ma ni lus kun la spu yod pa ni dbyibs so/_/mig nag cing ser ba ni kha dog go/_/sbom pa la sogs pa ni dbyibs so/_/glu mkhas pa ni spyod lam mo/_/sprin gyi mdog can ni kha dog go/_/de la rnal 'byor pas
[\[398b.3\]]lag pa'i sor mo bcu brkyang nas glu'i phyag rgya bstan pa ni khu tshur g.yon nas mdzub mo bsgreng ba mdung gi phyag rgya bstan par bya'o/_/rnal 'byor mas g.yon nas ldog pa ni phyag rgya'i lan no/_/tshes bcu gcig ni zla mtshan 'byung ba'i dus so/_/khyim du rdo rje 'dri ba ni spyod
[\[398b.4\]]lam mo/_/le'u bcu dgu pa'i rnam par bshad pa'o//_//de ltar lha mo gsum gyi mtshan nyid bstan nas/_lha mo gsum gyi brda bstan pa ni/_de nas gzhan yang bshad bya ba/_/zhes bya ba gsungs te/_de la dang po dbang gi lha mo'i brda bstan te/_mkha' 'gro
[\[398b.5\]]g.yon gyi grwa rnams te/_/zhes bya ba ni ye shes dang gnas dang sngags las skyes pas so/_/g.yon gyi brda ni zhi gnas kyi bde ba dang /_lhag mthong stong pa nyid sgom pa ni brda'o/_/dgos pa ci yin zhe na/_spun dang sring mor shes pa'o/_/kha sbyor dang mnyam sbyor las brda
[\[398b.6\]]'di rnams ni sangs rgyas dang byang chub sems dpa'i brda yin pas tha mal pa'i spyod lam bzhag nas zag pa med pa'i spyod lam la 'jug pa yin no zhes gsungs so/_/rgyud 'dir sbyor ba'i dus su spun dang sring mor shes par bya ba dang /_dngos gzhi'i tshe de bzhin
[\[398b.7\]]gshegs pa'i brda byed pa dang gnyis ka yin par shes par bya'o/_/de ltar mdor bstan nas rgyas par bshad pa ni lag pa g.yon pa ston pas phyag 'tshal ba dang srin lag ston pas phyag 'tshal ba la sogs pa'i lan du ston pa ni sbyor ba'i tshe na'o/_/ngo shes par byed pa
[\[399a\]]
[\[399a.1\]]dang /_dngos gzhi zag bcas kyi spyod pa btul nas zag med kyi spyod pa la 'jug pa yin no/_/lhag ma ni go sla bas ma bshad do/_/le'u nyi shu pa'i rnam par bshad pa'o//_//de ltar dbang gi lha mo'i brda bstan nas/_tshogs
[\[399a.2\]]kyi 'khor lo dpa' bo'i lha mo'i brda bshad pa ni/_de nas yang dag phyag rgya yi/_/mtshan nyid nga yis bshad par bya/_/zhes bya ba smos te/_lag pa'i phyag rgya'i mtshan nyid ni sbyor ba'i tshe na ngo shes par byed pa'am dngos gzhi'i tshe sangs rgyas kyi spyod lam ston pa'o/_/
[\[399a.3\]]dngos gzhi de ltar byas kyang ci zhig thob par 'gyur zhe na/_gsang ba'am ni don chen la/_/phyag rgya 'di ni sbyar bar bya/_/zhes gsungs pas/_dngos grub lha las len pa'am/_rnal 'byor ma las len pa gnyis su shes par byas te/_dngos grub lha las
[\[399a.4\]]len pa ni lha'i snying gar bcug pas rnal 'byor mngon sum bskyed pa'i byin rlabs kyis lam ston pa yin la/_rnal 'byor ma las dngos grub len pa ni stong pa nyid kyi lam mngon sum du rtogs pas mngon sum gyi lam yin no/_/de ltar mdor bstan nas rgyas
[\[399a.5\]]par bshad pa ni/_bud med gang spyi gtsug la reg pa zhes bya ba smos te/_bud med gang zhig ye shes dang zhing dang sngags las skyes pas so/_/de spyi gtsug la reg pa'i tshe kho mo la rtsa a wa d+hU tI nam mkha'i rtsa yod ces ston pa yin no/_/phyag rgya'i lan du/_mgo bo de la
[\[399a.6\]]bstan par bya/_/zhes bya ba ni kho bo'i bde ba ni stong pa nyid rtogs par 'dod ces smra ba yin no/_/de lta bu gang zhig dpral ba ston pa la sogs pa thams cad ni nam mkha'i rtsa ston par nus so zhes ston pa yin la/_mkhur tshos ston pa la sogs pa lan gyi phyag rgya thams
[\[399a.7\]]cad ni bde ba stong pa nyid mngon sum du sgom zhes ston pa yin no/_/brda mi 'dra ba mang po ni tshogs kyi 'khor lo'i rnal 'byor ma sum cu rtsa bdun gyi khyad par ro/_/le'u nyi shu rtsa gcig pa'i rnam par bshad pa'o//_//de ltar dpa' bo'i brda bstan nas/_bkas
[\[399b\]]
[\[399b.1\]]gnang ba mchod pa'i lha mo'i bshad pa ni/_de nas gzhan yang bshad bya ba/_/zhes bya ba gsungs te/_yan lag ji bzhin cho ga bzhin/_/zhes bya ba ni nying lag gi sor mo'i brda'o/_/dgos pa ci zhig ce na/_spun dang srin mor shes par 'gyur ba'o/_/de ltar mdor bstan
[\[399b.2\]]nas rgyas par bshad pa ni/_sor mo gcig ston pa ni phyag 'tshal ba'o/_/gnyis ston pa ni phyag 'tshal ba'i lan no/_/'di ni rnal 'byor ma kun gyi/_/zhes bya ba ni dag byed kyi dbang gi lha mo dang dpa' bo'i lha mo bka' bsgo ba bskyed/_de 'og ma lus kun spyod
[\[399b.3\]]ma/_/zhes bya ba ni rigs lnga'o/_/thun mong gi phyag 'tshal ba dang de'i lan yin no/_/mdzub sor gnyis bkug mig gi rgya/_/zhes pa ni a wa d+hU tI kha 'byed shes sam zhes dris pa yin no/_/sngags pas gang la de bstan te/_/zhes bya ba ni mchod pa'i lha mo sum cu
[\[399b.4\]]rtsa bdun pa'o/_/de'i phyag rgya'i lan du mdzub sor gnyis bkug nas de nas brtsams te ji srid 'tsho'i bar du brtan pa ni bde ba mi nyams pa la dbang thob par the tshom med do/_/rdo rje phag mo lta bu gang zhig gung mo ston par byed na rnal 'byor pas mdzub mo bstan par bya'o/_/
[\[399b.5\]]gang zhig srin lag ston pa ni rab tu gtum ma'o/_/de nas brtsams te gang zhig dpral ba ston pa zhes bya ba tha mar bstan pa ni shing grib ma'i brda'o/_/de'i lan lce nas brtsams te lte ba'i bar du bstan pa ni dpa' mo'i brda ste/_thugs kyi 'khor lo la bstan pa bzhin du sku dang gsung
[\[399b.6\]]la sogs pa la bstan pa yin no zhes bsgre bar bya ba'i phyir/_'di ni rnal 'byor ma kun gyi/_/rim bzhin yan lag phyag rgya yi/_/zhes bya ba smos te/_thugs ji lta ba bzhin du gsung dang sku dang dam tshig mkha' 'gro ma las kyang go rims bzhin du yan lag phyag rgya yin no/_/
[\[399b.7\]]'di dag rtags bdun bstan gsang ba/_/zhes bya ba ni chags pa'i lam gsang ba pa rnal 'byor ma'i brda'i rtags shes nas/_yang dag lta ba grub par 'gyur/_/zhes bya ste/_sa bcu gcig gi ye shes kyi dngos grub thob par 'gyur ro/_/rnal 'byor pa kha dog dang dbyibs
[\[400a\]]
[\[400a.1\]]kyi mtshan nyid dang brda yang mi shes la rnal 'byor ma dbang bskur ba thob kyang brda mi shes na ji ltar rigs drug gi bdag nyid du shes par bya zhe na/_rdo rje mkha' 'gro las lha'i 'khor lo bris la me tog 'phang ba'am lag pas reg pa'am/_
[\[400a.2\]]yi ge'i sde tshan lngar byas la lag pas reg pa'am/_me tog 'phangs na de'i rigs su shes par 'gyur ro/_/yi ge de yang gang zhe na/_a ring thung gnyis dang sde tshan lnga'i dang po lnga dang mthar gnas pa'i dang po gnyis kyi steng du yi ge bdun ni de bzhin gshegs pa'i rigs so/_/i I gnyis dang sde tshan gyi
[\[400a.3\]]gnyis pa lnga dang /_mthar gnas kyi 'og gnyis dang dgu ni rin po che'i rigs so/_/u U dang sde tshan gyi gsum pa lnga dang /_mthar gnas kyi gnyis dang dgu ni pad+ma'i rigs so/_/e i gnyis dang sde tshan gyi bzhi pa lnga dang dro ba dang mthar gnas kyi tha ma gnyis
[\[400a.4\]]ni las kyi rigs so/_/o au dang aM aHdang dbyangs bzhi dang sde tshan gyi tha ma lnga dang /_mthar gnas kyi dang po gnyis dang bdun ni rdo rje'i rigs so/_/las dang po pas gzhan rtogs pa'o/_/le'u nyi shu rtsa gnyis pa'i rnam par bshad pa'o//_//
[\[400a.5\]]de ltar dag byed dang dbang dang /_dpa' bo dang bkas gnang ba'i mtshan nyid kyi le'u bzhi dang brda'i le'u bstan nas kun spyod kyi mtshan nyid bstan par bya ba ni/_de nas gzhan yang bshad bya ba/_/zhes bya ba gsungs te/_mkha' 'gro ma yi mtshan nyid de/_/zhes bya ba
[\[400a.6\]]gsungs te/_mkha' 'gro ma ni kun spyod ma'i rigs te lnga'o/_/gang gis shes na pho nya mo/_/zhes bya ba ni kha dog dang dbyibs kyi mtshan nyid shes nas pho nya mo de las kyi phyag rgya bsgrub pa'o/_/dpa' bo sring mor shes 'gyur ba/_/zhes bya ba ni/_sngags skyes kyi lha
[\[400a.7\]]mor shes pa'o/_/de ltar mdor bstan nas/_/rgyas par bshad pa ni/_dam tshig can gang rjes chags pas/_/zhes bya ba smos te/_rnal 'byor ma bsgrub pa'i cho ga ston pa yin no/_/rnal 'byor ma dam tshig can gang yid du 'ong ba la rjes su chags pa'o/_/de ji ltar
[\[400b\]]
[\[400b.1\]]sgrub ce na/_rnal 'byor longs spyod sa gzhi yin/_/zhes bya ba smos te/_bsam gtan gyi ting nge 'dzin gyi lo tog bskyed pa'i sa gzhi las kyi phyag rgya'o/_/de yang mnyam sbyor las/_/sgyu ma dag ni thams cad las/_/bud med sgyu ma khyad par 'phags/_/zhes
[\[400b.2\]]gsungs so/_/gzhi ni sa gzhir byas nas ni/_/zhes bya ba ni dge bsnyen gyi sdom pa dang /_byang chub sems dpa'i sdom pa dang /_sngags kyi dam tshig byin pas sa gzhir byas nas/_rnal 'byor pa'i lus kyi 'khor lo sdom pa mchod par bya'o/_/gsang ba
[\[400b.3\]]'dus pa dang kha sbyor las/_mi yi bud med ma rnyed na/_/khams blta dud 'gro bsten par bya'o/_/zhes gsungs pa ste/_sgra'i khams las drangs nas 'khor ba'i 'gram las pha rol tu rgal bar byed pa'i las kyi phyag rgya kun spyod ma 'di la bshad pa yin no/_/de ci'i phyir zhe na/_
[\[400b.4\]]de yang rdo rje rtse mo las dud 'gro ste/_'khor ba'i chu bo rgal dka' bas/_/sems can dag ni thams cad gnas/_/ci ltar mi shes rmongs 'gyur ba/_/de bzhin nga yis sgrol bar byed/_/ces gsungs pa'i phyir kun spyod ma byol song gi lam zhes bya'o/_/bsgrub
[\[400b.5\]]pa bshad nas thun mong gi rtags bstan pa ni go bzlog pa ni zhes bya ba smos te/_mig phab nas zur mig blta ba'o/_/bzhin rnam par 'gyur ba ni chags pas khyab pas bde ba'o/_/rtag tu bzhin gyi smin ma g.yo/_/sna tshogs myur du shes bya ba/_/zhes bya ba ni dga'
[\[400b.6\]]ba'i dus mtshon pa yin no/_/rnam par smin pa dang rnam par bskyod pa dang mtshan nyid dang bral ba ni shugs kyis go bar 'gyur ro/_/de bzhin mkha' 'gro 'gyur ba'o/_/zhes bya ba ni sngar gyi lha mo bzhin du 'dir yang mkha' 'gro ma'i rigs su 'gyur
[\[400b.7\]]bar shes par bya'o/_/de ltar sku'i rigs bshad pa ni/_rnam 'gyur 'khor ba zhes byas te/_zhes bya ba gsungs te/_bzhin bsgyur zhing ngag gi dkyil 'khor bskul ba dang /_ri mo gsum dpral ba na yod pa ni sku'i rigs su nges par 'gro ba'o/_/thugs kyi
[\[401a\]]
[\[401a.1\]]mkha' 'gro ma ni/_gal te ldog par gyur na ni/_/zhes bya ba la gal te bsam par gyur na/_sngar bshad pa'i don rtog med bskyed pa'i ting nge 'dzin la spyod pa gtogs pas de'i gdong rnam par 'jigs pa bzhin 'gyur ba ste rdo rje lta
[\[401a.2\]]bu'i skad gsal por smra ba yin no/_/gsung gi rigs ni sgra khu byug ltar gsal ba yin no/_/de kun spyod pa la rigs lnga ston pa ni khyim du rdo rje me long 'dri na nam mkha'i rtsa yod pas snyoms par 'jug pa sngar ston pas thugs kyi rigs dang /_ral gri me long
[\[401a.3\]]dang bcas pas rin po che'i rigs dang /_rgyal mtshan me long dang bcas pas pad+ma'i rigs dang /_mdung me long dang bcas pas sku'i rigs dang /_me long kha sbyor 'dri ba'i mtshan nyid 'di dag dang ldan pa'i mkha' 'gro ma kun spyod ma rnams kyi nang nas mchog
[\[401a.4\]]yin par shes par bya'o/_/le'u nyi shu rtsa gsum pa'i rnam par bshad pa'o//_//de ltar kun spyod ma'i mtshan nyid bshad nas de'i brda bshad pa ni/_de nas yang dag bshad bya ba/_/zhes bya ba gsungs te/_sgrub pa po'i brda rnams byas pas spun
[\[401a.5\]]dang srin mor shes par 'gyur ba ni dgos pa'o/_/de ltar mdor bstan nas rgyas par bshad pa ni po tang+gi zhes bya ba la sogs pa gsungs pa yin no/_/kha sbyor las dngos grub sgrub pa'i tshe bza' ba dang bcas pa'i spyod pa btul nas sangs rgyas dang byang chub sems dpa'i
[\[401a.6\]]brdar gyur pa'i spyod pa la zhugs pa dang dngos grub len pa'i thabs su gsungs so/_/ci'i phyir thabs yin zhe na/_zag pa med pa'i brda yin pa'i phyir ro/_/thog mar phyag 'tshal nas ga muHdang lum+pA zhes 'gro 'ong ston pa dang /_de hi zhes bya ba nas brtsams te
[\[401a.7\]]a mr-i ta na'i bar gyis dbang bskur ba'i rtags dang /_sa ga mo nas zhes bya ba'i bar gyis tshogs kyi 'khor lo yan lag gi brda'o/_/kun+ta zhes bya ba nas an+ta zhes bya ba'i bar gyis mchod pa'i yan lag go/_/sha naM zhes bya ba nas brla la reg pa zhes bya ba'i bar
[\[401b\]]
[\[401b.1\]]gyis khams lta ba'i yan lag go/_/le'u nyi shu rtsa bzhi pa'i rnam par bshad pa'o//_//de ltar le'u lngas lha mo'i brda bshad nas/_lha mo dang rnal 'byor pa'i lus la lha dgod nas mchod pa bya ba ni/_de nas don kun 'dod pa zhes bya ba la sogs pa
[\[401b.2\]]smos te/_dngos grub kyi don thams cad bskyed pa'i rtsa ba'i sngags so/_/bya ba byed pa ni yi ge btu ba'i tshe mi gsal ba/_rnal 'byor pa mos pa dman pa'i sems can rmongs shing mi shes par 'gyur pas rtsa ba'i gsang sngags gsal bar gsungs pa'o/_/de ltar mdor
[\[401b.3\]]bstan nas rgyas par bshad pa ni dpa' bo dang rnal 'byor ma'i lus la dgod pa'i sngags yi ge btu ba'i tshe mi gsal ba gsungs pa ni 'di yin te/_na mo b+ha ga wa te zhes bya ba la sogs pa'o/_/rkang pa brgyad po des bdud rtsi lnga dang cang te'u dang chang dang 'khyud pa'i lha mo
[\[401b.4\]]brgyad kyis mchod pa yin no/_/kar kar zhes bya ba la sogs pa dang dpa' bo nyi shu rtsa bzhi dgod pa dang /_sku gsung thugs kyi dpa' mo sum cu rtsa bdun pa dgod par bya'o/_/hUM dang phaT kyi mtshams ma phye ba'i rtsa ba'i sngags 'di ni rnal 'byor ma la ye shes 'bebs pas
[\[401b.5\]]na gsang ba'i tshig gi le'u zhes bya bar gsungs te/_rnal 'byor ma sgrub pa'i cho ga'o/_/le'u nyi shu rtsa lnga pa'i rnam par bshad pa'o//_//de ltar tshogs kyi 'khor lo le'u bcu gnyis bshad nas/_le'u dang po rdzogs pa'i rim pa rgyas par bshad pa bstan
[\[401b.6\]]pa ni/_de nas zhes bya ba la sogs pa gsungs pa yin no/_/gzhan yang 'jig rten ni/_gsum po dag na yod min pa/_/zhes bya ba ni bskyed pa'i rim pa las gzhan pa tshogs kyi 'khor lo dang zhi ba'i btung ba dang pho nya'i gtsang sbra ni sa 'og dang /_sa steng dang /_sa bla
[\[401b.7\]]gsum du rnyed par dka' ba'o/_/yang na 'dod pa dang gzugs dang gzugs med par rnyed par dka' bas na yod min pa zhes bya'o/_/shrI he ru ka'i sngags shes na/_/zhes bya ba ni yid skyob par byed pa'i gsang sngags te/_gtsang sbra rnam pa gsum mo/_/gsang
[\[402a\]]
[\[402a.1\]]sngags thams cad yongs dor ba/_/zhes bya ba ni spyod pa dang bya ba dang gnyis ka dang rnal 'byor gyi rgyud kyi sngags thams cad yongs su 'dor ba'o/_/de ltar mdor bstan nas rgyas par bshad pa ni/_rim dang rim min bzlog pa
[\[402a.2\]]yis/_/zhes bya ba la sogs pa gsungs te/_rim dang rim las bzlog pa gang zhig yin zhe na/_pho nya rnams zhes bya ba gsungs te/_pho nya ni phyag rgya bzhi ste las dang chos dang dam tshig dang phyag rgya chen po'o/_/de dag gang mtshan nyid ni rim dang rim las bzlog
[\[402a.3\]]pa'o/_/chags pa'i lam pa'i las kyi phyag rgya'i dbang du byas na g.yas skor dang g.yon skor gyis bkod pa ni rim dang rim las bzlog pa'o/_/grol ba'i lam pa'i dbang du byas pa'i chos dang dam tshig gi phyag rgya ni dbugs phyir rgyu ba dang /_nad du 'jug pa'i rim
[\[402a.4\]]dang rim las bzlog pa'o/_/rang lhag par gnas pa'i dbang du byas nas sgyu ma lta bu dang stong pa nyid ni rim dang rim las bzlog pa'o/_/mtshan nyid de dang ldan pa'i pho nya mo rnams ni zhi gnas dang lhag mthong mngon sum du skye ba'i rgyur yang dag gnas zhes bya'o/_/
[\[402a.5\]]des 'bras bu cir 'gyur zhe na/_'og dang steng grub rtag tu ster/_/zhes bya ba smos te/_'og ni sku'i dngos grub bo/_/steng ni thugs kyi dngos grub bo/_/steng gi sgras 'phangs pas sa spyod gsung gi dngos grub 'grub pa'o/_/rtag tu ster zhes bya ba ni phyag
[\[402a.6\]]rgya bzhi rgyu nus pa thogs med yin pas 'bras bu skye bar gdon mi za ba'o/_/dngos grub thams cad ji ltar ster bar 'gyur zhe na/_bdag gi pho nya mo kun 'gro/_/zhes gsungs te/_dngos grub gsum la khyab pas na kun 'gro'o/_/pho nya mo de kun grub ster/_/
[\[402a.7\]]zhes bya ba ni rgyu yin pa des na dngos grub ster bar 'gyur ro/_/de ltar bsgrubs pa'i 'bras bu bshad nas dad pa'i 'bras bu ni/_mthong dang de bzhin reg pa dang /_zhes bya ba smos te/_grol ba'i lam pa'i byang chub sems dpas yid du 'ong ba'i gzugs mthong ba nas
[\[402b\]]
[\[402b.1\]]brtsams te/_sgra thos pa dang dri bsnams pa dang ro myangs pa dang yid du 'ong ba'i reg bya'i bar du'o/_/de yang chags pa'i lam pa'i dbang du byas nas/_tsum+pa na dang rtag tu 'khyud/_/ces bya ba smos te/_khas kha la reg pa dang 'khyud pa dang snyoms par zhugs pa la
[\[402b.2\]]sogs pas nam mkha'i rtsa'i reg bya yul du byas pa'o/_/rnal 'byor gnas pa'i khyad par nyid/_/ces bya ba ni/_pho nya'i lam pa'i rnal 'byor dang grol ba'i lam dang rang lhag par gnas pa'i rnal 'byor pa'o/_/gnas kyi khyad par ni phyag rgya'i dbye bas rnam pa bzhir
[\[402b.3\]]phye ba'o/_/ji srid rnal 'byor tshogs rnams ni/_/zhes bya ba ni chags pa'i lam dang grol ba'i lam dang rang lhag par gnas pa'o/_/thams cad dngos grub byed par bshad/_/ces bya ba ni phyag rgya gsum gyis bsam gtan gyi ting nge 'dzin mngon sum du bskyad pa
[\[402b.4\]]dang phyag rgya chen pos zag pa med pa lhag mthong thob pas ni/_thams cad dngos grub byed par bshad/_/ces gsungs so/_/de ltar grub pa'i 'bras bu dang dang po'i 'bras bu gnyis bshad nas/_da ni rgyu ston pa yin te/_bde ba kun la sbyin bya yi/_/zhes bya ba ni zhi
[\[402b.5\]]gnas bde ba dang lhag mthong stong pa nyid mngon sum du byed par sbyin par bya zhes sa bon ston pa yin no/_/gzhan du nam yang ma yin no/_/zhes bya ba ni/_rnam bshad ni rnam pa bdun te sde snod gsum la gnas pa'i go rims lam du byed pa dang /_rgyud sde bzhi la bskyed
[\[402b.6\]]pa'i rim pa'i dbang thob pa rnams la nam yang sbyin par mi bya'o/_/bde can kun zhes bya ba gang yin zhe na/_/ma dang zhes bya ba rdo rje slob dpon dang dbang dus gcig tu bskur ba dang /_sring mo ni rang dang lhan cig tu dbang bskur ba'o/_/bu mo ni rang gis dbang bskur ba'o/_/
[\[402b.7\]]chung ma ni bla mas gnang ba'o/_/de rnams shugs kyi rdo rje slob dpon dang bdag nyid dang rang gis dbang bskur ba'i slob ma dang /_rnal 'byor ma la ltos te rnal 'byor pa rnams kyang mtshon pa yin no/_/gang zhig rtag tu sngags sbyin pa/_/zhes bya ba ni yid skyob par
[\[403a\]]
[\[403a.1\]]byed pa'i sngags de'i dbang byin pa rnal 'byor pa de rnams kyi gtsang sbra gsum po de nyid mngon sum gyi lam gyi cho gar bshad do/_/de ltar rten gyi gang zag bshad nas/_da ni thabs ston pa ni/_de nas rnal 'byor rgyud du ni/_/zhes bya ba la sogs pa
[\[403a.2\]]gsungs te/_rnal 'byor rgyud ni phyi ma'i phyi ma 'di nyid yin te/_thabs kyi rgyud lnga dang shes rab kyi rgyud bzhi las gos dkar mo'i rgyud yin pa'i phyir ro/_/rnyed dka'i dam tshig nga yis bshad/_/ces bya ba ni bsam gtan dang po'i ting nge 'dzin dngos su bskyed pa'i
[\[403a.3\]]thabs ni tshogs kyi 'khor lo yin pas ngas bshad pa yin no/_/skyes pa bud med g.yon nas 'gro/_/zhes bya ba ni zhi gnas bde ba dang lhag mthong stong pa nyid kyi bde ba mngon sum mo/_/'dod pa'i dngos grub ster bar byed/_/ces bya ba ni zhi gnas dang bde ba mngon
[\[403a.4\]]sum du bskyed pa'o/_/rigs ldan rnams ni mchod par bya/_/zhes le'u dang por gsungs pa bshad par bzhed nas/_khyim dang zhing du rnam gnas pa/_/zhes bya ba ni khyim ye shes pa'i 'khor lo ni khyim mo/_/sku gsung thugs kyi 'khor lo ni zhing ngo /_/rnam gnas
[\[403a.5\]]ni dam tshig gi 'khor lo ste gnas brgyad do/_/de skad du yang kun spyod las/_/khyim lnga dang ni yul rnams dang /_/zhes gsungs so/_/shin tu ring yang shes par 'gyur/_/zhes bya ba ni kha dog dang dbyibs dang spyod lam dang brda rnam pa gsum gyis gnas nyi
[\[403a.6\]]shu rtsa bzhir skyes kyang phan tshun rnal 'byor par shes par 'gyur ro/_/de ltar tshogs kyi 'khor lo bshad nas zhi ba'i btung ba bshad pa ni/_he ru ka las sbyor gzhan med/_/ces bya ba gsungs te/_ro rdo rje ma la sgyu ma lta bur rtogs pa ni he ru ka la sbyor ba'o/_/
[\[403a.7\]]gzhan med ces bya ba ni zhi ba'i btung ba las gzhan med pa'o/_/slob dpon rnal 'byor ma nyid yin/_/zhes bya ba ni zhi ba'i btung ba'i rgyu tshogs pa yin pas na slob dpon zhes rtogs pa yin no/_/rgyud 'di rnams su sgrub pa po/_/zhes bya ba ni zhi ba'i btung ba bsgom pa'i
[\[403b\]]
[\[403b.1\]]rnal 'byor pa'o/_/legs par gyur pa nyid yin te/_/zhes bya ba ni rang bzhin brgyad cu dang bral ba'o/_/brnyas mi bya zhing spang mi bya/_/zhes bya ba ni bde ba sgyu ma lta bur rtogs pa'i rgyu yin pas lus ngag gis brnyas par mi bya zhing sems kyis spang bar mi bya'o/_/
[\[403b.2\]]nus pa yis ni mchod par bya/_/zhes bya ba ni sbyor ba'i tshe na 'dod pa'i yon tan lngas mnyes par bya'o/_/de bzhin zhi ba'i btung ba bshad nas pho nya'i gtsang sbra bshad pa ni/_kA ka la sogs brgyad po ni/_/zhes bya ba gsungs te/_pho nya'i gtsang sbra'i thog mar zag pa
[\[403b.3\]]med pa'i sdom pa bsrungs la kA ka la sogs pa'i lha mo brgyad kyis srung bar byed pa yin no/_/kA la sogs pa brgyad ni rnam rgyal la sogs pa brgyad yin pas des bsrung ba yin te de yang rgyud bla ma las/_rnam rgyal la sogs khro bo rnams/_/kA ka la sogs
[\[403b.4\]]yang dag sprul/_/zhes gsungs so/_/mos dang dad pa 'phel byed pa/_/zhes bya ba la rnam shes la mos pa 'phel ba dang ye shes la dad pa 'phel ba'o/_/rtag par dngos grub rnams kyi rgyu/_/zhes bya ba ni phyis 'byung ba'i dam tshig brgyad do/_/dam tshig
[\[403b.5\]]rnams kyang spyod pa'o/_/zhes bya ba ni dam tshig bsrung ba la mkha' 'gro ma brgyad kyis bsrung ba'o/_/de lta bu'i bdud 'joms pa'i mkha' 'gro ma brgyad bshad nas shes rab ye shes kyi dam tshig bshad pa ni/_lha mo gzhan dang kun sbyor ba/_/zhes bya ba smos
[\[403b.6\]]te/_dang po rnam bshad kyi dam tshig bzhi smos pa ni lha mo gzhan ni dbang bskur ba'o/_/de dag dang kun du sbyor ba ni bsnyen sgrub ma byas par sbyor ba'o/_/dam tshig dang ni mi ldan par/_/rig ma bsten par dga' ba dang /_/zhes bshad pas dbang mi bskur ba dang
[\[403b.7\]]snyoms par mi sbyar ba dang /_'dod chags par 'gyur ba dang zhes bya ba ni/_dbang bskur ba yin yang rang bzhin brgyad cu dang ldan pa'o/_/gnyis med ces bya ba ni gzung 'dzin gnyis dang bral ba'i gnyis med du shes pa'o/_/gzugs med ces bya ba ni dga' bral du song
[\[404a\]]
[\[404a.1\]]ba'o/_/de las bzlog pa yongs gcod bshad pa ni/_dam tshig spyod pa spyad pa dang /_/zhes bya ba ni dam tshig dang ldan pa la spyod pa ni snyoms par 'jug pa'o/_/bud med dbang phyug shin tu sbyor/_/zhes bya ba ni rang bzhin brgyad cu dang bral ba'o/_/
[\[404a.2\]]tshangs par spyod dang de bzhin gzhi/_/zhes bya ba ni gzung 'dzin dang bral ba'i 'od gsal ba zag pa med pa bsrung bas na gzhi'o/_/khro med rgyun gyis kun spyod pa/_/zhes bya ba ni dga' bral du mi 'gro ba'i bsrung ba'i kun du spyod pa'o/_/'di brgyad dam tshig kun spyod yin/_/zhes
[\[404a.3\]]bya ba ni shes rab ye shes kyi dbang bskur ba'i dam tshig go/_/de sgrub pa la gnas pa rnams kyi dam tshig tu shes par bya'o/_/de ltar dam tshig bshad nas/_/rgyud rnams kun gyi thun mong ste/_/zhes bya ba ni pho nya'i gtsang sbra dngos bshad pa yin no/_/stong pa nyid mngon
[\[404a.4\]]sum du rtogs pa 'di spyod pa dang bya ba dang gnyis ka'i rnal 'byor pa rnams kyi mngon sum du thun mong du snang ba yin pas gnod pa byed pa'i gtan tshigs med par gzhom par mi bya zhing gdags par mi bya ba'o/_/de ji ltar bsgom zhe na/_dad pa nyid kyis blang bya yi/_/zhes
[\[404a.5\]]bya bas te/_nam mkha'i rgyu dang tshogs pa las bde ba rtog pa med pa'i nges pa'i shes pa 'dren pas gus par blang ba'o/_/mig gis mthong ba dang /_rna ba dang /_sna dang /_lce dang lag pas ma yin no/_/gsang ba 'di ni ma bstan cing /_/zhes bya ba 'di ni grol ba'i lam
[\[404a.6\]]pa la mi gnas/_lus kyi bar gyis chos kyi phyag rgya las dbang thob pa yin yang /_reg bya rdo rje ma'i gsang ba 'di ma bstan cing rab tu sbas pa yin na ci'i phyir grol ba'i lam pa la mi bstan zhe na/_blo ldan mthe'u chung bskyod par ni/_/zhes bya ba smos te/_blo ldan ni chags
[\[404a.7\]]pa'i lam pa'o/_/mthe chung bskyod pa ni rtsa tha ma'i sgo sprad pa'o/_/pho nya mo rnams yang dag gnas/_/zhes bya ba ni dung can dang /_pad+ma can dang ri dgas can rnams las kyi phyag rgyar yang dag par gnas pa'o/_/de ltar thabs bshad nas zhar la bskyed rdzogs gnyis ka'i rgyu'i
[\[404b\]]
[\[404b.1\]]rgyud bshad pa ni/_dag dang ma dag 'dres pa ste/_/zhes bya ba gsungs te/_dag pa ni bskyed pa'i rim pa bsgom pa'o/_/ma dag pa ni bdud rtsi rnam pa lnga la longs spyod pa'i rdzogs pa'i rim pa bsgom pa'o/_/'dres pa ni bskyed rdzogs gnyis ka bsgom pa'o/_/de'i ming
[\[404b.2\]]gi rnam grangs ni/_mnyes byed rnam par dag pa dang gsal byed ces bya ba gsungs te/_yon tan dang ldan pa'i ming gsum mo/_/le'u nyi shu rtsa drug pa'i rnam par bshad pa'o//_//de ltar le'u dang po'i 'bras bu dang rgyu dang thabs rnam pa gsum gyi sgo nas
[\[404b.3\]]bshad nas/_da ni sbyor ba dang /_dngos gzhi dang /_mjug rnam pa gsum gyi sgo nas bshad par bzhed nas/_de nas rnal 'byor spyod pa brtul zhugs zhes bya ba la sogs pa gsungs te/_rnal 'byor pa ni gtsang sbra gsum bsgom pa'o/_/spyod pa ni gtsang sbra
[\[404b.4\]]rnam pa gsum gyis so/_/brtul zhugs ni gtsang sbra gsum ni dngos gzhi'o/_/sbyor ba ni mchod par shes par bya'o/_/bskyed pa'i rim pa la yang spyod pa dang brtul zhugs yod na rdzogs pa'i rim pa dang khyad par ci yod ce na/_pho nya mo rnams rab sgrub byed/_/
[\[404b.5\]]ces bya ba gsungs te/_phyag rgya bzhi dang byang chub sems 'bab pa'i bde ba'i dbang po dang /_bde ba bskyed pa'i bag chags rgyu'i rkyen dang /_slob dpon gyi gdams ngag dran par byed pa mtshungs pa de ma thag pa'i rkyen las bsam gtan gyi sdom pa rnam shes dang
[\[404b.6\]]zag pa med pa'i sdom pa ye shes skyes pas rab sgrub byed ces bya'o/_/myur du 'grub ces bya ba ni mngon sum du rtogs par byed pa yin te/_'bras bu yod ces bya ba yid/_/ces gsungs pa'i phyir ro/_/pho nya rnams kyis tshig thams cad shes par bya'o zhes bya
[\[404b.7\]]ba ni gtsang sbra gsum la sbyor ba dang /_dngos gzhi dang mjug gsum du phye ba ni tshig thams cad do/_/de ltar mdor bstan nas rgyas par bshad pa la dang po mchod pa bstan nas/_yul dang yul du nye bar song /_/zhes bya ba smos te/_gnas nyi shu rtsa bzhir rnal
[\[405a\]]
[\[405a.1\]]'byor pa de rab tu song zhing sgrub pa'o/_/kha cig ni rgyud bla ma las bshad pa'i sbyangs pa'i yon tan gyi 'khor lo spyod par sgom pa yin la de'i yan lag tu gnas nyi shu rtsa bzhir rgyu zhing rnal 'byor ma 'tshol ba yin no zhes zer ro/_/de ni rigs
[\[405a.2\]]pa ma yin te/_rdzogs pa'i rim pa'i ting nge 'dzin las langs pa'i tshe phyogs las rnam par rgyal ba dang pha rol tu phyin pa'i spyod pa bya'o zhes kha sbyor las gsungs pa dang 'gal ba dang /_rdo rje mkha' 'gro las kyang /_bcos ma'i bsgom pa spang bar bya/_/bcos pa'i
[\[405a.3\]]bzlas pa'ang spang bar bya/_/de la sogs pa'i bcos ma kun/_/rnal ma'i sbyor ba'i tshul la min/_/zhes gsungs pas sbyangs pa'i yon tan gyi lhar bskyed pa'i don med do/_/'o na yul der ci'i phyir rgyu snyam na/_pho nya'i gzugs su mtshon pa yin/_/zhes gsungs te/_
[\[405a.4\]]kha dog dang dbyibs dang spyod lam gyis mtshon pa dang brda gsum gyis mtshon pa'o/_/de shes pas 'bras bu ci 'grub ce na/_pho nya ral gri'i so 'dra zhing /_/dag byed bsod nams 'phel byed yin/_/zhes gsungs te/_dag byed ni rang bzhin brgyad cu dang bral ba'o/_/
[\[405a.5\]]bsod nams 'phel ba ni lhag mthong gi ye shes skyes pa'o/_/de bzhin pho nya legs 'dres pas/_/zhes bya ba ni de bzhin ni dpe ral gri'i so 'dra ba la bsnyegs so/_/ral gri 'dra ba su zhe na/_pho nya legs 'dres pas zhes bya ba smos te/_thams cad las ni sems
[\[405a.6\]]bsdus nas/_/nang gi bdag nyid dbye byed pas/_/gnas pa'i lus kyi reg bya ni/_/thog ma'i blo ni lhan skyes yin/_/zhes bshad pas rang bzhin brgyad cu dang bral ba la legs par 'dres pa'o/_/sgrub pa po yis dngos grub thob/_/ces bya ba ni phyag rgya bzhi dang
[\[405a.7\]]sbyor ba las dngos grub gsum thob pa'o/_/goms pa mi dgos sam zhe na/_bzlas brjod bsam gtan med par yang /_/myur ba nyid du grub par 'gyur/_/zhes bya ba smos te/_dper na bkru sman gyi tshogs pa las nad 'byin pa bzhin du bzlas brjod dang bsam
[\[405b\]]
[\[405b.1\]]gtan med kyang /_rnam shes dang ye shes ni rgyu tshogs pa las skye'o/_/de ltar shes pa'i 'bras bu dang /_bsgrubs pa'i 'bras bu dang /_myur ba'i 'bras bu gsum bshad nas/_thabs bshad pa ni/_sngags dang phyag rgyas sgrub pa po/_/mchod pa nyid la rab tu
[\[405b.2\]]'jug_/ces bya ba gsungs te/_sngags ni bskyed pa'i rim pa'i lus la lha dgod pa dang /_rdzogs pa'i rim pa'i dbugs 'byung 'jug 'khor ba'o/_/phyag rgya ni bskyed pa'i rim pa'i phyag mtshan dang /_rdzogs pa'i rim pa'i phyag rgya bzhi'o/_/mchod pa ni gtsang
[\[405b.3\]]sbra gsum gyi sbyor ba rnam pa sna tshogs dang rnam par smin pa la 'jug pa'o/_/de las gzhan pa'i mchod med de/_/zhes bya ba ni zhi gnas dang lhag mthong sgrub pa'i mchod pa'o/_/de ltar bstan bcos rnam nges yin/_/zhes bya ba ni mjug bsdu ba ste mngon sum gyi lam bstan pa'i
[\[405b.4\]]snying po yin no/_/rgyal po ni mi la khur gyis dge slong seng ge ma bsad kyi bar du mtshan nyid kyi theg pa la yang mngon sum gyi lam yod pa yin pa las bsad nas bstan pa'i snying po nub pa yin no/_/gsang sngags kyi theg pa la ni zhi gnas dang lhag mthong gi lam mngon sum
[\[405b.5\]]yod pas bstan pa'i snying po ma nub pa yin no/_/'o na bstan pa'i snying po yod na/_gsang ba 'dus pa'i le'u bcu bdun pa las mar me mdzad nas 'od srungs kyi bar du ma gsungs so zhes bya ba'i don ci yin zhe na/_las dang po pa'i rnal 'byor ma rtogs pa la dgongs
[\[405b.6\]]pa yin no/_/sangs rgyas dang byang chub sems dpa' rnams la ni dus thams cad du mngon sum gyi lam gyis chos kyi rdzogs par longs spyod cing nyams su myong ba'i phyir dge slong ma seng ge'i rnam par thar pa las sa bcu pa'i byang chub sems dpa' rnams la phyag na rdo rje
[\[405b.7\]]mthu bo che rdo rje rgyan zhes bya ba rdo rje theg pa'i chos kyi 'khor lo bskor ro zhes gsungs so/_/pho nya dang sbyar ba'i mchod pa bshad nas/_rnam par nyed pa dga' bral gyi gnyen por spyod pa bstan pa ni/_pho nya'i lam la dga' bas kyang /_/zhes bya ba gsungs te/_chags
[\[406a\]]
[\[406a.1\]]pa'i lam pa'i sgrub pa po ni dngos grub brtson zhes bya ba ni dga' bral du 'gro ba'i dgos pa'i ro mnyam gyi spyod pa sgom pa'o/_/de yang gang yin zhe na/_tshogs kyi 'khor lo'i spyod pa ste/_/rig sngags phyag rgyar yang dag ldan/_/zhes bya ba nas zhi ba
[\[406a.2\]]dang rgyas pa la sogs pa'i sngags dang lag pa g.yas g.yon dgang gzar dang blugs gzar du byas pa'i phyag rgya dang ldan pas bdud rtsi lnga'i kha zas la rtag tu spyad par bya'o/_/kha zas 'ba' zhig dang tshogs kyi 'khor lo byed dam zhe na/_sgrub pa po ni legs pa ru/_/mnyam
[\[406a.3\]]par gzhag pas rigs rnams ni/_/kun la nye bar spyad bya zhing /_/zhes bya ba gsungs te/_legs par mnyam par gzhag pa ni rang bzhin brgyad cu dang bral ba'o/_/rigs rnams kun ni gzugs nas reg bya'i bar du yul lnga dga' ba bzhi nye bar longs spyod cing
[\[406a.4\]]rtog pa med pa'i shes pa skyes pa'i dus su bza' ba ma yin zhes blang dor du mi brtag go/_/de ltar tshogs kyi spyod pa bshad nas/_zhi ba'i btung ba bshad pa ni don dam du ni dbyer med ces bya ba gsungs te/_don dam bde ba rtog pa med pa sgyu ma lta bu shes pa ni dbyer med pa'o/_/
[\[406a.5\]]pho nya mo gnyis grub par zhes bya ba ni gsang ba dang shes rab ye shes kyi sgrub pa'o/_/dngos grub cho ga la spyod pa ni gsang ba'i dbang bskur ba'i dus su/_pho nya gcig pu kho na yin/_/zhes bya ba ni bdud rtsi lnga 'byin pa'i yum mo/_/rab bdag nyid ces bya ba ni/_mchog gi dngos grub
[\[406a.6\]]dang po'o/_/dngos grub ni/_sgrub pa dag kyang nye ba dang /_/zhes bya ba ni 'jig rten gyi dngos grub dang nye ba'o/_/bla ma'i brgyud pas thob pa'i dbang bskur ba dang /_yid skyob par byed pa'i sngags kyi ting nge 'dzin dang ldan pa/_pho nya rnam gsum yang dag bshad/_/ces bya'o/_/de ltar gsang
[\[406a.7\]]ba'i dbang bskur ba'i spyod pa bshad nas pho nya'i gtsang sbra'i spyod pa bshad pa ni dang po'i pho nya'i rnal 'byor pa'i mtshan nyid bstan to/_/phyag rgya legs sbyor dang tshul ni/_/zhes bya ba ni rang bzhin brgyad cu dang bral ba'i rtog pa med pa'i ngang tshul can no/_/chags med stong dang zhes bya ba
[\[406b\]]
[\[406b.1\]]ni chags med ni bde ba'i ro myang ba'o/_/tshul khrims ldan zhes bya ba ni sdom pa gsum la gnas pa'o/_/ye shes rgyu skyes yang dag rdzogs/_/zhes bya ba ni skye ba snga mar goms par byas pa'o/_/sems kyi bdag nyid nang par langs/_/zhes bya ba ni/_dga' ba dang
[\[406b.2\]]mchog dga' dang /_lhan cig skyes dga' las 'das pa'o/_/'od gsal ba ni bsgom pa'o/_/kha cig ni thun bzhi dang por mal nas langs nas/_bskyed pa'i rim pa bsgom pa yin no zhes zer ro/_/de ni skabs ma yin pas brjod par mi bya ste/_rdzogs pa'i rim pa'i
[\[406b.3\]]spyod pa ni bskyed rim sgom pa ma yin zhing /_bskyed pa rim pa la ni thun bzhir lha'i skur bsgom pa ni dngos gzhi yin pas 'brel ba med pa ma yin no/_/de ltar rten gyi gang zag bshad nas thabs bstan pa ni/_lus kyi bya ba kun byas nas/_/zhes bya ba ni rgyud kyi rim pa 'khor
[\[406b.4\]]lo bzhi dang rtsa gsum bshad pa yin no/_/lus la shin tu mtshon cha ni/_/zhes bya ba ni sngags kyi rim pa rlung me'i drod can nyi shu rtsa bzhi bsregs pas na mtshon cha'o/_/lus la gnas pa kun du spyad/_/ces bya ba ni ye shes kyi rim pa 'khor lo bzhi las byang chub kyi sems
[\[406b.5\]]bab pa'o/_/dag byed byas pa'i lus kyang ni/_/zhes bya ba ni/_gsang ba'i rim pa dga' ba dang mchog dga' dang lhan cig skyes dga' las 'das pa'i dag byed reg bya'i stong pa nyid sgom pa'o/_/rtag tu sngags ni brjod par bya/_/zhes bya ba ni srog a wa d+hU tIr chud pas dag
[\[406b.6\]]byed kyi lus brtan par gyur pa'o/_/rnal 'byor sngags rnams nges bsten zhing /_/zhes bya ba ni tshogs drug gi rlung a na ha'i nang du gsungs pa'o/_/mtshon cha rnams ni bsgom mi bya/_/zhes pa ni dbang po drug gi rtsa las byang chub kyi sems phab nas bde ba rtog med skyes
[\[406b.7\]]pa ni mtshon cha yin la/_de la goms par mi bya ba ni lus dang yid bde ba dga' bral du mi 'gyur ba'o/_/bram ze sa ra pa'i lugs kyis thig le gnyis shor ba dang gnyis lus pa'i mtshams su bde ba stong pa nyid rtogs pa'i shes pa bskyed par 'dod mod kyi/_mtshon cha rnams ni
[\[407a\]]
[\[407a.1\]]bsgom mi bya/_/zhes gsungs pas mchog gi rgyud dang 'gal ba yin no/_/dam tshig can la khro mi bya/_/zhes bya ba ni/_shes rab ye shes kyi dbang thob nas bde ba rtog pa zag med kyi rten yin par shes bzhin du nyan thos kyi theg pa'i rjes su
[\[407a.2\]]'brangs nas mi gtsang ba'i rdzas yin par smod pa dang /_'jig rten pa'i rjes su 'brangs nas mi tshangs par spyod pa yin no zhes sems pa'i blos las kyi phyag rgya la smod par mi bya'o/_/mngon par brtson las 'da' mi bya/_/zhes bya ba ni kha sbyor las gsungs pa bzhin du
[\[407a.3\]]rgyu'i tshogs pa la brten pa'o/_/de dang lhan cig bde bar bya/_/zhes bya ba ni tshogs kyi 'khor lo'i lha mo bde ba dang bsam gtan gyi bde ba sgom pa'o/_/grol ba'i don dang zhes bya ba ni dag byed kyi lha mo dang zag med kyi bde ba sgom pa'o/_/de'i don dang zhes bya ba
[\[407a.4\]]ni de dang grol ba'i dam tshig spyad pa'o/_/'di dang lhan cig pa spyod bya/_/zhes bya ba ni gzhan 'phrul dbang byed ltar bltas pa tsam gyis ma yin pa dang /_'phrul dga' ltar dgod pa dang /_dga' ldan ltar lag bcangs dang /_mtshe ma ltar 'khyud pas ma yin pa'o/_/
[\[407a.5\]]sA lu sum cu rtsa gsum pa'i bzhin du bsam gtan gyi rgyu'i tshogs pa bskyed par bya'o zhes bya ba'i don to/_/de ltar rnam par nyed pa dga' bral gyi gnyen po spyod pa bshad nas/_dngos gzhi la mtshan nyid dang bral ba'i dus su phyi'i lus ngag gi brtul zhugs bshad
[\[407a.6\]]pa ni/_mtshan mo rtag par nam mkha'i gos/_/zhes smos te/_rtog pa dang bral ba'o/_/gnag dang dmar bar rtag gyur bya/_/zhes bya ba'i 'bras bu'i he ru ka dang yum rdo rje phag mo'i kha dog go/_/srog chags yan lag las byung gyon/_/zhes bya ba ni glang po che dang stag
[\[407a.7\]]gi pags pa'i gzugs brnyan bgos pa'o/_/bde ba 'dod pas bde thob 'gyur/_/zhes bya ba ni bsam gtan gyi bde ba lus bde 'dod pa dang /_phyi'i brtul zhugs he ru ka'i cha byad kyis bde ba grub par 'gyur ro/_/mchod phyir thogs ni yongs spangs gtsang /_/zhes bya
[\[407b\]]
[\[407b.1\]]ba ni bskyed pa'i rim pa'i phyag rgya lnga las gcig med kyang lus ngag yid gsum gyi zhen pa spangs pa ni yongs spangs gtsang ba'o/_/shrI he ru ka'i byin gyis brlabs/_/zhes bya ba ni shrI ni gnyis su med pa'i ye shes so/_/he ni rgyu dang bral bas na lus stong par byin
[\[407b.2\]]gyis brlabs so/_/ru ni bkod pa dang bral bas na ngag mtshan ma med par byin gyis brlabs pa'o/_/ka ni gang du mi gnas pas na sems smon pa med par byin gyis brlabs pa'o/_/bskyed pa'i rim pa'i mchod phyir thogs spangs nas phyi'i brtul zhugs la rgyan
[\[407b.3\]]med pa yin nam zhe na/_phyag rgya lnga dang yang dag ldan/_/zhes bya ba smos te/_spyi gtsug gi nor bu dang /_rna rgyan dang /_mgul rgyan dang /_lag [(]bdub [,]gdub [)]dang /_tshangs skud rnams ni rus pa'i rgyan dang ldan pa'o/_/dus kun du ni yang dag spyad/_/ces bya ba
[\[407b.4\]]ni bskyed pa'i rim pa ltar dngos gzhi la ting nge 'dzin bsgoms nas ldang ba'i tshe sdud pa ma yin pa dngos dang rjes kyi spyod lam thams cad du phyag rgya lnga'i rgyan dang ldan pa'o/_/phyag rgya lnga gang zhe na/_mgul rgyan gdu bu rna rgyan dang /_/spyi bo nor bus rnam par brgyan/_/
[\[407b.5\]]mchod phyir thogs dang rnam pa lnga/_/thal ba dang drug go/_/dus kun du ni rnam par gnas/_/zhes bya ba ni dpa' bo gcig pu dang rgyal tshab kyi spyod pa'i tshe spyod lam rnam pa bzhi'i dus thams cad du rnam par gnas pa ste/_tshogs drug gi rtog pa med pa mtshon
[\[407b.6\]]par byed pa'i phyag rgya drug rnam par gnas pa'o/_/las dang po pas ji ltar bya zhe na/_mtshan mo brtan par gsal bya zhing /_/nyin mo gsang ba nyid du bya/_/zhes bya ba smos te/_mtshan mo tshogs kyi 'khor lo'i dus su gsal bar bya zhing /_nyin par 'jig rten pa la gsang ba'i
[\[407b.7\]]tshe spa bar bya ba yin no/_/de ltar tshogs kyi 'khor lo dang zhi ba'i btung ba dang pho nya'i gtsang sbra gsum gyi lus dang ngag gi phyi'i brtul zhugs bshad nas gtsang sbra gsum gyi sems kyi gsang ba'i brtul zhugs ni/_tha dad ye shes shin tu sbas/_/zhes bya ba ni tshogs
[\[408a\]]
[\[408a.1\]]kyi 'khor lo la ma dad par shes pas 'dod pa'i yon tan lnga la tha dad par snang ba dang /_zhi ba'i btung ba la gzung 'dzin gnyis su snang ba dang /_pho nya'i gtsang sbra la gzung 'dzin gnyis su tha dad par snang ba'i shes pa nus par byas pa ni sbas pa'o/_/rab tu zhi
[\[408a.2\]]zhing dbang po dul/_/zhes bya ba ni rnam shes la rang bzhin brgyad cu dang bral bas na rab tu zhi ba'o/_/ye shes la gzung 'dzin gnyis dang bral bas na dbang po thul ba'o/_/gtsang sbra gsum du shes bya zhing /_/zhes bya ba ni nyon mongs pa dang shes bya'i sgrib pa dag pas na gtsang sbra
[\[408a.3\]]ste/_de yang /_zhi gnas stong pas dben pa dang /_sgyu ma lta bu dang dngos por 'dzin pas dben pa dang /_stong pa'i ye shes gnyis su snang bas dben pas na rnam pa gsum mo/_/rang gi rgyun bzhin rnam par gnas/_/zhes bya ba ni rang ni shes pa rtog pa med pa'o/_/rgyun
[\[408a.4\]]ni dang po rtog pa med pa bzhin phyis kyang rgyun yang rnam par gnas pa na rgyun bzhin rnam par gnas zhes bya'o/_/de skad du yang /_don dam snying po las/_mngon sum rgyun ni bsrings pa la/_sgom pa zhes ni bshad pa yin/_/zhes bshad do/_/rigs dang rigs min
[\[408a.5\]]ngor mi blta/_/zhes bya ba ni shes pa rtog pa med pa skyes pa'i tshe'o/_/sems pa'i rnam par rtog pa dang bral bas rigs yid du 'ong ba dang /_rigs min yid du mi 'ong ba dang btang snyoms su mi 'dzin pas na dor ni blta zhes bya'o/_/shes pa rtog pa med pa gsang
[\[408a.6\]]ba'i brtul zhugs la phyag rgya rnam pa lngar 'dzin pa yod dam zhe na/_spyi gtsug la sogs bcings pa yang /_/zhes gsungs te/_gos dang phyag rgya lnga la sogs pa ni blang dor gyi rnam par rtog pa yang med do/_/de ltar na phyag rgya drug ni rnam pa gsum du 'gyur te/_rigs
[\[408a.7\]]drug gi rang bzhin du phyag rgya drug bsgom pa bskyed pa'i rim pa dang /_mtshan bcas kyi rdzogs rim gyi dus su tshogs drug gi shes pa rtog pa med par dran par byed pa'i phyag rgya drug dang dngos gzhi mtshan med kyi rdzogs rim gsang ba'i brtul zhugs kyi tshe phyag rgya drug rnam par
[\[408b\]]
[\[408b.1\]]bsgom pa yin no/_/de yang mkha' 'gro las/_rnal ma'i lam ni brten nas ni/_/thams cad byas kyang rnam par grol/_/zhes gsungs so/_/gtsang sbra gsum po de yang gang zhe na/_pho nya dang zla ba dang snod gcig tu za ba'o/_/reg bya rdo rje ma la stong pa nyid mngon sum gyis bsgoms
[\[408b.2\]]pas na dang po yin no/_/zla ba la ni ro rdo rje ma la sgyu ma lta bur rtogs pas na bar ma yin no/_/snod gcig tu za ba ni zhi gnas kyi ting nge 'dzin skyes pas na tha ma yin no/_/de la in+d+ra b+hU ti'i zhal snga nas zla ba tshes pa lta bu'i man ngag dang /_skar khung lta bu'i man ngag dang seng ge'i
[\[408b.3\]]phru gu lta bu'i man ngag dang zhes gsungs pa yin no/_/de la zla ba tshes pa ni 'dod pa'i yon tan lnga la tshogs kyi 'khor lo byed pa'i tshe bde bar mtshon nas tshes bco lnga'i zla ba bzhin du chos thams cad la bsam gtan gyi bde ba rgyas par byed pa yin no/_/skar khung lta bu
[\[408b.4\]]ni ro rdo rje ma la sgyu ma lta bu'i gseng brtol nas phyi rol gyi nam mkha' bzhin du chos thams cad la sgyu ma lta bu bzhin du rtogs pa yin no/_/seng ge'i phru gu lta bu ni reg bya rdo rje ma la stong pa nyid mngon sum du rtogs nas seng ge'i yan lag ma snad pas ri dgas thams cad skrag par
[\[408b.5\]]byed pa bzhin du chos thams cad kyi stong nyid rtogs par 'gyur ba yin no/_/de yang rgyal po'i yul las/_reg bya'i stong pa nyid rtogs na chos thams cad kyi stong pa nyid rtogs par 'gyur ro/_/lha mo dpal mo'i zhal nas gtsang sbra gsum ni lcags kyu lta bu'i man
[\[408b.6\]]ngag yin te/_de yang khams gsum 'khor ba ni rgya mtsho lta bu yin la/_bde ba rtog pa med pa ni nya lta bu yin la/_gtsang sbra rnam pa gsum gyi lcags kyus bzung nas bde ba chen po'i skam sa la 'byin pa yin no zhes bshad do/_/pad+ma rdo rje'i zhal snga nas gtsang sbra gsum ni
[\[408b.7\]]nam mkha' lta bu'i man ngag yin te/_rtsa gsum gyi sna gsang ba'i rdo rje nor bu b+ha gar song ba la/_g.yon pa la la nA'i rlung gis ni dga' bral gyi bde ba nyams nas khams gsum 'khor ba'i rnam par rtog pa bskyed pa dang /_g.yas pas ra sa nA'i rlung gis gyen du bzlog pa'i tshe byang
[\[409a\]]
[\[409a.1\]]chub kyi sems ra sa nAr bcug pas 'dod pa'i dbang phyug kA ma twat+ta dang /_tshe 'phel ba be sha twa tra zhes bya bar 'gyur ro/_/dbus ma a wa d+hU tI'i rlung gis byang chub kyi sems a wa d+hU tIr chud pa'i tshe/_mi zad pa bsam gtan gyi bde ba
[\[409a.2\]]nai rany+dza na twat+ta zhes bya bar 'gyur ro/_/de la stong pa nyid kyi rgyas btab pas zag pa med pa'i bde ba bar ma twat+ta zhes bya bar 'gyur ro/_/de yang /_dkar dmar gos ni bsal nas kyang /_/srog ni nam mkhar chud gyur na/_/bde ba mi zad rtog med pa/_bde ba
[\[409a.3\]]chen por skye bar 'gyur/_/zhes bshad do/_/dkar dmar gos ni g.yas g.yon gyi rtsa la byang chub kyi sems gnas pa'i chags pas chags bral spangs pa'i bsam gtan gyi bde ba skyes nas bde ba chen po'i rgyas btab nas dbus ma yang 'dor ba yin no/_/
[\[409a.4\]]de yang mnyam sbyor las/_chags pa ma yin chags bral min/_/dbu mar yang ni mi dmigs so/_/zhes gsungs so/_/rin chen rdo rje'i zhal snga nas/_a sa ma sa ma zhes bya ba ste mi mnyam pa dang mnyam pa nyid kyi man ngag yin gyi de yang mngon sum gyi shes pa la
[\[409a.5\]]nges pa 'dren pa bla ma'i man ngag gis byas nas mngon sum gzhan las nges par 'gyur te/_/gang la rtog pa med pa skyes kyang snang la nges pas na so sor brtags min ma yin no/_/gzung dang 'dzin par nges par lhag pa ni chos dang gang zag bdag gi rang bzhin gzung ba
[\[409a.6\]]dang 'dzin pa'i rang bzhin yin no/_/mngon sum bde ba rtog pa med par skyes pa la nges pa'i shes pa 'dren nus pa ni mngon sum rang las nges pa yin la/_gang la ma nges pa des gtsang sbra rnam pa gsum gyis rgyu'i tshogs pas bde ba rtog pa med pa'i nges
[\[409a.7\]]pa 'dren pa'am bla ma'i mngon sum gyi gzhan don gyis nges pa 'dren pa ni mngon sum gzhan las nges pa yin no/_/de yang bde ba rtog med rang dang gzhan las nges pa'i bsam gtan gyi ting nge 'dzin la stong pa nyid rang dang gzhan las nges pa 'dren pa ni sa dang
[\[409b\]]
[\[409b.1\]]po'i ye shes yin no/_/de ltar na gtsang sbra 'di dag rab tu bskyangs pas/_gtsang ma dag pa'i rim thob nas/_/zhes bya ste zhi gnas dang lhag mthong mngon sum du skyes pa'o/_/dngos grub gang las 'byung mi 'gyur/_/zhes bya ba ni ci'i phyir 'byung bar mi 'gyur te/_
[\[409b.2\]]gdon mi za bar 'byung bar 'gyur ro/_/de ltar gsang ba'i brtul zhugs dang phan yon dang po bstan nas phan yon gnyis pa rgyud thams cad kyi dngos grub 'grub pa ni de nyid bsdus pa dang bde mchog dang thams cad gsang ba dang dpal mchog dang po dang rdo rje 'jigs byed las gsungs
[\[409b.3\]]pa'i bzlas pa dang brtul zhugs dang spyod pa la sogs pas grub pa ni 'dir gtsang sbra gsum gyi bsam gtan gyi ting nge 'dzin gyis skad cig gis grub par 'gyur ro/_/de ltar phan yon gnyis pa bshad nas/_grol ba'i lam pa'i phan yon gsungs pa ni/_rnal 'byor lam pa
[\[409b.4\]]dga' bas kyang /_/zhes bya ba gsungs te/_rnal 'byor gyi lam ni chos dang dam tshig gi phyag rgya bsgom pa grol ba'i lam yin pas phyag rgya de nyid la brten nas gtsang sbra 'di yang dag par spyod do/_/grol ba'i lam pa de'i bsod nams ji lta bu zhe na/_gtsang sbra las byung ba'i
[\[409b.5\]]yon tan rgya chen po de ni gang zag stong phrag du mas kha stong phrag du ma'i sgo nas yon tan brjod kyis mi lang ba'o/_/yon tan gsum pa bshad nas mchod pa'i phan yon ni/_dpal ldan khrag 'thung ye shes che/_/zhes pa smos te/_dpal bde mchog gi rnam shes dang
[\[409b.6\]]ye shes kyi rang bzhin no/_/rnam dag mtshan nyid ni kun sgrub pa la ni rang bzhin brgyad cu dang bral ba'o/_/bde ba'i bsod nams chu 'thungs pa'i/_/zhes pa ni/_byang chub kyi sems bzlog pa'o/_/dag byed sdig pa 'jig byed yin/_/zhes pa ni rnam shes kyi bsam
[\[409b.7\]]gtan gyi sdig pa dag cing sems kyi nyon mongs pa dang shes bya'i sgrib pa 'dag pa'o/_/de ltar chags pa'i lam pa'i phan yon bzhi pa bstan nas/_lnga pa chos kyi phyag rgya'i phan yon bstan pa ni/_reg pa dang ni smras pas kyang /_/sdig pa kun las grol bar 'gyur/_/zhes bya ba gsungs
[\[410a\]]
[\[410a.1\]]te/_smra ba rna bas thos pa nas reg pa lus kyis myong ba'i bar gyis chos kyi phyag rgya la dmigs na sdig pa las grol bar 'gyur zhing mig gi yul gzugs su dag cing skyon med pa'o/_/gzugs la rtog pa dang bral ba'i bde ba
[\[410a.2\]]skyes nas gang zhig spyod pa'o zhes bya ba smos te/_mchog gi dngos grub bde bar gshegs pa'i sa bcu gcig pa thob pa dang bde bar gshegs pa'i rigs su skyes pa'i lha'i rgyal por 'gyur te/_dngos grub 'bring dang mi'i rgyal por gyur pa'i dngos grub
[\[410a.3\]]tha ma yin no/_/de ltar brtul zhugs phan yon dang bcas pa bshad nas/_tshogs kyi 'khor lo'i gtor ma bshad pa ni/_de ltar rtag tu mchod byas nas/_/zhes bya ba smos te/_mchod pa ni gtsang sbra gsum gyis mchod pa'o/_/dad pa yis ni gtor ma
[\[410a.4\]]sbyin/_/zhes bya ba ni dkon mchog gsum la mos pa yid kyi dad pa dang /_de'i bstan pa bsrung ba la dad pa dang /_de'i bstan pa bsrung ba la dad pas 'khor gsum dag pa'i gtor ma gtang bar bya'o/_/ji bzhin cho ga'i sbyor ba yis/_/zhes bya ba ni tshogs kyi 'khor
[\[410a.5\]]lo'i dus su bdag nyid rnal 'byor pa bzhis lhar bskyed pa dang ci 'byor ba'i rdzas la yaM las rlung gi dkyil 'khor dang /_raM las me'i dkyil 'khor dang /_de'i steng du kaM gsum las bskyed pa'i thod pa'i sgyed pu dang /_yi ge kaM las bskyed pa'i thod pa stong gsum
[\[410a.6\]]gyi tshad tsam bsams la bdud rtsi lnga'i gang bu yi ge lnga dang /_oM aHhUM gsum gyis byin gyis brlabs la/_tha mal pa'i kha zas dag cing lha'i kha zas su zhu ba dang /_ye shes kyi bdud rtsis gang bar byas la brtan par byed pa'i sngags 'dis/_oM a kA ro mu khaM
[\[410a.7\]]sarba d+ha r+m+mA NAM Ad+ya nut+pa n+na twAta ces bya ba lan lnga'i bar du byin gyis brlabs la/_de'i mdun du e gru gsum gyi dbus su b+h+rU las gzhal yas khang bskyed la/_dbus su bcom ldan 'das 'byung po thams cad 'dul bar byed pa'i phyag tu bum pa bsams la/_de'i
[\[410b\]]
[\[410b.1\]]shar du nag po/_byang du ru dra chen po/_nub tu lha sbyin/_lhor nag po/_dbang ldan du gtsigs pa/_me'i mtshams su mi srun pa/_bden bral du dga' ba las 'das pa/_rlung du log 'dren te thams cad kyang zhal gcig pa spyan gsum pa/_phyag bzhi pa/_
[\[410b.2\]]gri gug dang thod pa/_kha T+wAM ga dang mdung rtse gsum pa bsnams pa'o/_/gnag pa dang ser ba dang /_dmar ba dang dkar ba'i mdog can/_mtshams na gnas pa yid 'phrog pa'i gzugs gnyis pa shar phyogs kyi nag po chen po la tsa muN+Da dang /_drag mo dang /_mi sdug
[\[410b.3\]]ma dang /_bka' zlog ma bzhis bskor ba'o/_/byang gi ru dra las rgyal ma dang /_rnam rgyal ma dang /_mi thub ma dang /_gzhan gyis mi thub mas bskor ba'o/_/nub kyi lha sbyin la bzang mo dang /_nag sbom ma dang /_nag chen ma dang /_rnal 'byor ma rnams kyis bskor
[\[410b.4\]]ba'o/_/lhor nag po la dbang mo dang /_zla ba mo dang /_drag mo dang /_sdang ba mo rnams kyis bskor ba'o/_/dbang ldan du gtsigs pa la 'phyang ma dang /_dbang phyug ma dang /_skam po che dang /_mar me ma rnams kyis bskor ba'o/_/me mtshams kyi mi srun ma la 'joms
[\[410b.5\]]ma dang /_grong khyer ma dang /_gzugs drag mo dang /_gzugs chen ma bzhis bskor ba'o/_/bden bral du dga' ba las 'das pa la mche ba can dang /_gtsigs ma dang /_thod phreng ma dang /_kha T+rAM can rnams kyis bskor ba'o/_/rlung du log 'dren la
[\[410b.6\]]ral gri can dang /_dgra sta can dang /_rdo rje can ma dang /_gzhu can ma rnams kyis bskor ba'o/_/de'i phyi rol du dur khrod brgyad kyis bskor ba la phyogs skyong brgyad dang /_pho nya brgyad dang /_klu brgyad dang /_sprin brgyad dang /_mkha' 'gro brgyad dang /_ma mo brgyad kyis
[\[410b.7\]]bskor bar bsams la/_zhi ba la thams cad dkar po/_rgyas pa la thams cad ser po/_dbang la thams cad dmar po/_mngon spyod la thams cad nag po/_lha mo sum cu rtsa gnyis ni thams cad kyang gri gug dang ka pA la bsnams pa/_dur khrod brgyad kyi phyogs skyong ba ni
[\[411a\]]
[\[411a.1\]]shar du rdo rje/_lhor ral gri/_nub tu zhags pa/_byang du dbyug pa thogs pa/_mtshams bzhir rdo rje rtse gsum pa dang /_gri dang /_ba dan dang /_mdung rtse gsum pa thogs pa/_phrin las bzhi'i mdog can no/_/e A ral+li he zhes bya ba'i sngags dang
[\[411a.2\]]skye gnas kyi phyag rgyas spyan drangs pa la mchod pa dbul lo/_/de lta bu'i mgron bsams nas dus nam gyi tshe mchod ce na/_mar gyi ngo yi tshes bcu dang /_/zla ba yar ngor ma gyur pa/_/myur du 'bad pas mchod bya ste/_/zhes bya ba gsungs te/_tshes bcu ni zhag dang
[\[411a.3\]]po la gnas kyi lha mo dang /_gnyis pa la nye ba'i gnas kyi lha mo dang /_gsum pa la zhing dang /_bzhi pa la nye ba'i zhing dang /_lnga pa la tshan+do ha dang /_drug pa la nye ba'i tshan+do ha dang /_bdun pa la 'du sa dang /_brgyad pa la nye ba'i 'du sa dang /_dgu pa la dur khrod dang /_
[\[411a.4\]]bcu pa la nye ba'i dur khrod kyi lha mo tshang bar gyur pa'i tshe mchod par bya'o/_/cis mchod par bya zhe na/_rdo rje lha mo myos byed shas/_/zhes bya ba smos te/_lo bcu drug ma'i snying dang /_sha dang chang gis so/_/su zhig la zhe na/_skye bo dad pas mchod bya zhing /_/zhes bya ba
[\[411a.5\]]ste tshogs kyi 'khor lo'i lha mo la'o/_/ci zhig sgom zhing zhe na/_he ru ka dpal lo/_/ting nge 'dzin ji lta bu zhe na/_mngon par dga' ba zhi gnas dang /_gus pa'i sems lhag mthong gi ting nge 'dzin gyis so/_/de rnams la gnas mchog mi 'phrog_/ces bya ba ni
[\[411a.6\]]tshogs kyi 'khor lo dang gtor ma byas nas dngos grub gzhan gyis 'phrog par mi nus pa'o/_/spyod lam ji lta bu zhe na/_mtshan mo'i brtul zhugs can gtor ma/_/skra grol gcer bur gyur bas sbyin/_/zhes bya ba gsungs so/_/phan yon ji lta bu zhe na/_shrI
[\[411a.7\]]he ru ka bdag sbyor bas/_rnal 'byor ma nyid mnyes par 'gyur/_/zhes bya ba gsungs te/_dpal he ru ka'i sbyor ba dang ldan pas rdo rje thal mo gyen du kha phye la oM kha kha khA hi zhes bya ba nas sa hA yi kA b+ha ban+tu zhes bya ba'i bar du bsngo zhing mgron rnams kyi lce la rdo rje
[\[411b\]]
[\[411b.1\]]rtse lnga pa'i sbu gus gtor ma 'thung bar bsam par bya'o/_/le'u nyi shu rtsa bdun pa'i rnam par bshad pa'o//_//de ltar rang don phun sum tshogs pa bstan nas gzhan don phun sum tshogs pa ston pa ni/_de nas mchod pa rnam dag pa/_/zhes bya ba
[\[411b.2\]]la gas pa smos te/_mchod pa ni sgrub pa'i mchod pa ste gtsang sbra rnam pa gsum mo/_/rnam par dag pa zhes bya ba ni rang bzhin brgyad cu dang bral ba'o/_/sprul pa las byung dpa' bo rnams/_/zhes bya ba ni mchod pa'i yul lha mo drug cu'o/_/de bzhin du bdag nyid
[\[411b.3\]]dpal he ru ka yab yum la yang mchod pa'o/_/sangs rgyas kun sogs zhes bya ba ni rnam par snang mdzad dang rin chen 'byung ldan dang snang ba mtha' yas dang don yod grub pa bum pa'i gzugs su snang ba'o/_/sogs zhes bya ba ni mkha' 'gro ma dang /_lA ma dang /_
[\[411b.4\]]dum skyes ma dang gzugs can ma'o/_/sras bcas zhes bya ba la sras ni dpa' bo nyi shu rtsa bzhi'o/_/bcas zhes bya ba ni mkha' 'gro ma sum cu rtsa drug go/_/dpa' bo kun dang rnal 'byor ma/_/zhes bya ba ni sngar sras bcas zhes bya ba'i rgyas par bshad pa'o/_/
[\[411b.5\]]brtan pa dang g.yo ba zhes bya ba ni brtan pa ni gzhal yas khang ngo /_/g.yo ba ni brten pa lha'i 'khor lo'o/_/zla ba 'dus pa la gnas pas/_/zhes bya ba ni mchod pa'i yul de rnams la gtsang sbra gsum gyis mchod pa'o/_/mchod pa'i yul gyi lha de rnams ji lta bu yin
[\[411b.6\]]zhe na/_spun dang sdug pa mchod pa yin/_/zhes bya ba smos te/_dri'i thig le dang /_me tog gi tshom bu dang /_yig 'bru dang phyag mtshan dang /_lag pa'i phyag rgya dang /_sku phyag rgya chen po bkod pa rnams spangs nas dpa' bo dang /_dpa' mo lhar bsgom pa'i lha'i
[\[411b.7\]]'khor lo ste spun ni dpa' bo nyi shu rtsa bzhi dang sdug pa ni lha mo sum cu rtsa drug go/_/de ltar mdor bstan nas rgyas par bshad pa ni/_thog mar rten gyi gang zag ston pa las de yang dngos por bya ba'i gang zag bstan pa ni/_spun dang bu dang lhan cig tu/_/zhes bya ba smos te/_
[\[412a\]]
[\[412a.1\]]spun ni 'jig rten du grags pa'o/_/bu ni rigs rgyud bsrung ba'o/_/de dang lhan cig tu 'jig rten pa'i bde ba dang /_'jig rten pa'i sdug bsngal gsum dang brgyad kyi bdag nyid 'byung bas rang la brnyas par 'gyur ba'i phyir sngags te tshogs kyi
[\[412a.2\]]'khor lo dang /_de bzhin du phyag rgya ni zhi ba'i btung ba dang /_ye shes ni pho nya'i gtsang sbra ste de rnams la bstan par mi bya'o/_/su la bstan par bya zhe na/_dag byed zas la spyod pa ni/_/rtag tu dam tshig spyad byas 'gyur/_/zhes bya ba smos te/_dag byed kyi zas ni
[\[412a.3\]]tshogs kyi 'khor lo 'dod pa'i yon tan lnga'o/_/rtag tu dam tshig byed pa ni/_/bza' bar byed pa'i dam tshig ste rang bzhin brgyad cu dang bral bas 'dod pa'i yon tan lnga la spyod pa'o/_/gsang sngags su la'ang bstan mi bya/_/zhes bya ba ni zhi ba'i btung ba mi bstan pa'o/_/
[\[412a.4\]]man ngag rnams ni nyams mi bya/_/zhes bya ba ni shes rab ye shes kyi dbang bskur ba'i man ngag go/_/gtsang sbra gsum po de sbyin par bya ba'i gnas ji lta bu zhe na/_dam tshig rnams la ci rigs par/_/zhes bya ba smos te/_rig pa'i dbang bskur ba la dpa' bo gcig pu sbyin pa dang /_
[\[412a.5\]]phyir mi ldog pa'i dbang bskur ba la dkyil 'khor gyi 'khor lo sbyin pa dang /_gsang ba'i dbang bskur ba thob pa la mi zab pa'i rdzogs pa'i rim pa bstan pa dang /_shes rab ye shes kyi dbang bskur ba thob pa la zab pa'i rdzogs pa'i rim pa ni ci rigs pa zhes bya
[\[412a.6\]]ba'o/_/man ngag rnams kyang sbyin par bya/_/zhes bya ba ni mngon sum gyi gzhan don gyis bde ba stong pa nyid la nges par 'dren pa'i thabs/_bla mas slob ma'i rna drung du/_/rab tu 'bad de bshad par bya/_/zhes bya ba gsungs pa yin no/_/de ltar blang bya dang dor bya'i rten gyi
[\[412a.7\]]gang zag bstan nas sbyor ba'i mchod pa gzhan las bshad pa ni/_pho nya ma gtogs gzhan dag la/_/zhes bya ba smos te/_dbang ma bskur ba dang bsnyen sgrub bzhis ma sbyangs pa'o/_/'dod la rmongs pas bgrod mi bya/_/zhes bya ba ni 'dod pa ni rnam par shes pa la
[\[412b\]]
[\[412b.1\]]zhen pa'o/_/rmongs pa ni ye shes la rmongs pa'o/_/bgrod mi bya ni rnam shes dang ye shes la sems pa'i rnam par rtog pa mi bya'o/_/de ltar dor bya'i pho nya bsgrub pa mdor bstan nas blang bya mdor bstan pa ni/_pho nya mo zhen rtag thar pa/_/lnga pa yis kyang longs spyod
[\[412b.2\]]bya/_/zhes bya ba la pho nya mo las rtag tu zhen pa las grol ba dang /_byang chub sems dpa' chos 'phags bzhin du gzung 'dzin gnyis las 'das pa'i longs spyod bya ba'o/_/blang bya'i mdor bstan nas/_dor bya'i rgyas par bshad pa ni/_skye gnas dman la mi
[\[412b.3\]]gnas la/_/bsnyen bkur nyid ni bya ba min/_/zhes bya ba smos te/_skye gnas dman pa ni dbang bskur ba thob pa dang /_bsnyen sgrub bzhis ma sbyangs pa'o/_/mi gnas pa ni 'dod chags kyi zhen pa med pa'o/_/bsnyen bkur bya ba ma yin pa ni rmongs pas phyag 'tshal ba la sogs
[\[412b.4\]]pa gus pas mi bya'o/_/blang bar bya ba'i rgyas par bshad pa ni/_ma dang sring mo bu mo dang /_/chung ma pho nya mo nyid gnas/_/zhes bya ba smos te/_sngar bstan pa'i sngags skyes rnams so/_/gnas zhes bya ba ni de dang gtsang sbra rnam pa gsum spyod pa la gnas pa'o/_/pho nya ma gtogs
[\[412b.5\]]pa la brten pas nyes pa cir 'gyur snyam na/_dka' thub nyes pas zad par 'gyur/_/zhes bya ba gsungs te/_bsam gtan dang zag med kyi dka' thub gzung 'dzin gyi rnam par rtog pa skyes pa zad par 'gyur ro/_/blang bar bya bas 'bras bu ji ltar 'gyur ba ni/_
[\[412b.6\]]'khor lo'am de bzhin grub pa yi/_/zhes bya ba smos te/_dkyil 'khor gyi 'khor lo tshogs kyi dngos grub bam/_de bzhin du 'jig rten dang mchog gi dngos grub bo/_/mchog dang tha ma lhan cig gus/_/zhes bya ba ste/_mchog ye shes las skyes pa'o/_/tha
[\[412b.7\]]ma ni sngags las skyes pa'o/_/shugs kyi bar ma gnas las skyes pa yang bsdu'o/_/lhan cig 'gugs zhes bya ba ni/_/srog a wa d+hU tIr chud pa'o/_/de ltar rdzas rnams nges pa med/_/ces bya ba ni byang chub kyi sems dga' bral du ma btang bas bde ba
[\[413a\]]
[\[413a.1\]]rtog pa med pa bsam gtan gyis sdom par nges pa'o/_/yid ni nang du chud pa yis/_/'dod pa'i dngos grub bsgrub par bya/_/zhes bya ba bshad pa yin no/_/de ltar sbyor bas mchod pa bshad nas/_dngos gzhi brtul zhugs bshad pa
[\[413a.2\]]ni/_/'jig rten la rtag g.yon nas spyod/_/ces bya ba smos te/_pad+ma rdo rje'i zhal snga nas 'jig rten ni mchog tu gyur pa'i 'jig rten tshogs kyi 'khor lo g.yon nas spyod pa ni dga' ba gsum gyi ting nge 'dzin bsgom pa'o/_/rkang pa g.yon pa sngon du dor/_/zhes bya ba
[\[413a.3\]]shes rab la la nA las byang chub kyi sems phab pa'o/_/lag pa g.yon pa yongs su bsgyur/_/zhes bya ba ni thabs kyi la la nA las byang chub kyi sems 'bebs pa'o/_/g.yon gyi phyed la rab mchod byed/_/ces bya ba ni lha mo sum cu rtsa drug dkyil 'khor gyi phyed
[\[413a.4\]]yin pas dga' ba bzhis mchod pa'o/_/lus kyi g.yon ni rnam par khyab/_/zhes bya ba ni g.yon pa la la nA'i byang chub kyi sems phab nas 'khor lo bzhi la khyab pa'o/_/g.yon pa yis ni tshim dang za/_/zhes bya ba ni g.yon pa la la nA nas phab nas/_g.yas
[\[413a.5\]]pa ra sa nA'i rlung gis bzlog nas za ba ni 'dod pa'i dbang phyug gi dngos grub dang bcud kyi len gyi dngos grub tu 'gyur ro/_/brtul zhugs ma nyams brtul zhugs rdzogs/_/zhes bya ba ni dbus ma a wa d+hU tI'i rlung dang sbrags nas byang chub kyi sems gyen du bzlog
[\[413a.6\]]pas bsam gtan dang zag med kyi sdom pa'i brtul zhugs rdzogs pa'o/_/sgrub pa pos ni dam tshig brtson/_/zhes bya ba ni sgrub pa po brtul zhugs spyod pa'i tshe ye shes las skyes pa dang /_zhing las skyes pa dang sngags las skyes pa'i dam tshig bsgrub pa
[\[413a.7\]]la sogs pa'o/_/dam tshig rigs las spyod pa dang /_/zhes bya ba ni dung can dang pad+ma can dang ri dgas can no/_/lhan cig zas la spyod par byed/_/ces bya ba ni mchog dga'i dus yin te/_dga' ba thabs kyi rang bzhin te/_mchog dga' shes rab
[\[413b\]]
[\[413b.1\]]rang bzhin no/_/zhes gsungs pa'i phyir ro/_/rigs lnga ru ni kun spyod pa/_/zhes bya ba ni bskyed pa'i rim par lha'i 'khor lor gnas pa'o/_/rigs ni rnam pa bzhi ru bsgrags/_/zhes bya ba ni rgyal rigs la sogs pa bzhi'o/_/de ltar bstan bcos las grags
[\[413b.2\]]pa'i rigs lnga dang /_'jig rten pa las grags pa'i rigs rnam pa bzhi'o/_/gtsang sbra gsum la gnas pa bde ba chen po'i rigs gcig la gnas pa'o/_/rnal 'byor sgrub phyir rtag tu bskyed/_/ces bya ba ni gtsang sbra gsum gyi dngos grub kyi brtul zhugs la
[\[413b.3\]]spyod pa'o/_/de ltar brtul zhugs bshad nas/_rjes kyi spyod pa bshad pa ni/_ba lang sha dang rta sha dang /_/mi dang khyi sha sna tshogs pas/_/zhes bya ba ni bdud rtsi lnga dang dpa' bo lnga'i sreg rdzas so/_/dkyil 'khor gru gsum byas nas ni/_/zhes bya ba ni ma lha lhar bskyed
[\[413b.4\]]pa dang /_ye shes sems dpa' bskyed la sbyin sreg gis mchod na sangs rgyas kyang nges par 'jig par 'gyur ro/_/de ltar phyi'i sbyin sreg bshad nas/_de bzhin dpa' bo rnams kyi zas/_/zhes bya ba ni nang gi sbyin sreg bstan pa yin te/_lus kyi dkyil 'khor
[\[413b.5\]]dang nang gi 'khor lo bzhi'i gnas su lha'i 'khor lo bkod la zhi rgyas la sogs pa'i sngags dang /_lag pa g.yas g.yon dgang gzar dang blugs gzar gyi mtshan nyid dang yang dag par ldan pas shrI he ru ka sprul pa'i 'khor lo lnga dang sprul pa yin no/_/bstan
[\[413b.6\]]bcos kun la rnam par mtshon/_/zhes bya ba ni gzhi dang thabs dang 'bras bu gsum rgyud gzhan las kha bskangs la rtogs par bya ba yin no/_/de ltar nang gi sbyin sreg bshad nas/_gzungs ni rtag tu bsrung bya zhing /_/zhes bya ba ni grol ba'i lam
[\[413b.7\]]pa'i gsang ba'i sbyin sreg ste/_gzungs ni rlung me'i drod can no/_/rtag tu bsrung ba ni 'khor lo bzhi la rlung me'i drod can bskyed nas byang chub kyi sems 'dzin pa'o/_/las rnams dag ni thams cad la/_/zhes bya ba ni zhi ba la sogs pa'i las rnams
[\[414a\]]
[\[414a.1\]]la'o/_/bgegs med ji bzhin 'grub 'gyur pa/_/zhes bya ba ni bar chad med pas 'di dag gzhan dag tu 'gyur ba ma yin pa ste/_rlung ni rgyun las bzlog pa srid/_/nyi zla thang la lhung yang srid de thabs 'dis ni dngos grub gzhan du mi 'gyur ba'o/_/
[\[414a.2\]]de ltar grol lam gyi gsang ba'i sbyin sreg bshad nas chags pa'i sbyin sreg bshad pa ni/_'di ni pho nya bzhin bzang po/_/brtson zhing lhan cig ldan pa yin/_/zhes bya ba ni las kyi phyag rgya'i b+ha ga'i dkyil 'khor du gsang ba'i rdo rje dgang gzar gyis dang /_byang chub kyi sems
[\[414a.3\]]kyi blugs gzar gyis byang chub sems dpa' chos 'phags bzhin du ma chags dga' ba'i longs spyod rdzogs par 'gyur ro/_/rnal 'byor rdzas ni rnam 'byed yin/_/zhes bya ba ni rang bzhin brgyad cu las rnam par phye nas dga' ba gsum gyi rang bzhin rtogs pa yin no/_/de yang mnyam
[\[414a.4\]]sbyor las/_sgyu ma dag ni thams cad las/_/ye shes sgyu ma khyad par 'phags/_/ye shes gsum gyi dbye ba ni/_/gsal bar de las mtshon par 'gyur/_/zhes gsungs so/_/chags lam gyi sbyin sreg bshad nas bla na med pa'i sbyin sreg ni/_bla ma'i man ngag la
[\[414a.5\]]dga' zhing /_de yi don mchog mtshungs pa'o/_/zhes bya ba gsungs so/_/dbang bzhi pa sems kyi stong nyid rtogs pa na/_bla ma'i man ngag la dga' zhing /_de'i don sems kyi stong nyid kyi mchog yang dag par rdzogs pa'i sangs rgyas dang mtshungs pa'o/_/de yang /_bde bar
[\[414a.6\]]gshegs pa rtag tu skye med chos/_/chos rnams thams cad de bzhin gshegs dang 'dra/_/zhes gsungs so/_/klu sgrub kyi zhal nas kyang /_'gro ba'i chos kun rnam shes kyi/_/me yi bud shing yin par 'dod/_/de dag ji bzhin rnam byed pa/_/me yis bsregs na myur zhing 'gyur/_/
[\[414a.7\]]zhes gsungs so/_/phyi'i sbyin sreg ni rdo rje mkha' 'gro dang kha sbyor las blta bar bya'o/_/gsang ba dang bla na med pa'i sbyin sreg kyang kha sbyor gyi le'u drug par bshad pas 'dir rgya cher ma bshad do/_/le'u nyi shu rtsa brgyad pa'i rnam par bshad pa'o//_//de ltar le'u
[\[414b\]]
[\[414b.1\]]dang po'i rgyas par bshad pa le'u gsum gyis bshad nas/_dbang bzhi pa bsam gyis mi khyab pa'i lam bshad pa ni/_de nas gzhan yang bstan pa ni/_/zhes bya ba gsungs te/_gtsang sbra gsum gyi rjes la dbang bzhi pa ston pa na gzhan yang ngo /_/pho nya'i mtshan nyid
[\[414b.2\]]rigs rnams te/_/zhes bya ba ni ye shes las skyes pa'i lha mo pad+ma can dang dung can ma dang ri dgas can me long gi gzugs brnyan bzhin du reg bya'i stong pa nyid ston par nus pa'o/_/de'i mtshan nyid ni 'og nas bshad par bya'o/_/dam tshig la gnas mkha' 'gro ma/_zhes
[\[414b.3\]]bya ba ni dam tshig ni gnyis te/_bsam gtan gyi sdom pa dang /_zag pa med pa'i sdom pa'o/_/mkha' 'gro ma ni gnyis te/_rtog med bsam gtan gyis nam mkhar 'gro ba dang /_gnyis med lhag mthong gis nam mkha' 'gro ba'o/_/gang gis yang dag shes 'gyur
[\[414b.4\]]ba/_zhes bya ba ni sangs rgyas kyi sprul pa dang byang chub sems dpar gang gis mtshan nyid dang brda las shes pa'o/_/de ltar mdor bstan nas rgyas par bshad pa ni ye shes las skyes pa'i lha mo'i mtshan nyid ston pa ni/_spun dang yang na ma dang ni/_/zhes bya ba la sogs pa
[\[414b.5\]]smos te/_rnal 'byor pas sring mor shes pa dang /_rnal 'byor mas ming por shes pas na spun no/_/yang na rnal 'byor mas phar shes pa dang /_rnal 'byor pas bu mor shes pa'o/_/yang na rnal 'byor mas bdag por shes pa dang /_rnal 'byor pas phyag rgyar shes pa'o/_/lam du mar
[\[414b.6\]]goms par bya zhe na/_skad cig gis mthong zhes bya ba gsungs te/_dbang bzhi pa'i dus su so so rang rig pa'i mngon sum gyis sems kyi chos nyid rtogs pa'o/_/de yang kha sbyor las/_pha ni bde ba gang thob pa/_/bde de rang gis longs spyod bya/_/'chi ba'i bde ba gang yin pa/_/
[\[414b.7\]]bde 'dir bsam gtan zhes byar brjod/_/ces gsungs so/_/de ltar mthong ba'i mtshan nyid ji lta bu zhe na/_lce sbom mig ni dmar ser la/_/zhes bya ba smos te/_de yang kha sbyor las/_glang chen ma ni/_bzhin 'phel che zhing nu rgyas pa/_/lus pa thung zhing skra yang thung /_/skye
[\[415a\]]
[\[415a.1\]]gnas pad+ma'i dri dang ldan/_/pad+ma glang chen ma zhes grags/_/rigs can ni/_mig dang lta stangs ri dgas 'dra/_/ri dgas pa brgyad po'i rkang pa can/_/skal bzangs pad+ma'i dri dang ldan/_/mig ni dmar ser la zhes bya ba ni/_dmar zhing cung zad ser ba ste/_ma
[\[415a.2\]]li ka yi dri 'byung zhing /_/bder gshegs 'dus pa nyid dga' ba/_/bud med dngos grub ster bar byed/_/rtsub ces bya ba ni/_rtsub cing yan lag rtsub pa dang /_/le lo ldan zhing mtshan nyid ngan/_/skra ni 'khyil zhing kham par gnas/_/mdo gang na yan lag rtsub pa'o/_/de ltar glang
[\[415a.3\]]chen ma dang /_ri dgas can dang /_pad+ma can dang /_dung can ma'i mtshan nyid dang ldan pa'o/_/des dngos grub ci zhig bskyed ce na/_thog mar dga' ba'i stong pa nyid la sems zin pa ni dngos grub kun gyi thun mong du ste/_'jig rten dang thun mong dang mchog gi dngos grub bskyed
[\[415a.4\]]pa yin no/_/bzlas dang brtul zhugs la rtag dga'/_/zhes bya ba ni bzlas pa srog a wa d+hU tIr bcu ga na brtul zhugs rnam pa sna tshogs kyi dus su dga' ba'i stong pa nyid rtogs nas de la rgyun mi 'chad cing brtan pa yang dag pa dang ldan pa sa bya'o/_/des phan yon ci
[\[415a.5\]]zhig 'grub ce na/_pho nya mo sogs gnas dang bcas/_/zhes gsungs pa ste/_mkha' 'gro ma bcu gnyis dang gnas nyi shu rtsa bzhi na gnas pa dang bcas pa ni sku gsung thugs kyi mkha' 'gro ma nyi shu rtsa bzhi'o/_/de dag dang bcas pa'i lha mo sum cu rtsa bdun gyi spyod
[\[415a.6\]]pa 'jig rten gyi dngos grub dang /_thun mong dang mchog gi dngos grub ster par 'gyur ro/_/de ltar dga' ba stong pa nyid rnal 'byor bshad nas mchog dga'i stong pa nyid rjes su rnal 'byor bshad pa ni/_'dod pa'i don kun sgrub byed pa/_/zhes bya ba smos te/_dngos
[\[415a.7\]]grub gsum sgrub par byed pa'o/_/rtsa ba'i sngags sogs rtag tu bzlas/_/zhes bya ba ni mchog dga'i rnam par smin pa'i dus su srog a wa d+hU tIr chud pa'o/_/des 'bras bu ci 'grub ce na/_rgyu dang mi rgyu 'jig rten gsum/_/rnal 'byor 'bras bu rab tu ster/_/zhes bya ba gsungs te/_rgyu ba
[\[415b\]]
[\[415b.1\]]sems can dang /_mi rgyu ba snod kyi 'jig rten no/_/snod bcud kyi 'jig rten gsum po de dag mchog dga' bde ba'i rang bzhin gyis shin tu stong pa'i rnal 'byor gyi 'bras bu ster ba'o/_/de dag las 'byung ba yin zhe na/_gsang sngags 'di las 'byung ba yin/_/zhes bya ba gsungs te/_
[\[415b.2\]]srog a wa d+hU tIr bcug nas mchog dga' shin tu stong pa 'di las snang srid bde ba can gyi rang bzhin du shes pa'o/_/de ltar mchog dga' shin tu stong pa rjes su rnal 'byor bshad nas lhan cig skyes dga'i tshe stong pa chen po shin tu rnal 'byor bshad pa ni/_/sgrub
[\[415b.3\]]pa po ni dngos grub rtsom/_/zhes bya ba ni yid bde ba lhan cig skyes pa'i stong pa chen po la rtsom pa'o/_/sngags dang phyag rgyar yang dag ldan/_/zhes bya ba ni srog a wa d+hU tIr chud pa dang /_phyag rgya chen po yid bde ba nyid dang yang dag par ldan pa'o/_/phyag rgya dang bral
[\[415b.4\]]gsang sngags ni/_/lus can rnams la byin mi rlob/_/ces bya ba gsungs te/_sems kyi stong nyid kyi phyag rgya dang bral na gsang sngags srog a wa d+hU tIr chud kyang rnal 'byor pa la phyag rgya chen po bsam gyis mi khyab pas byin gyis mi rlob bo/_/stong pa chen po skyes pa'i
[\[415b.5\]]rtags ji lta bu zhe na/_ji srid dro ba'i bya ba dag_/ces bya ba smos te/_gzung ba bkag nas drod kyi ye shes skyes pa dang /_stong pa chen po'i rang bzhin bsam gtan dang po'i bde ba la stong pa nyid kyis rgyas btab pa yin par shes par bya'o/_/de yang ji ltar zhe na/_mnyam
[\[415b.6\]]sbyor las/_sku gsung thugs la 'debs pas na/_/shes rab phyag rgya rjes su brjod/_/ces gsungs pa dang /_kun spyod las/_sku gsung thugs kyi rdo rje can/_/lha yi sku ni bsgom par bya/_/zhes gsungs so/_/dro ba'i rtags de ji lta bu zhe na/_gdan bzhi las/_
[\[415b.7\]]dang por shes rab dro ba yin/_/gnyis pa du mar ldan pa yin/_/gsum pa 'di ni 'khyud pa dang /_/bzhi pa mar me 'bar ba ste/_/lnga pa sprin med nam mkha' dang /_/zhes gsungs so/_/de ltar lhan cig skyes dga'i stong pa chen po shin tu rnal 'byor bshad nas sems 'od
[\[416a\]]
[\[416a.1\]]gsal dang nyams su myong ba ro gcig gi zung 'jug gi ngo bo rnal 'byor chen po bstan pa ni/_rnam pa thams cad kyi stong pa nyid kyi rang bzhin sems 'od gsal ba'i stong pa nyid du rtogs pa ni stong pa chen po'i rang bzhin zhes bya'o/_/rgyu des 'dod pa'i
[\[416a.2\]]don kun sgrub par byed pa yin no/_/sems kyi bde ba chen po dbang bzhi pa thob pa la smad par mi bya bar bstan pa ni/_rnal 'byor che la gang zhig sdang /_/khyi yi skye gnas brgyar skye ste/_sme sha can du skye bar 'gyur/_/zhes gsungs so/_/slob dpon ye shes zhabs kyi
[\[416a.3\]]bzhed pa ltar lha'i sku'i 'khor lo sgyu ma lta bur bsgoms pas/_mchog gi dngos grub tu 'gyur ro zhe na/_dper na/_la la mar ni 'dod pa yis/_/'bad pas chu ni bsrubs gyur kyang /_/mar sar 'byung bar mi 'gyur gyi/_/lus nyon mongs pa kho nar zad/_/ces
[\[416a.4\]]gsungs so/_/'o na bcos ma'i rnal 'byor mas ci zhig thob par 'gyur zhe na/_'dzin cing mchod par byed pa ni/_/zhes bya ba smos te/_lhar bskyed cing mchod pa byed pa na tshe 'di nyid la 'tsho ba'i thabs kyi rgyur gyur pa dang /_tshe phyi mar lha dang mir skye ba la thar bar 'byung
[\[416a.5\]]ba'i rnal 'byor gzhan la brten pa des ni gzhan du mchog gi dngos grub sgrub pa na/_de ni sgyu ma yin pas don med par 'gyur ro/_/ci'i phyir zhe na/_stong pa nyid mngon sum gyis ma bsgoms pa'i phyir ro/_/de rnams kyi don ni 'di skad du ston pa yin te/_ye shes
[\[416a.6\]]kyi lha mo phyag rgya rnyed nas lus bde ba'i dga' ba dang mchog dga' skyes nas yid bde ba lhan cig skyes dga' de'i rjes thogs la skyes pa yin la dbang bzhi pa'i dus su dga' ba dang mchog dga' dang lhan cig skyes dga' stong pa dang shin tu stong pa chen po'i rgyas
[\[416a.7\]]btab nas gzung 'dzin gnyis dang bral ba'i rang bzhin sems 'od gsal ba'i bdag nyid dbang bzhi pa'i ngo bo thob pa yin no/_/dga' ba gsum gyi dus su rang bzhin brgyad cu'i rtog pa dang bral ba yin la/_dga' ba gsum stong par shes pa'i dus su bde bar
[\[416b\]]
[\[416b.1\]]snang ba'i gzung 'dzin nyid nub pa yin no/_/de ltar rnam par rtog pa gnyis su snang ba nyid nub na ci zhig tu 'gyur zhe na/_bzhi pa rnal 'byor chen po 'od gsal ba'i rang bzhin du 'gyur ro/_/de la rang bzhin brgyad cu ni dga' ba'i tshe rtog pa sum cu rtsa gsum dang /_mchog
[\[416b.2\]]dga'i tshe bzhi bcu tham pa dang /_lhan cig skyes dga'i tshe rnam pa bdun dang bral bas na rtog pa med pa'o/_/de yang stong pa nyid bdun cu pa'i 'grel pa las/_'dod chags dang bral ba dang /_'dod chags dang bral ba bar ma dang /_'dod chags dang bral ba dag yid kyis 'gro ba dang /_
[\[416b.3\]]'ong ba dang /_mya ngan dang /_mya ngan bar ma dang /_shin tu mya ngan du gyur pa dang /_zhi ba dang /_rnam par rtog pa dang /_'jigs pa dang /_'jigs pa bar ma dang /_shin tu 'jigs pa dang /_sred pa dang /_sred pa par ma dang /_shin tu sred pa dang /_nye bar len pa dang /_mi dge ba dang /_
[\[416b.4\]]bkres pa dang /_skom pa dang /_tshor ba dang /_tshor ba bar ma dang /_shin tu tshor ba dang /_rig pa po dang /_'dzin pa'i gzhi pa dang /_so sor rtog pa dang /_ngo tsha shes pa dang /_snying rje dang /_brtse ba dang /_brtse ba bar ma dang /_shin tu brtse ba dang /_dgongs pa dang bcas
[\[416b.5\]]pa dang /_sdud pa dang /_phrag dog ste/_mtshan nyid sum cu rtsa gsum mo/_/thabs kyi rang bzhin ni chags pa dang /_chags pa bar ma dang /_kun du chags pa dang /_dga' ba dang /_dga' ba bar ma dang /_shin tu dga' ba dang /_rangs pa dang /_rab tu mgu ba dang /_ngo
[\[416b.6\]]mtshar ba dang /_dgod pa dang /_tshim pa dang /_'khyud pa dang /_'o byed pa dang /_'jib pa dang /_ba rtags pa dang /_btsog pa dang /_khengs pa dang /_bya ba dang /_'phrog pa dang /_stong pa dang /_'phro ba dang /_dga' ba la sbyor ba dang /_dga' ba la sbyor ba bar ma dang /_
[\[416b.7\]]shin tu dga' ba la sbyor ba dang /_drag pa dang /_rnam par sgeg pa dang /_'gras pa dang /_'gyed pa dang /_tshig gsal ba dang /_bden pa dang /_mi bden pa dang /_nges pa dang /_nye bar mi len pa dang /_sbyin pa po dang /_skul ba po dang /_dga' ba dang /_ngo tsha med pa dang /_sgrin
[\[417a\]]
[\[417a.1\]]pa dang /_gdug pa dang /_mi srun pa dang /_gya gyu che ba dang /_mtshan nyid bzhi bcu tham pa'o/_/snang ba thob pa dang /_ye shes kyi rang bzhin ni 'di lta ste/_chags pa bar ma dang /_brjed ngas pa dang /_'khrul ba dang /_mi smra ba dang /_smyo ba dang /_le lo dang /_the tshom dang /_
[\[417a.2\]]bcas pas te 'di ni rang bzhin bdun po de dag go/_/rang bzhin brgyad cu po de dag gzung bar snang ba mtshan mo'i sems dang /_'dzin par snang ba nyin mo'i sems kyis phye nas rang bzhin brgya drug cur 'gyur ba yin no/_/de yang shes rab kyi pha rol tu phyin pa las phyi'i sems
[\[417a.3\]]la sems zhes bya bar rab tu shes so/_/nang gi sems la sems zhes bya bar rab tu shes so zhes gsungs so/_/de ltar rnam par rtog pa'i gzung 'dzin gnyis nub nas gnyis su snang ba gsum stong pa gsum gyis bkag nas glo bur gyi dri ma dang bral ba'i rang
[\[417a.4\]]bzhin 'od gsal ba rtogs pa ni sa dang po yin no/_/de'i phan yon gsungs pa ni/_rnal 'byor che mchog dpa' bo ni/_/yul phyogs gang na gnas gyur pa'i/_/rigs ngan kla klo yin na yang /_/yul de yongs su brtags pa yin/_/zhes bya ba gsungs te/_rnal 'byor pa
[\[417a.5\]]mchog tu gyur pa sems kyi stong nyid rtogs pa'i dpa' bo de ni yul gang na gnas kyang rdo rje'i gdan yin la/_/rigs ni kla klor skyes kyang sprul pa'i sku dngos yin no/_/rnal 'byor pa sems kyi stong nyid shes nas de bzhin gshegs pa gzhan dag gis byin gyis rlob par
[\[417a.6\]]'gyur ram zhe na/_sems can yongs su gzung ba'i rgyur/_/de ru nga ni rtag tu gnas/_/zhes bya ba gsungs te/_'das pa dang da ltar gyi sangs rgyas bcom ldan 'das kyang sngon gyi lam rtogs pa'i rnal 'byor pa de rjes su gzung ba'i phyir yul der rtag tu bzhugs pa yin
[\[417a.7\]]no/_/de yang pad+ma rdo rje'i zhal snga nas/_cig car phyag rgya chen po bsgom pa gsungs pa dang /_de dang rjes su mthun par ni kha sbyor thig le las sems kyi stong nyid mngon sum gyis rtogs pa bstan to/_/'dir ni bshad pa'i rgyud kun spyod dang /_rjes su mthun par dga' ba bzhi la
[\[417b\]]
[\[417b.1\]]rim gyis stong pa nyid rtogs pa'i tshul gyis bshad pa yin no/_/de yang las kyi phyag rgya la brten nas dga' ba gsum gyi ting nge 'dzin bskyed pa yin la/_phyag rgya chen po la brten nas dga' ba gsum gyi stong pa nyid rtogs nas 'od gsal ba'i rang bzhin du 'gyur ba yin no/_/
[\[417b.2\]]le'u nyi shu rtsa dgu ba'i rnam par bshad pa'o//_//de ltar rdzogs pa'i rim pa'i rgyas par bshad pa ni le'u lnga bshad nas bskyed pa'i rim pa sngon du 'gro ba'i srung ba'i 'khor lo bstan pa ni/_de nas gzhan yang bshad bya ba/_/zhes bya ba smos te/_shin tu rnyed dka' dgod
[\[417b.3\]]pa ste/_/zhes bya ba la sogs pa gsungs te/_gnod mdzes kyi yi ge btu ba'i 'khor lo dgod pa'o/_/gang zhig shes pa tsam gyis ni/_/zhes bya ba smos te/_btus pa'i 'khrul 'khor shes pa'o/_/de yang bshad pa'i rgyud rdo rje mkha' 'gro las/_sgra gcan 'dzin
[\[417b.4\]]gyi rgyu ba rdo rje rol pa rta'i 'gros dang /_phur bu rgyu ba yi dgas srin po'i gdong dang /_spen pa'i rgyu ba gshin rje dbyug pa 'chang ba dang /_mjug rings rgyu ba ma mo'i rigs ldan ma'i 'khor lo bkod pa shes pa tsam gyis las bcu gnyis kyi dngos grub myur du sgrub par
[\[417b.5\]]byed do/_/rgyud bla ma'i le'u bzhi pa las gnod mdzes kyi sngags btu ba shes pa tsam gyis srung ba'i 'khor lo byas pas bar chad kyi bgegs med par byas nas dngos grub sgrub pa'i 'khor lo sum cu rtsa bzhi myur du sgrub par byed pa yin no/_/bshad pa'i rgyud gnyis kyi dgongs
[\[417b.6\]]pa dang ldan pa'i yi ge btu ba'i gnas bshad pa ni/_sa yi cha mnyam yid 'ong ba/_/zhes bya ba la sogs pa gsungs te/_yi ge btu ba'i gnas dang /_yi ge btu ba'i gzhi'i 'khor lo dang /_btu ba'i thabs dang /_sgrub pa'i cho ga bshad pa yin no/_/de nas gnas cha
[\[417b.7\]]mnyam zhing yid du 'ong ba la tsan+dan dang /_ga pur la sogs pas byugs pa'i dri bzang po dang ldan pa'o/_/sa ba'i ko ba tsam byug pa la me tog gi sil ma gcal du bkram zhing phyogs bzhir spos snod bzhi bzhag pa'i dris nyams dga' bar gyur ba'i dkyil 'khor de'i shar phyogs kyi
[\[418a\]]
[\[418a.1\]]char bdag nyid 'dug la/_gos dang phyag rgya lnga dang shes rab kyi yan lag dang /_bdag nyid rdo rje hUM mdzad bskyed pa'i cho ga kun byas shing /_khro bo bcus phyogs bcing ba byas nas phur bus btab cing ra ba dang dra ba dang me 'od kyi phreng ba'i mthar thug pa'i
[\[418a.2\]]bar du srung ba'i 'khor lo bya'o/_/de nas/_ba yi rnam lnga bcing byas te/_/zhes bya ba ni dngos su rdza rnga rnyed na re mig la yi ge dgod pa'am/_sa la rdza rnga'i dbyibs bris la re'u mig bzhi bcu rtsa dgu cha mnyam la rdza rnga kha bzhi pa ri mo dgu pas yongs su bskor ba bris la rdza rnga'i
[\[418a.3\]]phyogs gcig nas brtsams la yi ge'i phyi rim pa bzhin du re mig dang mnyam par bya ba'i bsam pas rnal 'byor shin tu mnyam par gzhag pa'i bsam pas dgod par bya'o/_/de yang yi ge phyi mo dbyangs dang gsal byed dgod par byas te/_yi ge byung khungs kyi gnas de las
[\[418a.4\]]dpa' bo zhal bzhi pa'i sngags dngos grub gsum gyi 'dod pa'i don bsgrub pa btu bar bya'o/_/rim bzhin 'byung dang rim bzlog pa/_/zhes bya ba ni rim bzhin ni a nas brtsams pa'o/_/rim las bzlog pa ni ha nas brtsams pa'i dbyangs dang gsal byed kyi yi ge btu ba'i
[\[418a.5\]]gnas kyi 'khor lo las bsgrubs pa las rnal 'byor pa thub pa'i dbang phyug gis yi ge btu bar bya'o/_/de ltar re mig bzhi bcu rtsa dgu'i grangs dang ldan pa la thog mar re'u mig sum cu rtsa gnyis pa blang zhes bya ba smos te/_re'u mig sum cu gnyis pa ni re'u mig_/
[\[418a.6\]]la gnas pa'i yi ge sa'o/_/lnga pa'i dbye ba zhes bya ba ni gnas ji lta ba'i yi ge u dang sbyar bar bya'o/_/brgya phyed phyed pa zhes bya ba ni nyi shu rtsa lnga pa ste ma'o/_/nyi shu rtsa bzhi pa yis dbye/_/zhes bya ba ni thub pa de nyid kyi nyi shu rtsa bzhi pa b+ha ste des phye ba dang ldan pa'o/_/re'u mig
[\[418a.7\]]sum cu drug pa blang /_/zhes bya ba ni A li nas brtsams pa'i sum cu rtsa drug pa ste na'o/_/re'u mig gsum pa ste i dang de yang dag par ldan pa'o/_/sum cu rtsa gnyis blang zhes bya ba ni sa'o/_/lnga pas dbye zhes bya ba ni u dang yang dag par ldan pa'o/_/de nas nyi shu lnga pa gzung /_/zhes bya
[\[418b\]]
[\[418b.1\]]ba ni ma'o/_/nyi shu bzhi pa dag dang sbyar/_/zhes bya ba ni b+ha ste de dang ldan pa'o/_/sum cu gsum pa yang dag blang /_/zhes bya ba ni ha'o/_/re mig bco lnga pa dang ldan/_/zhes bya ba ni oM dang ldan pa'o/_/lnga pa dang ni yang dag bcas/_/zhes bya ba ni us brgyan pa'o/_/dang po'i tshig
[\[418b.2\]]ni yang dag gsungs/_/zhes bya ba ni rkang pa dang po'i yi ge btu ba'o/_/re'u mig ni bcu dgu pa/_/zhes bya ba ni ga'o/_/me'i bu ni ra ste de dang ldan pa'o/_/re mig sum cus rnam par phye/_/zhes bya ba ni i dang ldan pa'o/_/ya tshan brgyad pa'i sa bon zhes bya ba ni ha'o/_/re'u mig sum cu
[\[418b.3\]]drug pa ni na dang yang dag par ldan pa'o/_/slar yang yi ge de dag nyid/_/ces bya ba ni tshig de nyid lan gnyis brjod pa'o/_/de nas rang 'byung blangs nas ni ha'o/_/lnga pas dbye ba ni u dang yang dag ldan pa'o/_/thig les spyi bor rnam par brgyan/_/zhes bya ba ni rjes su 'jug pa'i
[\[418b.4\]]dbyangs dang ldan par byas te/_rkang pa gnyis pa btu ba'o/_/re mig bcu dgu pa nyid la/_/zhes bya ba ni ga'o/_/nyi shu rtsa bdun pa ni phye/_/zhes bya ba ni ra dang ldan pa'o/_/gsum pa dang ni yang dag ldan/_/zhes bya ba ni i dang ldan pa'o/_/sum cu gsum pa legs blangs la/_/zhes bya ba ni
[\[418b.5\]]ha'o/_/re mig gnyis ni dbyangs yig gnyis dang ldan pa'o/_/yi ge nyi shu pa dang ldan/_/zhes bya ba ni na dang ldan pa'o/_/re mig nyi shu gcig pa ni pa'o/_/nyi shu lnga pa ni ya'o/_/tshig ni lan gnyis bzlas pa nyid/_/ces bya ba ni bzlas te dgod pa'o/_/go rims bzhin bzlas pa las
[\[418b.6\]]bzlog pa bstan pa'i phyir/_de nas go rims bzlog pa gzung /_/zhes bya ba smos te/_re mig dang po ni ha'o/_/bzhi pa'i mtha' dang yang dag ldan/_/zhes bya ba ni u dang ldan pa'o/_/bco lnga pa yis mchod pa ni aM dang ldan pa ste rkang pa gsum pa btu ba'o/_/re mig gnyis pa'i sa bon zhes
[\[418b.7\]]bya ba ni dbyangs yig A'o/_/sum cu rtsa drug pa ni na'o/_/de bzhin drug pa ni ya'o/_/sum cu gsum pa ni ha'o/_/re'u mig bcu pa yis mchod/_/ces pa ni o dang ldan pa'o/_/re mig bcu gnyis ces bya ba ni bzlog pa'i bcu pa ste b+ha'o/_/bcu dgu pa ni zhes bya ba ni ga'o/_/nyi shu gsum pa
[\[419a\]]
[\[419a.1\]]nyid ces bya ba ni ba'o/_/re mig gnyis pa yang dag ldan/_/zhes bya ba ni A dang yang dag par ldan pa'o/_/steng du thig les brgyan pa ni rjes su 'jug pa'i dbyangs dang ldan pa'o/_/de nas chu yi sa bon gzung /_/zhes bya ba ni ba'o/_/brgyad pa'i tha zhes bya
[\[419a.2\]]ba ni dza'o/_/me'i bu zhes bya ba ni ra dang ldan pa'o/_/hUM hUM phaT dang mthar sbyar zhes bya ba ni mthar hUM hUM phaT dang sbyar ba'o/_/rkang pa bzhi pa'i sngags 'di 'jig rten gsum las rnam par rgyal ba'i tshul dang ldan pa'i phyir khams gsum rnam par rgyal ba'o/_/oM ni gsal bya
[\[419a.3\]]kun la yin/_/zhes bya ba ni dang por oM gyis gsal bar byas shing yi ge hUM phaT kyi tshogs kyi khyad par gang la yod pa de la de skad ces bya'o/_/sngags 'di dag gang yin zhe na/_rig pa'i rgyal po 'khor los sgyur/_/zhes gsungs te/_bgegs bzlog pa'i 'khor gnod
[\[419a.4\]]mdzes yin la/_de'i sngags ni srung ba'i 'khor lo'i sngags so/_/ma byung ba ni mar me mdzad nas 'od srungs kyi bar dang /_'byung bar mi 'gyur ni byams pa nas mos pa'i bar du mi 'byung ba'o/_/de ltar 'byung ba yin yang rgyud de nyid bsdus pa dang /_dpal mchog dang po
[\[419a.5\]]dang rnal 'byor bde mchog dang rdo rje 'jigs byed rnams su khro bo bzhi dang ldan zhing phur bu brgyad dang ldan pas dkyil 'khor bsrung ba byas na gdug pa thams cad sngags 'di rnyed pa tsam gyis brdungs mi dgos par grub par 'gyur ro/_/de'i don ni 'di skad ston pa yin te/_
[\[419a.6\]]bshad pa'i rgyud bla ma las rang gi snying gar raM las byung ba'i nyi ma'i dkyil 'khor/_de'i steng du yi ge hUM las byung ba'i rdo rje/_de yongs su gyur ba las/_rdo rje hUM mdzad zhal bzhi pa phyag brgyad pa zhal dang po sngo ba/_g.yas pa ser ba/_rgyab dmar ba/_g.yon ljang ba/_dpa' bo
[\[419a.7\]]dang mi sdug pa dang /_ljags 'dril ba dang /_tshems gtsigs pa dang /_phyag dang po gnyis na rdo rje dang dril bu/_phyag lhag ma drug na lcags kyu dang /_zhags pa dang /_ral gri dang /_kha T+wAM ga dang /_tri shU la dang /_thod pa bsnams pa'o/_/sangs rgyas lnga'i cod pan can
[\[419b\]]
[\[419b.1\]]rus pa'i rgyan gyis brgyan pa/_g.yas brkyang ba'i gnas pas 'jigs byed chen po dang dus mtshan mnan pas/_de'i thugs ka'i yi ge hUM las khro bcu skad cig mas sprul la shar du rdo rje gtum po byang du rdo rje nyi ma/_nub tu rdo rje gtsug tor/_lhor rdo rje 'khyil pa/_shar
[\[419b.2\]]lho mtshams su rdo rje gnod sbyin/_lho nub tu rdo rje nag po/_/nub byang du rdo rje stobs po che/_byang shar du rdo rje 'jigs byed de/_steng du rdo rje gtsug tor/_'og tu rdo rje gnod mdzes de rnams ni zhal gsum pa phyag drug pa/_shar phyogs sngo ba/_/g.yas ser ba/_g.yon ljang
[\[419b.3\]]ba'o/_/byang ser ba ni g.yas sngo ba dang g.yon ljang ba'o/_/nub dmar ba ni g.yas dkar ba dang g.yon ljang ba'o/_/lho ljang ba ni g.yas dkar ba dang g.yon ser ba'o/_/shar lho du ba'i mdog can ni shar dang 'dra ba'o/_/bden bral nag po yang shar dang 'dra ba'o/_/rlung gi sngo ba
[\[419b.4\]]yang shar dang 'dra ba'o/_/byang shar yang shar dang 'dra ba'o/_/steng dkar po g.yas sngo ba dang g.yon ljang ba'o/_/'og kyang shar phyogs dang 'dra ba'o/_/shar rdo rje dang /_byang sna tshogs rdo rje dang /_nub pad+ma dang /_lhor ni rin po che dril bu dang bcas pa bsnams pas 'khyud
[\[419b.5\]]pa'o/_/phyag lhag ma rnams kyis lcags kyu dang kha T+wAM ga dang /_tri shU la dang thod pa bsnams pa'o/_/steng gi 'khor los sgyur ba'i 'khor lo dang dril bus 'khyud cing 'og gi gnod mdzes ni rdo rje dang dril bus 'khyud pa/_phyag lhag ma ni snga ma rnams dang mtshungs pa'o/_/
[\[419b.6\]]de lta bu'i khro bo bcu spros pas glo bur gyi bgegs rnams bskrad nas bsdus pas phyogs skyong bcu gdan du bting zhing bgegs gzhom pa'i phyir stod khro bo smad phur bu rdo rje rtse gcig pa lta bu/_oM g+ha g+ha g+hA ta ya g+hA ta ya sarba duSh+TAM hUM hUM phaT/_kI li kI la ya sarba pA paM hUM hUM phaT/_
[\[419b.7\]]hUM hUM hUM badzra kI la ya phaT/_badzra d+ha ra A dz+nyA pa ya ti kA ya wA ka tsit+ta badzra kI la ya hUM hUM phaT ces bya bas khro bo bcu bskyed la bgegs kyi snying gar gdab par bya'o/_/oM badzra mung+gar A ko Ta ya hUM phaT ces brdung bar bya'o/_/de nas hUM las rdo rje sa gzhi dang /_de'i 'od zer gyis
[\[420a\]]
[\[420a.1\]]ra ba dang /_steng du rdo rje bla re dang /_mda'i dra ba dang /_phyi rol kun nas me 'od kyi phreng ba bsam par bya'o/_/de nas/_khro bo bzhi dang yang dag ldan/_/lha brgyad dang ni yang dag ldan/_/zhes bya ba gnod mdzes kyi spro ba'i sngags bzhi las khro bo bskyed
[\[420a.2\]]pa dang yang dag ldan pa dang /_phur bu'i sku brgyad bskyed pa dang bcas pa ste/_de lta bu bsgoms pas rgyud thams cad du thun mong du brjod pa'i sngags 'di dang /_bsgom pa'i khro bo'i 'khor lo dang bcas pas bcu gnyis kyi 'bras bu bskyed pa yin no/_/btus pa'o/_/btus pa'i
[\[420a.3\]]sngags 'di nyid gang zhe na/_oM sum+b+ha zhes pa la sogs pa ste sum+b+ha ni gnod mdzes la bod pa'o/_/gr-ih+Na zhes bya ba ni khro bo bcu la phyogs skyong ba zung zhig pa'o/_/grih+NA pa ya zhes bya ba ni sprul pa'i 'khor gyis zung shig pa'o/_/A na ya ho zhes bya ba ni khug cig pa'o/_/gal te ma khugs
[\[420a.4\]]na/_ji ltar bya zhe na/_b+ha ga wAM badzra rA dza zhes bya ba smos te/_bcom ldan 'das rdo rje rgyal po'i bkas khug cig pa'o/_/le'u sum cu pa'i rnam par bshad pa'o//_//de ltar gnod mdzes kyi 'khor lo bshad na/_dngos grub sgrub pa'i le'u bzhi pa las dang por re zhig
[\[420a.5\]]rgyu ba dang mi rgyu ba'i 'khor lo le'u nyi shu gsungs pa ni/_de nas sha chen 'di dag kun/_/zhes bya ba la sogs pa gsungs te/_sha chen ni 'chad par gyur pa'i sreg rdzas so/_/'jigs byed ni nyon mongs pa dang sdug bsngal 'joms pas so/_/rdo rje skyes yin zhes bya ba ni mngon spyod kyi
[\[420a.6\]]rdzas rdo rje'i rigs dang mthun pa'o/_/'di ni dug thams cad 'jigs par byed pa mngon spyod mi bzad sbyin sreg 'di gsungs pa yin no/_/de ltar mdor bstan nas rgyas par bshad pa ni de bzhin zhes bya ba la sogs pa gsungs te/_khyi ni zhe sdang 'joms pa'o/_/phag ni gti mug
[\[420a.7\]]'joms pa'o/_/zangs kyi gtsug phud can ni khyim bya ste 'dod chags 'joms pa'o/_/gang gi dkyil 'khor la zhen pa la mngon spyod kyi ni bya ba gsungs so/_/de ci zhig bya zhe na/_bza' ba ste/_nang gi sbyin sreg dang /_sbyin sreg ste phyi rol gyi sbyin sreg dang gtor ma rnams
[\[420b\]]
[\[420b.1\]]bya'o/_/ma lus lus pa med grub po/_/zhes bya ba ni las bcu gnyis grub pa'o/_/rgyal srid thams cad bya ba ni nye bar mtshon pa'o/_/de ltar sreg rdzas bshad nas de'i snod bshad pa ni/_dung dang nya phyis mu tig ste/_/zhes bya ba smos te/_dung la sogs pa gsum char yang las
[\[420b.2\]]dang nyon mongs pa dang khu khrag gi rgyu las byung ba yin no/_/bsod nams kyi las kyi rgyu rkyen las byung ba'i chos kyi ye shes kyi lus can mi'i thod pas sreg rdzas kyi snod du byas kyang mkhas pa rtog pa dang ldan pa rnams su yang smod par mi 'gyur ro/_/de ltar snod bshad nas bdag
[\[420b.3\]]nyid lhar bskyed pa ji lta bu zhe na/_dpa' bo thod pa'i phreng ba can/_/zhes bya ba smos te/_sangs rgyas lnga'i rang bzhin gyi cod pan can/_zla ba phyed pas rgyan du byas/_/zhes bya ba ni zla ba phyed pa'i rtags can no/_/dpa' bo dbang phyug yin par bshad/_/ces bya ba ni mkha' 'gro ma
[\[420b.4\]]kun spyod las/_sprul pa las byung dpa' bo rnams/_/yan lag drug cus sems kyis sprul/_/dag pa'i chos kyi sprul pa rnams/_/phag mo'i gzugs su bstan pa yin/_/zhes bshad pas dpal he ru ka las byung ba'i dkyil 'khor gyi 'khor lo dang bcas pa bsgom par bya'o/_/phyag
[\[420b.5\]]rgya bshad pa ni/_brda lnga po ni bstan pa dag_/ces bya ba ni sor mo g.yon pa lnga thabs lngar bsgom pa dang /_g.yas pa lnga lha mo lngar bsgom pa'i brda lnga'o/_/de yang de ltar dgod snyam na/_sgrub pa po yi lag g.yon gyi/_/zhes bya ba ni lag pa g.yon pa'i sgra ni dpa' bo drug gi
[\[420b.6\]]gnas yin te/_shes rab dang thabs ro gcig tu byas nas brda rnams la 'jug par bya'o/_/brda de yang tshogs kyi 'khor lo dang gtor ma dang phyi nang gi sbyin sreg dang dbang bskur ba'i dus su lta'i rang bzhin du bskyed nas brda zhes bya ba lus kyi tha snyad de/_lag pa'i phyag rgya'i bya ba la
[\[420b.7\]]rab tu 'jug pa'o/_/ci'i phyir g.yon pa la gtso bo dang dgod snyam pa la/_khams gsum rgyu dang mi rgyu ba/_/'gro kun g.yon las byung ba yin/_/zhes bya ba gsungs te/_lus po phyed ni shes rab tshogs kyi dbyibs las byung ba yin/_g.yas pa ni thabs las byung ba yin no/_/
[\[421a\]]
[\[421a.1\]]ci'i phyir g.yon pa shes rab yin zhe na/_sangs rgyas dang byang chub sems dpa'i brdar gyur pa yin te/_shes rab thams cad thabs dang shes rab gnyis su 'dus par ston pa yin no/_/des na g.yon pa'i chos kyi dbyings las snod bcud thams cad
[\[421a.2\]]'byung ba yin no/_/de yang ji ltar na lha dgod par bya zhe na/_mthe bong la rdo rje sems dpa'/_mdzub mo la rnam par snang mdzad/_gung mo la pad+ma gar gyi dbang phyug_/srin lag la dpal he ru ka_/_mthe'u chung la nam mkha'i snying po/_sen mo'i ngos la rta mchog bsgoms la/_
[\[421a.3\]]lag pa g.yon pa bsgyur byas nas/_dpa' bo 'di rnams 'byung ngo /_/lag pa'i mthil shrI he ru ka_/_phag mo kun 'dus dag byed yin/_/zhes bya ba gsungs te/_lag mthil g.yas g.yon du thabs rnam pa drug dang /_shes rab rnam pa drug lag mthil du bkod nas thal mo sbyar
[\[421a.4\]]bas lus kun dag byed ces bya ba'i phyag rgyar 'gyur ba yin no/_/rgyab tu rdo rje mkha' 'gro ma/_/zhes bya ba ni g.yon pa'i lag pa'i mthil du pad+ma 'dab ma lnga pa'i 'dab ma la mkha' 'gro ma lnga dang /_lte ba la gtum mo dgod par bya'o/_/de bzhin du lag pa g.yon pa la
[\[421a.5\]]dpa' bo rnams bkod pa ni/_mdza' ba thams cad 'dus pa'o/_/rin chen rdo rje'i zhal snga nas/_rgyab tu rdo rje mkha' 'gro ma/_/zhes bya ba ni sen mo'i ngos la tsaN+Di ka bkod la sor mo thams cad kyi mdza' ba 'dus pa zhes gsungs so/_/cho ga des ci zhig byed ce na/_de lta'i cho
[\[421a.6\]]ga'i sbyor ba yis/_/dpa' bo thams cad mchod par bya/_/zhes gsungs te/_nang gi sbyin sreg dang phyi'i sbyin sreg dang /_gtor mas mchod par bya'o/_/sor mo rnams lha'i rang bzhin du bskyed nas 'byung ba rnams ji ltar bya zhe na/_sa ni spyan zhes bya bar bshad/_/ces bya ba
[\[421a.7\]]la sogs pa 'byung ba lnga lha mo lnga yin par ston zhing /_lha de rnams gang du gshegs su gsol zhes bya ba gsungs te/_lag pa gzhal yas khang du byas la mkhas pas gzhal yas khang gi steng rgyab tu gshegs su gsol/_/gsang ba 'di ni mi bshad cing /_/zhes bya ba ni
[\[421b\]]
[\[421b.1\]]lag pa'i phyag rgya gsang ba 'di dbang ma bskur ba la mi bshad cing rdo rje spun ma yin pa la yang gsang ba yin no/_/'o na dus nam gyi tshe bya zhe na/_de ltar bdag nyid dpa' bo rnams/_/lhan cig zas la spyod pa brtsam/_/zhes bya ba gsungs te/_tshogs kyi 'khor lo bya ba'o/_/
[\[421b.2\]]dpa' bo thams cad mnyam sbyor ba/_/mkha' 'gro dra ba'i bde mchog yin/_/zhes bya ba ni lag pa'i phyag rgya mnyam par sbyor ba'i bde mchog go/_/le'u sum cu rtsa gcig pa'i rnam par bshad pa'o//_//de ltar mi rgyu ba'i sbyin sreg gi 'khor lo bshad nas/_/da ni yi
[\[421b.3\]]dgas srog song gi 'khor lo bshad pa ni/_de nas gzhan yang bshad bya ste/_/zhes bya ba la sogs pa gsungs te/_gzhan yang ni ro langs kyi sbyin sreg go/_/phyi'i sbyin sreg gi spyod pa dang /_nang gi sbyin sreg cho ga bzhi'i dkyil 'khor dang /_mchod rdzas dang /_thab lhar bskyed
[\[421b.4\]]pa dang /_mchod pa dang 'bras bu dngos grub blang ba dang gshegs su gsol ba'o/_/rnam pa gang gis cho ga de shes na myur du dngos grub thob par 'gyur ba'o/_/de ltar mdor bstan nas rgyas par bshad pa ni/_sgrub pos sngar bstan rim pa yis/_/zhes bya ba gsungs te/_le'u sum
[\[421b.5\]]cu rtsa gcig pa sreg rdzas dang /_snod dang lhar bskyed pa'i phyag rgya'i rim pa'o/_/phyugs rnams kyi ni 'gugs pa nyid/_/ces bya ba ni sngar bstan pa'i sreg rdzas kyi steng du kha na ma tho ba med pa'i phyugs 'di rnams kyis bstan par bya'o/_/de la mi'i sha dang /_rus sbal dang /_bong bu dang /_rnga mo dang /_
[\[421b.6\]]ce spyang dang /_rta la sogs pa dpa' bo lnga'i sha dngos grub sgrub pa'i dkyil 'khor du bsgrub pa'i yan lag yin no/_/khyad par gzhan dag kyang yod dam zhe na/_rigs mchog phyugs zhes bya ste mi sha ni bdud rtsi lnga par gyur pas na mchog go/_/rkang bzhi pa las glang po mchog dang /_'dab chags las dad pa dang /_chu la gnas
[\[421b.7\]]pa dud 'gro las rus sbal dang /_gi wang dang bcas pa'i sha la lha rnams gsol bar bzhed pas chu g.yo ba'o/_/de rnams ni dngos grub sgrub pa'i yan lag tu sangs rgyas dang byang chub sems dpa'i lha'i mig gi mngon par shes pa rnams la grags pa yin no/_/khwa dang chu skyar dang gzhan
[\[422a\]]
[\[422a.1\]]dang gnyis skyes te khu byug dang /_khrung khrung dang /_sngags chen po dang /_sa ra sa dang /_ka dam+pa la sogs pa kha na ma tho ba med pa'i sha dang /_nang gi sbyin sreg bza' ba dang /_gtor ma dang /_phyi rol du sbyin sreg byas nas 'dod pa'i dngos grub thams cad
[\[422a.2\]]grub par 'gyur ro/_/de ltar phyi nang gi thun mong gi sbyin sreg bstan nas ro langs kyi khyad par gyi sbyin sreg ga sreg rdzas bshad pa ni/_kr-iSh+Na shwa na zhes bya ba ni khyi mo shin tu gnag pa lus gang la yang spu dkar po med pa 'o ma dang /_ma sha'i 'bras nag po phye mar byas pa dang ldan pa'i
[\[422a.3\]]thug pa sbyar la tshes bco lnga'i dus su skar ma rgyal dang gza' phur bu 'dzom pa'i dus su rgyal rigs sam rje'u'i rigs sam bram ze'i rigs sha dkar la sma ra ser ba shing puN+Da rI ka'am/_a shwat+tha la 'gegs nas shi ba'i ro blangs la dkyil 'khor gyi dbus su bzhag ste/_
[\[422a.4\]]dur khrod brgyad kyi mkha' 'gro gang yang rung ba la dgug pa dang gzhug pa dang bcing ba dang dbang du byas la 'jig rten gyi dngos grub grub pa dang /_zhing skyong brgyad la gang yang rung ba bcug nas bsam gtan dang gzugs med thun mong gi dngos grub sgrub pa dang /_rigs lnga'i ye shes kyi mkha'
[\[422a.5\]]'gro ma bcug nas mchog gi dngos grub 'grub par 'gyur ro/_/de la dang po dur khrod du dkyil 'khor bsgrub pa 'jig rten gyi dngos grub kyi dbang du mdzad nas 'dzem pa med par ro'i khar sbyin sreg brgya rtsa brgyad du bya zhes gsungs te/_dang por bsnyen pa'i dus su du ba dang 'bar ba dang 'phar
[\[422a.6\]]ba mthong nas ro'i lte ba'i dbus su me'i dkyil 'khor bskyed nas rkang pa rlung gis g.yabs te lte ba nas 'bar bas mig me'i sgo nas dro ba'i rtags 'byung ba dang /_rna ba rlung gi sgo nas 'phar ba dang /_sna sa'i sgo nas du ba dang /_kha chu'i sgo nas smra ba dang /_'phar ba'i rtags 'byung bar
[\[422a.7\]]'gyur ro/_/de'i tshe me lha thugs kar bzhag la sbyin sreg brgya rtsa brgyad bya'o/_/de nas dur khrod kyi mkha' 'gro bkug la 'dzem pa dang bag tsha ba med pas ro'i khar sbyin sreg brgya rtsa brgyad bya'o/_/de nas ro de langs la ci zhes smra bar 'gyur ro/_/de la lha ma yin gyi bu mo 'dod nas
[\[422b\]]
[\[422b.1\]]'og tu 'gro ba la sogs pa dang /_dngos grub gang yang rung ba cig byin cig brjod par bya'o/_/de nas 'jig rten gyi mkha' 'gro des gnas sum cu rtsa gnyis kyi bu ga nas zhugs te/_rdo rje snying gis ma zin par lha ma yin gyi bu mo'i gnas su 'gro ba'am/_g.yul las
[\[422b.2\]]rgyal ba'i dngos grub bam/_mngon spyod kyi cho gas tshar bcad pa'am/_zhi ba dang rgyas pas phan 'dogs pa'am/_mig sman gyis bcud len gyi sman rnyed pa'am/_sa 'og gi gter ram/_dpag tshad stong tshun chad kyi rkang mgyogs sam/_lo stong la sogs pa thub pa'i bcud kyis len gang yang rung ba
[\[422b.3\]]cig byin nas rang gi gnas su 'gro ba yin gyi gzhan du ma yin zhes bya ba ni nyi ma dang zla ba ni sa la lhung yang srid/_rlung ni rgyun las bzlog kyang srid/_ro langs kyi dngos grub ni gzhan du ma yin no/_/steng dang sa 'og pho nyas grub/_/ces bya ba ni sku dang gsung dang thugs kyi dngos grub
[\[422b.4\]]tu 'gyur ro/_/rgyud 'dir the tshom med kyang rung /_/zhes bya ba ni gdon mi za bar 'grub po zhes pa'i don to/_/de ltar ro langs kyi dkyil 'khor sgrub pa bshad nas/_ro langs sgrub pa'i tshe rnal 'byor pa bdag nyid lhar ji ltar bskyed par bya zhe na/_gnas pa'i rnal 'byor sngon du
[\[422b.5\]]'gro bas dang por rten gyi dkyil 'khor sgom pa ni gdul ba drag po 'jigs byed kyi brda'i dbang du byas nas yaM las rlung gi dkyil 'khor bskyed pa ni lci ba'o/_/raM las me'i dkyil 'khor bskyed pa ni thal ba zhes bya'o/_/baM las chu'i dkyil 'khor la lhag ma zhes bya ste/_mngon
[\[422b.6\]]brjod las kyang /_lhag ma rngams su 'bum phrag brgyad/_/ces gsungs pa'i phyir ro/_/laM las sa'i dkyil 'khor la ni mgo bo skom po zhes bya'o/_/dung chen po'i ngo bo zhes bya ba ni/_ri rab dang ri bdun dang /_rol mtsho dang gling bzhi lcags ris bskor ba'o/_/de yang kha sbyor las
[\[422b.7\]]mgo bo ri rgyal lhun po yin/_/zhes gsungs so/_/sdong pos brgyan pa dang mthun par rlung gi dkyil 'khor gyi steng du rdo rje rtse lnga pa raM dang bcas pas stong gsum bsregs pa ni/_lci ba'i thal ba nyid dag dang /_/zhes bya ba'o/_/rnam par snang mdzad kyi rang bzhin spos chu ze ba'i rgyun babs
[\[423a\]]
[\[423a.1\]]nas/_rdo rje'i lte ba raM gyi mes bskol bas/_lhag ma gser gyi pad+ma bye ba phrag brgyar gyur pa ni de bzhin lhag ma zhes bya'o/_/de'i steng du gser gyi sa gzhi chags pa ni mgo bo skam po zhes bya la/_de'i steng du ri rab bskyed pa'i sa bon du chen po'i ngo bo'am/_
[\[423a.2\]]yang na gser gyi rus sbal gyi gzugs bya'o/_/he ru ka 'byung ba las ni yang na rus sbal dag gi'o zhes bya ba brten pa'i dkyil 'khor ston te/_dpa' bo dpa' mo yin par bshad/_/ces bya ba rdzus skyes la ltos nas yang na/_rus sbal dag gi mgo/_/zhes bya ba ni sgong skyes
[\[423a.3\]]kyi he ru ka ston pa yin no/_/myur du dngos grub sbyin par 'gyur/_/zhes bya ba ni rdzus skyes kyi thabs kyis grub par 'gyur ro/_/des bskyed pa'i lha ji lta bu zhe na/_nges brjod bla ma las 'byung ba bzhin du zhal gcig pa phyag bzhi pa rdo rje dang /_dril bu dang /_cang te'u dang /_
[\[423a.4\]]kha T+wAM ga bsnams pa sngon po'am/_zhal gcig phyag gnyis pa yum rdo rje phag mo la 'khyud pa'am/_phyag 'bum pa zhal stong dang ldan pa rdo rje phag mo kun gzugs zhes bya ba zhal nyi shu rtsa gcig dang phyag rgya lnga las 'khyud pa/_rdo rje phag mo yang de dang 'dra ba sku mdog dkar
[\[423a.5\]]po snod bcud thams cad kyi phyag mtshan 'chang ba dang /_thod pa'i phreng ba can thal ba'i rdul gyis byugs pa/_phyag rgya drug gis brgyan pa/_cod pan gyi bar nas me tog gi phreng ba 'chang ba/_phyag dang po gnyis kyis rdo rje dang dril bu bzung nas phag mo la 'khyud pa/_
[\[423a.6\]]g.yas gnyis pa mdung bsnams pa/_zhal mche ba gtsigs pa/_ro yi dgas chen po'i gdan la bzhugs pa'o/_/de yang ji ltar bsgom par bya snyam na/_de nas rtag tu sgrub pa pos/_/rang gi lha ni shes nas sgom/_/zhes bya ba smos te/_mi 'jigs na zhal gcig phyag
[\[423a.7\]]bzhi pa dang /_'jigs na zhal bzhi phyag bcu gnyis pa dang /_ches 'jigs na phyag 'bum pa bsgom par bya ba de lta bu'i yon tan gyi khyad par shes pas sgrub pa pos dngos grub sgrub par 'gyur ro/_/le'u sum cu rtsa gnyis pa'i rnam par bshad pa'o//_//
[\[423b\]]
[\[423b.1\]]de ltar ro langs kyi sbyin sreg bshad nas/_de ni rnal 'byor ma'i lus la sbyin sreg bya ba bshad pa ni/_de nas sgrub pa po rnams kyis/_/zhes bya ba la sogs pa smos te/_chags pa'i lam sgrub pa po rnams kyis ye shes las skyes pa dang /_sngags skyes kyi rnal 'byor
[\[423b.2\]]ma bsnyen sgrub bzhis sbyangs nas ye shes phab pa la 'gro ba dang /_du ba dang 'bar ba dang 'phar ba'i tshe/_nang gi sbyin sreg bya ba ni/_/sbyor ba kun las med par bshad/_/ces bya ste/_rgyud gzhan du ma bstan pa'o/_/sreg rdzas ni bza' ba dang bca' ba dang /_nya sha dang chang
[\[423b.3\]]la sogs pa ci nus pas sbyin sreg bya'o/_/de ltar mdor bstan nas rgyas par bshad pa ni/_med par gyur kyang bza' ba ni/_/zhes bya ba smos te/_bza' ba dang bca' ba la sogs pa bdud rtsi lngar bskyed la mchod par bya'o/_/de ltar rdzas bsags nas de nas ci zhig
[\[423b.4\]]bya snyam na/_de nas pho nya rab sbyin zhing /_/zhes bya ba bsnyen sgrub bzhis sbyangs nas lte ba dang snying ga dang /_lkog ma dang spyi gtsug tu 'khor lo brtsegs ma bzhi bkod de ye shes 'bebs pa'i pho nya la rang gi lag pa'i dgang gzar dang blugs gzar gyis sbyin sreg bya'o/_/rang gi pang
[\[423b.5\]]par mgo bzhag la/_/dpa' bo gnyis med mchod par bya/_/zhes bya ba ni yum rdo rje phag mo bskyed nas mchod par bya'o zhes bya ba'i don to/_/slob dpon dag ni rab tu bsgrub/_/ces bya ba ni dbang bskur ba'i phyag rgya byas pa'o/_/de yang ma dang sring mo dang bu mo dang chung ma ste dbang thob
[\[423b.6\]]pa'i sngags skyes rnam par 'dod pa'i yon tan lngas mchod pa'i cho ga 'di 'dra ba'i sbyor bas gnyis su med pa dang ldan par byed/_de'i phan yon ci zhe na/_de nas sngags ni grub 'gyur te/_/zhes bya ba la sogs pa gsungs te/_srog a wa d+hU tIr chud pa'i sngags grub pa'i
[\[423b.7\]]sbyor bas ji srid 'byung ba ma zhig pa'i bar du gnas par 'gyur ro/_/phan yon gnyis pa ni ye shes kyi mkha' 'gro ma nyi shu rtsa bzhi slob dpon gyi lus su gnas nas sgrub pa po las mchod pa len zhing las bcu gnyis mdzad par 'gyur ro/_/des bsam gtan gyi dngos grub
[\[424a\]]
[\[424a.1\]]mi thob bam zhe na/_dpa' bo rnams kyi stan dag dang /_/phyag rgya nyid du the tshom med/_/ces bya ba smos te/_stan ni btsun mo yum gyi b+ha ga na bzhugs zhes bya'o/_/phyag rgya ni las kyi phyag rgyar gyur pa'i bsam gtan gyi bde ba bskyed pa'o/_/de yang thabs
[\[424a.2\]]ji lta bu zhe na/_sgrub po shin tu mnyam gzhag pas/_glu dang gar la sogs pa bya/_/zhes bya'o/_/gzugs sdug pa dang /_glu snyan pa dang /_dri zhim pa dang /_ro yid du 'ong ba dang /_reg bya 'khyud pa la sogs pas mchod par bya'o/_/mchog gi dngos grub ji ltar thob
[\[424a.3\]]ce na lus can thams cad kyi snyed du rnal 'byor ye shes lA ma zhes bya ba smos te/_rang bzhin brgyad cu dang bral ba'i sems 'od gsal ba'i sems skyes pa de gang zag ji lta bus thob snyam na 'khor ba las skyo ba dang mya ngan las 'das pa la dad pa ste/_ji srid 'khor bar
[\[424a.4\]]'khor gyur zhing /_mya ngan sdug bsngal gyis g.yengs 'di/_/zhes bya ba 'khor ba las skyo ba'o/_/kun nas dad pas sgrub pa pos/_/phyag rgya thams cad mchod par bya/_/zhes bya ba ni lha dang lha mor bsgoms pas dad pa dang ldan zhing /_sgyu ma lta bur mos pas phyag rgyar mchod par
[\[424a.5\]]bya'o/_/de ltar bsod nams dang ye shes kyi tshogs chen pos ma 'ongs pa na 'khor los sgyur ba la rgyu ba'i rgyal po dang /_lha'i rgyal por gyur pas mchod par gyur pa dang /_dad pa dang dang ba dang sgyu ma lta bu'i shes pa med pas mi gtsang ba'i rdzas yin no zhes smras na ma 'ongs pa ngan song
[\[424a.6\]]gsum du 'gro bar 'gyur ro/_/drang srong rgyas pa dang /_ser skya lta bu bsam gtan thob pas dngos grub ji lta bu zhig thob par 'gyur zhe na/_rnal 'byor rgyud la gus rnams kyis/_/phyag rgya chen po dang por 'grub/_/ces bya ba smos te/_zhi gnas dang lhag mthong zung du 'jug pa'i rnal
[\[424a.7\]]'byor rgyud la phyag rgya chen po ste/_rnam par mi rtog pa'i ye shes dang por 'grub par 'gyur ro/_/gal te srog a wa d+hU tIr ma chud pas stong nyid kyi rgyas ma thebs na ji ltar bya snyam na/_de bzhin rab tu 'bad pa dang /_/kun nas dang bas mchod par bya/_/zhes bya ba gsungs
[\[424b\]]
[\[424b.1\]]te/_bsod nams kyi tshogs bde ba bsgom par bya'o/_/de nas le'u dang po las/_/yid ni nang du chud pa yis/_/'dod pa'i dngos grub bsgom par bya/_/rang rdzas thig les sangs rgyas dang /_/byang chub sems dpa' mchod par bya/_/zhes gsungs so/_/de yi 'og tu dpa' bo
[\[424b.2\]]yis/_/dpa' bo kun du spyod par bya/_/zhes bya ba ni phyag rgya chen po bsgom pa de'i 'og tu dpa' bo kun du spyod pa kha sbyor las gsungs pa bzhin du dpa' bo gcig pu dang /_rgyal tshab dang /_phyogs las rnam par rgyal ba dang /_pha rol tu phyin pa dang /_shin tu spros pa
[\[424b.3\]]med pa'i spyod pas dngos rjes ro mnyam par bya'o/_/de ci zhig sgrub snyam na/_de ltar mchod byas de nas ni/_/zhes bya ba la sogs pa smos te/_sa 'og tu 'gro ba la sogs pa'i las bcu gcig sgrub pa pos dka' ba med cing nyon mi mongs pas 'grub par 'gyur
[\[424b.4\]]ba las gdon mi za'o/_/le'u sum cu rtsa gsum pa'i rnam par bshad pa'o//_//de ltar rnal 'byor pa'i sbyin sreg bshad nas thun mong gi sbyin sreg bshad pa ni/_de nas rnal 'byor ma'i dra ba'i/_/zhes bya ba la sogs pa smos te/_bsnyen sgrub bzhis sbyangs
[\[424b.5\]]pa'i dpa' bo dang /_rnal 'byor ma'i lus po la phyi rol du lha'i 'khor lo dgod pa dang /_nang du lha drug cu rtsa bzhi'i 'khor lo bzhi la rim pa bzhin du bkod pa'i 'khor lo'i cho ga rgyas par byas nas dpa' bo dang rnal 'byor ma nang gi sbyin sreg byed pa'i tshe/_oM shan+tiM ku ru swA hA
[\[424b.6\]]zhes bya ba la sogs pas dpa' bo dang /_rnal 'byor ma'i sngags dang spel nas kun du brjod cing sbyin sreg byas nas 'grub pa la the tshom med do/_/de ltar mdor bstan nas rgyas par bshad pa ni dpa' bo nyi shu rtsa lnga dang /_rnal 'byor ma sum cu rtsa bdun 'khor lo bzhi'i pad+ma'i
[\[424b.7\]]lte bar bkod la a wa d+hU tI'i gnas su he ru ka yab yum de bzhin du bkod par bya ste/_smin mtshams kyi mdzod spu'i bar du dpa' bo yab yum nges par gzhag par bya'o/_/de ltar lha dgod pa bstan nas me'i mtshan nyid bstan pa ni/_dpa' bo 'chol ba zhal gyi mer/_/
[\[425a\]]
[\[425a.1\]]zhes bya ba smos te/_lte ba nas rked pa rlung me'i drod can no/_/sreg rdzas ni myos chang dang /_ba lang gi sha dang khrag tu bcas pas nang du sbyin sreg bya'o/_/gang la sbyin sreg bya snyam na/_de nas 'bar ba'i me la ni/_/bsreg bya dgu ni bya ba yin/_/
[\[425a.2\]]zhes bya ba smos te/_rigs lnga re re zhing yang bsreg bya lnga lnga dbul bar bya'o/_/de nas gtum mo drod 'phel ba/_/rtsa rnams sreg par byed pa ni/_/de nas 'bar phreng rgya mtsho yi/_/kun nas sgo yi 'khor lo bsam/_/zhes bya ba yin no/_/kun nas sgo ni bu ga'i sgo
[\[425a.3\]]rnams nas me'i 'od zer 'byung ba'o/_/'khor lo bzhi'i dbus su ji lta bu bsam zhe na/_dpa' bo dpa' mo zhal bzhi pa/_/zhes bya ba smos te/_bcom ldan 'das zhal bzhi pa phyag bcu gnyis pa/_yum zhal gcig phyag gnyis pa/_mkha' 'gro ma dang /_lA ma dang /_
[\[425a.4\]]dum skyes ma dang /_gzugs can ma bzhi ni phyogs kyi pad+ma la'o/_/dpa' kun gnyis su med par bde/_/zhes bya ba ni sku gsung thugs kyi 'khor lo'i khaN+Da ro ha phyi rol sbyar zhes bya ba ni/_kun kyang zhal shar du gzigs pas khaN+Da ro ha rgyab tu bzhag pa'o/_/rang gi
[\[425a.5\]]gzugs su sngon zhen pa/_/zhes bya ba ni mi'am ci 'dul ba'i phyir kha gdong ma la sogs pa'i gzugs brgyad do/_/'khor lo'i dbus su bstan par bya/_/zhes bya ba ni gzhal yas khang gi nang du dgod pa'o/_/dpa' bo dang rnal 'byor ma 'di dag gi 'khor
[\[425a.6\]]lo bstan pas dngos grub thams cad sgrub par byed do/_/de gang las btus pa yin snyam na/_rig pa'i rgya mtsho las/_dpa' bo mdor bsdus nas ni gsungs pa yin/_zhes bya ba smos te/_rgyud 'bum pa'i le'u dang po tshogs kyi 'khor lo'i skabs nas/_
[\[425a.7\]]rnal 'byor ma'i sbyin sreg 'di rgyas pa las mdor bsdus pa gsungs pa yin no/_/thabs gang gis grub ce na/_pho nya gnyis med sbyor ba'i bdag_/'grub 'gyur 'di la the tshom med/_/ces bya ba gsungs te/_dga' ba bzhi'i ting nge 'dzin gyis/_le'u sum
[\[425b\]]
[\[425b.1\]]cu rtsa bzhi pa'i rnam par bshad pa'o//_//de ltar dpa' bo dang rnal 'byor ma gnyis ka'i sbyin sreg bshad nas/_'chi bdag 'joms pa bshad pa ni/_de nas las kyi mchog rab ni/_/zhes bya ba la sogs pa gsungs te/_las kyi mchog rab ni tshe
[\[425b.2\]]'phel ba'i thabs so/_/ji bzhin rim gyis mchod pa ste/_/zhes bya ba ni thabs dang shes rab bsnyen sgrub bzhis sbyangs nas rnam pa sna tshogs dang /_rnam par smin pa dang /_rnam par nyed pa dang /_mtshan nyid dang bral ba'i rim gyis dga' ba bzhi'i ting nge 'dzin
[\[425b.3\]]gyis mchod pa'o/_/mchod pa gnyis med sbyor bdag nyid/_/ces bya ba smos te/_mchod pa gnyis med sbyor bdag nyid ni rang bzhin brgyad cu dang bral ba'i bde ba stong pa nyid du ro gcig pa'i gnyis med sbyor ba'o/_/las ni so sor sbyor bar bya/_/zhes bya ba ni las bcu
[\[425b.4\]]gnyis las bsgom pa dang bzlas pa so sor sbyar bar bya'o/_/de ltar mdor bstan nas rgyas par bshad pa ni/_gang yang sgrub par byed pa'i sngags/_/de yi dbye ba rim ji bzhin/_/zhes bya ba ni de la zhes bya ba'i don yin no/_/tshigs bcad gcig gis mdor bstan
[\[425b.5\]]pa ni las bcu gnyis kyi mdor bstan pa yin la/_de las bye brag tu/_'chi bdag 'joms pa bshad pas na/_/gang yang sgrub par byed pa'i sngags/_/zhes bya ba gsungs te/_sngags ni lus kyi 'khrul 'khor la dbugs 'byung rngub kyi rlung dang sbyor ro/_/phrin las bzhi'i
[\[425b.6\]]sngags de'i dbyes bas rim pa ji lta ba bzhin du zhi ba la dkar po/_rgyas pa la ser po/_dbang la dmar po/_mngon spyod la nag po'o/_/yi ge'i kha dog dang /_zhi ba la rgyal rigs/_rgyas pa la rje'u rigs/_dbang la bram ze'i rigs/_mngon spyod pa dmangs rigs kyi pho
[\[425b.7\]]nya'i bye brag dang /_sogs zhes bya ba ni zhi ba la chu'i dkyil 'khor nas rgyu ba dang /_rgyas pa la sa dang /_dbang la me dang /_mngon spyod la rlung gi dkyil 'khor las rgyu ba'o/_/sngags ji ltar bzlas snyam na/_mda' yi shugs bzhin yongs su 'khor/_/zhes bya ba smos te/_
[\[426a\]]
[\[426a.1\]]zhi ba dang rgyas pa la yum gyi zhal nas yab kyi zhal du zhugs shing /_yab kyi lte ba nas yum gyi lte bar zhugs pas 'khor ba dang /_dbang dang mngon spyod la yab kyi zhal nas yum gyi zhal dang /_yum gyi lte ba nas yab kyi lte bar 'jug cing 'khor ba'i phan
[\[426a.2\]]tshun sbyor ba'i sngags kyis 'jug cing 'khor bas phreng ba nyid yin no/_/zhi ba la ni lhod pa ste/_/zhes bya ba ni sngags kyi bzlas pa so dang mchu sbyar nas lce cung zad tsam bsgul ba'o/_/rlung gi rgyu ba ni sa dang chu dal bar rgyu ba'o/_/drag cing rtsub pa ma yin no/_/zhes bya ba ni dbang dang
[\[426a.3\]]mngon spyod la ngag gi bzlas pa mnyam sbyor nas 'byung ba bzhin du mkhur ba dang dbugs kyi rlung 'byin dang /_srin po ngar skad kyis zlo ba dang /_me dang rlung gi dkyil 'khor la drag cing rtsub par zlos pa ltar zhi ba dang rgyas pa la ma yin no/_/rang rang gi ni phyogs gnas nas/_/
[\[426a.4\]]cho ga'i dbye ba bstan pa'o/_/zhes bya ba ni g.yas nas sa'i rlung rgyu ba dang /_g.yon nas rlung gi rlung rgyu ba dang /_gnyis ka nas sa'i rlung rgyu ba dang /_dal bar rgyu ba chu'i rlung ni dkyil 'khor bzhi'i rang rang gi phyogs kyi dbye ba bstan to/_/sa bon phreng ba de nas zin/_/zhes bya ba
[\[426a.5\]]ni sa bon phreng ba snying po dang nye ba'i snying po'o/_/de nas zin zhes bya ba ni thog mar yi ge oM nas bzung ba'o/_/hUM ni mtha' ru gnas pa yin/_/zhes bya ba ni mthar hUM phaT swA hA dang bcas pa'o/_/de ltar bsgom pa dang bzlas pa byas nas bskyed pa'i rim pa'i las la sbyor ba'i
[\[426a.6\]]tshe ji ltar sbyar bar bya zhe na/_sgrub pa 'gag par gyur na ni/_/gom pa gcig kyang mi 'gro'o/_/zhes bya ba ni 'chi bdag gi gzugs byas la dur khrod kyi ras la rkang pa brgyad pa'i 'khrul 'khor dug dang khrag gis bris la dbus kyi 'chi bdag gi bdud kyi ming mA ra ya dang bcas
[\[426a.7\]]pa bris te 'khrul 'khor ling+gar bcug nas sngags kyi 'od zer brgyad kyis bcug na gom pa gcig kyang 'gro bar mi nus par 'chi bar 'gyur ro/_/'od zer brgyad gang zhe na kha sbyor bar gyur pa dang zhes bya ba rdo rje phra mo'i 'od zer dkar dmar thogs pa 'phros pas gom pa gcig kyang
[\[426b\]]
[\[426b.1\]]mi 'gro ba ni dang po'o/_/'od zer gyi lha mo rnams phyir log nas dus ma yin par 'chi ba las rgyal ba'i thabs phyag g.yon pas kha T+wAM ga bzung nas phyag g.yas pas bdud rtsi lnga'i thod pa bsnams pas rang gi zhal du mchod yon gyi bdud rtsi'i nges par sbyar bas dus ma yin par 'chi ba
[\[426b.2\]]bzlog nas tshe 'phel bar byed do/_/de bzhin du rdo rje lu gu rgyud bcings pa'i lha mo brgyad 'phros nas 'chi bdag bcings pas dus ma yin par 'chi ba las rgyal nas kha T+wAM ga bsnams shing bdud rtsi'i mchod pa zhal du sbyor ba ni gnyis pa yin no/_/rdo rjes phye ba nyid dang ni/_/zhes bya
[\[426b.3\]]ba ni rdo rje thogs pa'i lha mo spros nas 'chi bdag bcom ste slar log pas dus ma yin pa'i 'chi ba las rgyal nas kha T+wAM ga bsnams pas bdud rtsi'i mchod pa mchod yon zhal du 'dren pa ni gsum pa'o/_/de bzhin du rdo rje kha dog lnga pa'i sgro'i chun po spros nas bsgrub bya 'gog pa ni
[\[426b.4\]]bzhi pa'o/_/lcags kyu bsnams pa'i lha mos dgug pa ni lnga pa'o/_/gtun shing bsnams nas dgug pa ni drug pa'o/_/rdo rje kha yis za ba ni bdun pa'o/_/mda' yis bcings pa spro ba ni brgyad pa'o/_/de ltar phyag mtshan brgyad dang bcas pa'i lha mo spros nas dus ma yin pa'i 'chi
[\[426b.5\]]bdag las rgyal ba ni phrin las mdzad nas slar bsdus pa'i tshe phyag g.yon pas kha T+wAM ga bsnams shing /_phyag g.yas pas thod pa bdud rtsi lnga'i mchod yon rang gi zhal du rdo rje rtse lnga pa dkar po bsams la bdud rtsi lnga'i mchod yon 'thungs pa ni nges par sbyar ba'o/_/'di skad ston
[\[426b.6\]]pa yin te thabs dang shes rab snyoms par zhugs pa las lha mo brgyad spros pa ni 'chi bdag gi bdud 'gog cing gom pa gcig kyang mi 'gro bas dus ma yin par 'chi ba las rgyal ba'i phrin las mdzad nas slar sdud pa'i tshe lha mo brgyad kyi phyag g.yon pas kha T+wa'aM ga bsnams shing g.yas
[\[426b.7\]]pas bdud rtsi'i thod pa bsnams nas tshe 'phel ba'i phyir rang la 'dren par byed pa yin no/_/de ltar bskyed pa'i rim pa'i dbang du byas pa bshad nas/_rdo rje mkha' 'gro las kha sbyor ni nyi ma dang zla ba ste wa san+ti las 'o/_/rdo rje lu gu rgyud ni las kyi phyag rgya dang 'khyud pa'o/_/
[\[427a\]]
[\[427a.1\]]rdo rje dbye ba ni a wa d+hU tI dang 'khyud pa'o/_/sgro'i chun pos bskor ba ni hUM phaT kyis bskor ba'o/_/lcags kyus 'gugs pa ni bdud rtsi thig le gyen du bzlog pa'o/_/gtun shing gis dkrugs pa ni sa chu me rlung bzhi'i rtsa bzhag nas A na ha'i rtsas grub
[\[427a.2\]]pa'o/_/rdo rje kha'i bza' ba ni bde ba stong nyid kyis rgyas btab nas shing las skyes pa'i srin bu bzhin du za ba'o/_/dbugs pa mda' dang sbyar ba ni reg bya'i stong pa nyid kyi steng du stong pa nyid la nges pa'i shes pa 'dren pa'o/_/dus min 'chi las rgyal ba ni g.yas par sa nA
[\[427a.3\]]nas gyen du bzlog pa ni wa sha ta ta twa zhes byas te bcud kyis len du 'gyur ba'o/_/kha T+wAM ga ni lha'i sku bde ba stong par rtogs pa'i lus so/_/thod pa'i mchod yon ni btsun mo'i yum gyi b+ha ga'i byang chub sems so/_/zhal du mchod yon a wa d+hU ti'i zhal du byang chub kyi
[\[427a.4\]]sems 'jug pa yin zhes gsungs so/_/le'u sum cu rtsa lnga pa'i rnam par bshad pa'o//_//de ltar 'chi bdag 'joms pa bshad nas da ni chags pa'i lam gyis gsang ba'i sbyin sreg bshad pa ni/_de nas/_phyag rgya'i mchod pa chen po dang /_/zhes bya ba
[\[427a.5\]]la sogs pa smos te/_dpa' bo dang rnal 'byor ma bsnyen sgrub bzhis sbyangs nas btsun mo yum gyi b+ha ga'i thab khung du gsang ba'i rdo rje'i dgang gzar gyis byang chub sems kyi dgang blugs byed pa ni phyag rgya'i mchod chen zhes bya'o/_/byang chub sems dga' bral du song
[\[427a.6\]]na bde ba'i ting nge 'dzin nyams nas sngags dgod pa bzlog pa ste/_nang gi sbyin sreg gi phyag rgya'i mchod pa 'di dag ni las bcu gnyis myur du grub par byed pa yin no/_/de ltar mdor bstan nas rgyas par bshad pa ni/_mtshan nyid gnyis las sngags sbyar ba/_/zhes bya
[\[427a.7\]]ba smos te/_gsang ba'i rdo rje dang b+ha ga'i dbus su yi ge d+hi dang bya zhes bya ba gnyis kyi sngags kyis byang chub sems bzlog par bya'o zhes kun spyod las gsungs so/_/dpa' bo mkha' 'gro gnyis med pa/_/blo ldan rnal 'byor ma bsgrub bya/_/zhes bya ba ni b+ha ga'i
[\[427b\]]
[\[427b.1\]]dkyil 'khor du byang chub sems kyi dkyil 'khor bsgom pa'o/_/rnal 'byor dri med lus ni zhes bya ba ni rang bzhin brgyad cu dang bral ba'i shes pa rtog pa med pa skyes pa'i lus ni dri med lus so/_/pad+ma'i phyag rgya gnon pa'i lus rnams ni rnam pa sna tshogs kyi
[\[427b.2\]]dga' ba dang /_rnam par smin pa'i mchog dga' dang /_mtshan nyid dang bral ba'i dus su/_de bzhin mtshon cha nyid dang sbyar/_/zhes bya ba smos te/_dga' ba'i dus kyi tshe yi ge 'khrul 'khor gyi mtshon cha dang sbyar ba dang /_de bzhin du mchog dga'i tshe rlung gi 'khrul
[\[427b.3\]]'khor gyi mtshon cha dang sbyar ba de bzhin du lhan cig skyes dga'i dus su gzung 'dzin 'gog pa'i a sa ma sa ma zhes bya ba nges pa'i shes pa drangs pas rnam par rtog pa las bzlog pa'i mtshon cha dang sbyar bar bya'o/_/ci'i phyir mtshon cha yin zhe na/_kha sbyor las dang
[\[427b.4\]]po'i shes pa rnams yul gyi bde ba la dga' bral mi 'gro ba'i phyir na mtshon cha zhes gsungs so/_/sngags pas mkha' 'gro ma'i sbyor ba'i snying po rnams kyis de bzhin bya ba ni dpa' bo dang dpa' mo'i snying pos kyang byang chub sems bzlog pa de bzhin du bya'o/_/dpa' bo
[\[427b.5\]]mchod pa'i cho ga shes/_las kyi 'bad pa nyid kyis bya/_/zhes bya ba ni de kho na nyid mchod pa'i rjes la dgug pa la sogs pa'i las bcu gnyis bya bar gsungs pa yin no/_/mkhas pa chen po dz+nyA na shrI'i zhal snga nas rlung gi 'khrul 'khor gyis byang chub sems bzlog
[\[427b.6\]]pa yin no zhes gsungs so/_/rnal 'byor rang dga'i sngags las ni/_/zhes bya ba ni phrin las bzhi'i rnam par dbye bas rnal 'byor pa rang dga' ba'i sngags kyis dbang dang mngon spyod la yab kyi zhal dang sbyar bas tshar gcod pa dang /_zhi ba dang rgyas pa la yum gyi zhal nas
[\[427b.7\]]yab kyi zhal du bzlog nas sbyar bas ni phan 'dogs par byed do/_/de ltar na las kyi dngos grub bcu gnyis la rnam par sgom pa'i thabs de'i dbye ba bcu gnyis kyis phye ba'i sngags kyi phreng ba rtsa'i lam du sbyar bar bya'o/_/sbyor ba yi ni don rnams la/_/'di yis rab tu
[\[428a\]]
[\[428a.1\]]bsgrub par bya/_/zhes bya ba ni lus kyi dkyil 'khor la las bcu gnyis kyi 'bras bu'i don rnams bsgom pa dang bzlas pa'i dbye ba 'di yis bsgom par bya'o/_/lha dang lha min rnams dang ni/_/mi dang bcas pas bsgrub par bya/_/zhes bya ba ni 'gro ba ris
[\[428a.2\]]drug dbang du byed pa la sogs pa 'grub pa'o/_/le'u sum cu rtsa drug pa'i rnam par bshad pa'o//_//de ltar gsang ba'i sbyin sreg bshad nas/_nang gi sbyin sreg phyir bzlog pa bstan pa ni/_de nas gzhan yang bshad bya ba/_/zhes bya ba la sogs pa gsungs te/_
[\[428a.3\]]gzugs gnon pa yi cho ga ste/_/zhes bya ba ni bsnyen sgrub bzhis sbyangs pa'i las kyi phyag rgya dang snyoms par zhugs pa'am grol ba'i lam pas chos kyi phyag rgya dang /_dam tshig gi phyag rgya'i gzugs gnon pa'i cho ga'o/_/phan tshun sbyar ba'i gsang sngags ni/_/mkha' 'gro
[\[428a.4\]]ma dang gcig tu sbyor/_/zhes bya ba ni zhi ba dang rgyas pa la tshur 'khor ba dang /_dbang dang mngon spyod la phar 'khor bas gsang sngags sbyar zhing nang gi sbyin sreg bzlog nas hUM gi sgras dbugs byung ba ni ngal so ba'o/_/bzlas pa'i mthar skyug par bya'o zhes bya ba ni ngal so ba'i
[\[428a.5\]]rjes la skyugs pa'o/_/mtshan mo bdun ni rdzogs pa dang /_bza' dang btung ba dag la sbyar/_/zhes bya ba ni skyugs pa'i kha zas ni sbyin sreg gi thal ba yin pas thod pa kha sbyor gyi nang du bzhag la/_tshon sna lnga'i skud pas dkris te mtshan mo bdun sngags bzlas nas gang dbang du bya bar
[\[428a.6\]]'dod pa'i kha zas la sbyar na 'di yis ji srid 'tsho'i bar du dbang du gyur par gdon mi za ba yin no/_/de ltar mdor bstan nas rgyas par bshad pa ni/_ser skya'i mar ni 'thungs nas kyang /_/zhes bya ba la sogs pa gsungs te/_lte ba dang snying ga dang lkog ma dang spyi gtsug tu rtsa
[\[428a.7\]]drug cu rtsa gnyis tshang ba'i 'khor lo bskyed la/_lag pa g.yas g.yon dgang gzar dang blugs gzar du byas te/_ser skya'i mar gyis sreg rdzas su byas te mthar wa shaM ku ru ho zhes bya ba'i sngags dang spel la lan brgya rtsa brgyad sreg blugs byas nas mthar po son cha'i btung ba
[\[428b\]]
[\[428b.1\]]skyugs pas rang gi gdong dri bkrus la zhal bzhi phyag bcu gnyis par bsams te/_spyod lam rnam bzhi'i dus thams cad du khros par gyur na rgyal rigs dang /_rje'u rigs dang /_dmangs rigs dang /_bram ze'i rigs la bltas pa tsam gyis 'grub par 'gyur ro/_/las dang
[\[428b.2\]]po bshad nas gnyis pa bshad pa ni sngar gyi skyugs pa'i steng du til mar dang 'bras sA lu btags pa dang ldan pas lus la bskus la dril nas 'bras kyi phye ma dang bsres nas khrus byas nas mar la btsos la snum khur du byas te/_rigs bzhi gang yang rung ba'i bza' ba la sbyar na rdo rje
[\[428b.3\]]slob dpon gyi las 'di bsam pa ma btang ba'i bar du dbang du 'gyur ro/_/las bcu pa ni til nag po'i chan la nang gi sbyin sreg brgya rtsa brgyad byas nas ske tshe dang bcas pa'i ru rta dang sbyar nas btung bar byas la skyugs pa dang /_lag pa'i sen mo dang /_lto ba'i srin bu dang /_
[\[428b.4\]]rang gi srin lag g.yon pa'i khrag dang /_rang gi ru rta dang bcas pa sbyar te rnam pa bzhi'i bza' ba dang /_btung ba dang /_mig sman dang gos la byugs par rab tu sbyar na ji srid 'tsho'i bar du dbang du 'gyur ro/_/las bzhi pa ni ba lang gi sha dang ba lang gi khrag dang nang gi sbyin
[\[428b.5\]]sreg brgya rtsa brgyad byas na 'jig rten dang 'jig rten las 'das pa'i lha rnams de'i mod la dbang du 'gyur ba'am/_gal te lha rnams dbang du ma gyur na/_ldum bu 'u su'i mdog bzhin du mgo bo 'gas par 'gyur ro/_/'ongs na ci zhig byed snyam na/_bdag nyid de yi mdun du ni/_/
[\[428b.6\]]zhes bya ba smos te/_de'i mdun du bkug la rnal 'byor pa bdag nyid de'i mdun du 'dug la mkhas pas sbyin sreg byas pa dang /_'jig rten pa la gtor ma byin nas khams gsum pa khug cig ces bka' bsgo na mtshan bdun gyis grub par 'gyur ro/_/de ltar nang gi sbyin sreg phyir
[\[428b.7\]]skyugs pa ni 'jig rten gsum na rnyed par dka' ba yin te/_sngags bsgrubs pa'i thal bar gyur pa yin pas 'og nas 'byung ba'i rnam par snang mdzad dang /_mi bskyod pa'i thal ba bzhin du steng gi sgo'i thabs kyang dbang du gyur ba'i las byed pa bzhin du las bcu gnyis
[\[429a\]]
[\[429a.1\]]byed pa yin no/_/de ltar dam tshig spyod pa'i mtshan nyid kyi rnal 'byor pas rtag tu las bcu gnyis kyi sngags nang gi sbyin sreg phyir bzlog pa'i sbyor ba ni spa zhing rab tu 'bad de sba bar bya'o/_/dor bya'i gang zag ni nang gi sbyin sreg phyir skyugs pa la yid mi
[\[429a.2\]]ches pas sbas pa'i don rnyed par mi 'gyur zhing skye ba snga mar sbyangs pa'i skal ba dman pas kyang grub par mi 'gyur ro/_/blang bar bya ba'i gang zag ni skye ba snga mar sbyin pa ma btang bas bsod nams chung ba yin yang sgrub pa po nang gi sbyin sreg la yid ches pas mnyes par
[\[429a.3\]]byas na grub par 'gyur ro zhes gsungs pas dpal he ru ka nyid nang gi sbyin sreg gis mnyes par bya'o/_/le'u sum cu rtsa bdun pa'i rnam par bshad pa'o//_//de ltar rgyu ba dang mi rgyu ba'i sbyin sreg bshad nas/_de rnams kyi gnas bshad pa ni/_da nas brda
[\[429a.4\]]dang mkha' 'gro ma'i/_/zhes bya ba la sogs pa gsungs te/_snod du gyur ba'i rnal 'byor ma ni brda dang kha dog dang dbyibs kyi lus kyi mtshan nyid gang yin pa dang /_snod du rung ba dang mi rung ba'i dpa' bo'i yan lag gi dbye ba bshad par bya'o/_/de ltar mdor bstan nas
[\[429a.5\]]rgyas par bshad pa ni/_/dpa' bo'i dbang phyug mi bri zhing /_zhes bya ba la sogs pa smos te/_thabs dang shes rab 'khyud pa'i dpa' bo'i dbang phyug ri mor mi bri zhing bris su zin kyang dbang ma bskur ba gang gi thad du yang mi gdon pa dang /_nyan thos kyi rigs can gyi mdun du g.yon pa'i
[\[429a.6\]]spyod pa mi bstan par bya'o/_/gal te sgrub pa po rnyed pa dang bkur sti'i ched du gsang ba'i mtshan nyid can gyi sku bri zhing mkha' 'gro'i sngags bag med par 'don zhing lha'i sku ston na/_de la nga ni mi lta ste/_/zhes gsungs pas bcom ldan 'das kyis byin gyis mi rlob cing dur
[\[429a.7\]]khrod brgyad kyi mkha' 'gro ma stong phrag du mas ngan pa'i bdag nyid can de za bar 'gyur ro/_/gal te bram ze'i sdom pa dang ldan pa'am nyan thos kyi sdom pa dang ldan na mkha' 'gro mas mi gnod do snyam na/_bram ze gsod pas the tshom med/_/ces gsungs so/_/sdig spyod
[\[429b\]]
[\[429b.1\]]rmongs pa'i bdag nyid ces bya ba ni rnyed pa dang bkur sti'i phyir lha'i sku ston cing gsang sngags 'don na bde bar gshegs pa bslus par gyur pas ngan pa'i bdag nyid can de za bar 'gyur ro/_/de la da ni skyabs mi byed/_/ces bya ba ni nyes pa byas kyang phyis 'gyod
[\[429b.2\]]pa'i sems mi skye ba de la mi slob po/_/de ni gsang ba ste rnal 'byor pa'i nang nas bsgrub pa'o/_/dam tshig srung bar mi nus pa de sreg rdzas kyi phyugs dang 'dra ba yin no/_/'jig rten pha rol gnod pa ni/_/bla ma la 'khu dam tshig nyams/_/mtho ris 'jig rten las
[\[429b.3\]]de lhung /_/zhes gsungs pa yin no/_/dor bya'i gang zag bstan nas blang bya'i gang zag bstan pa ni/_he ru ka dpal lha sku'i sngags/_/zhes bya ba la sogs pa gsungs te/_yid skyob par byed pas na sngags te/_lha'i sku phyag rgya chen po dang de'i sngags so/_/de dag
[\[429b.4\]]gang zhig srung bar byed pa la mkha' 'gro ma sum cu rtsa drug dang bcas pa'i phag mo dge ba'i gdong can dpal he ru ka dpa' bo nyi shu rtsa bzhi dang bcas par phan 'dogs par mdzad do/_/mtshan nyid dang po bla ma la gus pa ni/_bla ma rnams ni bsnyen bkur brjod/_/ces bya ba la
[\[429b.5\]]sogs pa gsungs so/_/mtshan nyid gnyis pa dam tshig bsrung ba ni/_gsang ba bsrung ba'i sgrub pa po/_/zhes bya ba gsungs so/_/mtshan nyid gsum pa ni/_bde ba'i lam la mos pa ni/_/mkha' 'gro ma la rtag dga' bas/_/de las dngos grub 'byung bar 'gyur/_/zhes
[\[429b.6\]]gsungs so/_/mtshan nyid bzhi pa sems pa ni/_sgrub po po ni bdag nyid 'gyur/_/khams gsum pa la bya ba'i dag_/ces bya ba gsungs so/_/mtshan nyid lnga pa mchod par 'gyur ba ni/_sgrub po dpa' bo nyid 'dod pa/_/thams cad du ni mchod par 'gyur/_/zhes gsungs
[\[429b.7\]]so/_/mtshan nyid drug pa sgom pa dang ldan pa ni/_de ni rnal 'byor la 'jug dga'/_/yang dag khro ba rigs par 'gyur/_/zhes gsungs so/_/mtshan nyid bdun pa brtul zhugs dang ldan pa ni/_he ru ka yi brtul zhugs 'dzin/_/slob dpon dpa' bo thob gyur pa/_/zhes bya ba
[\[430a\]]
[\[430a.1\]]gsungs so/_/brgyad pa gsang sngags la dga' ba ni/_sgrub pa pos ni sngags 'di dag_/mthong zhing kun du dga' zhes gsungs so/_/de'i sngags du yin zhe na/_rtsa ba'i sngags kyi yi ge mchog_/dpa' bo yi ge bdun pa ni/_/zhes gsungs te/_
[\[430a.2\]]rtsa ba'i sngags gnyis dang /_yab yum gyi snying po bzhi dang /_dpa' bo dang dpa' mo'i snying po dang /_gnod mdzes kyi sngags la sogs pa rnams 'dzin par byed pa'i rnal 'byor pa gang zhig las bcu gnyis la sbyor ba ni/_oM la sogs pa khyad par dbye/_/zhes
[\[430a.3\]]bya ba la sogs pa gsungs te/_rgyas pa la oM/_zhi ba la swA hA/_dbang la ho/_mngon spyod la phaT ces bya ba la sogs pa'i khyad par gyis dbye ba'o/_/de rnams 'bad de phyag bya zhing /_/zhes bya ba ni phrin las bcu gnyis byed pa'i lha de rnams la gus par 'bad de
[\[430a.4\]]phyag bya zhing zhes bya ba ni/_sangs rgyas dang byang chub sems dpa' de rnams la zhi ba dang rgyas pa la sogs pa'i sgo nas mchod pa byas na rtag tu las bcu gnyis byed pa'o/_/dpa' bo chen po de rnams dang lhan cig rol pa dang ldan pas bka' bsgo ba nyan par the tshom med do/_/de ltar las bcu
[\[430a.5\]]gnyis dang ldan pa'i lha de rnams ji ltar bskyed par bya snyam na/_de yi thugs ka nas phag mo zhes bya ba la sogs pa smos te/_thugs ka'i chos kyi dbyings las yum rdo rje phag mo sprul pa de dang snyoms par zhugs pa las dpa' bo nyi shu rtsa bzhi dang dpa' mo sum cu rtsa gnyis dang
[\[430a.6\]]bcas pa sprul nas las bcu gnyis bya'o/_/de yang kun spyod las/_sprul pa las byung dpa' bo rnams/_/yan lag bcu drug sems kyis sprul/_/dag pa'i chos kyi sprul pa ni/_/phag mo'i gzugs su bstan pa yin/_/zhes gsungs so/_/mtshan nyid brgyad dang ldan
[\[430a.7\]]pa'i rnal 'byor pas sngags bcu gnyis zlos shing dkyil 'khor bcu gnyis mi 'dra ba sgom pa la phan yon ci zhig yod ce na/_de dang gang zhig legs skyes pa/_/srog chags bsod nams mthong ba yin/_/zhes bya ba gsungs te/_phyi nang gi sbyin sreg byed pa'i rnal 'byor
[\[430b\]]
[\[430b.1\]]pa lha'i sku bsgoms pa de dang de ni 'phags pa'i rigs su legs par skyes shing dngos grub len pa mthong ba'i srog chags de yang bsod nams can yin no/_/de'i phan yon gnyis pa mkha' 'gro rnams kyi bsrung ba gsungs pa ni/_gsang ba 'dus pa ltar dngos grub len
[\[430b.2\]]pa la bar chad kyi bgegs bzlog pa'o/_/bdud rtsi 'khyil ba'i 'khor lo mi dgos par chu'i nang du 'dug kyang rung rgya mtsho'am ri dang ri bo la sogs par mkha' 'gro ma thams cad kyis bu gcig pa ltar zhen pa'i thugs kyis blta zhing gzigs par gnas pa yin no/_/de nyid
[\[430b.3\]]bsdus pa ltar gnod mdzes kyi sngags kyis bsrung ba med par 'jigs pa chen po'i dur khrod la sogs par mkha' 'gro dang ro langs la sogs pa du ma de dang lhan cig tu rnal 'byor pa dpa' bo chen po bka' ji ltar bsgo ba ltar bde bar rol cing rgyu bar mdzad pa yin no/_/rnam
[\[430b.4\]]par snang mdzad sgyu 'phrul dra ba ltar lus ngag yid gsum la bsrung ba mi dgos pa'i rnal 'byor pa de ri sul dang tshang tshing na gnas na lus la mkha' 'gro ma rnams kyis gsang ba dang /_ngag la gsang ba'i drang srong rnams kyis gsang ba dang /_yid la rnal 'byor ma rnams
[\[430b.5\]]kyis sbas pa'i phyir phyogs de dang de dag tu sgrub pa po 'gro ba'i tshe mkha' 'gro ma rnams dang sa stengs su rol pa yin no/_/le'u sum cu rtsa brgyad pa'i rnam par bshad pa'o//_//de ltar gnas bshad nas dus bshad pa ni/_de nas sgrub pa'i rnal 'byor che/_/
[\[430b.6\]]zhes bya ba la sogs pa gsungs te/_dngos grub len pa'i dus su phyi rol gzugs brnyan gyi 'khor lo'am/_nang gi tshogs kyi 'khor lo byed pa'i tshe/_bzhad pa rnam pa brgyad pa dgod/_/ces bya ba gsungs te/_dkyil 'khor gyi lha la ha brgyad kyis sgra grag pa'i thos
[\[430b.7\]]pa'i mtshan ma 'byung na de'i rjes thogs la rtags 'di yang dag par mthong bas dngos grub stsol bar gdon mi za ba yin no/_/de ltar mdor bstan nas rgyas par bshad pa ni/_'jigs pa'i sgra ni rnam mang po/_/zhes bya ba smos te/_rgyud bla ma nas 'byung ba ltar/_ha ha dang
[\[431a\]]
[\[431a.1\]]hi hi dang pheM pheM dang hUM phaT ces bya ba'i sgra mi bzad pa mkha' 'gro drug cu rtsa gnyis kyis 'jigs pa'i sgra sgrogs pa'i tshe dpa' bo nyid stobs dang ldan na/_shin tu 'jigs pa'i phyag 'bum pa bsgoms pas de rnams skrag cing rnam par dbye bar 'gyur
[\[431a.2\]]ro/_/gal te dpa' bo mi 'jigs na lag pa g.yon pa nas bzung la gnas nyi shu rtsa bzhir rang rang gi gnas su khyer nas mkha' 'gro ma de rnams dang lhan cig rtse bar byed cing snang ba mtha' yas kyi bde ba can dang 'dra bar 'gyur ro/_/'og min du 'gro bar 'dod na dpal he ru
[\[431a.3\]]ka'i nus pas 'dod pa'i rnal 'byor pa de mkha' la 'gro ba'i gnas su khyer bar byed do/_/gnas der ma khyer na yang bzhad pa brgyad kyi sgra thos pa'i sgrub pa po sngags kyi lus can de 'khor ba'i rgas pa dang 'chi ba rnams bsam gyis mi khyab pa yongs su 'gyur ba thob nas mkha'
[\[431a.4\]]'gro thams cad dbang du sdud par 'gyur ro/_/rdzogs pa'i rim pa dang sbyar na 'di skad ston pa yin te thabs dang shes rab snyoms par zhugs pa'i tshe rlung gi 'khor lo ha brgyad kyis gyen du bzlog pa dang /_dga' ba la sogs pa'i dus su dbugs rgod pa dang /_rngam pa 'byung
[\[431a.5\]]ba la sogs pa 'jigs pa'i sgra rnam pa mang po mi bzad par 'gyur ro/_/de la dpa' bo 'jigs pa med par srog a wa d+hU tIr bcug na lag pa g.yon pa zhes bya ba'i brdas btags pa byang chub kyi sems kyi rang bzhin gyi gnas spyi gtsug tu khyer nas rtsa sum cu rtsa
[\[431a.6\]]gnyis kyi mkha' 'gro ma dang /_rtag tu bde bas mngon par rtse zhing spyi gtsug dzA lan+d+ha ra'i gnas dang 'dra bar 'gyur ro/_/de ltar dpal he ru ka'i nus pa 'dod pas mgo nam mkha'i dkyil 'khor gyi gnas su khyer nas sgrub pa po rlung bzlog pa'i sngags kyi lus can skye
[\[431a.7\]]rga na 'chi'i chu bo bzhi las brgal bar 'gyur ro/_/le'u sum cu rtsa dgu pa'i rnam par bshad pa'o//_//de ltar dngos grub kyi dus bshad nas dbang du bya ba'i sbyin sreg bshad pa ni/_de nas da ni bshad bya ba/_/zhes bya ba la sogs pa gsungs te/_da ni
[\[431b\]]
[\[431b.1\]]thabs gang gis rgyal rigs la sogs pa'i mi rnams dbang du gyur pa ni rnal 'byor dang /_sngags dang sbyin sreg gi cho ga la gnas pa'i dpa' bos zla ba gcig gis grub par 'gyur ro/_/de ltar mdor bstan nas rgyas par bshad pa ni/_sgrol ma myos byed bcas pa
[\[431b.2\]]dang /_nya yi sha dang ldan par ni/_/zhes bya bas sreg rdzas bstan te/_sgron ma ni sha chen lnga'o/_/myos byed ni chang ngo /_/nya sha dang ldan pa ni nya sha dang bcas pa'i khrag dang ldan pa'o/_/dpa' dbang gnas skabs thams cad du/_/zhes bya ba ni lhar bsgom pa ste/_
[\[431b.3\]]dpa' bo ni rnal 'byor pa'o/_/dpa' bo'i dbang po ni dpal he ru kar bsgom pa'o/_/gnas skabs thams cad ni thun bzhir ro/_/nyi ma bdun gyis sgrub byed cing /_/zhes bya ba ni thun bzhir ting nge 'dzin dang ldan pas phyi rol gyi sbyin sreg bya ba'am/_/mtshan mo sbyin
[\[431b.4\]]sreg byed la gzhol/_/zhes bya ba ni tshogs kyi 'khor lo byed pa'i dus su mtshan mo phyag rgya lnga la sogs pa'i brtul zhugs dang ldan pas nang gi sbyin sreg byas nas dbang du byed pa la sogs pa dngos grub rgya chen po bcu gnyis stsol bar 'gyur ro/_/rgyal rigs
[\[431b.5\]]la phyi dang nang gi sbyin sreg grangs du dang ldan par bya zhe na/_brgya rtsa brgyad dang ldan nyid kyis/_/zhes bya ba smos te/_grangs brgya rtsa brgyad dang ldan pas thun gsum du phyi dang nang gi sbyin sreg brgya byed na rgyal po'i dpung gi tshogs yan lag bzhi dang bcas pa zhag bdun
[\[431b.6\]]gyis dbang du 'gyur ro/_/de'i phyed lnga bcu rtsa bzhis nyi ma bdun sbyin sreg byas na dpa' bo chen po ste/_rgyal tshab dbang du 'gyur ro/_/de'i phyed zhag nyi shu rtsa bdun sbyin sreg byas na slob dpon dbang du 'gyur ro/_/rgyal phran rnams la ni grangs sum cu rtsa gnyis kyis
[\[431b.7\]]nyi ma bdun gyis dbang du 'gyur ro/_/grangs nyi shu rtsa bzhis bram ze rnams la nyi ma bdun gyis sbyin sreg byas na dbang du 'gyur ro/_/de bzhin du rgyal rigs dag la bdun gyis dbang du 'gyur ba dang /_rje'u rigs lnga dang /_dmangs rigs la gsum dang /_tha ma ste
[\[432a\]]
[\[432a.1\]]gdol pa can rnams la rdzas re re zhing thun bzhir sbyin sreg zhag bdun byas na dbang du 'gyur ro/_/de ltar dpa' bo'i rigs rim gyis/_/zla ba gcig ni yang dag spyad/_/ces bya ba ni gal te zhag bdun gyis ma grub na zla ba gcig gis bskyar
[\[432a.2\]]ba'i cho gas bskyang bar byas na dbang du 'gyur ro/_/sngags dang ldan pa'i sgrub pa pos ba shaM ku ru ho zhes bya ba'i sngags dang ldan pa'i sgrub pa pos rgyal rigs la sogs pa'i 'gro ba thams cad dbang du 'gyur ba yin no/_/dpa' bo'i cho ga 'di yis ni/_/'dod pa bsten
[\[432a.3\]]nas grub par 'gyur/_/zhes bya ba ni phan yon ston pa yin te/_dbang du bya ba'i cho ga 'di bzhin du las bcu gnyis gang 'dod pa la phyi dang nang gi sbyin sreg 'di bsten na grub par 'gyur ro/_/sa stengs 'dod pa'i dbang phyug bzhin/_/zhes bya ba ni mi'i 'khor los
[\[432a.4\]]sgyur ba thob pa'am/_dpal ldan skal ba bzang por 'gyur/_/zhes bya ba ni brgya byin la sogs pa lha'i 'khor los sgyur bar gyur pa'am/_/sgrub pa pos mkha' 'gro ma sum cu rtsa drug gi yid du 'ong ba la/_dpal 'khor lo bde mchog lta bu mchog gi
[\[432a.5\]]dngos grub tu 'gyur ro/_/le'u bzhi bcu pa'i rnam par bshad pa'o//_//de ltar rgyu ba dang mi rgyu ba'i 'khor lo bcus dngos grub bsgrub pa bshad nas gsang sngags kyi 'khrul 'khor le'u ston pa las/_dang por re zhig dpa' bo dang dpa' mo thams cad kyi
[\[432a.6\]]sngags dgod par ston pa ni/_de nas las kyi mchog rab ni/_/zhes bya ba la sogs pa smos te/_las kyi mchog ni yi ge'i 'khrul 'khor ro/_/rnal 'byor pa gang gis shes nas dang por bskyed pa'i rim pa la brten nas mthong ba dang reg pa dang thos pa'i
[\[432a.7\]]mtshan ma thob pa'i sgrub pa pos dngos grub len pa'i tshe dbang du bya ba'i las bcu gnyis byed pa'am yang na rdzogs pa'i rim pa bsgom pa'i rnal 'byor pas sa chu la thim pas du ba lta bu dang /_chu me la thim pas smig rgyu lta bu dang /_me rlung la thim pas srin bu me khyer lta
[\[432b\]]
[\[432b.1\]]bu dang /_rlung rnam par shes pa la thim pas sgron ma lta bu dang /_rnam par shes pa nam mkha' la thim pas nam mkha' stong pa lta bu thim pa'i rtags 'byung ba'i tshe/_'og nas 'byung ba'i sngags kyis 'khrul 'khor 'di rnams byas na 'grub par 'gyur ro/_/de la rang
[\[432b.2\]]gi mtshan ma thob pa de las dang po'i rnal 'byor pa yin la/_mtshan ma thob pa ni ye shes cung zad tsam la dbang ba yin no/_/mtshan ma thob pa'i rjes la 'jig rten gyi dngos grub bcu gnyis 'grub pa ni phrin las kyi ye shes la dbang ba yin no/_/las bcu gnyis
[\[432b.3\]]kyis 'gro ba brtul nas mchog gi dngos grub ni tshogs kyi 'khor lo snod gcig tu za ba'i gtsang sbra dang /_zhi ba'i gtsang sbra gsang ba'i dbang bskur gyi gtsang sbra dang /_shes rab ye shes pho nya'i gtsang sbras zhi gnas dang /_lhag mthong mngon sum du skyes nas phyag rgya chen po chos kyi dbyings
[\[432b.4\]]la sems kyi stong nyid bsgoms pas mchog gi dngos grub thob pa ni ye shes la yang dag par dbang ba'o/_/de yang rgyud bla ma las/_skye ba stong phrag du ma ru/_/sgyu 'phrul ye shes kyis bskul ba/_/sngags dang phyag rgya legs sbyor bas/_/ye shes la ni dbang thob yin/_/zhes gsungs pas
[\[432b.5\]]so/_/de ltar na gzhan don phun sum tshogs pa bcu gnyis ni dbang gnyis pa dgug pa dang /_gsum pa dbye ba dang /_bzhi pa bsad pa dang /_lnga pa bskrad pa dang /_drug pa rmugs pa dang /_bdun pa rengs pa dang /_brgyad pa rmongs shing phur bus gdab pa dang /_dgu
[\[432b.6\]]pa tshig 'phrog cing dgug pa dang /_bcu pa 'on long du bya ba dang /_bcu gcig pa ma ning nyid du bya ba dang /_bcu gnyis pa gzugs sna tshogs su gyur pa ste/_las bcu gnyis po 'di dag bskyed rdzogs la mtshan ma thob pa'i sgrub pa pos 'khrul 'khor dran pa tsam gyis grub
[\[432b.7\]]par 'gyur bar gdon mi za'o/_/de yang rdo rje mkha' 'gro las gnod mdzes kyi 'khrul 'khor dang sbyar nas las bcu gnyis 'grub par 'gyur gsungs/_gnod mdzes kyi 'khor lo ji ltar dgod ce na/_'jig rten 'khrul 'khor gyi mkhan po gza' chen po brgyad yin la/_des
[\[433a\]]
[\[433a.1\]]gza' rgyu ba'i 'khrul 'khor bcings nas las bcu gnyis byed pas de nyid bsdus pa'i rgyud las khro bo zhes ming du btags so/_/rig pa mchog las gdon gyi gtso bo 'khrul 'khor gyi mtshan ma can zhes bshad do/_/rdo rje mkha' 'gro las bcom
[\[433a.2\]]ldan 'das gnod mdzes kyi sngags 'di sgra gcan ltar rdo rje rol pa rta'i 'gros kyis dgod pa'am/_spen pa ltar yi dgas srin po'i gdong gis dgod pa'am/_mig dmar ltar gshin rje dbyug pa 'chang bas dgod pa'am/_mjug ring sa ltar ma mo rigs
[\[433a.3\]]ldan ma'i 'khor los dgod pa gsungs pa bzhi po re re la yang 'khrul 'khor bris pa'i gnas mi 'dra ba bcu gnyis dang /_bri ba'i snag tsha dang /_smyu gu mi 'dra ba bcu gnyis dang /_ming dang spel ba'i sngags mi 'dra ba bcu gnyis dang /_ling+ga'i bye brag mi 'dra
[\[433a.4\]]ba bcu gnyis kyis 'khrul 'khor re re las bcu gnyis byed pas bzhi bcu rtsa brgyad du 'gyur ro zhes gsungs pa'o/_/rgyud bla ma dang he ru ka 'byung ba dang sbyar nas yab kyi snying po dang nye ba'i snying po'i 'khrul 'khor dang yum gyi snying po dang dpa' bo'i sngags dang /_
[\[433a.5\]]dpa' mo'i sngags dang /_dpa' bo'i go cha'i sngags dang /_dpa' mo'i go cha'i sngags dang /_dpa' bo'i rkang pa brgyad pa dang /_dpa' mo'i rkang pa brgyad pa'i 'khrul 'khor te/_'khrul 'khor bcu la dbus kyi ni mi 'dra ba ming dang spel ba bcu gnyis bkod
[\[433a.6\]]pa'i dbye bas phye ba yin na 'khrul 'khor brgya nyi shur 'gyur ro/_/de ltar dngos grub kyi 'bras bu bshad nas/_da ni de'i thabs gsungs pa ni/_shar dang byang gi gnas sogs la/_/mkha' 'gro ma ni thams cad khyab/_/ces bya ba gsungs te/_dngos grub sgrub pa'i
[\[433a.7\]]tshe gnas nyi shu rtsa bzhi na gnas pa'i las kyi phyag rgya dung can ma dang /_ri dgas can ma dang /_pad+ma can dngos grub kyi yan lag tu bsten par gsungs pa yin no/_/ye shes ldan par rang skye gnas/_/zhes bya ba ni ye shes las skyes pa'i byang chub sems ma'o/_/
[\[433b\]]
[\[433b.1\]]yul dang yul du mngon par skyes/_/zhes bya ba ni rdo rje gdan nyi shu rtsa bzhir skyes pa'i zhing skyes so/_/rdo rje'i dkyil 'khor gtso mo ste/_/zhes bya ba ni bsnyen sgrub bzhis yum rdo rje phag mor bskyed pa'i sngags skyes so/_/de ni mkha' 'gro ma
[\[433b.2\]]ru bshad/_/ces bya ba ni zhi gnas dang lhag mthong gis nam mkhar 'gro bas na mkha' 'gro ma ste/_las bcu gnyis byed pa'i dngos grub sgrub pa'i yan lag tu 'gyur ba'o/_/gnas nyi shu rtsa bzhi po de dag gang yin zhe na/_sku'i 'khor lo ku lu tA nas
[\[433b.3\]]thugs kyi 'khor lo pul+lI ra mA la yar thug pa'i gnas nyi shu rtsa bzhi'o/_/sogs zhes bya ba ni khyim lnga pi li pa dang /_nye ba'i pi li pa dang /_grong mtha' dang /_nye ba'i grong mtha' rnams gzung bar bya'o/_/yul de rnams kyi bu mo gang /_/zhes bya ba ni zhing skyes kyi bu mo
[\[433b.4\]]ste dpa' bo dang gnyis su med par 'gyur ba'i dngos grub kyi yan lag gi rnal 'byor ma'o/_/de kun 'dod pa'i gzugs can te/_/zhes bya ba ni gnas nyi shu rtsa bzhir skyes pa'i ye shes can gyi rnal 'byor ma rnams yid la 'dod pa'i gzugs sna tshogs su bsgyur
[\[433b.5\]]nas yid mgyogs kyi ting nge 'dzin thob pas rnal 'byor pa'i bsam pa rdzogs par byed pa yin no/_/dag byed dbang gi lha mo dang /_/dpa' bo'i lha mo bka' bsgo skye/_/de 'og ma lus kun spyod ma/_/zhes bya ba ni rnal 'byor ma rnams bshad pa dang /_'di la khyad
[\[433b.6\]]par ci yod ce na/_sngar ni thun mong gi sgrub pa dang /_dngos grub dang sgrub pa rnams kyi yan lag tu gsungs pa yin la/_le'u nyi shu rtsa drug dang rtsa bdun dang rtsa brgyad dang rtsa dgu bar ni dngos grub kyi yan lag tu gsungs pa yin te/_le'u gsum pa nas
[\[433b.7\]]lnga bcu'i bar gyi le'u nyi shus ni las rnams kyi lha mo gsungs pa yin no/_/de la bsgrub pa'i yan lag ni las dang po pa la mtshan ma ma thob kyi bar du phyag rgyar gyur pa'o/_/mtshan ma thob nas mchog gi dngos grub sgrub pa'i yan lag dang /_gzhan gyi don
[\[434a\]]
[\[434a.1\]]du phrin las bcu gnyis byed pa'i phyag rgya ni 'jig rten gyi dngos grub bsgrub pa'i lha mo ci zhig dgos she na/_dngos grub grub pa'i yan lag ste/_'khor los sgyur ba'i btsun mo rin po che bzhin du reg bya khyad par can gyi sgo nas bsam gtan
[\[434a.2\]]gyi lus dang yid kyi bde ba skyed pa dang /_tshong dpon gyi bu nor bzangs kyi dge ba'i bshes gnyen bcom pa mo lha'i bshes gnyen du reg bya'i stong pa nyid rtogs par byed pa yin no/_/de ltar dngos grub kyi yan lag gi reg bya'i khyad par can las kyi phyag rgya dang /_ro
[\[434a.3\]]khyad par can skye ba bdun pa'i sha dang /_dri khyad par can bdud rtsi lnga'i dri dang /_sgra khyad par can yi ge dang ngag gi brda dang /_gzugs khyad par can las kyi phyag rgya'i yan lag dang /_nying lag gi brda dang ldan pas dngos grub bsgrub par bya'o zhes kha sbyor las
[\[434a.4\]]gsungs so/_/sngon bcom ldan 'das 'dzam bu'i gling du byon pa'i tshe ye shes kyi lha mo du zhig yod snyam na/_rnal 'byor ma drug ces bya ba gsungs te/_mdor bsdu na go cha'i lha'i rigs drug gi bdag nyid do/_/de yang sku'i 'khor lo'i tha ma ku lu tA dang ma ru gnyis na
[\[434a.5\]]brtson chen ma dang 'khor los sgyur ma ni ma mo rnams zhes brdas btags so/_/sin+d+hu dang na ga rar stobs chen ma dang shin tu dpa' mo ni rigs rnams kyi gtso mo zhes bya ba'i brdas btags te/_rta mchog gi btsun mo tsaN+Di ka'i rigs bzhi yin no/_/gser gling dang sau
[\[434a.6\]]rASh+Tar ni 'khor lo'i go cha dang kos rings ma ni rigs kyi lha mo'i brdas btags so/_/gr-i ha de ba dang pre ta pu rir ni dum skyes ma dang 'khor lo'i shugs can ma la stobs chen ma zhes bya ste/_nam mkha'i snying po'i btsun mo skrag byed ma'i rigs bzhi'o/_/hi mA la ya
[\[434a.7\]]dang kAny+tsir ni bya gdong ma dang rta rnam la gzugs can ma zhes bya ba'i brdas btags so/_/lam+pA ka dang ka ling+gar shin tu bzang mo dang /_sngo bsangs ma ni khyim gyi lha mo'i brtul zhugs 'dzin ma zhes bya ba'i brdas btags pa'i he ru ka'i btsun mo bskyod ma'i rigs bzhi'o/_/
[\[434b\]]
[\[434b.1\]]ko sa la dang tri sha ku ner ni chang 'thung ma dang rlung shugs ma la sha za ma zhes bya ba'i brdas btags so/_/kA ma rU pa dang o Ter ni 'jigs byed chen mo dang sa srung ma la rdo rje mkha' 'gro ma dang /_gtso mo'i dbang phyug ces bya ba ste pad+ma gar gyi dbang phyug gi btsun mo rmongs byed ma'i
[\[434b.2\]]rigs bzhi'o/_/mA la ba dang de wI ko TIr shing grib ma dang lang+ga'i dbang phyug ma la khaN+Da ro hA zhes brdas btags so/_/rA me shwa rI dang go dA wa rir mi'u thung ma dang dpa' bo'i blo gros ma la mkha' 'gro ma zhes bya ba'i brdas brtags te/_rnam par snang mdzad kyi btsun mo gshin rje ma'i
[\[434b.3\]]rigs bzhi yin no/_/arbu da dang /_oD+yan du sna chen ma dang 'od ldan ma sme sha can zhes bya ba'i brdas btags so/_/dzA lan+d+ha ra dang pul+lI ra mA la yar gtum mig ma dang rab gtum ma bud med ces bya ba'i brdas btags te/_rdo rje sems ma'i btsun mo'i rigs bzhi yin no/_/
[\[434b.4\]]de ltar rdo rje mkha' 'gro ma las rigs drug dang sbyar bar bshad kyang rtsa ba'i rgyud la ni pul+lI ra mA la ya dzA lan+d+ha ra gser gling zhes bya ba'i ming gis btags nas thugs kyi 'khor lo la stong phrag nyi shu rtsa gcig yod pa yin no zhes bshad pas thugs kyi 'khor lo'i gnas
[\[434b.5\]]gnyis las drug ni gsal ba med do/_/lhag ma gzhan dag ji snyed pa/_/zhes bya ba ni rig drug gis bsdus pa'i gtso mo nyi shu rtsa bzhi las gzhan pa lha mo bcu gnyis kyi rigs ni dpal he ru ka'i 'khor lo'i rnal 'byor ma yin no/_/mkha' 'gro ma sum cu rtsa drug po 'di dag ci'i
[\[434b.6\]]phyir gtso mo yin zhe na/_shrI he ru ka sbyor ba/_/de yi dkyil 'khor gtso mo yin/_/zhes gsungs pa'i phyir ye shes kyi lha mo sprul pa'i sku yin no/_/mkha' 'gro nyi shu rtsa bzhi 'dis/_/rgyu dang mi rgyu'i 'gro ba khyab/_/ces bya ba ni rgyu ba 'gro ba rigs drug gi gdul bya 'dul ba dang /_
[\[434b.7\]]mi rgyu ba snod kyi 'jig rten sangs rgyas kyi zhing khams su byas nas 'gro ba la khyab par gnas pas na sgrub pa po la dngos grub stsol ba yin no/_/de ltar ye shes grub pa'i lha mo bshad nas mchog tu gyur pa'i rnal 'byor pa'i sgrub pa'i yan lag bshad pa ni/_mkha' 'gro
[\[435a\]]
[\[435a.1\]]'di yi dam tshig ni/_/zhes bya ba la sogs pa gsungs te/_las bcu gnyis byed pa'i 'khrul 'khor 'ching ba'i sgrub pa po 'di'i dam tshig ni sprul pa'i 'khor lo bsgom pa yin la/_de yang bsam gtan dang bzlas pa dang sbyin sreg la
[\[435a.2\]]sogs pa byas nas sa stengs 'di ru las bcu gnyis kyi sbyor ba rdzogs par 'gyur ro/_/bsam gtan de yang ji lta bu yin zhe na/_rgyas par bshad pa ni/_sngags pa rtag tu mnyam gzhag pas/_/mtshan mo nam mkha'i gos can bya/_/zhes bya ba gsungs
[\[435a.3\]]te/_dpal he ru ka dang yum rdo rje phag mo'i cha byad du bya'o/_/skyes pa'am zhes bya ba ni dpa' bo nyi shu rtsa lngar bsgoms pa'o/_/g.yon pa kun zhes bya ba ni lha mo sum cu rtsa bdun bsgoms pa'o/_/rnal 'byor ma dang dpa' bo mnyes/_/zhes bya ba ni srog a wa d+hU
[\[435a.4\]]tIr bcug nas dga' ba bzhi'i ting nge 'dzin bsgoms pa'o/_/de yang nges brjod las/_yid ni nang du chud pa yis/_/'dod pa'i dngos grub bsgrub par bya/_/zhes gsungs so/_/phyag rgya gar gyi mchod pa yis/_/rang byung rtag tu mchod na ni/_/zhes
[\[435a.5\]]bya ba ni dga' bral du song na phung po dang khams dang skye mched kyi lha mchod pa'o/_/de yang /_rang rdzas thig las sangs rgyas dang /_/byang chub sems dpa' mchod par bya/_/zhes gsungs so/_/mchod pa'i 'bras bu ci zhig yin zhe na/_ma lus lus pa
[\[435a.6\]]med grub cing /_/g.yon pa mchod la rab tu 'jug_/ces bya ba gsungs te/_dga' bral du song yang 'jig rten gyi dngos grub ma lus pa grub par 'gyur pa yin no/_/de'i don ni 'di skad ston pa yin te/_srog a wa d+hU tIr chud nas mi rtog pa skyes na
[\[435a.7\]]mchog gi dngos grub bam dga' bral du song yang las bcu gnyis kyi 'khrul 'khor dang ldan pas 'jig rten gyi dngos grub grub bo/_/de la 'khrul 'khor 'di yin te zhi ba la gro ga'am shing shun la/_rgyas pa la ras sam spang leb la/_dbang la bud med kyi smad
[\[435b\]]
[\[435b.1\]]sham la/_mngon spyod la dur khrod kyi ras la gi wang la sogs pas bris nas lha drug cu rtsa gnyis kyi 'khor lo la sngags drug cu rtsa gnyis bris te lha bskyed la ye shes sems dpa' gzhug pa dang go cha bgo ba dang /_dbang bskur ba dang /_bdud rtsi myang
[\[435b.2\]]ba dang /_bsgom pa dang /_bzlas pa dang /_mchod pa dang /_bstod pa byas nas slar yi ge zhu ba'i 'khrul 'khor bsgrub bya'i ming dang spel ba zhi ba la grog mkhar gyi sa las byas pa'i gzugs brnyan nam/_rgyas pa la kham pa las byas pa'i gzugs
[\[435b.3\]]brnyan nam/_dbang la tsan+dan las byas pa'i gzugs brnyan nam/_mngon spyod la dur khrod kyis las byas pa'i gzugs brnyan gyi snying gar bcug la las bcu gnyis byas na grub par 'gyur ro/_/le'u bzhi bcu rtsa gcig pa'i rnam par bshad pa'o//_//
[\[435b.4\]]de ltar dpa' bo dang rnal 'byor ma'i sngags kyi 'khor lo bshad nas nye ba'i sngags kyi 'khor lo bshad pa ni/_de nas dpa' bo'i me tog chu/_/zhes bya ba la sogs pa gsungs te/_gro ga'am ras sam smad sham mam dur khrod kyi ras la gzhal yas khang dang
[\[435b.5\]]bcas pa'i lha drug cu rtsa gnyis kyi 'khrul 'khor bkod nas snying po re re'i shar phyogs su ha gnyis/_byang phyogs su hi gnyis/_nub phyogs su ho gnyis/_lho phyogs kyi he gnyis kyi dpa' bo dang dpa' mo'i snying po thams cad la ha brgyad kyis bskor ba ni
[\[435b.6\]]dpa' bo dang dpa' mo'i nye ba'i sngags kyi 'khor lo ste las bcu gnyis byed par 'gyur ro/_/'khrul 'khor de byed pa'i tshe ling+ga'i snying gar 'khrul 'khor de bcug nas bdag nyid rdzogs pa'i rim pa'i ting nge 'dzin bsgom par bya'o/_/ji ltar bsgom par bya snyam na/_
[\[435b.7\]]dpa' bo dang rnal 'byor ma bsnyen sgrub bzhi sbyangs la me tog dang chu ni rak+ta dang shu kra ste a wa d+hU tI'i sgor phyin pa 'thungs nas zhes bya ba gyen du bzlog pa la ting nge 'dzin bsgom par bya'o/_/bzlog pa'i thabs gang yin zhe na/_'thungs nas sngags ni rjes dran
[\[436a\]]
[\[436a.1\]]bya/_/zhes bya ba smos te/_ha ha rnam pa brgyad kyis so/_/dus nam gyi tshe zhe na/_phyag rgya lan cig sgrub pa pos/_/mtshan mo rtag tu ro mchog spyad/_/ces bya ba gsungs te/_thabs dang shes rab snyoms par 'jug pa'i tshe rlung nang du
[\[436a.2\]]'jug pa'i tshe ni mtshan mo yin la/_rlung gyen du bzlog na byang chub sems kyi ro myang bar bya'o/_/sngags gsum bya ba 'di nyid kyi/_/zhes bya ba ni dga' ba dang mchog dga' dang lhan cig skyes dga' ni yid skyob par byed pa'i sngags yin la/_dga' ba gsum
[\[436a.3\]]po de nyid kyi tshe kun rdzob byang chub sems kyi chu'i lus bde ba dang yid bde ba thob par 'gyur ro/_/de ltar mdor bstan nas rgyas par bshad pa ni/_'thungs dang de bzhin sbyin pa dang /_/zhes bya ba la sogs pa gsungs te/_dpa' mo'i me tog dang dpa' bo'i byang
[\[436a.4\]]chub kyi sems gyen du bzlog pa 'thungs pa yin la sbyin pa ni dga' bral du gyur pa'o/_/de'i rgyu gang yin zhe na/_reg dang lhan cig nag mo che/_/zhes bya ba smos te/_reg pa ni a wa d+hU tI'i sgo phrad pas dga' ba'o/_/lhan cig nag mo ni yum rdo rje phag mo bsgom
[\[436a.5\]]pa'i shes rab bde bas khyab pa ni mchog dga'o/_/bde bas tshangs par spyod par 'gyur ba ni yid bde ba lhan cig skyes dga' la bde ba'i rgyas btab pas tshangs par spyod pa'o/_/bzhad pa'i phyag rgyas bsgrub bya ba ni gal te dga' bral du song na ha rnam pa brgyad kyis bzhad pa'i
[\[436a.6\]]phyag rgyas rlung gyen du bzlog pa'o/_/lta ba'i bsnyems pas grags ldan pa/_/zhes bya ba ni mig gi phyag rgyas mig btsum par bya'o/_/ngag dang mig gi phyag rgyas dus nam gyi tshe bya zhe na/_mtshan mo'am de bzhin nyin mo'am/_'di ni bzhad pa dag tu bya/_/zhes bya ba ni
[\[436a.7\]]mtshan mo dbugs rngub pa dang /_nyin mo dbugs 'byung ba'i dus su gnyi gar yang rlung gi 'khrul 'khor bzhad pa dag gi phyag rgya dang lus kyi 'khrul 'khor bya ba yin no/_/de ltar rgyas par bshad nas/_shin tu rgyas par bshad pa ni/_/gzugs dang las kyi gsang ba
[\[436b\]]
[\[436b.1\]]gang /_/ji ltar gnas pa'i dpa' bo nyon/_/zhes bya ba gsungs te/_dga' ba bzhi brnyes pa'i gzugs kyi rtog pa dang /_byang chub sems bzlog pa'i gsang ba'i thabs gang yin pa ji ltar gnas pa'i lag na rdo rje dpa' bo khyod nyon cig ces pas so/_/rtag tu de
[\[436b.2\]]yis mchil ma 'byung /_/zhes bya ba ni dga' ba'i dus su rngul 'byung ba dang /_ba spu langs pa dang /_dga' ba'i rdo rje las byang chub sems bsgom zhing 'da' bar mi byed pa dang /_phyogs kyi gos kyis mchod par bya'o/_/de la gzugs kyi rtags bshad pa ni/_
[\[436b.3\]]g.yon pa'i dbang phyug thams cad kyi/_/zhes bya ba gsungs te/_ye shes dang zhing dang sngags las skyes pa rnams so/_/thams cad du phyag rgya'i tshogs de dag la rim gyis dbugs 'byin pa dang sdud pa dang ldan pa ni dga' ba'i rtags so/_/dgod pa ni mchog
[\[436b.4\]]dga'i rtags so/_/sgeg pa ni lhan cig skyes pa'i rtags so/_/dpa' bo'i ngo mtshar ba ni dga' bral gyi rtags so/_/de yang dga' ba bzhi'i dus kyi dbang du mdzad nas/_sna tshogs dang por byas nas ni/_/zhes bya ba gsungs te/_dang po rnam pa sna tshogs so/_/
[\[436b.5\]]gnyis pa ni rnam par smin pa'i dus so/_/gsum pa ni mtshan nyid dang bral ba'i dus so/_/bzhi pa rnam par nyed pa'i dus so/_/phyag rgya dang mnyam par sbyar ba'i tshe dga' bral du gyur na sngags rjes su dran par bya'o/_/de ltar gzugs kyi rtags bshad nas/_las kyi gsang ba
[\[436b.6\]]gsungs pa/_ha ha he he rnam pa brgyad/_/ces bya ba gsungs so/_/ha ha dang ho ho hUM hUM he he brgyad do/_/de dus nam gyi tshe nye bar brtag ce na/_sna tshogs dgod dang dbang mchog dga'/_/zhes bya ba gsungs te/_rnam pa sna tshogs dang /_dgod pa rnam par smin pa dang /_dbang
[\[436b.7\]]mchog gi mtshan nyid dang bral ba dang /_dga' ba ni rnam par spyod pa'o/_/dus de'i tshe ha brgyad kyis nye bar bstan par bya'o/_/lta ba'i bsnyems pas mig gi'o/_/phyag rgya ji ltar bya zhe na/_grub par byed pa rab tu bsngags/_/zhes bya ba smos te/_mig btsums pa'i phyag rgya'o/_/des cir 'gyur zhe na/_
[\[437a\]]
[\[437a.1\]]de nyid kyi dga' bar 'gyur te zhes bya ba smos te/_bsam gtan gyi bde ba mi nyams par gyur ba'i sngags dang /_phyag rgya legs par sbyar zhes bya ba ni rang bzhin brgyad cu dang bral ba'i yid skyob par byed pa'i sngags ni rtog pa dang bral ba'o/_/gnas skabs gang gi tshe
[\[437a.2\]]zhe na/_gtso bo rnams dang dpa' bo yi/_/yum dang lhan cig 'byung bde ba/_/zhes bya ba gsungs te/_dpa' bo nyi shu rtsa bzhi dang dpa' mo nyi shu rtsa bzhi tshogs kyi 'khor lo byed pa'i gnas su dga' ba rnam pa gsum gyis lhan cig 'byung ba'i bde ba'o/_/rdo rje goms par mi bya ba
[\[437a.3\]]ni dga' bral du ma gyur pas g.yon pa'i rnal 'byor pas yongs su brtags pa'i bde ba'i ting nge 'dzin bsgoms nas 'khrul 'khor gyi las bcu gnyis bya'o/_/le'u bzhi bcu rtsa gnyis pa'i rnam par bshad pa'o//_//de ltar ha brgyad kyi 'khrul 'khor bshad
[\[437a.4\]]nas/_dpa' bo nye ba'i snying po'i 'khrul 'khor gyi las bshad pa ni/_de nas lta ba bshad bya ba/_/zhes bya ba la sogs pa smos te/_bskyed rdzogs kyi mtshan nyid ma thob pa'i rnam pa la yi ge bdun pa'i 'khrul 'khor la sbyor ba'i tshe dpa' bo dang dpa' mo rnams kyi spyan gyis gzigs
[\[437a.5\]]nas byin gyis rlob par 'gyur ro/_/dpa' bo dang ni gnyis med min/_/zhes bya ba ni thabs dang shes rab gnyis su med par bsgom pa'i rnal 'byor pa'o/_/gnas kyi dbye ba cho ga zhes bya ba ni lus kyi dkyil 'khor bsgom zhes pa'o/_/sgom pa rtag tu mngon dga' ba/_/
[\[437a.6\]]zhes bya ba ni go cha bskon pa'o/_/ye shes sems dpa' gzhug pa dang dbang bskur ba dang ting nge 'dzin bsgom pa la dga' ba'o/_/de ltar mdor bstan nas rgyas par bshad pa ni/_lam gyi bzhi mdo'am khyim mam ri bo'am gnas gang yang rung bar rnal 'byor pa gnas pa'i tshe
[\[437a.7\]]mkha' 'gro ma sum cu rtsa bdun gyis ring por gnas kyang gzigs shing byin gyis brlabs par 'gyur ro/_/thabs ji lta bu dang ldan par gzigs she na/_phyag rgya gcer bus mchod pa yin/_/phyag rgya dang gnyis su med pa'i rnal 'byor pa ste/_mchod pa'i las de nyid kyis
[\[437b\]]
[\[437b.1\]]grol bar 'gyur ro/_/cha byad ji lta bu zhe na/_gos gzhan dag gis bkab nas su/_/zhes bya ba gsungs te/_nam mkha'i gos kyis bkab nas las kyi phyag rgya de dang yang dag par reg cing lus dang yid bde ba'i 'dod pa la spyad par bya'o/_/de bzhin skra ni grol 'gyur bas/_/
[\[437b.2\]]zhes bya ba ni dpa' bo dang dpa' mo skra grol ba'i go cha drug gis rgyas btab pa'o/_/las rnams thams cad brtsam par bya/_/zhes bya ba ni yi ge bdun pa'i 'khrul 'khor dang /_las bcu gnyis brtsam par bya'o/_/de ltar rgyas par bshad nas shin tu rgyas par bshad pa ni/_
[\[437b.3\]]rtsa ba'i sngags dang de bzhin gzhan/_/zhes bya ba la sogs pa gsungs te/_sngon du las bcu gnyis kyi bsnyen pa bshad par bzhed nas rtsa ba'i sngags kyi 'khrul 'khor dang de bzhin du bsdus pa dang /_yum gyi nye ba'i snying po bzhi dang go cha'i sngags gnyis dang gnod mdzes kyi sngags
[\[437b.4\]]gnyis ni gzhan zhes bya'o/_/'khrul 'khor de rnams 'ching bas na thog mar phyogs bcing pa dang srung ba'i 'khor lo byas la lha'i yul sum cu rtsa gsum pa rnams dang gza' dang skar ma la sogs pa lha'i tshogs rnams kyis mthong bar mi 'gyur gyi 'khrul 'khor gyi lha
[\[437b.5\]]mchod par bya'o/_/bsnyen pa'i lha la mthong ba dang /_reg pa dang /_thos pa'i mtshan ma thob nas snyim pa me tog gis bkang ste/_sa la lhung bar ma mthong ba de'i tshe gnas dang nye ba'i gnas na gnas pa'i thugs kyi 'khor lo'i mkha' 'gro ma stong phrag gi gnas
[\[437b.6\]]mkha' spyod la gnas par 'gyur ro/_/lha'i sku gsung gi thad kar gnas shing sa la mi ltung na gsung gi dbang phyug ma 'grub par 'gyur ro/_/sa la mi snang na 'og gi dngos grub lha dang lha ma yin gyi gtam shes shing sa 'og gi klu la sogs pa dang skar ma rgyu ba
[\[437b.7\]]shes par 'gyur ro/_/mtshan ma thob pa'i rnal 'byor pa de yul dang dgon pa dang bzhi mdo dang shing gcig dang dpa' bo'i khyim la sogs pa rnams su yi ge bdun pa'i 'khrul 'khor lag pa g.yon pa'i mthil du bris na lha dang mi sus kyang mthong bar mi 'gyur ro/_/de bas na yul phyogs
[\[438a\]]
[\[438a.1\]]de dag tu sgrub pa po rtag tu gnas kyang 'jigs pa dang bcas par mi 'gyur ro/_/shing drung kha dog dmar bsams na/_/zhes bya ba ni rnal 'byor pa'i lus kha dog dmar por bsams nas snying gar yi ge bdun pa'i 'khrul 'khor bkod na mngon par shes
[\[438a.2\]]par 'gyur ro/_/mi phyed par 'gyur myur bar zhes bya ba ni bdud dang bar chad rnams kyis byed par mi 'gyur zhing myur du grub par 'gyur ro/_/sa 'dzin rnams kyang gzhan du min/_/zhes bya ba rlung ni rgyun las bzlog kyang srid/_nyi ma dang zla ba ni sa la ltung yang srid
[\[438a.3\]]kyis sa 'dzin rdo rje 'chang rnams kyi bka' ni gzhan du 'gyur ba ma yin no/_/snying gar yi ge bdun pa'i 'khrul 'khor bkod nas bden pa bdar nas sa la ku sha'i stan la nyal te sngags brgya rtsa brgyad bzlas na lhas bstan pa'i rmi lam mthong bar 'gyur ro/_/
[\[438a.4\]]de yang dus ma yin par 'chi ba dang /_gzhan gyi gnod pas 'ching ba dang /_nad kyis btab pa dang /_rnyed pa dang bkur sti la sogs pa'i bya ba gang yang rung ba rnam pa sna tshogs rmi lam du ston par 'gyur ro/_/de bzhin du sngags bzlas nas ral gri la yi ge bdun
[\[438a.5\]]pa'i 'khrul 'khor bkod pa'am chu la bkod pa'am/_mthe bong la bkod pa'am/_mar me dang me long la bkod nas pra phab na pra se na gsal bar 'bebs par 'gyur ro/_/byis pa gzhon nu ma'i mig la yi ge bdun pa'i 'khrul 'khor bkod nas sngags lan bdun
[\[438a.6\]]bzlas na dge ba dang mi dge ba ston par 'gyur ro/_/de ltar las gnyis pa bshad nas las gsum pa ni/_de nas dpa' bo yi ge bdun/_/zhes bya ba la sogs pa smos te/_lag pa'i mthil du nyi ma'i dkyil 'khor gyi dbus su yi ge bdun pa'i 'khrul
[\[438a.7\]]'khor bkod nas yi ge shel gyi phreng ba lta bu 'od zer 'phro bar bsams nas snying gar yi ge kaM las nad kyi gzugs rid pa gnag pa/_skra ser ba bsams la/_oM dz+wa la do shA ya phaT ces bya bas nad mthe bong tsam du zhu nas nad las grol bar bsam par bya'o/_/las
[\[438b\]]
[\[438b.1\]]bzhi pa ni lag pa'i mthil du zla ba'i dkyil 'khor gyi dbus su yi ge la 'khrul 'khor shel gyi rnam pa lta bu bkod na rims dang gdon dang dug gis zin pa la sogs pa'i sdug bsngal phyogs bcur byed par 'gyur ro/_/las lnga pa ni mtshan ma gsang ba'i gnas su
[\[438b.2\]]rgyas pa'i sbyin sreg gi thab khung byas la me lha'i thugs kar yi ge bdun pa'i 'khrul 'khor gyi lha bkod la/_ba lang gi sha mngar gsum dang bsres pas brgya rtsa brgyad sbyin sreg byas na gser srang stong rnyed par 'gyur ro/_/las drug pa ni rgyas pa'i thab khung de nyid la dpa' bo lnga dang /_bdud rtsi
[\[438b.3\]]lnga'i sreg blugs stong byas na yul 'khor rnyed par 'gyur ro/_/las bdun pa ni zhi ba dang dbang dang mngon spyod gang yang rung ba'i thab khung du gsang sngags yi ge bdun pa'i 'khrul 'khor bkod de lha dang mi'i skye ba gang dang gang bsams pa de dang der skye bar 'gyur ro/_/las brgyad pa ni
[\[438b.4\]]dkar po yis ni zhi bar 'gyur/_/nag po yis ni nges par gsod/_/ces bya ba gsungs so/_/zhi ba la dkar po zlum po dang /_mngon spyod la nag po gru gsum dang /_dbang la dmar po gzhu lta bu dang /_rengs pa la kha dog ser po mche ba'i dbyibs lta bu dang /_dpung gnon
[\[438b.5\]]pa la dbang chen sa'i dkyil 'khor ser skya dang /_'chi ba slong ba la kha dog dkar po 'khor lo rtsibs brgyad pa lta bu dang /_sprul gyis zin pa la lag mthil du zla ba'i dkyil 'khor gyi steng du yi ge'i phreng ba bkod pas 'chi ba slong bar 'gyur ro/_/las dgu pa'i dug gis brgyal
[\[438b.6\]]bar gyur pa la lag pa la yi ge bdun pa'i 'khrul 'khor bkod de srin lag gi tshigs gsum la 'khrul 'khor bkod nas khas gzhibs na dug las thar par 'gyur ro/_/rims dang gdon la sogs pa yang dag la mthong bas 'jigs par 'gyur ro/_/las bcu pa ni lag
[\[438b.7\]]pa g.yon pa'i mthil du 'khrul 'khor bkod la g.yul 'gyed pa'i tshe khu tshur bcangs na mtshon gyis tshugs par mi 'gyur ro/_/las bcu gcig pa dbang du gyur pa ni 'bras bu dang me tog dang so rtsi dang zas la sogs pa nang gi sbyin sreg blugs pa'i rdzas la yi ge bdun pa bzlas
[\[439a\]]
[\[439a.1\]]na dbang du gyur pa'am yid kyi 'khrul 'khor bcings nas dbus su ming dang spel ba bris na dbang du 'gyur ro/_/de bzhin du ngag gis brjod cing bzlas pas kyang 'dzam bu'i gling gis gzhi shing dang bcas shing rgya mtsho'i ske rags kyis mtha' bskor ba dbang
[\[439a.2\]]du 'gyur zhing khams gsum pa'i rgyu ba dang mi rgyu ba thams cad tshar bcad pa dang phan 'dogs par 'gyur ro/_/le'u bzhi bcu rtsa gsum pa'i rnam par bshad pa'o//_//de ltar yi ge bdun pa'i 'khrul 'khor bshad nas/_da ni go cha'i lha mo drug gi 'khrul 'khor
[\[439a.3\]]bshad pa ni/_de nas pho nya mo rnams/_yi ge bdun yang ldan 'grub pa/_/zhes bya ba smos te/_yi ge bdun pa'i 'khrul 'khor gyi rtsibs la go cha'i lha mo drug gi sngags bkod na las bcu gnyis gang 'dod pa la brtson 'grus bskyed na myur du grub par 'gyur ro/_/de ltar mdor
[\[439a.4\]]bstan nas rgyas par bshad pa ni/_de bzhin du ni yi ge bdun/_/zhes bya ba smos te/_lag pa'i dbus su yi ge bdun pa'i 'khrul 'khor bkod la 'khor lo'i rtsibs drug la rnal 'byor ma drug gi sngags dang spel na dbang du bya bar 'dod pa'i gzugs brnyan byas la sngags zlos
[\[439a.5\]]shing gzugs brnyan snying gar mnan nas lag pa g.yon pa de la bstan na de myur du 'gugs par 'gyur ro/_/las gnyis pa ni tsan+dan dmar po'i rdul dang ske tshe dang lan tshwa dang bsgrub bya'i rkang rjes kyi sa rnams las gcig tu byas te/_mtshan mo'i dus su sme sha can gyi me'am/_
[\[439a.6\]]dmangs rigs kyi me'am dur khrod kyi me las gzugs brnyan phye mar byas nas lan brgya sbyin sreg byas nas 'gugs par 'gyur ro/_/las gsum pa ni rdul de nyid lcags kyi phye ma dang bsres nas dur khrod kyi ras la gtum ste lam gyi bzhi mdor sor nyi shu rtsa bzhi brkos nas
[\[439a.7\]]dgra'i ming dang bcas te sbas na myur du gnon par 'gyur ro/_/las bzhi pa ni gzugs brnyan de nyid sa 'og nas bton la 'o mas bkrus na slar 'tsho bar 'gyur ro/_/las lnga pa ni sngar gyi phye ma de nyid kyi steng du myos byed lnga po dang rgya'i lung tang dang /_thang phrom dang /_khre rgod dang /_
[\[439b\]]
[\[439b.1\]]gser shing dang sbyar dug dang lnga sbyar ba dur khrod kyi ras la dgra bo'i ming rus dang bcas pa sngags brgya rtsa brgyad du bzlas shing sbas na 'phral du smyo bar 'gyur ro/_/las drug pa ni de nyid bstun nas 'o mas bkrus na slar 'tsho bar 'gyur ro/_/le'u bzhi bcu rtsa bzhi pa'i
[\[439b.2\]]rnam par bshad pa'o//_//de ltar mkha' 'gro ma drug gi 'khor lo bshad nas/_mkha' 'gro ma drug gi nye ba'i sngags kyi 'khrul 'khor bshad pa ni/_de nas las kyi mchog rab ni/_/ngag gi dngos grub byed pa'o/_/zhes bya ba la sogs pa gsungs te/_las kyi
[\[439b.3\]]mchog rab ni 'og nas bshad pa'i las bcu gcig go/_/ngag gi dngos grub ni bsnyen pa'i mtshan ma thob nas ngag gi dngos grub bsgrubs nas las gang yang rung ba bsgrub par bya'o/_/de nas mdor bstan nas rgyas par bshad pa ni/_ka ra bI ra'i me tog dmar/_/zhes bya
[\[439b.4\]]ba la sogs pa gsungs te/_lha yi 'khor lo bsgoms nas/_spra tshil las byas pa'i ling+ga'i snying gar mkha' 'gro ma drug gi snying po'i 'khrul 'khor bris nas dbus su ming byang bris ling+ga'i spyi bor ka ra bI ra'i me tog la sngags brgya rtsa brgyad bzlas te ling+ga'i spyi bor bsnun pa
[\[439b.5\]]dang /_ba'i 'o ma dang bzlas brjod byas pa'i mchod yon brgya rtsa brgyad 'bul la shin tu mnyam par bzhag pas zhag bdun du mchod pa byas nas nyin zhag brgyad pa la cho ga bya zhing nyin zhag dgu pa la sta gon byas la nyin zhag bcu pa la dkyil 'khor bris te ling+ga'i spyi bor me tog
[\[439b.6\]]brgya rtsa brgyad bsnun nas nyin zhag bcu gcig pa la me tog blangs la chu bo chen por song nas sngags re re zhing bzlas pa la me tog chu bor dor na gal te me tog chu bo'i rgyun las bzlog ste 'ong ba mthong na chu dang bcas pa'i snyim pas bcus la sor ma reg par mid na gsang ba'i
[\[439b.7\]]rgyud 'di las gsungs pa'i tshig gi dngos grub grub par 'gyur ro/_/las dang po bshad nas/_las gnyis pa ni skye gnas kyi phyag rgya bcings la sngags brgya rtsa brgyad bzlas shing sngags pas bsgrub par bya ba'i gzugs brnyan gyi snying gar 'khrul 'khor bris la bsgrub
[\[440a\]]
[\[440a.1\]]par bya ba'i kha lho phyogs su bstan pa la/_de'i snying gar bsgrub par bya ba dgug pa dang gzhug pa dang dbang du bya ba ste bsgrub par bya ba la dngos su phyogs shing de'i snying gi pad+ma'i rtsa ba nas drangs te/_gzugs brnyan gyi gsang ba'i gnas nas khab kyis phug la
[\[440a.2\]]'khrul 'khor gyi srad bu drangs nas yid ting nge 'dzin la gnas bzhin du thun gsum du skud pa nas drang zhing mtheb mos bskyod la che ge mo mA ra ya hUM phaT ces byas na bram ze yang gsod par 'gyur ro/_/zhag gsum du che ge mo A kaR+Sha ya hUM phaT ces byas na brgya byin dgug par
[\[440a.3\]]'gyur ro/_/las gsum pa ni tsan+dan dmar po'i rdul las byas pa'i gzugs brnyan la tsha ba gsum gyi chus bkrus zhing gsang ba'i gnas su zangs ma'i khab kyis phug nas khrag 'dzags par bsams te seng ldeng gi mdag ma du ba med pa la sngags lan bdun bdun bzlas te
[\[440a.4\]]bsros na rgyal po 'khor dang bcas pa 'gugs par 'gyur ro/_/las bzhi pa ni mi'i bdag po 'khor dang bcas pa'i gzugs brnyan byas la gro ga'i 'dab ma la bri ba'am dur khrod kyi ras la rgya skyegs dang gi wang gis bris la ming dang spel ba'i 'khrul 'khor snying gar bcug nas tsha ba
[\[440a.5\]]gsum gyis byugs shing spra tshil gyis g.yogs nas dur khrod kyi me la gdungs shing spra tshil ma zhu bar du bsros na 'khor los sgyur ba'i rgyal po dang bcas pa dbang du 'gyur ro/_/las lnga pa ni bsgrub bya'i rkang rjes kyi sa dang /_tsan+dan dmar po'i rdul dang dur khrod kyi thal ba dang bsres pa
[\[440a.6\]]las bsgrub par bya ba'i gzugs brnyan byas la mkha' 'gro ma drug gi 'khrul 'khor snying gar bcug na seng ldeng gi me du ba med pa la bsgrub bya'i gzugs brnyan de lag pa gnyis kyis mnyes nas sbyin sreg byas na 'chi bar 'gyur ro/_/las drug pa ni rdul de las byas pa'i ling+ga
[\[440a.7\]]blangs nas yi ge hUM byas pas dbugs mi 'byin par zos shing dur khrod kyi sar ling+ga mchod rten nag po'i dkyil du bcug la spyi bo gyen du bzhag nas mchod rten dkar pos mnan na skyes pa'am bud med kyang rung brgyal zhing sems dang bral nas rlung gi shugs kyis 'ongs nas sgrub pa po'i
[\[440b\]]
[\[440b.1\]]gnas kyi steng du lhung bar 'gyur ro/_/gal te las kyi phyag rgya 'gugs par 'dod na/_dud 'gro'am yang na pho nya mo/_/zhes bya ba la dud 'gro ni kun spyod ma'o/_/pho nya mo ni dag byed dang dbang dang dpa' mo dang bkas gnang ba'i lha mo kha dog dang dbyibs kyi mtshan nyid shes
[\[440b.2\]]nas brda byas kyang dbang du ma gyur na tsan+dan gyi rdul dang rkang rjes kyi sa dang /_dug dang khrag dang ske tshe dang lan tsha dang yungs kar dang dur khrod kyi thal ba dang bsres te/_gzugs brnyan byas te 'khrul 'khor bya ste snying gar mkha' 'gro ma drug gi 'khrul 'khor
[\[440b.3\]]bcug la mchod rten nag po kha thur du bstan pa dang /_dkar po kha gyen du bstan pa'i dbus su bcug na/_ji srid 'tsho'i bar du las kyi phyag rgya'i bya ba byed cing phyag rgya'i mtshan nyid 'dzin par 'gyur ro/_/las bdun pa ni ka ra bI ra'i lcug ma rlon pa dpung pa'i
[\[440b.4\]]tshad dang mnyam par skar ma rgyal gyi nyin mo bram ze sha dkar ba sma ra ser po shi ba'i ro bsregs pa'i me la bor la ji srid ma tshig pa de srid kyi tshe myur du song ste blangs la mkha' 'gro ma drug gi tha mar che ge mo'i bu mo ba shaM ku ru ho zhes zlos shing mgo la yang dang yang du bskor
[\[440b.5\]]na gzugs mdzes pa'i bu mo rang dbang med par 'dzin par 'gyur ro/_/las brgyad pa ni skar ma rgyal gyi dus su bsgrub bya'i gzugs brnyan snga ma'i rjes de rnams las byas la mkha' 'gro ma drug gi 'khrul 'khor bris la snying gar bcug ste bsgrub bya'i mgo
[\[440b.6\]]bor ka ra bI ra'i me tog brgya rtsa brgyad bzlas pa skar ma rgyal gyi zhag la me tog rnams blangs te sgrub pa pos gi wang gi me tog byugs la sngags re re bzlas shing chu bo chen por dor te me tog kyang chus mi khyer bar gnas pa de'i tshe chu bo chen por lte ba man chad
[\[440b.7\]]zhugs te rig pa stong zlos shing lag pa gnyis kyis me tog phye mar byas la chu dang bcas te btung bar bya'o/_/des ngag gi dngos grub thob par 'gyur ro/_/las dgu pa ni rgyal po btsun mo dang bcas pa'i spyi bor che ge mo ba sham ku ru ho zhes bya ba dang bcas
[\[441a\]]
[\[441a.1\]]pas ka ra bI ra'i me tog bstan na rgyal po btsun mo dang bcas pa 'gugs par 'gyur ba'am/_lha dang lha ma yin gyi gzugs brnyan byas la ka ra bI ra'i me tog gi wang gis byugs pa bsnun na myur du dbang byed par 'gyur ro/_/las bcu pa ni mngon
[\[441a.2\]]spyod kyi 'khrul 'khor byas la de'i lte bar che ge mo mA ra ya hUM phaT ces bya ba dang bcas pa bris te/_ka ra bI ra'i me tog bsnun na gsod par 'gyur zhing dbye ba'i sngags bris nas me tog bsnun na phye bar 'gyur ba dang /_bskrad pa'i sngags bris na bskrad par 'gyur ba
[\[441a.3\]]dang /_rmongs pa la sogs pa tshar gcod par 'gyur ba dang /_tshig tsam gyis chu bo dang shing rta la sogs pa thams cad gnon par 'gyur ba dang /_yid la bsams pa'i las bcu gnyis po gang dang gang 'dod pa'i tshig gis thams cad byed par 'gyur ro/_/'khrul 'khor bcu gnyis la
[\[441a.4\]]ka ra bI ra'i me tog gis bsnun cing sngags zlos zhes bya ba ni lhag ma'o/_/las bcu gcig pa ni las kyi phyag rgya dbang du byed pa'i tshe na 'khor gyi dpa' bo dbye ba gzhan zhal nas rgyud 'bum par gsungs pas/_de bdag gis le'u lnga bcu rtsa gcig par de bshad par bya'o/_/rgyal
[\[441a.5\]]rigs kyi bud med bsnyen sgrub bzhis sbyangs la ka ra bI ra'i me tog dmar po blangs te me tog gnyis kha sbyar la skye gnas kyi dbus su bcug nas gnyis su med pa'i snyoms par 'jug pa dga' ba bzhi'i ye shes kyi rnal 'byor dang ldan pas mkha' 'gro drug gi sngags kyi mtha' rgyal
[\[441a.6\]]rigs kyi bu mo ba shaM ku ru ho zhes bya ba zlos shing snyoms par 'jug pa'i rjes thogs la skye gnas kyi dbus kyi me tog blangs te me tog gang dbang du bya bar 'dod pa la bsnun na de'i mod la dbang du gyur pa dang /_brgya la dbang du ma gyur na yang brgyal ba dang smyo bar 'gyur ro/_/de nas
[\[441a.7\]]de'i mngon du byas la bsnyen sgrub bzhis sbyangs la smyo ba dang sems log na tha mal pa'i tshe skad cig gis dbang du 'gyur ro/_/'khrul 'khor 'di ni gang mngon sum bsgrub pa de la 'khrul 'khor bcings na don yod cing dbang du byed pa yin no/_/le'u bzhi bcu rtsa lnga pa'i rnam par
[\[441b\]]
[\[441b.1\]]bshad pa'o//_//de ltar mkha' 'gro ma drug gi 'khor lo bshad nas/_da ni bcom ldan 'das snying po'i phrin las kyi dkyil 'khor bshad pa ni/_de nas yi ge lnga ni zhes bya ba la sogs pa smos te/_zhi ba ni gro ga'am/_rgyas pa la ras sam/_dbang la bud med kyi smad
[\[441b.2\]]sham mam/_mngon spyod la dur khrod kyi ras la dkyil 'khor gyi 'khor lo gru bzhi sgo bzhi dang bcas pa bris la dbus su yi ge hUM/_shar phyogs su ha/_lho phyogs su hi/_nub phyogs su he/_byang phyogs su hUM bkod la bsgrub par bya ba'i ming dang spel te 'khrul 'khor bris na las bcu
[\[441b.3\]]gnyis thams cad grub par byed de/_gang gis shes pa tsam gyis ni/_/myur du dngos grub thob par byed/_/ces bshad pa yin no/_/de ltar mdor bstan nas rgyas par bshad pa la 'khrul 'khor gyi sngags ni ha hi hUM ho/_dgra bo'i rkang rjes kyi sa dang dug dang khrag dang ske tshe dang /_lan tshwa
[\[441b.4\]]dang bcas pas dgra bo'i gzugs brnyan byas la che ge mo mA ra ya phaT ces bya ba dang bcas pas 'khrul 'khor snying gar bcug la tsher ma'i me la ling+ga lag pas mnyes nas sbyin sreg byas na kha nas khrag 'dzag cing 'chi bar 'gyur ro/_/las gnyis pa ni rang gi srin lag gi khrag
[\[441b.5\]]gis skyes pa'i thod pa sha med par btogs pa'i spyi bor dgra bo'i gzugs brnyan bris la snying gar 'khrul 'khor la dgug pa dang gzhug pa dang dbang du byas nas srin lag gi khrag dang bcas pas thod pa mnyes na de srid skams kyi bar du thun bzhir sngags brgya rtsa brgyad bzlas
[\[441b.6\]]shing mnyes na sa'i bdag po yang 'chi bar 'gyur ro/_/las gsum pa ni dgra bo'i gzugs brnyan gyi snying gar 'khrul 'khor bcug nas dur khrod kyi gnas su sbas la khro ba dang bcas shing mgo gsig pa dang /_lus gsig pa dang /_rkang pa 'degs pa dang bcas pas
[\[441b.7\]]ling+ga mnan zhing mig gnyis su ma dang Ta las nyi ma dang zla ba bskyed la mig 'bras su hUM las 'od zer dmar po 'bar bas sngags brgya rtsa brgyad bzlas shing thun bzhir mnan na dpung gi tshogs dang bcas pa'i rgyal po pham par byed do/_/las bzhi pa ni byi la la sogs pa'i sha dang mkha'
[\[442a\]]
[\[442a.1\]]'gro ma'i tshogs la gtor ma chen po bya ste che ge mo non cig ces byas na gzhan dag rengs par 'gyur ro/_/las lnga pa ni gzugs yongs su brje ba ni ri bong la sogs pa'i thod par yungs kar du bskyed la sangs rgyas spyan gyi sa bon gzugs pa dang
[\[442a.2\]]mA ma kI'i sngags kyis bcug pa dang /_gos dkar mo'i sngags kyis bsrung ba dang /_sgrol ma'i sngags kyis rtsa ba gsal bar bya'o/_/de yongs su smin pa'i tshe dmangs rigs kyi bu mo'i lag par spu'i srog chags gang gi thod par bskyed pa de'i spu'i srad bu la sngags stong
[\[442a.3\]]rtsa brgyad bzlas te yungs kar thum bu gang gi mgul du bcings pa de srog chags de dag dang 'dra bar 'gyur ro/_/las drug pa ni sbrum ma'i gzugs brnyan byas la snying gar 'khrul 'khor bcug nas lag pa gnyis la 'khrul 'khor bkod de sngon du bsnyen pa bzlas brjod stong
[\[442a.4\]]byas nas ka ra bI ra'i me tog la sngags bzlas shing sbrum ma'i gzugs brnyan la brdeg pa dang /_lag pa mnyes na mngal 'jig par 'gyur ro/_/las bdun pa ni 'o mas bkrus na 'bar bar 'gyur ro/_/las brgyad pa ni sngar bstan pa'i rdzas las byas pa'i gzugs brnyan
[\[442a.5\]]gyi snying gar 'khrul 'khor bcug la dur khrod kyi sar sbas la mtshan phyed na yi ge bdun pa phyag 'bum du bsgoms la rtsa ba'i sngags bzlas nas sdigs mdzub byas na 'chi ba dang 'o mas bkrus na 'tsho bar 'gyur ro/_/le'u bzhi bcu rtsa drug pa'i rnam par bshad pa'o//_//
[\[442a.6\]]da nas yab kyi phrin las kyi 'khor lo bshad nas yum gyi snying ga'i 'khrul 'khor bshad pa ni/_de nas yang dag bshad bya ba/_/zhes bya ba la sogs pa smos te/_mkha' 'gro kun gyi snying po ste/_/zhes bya ba la/_mkha' 'gro ma kun ni sum cu rtsa bdun no/_/
[\[442a.7\]]snying po yi ge bcu gsum po/_/'di ni dran pa tsam gyis kyang /_/zhes bya ba la sogs pa'i 'khrul 'khor gyi gzhi la 'khor lo rtsibs brgyad pa bris te dbus kyi lte ba la ho dang /_shar phyogs su oM dang /_byang phyogs su ba dang /_nub phyogs su dza dang /_lho phyogs su pai
[\[442b\]]
[\[442b.1\]]dang /_shar lhor ro/_/lho nub tu tsa/_nub byang du nI/_byang shar du ye/_sgo bzhi ru hUM gnyis dang phaT dang swA hA dang bcas pas g.yon skor gyis dgod par bya'o/_/de nas ling+ga'i snying gar bcug la sngags brjod pa tsam gyis dngos grub bcu gnyis skyed par byed pa yin no/_/
[\[442b.2\]]de ltar mdor bstan nas/_rgyas par bshad pa ni mkha' 'gro ma'i rig pa chen po zlos shing rigs lnga'i snying gar dbang gi 'khrul 'khor bcug na dbang du 'gyur ro/_/las gnyis pa rgyas pa'i 'khrul 'khor byas na dpal chen po skye bar 'gyur ro/_/las gsum pa
[\[442b.3\]]mi rkang las byas pa'i phur pa'i sbu gur bskrad pa'i 'khrul 'khor bcug nas sngags brgya rtsa brgyad bzlas te gang gi sgor sbas pa de skrod par 'gyur ro/_/las bzhi pa ni zhing dang ra ba dang ma he la sogs pa'i gnas su mngon spyod kyi 'khrul 'khor sbas na brlag par 'gyur ro/_/
[\[442b.4\]]las lnga pa ni dbang du bya ba'i 'khrul 'khor rgyal po dang blon po la sogs pa'i sgor sbas na 'khrul 'khor gnyis pa rgyal po la sogs pa'i gzugs brnyan gyi snying gar bcug la ma du lung ga'i me tog dang /_le brgan rtsi'i me tog dang bsres te dbang gi me lha'i thugs kar che ge mo
[\[442b.5\]]ba shaM ku ru ho zhes bya ba'i sngags dang sbyin sreg brgya phrag stong byas na dbang du 'gyur ro/_/las drug pa ni yum gyi yi ge bcu gsum pa 'di nyid yum gyi 'khrul 'khor bris la dgug pa'i sngags k+Sho b+ha ya hUM zhes bya ba dang /_gnon pa'i 'khor lo la staM b+ha ya hUM zhes bya ba dang /_
[\[442b.6\]]rmongs pa'i 'khor lo la mo ha ya hUM zhes bya ba dang /_skems pa'i 'khor lo la sho Sha ya hUM zhes bya ba dang /_tshig 'phrog pa'i 'khor lo la mu kaM hUM zhes bya ba dang /_long ba'i 'khor lo la an+d+ha ka ra hUM zhes bya ba dang /_slar gso ba'i 'khor lo la shAn+tiM ku ru swA hA zhes pa dang dbus su bris la
[\[442b.7\]]'khrul 'khor bcing bar bya'o/_/las bdun pa ni skyes pa bud med du bya ba ni tan+ta sman gyi tshogs kyi bya ba yin te ro'i khrag dang bya rog gi sgro'i rtsa ba dang bya rog gi sen mo dang /_ro'i rkang mthil gyi pags pa dang /_ri bong gi khrag dang bcas pa srang la bgar nas cha bsnyams te/_ri lu bcu
[\[443a\]]
[\[443a.1\]]gcig byas la skar ma rgyal gyi zhag re'i lag pa la bcings nas nyi ma bcur tshogs kyi 'khor lo snga ma bzhin du byas shing bsrungs nas tshes bcu'i dgongs mo blangs te/_skyes pa gang gi spyi bor gzhag pa bud med du 'gyur ro/_/las brgyad pa ni skyes pa
[\[443a.2\]]khyir bya bar 'dod na thog 'bab pa'i lcags ze mo gzung ba'i spyi bor bzhag la mtshan mo bdun yum gyi snying po sngags brgya stong bzlas te/_nyin zhag brgyad pa la lcags kyi phye ma bdar ba dang gur gum gyi phye ma dang mnyam por byas te sbyin sreg brgya rtsa brgyad byas pa'i thal ba
[\[443a.3\]]gang gi spyi bor gzhag pa de khyir 'gyur ro/_/las dgu pa ni slar gso ba ni tshogs kyi 'khor lo dang gtor ma byin nas bdud rtsi lnga'i chus khrus byas na rnal mar 'gyur ro/_/las bcu pa ni gser gyi rdzas dkar po kha dog skya bor 'dod na gser shing gi 'bras bus sbyin sreg byas
[\[443a.4\]]pa'i thal ba dang /_zha nye dkar po bdar ba'i chus byugs na gser zha nyer 'gyur ro/_/las bcu gcig pa ni a ru ra'i sbyin sreg gi thal ba bdud rtsi lnga'i chu dang btsag dang sgyur rtsi'i khu bas bkrus na rnal mar 'gyur ro/_/las bcu gnyis pa ni dgra bo'i khyim du glo bur du
[\[443a.5\]]ltas ngan bskyed par 'dod na khwa dang 'ug pa'i gnas kyi tshang shing gis sbyin sreg byas nas thal ba dgra bo'i khyim du pho na mtshan mo bya rog dang 'ug pa'i sgra 'byin par 'gyur ro/_/las bcu gsum pa ni slar log pa ku sha'i sbyin sreg gi thal bas dgra bo'i khyim du
[\[443a.6\]]gtor na zhi bar 'gyur ro/_/las bcu bzhi pa ni byi la'i thod par snga ma bzhin du bskyed pa'i yungs kar dang zla ba gzas zin pa'i tshe/_byi la'i spu'i srad bu byas la gang gi mgul par btags pa de byi lar 'gyur ro/_/las bco lnga pa ni bkrol na rnal mar 'gyur ro/_/
[\[443a.7\]]las bcu drug pa ni bya khwa'i thod par bskyed pa'i yungs kar khwa'i rgyus pa'i srad bus mgul pa bcings pas khwar 'gyur ro/_/las bcu bdun pa ni khwa dang byi ba la sogs pa'i thod par bskyed pa'i yungs kar zla ba gzas zin pa'i tshe de'i rgyus pa'i skud pas gang gi mgul du bcings
[\[443b\]]
[\[443b.1\]]pa de'i gzugs su 'gyur ro/_/las bco brgyad pa ni ba lang gi thod par bskyed pa'i yungs kar dang spu'i srad bus kyang de bzhin du 'gyur ro/_/las bcu dgu pa ni bkrol na thar par 'gyur ro/_/las nyi shu pa ni lcags kyis byi la'i gzugs byas la yum gyi snying po bzlas pa 'bras
[\[443b.2\]]bus bkang nas 'bru'i bang bar bcug na 'bru 'phel ba dang /_lhag ma bdag nyid kyi spyi bor bcings la mtshan mo bdun yum gyi snying po bzlas shing yum gyi snying po'i mthar che ge mo'i bang mdzod kyis tha b+ha hUM bri ste A kaR+Sha ya dzaHzhes bya bas ni 'bru thams cad 'gugs par 'gyur ro/_/
[\[443b.3\]]le'u bzhi bcu rtsa bdun pa'i rnam par bshad pa'o//_//de ltar snying po'i sngags kyi 'khor lo bshad nas/_de ni de'i snying po'i sngags kyi 'khor lo gsungs pa ste/_de nas gzhan yang bshad bya ba/_/zhes bya ba la sogs pa gsungs te/_mkha' 'gro kun gyis dgyes pa yi/_/
[\[443b.4\]]zhes bya ba ni mkha' 'gro ma sum cu rtsa bdun gyi dngos grub sgrub pa'i nye ba'i snying po'i rnal 'byor ma sum cu rtsa bdun gyis las thams cad sgrub par byed pa'o/_/de ltar mdor bstan nas rgyas par bshad pa ni/_gang gi dran pa tsam gyis ni/_/zhes bya ba smos te/_gang gi dran pa tsam gyis
[\[443b.5\]]ni/_'jig rten gsum gyi drag po nyi shu rtsa gsum dbang du byas pa dang longs spyad pa dang thim par byas pas g.yo byed cing zhes bya'o/_/de ltar gdul bya btul ba dang /_dngos grub bskyed pa gsungs pas ni/_/rjes su dran pa tsam gyis kyang /_/zhes bya ba gsungs te/_nye ba'i snying
[\[443b.6\]]po'i sngags dran pa tsam gyis sa 'og dang sa bla dang sa steng gi dngos grub rim gyis ster bar 'gyur ro/_/'bras bu de lta bu dang ldan pa'i sngags gang yin snyam na/_oM nas swA hA'i bar gyis yi ge nyi shu rtsa gcig pa'i mtshan ma thob pa'i rjes la sngags 'di blangs pa tsam
[\[443b.7\]]gyis las bcu gnyis byed pa yin no/_/de ltar phan yon dang po bstan nas gnyis pa ni/_mkha' 'gro rnal 'byor ma rnams dang /_/zhes bya ba smos te mkha' 'gro ma dang lA ma dang /_khaN+Da ro hA dang dum skyes ma la sogs pa sum cu rtsa bdun gyi thun mong gi sngags yin
[\[444a\]]
[\[444a.1\]]par gsungs pa dang /_sa 'og sku dang /_mtho ris thugs dang /_mi yul gsung gi las gang dag yod pa de rnams sngags 'dis sgrub par byed do/_/phan yon gsum pa ni/_'di las mchog tu mchog gyur gang /_/zhes bya ba smos te/_'di las
[\[444a.2\]]mchog tu 'gyur ba gang yang med pas bla na med pa zag pa med pa'i dngos grub dang /_dag pa 'jig rten pa'i ye shes mngon par shes pa drug gi phrin las thams cad sgrub par byed pa yin no/_/phan yon de lta bu dang ldan pa'i 'khrul 'khor de gang yin snyam na/_gro ga'am ras sam shing
[\[444a.3\]]shun nam dur khrod kyi ras la sgo bzhi sgo khyung dang rdo rje ra ba dang me 'od kyis bskor ba'i dkyil 'khor bris la/_dbus su pad+ma 'dab ma brgyad pa bris la lte ba la oM dang sarba dang nub phyogs su g.yon skor gyis dgod pa dang /_me ru data/_bden bral du ta/_dbang ldan du ni/_de'i phyi rol du 'khor
[\[444a.4\]]lo rtsibs brgyad la/_ye byang du/_ba nub tu/_dza lhor/_shar du wa/_me ru Ni/_bden bral du ye/_rlung du he/_dbang ldan du hUM/_sgo bzhir hUM phaT phaT swA hA zhes bya ba dgod par bya'o/_/de la snga ma bzhin du lhar bskyed la ye shes sems dpa' gzhug pa dang /_go cha bgo ba dang /_dbang bskur ba dang /_bdud
[\[444a.5\]]rtsi myang ba dang /_mchod pa dang /_bstod pa byas la yi ger zhu bar bsam par bya'o/_/de ltar 'khrul 'khor bkod nas bdag nyid bsgom pa bshad pa ni/_mkha' 'gro ma ni kun gyi gnas/_/zhes bya ba gsungs te/_gnas ni 'og nas bshad pa'i rten gyi dkyil 'khor ro/_/mdor bsdus
[\[444a.6\]]rgyas par ma yin no/_/zhes bya ba ni brjod bya mdor bsdus pa rjod byed rgyas pa ma yin no/_/de lta bu'i sngags de gang yin zhe na/_me tog 'bras bu sna tshogs kyis/_/ri bo sna tshogs bri bya zhing /_/zhes bya ba smos te/_'byung ba bzhi'i dkyil 'khor gyi steng du gser gyi ri bdun me tog dang 'bras bu sna
[\[444a.7\]]tshogs pa dang ldan pas bskor ba'i ri'i rgyal po ri rab bri bar bya'o/_/de'i steng du rnal 'byor pa dpal he ru ka'i skur bsgom pa'o/_/de'i phyogs bzhi ni mkha' 'gro ma bzhi'o/_/dpa' bo rnams kyi dpa' bo nyid/_/ces bya ba la/_dpa' bo rnams ni rnam snang dang /_rin chen 'byung ldan dang /_snang ba
[\[444b\]]
[\[444b.1\]]mtha' yas dang /_don yod grub pa dang /_de'i sa bon na ha ha he he zhes bya ba ste/_bum pa'i gzugs su bskyed nas dpa' bo nyid ces bya'o/_/gzhan yang 'khor lo gsum gyi dpa' bo nyi shu rtsa bzhi dang /_mkha' 'gro ma sum cu rtsa drug gis bskor ba ni mkha' 'gro ma dra ba'i bde mchog
[\[444b.2\]]go/_/'gro ba 'di dag khyab ces bya ba ni sa 'og dang sa steng du khyab pa'o/_/de la dpa' bo nyi shu rtsa bzhi dang /_mkha' 'gro ma nyi shu rtsa bzhi dang rnal 'byor ma bcu gnyis te rab gtum ma la sogs pa sum cu rtsa drug gis bskor nas las bcu gnyis kyi bya ba kun la sgrub pa pos 'khor
[\[444b.3\]]lor gzhug par blta bar bya'o/_/dngos grub 'dod pa'i rnal 'byor pa shin tu mnyam par bzhag pas 'khor lo'i bdag nyid 'di shin tu bsgom par bya'o/_/bzlas pa gang zhig bya snyam na/_sngar bshad pa'i yum gyi nye ba'i snying po bzlas par bya'o/_/sngar bshad pa'i 'khor
[\[444b.4\]]lo thams cad la yang lha drug cu rtsa gnyis pa'i rtsa ba'i 'khor lo 'di bsgom par bya'o/_/'khor lo chen po kun gyi gnas/_/zhes bya ba gsungs te/_snying po de'i nye ba'i snying po la sogs pa'o/_/dkyil 'khor mi 'dra ba gang mchi yang rnal 'byor pa bdag nyid rtsa ba'i dkyil 'khor 'di
[\[444b.5\]]bsgom par bya'o/_/'di'i phan yon ston pa na/_'di ni sangs rgyas bye ba dang byang chub sems dpa' bye bas sngags kyi 'khor lo 'di legs par gsungs pa yin no/_/rnal 'byor ma yum rdo rje phag mo nas phag gdong ma'i bar du 'khor bye ba sum cu rtsa bdun gyis bskor ba yin pas dngos
[\[444b.6\]]grub thams cad la bar chad med cing dge ba grub pa yin no/_/le'u bzhi bcu rtsa brgyad pa'i rnam par bshad pa'o//_//de ltar sngags kyi 'khrul 'khor bshad nas/_da ni dngos grub sgrub pa'i rdzas bstan pa gsungs pa ni/_de nas gzhan yang bshad bya ba/_/zhes bya ba gsungs so/_/
[\[444b.7\]]bsgrub bya ji bzhin cho ga ste/_/zhes bya ba ni skye ba bdun bsgrub pa'o/_/de'i 'bras bu ni gang zhig skye ba bdun la de shes pa tsam gyis sgrub pa'i dngos grub rnams myur du grub par 'gyur ro/_/thog mar skye ba bdun pa grub pa'i thabs kyi tshogs kyi 'khor lo byas la 'bras kyi phye ma skye ba bdun pa'i grangs dang
[\[445a\]]
[\[445a.1\]]mnyam pas phyugs kyi gzugs bya ste/_mi dang rus sbal dang rta dang rnga mo dang bong bu dang ce spyang dang phag dang bdun gyi gzugs byas la khong pa'i nang khrag gis bkang nas gtor ma dang sbyin sreg dang bza' ba bya'o/_/de ltar tshogs kyi 'khor lo byas pas mkha' 'gro rnams
[\[445a.2\]]mnyes nas skye ba gcig nas skye ba bdun pa'i bar du brgyud pa shes par gdon mi za'o/_/de'i rtags ni skye ba dang po la kha dri zhim pa dang /_gnyis pa'i rtags mig mi 'dzum par blta ba dang /_gsum pa bden par smra ba dang /_bzhi pa mthong na dga' ba dang /_lnga pa dam pa'i chos
[\[445a.3\]]la dga' ba dang /_drug pa rang gi skye ba shes pa dang /_bdun pa rtags lus kyi dri zhim pa'o/_/de bsten pa tsam gyis de'i snying ga na go ro tsa na yod pa blangs nas zos na lha'i gzugs 'dzin par 'gyur ro/_/de'i go ro tsa na bsnams pa'am reg pa tsam gyis gzugs sna tshogs 'dzin par
[\[445a.4\]]'gyur ba dang /_thig le byas pas mi snang ba dang dga' ba'i gzugs 'dzin par 'gyur ro/_/de'i rgyas par bshad pa ni/_de'i snying ni go ro tsa na zhes bya ba smos te/_skye ba bdun pa kha na ma tho ba med par shi ba'i sha len pas na mkhas pa zhes bya'o/_/de las blangs nas sngar bstan pa'i 'khrul
[\[445a.5\]]'khor brgyad kyi sngags la go ro tsa nas dbral bar thig le byas na de dang de'i gzugs 'dzin par 'gyur ro/_/lha'i gzugs 'dzin pa dang gzugs sna tshogs 'dzin pa gnyis bshad nas/_gsum pa shing gang yang rung ba'i khu ba dang go ro tsa na bsres pas dpral bar thig le byas na de
[\[445a.6\]]shing gi gzugs su 'gyur ro/_/phyugs gang yang rung ba'i spu dang bsres pa lag pa dang spyi bor bcings na de srog chags de'i gzugs su 'gyur ro/_/rgyas par rgyud bla ma nas bshad pas rgyud bla mar blta bar bya'o/_/gal te tan+t+ra yan+t+ra'i thabs yin na thams cad kyis ci'i phyir sgrub snyam
[\[445a.7\]]na/_rnal 'byor bsgom pa ni zlos zhes bya ba smos te/_rnal 'byor 'ba' zhig bsgom pa dang bzlas pa la dga' ba tan+t+ra dang yan+t+ra'i nus pa dang ldan pa yin yang /_bskal pa grangs med pa gsum du dka' ba goms pa'i lam la dga' ba dang bskyed pa'i rim pa bcos ma'i rnal 'byor nyon mongs pa'i
[\[445b\]]
[\[445b.1\]]lam la dga' bas yan+t+ra 'khrul 'khor gyi thabs dang /_tan+t+ra sman gyi sbyor ba'i thabs kyi dngos grub kyi lam 'gog cing smod pa yin no/_/glang po rta dang bong bu dang /_/zhes bya ba ni srog chags gang dang gang gi thod par bskyed pa'i yungs kar dang skye ba bdun pa'i snying ga'i go ro tsa na dang
[\[445b.2\]]bsres nas blangs na lha'i gzugs dang rang dga' ba'i gzugs su 'gyur ro/_/de ltar bsgoms pa'i ting nge 'dzin dang rag las pa med pa'i skye ba bdun pa'i sha rnyed pa tsam gyis grub par 'gyur ba de las shin tu mchog tu gyur pa'i sa 'og dang sa bla dang mtho ris kyi 'jig rten
[\[445b.3\]]gsum na yod pa ma yin no/_/le'u bzhi bcu rtsa dgu pa'i rnam par bshad pa'o//_//de ltar bsgrub pa'i yan lag gi rdzas bshad nas bskyar ba'i sbyin sreg gi cho ga bshad pa ni/_de nas sbyin sreg cho ga ni/_/zhes bya ba la sogs pa smos te/_sbyin sreg gi cho gas las bcu
[\[445b.4\]]gnyis nges par dbang du byed par 'gyur ro/_/gang gis mtshan ma thob nas sbyin sreg gi cho ga gang zhig shes pa tsam gyi myur du dngos grub 'grub par 'gyur ro/_/de ltar mdor bstan nas rgyas par bshad pa ni/_go mAM sa dang myos byed bsres/_/zhes bya ba smos te/_go mAM sa ni ba
[\[445b.5\]]lang gi sha ste sha lnga la mtshon par byed pa'o/_/myos byed ces bya ba ni chang gi bye brag mtshon pa ste sreg rdzas so/_/lag pa g.yon pa ni dpa' bo lnga dgod pa'i phyag rgya'o/_/de nas dbang gi dkyil 'khor gzhu'i dbyibs lta bu la 'dod pa'i me lha bskyed nas de la bdud rtsi lnga dang dpa' bo
[\[445b.6\]]lnga dang khyad par gyi rdzas dang longs spyod kyi rdzas dang yo byad kyi rdzas dang 'tsho ba'i rdzas dang bcas pas sbyin sreg byas la de'i don 'od du zhu ba'i thugs kar dpa' bo gcig pu dang dkyil 'khor gyi 'khor lo bkod la zhag bdun la sbyin sreg brgya rtsa brgyad byas na brgya byin la sogs
[\[445b.7\]]pa dbang du 'gyur ro/_/las gnyis pa ni dkyil 'khor snga ma de nyid las kha chu dang so shing dang rang gi lus mnyes pa'i dri ma dang dbang du byas pa'i ming dang myos byed dang rtug pa'i sbyin sreg byas na sa 'og dang sa bla dang sa stengs gsum dbang du 'gyur ro/_/las gsum pa
[\[446a\]]
[\[446a.1\]]ni rang gi khrag dang zhag gi sbyin sreg phyir skyugs pa'i thal ba dang mi'i skra dang ldan pas che ge mo A kaR+Sha ya zhes zlos shing sbyin sreg byas na rigs gang yang rung ba 'gugs par 'gyur ro/_/las bzhi pa ni bskrad pa'i dkyil 'khor bris la
[\[446a.2\]]mngon spyod kyi me bskyed nas nang gi sbyin sreg phyir skyugs pa dang rang gi skra dang nim pa'i shing dang sbyar bas sbyin sreg byas na skrod par 'gyur ro/_/las lnga pa ni rang nyid dpal he ru ka'i skur mnyam par bzhag na rgya'i lang tang la me spar la dug dang khrag dang ske tshe dang yungs kar dang
[\[446a.3\]]khwa'i gshog pa yungs mar la bsgres pas sbyin sreg byas na 'chi ba'am skrod par 'gyur ro/_/las drug pa ni rgyas pa'i dkyil 'khor bris la 'dzin byed kyi mi'i snying gar bde mchog gi 'khor lo bkod nas dpa' bo lnga dang bdud rtsi dang me tog ser po dang tsan+dan dmar
[\[446a.4\]]po'i dri dang yung bas byug pa dang sbyin sreg byas na longs spyod dang ldan par 'gyur pa'am/_rang gi lus la 'khor lo bzhi'i gnas su dkyil 'khor gyi 'khor lo bzhi bkod nas kha dog ser po bsams te/_gnyid log pa'am ma log pa'am bza' ba'am 'gro ba'am/_'chag
[\[446a.5\]]pa la sogs pa'i dus su sngags pas rtag tu yab yum gyi snying po'i mtha' ru puSh+TiM ku ru swA hA zhes dus nges pa med par zlos shing dbang gi sbyin sreg gis sreg blugs brgya byas na zla ba gsum gyi rjes la dbul ba 'jig par 'gyur ro/_/las bdun pa ni dbang gi dkyil 'khor la
[\[446a.6\]]sha chen po la sogs pa'i bdud rtsi lnga dang myos byed dang ldan pas thun gsum du sbyin sreg brgya rtsa brgyad byas na sa steng gi 'gro ba thams cad dbang du 'gyur ro/_/las brgyad pa ni snga ma bzhin du tshogs kyi 'khor lo'i lha bsgoms nas zla ba drug gi bar du nyin mo'i thun
[\[446a.7\]]gnyis la nang gi sbyin sreg byas na rang gi lus de nyid kyis nam mkha' la 'gro bar 'gyur ro/_/las dgu pa ni wa'i sha dang myos byed du bsres pas mngon spyod kyi dkyil 'khor la sbyin sreg dang gtor ma byas na yul 'khor dang bcas pa 'jig par 'gyur ro/_/las
[\[446b\]]
[\[446b.1\]]bcu pa ni rgyas pa'i dkyil 'khor bil ba dang pa la sha dang u dum+WA ra'i bud shing la me sbar la de nyid kyi yam shing gis sbyin sreg 'bum byas na nor gyi bdag po rnam thos sras dang mnyam par 'gyur ro/_/las bcu gcig pa ni go mAM dang myos byed dang bcas pa la rgyal srid 'dod
[\[446b.2\]]pas sbyin sreg byas na rgyal srid thob par 'gyur ro/_/las bcu gnyis pa ni wa'i sha dang bdud rtsi lnga dang dpa' bo lngas sbyin sreg byas na ci bde bar rgyal srid thob par 'gyur ro/_/wa'i sha dang bcas pa'i bdud rtsi lngas nang gi sbyin sreg byas na myur du nor gyi bdag po
[\[446b.3\]]dzam+b+ha la dang mnyam par 'gyur ro/_/gang gis sbyin sreg de la brtul zhugs dang gtsang sbra med na yang rgyas pa'i dngos grub thob par 'gyur ro/_/las bzhi pa ni lhag par tshe 'phel bar 'dod pa na bkru sman dang zhes bya ba sran ma sngon po dang sran ma sha zhes bya ba kha dog
[\[446b.4\]]ljang ba dang tsa na ka zhes bya ba 'bru phra mo dang sbrang rtsi'i tshigs ma zhes bya ba spra tshil dang ske tshe dang tA la'i 'dab ma blangs nas dgra bo'i gzugs brnyan byas la nya phyis kyi nang du bcug nas steng g.yogs la mchod rten nag po dong kha thur du bstan pa'i dbus su btsugs la mchod
[\[446b.5\]]rten nag pos steng nas mnan na/_rnal 'byor pa ji ltar 'dod pa bzhin du gnas par 'gyur ro/_/de ltar sbyin sreg bshad nas rgyu ba dang mi rgyu ba'i 'khor lo bcu dang /_gsang sngags kyi 'khor lo bcu'i dkyil 'khor gang la bya snyam na/_de nas gzhan yang bshad
[\[446b.6\]]bya ba/_/zhes bya ba smos te/_dkyil 'khor nyi shu'i gnas ni snod bcud thams cad dpal he ru ka'i rang bzhin yin pas phyi dang nang gang yang rung bar sbyin sreg dang 'khrul 'khor byas kyang dngos grub thams cad sgrub par gdon mi za ba yin no/_/de bas na/_rnal 'byor ma yi sa dang
[\[446b.7\]]gnas/_/he ru ka'i sku'i yan lag_/ces bya ba gsungs te/_rnal 'byor ma'i sa ni dag pa'i sa bcu'o/_/gnas ni ma dag pa'i sa bcu'o/_/dag pa dang ma dag pa gnyis ka yang dpal he ru ka'i sku'i yan lag ste/_sku kun brtan pa dang g.yo ba'i bdag nyid can yin no/_/de ltar rnal 'byor
[\[447a\]]
[\[447a.1\]]ma'i lus la ma dag pa'i gnas bcu dag pa'i sa bcu'i bdag nyid la dpal he ru ka'i gzhung lugs la spyod pa'i lus kyi dkyil 'khor sa bcu dang /_pha rol tu phyin pa bcu la rnal 'byor ma rnams kyi brda'i skad kyi gnas dang nye ba'i gnas la sogs pa'i ming
[\[447a.2\]]gis btags pa yin no/_/gang gi brda yin zhe na/_lha dang dri za rnams kyi brdas gnas dang nye ba'i gnas zhes bya ba dang /_gnod sbyin dang srin po'i brdas zhing dang tshan+do ha zhes bya ba dang /_klu dang lha ma yin gyi brdas 'du sa dang dur khrod ces bya ba rnal 'byor ma rnams kyi brdas
[\[447a.3\]]btags pa yin no/_/mtho ris thugs dang sa stengs gsung dang sa 'og sku'i dkyil 'khor rnams ni sems 'od gsal ba'i snang ba yin pas/_dpa' bo yan lag brtan g.yo'i bdag_/ces bya ba ji ltar na 'od gsal snod bcud du snang zhe na/_thog med dus su gang bstan pa/_/phyi nang bdag
[\[447a.4\]]nyid can du gnas/_/zhes bya ba gsungs te/_thog ma med pa'i dus nas de bzhin gshegs pa rnams byung yang rung ma byung yang rung sems 'od gsal ba'i rang bzhin du gnas pa gang yin pa de ni phyi snod kyi 'jig rten dang nang bcud kyi chos kyi dbyings kyi bdag nyid du gnas pa yin no/_/
[\[447a.5\]]de yang /_chu khams gser dang nam mkha' bzhin/_/dag pa bzhin du dag par 'dod/_/ces gsungs so/_/klung nyid dngas par gyur pa las/_/nya dag myur du 'phar ba ltar/_/de bzhin stong gsal ye shes las/_/sgyu 'phrul dra ba 'byung bar 'gyur/_/zhes gsungs so/_/thog mtha'
[\[447a.6\]]med pa'i sems dpa' ni/_/rdo rje sems dpa' dga' ba che/_/zhes gsungs pa yin no/_/dpal ldan khrag 'thung rgyal po che/_/'dod pa kun gyi dbang phyug gtso/_/zhes bya ba ni/_rnam par snang mdzad chen po'i rang bzhin sems rig pa 'od gsal chos kyi sku la dgongs pa yin no/_/
[\[447a.7\]]kun du phyag dang zhabs ldan zhing /_/kun du bcom ldan 'jig rten na/_/thams cad g.yogs nas rnam par bzhugs/_/zhes bya ba ni de nyid bsdus pa las gsungs pa'i rnam par snang mdzad chen po'i rang bzhin dag pa dang ma dag pa'i gnas skabs gnyis ka'i ngo bo sems dang
[\[447b\]]
[\[447b.1\]]rig pa 'od gsal ba'i ngo bo chos kyi dbyings su gsungs pa yin no/_/de ltar chos kyi sku'i ngo bos thams cad la khyab pa bde bas na rgyu ba dang mi rgyu ba'i sbyin sreg gi 'khor lo dang gsang sngags kyi 'khor los dngos grub bsgrub par bya ba yin no/_/de yang ji lta bu la gsungs she na
[\[447b.2\]]bsam gtan ldan pa'i sems kyis ni/_/zhes bya ba gsungs te/_bskyed pa'i rim pa'i mtshan ma gsum mam/_rdzogs pa'i rim pa'i mtshan ma lnga thob pa'i sgrub pa pos bsnyen pa byas pa la phan gdags pa'i phyir gsang ba'i dngos grub sgrub pa'i le'u nyi shu gnas dang bcas pa gsungs
[\[447b.3\]]pa yin no/_/le'u lnga bcu pa'i rnam par bshad pa'o//_//de ltar dngos grub sgrub pa'i thabs bshad nas/_bskyed rim bsgom pa'i man ngag gi le'u gsungs pa ni/_/de nas yang dag bshad bya ba/_/zhes bya ba la sogs pa gsungs so/_/man ngag shin tu rnyed dka' ba/_/zhes bya
[\[447b.4\]]ba la man ngag ni bskyed pa'i rim pa sgom pa'i de nyid bcu bzhi ni shin tu rnyed par dka' bas ni gang zag gi rnam par rtog pas sbyar ba ma yin pa bcom ldan 'das kyis gsungs pa'i nges pa'i don gyi mdo sde bsgom pa'i rim pa bsgrigs pa rnyed par dka' ba'o/_/dpa' bo'i brda yi skad du ni/_/
[\[447b.5\]]zhes bya ba ni sangs rgyas dang byang chub sems dpa' thams cad kyi brdar gyur pa bcom ldan 'das kyis rgyud 'di ru mi'i skad du sbas pa gsungs pa yin no/_/de ltar mdor bstan nas rgyas par bshad pa ni/_gos dang phyag rgya lnga la sogs/_/zhes bya ba la sogs pa gsungs so/_/gos
[\[447b.6\]]ni stod g.yogs dang smad g.yogs glang po che'i pags pa dang /_stag gi pags par bsam mo/_/phyag rgya lnga ni thal ba'i rdul ma gtogs pa'o/_/la sogs zhes bya ba ni go cha drug bgos shing rdo rje dang dril bu bzung ba'i de nyid dang por bstan nas de nyid gnyis pa ni shes rab yan lag ste khyim pa'i byang chub
[\[447b.7\]]sems dpa' la las kyi phyag rgya'am grol ba'i lam pa'i chos kyi phyag rgya'am dam tshig gi phyag rgya'o/_/de nyid gsum pa ni thog mar rdo rje'i brda bya ba dang /_mthar phur bus gdab pa ste/_bgegs bskrad nas dra ba dang mda'i bla re dang rdo rje'i bla re dang me 'od kyi dra ba byas nas phur bus gdab pa
[\[448a\]]
[\[448a.1\]]yin no/_/de nyid bzhi pa ni A li kA li zhes brjod pa ste/_snying gar zla ba dang nyi ma'i dkyil 'khor bsgoms la/_de'i dbus kyi yi ge hUM las rkang pa brgyad pa'i sngags brjod nas mchod pa dang dpa' bo dang dpa' mo'i sngags kyis brjod pa ni zhes brjod pa ste/_a ste zhes
[\[448a.2\]]bya ba lnga pa'i sgra yin pas A li kA li'i rjes la brjod ces bya ba'i don du 'gyur ro/_/de nyid lnga pa ni/_/rgyu sogs stong pa sngon 'gro yin/_/zhes bya ba ni dpral bar he dang /_lkog mar ru dang /_snying gar ka dgod pas/_he ni rgyu tshogs spangs pa ste/_/ru ni bkod pa dang bral ba/_/ka ni gang du mi gnas
[\[448a.3\]]pa/_/zhes bya ba ni he ru ka'i don la mos pa'i rnam par thar pa'i sgo gsum bsgoms la yi ge gsum sngon du 'gro ba yin no/_/de'i rjes la 'byung ba bzhi ri rab dang bcas pa bsgoms nas gzhal yas khang gi dbus su pad+ma'i steng du nyi zla kha sbyor gyi dbus su yi ge hUM gnas pa la rang gi rnam par
[\[448a.4\]]shes pa 'jug pas na/_/'jug pa sgra la sogs pa ni/_/zhes bya ba gsungs so/_/sgra ni yi ge hUM dang baM mo/_/sogs pa ni rdo rje dang gri gug dang 'od zer spro bsdu rgyu'i he ru ka yab yum du gyur ba'o/_/de yang /_/zla ba me long lta bu ste/_nyi ma mnyam nyid ye shes yin/_/yig 'bru phyag mtshan so sor rtog_/'od
[\[448a.5\]]zer spro bsdu bya nan tan/_/sku rdzogs chos dbyings ye shes so/_/zhes gsungs so/_/de nyid bsdus pa'i sbyor ldan nyid/_/ces bya ba ni phyogs bcu'i sangs rgyas bsdus nas rgyu'i he ru ka yab yum gyi zhal du zhugs nas mngal skyes kyi 'khor lo bskyed nas rgyu'i he ru ka yab yum zhu nas thig ler
[\[448a.6\]]bsdus pa la 'khor lo lnga'i lha mo'i glus bskul ba'i sbyor ba dang ldan pa nyid kyi thig ler zhu ba glu dang bcas pa zhes bya ba'i he'i tshig gi de nyid brgyad pa bdud rtsi tshim byed ces bya ba gsungs te/_de lha mo rnams rgyu'i he ru ka zhu ba'i thabs dang bral ba la 'chi bdag gi bdud 'joms pa'o/_/'bras bu'i he ru ka
[\[448a.7\]]lha mo rnams yid tshim par byed pas na bdud rtsi tshim byed do/_/de nyid dgu pa mya ngan las 'das pa zhes bya ba ni ye shes sems dpa' gzhug pa'o/_/de nyid bcu pa lag pa'i mchod pa zhes bya ba ni dpa' bo dang dpa' mo drug gi go cha bskon pa'o/_/de nyid bcu gcig pa dbang bskur ba ni chu dang gsang ba dang shes rab ye
[\[448b\]]
[\[448b.1\]]shes kyi dbang bskur ba'o/_/de nyid bcu gnyis pa go cha chen pos yang dag gsungs zhes bya ba ni lus kyi 'khor lo dang /_sems kyi 'khor lo rnam dag bsgom pa'o/_/de nyid bcu gsum pa sngags rnams zhes bya ba ni gtso bo de'i 'khor gyi sngags bzlas pa'o/_/de nyid bcu bzhi pa mchod pa yin zhes bya ba ni
[\[448b.2\]]bdud rtsi lngas mchod pa dang bstod pa dang gtor ma sbyin pa'o/_/nye bar bsdu ba ni ma gsungs kyang smon lam btab nas dkyil 'khor nye bar sgrub pa rgyud bla ma las go bar 'gyur ro zhes dgongs pa yin no/_/de ltar de nyid bcu bzhi bshad nas rnam par dag pa'i 'khor lo la smon lam gdab pa ni/_
[\[448b.3\]]mi mchog gang zhig kun spyod pa/_/zhes bya ba ni/_sa la 'dod pa'i dbang phyug shog_/ces bya ba ste dngos grub dang po bde bar gshegs pa'i sa thob pa dang /_dngos grub gnyis pa chos dang ldan pa'i 'khor los sgyur ba'i rgyal por 'gyur ba dang /_dngos grub gsum pa sa la 'dod pa'i dbang phyug lha'i
[\[448b.4\]]dbang po brgya byin lta bur 'gyur ro/_/de ltar bskyed rim gyi thabs bshad nas bskyed rdzogs gnyis ka'i phan yon gsungs pa ni/_dper na mar gyis gang ba'i snod/_/ces bya ba la sogs pa gsungs te/_mar lta bu ni bskyed rdzogs gnyis so/_/gang ba'i snod ni skal ba dang mnyam pa'i gang zag go/_/
[\[448b.5\]]me'i dbus su gzhag pa ni byin rlabs dang mngon sum gyi lam yang dang yang du bsgom pa'o/_/mar sar nyid du zhu ba ni/_/bskyed rdzogs kyi mtshan ma thob pa lha'i sku mthong ba'o/_/snod kyi rim pa 'jig pa ni/_tha mal ba'i lus ngag yid gsum nub par 'gyur ro/_/phan yon gnyis pa ni dpal he ru
[\[448b.6\]]ka'i mtshan bzung nas bzlas pa'am bsgom pa'am bsam pa'am thos pa'i shes rab kyi glegs bam bris pas mtho ris kyi lha'i rgyal po'am mi'i 'khor los sgyur bar 'gyur ba'o/_/phan yon gsum pa ni 'chi ba'i tshe na phaT phaT kyi phyag rgya dang bcas pas spyan drangs la skye gnas kyi phyag rgyas thugs kar
[\[448b.7\]]bcug na dpal he ru ka la sogs pa lha mo'i 'khor lo dang bcas pas glu dang rol mo'i sgra bsgrags nas mkha' la spyod pa 'og min gyi gnas su khyer bar byed do/_/las bzhi pa nyes dmigs ni de 'dra'i dpa' bo chen por bsgoms pa'i rnal 'byor pa dang /_des gsungs pa'i rgyud chen po la ma dad
[\[449a\]]
[\[449a.1\]]par gyur na mngon par mtho bas dbul zhing phongs pa'i ngan song gsum dang /_nges par legs pas dbul ba'i khams gsum 'khor ba'i sdug bsngal gyis gdungs par 'gyur ro/_/de ltar phan yon dang nyes dmigs bshad nas don gsum pa'i sku bsgom pa rgyas par
[\[449a.2\]]bshad pa ni mgul rgyan la sogs pa'i phyag rgya drug dang /_gsung rab yan lag bcu gnyis gsungs pa'i ska rags sil sil sgra sgrogs pa'o/_/de nas gang du sgom snyam na/_ri dang sna tshogs pad+ma lte bar ro/_/rgyu gang gis bskyed snyam na/_A li kA li skyes zhes bya ba ni mngon par
[\[449a.3\]]byang chub pa lngas bsdus pa'o/_/des gang zhig 'dul snyam na/_u ma'i bdag po rnam par gnon/_/zhes bya ba gsungs so/_/de shes rab dang ldan pa yin snyam na/_rdo rje dril bus sku la 'khyud/_/ces bya ba gsungs so/_/phyag du dang ldan snyam na/_nyi shu rtsa bzhi'i phyed ldan pa/_/zhes
[\[449a.4\]]bya ba smos te/_phyag bcu gnyis dang ldan pa'o/_/'khor ji lta bus bskor zhe na/_dpa' bo rnal 'byor ma tshogs bskor/_/zhes bya ba gsungs te/_dpa' bo nyi shu rtsa bzhi dang dpa' mo sum cu so drug gis bskor ba'o/_/ji lta bu'i blos gar bya snyam na/_dpal ldan he ru ka rgyal che/_/go 'phang mchog gis bsgom
[\[449a.5\]]par bya/_/zhes bya ba gsungs so/_/sprul pa'i sku ji lta bu zhig yin snyam na/_rnal 'byor kun dang rnal 'byor ma'i/_/'khor lo dbus su sbyor ldan pa/_/thams cad dgyes shing gnyis med 'gyur/_/'byin dang sdud par mdzad pa yin/_/zhes bya ba gsungs te/_sprul pa'i sku ji lta bu zhig yin snyam na/_dbus kyi gtso bo 'khor
[\[449a.6\]]dang bcas pa thams cad kyang yab yum gnyis su med cing sems can gyi don du spro zhing mdzad pa rdzogs nas sdud pa yin no/_/de'i don 'di skad ston pa yin te/_ma 'ongs pa'i gsang sngags kyi sgo'i spyad pa spyod pa rnams kyis dpa' bo dang dpa' mo gnyis su med pa'i 'khor lo bsgoms nas thun
[\[449a.7\]]bzhir spro bsdu bya ba yin no zhes bya ba'i tha tshig go/_/don bzhi pa bskyed pa'i rim pa kha sbyor bsgom zhing rdzogs pa'i rim pa mngon sum du bsgoms nas spyod pa goms mi dgos pa'i man+t+ra tan+t+ra yan+t+ra gsum gyi rgyu tshogs pas dngos grub rnams 'byung zhing gsang sngags kyi sgo la mos pa skal ba dang ldan
[\[449b\]]
[\[449b.1\]]pa'i sems can rnams la'o/_/spyod pa sna tshogs ston mdzad pa ni man+t+ra tan+t+ra yan+t+ra'o/_/sna tshogs tshul gyis gdul bya ni/_/dgod dang blta dang lag bcangs dang /_gnyis gnyis 'khyud pas 'dul ba yi/_/thabs ni sna tshogs ston pa yin/_/zhes bya ba ni byin rlabs dang mngon sum gyi lam gsungs pa'o/_/de ltar 'dul ba'i thabs
[\[449b.2\]]bstan nas don lnga pa cig car 'jug pa'i thabs ston pa ni/_zab mo'i chos ni ston pa la/_/gal te mos par ma gyur kyang /_/zhes bya ba gsungs te/_las la dbang zhing las kyi bgo skal la spyod pa dang /_zhi gnas dang lhag mthong goms pa las byung ba dang mi mthun pa la yang smod pa dag tu mi bya ste/_las kyi
[\[449b.3\]]rgyu rkyen tshogs pa'i rten 'brel gyi tshogs pa dpag tu med pa bsam gyis mi khyab pa bzhin du sngags kyi rten 'brel gyi tshogs pa bsam gyis mi khyab pa dang 'khrul 'khor gyi rten 'brel gyi tshogs pa bsam gyis mi khyab pa dang /_sman dang nor bu'i mthu bsam gyis mi khyab pa dang /_mdo sde las gsungs
[\[449b.4\]]pa'i chos nyid dran par byas nas smad par mi bya'o/_/mngon sum dang byin rlabs kyi lam des sangs rgyas dang de'i sras rnams kyi mchog tu gyur ba'i rnal 'byor 'bras bu lam du byed pa'i sngags kyi lam 'di yin pas sangs rgyas rnams byung yang rung ma byung yang rung chos kyi dbyings kyi rang
[\[449b.5\]]bzhin ni sgrib pa spangs pas 'phel ba'am/_'grib pa dang bcas pas 'bri ba med pas gzugs brnyan la sogs pa'i sgyu ma'i dpe brgyad la gang du stong nyid kyi nges pa drangs nas mthong bzhin du shes rab ye shes dang /_dbang bzhi pa chos nyid mngon sum du mthong bas gnas pa
[\[449b.6\]]yin no/_/de ltar na byin rlabs dang mngon sum gyi lam bsgom pa'i rnal 'byor pa 'jig rten la mi smod cing chos nyid mngon sum du mthong ba'i bgrod pa'i lam cig car 'jug pa'i rnam par thar pa kun bzang sangs rgyas kyi rol pa bsam gyis mi khyab pa bde ba chen po'i lam yin
[\[449b.7\]]no zhes shes par bya'o/_/gal te cig car 'jug pa la mi mos pa la ji ltar ba'i lam yin snyam na/_ji srid kr-i ya sogs spyod nas/_/rnal 'byor gsang mtha'i dbye ba nyid/_/ces bya ba gsungs te/_bya ba'i rgyud dang /_spyod pa'i rgyud dang /_gnyis ka'i rgyud dang /_rnal 'byor gyi rgyud dang /_gsang
[\[450a\]]
[\[450a.1\]]ba'i mtha' rnal 'byor ma'i rgyud kyi rim gyis sems can mos pas 'jug pa rnams la de dang de'i rnam par thar pa la dga' ba la chu bo rgya mtsho chen por 'bab pa bzhin du bde mchog gi lam la rim gyis 'jug par bya'o/_/dgyes pa'i rdo rje las kyang tha mar dgyes pa'i rdo rje bstan par
[\[450a.2\]]bya'o zhes gsungs so/_/rgyu ni byin rlabs dang mngon sum gyi lam ston pa yin no/_/rgyal po ni mngon sum gyi lam gsal zhing mdzes pa dang 'bar bas na rgyal po'o/_/'bum pa'i nang nas phyung ba le'u 'bum pa dang sh+loka 'bum pa las phyung ba'i phyi ma'i phyi ma'o/_/dngos grub kyi cho ga ni rgyu ba dang mi rgyu ba'i sbyin sreg dang
[\[450a.3\]]'khrul 'khor gyi cho ga'o/_/shin tu rmad du byung ba ni bsgom mi dgos pa'i man+t+ra dang yan+t+ra'i rten 'brel lo/_/bstan bcos thams cad pa ni 'jig rten dang thun mong dang mchog gi dngos grub kyi thabs rgyas pa'o/_/bklags pas grub pa'i rgyal po in+d+ra b+hU ti bzhin du sngags brjod pa tsam gyis bdud bzhi tshar gcod pa'o/_/
[\[450a.4\]]gdod ma nas grub pa ni 'das pa'i sangs rgyas thams cad kyis gsungs pa'o/_/de yang /_'das pa'i sangs rgyas rnams kyis gsungs/_/ma 'ongs rnams kyang gsung 'gyur la/_/de ltar byung ba'i rdzogs sangs rgyas/_/zhes gsungs pa'i phyir ro/_/le'u lnga bcu rtsa gnyis yod kyang le'u lnga bcu pa la gcig tu bsdoms
[\[450a.5\]]nas grangs shis par mdzad pa yin no/_/rdzogs so zhes bya ba ni rgyud mthar thug pa'i tshig go/_/bstod pas mnyes med smad pas mi dgyes med/_/'gro ba kun la bu gcig ltar dgongs la/_/gang gis gnod pa byas kyang bde mdzad pa'i/_/rje btsun bde mchog sku yi zhabs btud nas/_/sangs rgyas sras dang bcas pa'i spyod yul
[\[450a.6\]]gyi/_/rtogs bka' bde mchog bshad rgyud la brten nas/_/bla ma dam pa'i bdud rtsi gdams ngag gis/_/rgya cher bshad pas 'gro rnams rtogs gyur shog_/dpal 'khor lo bde mchog rgya cher bshad pa'i tshig don rab tu gsal pa zhes bya ba slob dpon chen po dpa' bo rdo rje mdzad pa rdzogs so//_//bla ma dri med thugs
[\[450a.7\]]rje'i shugs las byung /_/'bangs kyi smon lam grub pa mi 'gags chos/_/'bangs dang grogs kyi don zhus rjes gnang ba/_/mchog dga'i bsams pa grogs la 'phel bar smon/_/gar gyi paN+Di ta pa ra hi ta dang /_zhu chen gyi lo tsA ba dge slong 'phags pa shes rab kyis bsgyur zhing gtan la phab pa'o//_//