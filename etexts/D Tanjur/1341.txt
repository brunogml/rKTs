[\[1a\]]
[\[1b\]]
[\[1b.1\]{D1608}]@##/_/rgya gar skad du/_Ar+ya tsa tu ra pI Thi TI kA/_bod skad du/_'phags pa gdan bzhi pa'i rnam par bshad pa/_mkha' 'gro ma thams cad la phyag 'tshal lo/_/zla ba gzhon
[\[1b.2\]]pa'i steng na nyin byed thig le 'dzin pa'i sangs rgyas kyis brgyan pa/_/mdzes pa'i gzugs can byams pa'i mgo ste sku mchog 'jam pa'i lus la yang /_/dbyig pa'i gzugs ni pad+ma las byung 'gugs pa'i
[\[1b.3\]]sku ni 'jigs pa'i nga ro rdo rje can/_/rnam shes ye shes kyi gzugs srid pa'i 'jigs pa 'joms byed lha yi spyi gtsug la phyag 'tshal/_/dpal ldan gdan bzhi'i rgyud chen la/_/gsang ba'i mdud pa
[\[1b.4\]]'grol byed pa/_/rnam bshad de yis 'di bris te/_/dge ba'i go chas zhus phyir ro/_/'di skad bshad pa zhes pa dang por brtsams nas mngon par bstod do zhes pa'i tshig ji snyed kyi bar rnam par 'byed pa dang
[\[1b.5\]]mtshan ma dang /_tshig dang /_mdor bsdus pa la sogs pa dang /_lci ba dang /_yang ba dang /_tshig dang yig 'bru la sogs pa'i don nye bar ston pa'i dbang las ji ltar 'byor pa bzhin du sbyar bar bya'o/_/'di
[\[2a\]]
[\[2a.1\]]skad bshad pa'i thams cad mkhyen/_/zhes pa la sogs pas ni don bzhi bstan te/_ston pa po dang /_bstan pa'i rnam pa dang /_bstan bya'i don dang /_gnas so/_/de la thams cad mkhyen pa zhes pa ni ston pa po'o/_/
[\[2a.2\]]'di skad ces pa bstan pa'i rnam pa'o/_/ye shes zhes pa ni bstan bya'i don to/_/gnas gtsang ma la zhes pa ni gnas so/_/de la tshig gi don ni drang srong rnams zhes pa ste/_sangs rgyas rnams kyi zhes pa'i don to/_/drang srong rnams kyi zhes pa
[\[2a.3\]]ni kha cig la yang don de kho na'o/_/rnal 'byor ma yi dra mchog bde/_/zhes pa la/_de la rnal 'byor ma ni shes rab kyi pha rol tu phyin ma la sogs pa'o/_/dra ba ni 'dus pa'o/_/mchog tu bde ba ni longs spyod do zhes pa'o/_/'khor gang la
[\[2a.4\]]yin zhe na gsungs pa/_sbyangs pa'i yon tan can dang zhes pa la sogs pa ste/_sbyangs pa'i yon tan can dang zhes pa ni tshig gnyi ga la yang byams pa'o/_/'jigs par mdzad pa po dang zhes pa ni phyag na rdo rje'o/_/'phyang ba pa dang zhes pa ni
[\[2a.5\]]kun du bzang po'o/_/mgrin pa gsum pa can dang zhes pa ni nam mkha'i mdzod do/_/ri rab pa dang zhes pa ni sgrib pa thams cad rnam par sel ba'o/_/ri rab gtsug tor can dang zhes pa ni sa'i snying po'o/_/pad+ma can dang zhes pa ni 'jig rten
[\[2b\]]
[\[2b.1\]]dbang phyug go/_/pad+ma 'chang ba po dang zhes pa ni shes rab rnon po'o/_/de dag la sogs pa lha dang mi la sogs pa ji snyed dang bcas pa'o/_/gsang bar sbyor ba zhes pa ni gsang ba'i dus so/_/sa zhes pa ni sa'o/_/'byung du 'jug pa'i dbugs dag ni/_/zhes pa ni yar 'ong ba'i rlung dang /_mar 'gro ba'i
[\[2b.2\]]rlung ngo /_/yul dang lus sogs lha rnams dag_/ces pa ni phung po lnga dang dbang po lnga dang /_de'i yul khams dang /_skye mched rnams gzung bar bya'o/_/ye shes rnam par shes pa'i yul zhes pa la de la ye shes zhes pa ni skyes bu'i gzugs te thabs so/_/rnam par shes pa zhes pa ni
[\[2b.3\]]lha mo'i gzugs te shes rab ma'o/_/ye shes dbang zhes pa ni de dag gi dbang phyug pa ji snyed pa'o zhes pa'o/_/sems can gyi gzhi thabs su gyur pa rtsa ba'i 'khor lo dang po kho nar ston 'dod pas nyon cig ces de gnyis gcig tu gyur pa'i dbugs rnam pa'i cha gsungs pa/_nyi khri dang ni zhes pa la
[\[2b.4\]]sogs pa gsungs te/_de la khri ni stong phrag bcu'o/_/nyi khri zhes pa ni khri phrag gnyis so/_/chig stong zhes pa ni stong phrag gcig go/_/drug brgya ni zhes pa ni brgya phrag drug go/_/chu tshod drug cu'i dbugs rnams ni/_/zhes pa ni chu tshod drug cu'o/_/de gnyis nyin mtshan du ji snyed yod pa'i dbugs kyi don
[\[2b.5\]]shes pa'o/_/'byung zhes pa ni yar 'khyud pa'i dbugs so/_/'jug ces pa ni mar 'jug pa'i dbugs so/_/phyi rol brtsi par gzhag bya ba/_/bcu gnyis sa la de bzhin te/_/zhes pa la de sa'i 'khor lo'o/_/bcu gnyis ni re'u mig bcu gnyis so/_/phyi rol zhes pa ni phyi rol du bri ba'o/_/brtsi bar
[\[2b.6\]]gzhag bya ba zhes pa ni rtsis kyi yi ge gzhag par bya'o zhes pa ji snyed pa'o/_/ji ltar tshes grangs brtsi ba bzhin/_/zhes pa ni phyogs dang mtshams la rim pas phyi rol du ming 'dzag pa la sogs pa rnam pa bcu gnyis la re'u mig la gzhag par bya'o zhes ji snyed pa'o/_/de yang tshes kyi rim pa gang las brtsams
[\[2b.7\]]te gzhag par bya zhe na gsungs pa/_shar nas dgun zla 'bring sogs gzhag_/ces pa la sogs pa gsungs te/_dgun zla 'bring po zhes pa ni/_dgun zla 'bring po'o/_/de nas brtsams nas ji snyed dgun zla ra ba'i bar du zhes pa'i don to/_/'jigs pa la sogs pa dang po nas 'dod pa mthar
[\[3a\]]
[\[3a.1\]]thug pa re'u mig bcu gnyis pa khung bu la gzhag par bya'o zhes ji snyed pa'o/_/ma rig pa la sogs bcu gnyis yan lag rnams ni 'dzag pa la sogs pa rnams rnam grangs gzhan du gsungs pa bla ma'i man ngag go/_/ro hi ta dus lhags la mchod/_/de bzhin lo ni bcu
[\[3a.2\]]bdun thub/_/ces pa ni rtsa ba rnam par bzlog par bshad par bya'o/_/rab 'byor sa ni thog rgas shing /_/rnal 'byor sa ni 'byung ba'i bar/_/zhes pa ni rang bzhin 'jug pa dang /_log pa gnyis sbyor ba cha la skyes pa zhes pa ste/_de'i lus rnams kyi mtshan nyid ni kun la shes par bya'o/_/ra
[\[3a.3\]]can pre sha pa la 'grub/_/ces pa ni/_de la ra can ni 'dzag pa dang /_chu srin dang /_sbom po dang /_sdig pa rnams te/_rgya gar gyi tshig la yi ge yod pa'i phyir ro/_/de bzhin du khyu mchog la gang byed pa'i don te 'grub po zhes pa'i don to/_/mkhas pas snga dro brtsi bar bya/_/zhes pa ni tho rangs kyi dus
[\[3a.4\]]las brtsams nas/_dbugs la sogs pa brtsi bya'o/_/zhes pa ji snyed pa'o/_/nor rgyas bu zhig 'dzag pa ste/_/zhes pa la sogs pas ni/_dug phog pa'i dus na sos gzung ba brtags pa la 'dzag pa la sogs pa'i zhing la ni/_nor rgyas kyi bu la sbyar bar bya'o zhes ji snyed pa'o/_/'di la dug gi rim
[\[3a.5\]]sbyar ba/_/bye brag tu ni shes par bya/_/zhes pa ni 'di la dug ces pa ni gang du klu'i 'khor lo'o/_/rim sbyar ba zhes pa ni/_sos pa dang mi sos pa'i rim pa bye brag tu ni shes par bya'o zhes ji snyed pa'o/_/rwa can khyu mchog rnams la grub/_/bdud rtsi skye bar mi 'gyur ro/_/zhes ni/_de la yang 'grub 'jigs
[\[3a.6\]]pa dang /_chu srin dang /_sbom po dang /_sdig pa rnams te/_rgya gar gyi tshig la ra yig yod pa'i phyir ro/_/ra can pa'i sgra ni mi dge ba'i rnam grangs so/_/don ni 'di lta ste/_ra can bzhi dang khyu mchog la/_/sos btab zin na mi 'tsho'o/_/zhes ji snyed pa'o/_/de kho na'i phyir bdud rtsi skye bar mi 'gyur ro zhes pa
[\[3a.7\]]dang /_nag pos zos par 'gyur ro zhes ji snyed pa'o/_/dug bsdu ba yi sbyor ba ni/_/gzhan gyi cho ga kun sbyar nas/_/zhes pa ni/_khyu mchog dang /_ra can bzhi las gang gi tshad la gal te zos par gyur na de'i tshe dpyad par bya ba'i don to/_/rim gyis dgun zla 'bring sogs par/_/dus kyis bgrod par byang gi phyogs/_/
[\[3b\]]
[\[3b.1\]]zhes pa ni/_dgun zla 'bring po dang po nas bzung ste/_rim par nyi ma'i spyod pa'i dbang la bgrod pa ste/_lho ru bgrod pa dang /_byang du bgrod pa'o/_/byang gi phyogs shes pa ni/_byang du bgrod pa'o zhes pa'o/_/lho na bgrod pa ni nyin mo mngon du bskyed pa dang /_byang du bgrod pa la ni mtshan mo mngon du bskyed
[\[3b.2\]]pa'o zhes ji snyed pa'o/_/da ni dgun zla 'bring po la sogs pa zla ba bcu gnyis kyi mtshan mo dang nyin mo'i rnam pa'i chu tshod bcu drug las phri ba dang /_bskyed pa gsungs pa/_bcu gnyis bun dang bzhi dag ni/_/zhes pa la sogs pa ste/_chu tshod sum cu rtsa drug ces pa'i don to/_/ji ltar nyin dang nyin bya ba/_/zhes
[\[3b.3\]]pa ni/_ji snyed zla ba rdzogs pa la/_/zhes pa ste/_de snyed kho na nyin re dang mtshan re la chu tshod kyi rnam pa cher shes par bya'o/_/re'u mig gi ni bcu gnyis pa'i/_/zhes pa ni dgun zla tha chungs so/_/bcu gnyis 'gyur dang drug dang ni/_/zhes ni nyin mo la chu tshod nyi shu rtsa drug go/_/bcu gsum bun 'gyur bzhi
[\[3b.4\]]dag ni/_/zhes pa ni/_de kho na'i mtshan mo la chu tshod sum cu rtsa bzhi'o/_/bcu gnyis bsgyur ba'i brgyad dag ni/_/zhes pa ni dpyid zla ra ba'i nyin mo'i chu tshod nyi shu rtsa brgyad do/_/bcu gsum bun 'gyur gnyis dag ni/_/zhes pa ni/_mtshan mo la chu tshod sum cu rtsa gnyis so/_/b+hi shu'i bar du
[\[3b.5\]]gnyis sbyar ba/_/zhes pa ni/_dpyid zla 'bring po'i chu tshod sum cus brtags pa yin zhes te/_de'i nyin dang mtshan la chu tshod sum cu zhes pa'i don to/_/bcu gsum dang ni gnyis dag go/_/zhes pa ni dpyid zla tha chungs kyi zla ba la nyin mo'i chu tshod sum cu rtsa gnyis so/_/bcu gnyis gyur
[\[3b.6\]]dang brgyad dag ni/_/zhes pa ni/_de kho na'i mtshan mo la chu tshod nyi shu rtsa brgyad do/_/bcu gsum rnam par gzhag pa dang /_/bzhi po dag ni ldan par bya/_/zhes pa ni/_dbyar zla ra ba'i nyin mo'i chu tshod sum cu rtsa bzhi'o/_/bcu gnyis bsgyur dang drug rnams ni/_/zhes pa ni de kho na'i mtshan mo la chu tshod
[\[3b.7\]]nyi shu rtsa drug go/_/bcu gsum bsgyur ba'i drug dang yang /_/zhes pa ni/_dbyar zla 'bring po'i nyin mo la chu tshod sum cu rtsa drug go/_/bcu gnyis bun dang bzhi yis ni/_/zhes pa ni/_de kho na'i mtshan mo la chu tshod nyi shu rtsa bzhir 'gyur ro zhes pa'i don to/_/de ltar nyin mo mngon du bskyed pa'i rgyur
[\[4a\]]
[\[4a.1\]]gyur ba'i lho'i bgrod pa zhes bya ba de dag tsam gyis yongs su rdzogs so zhes gsungs pa/_lho phyogs su ni bgrod ston pa'o/_/zhes pa la sogs pa'o/_/yang mtshan mo mngon du bskyed pa'i rgyur gyur pa/_/byang gi bgrod pa brjod 'dod pas gsungs pa/_bcu gsum
[\[4a.2\]]bsgyur pa la sogs pa ste/_de la zhes pa ni/_dbyar zla tha chungs zla ba'i nyi ma chu tshod sum cu rtsa bzhi'o/_/bcu gnyis bun bsgyur drug dang ni/_/zhes pa ni/_de kho na'i mtshan mo la chu tshod nyi shu rtsa drug go/_/bcu gsum bsgyur ba'i gnyis dang yang /_/zhes pa ni ston zla ra ba zla ba'i nyin mo la chu tshod
[\[4a.3\]]sum cu rtsa gnyis so/_/bcu gnyis bsgyur dang brgyad kyis ni/_/zhes pa ni/_de kho na'i mtshan mo la chu tshod nyi shu rtsa brgyad do/_/bcu gsum 'gyur du bstan pa yis/_/zhes pa ni/_ston zla 'bring po'i b+hi shu zhes bya ba nyin mo dang /_mtshan mo la chu tshod sum cu sum cu zhes ji snyed pa'o/_/bcu gnyis 'gyur
[\[4a.4\]]dang brgyad kyis ni/_/zhes pa ni/_ston zla tha chungs kyi zla ba'i nyin mo la chu tshod nyi shu rtsa brgyad do/_/bcu gsum gyur ba'i gnyis dang ni/_/zhes pa ni/_de kho na'i mtshan mo la chu tshod sum cu rtsa gnyis so/_/bcu gnyis bsgyur ba drug dang ni/_/zhes pa ni dgun zla ra ba'i zla ba'i nyin mo la chu tshod nyi shu rtsa
[\[4a.5\]]drug go/_/bcu gsum bsgyur ba'i bzhi dang ni/_/zhes pa ni de kho na'i mtshan mo la chu tshod sum cu rtsa bzhi yin no zhes pa'i don to/_/yang bgrod pas zla ba dang mtshan mo dang nyin mo'i cha rnam par phye ba rnams kyi chu tshod gcig la dbugs su zhes dpyad pa gsungs pa/_sum brgya de bzhin drug cu
[\[4a.6\]]la/_/zhes pa la sogs pa ste/_de'i don ni 'di lta ste/_nyin mtshan gyi de'i chu tshod drug cu'i grangs la chu tshod re re kho na la sum brgya drug cu dbugs yin no zhes pa'o/_/zla ba go rims ji lta bar/_/zhes pa ni dbyar zla 'bring po la sogs pa'i chu tshod rnams de bzhin du dbugs rnams so/_/chu tshod
[\[4a.7\]]dbugs ni kun rdzogs dang /_/rim par 'khor bar chad pa ni/_/zhes pa ni de la dpyid zla 'bring po dang ston zla 'bring po gnyis la b+hi shur 'gyur te/_de gnyis kyi nyin mo dang mtshan mo la mnyam par 'khor ro/_/lhag ma rnams zla ba la ni chad pa zhes phri ba dang /_skyed par 'khor ro/_/bgrod pa dang zla ba'i rnam pa'i cha'i
[\[4b\]]
[\[4b.1\]]dbugs dang /_chu tshod phye ba mngon par brjod nas/_da ni lo gcig gi tshes grangs rnam pa'i cha dbye bar 'dod pas gsungs pa/_kha sogs zhes pa la sogs pa ste/_de la kha sogs zhes pa ni nyi shu rtsa bzhi'i yi ge kha dang por bzung nas yi ge bar ma'i bar du bya ste/_byA ka ra Na'i a ka ra sha ma ti ka la/_
[\[4b.2\]]ya wa ra la zhes brjod pa'i phyir ro/_/dus shes na drug kho na bya'o zhes so/_/de dag thams cad 'du bar byas te/_bgrod pa gnyis kyi brtsi ba la/_/zhes pa ste/_bgrod pa gnyis las rnam par shes pa gnyis bya'o zhes pa'i don to/_/bsam pa ni 'di lta ste/_sum cu rtsa drug gi grangs 'dus nas
[\[4b.3\]]cha mnyam por bya'o zhes pa'o/_/de ltar zin ma thag tu cha gcig la brtsi ba bco brgyad du 'gyur ro/_/gnyis ni bcu 'gyur bya ba yis/_/zhes pa ni cha gnyis so/_/so sor re rer bcu bun du byas te/_de gnyis 'dus pa'i ji snyed kyi grangs snyed pa de snyed grangs yongs su brtsis pa ni/_de ltar
[\[4b.4\]]lo'i chu tshod do/_/zhes pa ste/_chu tshod dbugs rnams ni bsgyur zhes pa'i don to/_/nyin dang mtshan gyi dbugs dag ni/_/de yi tshad kyis sbyar bar bya/_/zhes pa ni de'i tshad ces chu tshod kyi blo dang dbugs kyi mthar thug pa tshad gsal lo zhes de shes par bya'o zhes ji snyed pa'o/_/de ltar rtsa ba'i
[\[4b.5\]]'khor lo gyur pa lo dang zla ba dang /_nyin mtshan gyi chu tshod dang /_dbugs kyi tshad mngon par brjod nas phyi'i dkyil 'khor byas nas sa bcu gnyis la gzhag pa'i sgra yig gi khyad par gyi dbang las dge ba dang mi dge ba'i mtshan ma brtag pa'i don du rnal 'byor pa'i 'khor lo ston 'dod
[\[4b.6\]]pas gsungs pa/_dag gi dbang phyug kun bzung nas/_/zhes pa la sogs pa ste/_de la man ngag ni 'di lta ste/_ba lang gi lci bas la ma lhung bas byugs pa'i gsang ba'i phyogs la tsan+dan dang gur kum la sogs pa rnam par bgrod pa'i dkyil 'khor la mkha' 'gro ma lnga'i sa bon
[\[4b.7\]]gyis sngags btab pa'i rdo rgyus kyis re'u mig bcu gnyis pa 'khor lo mngon par bris te/_de la shar gyi re'u mig nas brtsams nas/_yi ge a la sogs pa yi ge a'i mthar thug pa rnams ma ning gi yi ge r-i r-I l-i l-I spangs nas bri bar byas te/_bdag kyang yi dam gyi lha yid
[\[5a\]]
[\[5a.1\]]la byed pa byas pa de'i 'dri ba po'i ngag gi dbang phyug tshad bzung nas de'i grangs su gsungs pa dang /_'khor lo'i yi ge yang bzung nas de'i grangs de yang sum 'gyur du byas te/_rtsis de yang drug 'gyur du byas nas/_/de kho na la drug cu rtsa lngas bsres te/_de las bcu
[\[5a.2\]]gnyis bcu gnyis su phri nas lus pa'i rtsis kyi tshad gang de'i yon tan bltas nas dge dang mi dge ba bstan par bya'o/_/ma ning gnyis ni mngon spangs te/_/zhes ni r-i r-I dang l-i l-I spangs pa'i sgra yig ces pa'i don to/_/a zhes bya bar rim ldan na/_/zhes pa dang po nas gzung ste/_/ji ltar
[\[5a.3\]]dang po a zhes pas/_/de bzhin mtha' ma gzung bar bya/_/zhes ji snyed kyi bar mtshan ma'i yon tan gsungs so/_/da ni/_ngag gi dbang phyug kun bzung na/_/zhes pa de la man ngag ston pa ni/_bcom ldan 'das nyid kho nas gsung bar mdzad pas gsungs pa/_gong du sum 'gyur bya ba
[\[5a.4\]]dang /_zhes pa la sogs pa ste/_de la/_gong du sum 'gyur bya ba dang /_/zhes pa ni/_'dri mkhan gyi ngag gi dbang phyug rnams ni dang po sum 'gyur du byas nas phyi nas drug 'gyur bya'o zhes don gsungs pa/_drug 'gyur du ni brtsi ba gzhag_/ces pa ste/_don ni 'di lta ste/_'dri
[\[5a.5\]]mkhan gyi ngag gi dbang phyug sum 'gyur du byas pa kho na ji snyed kyi sgra yig de snyed kyi tshad kho na yang drug 'gyur du gzhag par bya'o zhes pa'o/_/yang gsungs pa/_drug cu rtsa lngas bsres nas ni/_/zhes pa ni drug 'gyur du byas pa'i tshad kho na la drug cu rtsa lngas bsres nas gcig tu
[\[5a.6\]]byas te/_sa yis de ni bcad nas su/_/zhes pa ste bcu gnyis bcu gnyis su bcad nas phri bar byas pa'o/_/yi ge lhag ma gzung byas te/_/zhes pa ni/_bcu gnyis su phri ba las lhag pa'i yi ge rtsis kyis yi ge grangs kyis bgrangs pa'i yi ge'i yon tan dge mi dge lung du
[\[5a.7\]]bstan par bya'o zhes ji snyed pa'o/_/yang na ri mo kyag kyog ris/_/zhes pa la sogs pas ni yang dang yang du dge ba dang mi dge ba'i mtshan ma rnam pa gzhan gsungs pa ste/_'di la kyag kyog ces pa ni/_/glang gi gcin bzhin du 'dren par byed pa'i ri mo'o/_/de 'dra'i ri mo la sngon
[\[5b\]]
[\[5b.1\]]gsungs pa'i 'du byed kyis gtsang bar byas par 'gyur ba'i sa la gang mkha' 'gro ma'i sngags btab pa rdo rgyus kyis mnyam por tshur 'dren nas bris te/_de'i steng gi spyi bo la sgra yig bcu gnyis rnams bkod nas brtsis pa la tha mar gyur ba'i sgra yig gi yon tan brjod par bya'o zhes
[\[5b.2\]]ji snyed pa'o/_/yang na me tog mar btang ste/_/zhes pa la sogs pas ni/_gzhan yang mtshan ma brjod pa sbyor ba kho na gsungs te/_de la man ngag ni 'di lta ste/_gong gi re'u mig bcu gnyis pa'i 'khor lo ni gong nas gsungs pa'i rim pas mngon du bris te/_de la yang ma ning gi yi ge
[\[5b.3\]]spangs pa'i sgra yig bcu gnyis bkod nas rang gi yi dam gyi sems sngon du byas te/_me tog mar gtang bar bya'o/_/re'u mig la me tog lhung ba re'u mig de la gzhag pa'i sgra yig gi yon tan 'dri mkhan de la dag mi dge lung du bstan par bya'o/_/de dag ni dpal ldan gdan bzhi pa las
[\[5b.4\]]le'u dang po'i rnam par bshad pa'o//_//da ni dus ma yin par 'chi ba'i mtshan ma 'byung ba des mtshan ma'i skyes bu bsrung ba'i sbyor ba dang /_'dri mkhan gyi gnas dang /_dbugs kyi rnam pa'i cha dang /_'tsho ba dang /_mi 'tsho ba dang /_char 'bab pa'i sbyor ba dang /_pho nya'i
[\[5b.5\]]mtshan ma rnams ston 'dod pas/_ye shes de nyid bye brag dang /_/ces pa la sogs pas ni le'u gnyis pa brtsams so/_/de la/_ji ltar lus kyi mtshan ma dang /_/zhes pa ni skyes bu rnams kyi lus la rnam par gnas pa'i dus ma yin par 'chi ba'i mtshan ma ci 'dra ga la gnas zhes pa'o/_/nyon
[\[5b.6\]]cig rgyal po rdo rje che/_/zhes pa la sogs pas ni bcom ldan 'das kyis de kho na slar gsungs pa'o/_/dbugs ni rnam par rgod pa yis/_/lus can zla ba drug na 'chi/_/zhes pa ni 'jug pa dang 'byung ba'i dbugs kyi mtshan nyid rnams ji ltar gsungs pa'i grangs las phyin ci log par phri
[\[5b.7\]]ba dang bskyed par 'jug pa'o/_/lus kyis kyang bskyed pa dang phri bar 'byung ba dang /_lus can rnams kyi lus ni shi ba zhes shi 'pho ba'o/_/de bzhin 'jigs pa chung mthong na/_/zhes pa la sogs pas ni gzhan yang dus ma yin par 'chi ba'i mtshan ma gsungs so/_/don ni 'di lta ste/_'jigs pa chung zhes pa
[\[6a\]]
[\[6a.1\]]ni dus ma yin par shi ba mthong nas 'jigs pa'o zhes pa'o/_/'gram pa'i tshogs ni g.yo bar 'gyur/_/zhes pa ni/_gal te dus la bab 'gyur na/_/dbugs ni chad cing 'chad par 'gyur/_/zhes pa ni dus la bab 'gyur zhes pa ni glo bur du 'chi ba'i sa la gal
[\[6a.2\]]te rtsis kyis brtsis na/_dbugs kyi tshad la chad cing /_'chad 'gyur zhes bskyed pa dang phri ba yin no/_/de tshe chad pa ni shi ba'o/_/de la yang chad pa'i rim pa yongs su shes pa ni bla ma'i man ngag ste/_re'u mig bcu gnyis pa la mu khyud bcu gnyis pa dang ldan par bya ba dang /_dbus kyi re'u mig
[\[6a.3\]]sngon du bri ba'o/_/de la phyi'i tshad ni shar gyi re'u mig la tshad lnga'o/_/rtsis yig lnga'o/_/re'u mig gnyis pa la yang bcu'o/_/re'u mig gsum pa la bco lnga'o/_/re'u mig bzhi pa la nyi shu'o/_/re'u mig lnga pa la nyi shu rtsa lnga'o/_/re'u mig drug pa la nyi shu rtsa drug go/_/re'u mig brgyad
[\[6a.4\]]pa la nyi shu rtsa brgyad do/_/re'u mig dgu pa la nyi shu rtsa dgu'o/_/re'u mig bcu pa la sum cu tham pa'o/_/re'u mig bcu gcig pa la sum cu rtsa gcig go/_/re'u mig bcu gnyis pa la sum cu rtsa gnyis so/_/re'u mig dbus ma la sum cu rtsa gsum mo/_/de dag dbus kyi rim pa
[\[6a.5\]]shes par bya ba'o/_/yang bar gyi mu khyud la shar gyi re'u mig la lo gsum mo/_/gnyis pa la lo gnyis so/_/gsum pa la lo gcig go/_/bzhi pa la zla ba drug go/_/lnga pa la zla ba gsum mo/_/drug pa la zla ba gnyis so/_/bdun pa la zla ba gcig go/_/brgyad pa la zla ba phyed do/_/dgu
[\[6a.6\]]pa la tshes bcu'o/_/bcu pa la tshes lnga'o/_/bcu gcig pa la tshes gsum mo/_/bcu gnyis pa la tshes gnyis so/_/dbu ma la tshes gcig go/_/de ltar 'tsho ba'i tshes grangs so/_/de ltar yang smras pa/_de ltar dbugs chad pa dang /_bskyed pa rnal 'byor pas dus gang la yongs
[\[6a.7\]]su brtag par bya zhe na gsungs pa/_snga dro 'dzag pa'i dus la ni/_/de la mtshan ma brtag par bya/_/zhes pa ste/_bsam pa ni 'di lta ste/_tho rangs 'dzag pa'i yan lag gi gnas skabs las yongs su brtag par bya'o zhes pa'o/_/da ni yan lag brgyad la gnas pa chad par gyur
[\[6b\]]
[\[6b.1\]]na/_'tsho ba'i tshes grangs kyi tshad gsungs pa/_sna yi nang ka chad pa na/_/nyi ma bdun gyis gdon mi za/_/zhes pa la sogs pa'o/_/don ni 'di lta ste/_sna'i rtse mo zhom ma thag tu tshes bdun gyis 'chi'o zhes pa'o/_/mig gi AM ba ra chad na/_/tro ta de bzhin nyi ma lnga/_/
[\[6b.2\]]zhes pa ni mig gi rtsa la tro ta zhes bya ba chad na/_mi 'phar bas na tshes lngas 'chi'o/_/de'i yang sna rgyud kyi phyogs kyi mig rtsa'i mtha' na 'phar ba brtag par bya'o/_/'gram pa'i bar sha chad gyur na/_/zhes pa ni 'gram bu'i glo na rtsa gang yin pa de chad par gyur na zhag gcig gis 'chi'o/_/
[\[6b.3\]]rna ba'i u dum rnam chad na/_/zhes pa ni rna ba'i khung bu'i phyi rol de dang 'byor ba'i rtsa gang de chad par gyur na chu tshod lnga las mi thub bo/_/'di la lce ni thig nag zhes pa ni/_lce la glo bur du skud pa 'dra ba'i ri mo nag po mthong ma thag tu zhag gnyis kyis 'chi'o/_/steng 'og
[\[6b.4\]]so ni 'thams 'gyur na/_/zhes pa ni/_sos so 'thams ma thag tu zhag gsum kho nas 'chi'o/_/mgrin pa glo'am phyi rol rtsa/_/zhes pa ni mgrin pa'i phyi rol gyi rtse'u chung zhes pa de chad na zla ba phyed na 'chi'o/_/brang gi lhe'u ni zhom 'gyur na/_/zhes pa ni glo bur du brang snying mar
[\[6b.5\]]zhom na zla ba phyed kho na'o/_/sen mo bkrag ni med gyur na/_/zhes pa ni glo bur du rkang lag gi sen mo rnams dmar po'i dngos po med zin ma thag tu tshes drug na 'chi'o/_/de ltar gsungs pa'i mtshan nyid dus ma yin par 'chi ba'i mtshan ma nye bar brtags pa'i skyes bu
[\[6b.6\]]bsrung ba'i cho ga gsungs pa/_sna yi nang ka chad pa na/_/zhes pa la sogs pa ste/_de thams cad la man ngag gi 'di lta ste/_gnas gang gi rtsa chad par gyur pa gnas de kho na la ji ltar gsungs pa'i sa bon nam des bskyed pa'i lha rnams bsgom mo zhes pa'o/_/
[\[6b.7\]]de nyid kyi phyir na gsungs pa/_ye shes sa bon gyis zhes pa ste/_ye shes kyi sa bon ni yi ge hUM ngo /_/rdo rje'i sa bon ni yi ge suM ngo /_/drag po'i sa bon ni yi ge k+ShuM'o/_/ro langs ma'i sa bon ni yi ge yuM ngo /_/gdol pa mo'i sa bon ni yi ge hUM ngo /_/seng ge
[\[7a\]]
[\[7a.1\]]ma'i sa bon ni yi ge s+m+r+yuM ngo /_/stag mo'i sa bon ni h+m+r+yuM ngo /_/ce spyang gi sa bon ni y+m+r+yuM ngo /_/'ug pa ma'i sa bon ni k+Sh+m+r+yuM ngo /_/yang de kho na'i bsrung ba'i don phyi'i 'khor la gzhag pa'i cho ga gsungs pa/_gzhan yang bsrung ba bshad par bya/_/zhes pa la sogs
[\[7a.2\]]pa ste/_de la bsreg snod gnyis bzung ste/_/zhes pa ni ma bsregs pa'i gyo mo'i snod gnyis blangs te/_gur gum go ro tsa nas bri/_/zhes pa ste/_gi wang ngam gur gum gyis bri bar bya'o zhes pas rtog go/_/da ni thab bri ba'i rnam pa gsungs pa/_gzhan yang bshad
[\[7a.3\]]par bya/_re'u mig dgu sogs cha dag dang /_/zhes pa ste/_man ngag ni 'di lta ste/_'og ma'i gyo mo'i snod la mu khyud gcig gis bskor ba re'u mig dgu pa'i 'khor lo bri bar bya'o zhes pa'o/_/steng ma cha dag bcu gnyis ni/_/zhes pa ni seng ge'i snod la yang mu khyud gcig
[\[7a.4\]]gis bskor ba re'u mig bcu gnyis pa'i 'khor lo bri ba'o/_/da ni nang du dgod pa'i sngags ston 'dod pas gsungs pa/_dbus su ming ni bris nas su/_/zhes pa la sogs pa ste/_gyo mo'i snod gnyi ga la yang dbus su bsgrub bya'i ming bri bar bya'o/_/ji ltar bri zhe na gsungs pa/_
[\[7a.5\]]sa bon gyis ni de bzhin bskor/_/zhes pa ste/_sngags kyi yi ge'i bar du bri bar bya'o zhes pa'i don to/_/de kho na gsal par byed 'dod pas gsungs pa/_phyag 'tshal sgra ni sngon du ste/_zhes pa la sogs pa'o/_/phyag 'tshal sgra ni yi ge o'o/_/de ni bsgrub bya'i ming gi 'og na bri
[\[7a.6\]]bar bya'o zhes pa'o/_/bsrung ba'i ngag gi gong du gzhag_/ces pa ni rak+Sha rak+Sha zhes pa dag gi gong du bsgrub bya'i ming bri bar bya'o/_/mtha' ru gzhag pa'i sa bon ni/_/zhes pa ni gong du gsungs pa de'i mtha' na/_sangs rgyas lnga yis mngon par brgyan/_/zhes pa ste/_yi ge hUM bri ba'o/_/
[\[7a.7\]]bsreg pa'i yi ge mthar gzhag ste/_/zhes pa ni sangs rgyas lngas mngon par brgyan pa'i mtha' na bsreg pa'i yi ge swA hA bkod par bya'o/_/de ltar dbus su yi ge bkod nas/_mu khyud 'khod ba la bkod pa gsungs pa/_sgra yig steng sogs mu khyud la/_/zhes pa ste/_steng gi mu
[\[7b\]]
[\[7b.1\]]khyud 'khor ba la gyo mo'i snod gnyis pa la ma ning spangs pa'i sgra yig bcu gnyis bkod par bya'o zhes ji snyed pa'o/_/da ni 'og gi gyo mo'i snod re'u mig dgu la gzhag pa'i sa bon gsum ste/_ka pha gnyis 'gyur sa bon dang /_/zhes pa la/_de la ka zhes pa ni sa ste de'i sa bon yi ge hUM ngo /_/
[\[7b.2\]]pha zhes pa ni rlung ste/_de'i sa bon yi ge yuM mo/_/gnyis 'gyur sa bon dang zhes pa ni yi ge k+ShuM ste/_ka dang sha brtsegs pa'i phyir ro/_/rdo rje ma'i lha mo'i mtshan/_/zhes pa ni yi ge sruM ngo /_/lnga ldan ma yi sa bon dang /_/zhes pa ni yi ge hUM de dag kho na thams cad dbus kyi re'u mig la bkod
[\[7b.3\]]pa'i rim pa kho nas sngags bkod pa bshad 'dod pas gsungs pa/_phyag 'tshal bsregs pa mtha' ma ru/_/zhes pa ste sbyor ba ni 'di lta ste/_oM che ge mo rak+Sha rak+Sha sruM sruM zhes de ltar bkod par bya'o/_/de ltar yi ge k+ShuM la sogs pa rnams la yang sbyar bar bya'o/_/sangs rgyas
[\[7b.4\]]lnga yis mngon bar brgyan/_/zhes pas lnga ldan ma'i sa bon zhes gsungs pas/_dbyig pa 'jig rten dbang phyug go/_/zhes pa la sogs pa ste/_tshigs bshad de yis yi ge hUM kho na rnam par bshad pa'o/_/de yang dbyig pa ni yi ge ha'i 'og na ri mo drang po ste/_de ni 'jig rten dbang
[\[7b.5\]]phyug go/_/brtag pa phyin phyogs rdo rje'i phyag_/ces pa ni yi ge hUM gi zhabs skyed de/_de ni phyag na rdo rje'o/_/lus ni zhes pa ni ha'i khog pa ste de ni 'jam pa'i mgon no/_/dril bu'i mchog ces pa ni shes rab kyi pha rol tu phyin ma ste de gnyis kyi rang bzhin gcig nyid kyi phyir ro/_/yi ge ha ni
[\[7b.6\]]'jam pa'i dpal gyi rang bzhin yang yin la/_shes rab kyi pha rol tu phyin pa'i rang bzhin yang yin no zhes rnam par rtog go/_/de bzhin mgo ni byams pa dang /_/zhes pa ni yi ge hUM gi gad mo mgo'i ri mo ste de ni byams pa ste/_ma zhes bya ba steng 'bar ba/_/zhes pa ni de la ma zhes pa ni
[\[7b.7\]]zla ba phyed 'dra ba'i ri mo'o/_/steng 'bar zhes pa ni de'i dkyil 'khor gyi thig le'o/_/rnam snang 'khor ba sgrol bar mdzad/_/ces pa ni de gnyis rnam par snang mdzad de gong du gsungs pa rnams kho na'o/_/de ni kha pha la sogs pa'i sa bon rnams/_re'u mig gi go rims
[\[8a\]]
[\[8a.1\]]kyi dbang gis gsungs pa/_shar gyi phyogs su gzhag pa ni/_/zhes pa la sogs pa ste/_de la shar gyi re'u mig la sruM/_rdo rje mkha' 'gro ma'o/_/byang du k+ShuM drag po'i mkha' 'gro ma'o/_/nub tu yuM ro langs ma'i sa bon no/_/lho ru hUM gdol ba'i mkha' 'gro
[\[8a.2\]]ma'o/_/de ltar phyogs kyi bkod pa byas nas/_da ni mtshams la bkod pa gsungs pa/_dbang ldan phyogs su seng ge ma/_/zhes pa la sogs te/_dbang ldan gyi re'u mig la s+m+r+yuM seng ge ma'o/_/me'i re'u mig la h+m+r+yuM stag mo'o/_/bden bral gyi re'u mig la y+m+r+yuM ce spyang ma'o/_/rlung gi
[\[8a.3\]]re'u mig la k+Sh+m+r+yuM 'ug pa ma rnams bkod pa'o/_/grwa'i de dag kho na'i sa bon rnams kyi ngo bo rnams bshad 'dod pas gsungs pa/_bzhi pa'i yi ge drug la zhes pa ste/_don ni 'di lta ste/_sa dang k+Sha dang ya dang ha rnams ni yi ge bzhi rnams rnam par gzhag ste/_de
[\[8a.4\]]rnams kyi 'og na yi ge ma'o/_/de'i 'og na yi ge ra'o/_/de'i 'og na yang yi ge ya'o/_/de'i 'og na yang yi ge u zhabs skyed do/_/de dag gi steng du thams cad la zla ba phyed dang thig le'o/_/de ltar zin ma thag tu yi ge sa la sogs pa bzhi so sor re re la brtag pa'i yi ge drug
[\[8a.5\]]dang ldan par 'gyur ro zhes pa'o/_/ji snyed ni 'og gi gyo mo'i kham phor gyi dkyil 'khor gyi man ngag go/_/da ni steng gi gyo mo dang kham phor gyi 'khor lo la sa bon bkod pa nye bar ston 'dod pas gsungs pa/_steng gi bcu gnyis gnas de la/_/zhes pa la sogs pa ste don ni
[\[8a.6\]]'di lta ste/_gong du gsungs pa'i re'u mig bcu gnyis pa'i 'khor lo'i phyogs su sgra'i sa bon gzhag par bya'o/_/phyag 'tshal bsreg pa mthar bzhag ste/_/zhes pa ni gong ma bzhin du dbang por yi ge oM mtha' ma ni yi ge swA hA dang ldan pa ni ma ning gi yi ge
[\[8a.7\]]gzhag par bya'o zhes pa'o/_/ma ning gi yi ge ni r-i r-I dang l-i l-I zhes sgra yig gzhag pa'o/_/ma ning gi yi ge de dag kho na mkha' 'gro ma la sogs pa'i rang bzhin zhes bya ba gsungs pa/_'bar byed ma dang 'jib byed ma/_/zhes pa la sogs pa'o/_/de la 'bar
[\[8b\]]
[\[8b.1\]]byed ma ni yi ga r-i'o/_/'jib byed ma ni yi ge l-i'o/_/'phrog byed ma ni yi ge l-I'o/_/mkha' 'gro ma ni yi ge r-I do/_/da ni yi ge de dag ni rim par bkod pa gsungs pa/_shar du mkha' 'gro ma yi gnas/_/zhes pa la sogs pa ste/_shar gyi re'u mig la r-I ni
[\[8b.2\]]mkha' 'gro ma'o/_/byang gi r-i ni 'bar byed ma'o/_/nub kyi l-i ni 'jib ma'o/_/lho'i l-I ni 'phrog byed ma bkod do/_/grwa la yang bla ma'i man ngag gis bkod pa gsungs pa/_dbang ldan gyi grwa'i re'u mig gnyis la i I'o/_/me'i grwa'i re'u mig gnyis la u U'o/_/
[\[8b.3\]]bden bral gyi re'u mig gnyis la e dang e'o/_/rlung gi grwa'i re'u mig gnyis la o dang au'o/_/dbus su ming ni bri ba ste/_/zhes pas ni/_'og gi 'khor lo bzhin du dbus kyi re'u mig la bkod pa dang phyi'i mu khyud 'khor ba la sgra yig bkod pa dran par byed pa'o/_/de ltar
[\[8b.4\]]bris pa'i bsrung ba'i 'khor lo ji ltar bsgom par bya zhe na gsungs pa/_mkha' 'gro lnga yis byin brlabs pa/_/zhes pa'i don ni 'di lta ste/_mkha' 'gro lngas byin gyis brlab par bya ste/_dkyil 'khor de kho na bsgom par bya'o/_/rdo rje slob dpon gyis kyang rang bzhin
[\[8b.5\]]gang bsgom par bya zhe na gsungs pa/_bdag nyid rdo rje can sbyor bas/_/zhes pa ste/_de la yang man ngag nye bar ston pa ni 'di lta ste/_dkyil 'khor gyi no pa ki las gsungs pa'i rim pas rdo rje sems dpa'i sbyor ba bya'o/_/rdo rje sems dpa' bdag ces brjod/_/ces pa ni
[\[8b.6\]]oM badzra satwa a haM zhes nga rgyal byas nas bsgom par bya'o zhes pa'i don to/_/rdo rje lag gi lag rtse yis/_/zhes pa ni gsungs pa'i rim pas rdo rje sems dpa'i sbyor ba byas nas/_lag rtser rang gi lag pa'i mthil rdo rje rtse lnga par bsgoms nas/_lag pa des gyo mo'i kham phor
[\[8b.7\]]la reg par bya'o/_/dbus su brtan pa'i sa bon ni/_/zhes pa ni yi ge hUM ngo /_/brgya dang brgyad du bzla bar bya/_/zhes pa ni dri la sogs pas mchod nas 'byung po'i gtor ma yang dbul lags te/_bsgrub bya'i mgo phyogs na bzhag nas sngags btab pa'o/_/de dag ni phyi rol
[\[9a\]]
[\[9a.1\]]bsrung ba'i cho ga'o/_/da ni mtshan ma 'dri ba po'i gnas dang bdag nyid mnyam pa nyid dang /_mi mnyam pa nyid kyis/_dge dang mi dge bstan 'dod pas/_/gsungs pa/_gzhan yang dbugs kyi bdag nyid ni/_/zhes pa la sogs pa'o/_/dbugs
[\[9a.2\]]dang mnyam par gnas pa yis/_/thams cad grub par bshad pa yin/_/zhes pa ni/_de la mnyam pa'i dbugs ni/_mtshan ma 'dri ba po nye bar 'ongs nas rdo rje slob dpon gyi g.yas kyi glo nas 'dri na de'i tshe g.yas kyi rtsar 'jug nas dge bar brtag par bya'o/_/
[\[9a.3\]]gal te g.yon du 'jug nas dri na de'i rtsa la 'jug na dge'o/_/de kho na gsal bar byed 'dod pas gsungs pa/_g.yas kyi g.yas pa nyid kyis gnas/_/zhes pa la sogs pa ste/_g.yas pa'i dbugs la g.yas su gnas na dge'o/_/g.yon gyi dbugs la g.yon
[\[9a.4\]]du gnas na dge'o zhes ji snyed pa'o/_/de phyin ci log nas yang mi dge ba gsungs pa/_/dbugs dang mi mthun pa yi tshig/_/ces pa ni/_mi mthun pa zhes pa ni phyin ci log par 'jug pa ste/_de la nges pa g.yas kyi dbugs la 'jug pa g.yon du gnas pa dang g.yon du
[\[9a.5\]]dbugs 'jug pa na g.yas su gnas na mi dge'o/_/dbugs dang mnyam du gnas na yang /_/'byung dang 'jug pa'i rnam pa'o/_/cha yis 'dod pa dang mi 'dod pa'i khyad par ston 'dod pas gsungs pa/_'byung dang 'jug pa'i sbyor ba yis/_/zhes pa la sogs pa
[\[9a.6\]]ste/_de la 'jug pa ni dbugs 'jug pa'o/_/'byung ba ni dbugs su 'byung ba'o/_/dbugs dang gnas gnyis gcig tu dri ba zin na yang gal te 'jug pa na 'dri na de'i tshe dge'o/_/gal te 'byung ba na 'dri na de las gzhan mi dge'o/_/de kho na gsal bar gsungs
[\[9a.7\]]pa/_zhugs pa thams cad bya ba ni/_/rgyas par yongs su grags pa yin/_/zhes pa ni/_rgyas pa zhes don thams cad grub po zhes bsam pa'o/_/da ni zos pa'i bsrung ba dang /_dug sbyor ba'i thabs kyi sbyor ba ston 'dod pas gsungs pa/_dug sems kyis ni zos pa la/_/zhes
[\[9b\]]
[\[9b.1\]]pa la sogs pa ste/_de la gso dpyad bya bar bya/_/zhes pa ni gso dpyad bya'o zhes pa'o/_/gzhan yang da ni dus bzhi la sogs zos pa yi/_/zhes pa la sogs pa ni/_dus bzhi ni yi ge ra can bzhi'o/_/de dag la zos pa rnams gso dpyad mi bya'o zhes pa'o/_/de la
[\[9b.2\]]gzhan ni zos pa rnams gso dpyad bya'o zhes pa dang 'brel to/_/de kho na gsal bar bya ba ni/_gso dpyad gzhan ni thams cad la/_/zhes pa la sogs pa'o/_/de ltar zos pa'i 'dus pa yongs su dpyod pa mngon par brjod nas gzung ba'i bsrung ba mngon du byas nas gso dpyad
[\[9b.3\]]bshad 'dod pas dang po bsrung ba mngon par bshad de/_yi ge rnam par bkod byas nas/_/zhes pa la sogs pa'o/_/de la/_yi ge brgyad kyi sngags dag ni/_/yan lag brgyad la bkod par bya/_/zhes brjod pa'i don ni 'di lta ste/_yi ge brgyad sngags su gyur pa ni yi ge
[\[9b.4\]]suM la sogs pa mkha' 'gro ma brgyad kyi sa bon no/_/yan lag brgyad la bkod par bya/_/zhes pa ni spyi bor yi ge k+ShuM ser po dang mig gnyis la yi ge hUM sngon po dang /_rna ba gnyis dang sna'i bu ga gnyis la yi ge yuM dmar po dang /_lce la yi ge sruM dkar po dang /_mgrin pa la yi
[\[9b.5\]]ge s+m+r+yuM ser dkar dang /_dpung pa gnyis la yi ge h+m+r+yuM dkar nag dang /_thong ka la y+m+r+yuM nag dmar dang /_lte ba la k+Sh+m+r+yuM dmar ser rnams rang gi mdog dang ldan pa kho nas gnas go rims bzhin du dang po bkod nas dug 'phrog pa'i rnam par phye ba la yang thams cad kho na dkar por gyur
[\[9b.6\]]nas/_bsgom pa zhes pa the tshom med pa'o/_/de kho na gsungs pa/_kha dog dkar po kun bsams nas/_snying pos dug ni 'phrog par bya'o/_/zhes pa'o/_/de ltar yan lag yongs su bsrungs nas rnam par shes pa yang dag par bsrung ba gsungs pa/_
[\[9b.7\]]dkyil 'khor dbus su gzhag nas su/_/shes dang rnam shes kyis 'gag ste/_/zhes pa ste/_dkyil 'khor dbus su gzhag pa ni/_snying gar nam mkha'i phyogs la/_oM ka ma la be swA hA zhes sngags de dang sbyin sreg las gsungs pa'i mtshan nyid pad+ma'i phyag rgyas yongs
[\[10a\]]
[\[10a.1\]]su bskyed par gyur pa 'dab brgyad snying la bsams nas de'i steng du yi ge a las bskyed pa zla ba'i dkyil 'khor de'i steng na 'di skar ma dang 'dra ba'i kun gzhi rnam par shes pa bsam par bya'o/_/shes dang rnam shes kyis 'gag ste/_/zhes
[\[10a.2\]]pa ni/_rnam shes dang ni ye shes te yi ge hUM ngo /_/rnam shes kyang de'i phyir na don ni 'di lta ste/_thabs dang shes rab gnyis su gyur pa yi ge hUM gi 'od dmar por gyur pa rnam par shes pa'i glo na gnas pas dkar por gyur pa rnam par shes pa ste/_kha na gnon par
[\[10a.3\]]bya'o zhes man ngag go/_/da ni gso dpyad gsungs pa/_lus bsrungs ma thag tu ni zhes pa la sogs pa'o/_/de la yang man ngag ni 'di lta ste/_gyo mo'i snod dam zangs ma'i gzhong pa'o ma dang chus gang ba yongs su bzung nas zos pa'i rkang pa'i rtsa ba bdag gi
[\[10a.4\]]mdun du bzhag nas/_de'i dbus su gong nas gsungs pa'i sngags dang phyag rgya bkod pa 'dab brgyad dmigs te/_de'i steng na yi ge a las zla ba'i dkyil 'khor/_de'i steng du yang yi ge suM las bskyed pa rdo rje/_de'i bum pa la yang yi ge su~M/_de'i 'od zer gyi ngo las
[\[10a.5\]]mkha' 'gro ma thams cad kyi 'khor lo 'phros nas yang 'du bar bya'o/_/oM badzra shud+d+haHsarba d+harmA badzra shud+d+ho\u0f85haM zhes brjod par bya'o/_/rdo rje des bskyed pa sku mdog dkar mo phyag gnyis sems ma'i skyil mo krung gis bzhugs pa/_skra nag po sil bur bkram pa/_sbrul
[\[10a.6\]]gyi rgyan gyis brgyan pa/_gos dkar pos stod g.yogs smad g.yogs pa/_gdugs dkar pos steng na bkab pa/_g.yas kyis kha T+wAM ga dang b+han+d+ha 'dzin ma/_'dab ma brgyad la gnas pa/_nor rgyas kyi bu la sogs pa klu brgyad kyi mgo bsdu bar byas nas gdan byed
[\[10a.7\]]par bsgom par bya'o/_/de lta klu rnam bkod pa ni/_shar gyi 'dab ma la nor rgyas kyi bu dang /_byang gi 'dab ma la 'jog po dang /_nub kyi 'dab ma la stobs kyi rgyu dang /_lho'i 'dab ma la pad+ma dang /_dbang ldan gyi mtshams na pad+ma chen po dang /_me'i mtshams na dung skyong
[\[10b\]]
[\[10b.1\]]dang /_bden bral gyi mtshams na rigs ldan dang /_rlung gi mtshams na lin+da ka zhes dgod par bya'o/_/de dag kyang gong du gsungs pa'i zos pa'i yan lag la bkod pa'i sa bon brgyad dang 'dra ba'i mdog go/_/de kho na gsungs pa/_snod la chu yis bkang nas su/_/zhes
[\[10b.2\]]pa la sogs pa'o/_/sngon du rdo rje sems dpa'i sbyor ba byas pa rdo rje slob dpon kho nas de kun brtsam par bya'o zhes ston pa/_bdag gi lus ni rdo rje ste/_/rdo rje sems dpa' bsam par bya/_/zhes pa ste/_de la yang man ngag ni 'di lta ste/_rgyas pa'i sgrub thabs las gsungs
[\[10b.3\]]pa'i rim pa dang /_yang na yud tsam gyi tshul gyis rdo rje sems dpa' bdag bsgom par bya'o/_/de la yud tsam gyi tshul zhes pas ni rang gi snying gar zla ba la gnas pa'i yi ge a las bskyed pa rdo rje de gnas gyur nas phyag rgya chen por dmigs pa'o/_/yang na yud tsam ni phyag
[\[10b.4\]]rgya chen po'i phyag rgya dmigs pa tsam mo/_/de ltar lha yid la byed pa byas pa'i rnal 'byor pas gang gis dug 'phrog par bya zhe na gsungs pa/_rma bya yi ni mdongs kyis su/_/zhes pa la sogs pa ste/_de la rim pa ni 'di lta ste/_rang gi lag pas gzung ba'i rma bya'i mdongs
[\[10b.5\]]ye shes mkha' 'gro ma'i phyag gis bsnams pa kho na bsgoms te de kho nas bsgrub bya'i dpral ba la sogs pa nas ji snyed rkang mthil gyi bar yan lag thams cad la dug drangs nas 'og tu yang chu'i dkyil 'khor du gtor ma ye shes mkha' 'gro ma bsam par bya'o zhes ji snyed
[\[10b.6\]]pa'o/_/de kun yang rig pa bzlas pa kho na'i rdo rje slob dpon gyis bya'o zhes pa ste/_bzlas pa'i sngags gsungs pa/_oM hri da da na d+ha ra hU~M phaT ces pa ni nor rgyas kyi bu la sogs pa klu'i rgyal po brgyad po 'di dag gi snying po ste/_zlos pa'i dus na ming bcug pa med pa de tsam bzla bar bya'o
[\[10b.7\]]zhes pa'i don to/_/snying po de yang sbyor ba gang gis tshad du bzla zhe na gsungs pa/_rdo rje sems dpa' mngon sbyor ba'i zhes pa la sogs pa ste/_don ni 'di lta ste/_sngon du bsnyen pa'i dus ni rdo rje sems dpa'i sbyor ba byas pas 'bum phrag gcig bzlas par byas pa'o/_/yang
[\[11a\]]
[\[11a.1\]]sngags de kho na ming bcug pa gsal bar byas pas gsungs pa/_oM ba su ki hri da da na d+ha ra swA hA zhes pa la sogs pa ste/_oM hri da da na d+ha ra hUM hUM hUM phaT phaT phaT che ge mo dug med par gyis shig hUM phaT swA hA/_de ltar nor rgyas kyi bu la sogs pa la yang sbyor ro/_/
[\[11a.2\]]yungs kar dkar po'i me tog dang /_/tsan+dan gyis ni bsregs pa yis/_/zhes pa ni de la dkar po'i sgra ni so sor re re la mngon du sbyar bar bya'o/_/snying ni g.yos ma thag tu ni/_/rnam shes de ni bsdams te bzung /_/zhes pa ni gong nas gsungs pas snying gar brdeg ma thag tu mgul
[\[11a.3\]]ba'i srog gi dbang po ji ltar gsungs pa'i sa bon gyis bsdams nas gzung bar bya'o zhes pa'o/_/dbugs ni rgod ma thag tu ni/_/rang gi dbugs kyis gtses par bya/_/zhes pa ni rang gi dbugs kyis bsgrub bya'i dbugs slong bar bya'o zhes pa'o/_/bsam pa ni 'di lta ste/_bsgrub
[\[11a.4\]]bya'i srog gi dbang po rlung gi sa bon gyis gtses par bya'o zhes ji snyed pa'o/_/rkang lag thams cad g.yos pa dang /_bdag nyid dbyangs ni blang bar bya/_/zhes pa ni yi ge hUM gi dbyangs kyis bsgrub bya'i ye shes dbab pa ni bya'o zhes mngon no/_/dus pa klu yi gnas su ni/_/'o ma de ru blugs
[\[11a.5\]]par bya/_/zhes pa ni 'o ma la sogs pa nye bar spyod pa rnams klu'i gnas sam gtsang po chen po la bor bar bya'o zhes pa'o/_/zos pa yongs su brtags pa la gso dpyad mi bya ba'i rnam pa'i cha gsungs pa/_gdong dang thig le ming dang ni/_/zhes pa la sogs pa'o/_/gzhan gyis
[\[11a.6\]]gdon gyis bcings pa'i thugs kyis phyag na rdo rje'i sems la bsam pa yongs su rtogs nas mkhyen te/_bcom ldan 'das nyid kho nas bshad 'dod pas gsungs pa/_char dbab pa yi cho ga'i mchog_/nyin gcig de nyid rgyal po che/_/zhes pa la sogs pa ste/_chu'i 'gram dang
[\[11a.7\]]nye ba yi/_/yid du 'ong ba'i sa phyogs su/_/zhes pa ni chu dang nye ba kho na la phyin brjod pa'i char pa dbab pa'i dkyil 'khor bri bar byed kyi gzhan du ni ma yin no zhes ji snyed pa'o/_/gru bzhi pa la sgo bzhi pa/_/klu brgyad kyis ni klubs brgyan te/_/zhes pa ni rdul tshon lnga yis nor rgyas kyi
[\[11b\]]
[\[11b.1\]]bu la sogs pa klu brgyad rnam par bkod par bya'o zhes mngon no/_/mgo gnyis kyis ni sgro byas nas/_/zhes pa ni klu gnyis yar 'phags pa kho nas mgo sgro la bkod par bya'o zhes so/_/mjug mas grwa ru dkri bar bya/_/zhes pa ni/_mjug ma gnyis dkris pas grwa la rnam par
[\[11b.2\]]dgod par bya'o zhes so/_/klu brgyad kyis ni ra ba ste/_/zhes pa ste/_rgyal ba bzang po la sogs pa klu brgyad kyis ra ba la sogs pa bya'o/_/phyogs su rigs ni brgyad pa yin/_/zhes pa la sogs pas ni de dbus su rnam par bkod pa gsungs te/_de la yang nye bar ston
[\[11b.3\]]pa ni 'di lta ste/_dkyil 'khor gyi dbus su pad+ma 'dab ma brgyad pa bris te/_de la shar gyi 'dab ma nor rgyas kyi bu ste mdog dkar po'o/_/byang du 'jog po ste ser po'o/_/nub na stobs kyi rgyu dmar po'o/_/lho na pad+ma nag po'o/_/dbang ldan pad+ma chen po ste mdog dkar ser/_
[\[11b.4\]]me'i grwa la dung skyong dkar nag_/bden bral ni rigs ldan dmar nag go/_/rlung mtshams na hu lun+ta ser dmar ro/_/de ltar ra ba la sogs pa la yang rigs kyi rim pas mdog gi khyad par shes par bya'o/_/sprin gyi dbang phyug rgyal chen po/_/phyogs brgyad nas ni dgug par
[\[11b.5\]]bya/_/zhes pa ni klu'i phyogs brgyad nas sprin gyi lha chen po rnams dgug par bya'o zhes pa'i don to/_/a ga tsar can dang nga ro can/_/drag po can dang dkrigs pa can/_/sra ba can dang gtum mo can/_/char 'bebs can dang rab gang can/_/zhes pa ni sprin gyi rgyal po de
[\[11b.6\]]rnams go rims bzhin phyi rol gyi dkyil 'khor du shes par bya'o/_/de kho na gsal bar byed 'dod pas gsungs pa/_ji ltar shar sogs gzhag pa ni/_/phyogs kyi mdog tu shes par bya/_/zhes pa ste de kun rdo rje mkha' 'gro ma'i nga rgyal byed pa'i rnal 'byor
[\[11b.7\]]bas bya'o zhes gsungs pa/_dbus su rdo rje mkha' 'gro ma/_/pad+ma'i stan gyi steng du bzhugs/_/zhes pa la sogs pa ste/_sbrul gyis pad+ma bskor ba yi/_/sbrul gyi gdan du sbyor ba yi/_/zhes pa ni sbrul gyis dkris pa pad+ma'i gdan la bzhugs pa/_rdo rje mkha' 'gro ma'i
[\[12a\]]
[\[12a.1\]]bkas klu brgyad kyis sprin gyi rgyal po chen po la bka' stsal par byed par bya'o zhes ji snyed pa'o/_/de kho na gsal bar byas pa ni/_rnal 'byor ye shes gsal byas la/_/ye shes mkha' 'gro'i bdag nyid do/_/zhes so/_/oM b+hur taHswA hA/_
[\[12a.2\]]zhes pa ni nye bar spyod pa la la sogs pa'i sngags so/_/oM ba su ki hUM swA hA zhes pa bzhin du de ltar tak+Sha ka la sogs pa la yang sbyar bar bya'o/_/oM gi li gi li bar sha ba ri sha pa ya hUM hUM hUM ho ho ho tha tha tha swA hA/_zhes pa ni sprin gyi rgyal po brgyad kyi sngags so/_/oM badzra ta kri
[\[12a.3\]]ni bar sha hUM b+hur taHswA hA zhes pa ni bzlas pa'i rtsa ba'i sngags so/_/de dag nor rgyas kyi bu la sogs pa'i sngags so/_/de kun yang mtshan ma thob pa'i rnal 'byor pa kho nas bya'o zhes gsungs pa'o/_/gzhan yang pho nya'i mtshan ma bstan par bya'o zhes pa la sogs pa ni de
[\[12a.4\]]la'o/_/mig yon ni mig bag tsam yo ba'o/_/ji ltar bdag gi pho nya yi/_/gnyi ga'i rgyu ni brtag par bya/_/zhes pho nya bzhin du/_bdag kyang yongs su brtag par bya'o zhes pa'i don to/_/de dag ni dpal ldan gdan bzhi pa'i rnam par bshad pa'i le'u gnyis pa'o//_//
[\[12a.5\]]byang chub kyi sems ma skyes na sngags la sogs pa'i dngos grub tu mi 'gyur zhes dgongs pa bcom ldan 'das kyis rnal 'byor brtson pa'i bye brag nyid/_gang gis sngags 'tshal bgyi zhing zhes pa la sogs pas byang chub sems kyi le'u gsum pa brtsams so/_/dang por stong
[\[12a.6\]]pa bsam byas te/_/zhes pa la sogs pas ni chos thams cad rang bzhin med pa gsungs pa'o/_/gzugs stong la sogs dang po nas/_/ji snyed bco brgyad yid kyi bar/_/zhes pa ni yid kyi khams dang /_chos kyi khams dang /_yid kyi rnam par shes ba'i khams so/_/
[\[12a.7\]]de ltar mig la sogs pa rnams la yang sbyor bar bya'o/_/gzugs kyi khams nyid stong pa zhes pa ni gzugs ni rang bzhin gyis stong pa nyid do zhes pa'i don to/_/de bzhin du ni sgra yang zhes pa ni sgra la sogs pa rnams la yang shes par bya'o zhes ji snyed pa'o/_/yid ni nam
[\[12b\]]
[\[12b.1\]]mkhar thim bsam na/_/zhes pa ni yid ni nam mkha' 'dra bar bsgom par bya'o zhes bya ba'i don to/_/gsungs pa/_nam mkha'i dbus su bdag med cing /_/bdag dbus la yang nam mkha' bgyis/_/de gnyis dbyer med shes pa ni/_/gang gis mthong ba de grol lo/_/
[\[12b.2\]]khams gsum zhes pa ni 'dod pa dang /_gzugs dang /_gzugs med pa rnams so/_/de yi dbus su mthong ba ni/_/zhes pa ni de la de'i zhes pa ni stong pa nyid ces pa'o/_/de la yongs su brtags pa'i rgyu/_/zhes pa ni 'dod pa dang mi 'dod pa gsungs pa'i mtshan
[\[12b.3\]]ma yongs su brtag par bya'o zhes pa'i don to/_/'bar pa yis ni zhi ba dang /_/zhes pa la sogs pas ni/_zhi ba la gsungs pa'i mtshan ma gsungs so/_/tshag tshig 'khrigs pas rgyas pa ste/_/zhes pa ni de la tshag tshig ces pa ni rdul phra rab po/_/phyin sbyor ba 'byung ba ni/_/
[\[12b.4\]]myu gu la sogs pa yi sems/_/zhes pa la sogs pas ni/_mtshan ma'i 'bras bu la longs spyod pa gsungs so/_/shes bya'i 'gro ba brtag par bya/_/zhes pa ni bla ma'i man ngag las shes par bya'o/_/rab tu byed pa 'di la de bzhin nyid kho na gsal bar byed 'dod pas
[\[12b.5\]]gsungs pa/_pha dang ma ni gsad pa dang /_/zhes pa la sogs pa ste/_de la pha ni gti mug_/ma ni sred pa'o/_/rgyal po ni nga rgyal lo/_/bram ze gtsang sbra can ni rna ba'i dbang po la sogs pa'o/_/yul phyogs ni phung po lnga'o/_/rgyu ba ni rnam par rtog pa'i rnam par shes pa'o/_/gsad
[\[12b.6\]]pa ni shes rab kyi ral gri kho nas de dag gsad par bya'o zhes ji snyed pa'o/_/de dag ni dpal ldan gdan bzhi pa las bdag gi gdan le'u gsum pa'i rnam par bshad pa rdzogs so//_//de ltar de bzhin nyid cher dmigs pa'i rnal 'byor pa'i lha'i nga rgyal med par
[\[12b.7\]]las kyi dngos grub mi 'gyur bas lha'i sbyor ba dang /_rmugs pa dang /_gsod pa la sogs pa'i las brjod 'dod pas gsungs pa/_nyon cig ji ltar de nyid lam/_/zhes pa la sogs pas ni le'u bzhi pa brtsams so/_/gnyis dang gnyis min rab spangs pa/_/zhes pa ni gcig
[\[13a\]]
[\[13a.1\]]dang du ma nyid spangs pa nyid do zhes mngon no/_/chu bo'i sgra yi zhes pa ni chags pa la sogs pa'o/_/'khor ba'i rgya mtsho la bying ba rnams drang ba'i thabs gsungs pa/_mtshan bya mtshon pa'i mtshan nyid can/_/zhes pa ni mtshan bya ni gang
[\[13a.2\]]zag go/_/mtshon pa ni thabs so/_/mtshan nyid ni mngon par mtshan zhes pa'i don to/_/rnam shes ye shes kyis bsam bya/_/zhes pa ni de la rnam par shes pa la ye shes bzhag nas gsungs pa'i mtshon bya'i ye shes mtshon pa'i sems la las 'du ba'o/_/de
[\[13a.3\]]ltar 'phags pa lang kar gshegs pa las gsungs te/_las ni sems kyis 'du bar byed/_/ye shes kyis ni rnam par rtog_/rnam shes kyis ni rnam par shes/_/zhes pa'o/_/dkyil du bying pa'i lus can rnams/_/grol ba mtshan ma zhes bya'o/_/zhes pa ni gong
[\[13a.4\]]ma'i thabs kyis grol par bya'o zhes pa'i tha tshig go/_/de kho na gsal bar byed pa 'dod pas gsungs pa/_ye shes kyis ni shes bya brtag_/shes bya'i 'gro ba brtag par bya/_/zhes pa la sogs pa'o/_/tshe rabs lnga pas rtogs chub pa/_/rnal 'byor pa ni gtong
[\[13a.5\]]la dga'/_/zhes pa ni/_de la/_tshe rabs lnga pa rtogs chub pa/_/zhes pa ni de bzhin gshegs pa'i lam gsungs so/_/bsam pa ni 'di lta ste/_rnal 'byor pa stong phrag brgya'i nang na 'ga' zhig kyang 'gro ba'am mi 'gro zhes pa ji snyed pa'o/_/stong pa nyid bsgoms pas 'dod
[\[13a.6\]]chags la sogs pa med par byas pa'i lus kyi 'og nas 'byung ba'i sa bon gdab par bya'o zhes gsungs pa/_stong pa'i zhing la sogs lus la/_/blo dang ldan pas sa bon btab/_/ces pa'o/_/de kho na rgyas par byed 'dod pas gsungs pa/_dper na/_gdol ba'i
[\[13a.7\]]khang pa mes bsregs nas/_/zhes pa la sogs pa ste/_de la/_lha la sogs pa'i che ru gnas byas la/_/zhes pa ni/_che ru zhes pa mang bar byas pa'o/_/don ni 'di lta ste/_ji ltar gdol ba'i khyim bsregs nas mchog lha la sogs pa'i khyim byas pa bzhin du/_de ltar 'dod
[\[13b\]]
[\[13b.1\]]chags la sogs pas byin gyis brlabs pa'i lus ye shes kyi mes bsregs te/_sems can gyi don rgyur gyur pa'i snying rje zhes byin gyis brlabs pa'i lus bskyed par bya ba'i don kho nas chos kyi dbyings kyi sa bon btab par bya'o zhes pa'o/_/dge dang rigs
[\[13b.2\]]can mkhas pa kun du gnas/_/zhes pa ni de la dge dang rigs can zhes pa ni snying rje can rnams so/_/mkhas pa zhes pa ni rnal 'byor pa'o/_/de la rnal 'byor pas snying rje la sogs pa bskyed par bya'o zhes mngon to/_/dgod bya yi ge rnam dgod pa/_/zhes pa la sogs
[\[13b.3\]]pas ni sa bon rnam par bkod par bya'o bar gsungs so/_/spyi bor me ni brtag bya ste/_/zhes pa ni/_spyi gtsug na yi ge k+ShuM bkod pa'o/_/sa gnyis dag gi sa bon gyis/_/mig tu de yis sbyor bar bya/_/zhes pa ni yi ge hUM mig gnyis la bkod pa'o/_/stong pa rlung
[\[13b.4\]]gi sa bon gyis/_/sna dang rna ba dag la bsam/_/zhes pa ni rna ba dang sna gnyis la yi ge yuM bsam par bya'o zhes bya ba'o/_/bdud rtsi chu yi sa bon las/_/lce yi dbang po dbang phyug gtso/_/zhes pa ni lce la yi ge hUM bkod pa'o/_/gang dag zhes pa ni s+m+r+yuM la sogs pa ste/_
[\[13b.5\]]de dag kho na ni brtsegs pa'i gzugs kyis gzung bar bya'o zhes ji snyed pa'o/_/gnas bzhi dag tu sbyar bar bya/_/zhes pa ni mgrin pa la s+m+r+yuM/_dpung pa gnyis la h+m+r+yuM/_thong ka la y+m+r+yuM/_lte ba la k+Sh+m+r+yuM ngo /_/yan lag brgyad la bkod par bya/_zhes pa ni de lta
[\[13b.6\]]bu'i rnam pas so/_/sa bon dang ldan lus kyi ni/_/zhes pa ni de dag gi sa bon rnam par dgod pa'o/_/bdag nyid ye shes mkha' 'gro ma/_zhes pa ni ye shes kyi mkha' 'gro ma'i rang bzhin bdag nyid bsgom par bya'o/_/A li kA li rab sbyor ba/_/
[\[13b.7\]]zhes pa ni de la A li ni zhes pa ni a la sogs pa'o/_/kA li ni yi ge ka la sogs pa'o/_/smin mar thig pa gnas dag tu/_/zhes pa ni de la thig le'i gnas ni yi ge hUM ste/_smin ma'i bar du bsgom mo zhes pa'i don to/_/sangs rgyas lnga yis mngon par brgyan/_/zhes
[\[14a\]]
[\[14a.1\]]pa ni de kho na'o/_/de kho na'i ngo bo nyid bshad 'dod pas gsungs pa/_me dang rlung gi bdun don la/_/zhes pa ni de la me ni yi ge ra'o/_/rlung ni yi ge ya'o/_/de gnyis gcig tu gyur pa ni me dang rlung zhes so/_/de las bdun pa'i don ni yi ge ha'o/_/rdo rje
[\[14a.2\]]sa bon ni zhabs skyed u ste/_'gugs pa phyin phyogs rdo rje'i phyag_/ces pa'i lung gi phyir ro/_/thig dang 'dres las yang dag ldan/_/zhes pa ni zla tshes kyi tshul gyi dkyil na thig le'i ri mos yang dag zhon pa zhes steng na bkod pa'o/_/bdud rtsi'i char rgyun bshad
[\[14a.3\]]pa yin/_/zhes pa ni bdud rtsi 'dzag pa'i rang bzhin nyid kyi phyir ro/_/las brgyad la sogs sngon du ni/_/de la las brgyad ni/_zhes pa ni/_zhi ba dang /_rgyas pa dang /_dbang dang /_mngon spyod dang /_dgang ba dang /_rmugs pa dang /_bskul ba dang /_dbab pa la sogs gzung bar bya'o/_/sogs
[\[14a.4\]]pa'i sgras kyang ral gri dang /_sa 'og dang /_ro langs dang /_mi snang bar bya ba'i mig sman dang /_gi wang bsgrub pa'i don dang /_skar ma dang /_btsag dang /_snam bu dang /_gzhan yang ba'i 'dod pa rnams so/_/sngon du bsnyen pa la sogs bya/_/zhes pa ni sngon du bsnyen pa zhes pa ni
[\[14a.5\]]bzlas pa dang bsgom pa'o/_/'dir yang sogs pa'i sgra ni brtul zhugs pa dang dam bcas pa dang /_zas spags pa la sogs pa rnams so/_/nyon cig rdo rje de kho na'o/_/zhes pa la sogs pas ni sngags sbas phyung ba gsungs so/_/dang po rdo rje ngag dang ni/_/zhes pa ni de la rdo rje ngag ni
[\[14a.6\]]badzra'i sgra'o/_/dang po'i sgra ni gong ma'i tshig go/_/sde tshan gong ma'i yi ge dang /_/zhes pa ni yi ge ka'o/_/ji ltar sde tshan bzhi pa'i zhes pa ni/_ka'i sde tshan dang por bzung nas sde tshan bzhi pa ni ta'i sde tshan no/_/dang po'i yi ge zhes pa ni/_yi ge ta gzung bar bya'o zhes so/_/gnyis
[\[14a.7\]]'gyur ra yig steng du dang /_/zhes pa ni de la gnyis 'gyur ni yi ge ta de kho na gnyis su brtsegs pa'o/_/ra yig steng du dang zhes pa ni yi ge ta de kho na'i mgon yi ger byin pa'o/_/i zhes pa dang ra yig sbyar/_/zhes pa ni gu gu dang ldan pa'i phyir ro/_/ji ltar sde tshan gnyis pa yi/_/yi ge
[\[14b\]]
[\[14b.1\]]gnyis gzung thig pa la/_/zhes pa ni steng na thig le can yi ge tsha'o/_/lcags kyu yis ni rtse byas te/_/zhes pa ni/_tsha kho na la gu gu i sbyin par bya'o zhes pa'i don to/_/bzhi ba'i yi ge gsum pa'i zhes pa ni yi ge da'o/_/gnyis ka gnyis bun bsgyur bar bya/_/zhes pa ni tshin dang
[\[14b.2\]]da de gnyis lan gnyis brjod par bya'o/_/lnga pa ngag ni sbyin pa dang /_/zhes pa ni/_lnga pa can yi ge hUM gi sbyor bar ldan par bya'o zhes ji snyed pa'o/_/gong du phyag 'tshal yi ge dang /_/zhes pa ni sa dang por yi ge oM bkod par bya'o zhes mngon to/_/yi ge drag po tha mar
[\[14b.3\]]gzhag_/ces pa ni mjug tu yi ge phaT bkod par bya'o zhes bkod pa'o/_/de ltar sbyor ba ni/_oM badzra kar+t+ta ri ts+tshin+da ts+tshin+da hUM phaT ces pa'o/_/lag pa gnyis ka bsdam bya zhing /_/zhes pa ni rdo rje bcing ba bcings nas/_/de nyid kha la sbyang byas te/_/zhes pa ni kha'i drung kho nar
[\[14b.4\]]gzhag par bya'o zhes pa'o/_/khro bo dbu ma brkyang pa'o/_/zhes pa ni mdzub mo dang gung mo brkyang ba'o/_/gnyis ka reg cing reg par bya/_/zhes pa ni chags pa'i tshul du lan du ma ru gcod par bya'o zhes pa'o/_/de nas tshar gcod bshad par bya/_/zhes pa la sogs pa ni
[\[14b.5\]]char pa la sogs pa gcod pa gsungs so/_/de la'ang sngags sbas phyung ba ste/_/ji ltar sde tshan tha ma yi/_/yi ge gsum pa gzung bya ste/_/zhes pa ni yi ge ba'o/_/de ltar sde tshan gsum pa yi/_/de bzhin yi ge gsum pa la/_/zhes pa ni yi ge Da'o/_/gang gi sa bon gsum
[\[14b.6\]]gyi cha/_/yi ge e dang ldan par bya/_/zhes pa ni gong ma'i yi ge ba la e dang ldan pa'i 'greng bu bya'o/_/gang zhig lnga pa'i dang po la/_/lcags kyu yis ni gtse byas te/_/zhes pa ni yi ge i gu gu dang ldan pa'i yi ge ba'o/_/gsum pa'i chu yi sa bon dang /_/tsheg drag pa yi bar
[\[14b.7\]]dag tu/_/zhes pa ni yi ge ba la glo thig le gzhag pa'o/_/rdo rje sa bon tha ma yi/_/zhes pa ni rdo rje mkha' 'gro ma'i sa bon yi ge sa ste/_de'i mtha' ma yi ge ha la zhes par bya'o/_/ra yig lcags kyu zhags pa dang /_/zhes pa ni yi ge ha de'i 'og na yi ger btags/_/mgo na
[\[15a\]]
[\[15a.1\]]i gu gus glon phyin phyogs su 'dren pa'o/_/'joms pa'i yi ge mthar gzhag ste/_/zhes pa ni mjug tu yi ge phaT dgod par bya'o/_/phyag 'tshal gong du gzhag bya ste/_/zhes pa ni gong du yi ge oM dgod par bya'o zhes pa'o/_/de dag sbyor ba ni/_
[\[15a.2\]]oM ba Da be biHhr-i phaT/_de la yang nye bar bstan pa'i man ngag ni 'di lta ste/_'phags pa rta mchog gi nga rgyal rnal 'byor pas brtsam par bya'o/_/rgyud gzhan gyi bi bA bi bA zhes lan gnyis shes par bya'o/_/lag gnyis thal mo sbyor byas te/_/zhes pa ni lag gnyis
[\[15a.3\]]rdo rje thal mo byas pa'o/_/srin lag gzhan dang gzhan du bya/_/khro bo yis ni kun gnon te/_/zhes pa'o/_/srin lag gnyis kyis zhes pa ni/_/srin lag gnyis kyis gung mo gnyis cho rol du dkri bar bya'o zhes pa'o/_/de nyid du ni mthe bo sbyor/_/rta rgod ma yi phyag rgya'o/_/
[\[15a.4\]]zhes pa ni gung mo gnyis dang mthe bo gnyis ka sbyar bar byas pas/_rta rgod ma'i kha'i phyag rgya yin no/_/'bar ba'i phreng ba mnyam pa'i 'od/_/phyogs bcu'i gnas su 'bar byed pa/_/sprin la sogs pa bsreg par 'gyur/_/zhes pa ni 'od zer phreng ba lang long gi 'od kyis dpal
[\[15a.5\]]rta mchog gi nga rgyal gyis phyogs bcu na gnas pa'i sprin gyi lha rnams zos par mthong bar bya'o zhes pa'o/_/rdo rje slob dpon dge ba'i go chas mdzad pa dpal ldan gdan bzhi pa'i rnam par bshad pa las/_bdag gi gdan rdzogs so//_//da ni gzugs brnyan rnams
[\[15a.6\]]bskyon pa dang /_zhi ba la sogs pa'i sbyin sreg dang /_gtor ma'i ngo bo nyid dang /_slob ma yongs su gzung ba ji ltar yin/_shes 'dod pas phyag na rdo rjes zhus pa/_gzugs dang ni ci 'dra dang zhes pa la sogs pas/_gzhan gyis gdan brtsams pa la cher gnas so/_/hom
[\[15a.7\]]khung gi rim par phye ba la/_khru gang tsam las brtsams nas su/_/ji snyed khru stong bar du'o/_/zhes pa'o/_/las kyi rim pas sor brgyad nas brtsams nas/_ji snyed sor nyi shu'i bar du 'phel bar bya'o/_/'di la mu khyud ces pa ni hom khung gi spyi la zhes pa'o/_/tshad kyi cha ni
[\[15b\]]
[\[15b.1\]]gsum las ni/_/cha gnyis su ni brko bar bya/_/zhes pa ni ji ltar gsungs pa'i hom khung gi tshad gsum du bya ste/_cha gnyis su 'og brko bar bya'o/_/brkos pa las kyang brgyad kyi cha/_/khung gi kha ran du yang bya/_/zhes pa ni hom khung brko ba'i tshad cha brgyad du byas
[\[15b.2\]]te/_cha gcig gi tshad ni hom khung gi kha ran zhes pa'o/_/kha ran las kyang phyed kyi char/_/phyi rol tu yang mu khyud bya/_/zhes pa ni kha ran gyi phyed kyi cha'i phyi rol du mu khyud brko bar bya'o zhes pa'o/_/mu khyud brgyad du ldan byas pa'i/_/pad+ma 'dab ma brgyad pa ste/_/zhes pa ni
[\[15b.3\]]mu khyud 'khor ba'i tshad cha brgyad du rgya bskyed pa pad+ma'i 'dab ma'i tshad bya ba'o/_/pad+ma dag gi phyi rol tu/_/sor gcig pa yi ra ba bya/_/zhes pa ni pad+ma'i phyi rol na ra ba sor gcig byas pa'o/_/khung gi dbus su rdo rje ni/_/pad+ma'i nang du gzhag par bya/_/zhes pa ni hom khung gi
[\[15b.4\]]dbus su ji ltar mdzes pa dang /_pad+ma'i steng na rdo rje bkod par bya'o zhes pa'o/_/mu khyud gsum ni mngon spyod do/_/zhes pa ni mngon par spyod pa'i las la hom khung zur gsum mo/_/zhi ba la ni grwa bzhi pa/_/zhes pa ni zhi ba'i las la hom khung zur bzhi byas pa'o/_/yongs su
[\[15b.5\]]gang ba dbang du ldan/_/rgyas pa la yang de bzhin no/_/zhes pa ni dbang dang rgyas pa la hom khung zlum po/_/zla gam dag ni bskrad pa dang /_/zhes pa ni/_bskrad pa la sogs pa'i las la hom khung gzhu'i tshul lo/_/zur brgyad dgug dang rmongs las la/_/hom khung zur brgyad pa yin no/_/
[\[15b.6\]]go rims rim par sbyar bar bya/_/zhi ba rgyas pa dbang la sogs/_/zhes pa ni ji ltar gsungs pa de kho na zhi ba la sogs pa rnams bya ste/_gzhan du ni ma yin no zhes pa'o/_/sangs rgyas lnga yi rtags dag gis/_/ji ltar phyogs dang phyogs su dgod/_/zhes pa ni g.yon du
[\[15b.7\]]'khor nas rdo rje sems ma la sogs pa phyogs la dgod par bya ste/_shar gyi phyogs nas sems ma rdo rje ma'o/_/byang na rin chen rdo rje ma'o/_/nub na chos kyi rdo rje ma'o/_/lho na las kyi rdo rje ma'o/_/phyag mtshan de dag kha ran la gzhag par bya'i gzhan du ma yin no zhes gsungs
[\[16a\]]
[\[16a.1\]]pa/_gnas rnam bzhi yi kha ran du/_/sangs rgyas rtags kyis mngon par brgyan/_/zhes pa'o/_zla gam rdo rje rab mdzes rnams/_/grwa dang grwa ru gzhag par bya/_/zhes pa ni ji ltar mdzes pa zla ba rdo rjes grwa dang grwa la gzhag par bya'o/_/ci rigs stan
[\[16a.2\]]gyi gnas su ni/_/mthe bong bcu gnyis tshad dag gis/_/skyes bu phyed du ldan pa dang /_/ti se gangs ri brtsegs te dge_/_zhes pa ni rang gi stan gyi mdun du mu khyud kyi bar na/_ti se gangs ri gzhag par bya ste skyes bu phyed du zhes pa ni/_skyes bu'i khru gang gi tshad de'i
[\[16a.3\]]phyed mtho gang ste/_yang mthe bong bcu gnyis kyi tshad dang lhan cig tu bsregs ma thag tu sor nyi shu rtsa bzhir bsgyur te/_de'i tshad kyis ti se gangs ri'i tshad yin no zhes ji snyed pa'o/_/'dab ma brgyad la sogs pa'i gnas/_/rim bzhin lha ni bzhugs su
[\[16a.4\]]gsol/_/zhes pa ni 'dab brgyad ji ltar go rims gyis rdo rje mkha' 'gro ma la sogs pa gzhag par bya'o/_/tshad kyi tshad ma ni gdon mi za bar bya'o zhes gsungs pa/_rnal 'byor pas de tshad khyad par du yang sbyar bar bya'o/_/de dag ni dpal ldan gdan bzhi pa gzigs
[\[16a.5\]]pa las gzhan gyi gdan las rnam par bshad pa'i le'u dang po'o//_//chu yi sbyin sogs ji ltar lags/_/chu yi sbyin sogs de la yang /_/zhes pa la sogs pa gsungs pas ni/_chu'i sbyin sreg la sogs pa nyan 'dod pa phyag na rdo rjes gzhan gyis gzhan le'u
[\[16a.6\]]gnyis pa yongs su zhus so/_/chu yi sbyin sreg ces pa ni/_chu'i sbyin sreg pas na chu'i sbyin sreg go/_/'di la sogs pa'i sgra ni/_gtor ma dang nye bar mchod rdzas la sogs pa rnams gzung bar bya'o/_/mtshan nyid ji ltar mtshon par bgyi/_/zhes
[\[16a.7\]]pa ni chu'i sbyin sreg gi ngo bo ji ltar yin zhes pa'i don to/_/dbus su chu yi snod la sogs/_/zhes pa ni 'og nas gsungs pa'i bum pa brgyad la gzhan pad+ma'i tshul du gser la sogs pa las byas pa'i chu'i snod ces pa'o/_/dkar po'i rdzas kyis bsku bar bya/_/zhes
[\[16b\]]
[\[16b.1\]]ba ni dkar po dri zhim po la sogs pas bsku bar bya'o/_/de nas phyi rol gnas pa ni/_/chu'i las la sogs zhes pa ni/_/yud tsam gyis rdo rje mkha' 'gro ma'i bdag nyid bsgoms te/_phyi nas bdag gi dbugs kyis gong nas gsungs pa'i bkod pa'i rim pas
[\[16b.2\]]phyung nas phyi rol gyi gnas la chu'i dbus su ye shes mkha' 'gro ma las kyi rim pas sku mdog dang phyag mtshan la sogs pa dang ldan par bskyed nas zhi ba la sogs pa'i sbyin sreg bya'o/_/so sor rtogs ni brtan pa ni/_/rang gi gzugs kyis kha dog ldan/_/dam
[\[16b.3\]]tshig kun gyi phyag rgya ni/_/sngags dang phyag rgya la sogs bstan/_/zhes pa ni ye shes mkha' 'gro ma'i dam tshig gi phyag rgya bzhin rdo rje mkha' 'gro ma la sogs pa rnams la ston par bya'o zhes so/_/sngags pas rtag tu chu gtor na/_/khyad par dag ni rgyas par 'gyur/_/
[\[16b.4\]]zhes pa ni mdun na bsgoms pa'i rdo rje mkha' 'gro ma la sogs pa rnams kyi dbu rgyan gyi rdo rje rtse mor nyin re bzhin du chu gtor nas phul pas rgyas pa chen por skye ba'o zhes pa'o/_/de dag ni dpal ldan gdan bzhi pa'i rnam par bshad pa las gzhan gyi gdan gyi le'u gnyis
[\[16b.5\]]pa'o//_//'di ltar bsgom pa'i rnal 'byor pa'i dkyil 'khor bri ba med par mchog gi dngos grub mi 'gyur pas/_'khor ba las brgal mtshan nyid dag_/nyon cig rgyal po rdo rje che/_/zhes pa la sogs pas dkyil 'khor gyi le'u brtsams so/_/phung po lnga la sogs pa rnams rang
[\[16b.6\]]bzhin med pa ni stong pa nyid kyi le'u bshad zin pas na 'dir ma bkrol lo/_/ji ltar mnyam par blta ba dang /_/zhes pa la sogs pa ni go sla'o/_/gnyis med ye shes mtshan nyid dag_/nyon cig rdo rje de kho na/_/zhes pa la sogs pa ni dngos po rnam par dag pa gsungs so/_/
[\[16b.7\]]bla med nyid du bya ba'i phyir/_/thal sbyar 'di gsum brjod par bya/_/zhes pa ni byang chub sems dpa' bskyed nas bla na med pa'i sangs rgyas kyi mchod pa bya'o zhes pa'i don to/_/hUM zhes bya ba la sbyor ba/_/phyag 'tshal 'joms pa mthar gzhag ste/_/zhes pa ni/_de la/_hUM zhes bya ba
[\[17a\]]
[\[17a.1\]]rab sbyor ba/_/zhes pa ni phyag 'tshal dang 'joms pa gnyis kyi bar du yi ge hUM sbyor bar bya'o zhes pa ji snyed pa'o/_/de ltar zin ma thag tu/_oM hUM phaT ces pa'i sngags su 'gyur ro/_/sngags des rang gi lag pa rdo rjer bsams nas de bzhin gshegs pa
[\[17a.2\]]lnga'i gnas su brtag par byas nas sa sbyang bar 'gyur ro zhes pa'o/_/de nas shin tu dri zhim pa'i dris gru bzhi'i dkyil 'khor byas te/_rdul tshon lngas pad+ma 'dab ma brgyad bris te/_de'i dbus su dngos grub thams cad kyi bum pa dang /_shar gyi 'dab ma la tshon sna
[\[17a.3\]]lnga'i thig le dang /_lho'i 'dab ma la rdo rje dang /_byang gi 'dab ma la dril bu dang /_nub kyi 'dab ma la bdud rtsis gang ba'i dung chen po la sogs pa'i snod rnams kyi dkyil 'khor bris te/_skud pa dmar pos de'i glor kun yongs su dkris nas gzhag par bya'o/_/de'i 'og tu
[\[17a.4\]]rdo rje slob dpon gyis ye shes mkha' 'gro ma'i nga rgyal gyis me tog dang /_dri dang /_spos dang /_me tog gi phreng ba dang /_lha bshos dang /_gtor ma dang /_nye bar spyod pa la sogs pas mchod pa rnams bya'o/_/de'i 'og tu yang lag pa gnyis kyis rdo rje khu tshur bcings te/_sna'i
[\[17a.5\]]rtse la phyin ci log nas bzhag ste/_phyogs su brkyang nas bgegs rnams sngags 'dis gzhom par bya'o/_/re zhig gang dang gang zhig khyed cag sa bdag rnams lha dang /_klu dang /_gnod sbyin dang /_dri za dang /_'byung po dang /_'byung mo dang /_mkha' 'gro ma la sogs pa rnams sems
[\[17a.6\]]can gyi don du 'dir dkyil 'khor rtsom gyis myur ba kho nar song shig_/hUM phaT phaT phaT swA hA zhes pa ni bgegs bskrad pa'i sngags dang phyag rgya'o/_/de nas sgeg mo'i sngags dang phyag rgya bcings nas/_oM pra sA d+ha ku ru mang me ti sun d+hA rI da ya tsi ta taM hUM dzUM dzUM swA hA/_de ni sa'i lha mo la gsol
[\[17a.7\]]ba gdab pa'i sngags dang phyag rgya'o/_/de'i 'og tu rdo rje de bzhin nyid kyis gzung /_dril bu chos kyis dkrol bar bya'o/_/de nas pad+ma'i dbus na gnas pa'i bum pa ye shes mkha' 'gro ma sku mdog dkar ba/_rdo rje dang dril bu bsnams pa dmigs te/_'og tu mchod par bya'o/_/
[\[17b\]]
[\[17b.1\]]rdo rje bcing bas bcings nas su mdzub mo gnyis brkyang te bkug nas rtse dang rtse mor sbyor te snying gar gzhag par bya'o/_/oM AHswA hA de ni snying po'i sngags dang phyag rgya'o/_/g.yas kyis rdo rje 'dis bum pa la reg ste/_lan brgya rtsa brgyad bzlas par bya'o/_/de nas sangs rgyas
[\[17b.2\]]lnga'i bdag nyid kyi sa bon oM hUM hri swA hA zhes tshon lnga la mngon par bsngags te gdab par bya'o/_/seng ge ma'i sa bon oM s+m+r+yuM swA hA zhes pas rdul tshon lnga la bzla bar bya'o/_/de nas 'byung po'i gtor ma byin nas sa gzung ba'i don du ji snyed pa'i nye bar spyad pa lngas mchod par byas
[\[17b.3\]]te/_dpung pa la sogs pa g.yas kyi mtshams la gzhag par bya'o/_/dkyil 'khor bri ba'i las la sogs pa bcol ba rnams dge ba bcu'i las kyi lam la sbyor te/_yang dri zhim po'i chus bskus te thig gdab par bya'o/_/de dag ni sa srung ba'i cho ga'o/_/de nas thig
[\[17b.4\]]gdab par bya ba ni/_de ltar nye bar sbyor ba'i skud ba rgyu lnga las byas te tshon lngas btso bar bya'o/_/de'i 'og tu dkyil 'khor gyi sa'i dbus su phyogs mtshams brgyad la thig le byas nas ye shes mkha' 'gro ma'i nga rgyal bskyed de thal mo'i phyag gnyis kyis tshon lnga'i thig rnams
[\[17b.5\]]bzung nas mkha' 'gro ma lnga'i sa bon gyis sngags gdab par bya'o/_/sngags ni oM a a a oM AH'o/_/slob dpon gyis sna gcig la gzung ste/_slob mas sna phar sna bzung nas thig gdab par bya'o/_/de la rim pa 'di lta ste/_bden bral gyi mtshams na slob
[\[17b.6\]]dpon bzhugs na slob ma dbang ldan gyi mtshams na gnas par bya'o/_/yang slob dpon g.yas su bskor nas 'ong ba rlung gi mtshams na bzhugs na/_de kho na bzhin slob mas me'i mtshams su'o/_/slob dpon nub phyogs su gnas na slob ma shar phyogs su'o/_/de nas slob
[\[17b.7\]]dpon lho phyogs su gnas na slob ma yang de kho na bzhin du byang phyogs su'o/_/phyi ma phyogs kyi thig gdab par bya'o/_/de nas dkyil 'khor gru bzhi pa cha lnga bya ste/_dbus kyi re'u mig nas re'u mig gsum gyi phyed cha yis dkri bar bya'o/_/dkyil 'khor snying po re'u mig dgu
[\[18a\]]
[\[18a.1\]]pa la rdo rje ka bas brgyan par bya'o/_/grwa dang grwa thams cad la rdo rje rgya gram kho nas brgyan par bya'o/_/'khor rnams kyi cha yis sgo rnams te grwa bzhi'o/_/de'i phyed kyi cha de kho nas 'bring ngo /_/'bring gi phyed kyis mu khyud do/_/mu khyud kyi phyed kyis
[\[18a.2\]]tshon lnga'i sa'o/_/nang gi shar dang /_byang dang /_nub dang /_lho'i re'u mig la dkar po dang /_ser po dang /_dmar po dang /_ljang gu rnams rdul tshon gdab par bya'o/_/dbus su ni sngon po rdo rje phreng ba'i phyi rol du phyi'i rnal 'byor ma'i gdan la dmar po
[\[18a.3\]]chen po'i mdog go/_/lha mo puk+ka sI la sogs pa'i phyi rol du ra ba lngas bskor bar bya'o/_/de'i phyi rol gyi tshon nag po'i gnas nam mkha' sngon po bzhin no/_/lha'i snam bu la ni gser btso ma'i mdog gdab par bya'o/_/phyi rol na twa ra na bzhi dang bcas pa'o/_/
[\[18a.4\]]de ltar gsungs pa/_gru bzhi dang ni sgo bzhi dang /_/twa ra na bzhis brgyan pa ste/_/dril bu dra 'phyang 'bar ba phreng /_dra ba dra phyed la sogs dkris/_/grwa yi cha ni thams cad dang /_/sgo yi khyams dang mtshams dag la/_/rdo rje rin chen bkod pa ni/_/phyi yi dkyil 'khor
[\[18a.5\]]brtag pa yin/_/zhes so/_/sgo bzhi glo ru bum pa'i steng na shar dang /_byang dang /_nub dang /_lho ru rdul tshon gyi seng ge dang /_rma bya dang /_ngang pa dang /_chu srin gyis mtshon pa'i rgyal mtshan bkod pa'o/_/de kho na'i rtsa na bum pa brgyad bzhag pa'o/_/grwa bzhi la yang bum
[\[18a.6\]]pa bzhi dgod par bya'o/_/de 'dra ba'i dkyil 'khor khru gang nas brtsams nas ji snyed du stong gi bar du bri bar bya'o/_/dkyil 'khor la yang hom khung bzhin du tshad dam bcas pa gdon mi za bar bya'o/_/de nas 'phen pa'i cho ga gsungs te/_/rdo rje mkha' 'gro ma'i nga rgyal gyis
[\[18a.7\]]hUM sgra dang ldan par byas te/_/rdo rje dang dril bur bcas pas bgegs rnams bskrad par bya'o/_/bskor ba'i thabs dang /_'phen pa'i thabs bya ba dang /_mnyam pa'i thabs dang /_dbye ba'i thabs dang /_rkang gcig pa dang /_g.yon gcod pa rnams kyis shar kyi sgor gnas te/_
[\[18b\]]
[\[18b.1\]]rdo rje mkha' 'gro ma bdag ces brjod nas sngags 'dis bgegs rnams gzhom par bya'o/_/oM hUM ha na mA ra ya du Sh+TAM g+hA ta ya g+hA ta ya/_a hrIHphaT ces so/_/de kho na bzhin du byang du drag po'i mkha' 'gro ma'i nga rgyal dang ldan pas rdo rje bcing ba bcings nas/_snying gar bzhag
[\[18b.2\]]ste/_g.yas brkyang ba dang /_g.yon brkyang ba dang /_sa ga dang /_zlum po'i stabs kyis gnas nas bgegs rnams sngags 'dis gzhom par bya'o/_/oM hUMHaHphaT ces so/_/de nas nub kyi sgo nas sgeg mo'i phyag rgya bcings nas pus mo dang sbyar ba g.yon gyi rkang pa bzhag
[\[18b.3\]]nas 'khor ba'i seng ge'i stabs kyis gnas pas bgegs rnams sngags 'dis gzhom par bya'o/_/oM hUM AM phaT ces so/_/de'i 'og tu lho ru gdol pa mo'i nga rgyal gyis rdo rje bcings pa spyi bor bzhag ste pus mo'i stabs dang /_tsog pu'i stabs dang /_bskor ba'i thabs
[\[18b.4\]]dang /_bzlog pa'i thabs kyis gnas nas/_sngags 'dis bgegs gzhom par bya'o/_/oM hUMHi phaT ces so/_/yang gar gyi phyogs la gnas pas ye shes mkha' 'gro ma'i nga rgyal kho nas dpal rdo rje sems dpa'i phyag rgya chen po bcings nas/_g.yas brkyang ba dang /_'dug
[\[18b.5\]]pa dang /_'dus pa dang /_gnas pas rnam pa du mar yi ge hUM brjod par bya'o/_/de nas sa sbyang ba'i sngags dang /_phyag rgya kho nas phur bu gdab par bya'o/_/spyi bor rdo rje thal mo phye nas rdo rje dra ba'i sngags 'dis gdab par bya'o/_/oM hUM phaT ces so/_/rdo rje bcing ba bcings nas
[\[18b.6\]]mthe'u chung dang mthe bong bsgreng ste/_phyogs su bskor nas sngags 'dis ra ba smin par bya'o/_/oM dze pa ni hUM phaT ces so/_/sngon gyi bum pa ji ltar brgyan pa bzhag ste/_g.yon gyi lag pa mthe'u chung gis mthe bong mnan par reg ste/_bum pa la brgya rtsa brgyad sngags 'dis
[\[18b.7\]]bzla bar bya'o/_/oM tap+te tap+te ma hA tap+te swA hA zhes so/_/rol mtsho'i chus dgang ba'i sngags dang phyag rgya'o/_/phyag rgya de kho na dang sngags 'og nas 'byung ba kho nas bdud rtsa lngar bcug ste/_lan cig ji ltar gsungs pa bzhin du sngags 'di bzla bar bya'o/_/oM sruM k+ShuM hUM phaT
[\[19a\]]
[\[19a.1\]]swA hA zhes so/_/de dag ni bum pa sa bon la gnas pa'i sngags so/_/de nas ji ltar gsungs pa'i gos dang rgyan gyis brgyan te/_byams pa la sogs pa dang ldan nas go cha kho nas bskor bar byas so/_/lag pa gnyis ni rab phye ste/_/mthe bo gnyis kyang dkris
[\[19a.2\]]byas nas/_/ngang pa'i gshog pa'i tshul byas te/_/phyir bzlog nas ni snying gar gzhag_/phyag rgya de bcings nas sngags 'dis go bskon par bya'o/_/oM hUM hoHphaT ces so/_/'dir yang bsgom pa brtsams nas so sor bskyed de/sngon du yan lag brgyad la bkod pa byas nas/_
[\[19a.3\]]me tog dang /_spos dang /_mar me dang /_dri dang /_me tog phreng ba dang /_nye bar spyod pa lngas mchod nas sku gsum gyi bdag nyid sngags 'dis byas so/_/oM badzra kA ya ho oM badzra bAk+ka AH oM badzra tsit+ta ya hUM zhes so/_/swa b+hA ba shud+d+haH sarba d+harmAH swa b+hA ba shud+d+ho\u0f85haM/_badzra shud+d+haHsarba
[\[19a.4\]]d+harmA badzra shud+d+ho\u0f85haM/_yo ga shud+d+ha sarba d+harmA yo ga shud+d+ho\u0f85haM zhes pas sku gsum rnam par dag par bya ste/_ye shes mkha' 'gro ma'i nga rgyal bskyed par bya'o/_/de nas oM badzro haM gis rdo rje sems dpa'i nga rgyal byas te/_de nas dgug par bya'o/_/sa gtsang ma'i ye shes kyi dkyil
[\[19a.5\]]'khor ni rang gi snying ga'i dkyil 'khor la bkug nas mdud de bcings nas dbang du byas nas bsgrub par bya'o/_/de la sngags ni 'di lta ste/_oM badzra aM ku sha dzaH/_oM badzra pA sha hUM/_oM badzra spo Ta baM/_oM badzra g+haN+Te hoH/_khro bo lcags kyu bcings byas te/_mthe'u chung la yang lcags kyu
[\[19a.6\]]che/_dpung par mdud par mdzub gnyis ni/_gdu bu rgyab sbyor gzir bar bya/_/zhes gsungs so/_/dgug pa'i sngags dang phyag rgya'o/_/de dag ni nye bar bstan pa'i sbyor ba dang po'o/_/de dag ma lus par bskyed nas lha'i nga rgyal can rnal 'byor pas ri rab kyi rtse mo na rnam
[\[19a.7\]]par bsgom mo zhes gsungs pa/_phyag rgya kun gyi thog ma ru/_/dam tshig phyag rgya bcing bar bya/_/zhes pa la sogs pa ste/_rdo rje khu tshur gnyis bcings te/_/g.yon pa snying gar bzhag nas su/_/g.yas pa'i khu tshur g.yon gyi mchan khung du bcug pa de ni dam tshig gi phyag rgya'o/_/
[\[19b\]]
[\[19b.1\]]ji ltar sa bon rdo rje dngos/_/zhes pa ni yi ge hUM ngo /_/phyag 'tshal bsregs pa mthar gzhag pa'i/_/zhes pa ni go sla'o/_/oM hUM swA hA zhes pa ni dam tshig gi sngags dang phyag rgya'o/_/nang gi dkyil 'khor re'u mig lnga la seng ge'i gdan yongs su brtag par bya'o zhes gsungs pa/_
[\[19b.2\]]seng ge'i gdan ni lnga dag gis/_/gdan lnga ru ni sbyor bar bya/_/zhes so/_/gdugs dkar po yis brgyan pa yi/_/nyi ma'i dkyil 'khor bsam par bya/_/zhes pa ni de lta bu la sogs pas mngon par brgyan par bya'o zhes ji snyed pa'o/_/bdag gi dbugs las byung nas ni/_
[\[19b.3\]]dbus su ye shes mkha' 'gro ma/_/zhes pa ni rang gi sa bon las bskyed pa sna nas phyung ste/_gdan la ye shes mkha' 'gro ma gzhag par bya'o zhes pa'i don to/_/zhal gsum phyag ni drug pa la/_/zhes pa'i don ni gsal lo/_/de ltar kun du yang shes par bya'o/_/bdag gi
[\[19b.4\]]chu las byung ba zhes pa ni chu'i rtsa las zhes pa'o/_/bdag gi me las byung ba zhes pa ni me'i rtsa las zhes pa'o/_/bdag gi rlung las byung ba zhes pa ni rlung gi rtsa las zhes pa'o/_/rang gis las byung bya ba/_/zhes pa ni/_sa'i rtsa las zhes pa'o/_/de'i phyi rol bzhi pa ni/_/zhes pa ni/_
[\[19b.5\]]phyi rol gyi mkha' 'gro ma la sogs pa bzhi yang nang gi sgo bzhi la gzhag par bya'o zhes pa'i don to/_/de dag gzugs sogs mdun na ni/_/dam tshig kyang ni bstan par bya/_/zhes pa ni ye shes mkha' 'gro ma la sogs pa'i mdun du dam tshig bstan par bya'o zhes pa ste/_
[\[19b.6\]]ye shes mkha' 'gro ma'i mdun du de'i dam tshig bstan par bya'o zhes pa'o/_/oM hUM swA hA zhes so/_/sa bon de nyid la ldan pa/_/zhes pa ni/_dang po kun la yang gong nas gsungs pa kho nas gzung bar bya'o/_/dbyug pa glo ru gzhag nas su/_/zhes pa ni gug skyed gsum pa'o/_/
[\[19b.7\]]des spong ba ni 'di lta ste/_oM a swA hA/_oM A swA hA/_oM oM swA hA zhes so/_/grwa yi lha mo bzhi yi ni/_oM r-i swA hA/_oM r-I swA hA/_oM l-i swA hA/_oM l-I swA hA zhes so/_/nang gi sgo srung ma lha mo rnams kyis ni/_oM phuM swA hA/_oM pheM swA hA/_oM phroM swA hA/_oM phriM swA hA zhes so/_/bdud
[\[20a\]]
[\[20a.1\]]rtsi thig ler yi ge zhes pa ni yi ge sruM ngo /_/dgu tha ma'i sa bon bzung nas ni/_/zhes pa ni yi ge ya dang po bzung nas dgu tha ma ni yi ge k+Sha'o/_/dang po'i tshan las gsum pa dang /_/nga ro'i thig pa sbyar ba yi/_/zhes pa ni yi ge guM ngo /_/gnyis min gtor ma gang
[\[20a.2\]]ba yis/_/de de nyid kyis mchod par bya/_/zhes pa ni 'og nas 'byung ba gsungs te/_bdud rtsi lnga dang /_lcags kyu lnga dang /_bza' btung la sogs pa dang ldan par 'byung po'i gtor ma sbyin par bya'o/_/pad+mo bskor bas bskor bya zhing /_/g.yas su pad+ma bsam par bya/_/g.yon pa rdo rje
[\[20a.3\]]bsgreng nas ni/_/phyag rgya chen po bstan par bya/_/zhes pa ni lag pa g.yas pa la pad+ma'i b+han+d+ha bsam ste/_g.yon pas rdo rje bsgoms nas lan gsum gyis phyag rgya bcings te/_oM ha ho hrIH swA hA zhes brjod nas bstan par bya'o zhes pa don to/_/mchod pa'i khyad par byed pa la gsungs pa/_ye shes
[\[20a.4\]]can gyis 'jig rten pa'i/_/phyi yi dkyil 'khor btags pa yin/_/zhes gsungs te/_don de ltar 'gyur bar gsungs te/_shin tu rnam par bzlas pa'i mchod pa rnams 'os pa nyid kyi phyir na/_'jig rten las 'das pa'i lha mo dgod par bya ste/_de'i de ma thag tu kho na yang
[\[20a.5\]]'jig rten la sogs pa'i lha mo rnams phyi'i dkyil 'khor la bkod par bya'o zhes pa'o/_/de la bkod pa'i rim pa ni 'di lta ste/_nang gi dkyil 'khor gyi rdo rje phreng pa'i phyi rol shar phyogs su puk+ka sI dang /_khro gnyer ma dang /_gtum mo rnams bdud rtsi'i chu'i snod phyag gis 'dzin
[\[20a.6\]]pa dmar po dang /_ser po dang /_nag po'i sku mdog tu dgod do/_/byang na drag mo dang /_khrag 'thung ma dang /_sha za ma rnam pa gsum lcags kyu lnga la sogs pas gang ba'i snod phyag gis 'dzin pa ser po dang /_dkar po dang /_dmar po'i sku mdog go/_/nub tu khro mo dang /_'bar
[\[20a.7\]]ma dang /_'jigs byed ma rnams gtor ma'i snod phyag gis 'dzin pa dmar po dang /_ser po dang /_nag po'i sku mdog go/_/lhor thod phreng ma dang rdo rje ma dang /_bum pa rnams bza' ba dang /_btung ba la sogs pa'i snod 'dzin pa/_nag po dang /_dmar po dang /_dkar po'i sku
[\[20b\]]
[\[20b.1\]]mdog go/_/dbang ldan na sgeg mo dang dri chab ma ste dkar po dang /_ser po'i mdog go/_/me'i mtshams na pi wang ma 'khrugs shing 'bar/_/skra sil bur btang ba/_sbrul gyi rgyan gyis brgyan pa/_sna tshogs kyi na bza' dang /_rgyan gyis klubs pa/_dbang po'i skyil
[\[20b.2\]]mo krung gis gnas pa'o/_/de'i phyi rol du 'khor ba'i sa la phyi na 'byung po'i gtor ma'i sngags kyi rim pas phyogs brgyad la yongs su brtags pa'i dur khrod brgyad la nag po drag po la sogs pa'i dur khrod kyi bdag po rnams dgod par bya'o/_/de la rim pa ni 'di lta
[\[20b.3\]]ste/_shar du nag po drag po'o/_/byang du drag chen po'o/_/nub tu lha sbyin no/_/lhor nag po'o/_/dbang ldan na gtsigs byed do/_/me'i mtshams na 'jigs byed do/_/bden bral na dga' ba las 'das so/_/rlung gi mtshams na bgegs kyi rgyal po'o/_/de dag thams
[\[20b.4\]]cad kyang mig gsum pa lag pa bzhi pa/_ji ltar gsungs pa'i lag cha dang /_gos dang rgyan gyis brgyan pa nag po dang /_ser po dang /_dkar po dang /_dmar po'i gzugs kyi mdog go/_/dbang ldan la sogs pa'i grwa bzhi la gnas pa ni/_dkar ser dang /_dkar nag
[\[20b.5\]]dang /_dmar nag dang /_ser dmar gyi gzugs kyi mdog go/_/de dag gi 'khor gsungs pa/_rgan byed ma dang drag mo dang /_/'jigs byed ma dang u mas bstod/_/ces pa ste nag po drag po'i mdun du rgan byed ma dang /_g.yon du drag mo dang /_rgyab tu 'jigs byed ma
[\[20b.6\]]dang /_g.yas su u ma'o/_/bstod ces pa ni/_lha mo de dag mkha' 'gro ma la sogs pa'i mdog ste/_nye bar spyod pa lnga la sogs pas lag pa brel ba/_nye bar spyad pa lnga yis yang dag par mchod pa'o/_/de bzhin du byang du yang /_rgyal mo rnam par rgyal mo dang /_thub
[\[20b.7\]]med gzhan gyis mi thub ma/_/zhes pa ste drag chen po'i 'khor rnams mar me la sogs pa'i sku mdog dang mthun no/_/de bzhin du nub tu yang /_/nag mo bzang mo nag chen mo/_/nag drag mo dang rnal 'byor ma/_/zhes pa ste lha sbyin gyi byan mo bzhi pa ni 'jigs byed ma la sogs
[\[21a\]]
[\[21a.1\]]pa'i mdog go/_/de bzhin du lho na yang /_dbang byed ma dang zla ba mo/_/drag mo sdang pa lam pa ni/_/zhes pa ste nag mo'i lha mo ste/_'phrog byed ma la sogs pa'i mdog go/_/dbang ldan na ni/_'phrog byed ma dang me mar ma/_/'jigs byed yul gnas rnal
[\[21a.2\]]'byor ma/_/zhes pa ste gtsigs byed kyi mkha' 'gro ma rnams te/_rgan byed ma la sogs pa'i mdog go/_/me mtshams na/_drag mo'i gzugs dang gzugs chen mo/_/mche ba gtsigs ma thod can ma/_/zhes pa ste 'jigs byed kyi mkha' 'gro ma ste/_dbang byed ma la sogs
[\[21a.3\]]pa'i mdog go/_/bden bral na/_thod phreng phreng ba kha T+wAM ma/_/sbrul chen zhes pa ste/_dga' ba las 'das kyi byan mo ste/_nag mo bzang mo la sogs pa'i mdog go/_/rlung gi mtshams na ral gri skra can dang /_rdo rje de bzhin gzhu lag dang /_/zhes pa ste bgegs rgyal gyi byan mo rnams te/_rgyal mo la sogs
[\[21a.4\]]pa'i mdog go/_/de nas shar gyi sgo na khyab 'jug ste/_dbyug to 'dzin pa'o/_/byang na tshangs pa ste sbrang yab 'dzin pa'o/_/nub na 'dzin pa ste/_mtshan nyid kyi sgra brjod pa la brtson pa'o/_/lho la brgya byin te gdugs 'dzin pa'o/_/de bzhin du lho'i snam bu'i grwa la dbang ldan gyi mtshams
[\[21a.5\]]na dbang ldan no/_/me mtshams na nor lha ku be ra'o/_/bden bral na 'byung po'i bdag po'o/_/rlung gi mtshams na rlung gi bdag po zhes pa'o/_/de dag kyang bu dang bud med 'khor dang bcas pa/_mdog dang lag cha dang ldan pa rim par bri'o zhes shes par bya'o/_/de'i tshom bu'i glo la shar
[\[21a.6\]]phyogs na keng rus 'jigs byed dang /_khwa dang /_srin po dang /_tshogs kyi dbang phyug dang /_dril sna'o/_/de dag mkha' 'gro ma la sogs pa'i mdog go/_/de bzhin du byang phyogs na gtum mo'i dbang phyug dang /_bdun pa'i lha dang /_tsha ba'i dbang phyug dang /_hUM sgra 'jigs byed do/_/de
[\[21a.7\]]dag ni mar me la sogs pa'i mdog go/_/de bzhin du nub phyogs na 'dod pa'i drag po dang /_tha 'del dbang phyug dang /_cang te'u phyi gzhag dang /_rnga chen 'jigs byed do/_/de dag ni 'jigs byed ma la sogs pa'i mdog go/_/de bzhin du lho phyogs na pi wang dbang phyug dang /_nga ro
[\[21b\]]
[\[21b.1\]]chen po dang /_mche ba gtsigs pa dang /_gzhu 'dzin pa'o/_/de dag ni 'phrog byed ma la sogs pa'i mdog go/_/de dag kyang phyag bzhi pa kha T+wAM ga dang /_b+han+d+ha dang /_lha mo 'khyud pa dang /_tri shU la 'dzin pa dang /_spyan gsum pa dang /_stag lpags kyis smad g.yogs pa
[\[21b.2\]]dang /_rgyan thams cad kyis brgyan pa/_thod phreng gis bcings pa rnams so/_/de'i phyi rol nang gi mu khyud kyi sa la 'byung po dang /_sha za la sogs pa rol cing rol par byed par de'i 'khor rnams shes par bya'o zhes pa'o/_/drag po nag po dang /_keng rus 'jigs byed
[\[21b.3\]]la sogs pa'i rang rang gi ming gi dang po yig 'bru kho nas chos kyi yi ge'o/_/rdo rje khu tshur gnyis bcings te/_/sdigs mdzub dbu ma brkyang par bya/_/dbu ma'i tshig gsum la sdigs mdzub lcags kyu'i tshul gyis sbyor/_/oM A kAR+Sha ya hUM phaT ces so/_/'jigs pa'i lha
[\[21b.4\]]rnams dgug pa'i phyag rgya dang sngags so/_/gang nas gsungs pa'i bdud rtsi 'od zer kyi phyag rgya dang /_sngags kho na puk+ka sI la sogs pa'i dam tshig gi phyag rgya dang sngags so/_/snyim pa'i thal mo byas nas de kho na g.yas su g.yo bar 'dzin pa'o/_/oM g+h+raM swA hA zhes pa
[\[21b.5\]]drag mo la sogs pa'o/_/lag pa gnyis ni brkyang nas su/_/rgyab dang rgyab gnyis sbyar bar bya/_/so sor re re ni sor mo'i rtse mo dkri bar bya'o/_/oM be tA lI hUM zhes pa ni drag mo la sogs pa rnams kyi'o/_/rdo rje khu tshur gnyis bcings te/_sta zur gnyis su gzhag par
[\[21b.6\]]bya/_oM hUM swA hA/_sgeg mo'i'o/_/g.yon pa'i lag pa phye nas su/_/mthe bo srin lag bsgreng bar bya/_/g.yas pa yis ni bzung nas su/_/dung gi phyag rgya dri sbyin no/_/oM d+hU pa pr-i gan+d+he hUM dri chab ma'i'o/_/pi wang gis ni pi wang ste/_oM hUM ho swA hA pi wang ma'i'o/_/snyim pa gnyis
[\[21b.7\]]kyi thal mo ni/_bskor zhing gyen du gtor bar bya/_/oM sraM swA hA/_gtor ma'i'o/_/rdo rje khu tshur gnyis bcings te/_/mdzub mo bsgrengs nas kha la bsgul/_/oM hUM hUM hUM swA hA/_dbyangs mkhan ma'i'o/_/rdo rje khu tshur dam bcings te/_/mkhrig ma g.yon pas gzung bar bya'o/_/
[\[22a\]]
[\[22a.1\]]oM i swA hA/_spos me'i'o/_/g.yas kyi sta zur gyi phyogs su lag pa 'gying bag gis btang nas g.yas pa dpung pa la yang bsgrengs nas/_oM sru nri tra swA hA/_gar mkhan ma'i'o/_/thal mo sbyar nas spyi bor gzhag ste/_oM k+ShuM swA hA/_mar me ma'i'o/_/
[\[22a.2\]]rdo rje khu tshur g.yas bcings te/_sdigs mdzub dbu ma bsgrengs nas su/_/dpral ba la ni reg par bya/_/oM mu mu hUM swA hA/_dbang ldan gyi'o/_/rdo rje bcings nas sdigs mdzub gnyis bsgrengs la rin chen gyi tshul du sbyar bar bya'o/_/oM da na g+haM hUM swA hA/_nor gyi lha'i'o/_/g.yas
[\[22a.3\]]pa rdo rje khu tshur bcings nas sdigs mdzub bsgreng bar bya'o/_/oM khra te ni hUM phaT swA hA/_'byung po'i bdag po'o/_/g.yas pa khu tshur bcings nas sdigs mdzub shin tu brkyang bar bya'o/_/oM b+hur b+hu baHswA hA/_klu'i rgyal po'i'o/_/rdo rje khu tshur yar bsgrengs nas/_oM khres swA hA/_
[\[22a.4\]]khyab 'jug gi'o/_/g.yas pa 'phan gsum gyi phyag rgya yar bsgrengs nas/_oM hUM swA hA/_drag po'i'o/_/g.yas pa rdo rje khu tshur snying gar bskur bar bya ste/_oM oM swA hA tshangs pa'i'o/_/lag pa g.yas phye nas kha mar sbub par bya ste/_g.yon pa'i khu tshur las khro bo sor mo bsgrengs
[\[22a.5\]]nas gdugs kyi tshul gyis dkyil du rig par bya'o/_/oM oM mu mu swA hA/_brgya byin gyi'o/_/lag pa tri shU la dam tshig gi phyag rgya'i sngags kho na nag po drag po la sogs pa dang /_keng rus 'jigs byed la sogs pa rnams kyi spyi'i dam tshig gi phyag rgya yin no/_/lha rnams
[\[22a.6\]]bkod pa'i de ma thag tu mchod pa nyi shu pas rdo rje mkha' 'gro ma la sogs pa rnal 'byor ma mchod par bya'o zhes gsungs pa'o/_/de nas mchod pa nyi shu pas/_mkhas pa yis ni mchod par bya/_/zhes pa la sogs pa ste/_sgeg mo'i phyag rgya bcings nas yi ge hUM gi dbyangs blangs
[\[22a.7\]]pas/_yi ge hUM gi sgras gang ste/_mnyes pa chen po 'dis bya'o/_/hUM hUM hUM g+huM/_hUM hUM hUM hUM/_oM g+hoM/_oM go/_/oM g+ho hUM/_ga truM ga truM/_ga truM hUM swA hA zhes so/_/de nas rdo rje de bzhin nyid kyis bzung nas/_dril bu'i chos kyis de rnams brjod par bya'o/_/rdo rje khu tshur gnyis bcings te/_/
[\[22b\]]
[\[22b.1\]]rgyab dang rgyab tu sbyar bar bya/_/mthe'u chung gnyis ni dkris byas nas/_/bag tsam 'gul bar byed pa yin/_/oM badzra g+haN+Ta ho/_/oM badzra ta ra me/_oM badzra g+haN+Te ra Ni ta pra ra Ni ta sarba bud+d+ha pra tsa li te pradz+nyA pA ra mi tA swa b+hA we badzra sarba hr-i da ya a ba to Sha ni hUM hUM hUM swA hA zhes so/_/rdo rje dang dril bu'i de kho na nyid
[\[22b.2\]]do/_/de nas dpal mchog dang po'i rgyud las gsungs pa/_sems dpa' chen po dang po'i mchog/_ces pa la sogs pa mtshan brgya rtsa brgyad kyis bstod par bya'o/_/de'i 'og tu yang /_hUM hUM hUM/_'khor ba las bsgral sku 'dzin pa/_/phan tshun 'khyud pa'i sbyor 'chang ba/_/kye rdo rje khyod
[\[22b.3\]]hUM la la hUM hUM la la lo gcig hUMH_lha mis phyag 'tshal zhabs kyis mchod/_/dri med me tog dga' 'chang ba/_/kye rdo rje khyod la hUM la la hUM la la lo gcig hUM/_dngos po dang bral bsnyen mdzad pa/_/gsang ba las gsang chen po 'di/_/rol cig rol cig rdo rje khyod/_/gsang
[\[22b.4\]]bar gzir ba khyod kyi don/_/bdud rtsi mtha' yas gsol mdzad pa hUM/_sems can rnam par bsam mdzad 'di/_/'khor ba 'di las rnam brgal ba/_/mchog 'gyur gang de phyag 'tshal lo/_/klu dbang mchog gis dbu brgyan pa/_/ri bong 'dzin dkar brgyan pa'i sku/_/grangs
[\[22b.5\]]med sna tshogs mdzes pa'i gzugs/_/sangs rgyas rdo rje ma phyag 'tshal/_/gser gyi mdog can sku yi mchog_/shin tu drag po'i sbrul gyis brgyan/_/thod pa gsar par khrag 'thung pa/_/brgyan cing byang gi lha mo'i zhabs/_/mA ra ka ta dmar zhing mdzes/_/sgra sogs hUM
[\[22b.6\]]mdzad nga ro 'jigs/_/drag po'i dbyug pa thod pa 'dzin/_/nub kyi lha mo'i zhabs phyag 'tshal/_/mdzes pa'i sngon po'i rnam bkod mdzod/_/lha chen khyab 'jug mgo bla'i zhabs/_/bdud rnams 'joms pa'i khro 'dzin pa/_/phyag 'tshal hUM mdzad lha chen mo/_/de dag la sogs pa rnam pa sna
[\[22b.7\]]tshogs rdo rje dbyangs kyis bstod pa mdzad nas dril bu dkrol bar bya'o/_/de nas rdo rje thal mo snying gar gzhag nas/_oM shud+d+ha d+ha ra me hUM/_a a a a swA hA zhes so/_/lha'i nga rgyal byed pa brtan por byas nas/_phyi'i gtor ma sbyin par bya'o/_/de la re zhig brgya byin la sogs pa'i
[\[23a\]]
[\[23a.1\]]'khor la gtor ma sbyin pa ni/_ji ltar gsungs pa'i gos dang rgyan gyis brgyan nas/_rdo rje dril bu dang ldan pas rkang pa g.yas pa sems dpa'i skyil mo krung /_g.yon pa rab tu brkyang nas rol pa'i skyil mo krung la gnas te/_dri'i dkyil 'khor gru bzhi pa byas
[\[23a.2\]]te/_me tog dkar po la sogs pas mchod nas/_dri zhim po'i sA lu 'bras chan dang /_zho dang /_'dam bu ka ra dang /_sbrang rtsi dang /_mar dang ldan pa shar gyi sgo ru gtor ma'i zas phul te/_'dod pa'i rgyal po'i phyag rgya bcings nas lha rnams sngags 'dis dgug par bya'o/_/
[\[23a.3\]]oM ba ta li ma hA pa ta li hUM hUM hUM dzaHswA hA zhes so/_/oM rgyud ma dang ni rgyud chen mo/_/nyin dang zla ba rnga grub bzhin/_/rta rgyal mo dang zla rgyal mo/_/lha mo u ma gang+gA dang /_/gzugs mdzes skar ma 'dus pa dang /_/gza' tshogs kun dang tshogs kyi gtso/_/karti ka dang dpal ldan
[\[23a.4\]]ma/_/lha mo ri bong 'dzin can ma/_/a ga la dang u pa gal/_/lha min lha yi rgyal po rnams/_/puk+ka sI dang pus kis che/_/hUM he ho A kAR+Sha ya A kAR+Sha ya sa ma ya de bI hUM hUM hUM phaT dzaH swA hA/_zhes dgug pa'i phyag rgya dang sngags so/_/dgug pa'i phyag rgya nyid la sdigs
[\[23a.5\]]mdzub gnyis dkris te/_oM b+hak+Sha sa ma ya tiSh+Tha dzuM hUM phaT swA hA zhes so/_/tshim par byed pa'i sngags dang phyag rgya'o/_/se gol gsum brdabs nas gtang bar bya'o/_/de dag ni lha'i gtor ma'i cho ga'o/_/gang ma gsungs pa'i rim pa kho nas rnam par bkod pa'i dkyil 'khor
[\[23a.6\]]la/_'o ma la sogs pas lha bshos byas te dbul bar bya'o/_/mngar gsum dang /_khrag gis bsres pa'i 'o ma dang /_'o mas bkang ba'i gser gyi snod la sogs pa gzhag par bya'o/_/gong ma'i sngags dang phyag rgya de kho nas dgug ste/_klu'i rgyal po mtha' yas
[\[23a.7\]]dang ni nor rgyas bu/_/'jog po dang ni stobs kyi rgyu/_/pad+ma pad+ma chen po dang /_/dung skyong dang ni rigs ldan rnams/_/lha mo lha mo chen po dang /_/zla ba'i spyi gtsug be con dang /_/pe con chen po hu lun+ta/_/dga' bo dang ni nye dga' bo/_/rgya mtsho rgya mtsho chen po dang /_/tsha ba tsha ba chen po
[\[23b\]]
[\[23b.1\]]dang /_dpal gyi 'od dang 'od chen po/_/rjes su 'dod dang mdzes pa dang /_/mdzes chen po dang sbrul bzang dang /_/stobs po che dang tshi li dang /_/tshi li chen po rnam dag ni/_/oM A gats+tsha A gats+tsha ma hA nA gA d+hi pa ti sarbe b+hur b+hu baHphruM phu swA hA/_dgug pa'i sngags dang phyag rgya'o/_/
[\[23b.2\]]rdo rje lcags kyu dam bcings te/_/mthe bong mthe'u chung bsgreng bar bya/_/lag pa g.yas ni rab phye ste/_/sbyor gyis gdugs kyi tshul du sbyor/_/zhes pa'i phyag rgya de dang /_oM b+hak+Sha ya b+hak+Sha ya sa ma ya tiSh+Tha dzuM hUM phaT swA hA bya ba'i sngags kyis klu rnams dga' bar bya ste/_
[\[23b.3\]]gong ma bzhin du gtor bar bya'o/_/de dag ni klu'i gtor ma'i cho ga'o/_/de nas nub tu kha bltas nas zlum po'i stang stabs la gnas te/_tsan+dan dmar po la sogs pas dkyil 'khor zur gsum byas nas/_me tog dmar po la sogs pas nye bar brgyan nas/_gong ma bzhin
[\[23b.4\]]du zho dang sbrang rtsi dang ldan pa'i sA lu can bdud rtsi lnga dang ldan pa byas te/_mdun du snod bzhag nas gong ma bzhin du Tak+ki rA dza'i phyag rgya dang sngags 'dis dgug par bya'o/_/oM ma Ni b+ha drA ya swA hA/_oM pUr+Na b+ha drA ya swA hA/_oM d+ha na dA ya swA hA/_oM bai shra ba NA ya swA hA/_oM ka li mA li na ye swA hA/_
[\[23b.5\]]oM dzi bi kuN+Da li ne swA hA/_oM mu khen+d+ra ye swA hA/_oM tsa ren+d+rA ya swA hA/_nor bu bzang dang gang ba bzang /_/nor sbyin bdag dang rnam thos sras/_/rgyal ba bzang po rol pa'i phreng /_/bzhin gyi dbang po 'gro ba'i dbang /_/de dag la sogs 'khor dang bcas/_/oM e ho A kAR+Sha ya
[\[23b.6\]]sa ma ya di ba hUM hUM phaT swA hA/_zhes de rnams dgug par bya ba'i sngags dang phyag rgya'o/_/rdo rje bcing ba bcings te bskor nas snying gar gzhag par bya ba'i phyag rgya de dang sngags 'dis oM da ni di ba ba ta li hUM swA hA zhes pas mnyes par byas te/_gong kho na bzhin du gtang bar
[\[23b.7\]]bya'o/_/de dag ni gnod sbyin gyi gtor ma'i cho ga'o/_/yang de kho na lho ru kha bltas te/_rdo rje'i stabs kyis gnas te/_tsan+dan dmar po la sogs pas phyi rol du dkyil 'khor zur gsum pa byas te/_me tog dmar po cher bkram ste/_lha bshos la sogs pas 'dren nas/_
[\[24a\]]
[\[24a.1\]]nya sha skom po dang sha skom po dang /_sgog pa byi kun khrag gi snod rnams til gyi tsha mig dang khu ba rnams dang /_khyad par du bdud rtsi rnam pa lnga dang /_rnam pa sna tshogs bza' ba'i zas dang /_sran ma sha dang ldan pa/_sran ma btsos pa dang /_gang ba'i snod
[\[24a.2\]]mdun du bzhag ste/_gong ma'i sngags pa ta li la sogs pa dang /_Tak+ki rA dza'i phyag rgya gnyis kyis dgug par bya sta/_snod la g.yon pas reg nas sngags 'di bzla'o/_/oM shing gcig dang ni dur khrod dang /_/ri dang brag dang phug gi sa/_/yul gyi 'dab dang lam/_
[\[24a.3\]]dang zhing /_/khyad par du ni khyim stong la/_/snod dang thang dang sa steng dang /_/khyad par gdol pa'i khyim gnas pa/_/nag po drag po drag chen po/_/lha sbyin mnyam du bsten pa dang /_/nag po gtsigs byed 'jigs byed pa/_/dga' ba las 'das bgegs rgyal po/_/rgan byed ma dang drag mo dang /_/'jigs
[\[24a.4\]]byed ma dang u mar bstod/_/rgyal mo rnam par rgyal mo dang /_/thub med gzhan gyis mi thub ma/_/nag mo bzang mo nag chen mo/_/nag sbom ma dang rnal 'byor ma/_/dbang mo dang ni zla ba mo/_/drag mo sdang ba lam+ba ki/_/'phrog byed ma dang me mar ma/_/'jib byed yul gnas
[\[24a.5\]]rnal 'byor ma/_/drag mo'i gzugs dang gzugs chen ma/_/mche ba gtsigs ma thod chen ma/_/thod phreng phreng ma kha T+wAM ma/_/sprul chen rab kyi dgra sta can/_/rdo rje de bzhin gzhu lag dang /_/lha yi dbang phyug ma rnams dang /_/mkha' 'gro lnga yi de nyid dang /_/las kun rjes sgrub byed
[\[24a.6\]]pa yi/_/sbyor ba'i dkyil 'khor rgyal chen mo/_/de bzhin rdo rje dbang phyug gtso/_/de bzhin gshegs pa'i sku chen mo/_/rdul med sbyor ba skye med pa/_/rdo rje dbang phyug ma bka' yis/_/thams cad thams cad dgug 'gyur te/_/oM kak+ka D+ha na/_bab+ba na d+ha na/_khakh+khA da na/_
[\[24a.7\]]sarba du Sh+TA na/_ha na ha na/_ka ta ya che ge mo hUM hUM hUM phaT phaT phaT dzaHswA hA zhes so/_/khams gsum rnam par rgyal ba'i phyag rgya bcings te/_mdzub mo gnyis lu gu rgyud du byas pa'i phyag rgya de dang /_oM tiSh+Tha hUM b+hak+Sha b+hak+Sha phaT/_dz+dzaHswA hA zhes dga' bar bya'o/_/dga' bar bya ba'i
[\[24b\]]
[\[24b.1\]]sngags dang phyag rgya'o/_/de ltar dga' bar byas nas/_se gol gsum gyis gtang bar bya'o/_/de dag ni 'byung po'i gtor ma'i cho ga'o/_/rda la sogs pa brdungs pa dang ldan pa dang /_dril bu'i sgras yongs su gang bas 'byung po'i gtor ma nye bar spyod pa'i sngags dang phyag rgya kho nas byin
[\[24b.2\]]nas dkyil 'khor byed pa'i sa dgang /_de'i phyi rol du nye ba na/_slob ma rnam par brtag pa'i don du oM a dzi hwa saM brta ni hUM phaT/_ces pa'i sngags des lan bdun mngon par bsngags gdab ste/_so shing dang chu sbyin nas/_dam tshig gi sdom pa sbyin par bya'o/_/de la re zhig slob mas zhu
[\[24b.3\]]ba'i tshig ni/_bdag la dgongs shig thams cad kyi rtag pa dang mi bskyod pa dang /_rin chen zhes bya ba dang /_'jig rten dbang phyug dang /_don yod grub pa la sogs pa rnams dang /_byang chub sems dpa' thams cad kyis bdag che ge mo zhes bya bas dus 'di nas nye bar bzung nas/_ji snyed byang chub
[\[24b.4\]]la gnas pa'i bar du bla na med pa'i byang chub kyi sems mchog bskyed par bya'o/_/ji ltar dus gsum mgon po yis/_/byang chub nyid du nges byas te/_/tshul khrims rnam gsum bslab pa dang /_/dge ba'i chos ni bsdu ba dang /_/sems can don bya'i tshul khrims te/_/so sor bdag gis brtan por
[\[24b.5\]]gzung /_/sangs rgyas chos dang dge 'dun te/_/bla med dkon mchog gsum gyi mchog_/sdom pa sangs rgyas sbyor skyes pa/_/dang por re zhig gzung bar bgyi/_/rdo rje dril bu phyag rgya dang /_/so sor de bzhin nyid du gzung /_/rdo rje chen po'i rigs mchog la/_/slob dpon nyid du gzung bar
[\[24b.6\]]bgyi/_/dam tshig nyid du dag pa yi/_/rin chen 'byung ba'i rigs mchog la/_/nyin re dus drug byas nas su/_/sbyin pa rnam bzhi sbyin par bya/_/byang chub chen po 'byung ba yis/_/pad+ma chen po'i rigs dag la/_/phyi nang gsang ba'i theg pa gsum/_/dam chos so sor gzung bar bgyi/_/
[\[24b.7\]]sdom pa thams cad dang ldan pa/_/ji ltar nus pa mchod pa'i las/_/las kyi rigs mchog chen po la/_/de bzhin nyid du so sor gzung /_/bla na med pa'i byang chub sems/_/mchog tu bskyed par byas nas su/_/sems can thams cad don byed phyir/_/sdom pa ma lus gzung bar bgyi/_/ma bsgral
[\[25a\]]
[\[25a.1\]]pa rnams bdag gis bsgral/_/ma grol ba rnams bdag gis dgrol/_/dbugs ma phyin rnams dbugs dbyung ste/_/mya ngan 'das la sems can dgod par bgyi/_zhes so/_/slob mas zhus pa'i tshig go/_/slob dpon gyis lan btab pa/_theg pa chen po'i
[\[25a.2\]]'bras 'byung ba'i/_/dpal ldan mchog gi lan 'di yin/_/gang gis khyed rnams 'grol 'gyur ba/_/de bzhin gshegs par 'gyur ba yin/_zhes pa'o/_/lan btab nas/_shes rab kyi pha rol tu phyin pa la sogs pa zab mo'i chos bstan par byas te/_phyi nas dkyil 'khor du
[\[25a.3\]]gzhag par bya'o/_/de dag ni slob ma sta gon la gnas pa'i cho ga'o/_/de nas dkyil 'khor la gnas pa'i rdo rje slob dpon gyis/_mchod pa nyi shu pa mdun du byas nas dril bu dkrol te/_rdo rje'i dbyangs 'dis bstod par bya'o/_/lha chen mgo yi mgo rgyan cod pan nor bu'i 'od
[\[25a.4\]]kyis 'phrog pa'i zhabs gnyis pa/_/rtag par gdan la shin tu brtan par bzhugs par mgul bar 'khyud pa'i sku 'chang ba'i/_/'od zer 'phro ba'i dra ba bskyod par mdzad pa gsang ba las byung sku 'dzin pa/_/dbang phyug dam pa go 'phang mchog 'gyur rdo rje sems la bdag gis
[\[25a.5\]]phyag 'tshal lo/_/de nas gong du gsungs pa'i rim pas sbyin sreg bya ste/_rdo rje dang dril bu blangs la dkyil 'khor gyi khang par bzhugs te/_mchod pa nyi shu pa la sogs pas mngon du mchod nas/_mtshan brgya rtsa brgyad dang /_sna tshogs pa'i rdo rje'i dbyangs blangs nas bstod/_/de nas
[\[25a.6\]]dam tshig la sogs pa sbyin par bya'o zhes gsungs pa/_bdud rtsi lnga ni bsres nas su/_/nyi phyis la sogs bsgom par bya/_/zhes pa'i don ni 'di lta ste/_bdud rtsi lnga dang /_lcags kyu lnga dang bsres pa'i bdud rtsi'i 'od nas gsungs pa'i rnam pas yang dag par sbyang ste/_dam
[\[25a.7\]]tshig yongs su brtag par bya'o zhes so/_/de gsal bar byas pa gsungs pa/_/ha zhes pa yis kho dog 'phrog_/hoHzhes pas ni dri med cing /_/hrIHyis dpa' bo bcom pa yis/_/de dag rim pa bstan pa'o/_/zhes pa ste bdud rtsi'i 'od sbyang bar bya ba gsal bar byas
[\[25b\]]
[\[25b.1\]]pa'o/_/rnam gsum lan gsum brjod nas su/_zhes pa ni/_lan gsum brjod par bya'o zhes pa'o/_/bsam pa ni 'di lta ste/_rang bzhin gsum gyis sngags bzlas te/_'og nas 'byung ba'i sa bon gyis bskyed pa ri rab kyis lan gsum bsrubs te/_lhag par sngags
[\[25b.2\]]btab zin ma thag tu bdud rtsi'i 'od kyang rang bzhin gsum kho na bsgom par 'gyur ro zhes pa'o/_/gzugs dang mdzes pa'i mdog ni pad+ma'i dbang phyug ces pa snang ba mtha' yas so/_/dri chu'i ngo bo/_/shin tu mdzes pa snang mdzad dang /_/zhes pa ni rnam par snang mdzad do/_/dri ni/_
[\[25b.3\]]rdo rje'i dbang phyug rdo rje'i phyag_/ces pa ni mi bskyod pa'o/_/lha dag gsung gi rnams kyis ni/_/cho ga gsum gyis shes par bya/_/zhes pa ni lha gsum gyi rang bzhin gyis bdud rtsi'i 'od ni bsgom par bya'o zhes pa'i don to/_/g.yon pa zla ba'i lag pa la/_/zla ba'i dbus su yi
[\[25b.4\]]ge ni/_/zhes pa ni g.yon pa'i lag pa'i mthil bdud rtsi'i yi ges bskyed pa'i zla ba'i dkyil 'khor gyi steng na yang bdud rtsi'i yi ge rnam par bkod pa'o/_/bdud rtsi kun rig ri mo can/_/zhes pa ni de la kun rig ni rnam par snang mdzad do/_/de'i ri mo ni yi ge oM mo/_/des bdud rtsi yi ge la
[\[25b.5\]]btags nas yi ge oM du 'gyur ro/_/yi ge oM de kho na zla ba'i dkyil 'khor gyi dbus su bsgom par bya'o zhes pa'i tha tshig go/_/de bzhin mthe bo sa dang ni/_/zhes pa ni yi ge hUM gis g.yon pa'i mthe bo bsgom par bya'o zhes pa'o/_/srin lag gis kyang ri rab ste/_/bdud rtsi bsrubs
[\[25b.6\]]pa'i stobs dag ni/_/zhes pa ni g.yon pa'i srin lag bdud rtsi'i rang bzhin ri rab tu bsgoms te/_de'i steng du yi ge suM bkod nas bsrub par bya'o zhes pa'o/_/chu ni rnam gsum shes par bya/_/zhes pa ni de la chu ni bdud rtsi'i 'od do/_/rnam gsum shes par bya zhes pa ni
[\[25b.7\]]bsrubs ma thag tu lan gsum gyi tshul gyis bsam par bya'o zhes pa'o/_/rnal 'byor ma kun so so ru/_/mthe bong thigs gtor dbul bar bya/_/zhes pa ni so sor rnal 'byor ma thams cad la mthe bong gdang srin lag la 'thor nas bdud rtsi'i thigs pa dbul bar bya'o zhes
[\[26a\]]
[\[26a.1\]]pa'o/_/de nas bdag gi ngo bo yis/_/rang sems kyi ni bya ba ni/_/zhes pa ni phyis ni rang gi lus la byin gyis brlab par bya'o zhes pa'o/_/sgrogs pa lnga yi mchod rten la/_/rnam pa gsum gyis bkru par bya/_/zhes pa ni rang gi phung po'i gre bar yi ge hri las
[\[26a.2\]]yongs su bskyed pa'i pad+ma'i steng na/_yi ge hUM gis bskyed pa'i ye shes mkha' 'gro ma mchod rten gyi tshul du sgrogs pa lnga'i gnas su bsgoms te/_nyon mongs pa bkru bar 'dod pa'i phyir bdud rtsi'i thig le phab pas lan gsum bkru bar bya'o/_/lce'i rtser thigs pa de rnams
[\[26a.3\]]kyis/_/blo dang ldan par gnas gsum pa'o/_/zhes pa ni lce dang dpral ba dang /_spyi gtsug dang /_de kho nar bdud rtsi'i thigs pa dbul bar bya'o/_/de nas sta gon la gnas zin pa'i slob ma rnams la dbyangs tshig 'dis dam tshig sbyin par bya ste/_gzigs shig mdzes pa dam
[\[26a.4\]]pa'i chos/_/'di la the tshom byar mi rung /_/bram ze khyi dang gdol pa dang /_/rang bzhin gcig tu dgongs nas gsol/_/zhes pa'o/_/slob ma rnams kyis kyang phyag rgyas pad+ma bskor ba mdun du byas pa'i lan gsum gyis phyag rgya bcings te/_dbyangs tshig 'dis blang bar bya'o/_/bde
[\[26a.5\]]bar gshegs shig chos kyi mchog_/'dod chags dri ma med pa 'di/_/gzung 'dzin rnam par grol ba yi/_/de bzhin nyid ni bdag phyag 'tshal/_/zhes pa'o/_/de nas slob ma gzhug pa rnams ni dri chus mngon du bsang gtor byas te me tog gi thal mo yang dag par 'ching du bcug nas dar
[\[26a.6\]]gyis gdong g.yogs te dkyil 'khor gyi sgor bzhag nas sdom pa sbyin par bya'o/_/de la re zhig slob mas zhu ba/_dkon mchog gsum la skyabs su mchi/_/sdig pa thams cad so sor bshags/_/'gro ba'i bsod nams yi rang ste/_/sangs rgyas byang chub yid la bkod/_/ces
[\[26a.7\]]pa'o/_/de nas gong du gsungs pa'i swa b+hA ba shud+d+haHsarba d+harmaHswa b+hA ba shud+d+ho\u0f85haM/_zhes pa la sogs pas/_sku gsum sbyar ba brjod par bya ste byams pa chen po la sogs pa so sor bzhag nas/_phyag 'tshal ba gsum bya ste/_oM pany+tsa DA kI ni pU dzo pas+thA nA ya At+ma naM ni R+Ya ta yA mi/_oM A
[\[26b\]]
[\[26b.1\]]tsar+ya pU dzo pas+tha nA ya At+ma naM nI R+Ya ta yA ni/_oM sa ka la satwa pa ri tra nA ya/_At+ma naM nI R+Ya ta yA mi zhes brjod nas/_phyag 'tshal ba gsum bya ba'o/_/slob dpon gyis sdom pa byin nas sa ma ya s+t+waM sa ma ya ho zhes lan gsum brjod nas/_lus kyang rdo rje gsum gyis byin gyis brlab pa
[\[26b.2\]]'di bya'o/_/AHni ye shes kun gyi mchog_/ngag ni rdo rjer byin brlabs te/_/hUM gis nyon mongs bsreg byas nas/_/snying gar rdo rjes byin gyis brlabs/_/ye shes 'dren pa'i oMgyis ni/_/lus kyang rdo rjer byin gyis brlabs/_/zhes pa dang oM hi hi ma na gur ni ta badzra tsa le yuM
[\[26b.3\]]yuM hUM swA hA/_ye shes can gyi ye shes 'di/_/de ring bdud rtsi myang bar gyis/_/zhes pa brjod nas/_oM a swA hA zhes pa'i sngags kyis lan gsum sngags btab ste/_bdud rtsi lnga dang lcags kyu lnga bsngags pa'i bdud rtsi'i 'od kha la sbyin par bya'o zhes pa'o/_/de nas slob ma dbab
[\[26b.4\]]par bya ba ni slob ma'i snying gar yi ge yuM las gyur pa rlung gi dkyil 'khor de'i steng du/_yi ge yuM kho na bsams te/_de bzhin du rkang mthil gnyis la yoM bkod nas slob dpon gyis ye shes mkha' 'gro ma'i nga rgyal gyis rdo rje'i dril bu dang /_nga ros 'jigs par byas te/_de
[\[26b.5\]]bzhin du rang gi snying gnas gtum mo chen po'i rlung phyung nas sngags 'dis bsgul bar bya'o/_/oM le lai hUM a swA hA zhes pa'o/_/gal te 'dis 'gul bar ma gyur na/_de'i tshe gong du gsungs pa'i rim pas yang dbab par bya'o/_/dbab pa zin ma thag tu sna tshogs rdo rje'i dbyangs
[\[26b.6\]]sgras bkang ste/_de'i 'og tu dbab pa de zhi bar bya ba sngags 'dis bya'o/_/oM tiSh+Tha badzra sa ma ya pra ti ba le te/_hUM hUM hUM ho ho ho swA hA zhes so/_/de nas me tog gtor du bcug ste/_gar lhung ba'i lha'i dngos grub thob pa yin pa'o/_/de nas dz+nyA na tsa kra hUM zhes pa'i sngags kyis gdong
[\[26b.7\]]g.yogs bshu bar byas te/_lha'i de kho na nyid bstan nas so sor keng rus 'jigs byed dang po bzung nas ye shes mkha' 'gro ma'i mthar thug pa'i bar bstan par bya'o/_/de nas bla ma'i zhabs drung du mgo bos gtugs/_yon dbul te/_ci 'dod pa'i dngos grub zhu bar bya'o/_/
[\[27a\]]
[\[27a.1\]]gong ma bzhin du snying gar thal mo gzhag pa'i slob mas/_oM badzra maN+Dal pra be so a haM/_oM yo ga maN+Dal pra daR+sha na a haM/_oM guh+ya maN+Dal ma hA maN+Dal dr-i Sh+Ti hi a haM/_sa ma ya ho zhes lan gsum brjod du bcug nas/_gong ma bzhin yan
[\[27a.2\]]lag brgyad pa bkod par bya'o/_/de nas sa ma ya a haM/_hUM badzra a haM/_oM hud/_ga to a haM/_a aHoM oM hUM swA hA zhes pas/_lha'i nga rgyal bskyed par bya ste/_dz+nyA na kA ya a haM zhes kyang brjod du gzhug go/_/de ltar cher gnas pa la dbang bskur bar bya ste/_lho'i
[\[27a.3\]]sgo'i bum pas ni slob ma dbang bskur ba'o/_/nub kyis ni sngags kyi dbang bskur ba'o/_/byang gis ni rgyud kyi dbang bskur ba'o/_/'khor los sgyur ba'i 'gying bag gis shar phyogs su kha bstan nas gdan la gnas pas slob ma byang chub kyi sems bskyed par byas pa las/_oM
[\[27a.4\]]ye shes chu yi bum pa yis/_/rdo rje lcags kyu'i rgyun gyis ni/_/dbang bskur nas ni byang chub thob/_/de ring 'khor ba las grol lo/_/oM aHphroM phreM phaT hUM swA hA zhes pas dbang bskur bar bya'o/_/de nas gnas brgyad la bsrung bar bya ste/_rdo rje sgrog gi phyag rgya bcings nas/_oM badzra ka
[\[27a.5\]]ya hUM aHswA hA zhes pa'i sngags kyis byin gyis brlabs te/_gong nas gsungs pa'i oM badzra g+haN+Te ra Ni ta bra ra Ni ta zhes pa la sogs pa'i sngags kyis rdo rje dril bu'i dbang bskur bar bya'o/_/sems ma rdo rje ma'i phyag rgya bcings nas/_mdzub mo gnyis bkug nas kha sprad par bya ste/_
[\[27a.6\]]oM hUM a swA hA zhes pas/_sangs rgyas lnga'i dbu rgyan gyis dbang bskur bar bya'o/_/de nas lung ston pa sbyin par bya ste/_de nas shar du gom pa bdun song nas gos gyon te/_de kho na las phyir log nas/_theg pa gsum mchog tu gyur pa ston par bya ste/_byin rlabs kyi rim pa
[\[27a.7\]]yang bstan par bya'o/_/de ltar rim pas gzhan yang gzhug par bya'o/_/de nas slob mas gang gtong dka' ba'i rdzas de dang /_'dod chags pa'i rdzas de ni bla ma la yon du dbul bar bya'o/_/de ltar yang gsungs pa/_gang dag yongs su gtong dga'i rdzas/_/yang na shin tu
[\[27b\]]
[\[27b.1\]]khyad par can/_/de dang de ni bla ma la/_/de nyid mi zad 'dod pas dbul/_/zhes so/_/de nas dpa' bo'i 'khor lo'i mchod pa brtsams pa'o/_/de la rim pa 'di lta ste/_dkyil 'khor gyi phyogs brgyad kyi cha ru bor nas/_sna tshogs rnam par bkod pa'i gdan bting ste/_de la lha mo dang
[\[27b.2\]]bcas pa'i tshogs kyi 'khor lor gnas pas sna tshogs pa'i me tog dang /_spos dang /_dri dang /_me tog gi phreng ba dang /_bkrus pa dang /_sna tshogs kyi zas dang /_btung ba dang /_gos dang /_rgyan la sogs pa rnams ji ltar rnal 'byor pa bzhin du 'du bar bya'o/_/
[\[27b.3\]]de la dang po ni dpa' bo'i 'khor lo nye bar spyod pa lnga la sogs pas mchod na/_rdzas bcu dang ldan pa'i bdud rtsi'i 'od gong du gsungs pa'i rim pas sbyangs te/_sngags btab nas phyag rgya de kho nas dam tshig so sor re re dbyangs tshig 'dis dbul bar bya'o/_/gzigs
[\[27b.4\]]shig mdzes pa dam pa'i chos/_/zhes pa la sogs pas so/_/gzhan rnams kyis kyang /_bde bar gshegs shig chos kyi mchog_/ces pa la sogs pas blang bar bya ste/_dbyangs tshig brjod nas phyag 'tshal ba dang /_lag skor sngon du byas te lan gsum gyis phyag
[\[27b.5\]]rgya dang ldan pa'i dbyangs tshig gis shin tu mnyam gzhag dag pa'i sems kyis sngags rgyud la mkhas pas dbang po btul nas sems can gyi khams kun la snying rje bskyed nas dam tshig gi phyag rgya'i sngags brtsam par bya'o/_/gzhan du ni ma yin no/_/de gsungs pa/_ji ltar de
[\[27b.6\]]bzhin nyid spyod la/_thams cad gtsang ba'i rnal 'byor pas/_/zhes so/_/rang gi rig pa'i lha sbyor nas/_/mthe bong srin lag kha gnyis kyis/_/bza' ba'i btung ba myang byas nas/_/rtag tu ba yi dngos grub thob/_/ces pa'o/_/de kho na bcom ldan 'das kyis gsal bar mdzad pas/_
[\[27b.7\]]ji ltar bde bar spyod cig smras/_/zhes pa la sogs pa'o/_/de la ji ltar bde ba zhes pa ni rnam pa gang gis bde bar gyur ba zhes pa'i don to/_/'dir yang bde ba'i sgras ni chen por brjod pa'o/_/de bzhin nyid kyis dga' ba'i dngos po nyid kyi mchog_/tshangs pa mya ngan 'das par
[\[28a\]]
[\[28a.1\]]grol ba yin/_/zhes ji snyed pa'o/_/'di la ni rdo rje rab tu bsgom pas thob pa sems rtse gcig pa de nyid do/_/de bas na bsam pa ni 'di lta ste/_rtse gcig tu gyur pa'i de kho na gzhan mi 'gyur ba de ltar brtsam par bya'o/_/kha ran gwa gsum brtsams pa yi/_/
[\[28a.2\]]dmar ba'i dkyil 'khor phyi rol du/_/zhes pa ni 'khor lo'i phyi rol tu tsan+dan dmar po la sogs pas gru gsum pa'i dkyil 'khor byas te/_shar gyi sgo nas dgug par bya'o/_/me tog dmar po spos me dang /_/zhes pa la sogs pa ni don go sla'o/_/oM shing gcig dang ni dur
[\[28a.3\]]khrod dang /_/zhes pa la sogs pas gong du gsungs pa'i rim pas 'byung po'i gtor ma yongs su brtag par bya ste/_/bdud rtsi yis ni kha bkang ste/_/gang de la sogs brtsams pa ni/_/zhes pa ni rdzas bcu dang ldan pa bdud rtsi'i 'od rang gi kha bkang bar bya ste/_ji ltar 'dod
[\[28a.4\]]pa'i las bsam pa sngon du byas nas yi ge phruM gis gtor ma'i steng du gtor bar bya'o/_/de nas rdo rje khu tshur gnyis bcings te/_rgyab dang rgyab tu sbyor nas su/_/srin lag gnyis kyis dkri byas nas/_/khro bo lu gu rgyud kyi tshul/_/zhes pa dang /_oM b+hak+Sha ya b+hak+Sha ya/_/sarba yo ga
[\[28a.5\]]yo gI shwa ri hUM hUM hUM dz+dza swA hA zhes brjod nas/_zhi ba la sogs pa'i don du 'byung po'i gtor ma sbyin par bya'o zhes pa'o/_/de nas mchod pa bye brag tu/_/rtog dang mi rtog rab tu spang /_/zhes pa ni bza' ba dang mi bza' ba la sogs pa'i rnam par rtog pa med pas/_dge
[\[28a.6\]]ba'i rang bzhin gyi khyad par du dam tshig gis mchod par bya'o zhes pa'o/_/lcags kyu la sogs lnga dag ni/_/de kho na lngar brtag par bya/_/zhes pa ni lcags kyu lnga dang sogs pa'i sgra las bdud rtsi la yang 'og nas 'byung ba'i mtshan nyid kyis de bzhin nyid lngar bya'o zhes
[\[28a.7\]]pa ste/_sangs rgyas lnga'i bdag nyid bsgom par bya'o zhes pa'i don to/_/lcags kyu chen po zhes bya ba/_/zhes pa ni mi'i sha'o/_/ye shes lnga'i zhes pa ni/_/de'i rang bzhin nyid du 'dod pa'i don to/_/rdo rje lcags kyu mi 'khrugs pa/_/zhes pa ni glang po che'i sha'o/_/mi
[\[28b\]]
[\[28b.1\]]bskyod pa'i rang bzhin zhes pa'o/_/yum gyi lcags kyu rin chen ldan/_/zhes pa ni khyi sha ste rin chen 'byung ldan gyi rang bzhin no/_/rgyal ba'i lcags kyu don yod pa/_/zhes pa ni glang gi sha ste/_don yod grub pa'i rang bzhin no/_/g.yo ba'i lcags kyu 'od dpag med/_/ces
[\[28b.2\]]pa ni rta'i sha ste 'od dpag med kyi rang bzhin no/_/lcags kyu lnga la sogs pa yi/_/thams cad de nyid rab tu sbyar/_/zhes pa ni de la thams cad de nyid ces pa ni/_mya ngan las 'das pa ste/_de sbyor ba ni rkyen zhes pa'i don to/_/de dag yang rnam par snang mdzad dang /_/mi
[\[28b.3\]]bskyod pa dang /_rin chen 'byung ldan dang /_/'od dpag med dang /_don yod grub pa'i rang bzhin du gsungs pa/_gang zhig 'dod pa'i lha kun dang /_/zhes pa ste sangs rgyas lnga'i rang bzhin nyid kyi phyir 'dod pa sgrub po/_/de dag thams
[\[28b.4\]]cad kho nas ni rnal 'byor ma rnams tshim par bya'o/_/gzhan ni ma yin no zhes gsungs pa/_rnal 'byor ma kun mnyes par bya/_/de bzhin 'dod dga' ma yin zhing /_/zhes pa la sogs pa'o/_/rang 'dod ces pa la sogs pa ni gsal bar bshad zin to/_/de dbus su
[\[28b.5\]]ni dpa' bo rnams/_/A li kA li rab tu sbyar/_/zhes pa ni 'og nas 'byung ba'i A li kA li sbyar pas shin tu yongs su dag pa'i dpa' bo'i tshogs kyi 'khor lo'o/_/zin ma thag tu gnyis su med pa'i snyoms bar zhugs pa'i sbyor ba bya'o zhes mngon to/_/A li kA li rab
[\[28b.6\]]sbyar bas/_/thams cad lha ni mnyes par bya/_/zhes pa ni de la rab tu sbyar ba kho nas sangs rgyas thams cad rjes su chags pa gsang ba'i mchod pa byas te tshim par bya'o zhes pa'o/_/de yi dbus nas 'byung ba yi/_/bdud rtsi'i ro kun myang bar bya/_/zhes pa ni sbyor ba'i
[\[28b.7\]]bdag nyid de las byung ba'i bdud rtsi ni rnal 'byor ba dang /_rnal 'byor ma thams cad kyis myangs nas tshim par bya'o zhes pa'i don to/_/lhag ma'i dngos po thams cad ni/_/zhes pa de dpa' bo'i 'khor los zos pa dang /_/'thungs pa'i lhag ma zhes pa ji snyed pa'o/_/
[\[29a\]]
[\[29a.1\]]phyi yi dkyil 'khor du ni sbyar/_/zhes pa ni dkyil 'khor gyi phyi rol gyi lam bzhi mdo la sogs par lhag ma'i gtor ma bskyal bar bya'o/_/de la yang rim pa ni 'di lta ste/_rdo rje khu tshur gnyis bcings nas/_/mdzub mo gnyis ni bsgreng bar bya/_/
[\[29a.2\]]rtse mo bkug nas kha ru ni/_/mche ba'i tshul du sbyar bar bya/_/zhes pa'i phyag rgya dang /_oM bya ba bat+tA li bat+tA li tshe/_/dur khrod gnas mo dngos grub zhal/_/gtum mo 'jigs byed yi dgas kha/_/dam tshig srung mo khrag dga' ma/_/ki li sgra sgrogs sbyor zin ma/_/dur khrod ro yi tshal
[\[29a.3\]]dbus su/_/tshogs dang pho nya bcas pa ru/_/gtsigs byed gtum mo dud sol ma/_/bzhes shig gsol zhig dam tshig la/_/gnas dang dbang du mdzad du gsol/_/oM gr-ih+Na gr-ih+Na sarba duSh+TA na pra duSh+TA na b+hak+Sha b+hak+Sha phruM phruM phruM phaT swA hA/_zhes pa'i lhag ma'i gtor ma byin gyis brlab
[\[29a.4\]]pa'i phyag rgya dang sngags so/_/nye bar spyod pa lngas mchod nas/_se gol gsum gdab ste gtong bar bya'o/_/de nas rdo rje dang dril bu bzung nas/_ma lus pa'i dpa' bo'i 'khor la bstod pa gsungs pa/_hUM zhes pa yi dbyangs blangs te/_/bkra shis sgrogs ni dga' bar bya/_/zhes pa'o/_/
[\[29a.5\]]rim pa ni 'di lta ste/_phan tshun 'khyud pa'i sbyor ldan pa'i/_/zhes pa la sogs pa'o/_/sna tshogs pa'i rdo rje'i dbyangs kyis bstod pa brjod pas bstod nas/_mchod pa nyi shu pas kyang mchod par bya ste/_sems dpa' chen po'i dang po mchog_/ces pa la sogs pas mtshan brgya rtsa
[\[29a.6\]]brgyad kyis kyang bstod nas yon dbul te/_dge ba'i rtsa ba yongs su bsngo bar bya ba gsungs pa/_bdag gis go cha'i cho ga gang /_/bcom ldan 'das kyis bzod par gsol/_/zhes pa zhus nas/_rdo rje thal mo bcings pa snying gar bzhag ste/_ma lus mi lus pa'i sems can gyi
[\[29a.7\]]khams yongs su grol bar bya ba'i don du tshig 'dis bsrung bar bya'o/_/sems can thams cad nad med cing /_/zhes pa la sogs pa'o/_/bsngo ba byas nas gshegs pa'i don du tshigs bcad 'dis bskul bar bya ste/_khyed kyis sems can kun don mdzad/_/sangs rgyas yul du gshegs
[\[29b\]]
[\[29b.1\]]nas kyang /_/slar yang 'di ru gshegs su gsol/_/zhes so/_/rdo rje khu tshur dam bcings nas/_/g.yon pa snying gar bzhag nas su/_/lag pa g.yas pa brkyang byas nas/_/sa la gzhag ste gshegs su gsol/_/zhes pa dang sngags 'dis gtang bar bya ste/_oM
[\[29b.2\]]At+ma tiSh+Tha hUM swA hA zhes so/_/de nas rang gi dbugs las ni/_/rang gi lus la thim par bya/_/zhes pa ni phyi nas bdag gi dbugs kha nas rang gi snying gar chud nas thim par byas te/_'o ma dang chu 'dres pa ltar gcig tu gyur pa'i ngo bor bya ba'i don to/_/de ltar yang gsungs
[\[29b.3\]]pa/_'dus pa yis bsam 'dres pa yis/_/dkyil 'khor ji ltar de bzhin gshegs/_/snga dro phyi dro bzla byas te/_/gang dang de la cher gnas so/_/gang gang dbang po'i lam nyid ni/_/gang gang de nyid rang bzhin du/_/mnyam pa med pa'i sbyor ba yis/_/sangs rgyas
[\[29b.4\]]thams cad mnyam par 'dren/_/zhes so/_/yud tsam gyi ni sbyor ba yis/_/bdag nyid ngo bo mchod par bya/_/zhes pa ni de la yud tsam yud tsam zhes pa ni/_/ye shes mkha' 'gro ma'i bdag nyid bdag la bsams te/_nye bar spyod pa lnga la sogs pas mchod nas yan lag
[\[29b.5\]]brgyad pa bkod par bya ste/_sngon bzhin du dam tshig kyang bstan nas/_de nas phyi'i lha rnams kyang de kho na bzhin du mchod nas sngags 'dis gtang bar bya'o/_/oM duSh+TA pra duSh+TA na ha Na grih+Na grih+na kha kha khA hi khA hi gats+tsha gats+tsha hUM phaT/_ces se gol gsum brdabs nas gtang bar
[\[29b.6\]]bya'o/_/oM ki li ki na t+ya hUM/_dzaHzhes pas rdul tshon bsdus te gtsang po la dor bar bya'o/_/de nas dkyil 'khor gyis la dri la sogs pas byugs nas rdul tshon ser pos pad+ma 'dab brgyad bris te/_de la shes rab kyi pha rol tu phyin pa bklag pa dang mchod pa la sogs pa bya'o/_/
[\[29b.7\]]dpal ldan gdan bzhi pa gzigs pa las gzhan gyi gdan dkyil 'khor gyi cho ga le'u gsum pa'i rnam par bshad pa rdzogs so//_//da ni bdud rtsi lnga dang /_lcags kyu lnga dang /_A li dang /_kA li dang /_bdud rtsi'i 'od dang /_phyi'i phyag rgya la sogs pa rnams khyad
[\[30a\]]
[\[30a.1\]]par gyi ngo bo nyid mngon du gyur 'dod pa phyag na rdo rjes/_/bdud rtsi lnga'i bye brag dang /_/zhes pa la sogs pas gzhan gyi gdan le'u bzhi ba brtsams so/_/thog ma bdud rtsi rdo rje chu/_/lnga ni bdag nyid 'byung ba ste/_/zhes pa ni/_de la thog ma zhes pa ni/_/
[\[30a.2\]]dang po byang chub sems bshad par bya'o zhes pa'i don to/_/bdud rtsi rdo rje chu zhes pa ni/_byang chub sems so/_/lnga'i zhes pa ni/_ngo bo nyid lnga zhes pa'o/_/bdag nyid 'byung ba zhes pa ni/_bdag las skyes pa zhes pa'i don ni 'di lta ste/_bdag gi sa nas 'byung ba'i byang chub
[\[30a.3\]]sems dpa'i khams lnga'i bdag nyid ces pa'o/_/de kho na 'grel pas gsungs pa/_/reg na dro ba me yin no/_/zhes pa ste/_dro ba nyid du reg pa'i rang bzhin ni me'i khams zhes so/_/du bar snang ba rlung yin te/_/zhes pa ni rlung gi gzugs kyis yar grol bar mthong
[\[30a.4\]]ste/_de bas na rtag par 'gro ba'i mtshan nyid do/_/gsher ba'i dngos po chu yin te/_/zhes pa ni gsher ba nyid kyang yod pa de bas na chu'i khams so/_/gzugs su snang ba sa yin pas/_/zhes pa ni/_/rdul phra rab kyi rang bzhin du dmigs pa nyid kyi phyir na rtsub pa nyid kyang yod de/_de
[\[30a.5\]]bas na sa'i khams so/_/ye shes rdo rjer byin brlabs nas/_/zhes pa ni stong pa nyid kyi ye shes kyi rang bzhin ro mnyam pa nyid kyi phyir na nam mkha'i khams so/_/lha nyid lnga ni bsgom par bya/_/zhes pa ni khams lnga'i bdag nyid de bzhin gshegs pa lnga'i ngo bo nyid du bsgom par bya'o zhes
[\[30a.6\]]pa'i don to/_/thams cad chu yi dbyings dang ni/_/zad par zhes pa ni/_de yang ma lus par gtsor ni chu'i dngos gnas te/_rten cing 'brel pa las byung ba nyid kyi phyir na stong pa nyid du cher dmigs par bya'o/_/me yang de bzhin te zhes pa ni me'i dbyings kyang rten cing 'brel par 'byung
[\[30a.7\]]ba'i rang bzhin nyid kyi phyir na stong pa'o/_/yang zhes pa'i sgras ni/_sa la sogs pa rnams kyang de bzhin du nan tan gyis rang bzhin shes par bya'o/_/da ni de kho na la bkod par bya ba'i sa bon gsungs pa/_ji ltar dag pa rlung dag dang /_/zhes pa la sogs pa ste/_de la ji ltar
[\[30b\]]
[\[30b.1\]]dag pa zhes pa ni/_yi ge ha'o/_/rlung dag dang zhes pa ni yi ge ya'o/_/dad pa'i don dang zhes pa ni yi ge sa'o/_/sa'i zhes pa ni yi ge ha'o/_/dbang zhes pa ni yi ge kA'o/_/ye shes yi ge lnga rnams la/_/thig pa 'dres pas kun sbyar zhing /_/zhes pa ni chos kyi yi ge de dag lnga rnams
[\[30b.2\]]la thig le ste/_steng gi thig le nga ro'o/_/zhabs skyed yi ge u dang yang dag par sbyar bar bya'o zhes pa'i don to/_/de yi dbus su zla ba la/_/bdud rtsi yi ge dbus su'o/_/zhes pa ni de la de'i zhes pa ni/_de dag gi zhes pa'i don to/_/dbus su zla ba zhes pa ni/_mgo'i dbus su gnas
[\[30b.3\]]pa'i zla tshes so/_/bdud rtsi yi ge dbus su'o/_/zhes pa ni yi ge sa gnas gyur pa thig le zla tshes de'i dbus su bsam par bya'o zhes pa'o/_/lnga pa lnga yi bstan pa la/_/bdag nyid dag pa'i rdo rje chu/_/zhes pa ni de la lnga pa zhes pa ni sangs rgyas lnga'i rang bzhin no/_/yang
[\[30b.4\]]lnga'i zhes pa ni sa bon lnga'o/_/bstan pa zhes pa ni bzlas pa'o/_/bdag nyid dag pa zhes pa ni rang gi lus dag par bya'o zhes so/_/rdo rje chu zhes pa ni byang chub sems so/_/des cir 'gyur zhe na/_khams lnga'i bdag nyid byang chub sems zhes pa'o/_/phyir gsungs pa'i bdud rtsi
[\[30b.5\]]lnga'i rnam par snang mdzad la sogs pa bzhi dang /_lhan cig tu gong nas gsungs pa'i sa bon lnga dang /_'dod chags la sogs pa'i byin gyis brlabs pa'i lus rnam par shes pas/_shes par bya ba nye bar sbyor bas 'dir yang bdud rtsi'i yi ge byang chub sems kho nas ma 'dres pa'i
[\[30b.6\]]sbyor ba gsungs te/_bshang gci la sogs pa rnams bkod pa'i phyir na snying por gsungs pa'o/_/sa gsum bskyed pa'i rgyur gyur pa nyid kyi phyir na/_byang chub sems gtsor rnam par dag pa gsungs te gzhan rnams ma yin no/_/de ltar yang gsungs pa/_bdud rtsi byang chub sems
[\[30b.7\]]zhes gsungs te/_de las bskyed de 'gro ba gsum/_/zhes so/_/bshad pa'i don kho nas gsal bar byed pa gsungs pa/_dngos dang dngos med nges 'brel bas/_/des na rmongs pa ring du spangs/_/zhes pa ste de la dngos po'i sgras ni/_chos thams cad yod pa nyid kyis dmigs pa'o/_/
[\[31a\]]
[\[31a.1\]]dngos med ces pa'i sgras kyang /_de rnams kho na la med pa nyid kyis dmigs pa'o/_/nges bral zhes pa ni/_de gnyis yongs su spangs nas gnas pa ji snyed pa'o/_/de nas rmongs pa la sogs pa de dag ring du spangs bar 'gyur ro zhes pa'i don to/_/
[\[31a.2\]]de ltar yang gsungs pa/_ji ltar mi'i zas la thun mong spyod pa bzhin/_/nyi ma ji ltar mthong la thun mong mthong bzhin du/_/rlung yang ji ltar dril bu thun mong ba rnams bzhin/_/rnam rtog rmongs pa'i rgya mtsho ring du spang bar bya/_/zhes so/_/de ltar rnam par sbyang pa'i rdzas zas dang /_
[\[31a.3\]]zas ma yin pa'i rnam par rtog pa med pas 'og nas byung ba'i mtshan nyid kyis gsungs pa'i hom khung sbyin sreg bya zhes gsungs pa/_phyi yi bdud rtsi zas bzang po/_/'khrugs pa'i me yis btsos pa bzhin/_/zhes pa ste de la phyi'i bdud rtsi zhes pa ni/_mar dang sbrang rtsi dang /_'o ma
[\[31a.4\]]dang 'dam bu ka ra la sogs pa'o/_/'khrugs pa zhes pa ni 'ju ba'o/_/me yis btsos pa zhes pa ni phyi'i me kho na'o zhes pa'o/_/bsam pa ni 'di lta ste/_ji ltar phyi'i mes smin zhing bskyed par byas pa'i 'bras bu la sogs pa dang /_bu ram la sogs pa'i don lhag par dag pa'i
[\[31a.5\]]de nyid mngon par 'dod nas khas blangs pa bzhin/_'dir yang ye shes kyi mes smin zhing bskyed par byas pa'i bshang gci la sogs pa'i don nye bar dang du blangs nas dam pa rnams kyis khas blangs pa ni 'gal ba med do zhes pa ste/_dngos po thams cad ma brtags pa gcig pu kho nas rung ba
[\[31a.6\]]nyid kyi phyir ro/_/de ltar yang gsungs pa/_/dngos gcig de nyid sus mthong na/_/dngos kun de nyid mthong ba yin/_/dngos kun rang bzhin gang yin pa/_/dngos gcig rang bzhin de yin no/_/zhes so/_/gzhan yang gsungs pa/_thabs dang shes rab stobs kyis ni/_/mi bya ba ni 'ga'
[\[31a.7\]]yang med/_/ces pa'o/_/gsungs pa'i don kho na gsal bar gsungs pa/_lto ba la sogs ye shes mes/_/zhes pa la sogs pa ste/_de la lto zhes pa ni khong pa'i nang ngo /_/sogs pa'i sgras ni mig la sogs pa'i skye mched do/_/ye shes me yis zhes pa ni lha la sogs pa'i me zhes pa'o/_/
[\[31b\]]
[\[31b.1\]]bsregs pa zhes pa ni smin par byas pa'o/_/bshang ba dang gci zhes pa ni dri chen la sogs pa'o/_/des ni 'di ltar gsungs par 'gyur te/_lto la sogs pa'i ye shes mes yongs su smin par byas pa'i bshang gci la sogs pa shin tu khyad par can du 'gyur te/_de bas na bshang
[\[31b.2\]]gci la sogs pa ni lha bshos mkhas pas shin tu 'gal lo zhes rtog pa ni mi bya'o/_/mi gtsang ba la sogs pa'i rnam par rtog pa nyid 'joms pa'i don nyid kyi phyir ro/_/de ltar yang sgyu 'phrul dra ba las gsungs pa/_'byung ba chen pos 'byung nyid phyir/_/ji ltar mi gtsang
[\[31b.3\]]nyid du gsungs/_zhes so/_/me yis smin par byas pa de/_/me yi dbus su btsos byas pa'i/_/me yi dbus su bsreg bya ba/_/zhes pa ni de la me yis smin pa zhes pa ni rnam par snang mdzad la sogs pa'o/_/me yi zhes pa ni ye shes kyi me'o/_/de'i dbus su zhes pa ni/_ye shes kyi me'i
[\[31b.4\]]dbus su bsreg bya ba zhes pa ni sbyin sreg bya ba'o/_/don ni 'di lta ste/_ji ltar phyi me lhan cig 'byung ba'i rkyen dri zhim pa'i 'bras sA lu la sogs pa bskyed par bya ba 'bras chan la sogs pa khyad par gyi rkyen khyad par bskyed pa shin tu khyad par gyur pa bzhin/_de bzhin 'dir yang
[\[31b.5\]]bshang gci la sogs pa'i don yang ye shes me lhan cig 'byung ba'i rkyen gyis bskyed par bya ba 'bras sA lu la sogs pa'i chan zhes so/_/rnam par dag pa de me la sbyin sreg bya'o/_/des na ye shes kyi me la rnam par snang mdzad la sogs pa gtsang dang mi gtsang la sogs pa
[\[31b.6\]]rnam par rtog pa med pas sbyin sreg dbul bar bya'o zhes pa'o/_/gang gi rdo rje chu sa bon/_/sa bon de bzhin bzla bar bya/_/zhes pa ni de la rdo rje zhes pa ni/_nang gi hom khung la bsam pa'i rdo rje zhes pa'i don to/_/rdo rje sa bon zhes pa ni da ltar yi ge hUM bzlas pa'o/_/sa bon de bzhin
[\[31b.7\]]zhes pa ni rdo rje'i bum pa'i dbus su yi ge hUM bsam par byas nas/_de'i tshe sa bon dang bcas par 'gyur ro zhes pa ji snyed pa'o/_/de dbus 'bar ba'i nyi ma yi/_/me yi yi ge rnam par bsam/_/zhes pa ni me'i yi ge k+ShuM 'bar ba'i rang bzhin du 'dug pa'i mkha' 'gro ma bsams te/_/
[\[32a\]]
[\[32a.1\]]de 'bar ba'i nyi ma'i dbus su sbyin par bya'o zhes pa'o/_/gzugs dang mdzes pa'i mdog ni pad+mo'i dbang phyug ste/_zhes pa la sogs pa ni bshad zin to/_/da ni byang chub sems kho na thabs dang shes rab las byung ba nyid kyis chos kyi dbyings
[\[32a.2\]]kyi rang bzhin gyi phyir na/_rdo rje sgras mngon par brjod do zhes gsungs pa/_A li zhes bya bung ba ste/_/zhes pa la sogs pa ste/_de la A li ni bung ba dang /_rdo rje dang 'jigs byed ces rnam grangs so/_/de kho na nam mkha' mthar thug pa bzhin du chos kyi dbyings kyi rang bzhin
[\[32a.3\]]gyis thams cad khyab pa nyid du gsungs pa/_A li nam mkha' mtha' klas pa/_/chos kyi dbyings kyi rang bzhin no/_/rgyu dang mi rgyu gsang 'dzin pa/_/lus rnams thams cad de las 'byung /_/zhes pa ste/_thams cad gsang ba'i rang bzhin gsang ba'i gzugs kyis
[\[32a.4\]]'dzin pa'i phyir gsang 'dzin no/_/bdud rtsi de yang gang la gnas she na/_gsungs pa/_lus kyi yan lag bco brgyad la/_/zhes pa ste nu ma la sogs pa'i gnas bco brgyad gnas so zhes pa'i don to/_/de kho na la gsungs pa/_dbang po kun gyi bdud rtsi lnga dag ces pa ste/_dbang
[\[32a.5\]]po thams cad la gnas pa nyid kyi phyir na de dag gi rang bzhin zhes pa'i don to/_/de ni dbus nas drangs byas te/_/A li dbus su thim par bya//_zhes pa ni dbang po de dag las drangs te/_A li dbus su gsang ba'i rdo rje la gnas par bya'o zhes pa'o/_/don ni 'di lta ste/_gnas bco brgyad nas
[\[32a.6\]]nye bar bsdus nas mtshan ma brgyad bya'o zhes pa'o/_/'jigs byed ces pa ni/_rdo rje bdud rtsi la brjod de/_/de'i rang bzhin yin no/_/'jigs byed ni bkang ba zhes te/_bdud rtsi'i rang bzhin sems can thams cad bkang nas shin tu rol zhing thams cad rig go/_/khams
[\[32a.7\]]gsum la khyab cing gnas par gyur pas na/_'jigs byed ces pa'o/_/de ltar yang gsungs pa/_thams cad la ni bkang byas te/_/thams cad dus la rol par byed/_/thams cad du yang gnas byed pas/_/de bas 'jigs byed ces su bshad/_/rdo rje nga ro yis zhes pa ni yi ge
[\[32b\]]
[\[32b.1\]]hUM ngo /_/sbyor ba'i rdzas ni 'byung bar 'gyur/_/zhes pa ni yi ge hUM gi sgras btang nas dbyung bar bya'o/_/rnal 'byor pa'i rdzas rig pa'i rim pas skyes ma thag tu dam pa'i tshangs pa'i ngo bo nyid skye bar 'gyur ro zhes pa'o/_/de ltar yang gsungs pa/_rdo rje pad+ma mnyam sbyor
[\[32b.2\]]bas/_/rdo rje sems dpa' bdag mnyam zhes so/_/de nas rdo rje'i nga ro ngo bo nyid kyis bshad 'dod pas gsungs pa/_me dang rlung gi bdun pa yis/_/zhes pa la sogs pa ste/_de'i don ni bshad zin to/_/sgra sogs gong ma'i sa bon ni/_/zhes pa ni yi ge a'o/_/de'i
[\[32b.3\]]dbus su gzung bar bya/_/zhes pa ni rdo rje'i dbus su yi ge a zhu ba las gyur pa'i zla ba'i dkyil 'khor gyi steng na yi ge hUM bsam par bya'o zhes pa'o/_/de ltar A li'i ngo bo bshad nas/_da ni kA li'i de bzhin nyid bshad par 'dod pas gsungs pa/_kA li'i me tog kun du shes/_/
[\[32b.4\]]zhes pa ste/_de la kA li zhes pa ni chos kyi 'byung gnas so/_/me tog kun du shes zhes pa ni/_/de kho na me tog ces pa dang /_kun du shes pa zhes pa ji snyed pa'o/_/me tog thug pa rdo rje can/_/zhes pa ni pad+ma'i rang bzhin nyid kyi phyir na de la thug par byed pa rdo rje thug par byas nas rdo rje'o/_/
[\[32b.5\]]de kho nas me tog la thug pa'i phyir bung ba'i sgra yis gong du bshad zin to/_/'khor ba las byung thams cad du/_/me tog thams cad sa yin no/_/zhes pa ni 'khor ba la skye ba can thams cad de kho na'i skyed pa po nyid kyi phyir na ma'o/_/de kho na'i thams cad sa'i rnams zhes pas khyad
[\[32b.6\]]par byas te/_thams cad kho na skye ba'i gnas/_/zhes pa'o/_/yang nas yang du khyad par gsungs pa/_/ye shes chu yi rgya mtsho 'di/_/shes rab chu srin nya dag dang /_/zhes pa ste/de la/_ye shes chu yi rgya mtsho 'di/_/zhes pa ni/_bdud rtsi chus bkang ba'i rgya mtsho zhes pa'i don to/_/yang na
[\[32b.7\]]rdo rje 'dzin de kho na nyid kyi rgyur gyur pa/_sna tshogs thabs dang ldan pa'i byang chub sems rin chen gyi gzhi nyid kyi phyir na rgya mtsho'o/_/shes rab chu srin nya dag dang /_/zhes pa ni sems can gyi khams kun 'khor ba las drangs ba'i mthu gang yin pa de shes rab kyi sgra brjod do/_/de yang
[\[33a\]]
[\[33a.1\]]sna tshogs kyi gzugs su chu srin dang nya la sogs pa lta bu'o/_/gnyis med 'dam pa'i dbus dag la/_/thabs kyi myu gu dag gis ni/_/zhes pa ni de la gnyis med ces pa ni snyoms par sbyor ba'i pad+ma'o/_/'dam pa ni thabs kyi mtshan ma'o/_/de kho na myu gu
[\[33a.2\]]zhes ji snyed pa'o/_/ban+du ka ni rgyas pa bzhin/_/zhes pa la sogs pas ni/_kA li de kho na'i dbus su mdog gi rnam pa'i cha gsungs so/_/sbrang rtsi bdud rtsi gnas yin te/_/zhes pa ni/_sbrang rtsi'i ngo bo bdud rtsi'i gzhi/_/zhes pa'i don to/_/kA li bdud rtsi de nyid kyis/_/zhes pa ni bdud
[\[33a.3\]]rtsi de'i rten nyid kyi phyir na/_kA li yang bdud rtsi'i rang bzhin yin no zhes ji snyed pa'o/_/de ltar bsgoms pa'i pad+ma ji ltar rgyas par bya zhes gsungs pa/_me tog rgyas pa'i chu skyes pa/_/zhes pa ste/_de la me tog ces pa ni/_pad+ma'i khyad par la bya'o/_/rgyas pa zhes pa ni/_/kha rgyas pa'o/_/
[\[33a.4\]]chu skyes zhes pa ni pad+ma'o/_/de bas na gsang ba'i me tog pad+ma kha rgyas par bya ba zhes bshad par 'gyur ro/_/gang gis kha rgyas par bya zhe na gsungs pa/_/yi ge gnyis 'gyur thigs pa dang /_/zhes pa la sogs pa ste/_de la yi ge gnyis 'gyur ni k+Sha'o/_/thigs pa dang zhes pa ni/_mgo
[\[33a.5\]]na zla tshes kyi tshul steng na thig le ri mo'o/_/rtsa bar 'dren par sbyor bar bya/_/zhes pa ni/_'og na zhabs skyed yi ge u dang sbyar bar bya'o zhes pa'o/_/don ni 'di lta ste/_pad+ma'i snying po yi ge a las gyur pa'i zla ba'i dkyil 'khor gyi steng du skye gnas kyi sa bon bkod par bya'o zhes
[\[33a.6\]]pa'o/_/de yi yi ge sa bon dag_/lha mo nyid kyi rigs kyi yum/_/zhes pa ni/_yi ge sa bon de bkod pa'i sa drag po'i mkha' 'gro ma'i ngo bor gyur par 'gyur ro zhes ji snyed pa'o/_/rigs kyi yum zhes pa ni/de ltar skyes ma thag tu rigs kyi yum nyid du 'gyur ro zhes pa'i don to/_/
[\[33a.7\]]de ltar yang gsungs pa/_sgrol ma na bza' dkar mo dang /_sangs rgyas spyan dang mA ma kI/_/shes rab pha rol phyin ma dag_/lha mo de la rigs kyi yum/_/zhes pa'o/_/zla ba'i dbus su legs bsam pa/_/bdud rtsi sa bon bsam par bya/_/zhes pa ni/_/lha mos kyang chos kyi
[\[33b\]]
[\[33b.1\]]'byung gnas la yi ge a las gyur pa'i zla ba'i dkyil 'khor gyi steng na yi ger rnam par bsgom par bya'o zhes pa'o/_/A li zhes bya bung ba ste/_/kA li de bzhin gshegs pa yin/_/zhes pa ni/_ji ltar bung ba'i sgra'i don de ltar de bzhin gshegs pa brjod par bya'o/_/me tog
[\[33b.2\]]gi sgra dang kA li'i sgra ji ltar thun mong gi don de bzhin gshegs pa yang brjod par bya'o/_/gnyi ga las ni 'byung skye ba/_/bdud rtsi'i cho ga mchog yin no/_/zhes pa ni/_de la gnyi ga zhes pa ni thabs dang shes rab po/_/'byung skye ba ni de las 'byung ba'i las so/_/
[\[33b.3\]]bsam pa ni 'di lta ste/_thabs dang shes rab 'dus pa la skye bar byed pa shin tu khyad par can rdo rje bdud rtsir byas pa'i don to/_/sgrar brjod par bya'o/_/de bas mdor yang thabs dang shes rab tu 'gyur ba'i pad+ma dang /_rdo rje sbyor ba las bskyed pa byang chub kyi sems kyi bdud
[\[33b.4\]]rtsi zhes bya ba/_mya ngan las 'das pa'i rkyen nyid kyi phyir na bdud rtsi dgur brjod par bya ste/_rkyen la don du nye bar brtags pa'i phyir ro/_/de yang lha'i bdag nyid kyi phyir na/_chos kyi yi ge 'bru gsungs pa/_/ji ltar sde tshan gsum pa yi/_/zhes pa la sogs pa ste/_ji ltar
[\[33b.5\]]sde tshan gsum pa yi/_/yi ge gsum pa gzung bya zhing /_/zhes pa ni yi ge Da'o/_/glo ru dbyug pa rdo rje dang /_/zhes pa ni/_de'i glo ru yi ge ra'i dbyug pa'i ri mo sbyin par bya'o/_/lu gu rgyud kyis dkri bar bya/_/zhes pa ni/_de dang dbyig pa gnyis kyi bar du lu gu rgyud kyi ri mos sprel bar bya'o
[\[33b.6\]]zhes pa'o/_/des na yi ge'i gzugs su 'gyur ro/_/yi ge a ni chos thams cad skye ba la rkyen du gyur pa ci'i phyir de bas na yi ge a ni rgyud thams cad la rab tu grags so/_/A ka ro mu khaM sarba d+ha rmA NAM A d+ya nu t+pa n+na twA ta ces so/_/rim pa kho nar gsungs pa/_bdud rtsi lnga yi de bzhin
[\[33b.7\]]nyid/_/ces pa ste/_de la zhes ba ni yi ge a'o/_/yi ge a gnas gyur nas/_bskyed pa nyid kyi phyir na byang chub sems la sogs pa bdud rtsi lnga de bzhin nyid du 'gyur ro/_/de bzhin gshegs pa lnga'i rang bzhin du bsgom pa'i phyir ro zhes mngon to/_/yang na yi ge a kho na/_/bdud rtsi
[\[34a\]]
[\[34a.1\]]lnga yi de bzhin nyid/_/ces pa'o/_/de nyid kyi phyir na lta ba ngan pa rnams kyis bdag tu lta ba la sogs pa spang ba'i don du skal pa dang ldan no zhes gsungs pa/_bdag nyid lus ni bshal par bya/_/zhes pa'o/_/bdud rtsi gang gis mngon shes na/_/bdud rtsi lnga yi
[\[34a.2\]]khyad par gyis/_/zhes pa ni/_bdud rtsi zhes bya ba byang chub sems bdud rtsi lnga'i khyad par gyi ngo bo gang dag gis shes par gyur na de dag gis ni de bzhin gshegs pa'i lam mngon par 'gyur ro zhes bya'o/_/de bas gsungs pa/_'gro ba'i sgra ni kun bltas nas/_/gang la
[\[34a.3\]]lus ni dag pa'o/_/zhes pa ste/_de la gang zhig dag pa'i lus byang chub kyi lus kyi snying po ka la dag pa'i lus zhes pa ste/_sangs rgyas nyid dang rdo rje 'dzin pa nyid du thob par 'gyur ro zhes pa'i don to/_/de kho na gsal bar byed pas gsungs pa/_/gang gis bdud rtsi
[\[34a.4\]]bkang ba yis/_/rang dgar bdud rtsi myang bar bya/_/zhes pa ste/_rak+ta la sogs pa rnam par dag par bya'o/_/da ni bdud rtsi rnam pa lnga dang lcags kyu rnam pa lnga'i khyad par bshad par 'dod pas gsungs pa/_nyon cig rdo rje de kho na/_/bza' ba lnga yi bye brag gis/_/zhes pa ste/_
[\[34a.5\]]rdzas bcu po de dag ni bza' ba lnga zhes ji ltar yin zhe na/_don 'di lta ste/_lnga dang lnga nyid gcig tu byas nas/_nye bar sbyor ba nyid phyir bza' ba lnga zhes gsungs so/_/gong gis shes pas zin gyur na/_/lam ni myur du mthong bar 'gyur/_/zhes pa ste/_gang gis shes pa ni sgrub pa'i
[\[34a.6\]]ngo bo nyid shes par bya'o/_/gal te sgrub pa pos lha bsgoms te bsams par gyur na lam ni myur du mthong nas des bde ba chen po myur du mthong ba'o zhes pa'i don to/_/blo gros chen po zhes pa ni/_byang chub sems so/_/gang dag dang zhes pa ni rak+ta'o/_/rigs ldan zhes pa ni rdo rje
[\[34a.7\]]chu'o/_/bskyed pa ni rnam par snang mdzad do/_/shel zhes pa ni 'di'i gnas skabs su snabs la sogs pa la bya'o/_/spyad par bya zhes pa ni gzung 'dzin rnam par rtog pa med par dag pa'i rang bzhin gyis brtsam par bya'o zhes pa'o/_/rnal 'byor pa zhes pa ni/_rnal 'byor pa rnams
[\[34b\]]
[\[34b.1\]]kyis spyod do zhes pa'i don to/_/lcags kyu che zhes pa ni sha chen no/_/rnam shes sa bon bzlas pa yis/_/de yis bon gzung byas te/_/zhes pa ni/_de la rnam par shes pa'i sa bon zhes pa ni yi ge a'o/_/des yongs su bskyed pa bdud rtsi lnga dang /_sha chen zhes pa'o/_/de bas na
[\[34b.2\]]bdud rtsi lnga dang /_sha chen gyi sa bon gcig pas sha chen gyi 'og tu sa bon gsungs so/_/bzlas pa yis zhes pa ni/_sngags des bkur nas sngags bzla bar bya'o zhes pa'i don to/_/lcags kyu lnga'i chos kyi yi ge ni gong du bshad zin to/_/da ni de dag rnam par sbyang ba'i sa bon
[\[34b.3\]]bkod par gsungs pa/_bgegs kyi lcags kyu gcig gis ni/_/de yi lam du sbyar byas pa/_/zhes pa la sogs pa ste/_de la bgegs kyi lcags kyu ni glang po che'i sha ste/_yi ge hUM gis sbyang bar bya'o zhes pa'o/_/yul gyi bdag po lcags kyu che/_/zhes pa ni khyi sha ste/_
[\[34b.4\]]yi ge g+h+riM gis sbyang bar bya'o/_/rta'i sha yi ge ji gis sbyang bar bya'o zhes gsal bar bya'o zhes gsungs pa/_rta'i lcags kyu byin brlabs pa/_/zhes pa la sogs pa'o/_/ba lang gi sha yi ge sri gis sbyang bar bya'o zhes gsungs pa/_rdo rje lcags kyus byin rlabs zhes pa la sogs
[\[34b.5\]]pa'o/_/lcags kyu chen po'i sa bon ni/_/bdud rtsi lnga'i bshad pa la gsal bar bshad zin to/_/bar 'dir ni ma bkrol lo/_/bdud rtsi lnga dang lcags kyu lnga bsres pa'i dri zhim po la sogs pa de dag kho na'i chos kyi 'bras so sor re re mchan khung sbyor ba'i tshul gyis phyag
[\[34b.6\]]'tshal ba dang bsreg pa bcas par bzla ste/_du bas bsgos par bya ba dang /_bskus pa dang /_thul ba dang /_thig ler byas pa la sogs pa sbyor bar bya'o zhes gsungs pa/_/rdzas bcu dag dang sbyar byas te/_/zhes pa la sogs pa'o/_/rnal 'byor ma bzhi sgrub pa dang /_/
[\[34b.7\]]zhes pa de nas brtsams/_rnal 'byor ma rnams dbus su bdag mchi'o sgo dbyer gsol zhes pa'i tshigs bcad ji snyed mthar thug pa ni me mar la sogs pa'i sgrub pa gsungs so/_/gzhan yang ngag gi phyag rgya'i mtshan nyid ces dang po bzung nas rnal 'byor pha dang /_rnal
[\[35a\]]
[\[35a.1\]]'byor ma dga' nas rtse zhing 'di dag ni/_/ngag dang brda yi phyag rgya'o/_/zhes te/_mthar thug pa'i bar ni phyag rgya'i brda bstan pa'o/_/dpal rdo rje slob dpon dge ba'i go chas mdzad pa'i dpal ldan gdan bzhi pa'i gzigs pa las gzhan gyi gdan
[\[35a.2\]]rdzogs so//_//de kho na nyid bzhi la phye na/_rtogs 'dod pa phyag na rdo rje/_gzhan yang mtshan nyid bstan pa ni zhes pa la sogs pas sbyor ba'i gdan brtsams so/_/dang po rdo rje de kho na/_/zhes pa la sogs pas ni de kho na nyid bzhi so sor phye nas go
[\[35a.3\]]bar byas pa'o/_/de la rdo rje'i de kho na nyid ces pa ni don dam pa'i rang bzhin nyid de/_ye shes lnga'i ngo bo nyid kyi phyir ro/_/dril bu'i de kho na nyid ces pa ni sgra'i rjes su 'gro ba nyid kyi phyir na/_shes rab kyi pha rol tu phyin pa'i rang bzhin no zhes pa ji snyed pa'o/_/bgrang phreng gi de bzhin nyid
[\[35a.4\]]ni de bzhin gshegs pa thams cad kyi rang bzhin gyis bsgom par byas pa nyid kyi phyir zhes pa'i don to/_/ye shes kyi de bzhin nyid ni ji ltar cher gnas pa'i tshig gi don ngo bo nyid kyis rgyas pa mthar phyin pa'o/_/de kho na nyid de gang gis shes na/_des ni bla na med pa'i mya ngan las 'das pa shes bya'i
[\[35a.5\]]pha rol tu phyin pa thob po zhes gsungs pa/_de bzhin nyid kyi yan lag bzhis/_/'dod pa'i phyi rol zhes gsungs pa/_/de la re zhig rdo rje'i de kho na nyid go bar byas nas gsungs pa/_dbus su rnam snang mdzad kyi lha/_/zhes pa la sogs pa de la/_dbus su bcu gsum
[\[35a.6\]]sgo nga ru/_/ye shes lha nyid thim par bya/_/zhes pa ni/_de yang bcu gsum zhes pa ni de lha rnams kyi ris shes pa'o/_/de rnams kyi bskyed pa'i gnas ni sgo nga ste/_tshangs pa'i sgo nga zhes pa ji snyed pa'o/_/ye shes lha nyid ces pa ni/_rnam par snang mdzad chen po'am rdo rje 'dzin pa'am/_kun
[\[35a.7\]]tu bzang po'am/_dpal mchog dam pa zhes rnam grangs so/_/don ni 'di lta ste/_rdo rje'i bum pa'i dbus su rnam par snang mdzad chen po bsgom par bya'o zhes pa'i tha tshig go/_/yang rdo rje bum pa'i 'og gi pad+ma dang rtse lnga la ji ltar gsungs pa'i lha rnams bkod par bya'o zhes
[\[35b\]]
[\[35b.1\]]gsungs pa/_pad+mo lha mo brgyad dag ni/_/zhes pa la sogs pa'o/_/rdo rje lcags kyu la sogs bzhi/_/de bzhin lte ba'i phreng ba'i phyogs/_/rnam par snang mdzad chen po bkod pa'i rdo rje'i bum pa'i sa phyogs bzhi ni/_rdo rje lcags kyu la sogs pa bzhi dgod par bya'o zhes pa'i tha tshig
[\[35b.2\]]go/_/ji ltar gsungs pa'i rdo rje de nyid de bzhin du bsam par bya'o zhes gsungs pa/_gang zhig rdo rje de kho na rdo rje bdag nyid sems pa zhes pa'o/_/dril bu la yang phyogs mtshams brgyad la sgrol ma la sogs pa'i lha mo brgyad bsgom par bya'o zhes gsungs pa/_phyogs brgyad
[\[35b.3\]]dag tu shes bya ba/_/lha mo brgyad du grags pa yin/_/mdog mdzes dngar byed mdangs can dang /_/bzhi pa rdo rje phreng ma'o/_/zhes pa ni tsun+de ma dang /_rin chen sgron ma dang /_khro gnyer ma dang /_rdo rje lu gu rgyud ma lha mo bzhi rnams so/_/nam mkha'i dkyil du gzugs dag ni/_/zhes pa
[\[35b.4\]]ni/_shes rab kyi pha rol tu phyin ma dbus su bkod par bya'o zhes ji snyed pa'o/_/de ltar bsgoms pa'i rnal 'byor pa bzlas pa med par mchog gi dngos grub mi 'gyur ro zhes te/_de rtogs 'dod pas bgrang phreng gi de kho na nye bar ston pa gsungs pa/_nyon cig rdo rje yang dag pa/_/zhes pa la
[\[35b.5\]]sogs pa'o/_/bgrang phreng ri lu'i tshul gyis bzla bar bya zhes gsungs pa/_sngags bsgrub pa ni lnga bcu ste/_/zhes pa la sogs pa'o/_/yang na ji ltar bzla bar bya zhe na gsungs pa/_rdo rje ma dngos g.yon pa ste/_/g.yas pa rdo rje'i ngo bo'o/_/zhes pa ste/_ye shes mkha' 'gro ma la sogs
[\[35b.6\]]pa'i sngags ni g.yon pas 'dren pa dang /_rdo rje sems dpa' la sogs pa'i sngags ni g.yas pas drang ngo zhes pa'i don to/_/de nyid rtog pa med par bya ba thams cad kyi dngos grub mi thob po zhes bsams pas/_ye shes kyi de kho na nyid bshad pa/_/ye shes de nyid bye brag dag_/nyon
[\[35b.7\]]cig yang dag rdo rje che/_/zhes pa la sogs pa ste/_de la/_ye shes khyad par nyid du gnas/_/zhes pa ni de la yang ye shes khyad par zhes pa ni/_nag po dang ser po la sogs pa'i khyad par ro/_/nyid du gnas zhes pa ni/_rang bzhin bsres nas cher gnas so/_/zhes pa'i don to/_/de
[\[36a\]]
[\[36a.1\]]ltar yang gsungs pa/_dngos po thams cad rang bzhin gyis/_/rang bzhin dang bcas cher gnas te/_/bdag dngos gzhan dngos gnyi ga ni/_/rnam pa'i cha can kun rdzob phyir/_/zhes pa'o/_/bsam pa ni 'di lta ste/_phan tshun klan ka spangs pa yis/_
[\[36a.2\]]go bar byas nas de dag thams cad ni sems tsam kho na zhes pa'o/_/de kho na gsal bar byas nas gsungs pa/_/thun mong ye shes brjod pa ni/_/zhes pa la sogs pa'o/_/de la gnyis med ces pa ni dbyer med par snang ba'o/_/gnyis pa dang ni zhes pa ni/_phye nas so sor
[\[36a.3\]]snang ba'o/_/cho ga gnyis zhes pa ni/_shin tu dbye bar cher rtogs pa'o/_/don ni 'di lta ste/_dbyer med pa dang /_dbye ba dang /_shin tu dbye bas 'byung ba gang zhig kyang /_de kun rnam par shes pa tsam kho na yin no zhes pa ste/_kye rgyal ba'i bu khams gsum ni sems tsam mo
[\[36a.4\]]zhes gsungs pa'i phyir ro/_/de kho na gsal bar byas pas gsungs pa/_/gnod sbyin lha min grub pa po/_/zhes gsungs pa la sogs pa ste/_ye shes tsam zhig gnas pa la 'gro ba la khyad par du so sor snang ba'o zhes pa'o/_/ji ltar yin zhe na gsungs pa/_gang gis ye
[\[36a.5\]]shes khyad par ni/_/zhes pa la sogs pa ste/_/de la/_nyi shu rtsa gsum lha rnams ni/_/zhes pa ni rgyal chen rigs bzhi nas brtsams nas 'og min gyi lha'i rgyal po'i bar du ji snyed pa'o/_/gang du gnyis 'gyur 'phel ba ni/_/zhes pa ni/_rnam par shes pa shin tu khyad par du gong
[\[36a.6\]]ma'i rim pas gnyis 'gyur 'phel ba'i zhes pa'i don to/_/yang nas yang du khyad par du gsungs pa/_/'dod pa lnga yi ye shes dag_/ye shes ye shes gong ma 'phel/_/zhes pa ste/_de la don ni 'di lta ste/_rgyal chen rigs bzhi dang po nas/_/gzhan 'phrul dbang byed
[\[36a.7\]]kyi lha'i rgyal po'i ji snyed kyi bar 'dod pa lnga'i ye shes khyad par du 'phel lo zhes pa'o/_/spyod grol thabs ni 'dod pa dang /_/zhes pa ni mtho ris dang mya ngan las 'das pa'i go 'phang brtsams pa'o/_/rnal 'byor gtsug lag snying po de nyid ces pa ni/_de rnam pa de ni snying po sbyor ba goms
[\[36b\]]
[\[36b.1\]]pas thob po zhes pa'o/_/de kho na gsal bar byed 'dod pas gsungs pa/_snying po snying po gtsug lag ste/_rnal 'byor lam ni blta bar bya/_/zhes pa'o/_/dpal ldan gdan bzhi pa gzigs pa las sbyor ba'i gdan gyi le'u dang po'i rnam par bshad pa'o//_//de kho na nyid
[\[36b.2\]]cher rtog pas zhi ba la sogs pa'i las bsgrub par bya'o zhes gsungs pa/_/'khor lo bsgrub pa'i bye brag ces pa la sogs pa'o/_/de la/_dang po tha ma dbus gnas pa/_/zhes pa ni/_de la dang po tha ma ni yi ge oM dang yi ge ha'o/_/dang po dbus kyi re mig la/_/bkod par bya ba ji snyed pa'i/_/
[\[36b.3\]]dbus na bdag ni bsam nas su/_/zhes pa ni/_ye shes mkha' 'gro ma'i sa bon no//_//brgyad pa'i yi ge brgyad dag la/_/zhes pa ni/_yi ge su~M la sogs pa'i sa bon bar gyi re'u mig brgyad la gzhag par bya'o/_/sgra yi sa bon bcu gnyis la/_/zhes pa ni re'u mig bcu gnyis pa la
[\[36b.4\]]sgra'i sa bon bcu gnyis bkod pa'o/_/ji ltar sde tshan gsum pa dang /_/zhes pa ni ji ltar go rims bzhin du de'i yi ge gzung ste/_sde gsum gyi yi ge bco lnga gzung bar bya'o zhes ji snyed pa'o/_/yi ge lhag ma gcig dang mi/_/zhes pa ni/_sde pa bzhi'i dang po yi ge ta gzung bar bya ste/_yi ge ta de
[\[36b.5\]]dang bcu drug re'u mig bcu gnyis la bkod par bya'o zhes pa'o/_/ji ltar sde tshan dang po las/_/thog ma'i yi ge gcig bzung ste/_/lcags kyu yis ni gtses pa dang /_/rtsa bar ra yig gdags par bya/_/steng du bdud rtsi thigs pa rnams/_/zhes pa ni yi ge kruM ngo /_/yi ge gnyis
[\[36b.6\]]'gyur sa bon dang /_/rtsa bar nga ro sbyar bar bya/_/zhes pa ni yi ge k+ShuM ngo /_/bdud rtsi zhes bya mthar gzhag ste/_/zhes pa ni/_de la bdud rtsi zhes bya ba ni yi ge sa'o/_/mthar gzhag ste/_/zhes pa ni/_yi ge k+ShuM gi glo na gzhag par bya'o/_/de ltar zin ma thag tu oM kruM swA hA/_/zhes bzlas par
[\[36b.7\]]bya'o zhes so/_/gal te na phyag 'tshal ba dang /_bsregs pa mthar gzhag go zhes 'dir ma bstan na yang 'dir 'on kyang don du shes par bya'o zhes so/_/de ltar yang gsungs pa/_phal du sngags rnams thams cad du/_/phyag 'tshal swA hA ldan pa'o/_/de bas rang bzhin kho na la
[\[37a\]]
[\[37a.1\]]lung du ma bstan yang don du de gnyis gzhug par bya'o/_/bdud rtsi gug skyed kun bcas pa/_/zhes pa ni/_yi ge suM ste/_thig le dang yi ge nga ror ldan pa'o zhes pa'i don to/_/lcags kyu yi ge bsams nas ni/_/zhes pa ni yi ge k+ShuM ngo /_/bdun la nga ro sbyar ba yis/_/
[\[37a.2\]]zhes pa ni sgra yig bdun pa'i yi ge r-i'o/_/yang na yi ge e'o/_/ye shes rnam shes zhes pa ni yi ge hUM ngo /_/phyogs na bdud rtsi bzhi dag ni/_/zhes pa ni/_a AHaM AHzhabs skyed kun dang ldan pa'o/_/zhes pa ni 'a dang thig le tsheg drag dang ldan pa phyag 'tshal dang swA hA sbyar bar bya'o zhes
[\[37a.3\]]pa'o/_/phyag rgya chen po'i phyag gnyis ni/_/thugs kyi gnas su 'jog par mdzad/_/ces pa ni byang chub mchog gi phyag rgya bcas pa bcom ldan 'das rnam par snang mdzad bsgom par bya'o zhes pa'o/_/dpal ldan gdan bzhi pa gzigs pa las sbyor ba'i gdan gyi le'u gnyis
[\[37a.4\]]pa'o//_//de dag la sogs te las grub pa'i rnal 'byor pas gzhan la byin gyis brlab par bya'o zhes gsungs pa/_byin rlabs rim pa ji ltar lags/_/sems can gang gis rtogs pa dang /_/zhes pa la sogs pa'o/_/de kho na bcom ldan 'das kyis slar gsungs pa/_snying gar zla ba bsams
[\[37a.5\]]nas ni/_/dbus su sa bon hUM bsgoms te/_/zhes dang po brtsams nas/_gnyis med gtor ma ldan pa yis/_/dbang bskur nas ni zhi bar 'gyur/_/zhes mthar thug pa'i bar ji snyed pas byin gyis brlab pa'i rim pa gsungs so/_/dpal ldan gdan bzhi pa gzigs pa las sbyor ba'i gdan gyi le'u
[\[37a.6\]]gsum pa'o//_//da ni rdo rje dang dril bu la sogs pa sbyor ba dang /_me tog la sogs pa dbyer med pa ji ltar sbyar bar bya'o zhes/_phyag na rdo rje shes 'dod pas/_/gnyis med sbyor ba'i snying po ni/_/zhes pa la sogs pas sbyor ba'i gdan le'u bzhi pa brtsams so/_/gzung 'dzin rnam par rtog pa
[\[37a.7\]]spangs pa'i chos thams cad mnyam pa nyid du sbyor bas slar lan btab pa gsungs pa/_/gnyis med sbyor ba de nyid dang /_/rdo rje dril bu phyag rgya dang /_/zhes pa la sogs pa ste rdo rje dril bu la sogs pa'i bsgom pa gsungs pa ni/_'og tu ston pa'i rim pas brtsam par bya'o zhes pa'i don to/_/
[\[37b\]]
[\[37b.1\]]ji ltar brtsam par bya zhe na gsungs pa/_/rdo rje de ni bdag nyid de/_/dril bu chos kyi gzungs ma'o/_/zhes te/_de la/_rdo rje de nyid bdag nyid de/_/zhes pa ni rten cing 'brel bar 'byung ba nyid kyi phyir na don dam par brtags pa la rang gi phung po kho na rdo rjer bsgyur te/_rdo rje bzhin du
[\[37b.2\]]rang bzhin stong pa nyid kyi phyir dang /_de bzhin du mi 'jigs pa nyid kyi phyir ro/_/dril bu chos kyi gzungs ma'o/_/zhes pa ni shes rab kyi pha rol tu phyin pa'i rang bzhin nyid kyi phyir na/_de'i rang bzhin yang de ltar rdo rje thabs kyi dus kyi gzhan gyi dril bu shes rab ma zhi zhes par bya'o/_/phyag
[\[37b.3\]]rgya kha sbyor tshul gyis ni/_/de la thabs ni thim par 'gyur/_/zhes pa ste/_de dag thams cad kho nas phyag rgya'i rang bzhin no zhes pa'o/_/de ltar yang dpal ldan gsang ba 'dus pa las gsungs pa/_gal te dngos grub mchog 'dod na/_/lag pa'i phyag rgya mi bca'o/_/zhes so/_/dra
[\[37b.4\]]ba phur bu ra ba yis/_/bdud dang gnod pa bsal bar bya/_/zhes pa ni/_ji ltar dra ba dang ra ba la sogs pa'i phyag rgya dang sngags kyis phyi'i sdang ba dang bdud la sogs pa rnams 'joms pa de ltar rang gi sems las byung ba rnam par rtog pa'i bdud la sogs pa de rnams kyang sbyin
[\[37b.5\]]pa'i pha rol tu phyin pa la sogs pa'i ra ba la sogs pas spang bar bya'o zhes so/_/de ltar mnyam sbyor bde mchog gi rgyud phyi ma las gsungs pa/_bdud ni rang sems las byung ste/_/sngon gyi ser sna bsten phyir ro/_/zhes so/_/de kho na bsten 'dod pas gsungs pa/_/bdud
[\[37b.6\]]med bdud kyis ma yin pas/_/zhes pa la sogs pa'o/_/bzod pa'i me tog rnal 'byor pas/_/zhes pa la sogs pa ni/_bzod pa'i me tog bkang nas sbyin par bya'o zhes pa'i don to/_/de la bzod pa gong ma dang 'di ni khyad par ci zhig yod de sems kho na khyad par ro/_/
[\[37b.7\]]ral gri la sogs pa'i mtshon chas brdegs pa la yang ci yang mi sems par bzod nas byams pa bsgom pa dang /_ji ltar ngag rtsub pa la sogs pa 'phrog pa la ci yang mi sems pa'i bzod pa'o/_/dper na byams pa dang snying rje lta bu'o/_/de ltar stong pa nyid dmigs pas
[\[38a\]]
[\[38a.1\]]ji ltar gnas par bya zhe na gsungs pa/_mnyam par ldan pa'i gnas dag nas/_/skyes bu gcig gi tshul gyi bar/_/zhes pa ste/_de yang bsam pa 'di lta ste/_sna'i rtse mo la mig gzhag pas/_khru gang tsam gzhag par mnyam pa nyid kyis bsam par
[\[38a.2\]]bya'o zhes pa'o/_/rdo rje gong du bstan pa rnams/_/nyi shu rtsa brgyad lha nyid dang /_/zhes pa ni/_bum pa dang steng 'og dbus kyi rtse mo lha gsum bzhag nas 'khor gyi lha kho na nyi shu rtsa brgyad ces gsungs te/_gcig tu brtsis nas sum cu rtsa gcig ces pa'i don to/_/dril
[\[38a.3\]]bu yang ci tsam gyis bsgom par bya zhe na/_/gsungs pa/_dril bu dbus su bsgom pa ni/_/nyi shu rtsa gsum lha rnams dag_/ces pa la sogs pa ste/_de la 'og gi pad+ma'i 'dab ma la sgrol ma la sogs pa'i lha mo brgyad dang /_de la yang shes rab kyi pha rol tu phyin pa'i zhal dang /_
[\[38a.4\]]gong gi pad 'dab brgyad la byang chub sems dpa' brgyad dang /_rtse lnga la rigs lnga dang /_ye shes dang /_rnam shes rnams kyi bdag nyid dbyig pa dang /_nyi shu rtsa gsum du 'gyur ba'i don to/_/rdo rje mdzub mo rtse mo ru/_/bdud rtsi yi ge bsams nas su/_/zhes pa
[\[38a.5\]]g.yon gyi mdzub mo la yi ge sa bkod par bya'o/_/g.yon gyi phyogs su bstan pa yi/_/zhes pa ni/_sku la sogs pa la reg par bya ba'o zhes pa'o/_/lha mo'i mdun du gzugs par bya/_/zhes pa ni gsang ba'i pad+ma la gzhag par bya ba'o zhes pa'i don to/_/bco brgyad dag gi
[\[38a.6\]]gnas rnams ni/_/zhes pa nu ma dang lag pa'i rtse mo dang /_mgrin pa dang /_ma mchu dang /_'gram pa dang /_mig dang /_rna ba'i rtsa dang /_spyi bo dang /_yan lag mchog gsang ba rnams so/_/gnas dgu la zla ba'i cha shas kyi tshul gyis yar dang mar lan gnyis sbyor bar reg
[\[38a.7\]]par byas na gnas bco brgyad bsgyur ro zhes pa'o/_/de ltar brgyad brgyad la gsungs pa/_/nu ma lag rtse mgrin pa dang /_/ma mchu de bzhin 'gram pa mig_/rna ba spyi bo yan lag mchog_/de dag kun la btung byed pa/_/na bza' dkar la mar yar du/_/zla ba nag la log par bshad/_
[\[38b\]]
[\[38b.1\]]mthe bo'i rtsar ni yi ge a/_/rje ngar gnyis la de bzhin A/_/brla gnyis la ni yi ge i/_/yi ge I ni gsang bar bsten/_lte ba'i rtsa la yi ge u/_/de bzhin bsdus par yi ge U/_/nu ma'i rtsa la yi ge r-i/_/yi ge r-I ni lag par gnas/_/mgrin pa kho nar yi ge l-i/_/de bzhin
[\[38b.2\]]spyi bor yi ge l-I/_/'gram pa'i phyogs su yi ge e/_/de bzhin ai ni mig gnyis la/_/rna ba'i rtsar ni yi ge o/_/yi ge au ni spyi bor gnas/_/aM a yan lag lus kun la/_/cho ga rnams ni sbyor bar bya/_/'o btab pa dang 'khyud la sogs/_/sos btab pa dang sbyor ba rnams/_/
[\[38b.3\]]gnas rnams brtags nas sbyor byas te/_/yi ge rma re rnam par bsam/_/de ltar bsams pa tsam gyis ni/_/bud med dga' ste gzhan du min/_/pho mo mtshan ma med sbyor kyang /_/gzhom pa tsam gyis ngo bzang dga'/_/zhes so/_/bdud rtsi thams cad kun gnas pa/_/zhes pa ni gnas
[\[38b.4\]]bco brgyad la byang chub sems gnas pa'o zhes ji snyed pa'o/_/bshad par byed pa'i don kho na gsal bar byed pas gsungs pa/_mdzub mo de yis bskyod byas nas/_/bdud rtsi chu dag 'dzag par 'gyur/_/zhes pa'o/_/de ltar bskul ma thag tu yang phyag rgya chen po brtan por byas
[\[38b.5\]]nas gnyis su med pa'i snyoms par zhugs pa sbyor te bya ba brtsam par bya'o zhes gsungs pa/_btsugs nas gnyi gas 'khyud byas nas/_/zhes pa la sogs pa ste/_de la 'khyud nas zhes pa ni/_mi shes pa'i 'dam du bying ba rnams bla na med pa'i 'bras bu thob par bya ba'i don du 'jig rten
[\[38b.6\]]las 'das pa'i snying rje chen po dang du blangs pa'i 'khyud pa'o/_/kha shar la sogs gnas par bya/_zhes pa ni/_gnyis su med par snyoms par zhugs pa la lha mo ni kha shar du blta bar bya'o/_/don ni 'di lta ste/_bsgrub bya lha mo gtsor 'gyur ba'i phyir dang /_lha ni gtso bor ma yin pa'i phyir/_/
[\[38b.7\]]de bas na lha mo kha shar du blta bar rigs te/_khyad par du yang 'di ni mkha' 'gro ma'i tan+t+ra nyid yin pa'i phyir ro/_/de ltar rgyal po'i bu mo zhes pa la smras pa/_gnyis pa yi ni gtsor 'gyur bas/_/de bzhin du ni bsten par byas/_/ci phyir de ltar khyad par du/_/cho ga rab mchog bshad pa'o/_/
[\[39a\]]
[\[39a.1\]]rol par 'phen pa'i lha mo rnams/_/zhes pa ni rol pa'i skyil mo krung gis gnas pa'i lha mo dang zhes pa'o/_/rdo rje zhes pa ni/_rdo rje sems dpa' gnon po'i lus/_/zhes pa'o/_/ji ltar gnon zhe na gsungs pa/_rkang pas rkang pa'i zhes pa'o/_/de dag gi byed pa bya ba de ni
[\[39a.2\]]'dug pa zhes bshad pa'o/_/de yang rnal 'byor pa 'dug pa'i rnam par brtags pa rnam pa gnyis su 'gyur ro/_/de ltar yang smras pa/_sku yi phyi rol gzhag pa ste/_/bud med rkang pas bkang bar bya/_/'dug pa rnam pa gnyis bstan phyir/_/pho yi 'dug stangs rnam rtog phyir/_/zhes so/_/g.yon
[\[39a.3\]]gyi dril bu brla dag kyang /_/zhes pa ni/_shes rab kyi pha rol tu phyin ma'i lag pa g.yon pa brla'i rtsa'i 'og tu gzhag par bya ste/_des ni snying rje chen po'i 'dod chags zhes pa'i don to/_/lag pa g.yas pa gzhag pa ni/_/gong du 'brel pas 'dir mi bshad do/_/'khyud pa kho na ni thabs
[\[39a.4\]]med par sems can sna tshogs don byed pa las 'jug pa med do zhes pa'o/_/de kho na mngon par byed pas sna tshogs ston pa gsungs pa/_dril bu lag gnyis gsungs pa yi/_/zhes pa'o/_/ma byung ba'i so so'i skye bo'i rnam par rtog pa la gnas par mi bya'o zhes gsungs pa/_
[\[39a.5\]]gnyi gas sa bon bzlas par bya/_/zhes pa la sogs pa'o/_/g.yon du 'phen pa'i lha mo ni/_/kha ni lho ru phyogs par 'gyur/_/zhes pa ni/_lha mo g.yon pa 'phen nas gnas pa ni lhor kha blta bar gzhag par bya'o zhes pa'o/_/rdo rje de ni yang 'phags pas/_/zhes pa ni/_rdo rje
[\[39a.6\]]sems dpa' de yang byang du kha bltas nas gnas par bya'o zhes pa ji snyed pa'o/_/rkang mthil gnyis kyang btsir bar bya/_/zhes pa ni/_lha mo'i rkang mthil gnyis kyis rdo rje sems dpa'i lag mthil gnyis la gzir bar bya'o zhes pa'o/_/rdo rje g.yas su nu ma ste/_/de bzhin gcig gis
[\[39a.7\]]gsang bar ro/_/zhes pa ni/_rdo rje sems dpa'o/_/dril bu lag pa gnyi ga yis/_/rkang pa bsdams nas gtse bar bya/_/zhes pa ni/_de la dril bu zhes pa ni/_shes rab kyi pha rol tu phyin ma'o/_/de'i lag pa gnyis kyis rdo rje sems dpa'i rked par ji ltar shin tu bsdams par gyur pa de
[\[39b\]]
[\[39b.1\]]ltar gzir bar bya'o zhes pa'o/_/rdo rje g.yas su nu ma ste/_/de bzhin gcig gis gsang bar ro/_/zhes pa ni/_rdo rje sems dpa'i lag pa g.yon pas gsang ba la reg cing g.yas pas ni nu ma la gzir bar bya'o zhes pa'o/_/dril bu rdo rje kha dag dang /_/yang dang yang du phrad par bya/_/
[\[39b.2\]]zhes pa ni/_de la dril bu ni shes rab ma'o/_/rdo rje sems dpa'i kha'i kha la sogs pa 'os btab pa ni/_gnas dgu la yang nas yang du g.yas su 'khor nas 'os gdab par bya'o zhes pa'o/_/sa bon gnyis bcas bzlas pa yis/_/zhes pa la sogs pas ni thabs dang shes rab
[\[39b.3\]]gnyis kyis ji ltar rang rang gi sa bon bzlas te/_lho'i phyogs su gnas pa'i 'jig rten gyi sems can rnams bsgral bar bya'o zhes pa'i don to/_/rkang pa mnyam par nub phyogs ni/_/zhes pa la sogs pas ni nub phyogs kyi byed pas brtsams nas/_gnyi ga rkang pa g.yas pa mnyam
[\[39b.4\]]por stabs kyis gzhag ste/_rkang pa g.yon pa'i pus mo gnyi gas phan tshun gnon par bya'o/_/de ltar yang smras pa/_dpung pas 'gugs pa'i brla nu mar/_/gsum 'dus mdun du zil gnon te/_/zur gsum gnas la lag sbyor ba/_/kha sprad kha sbyor dran pa'o/_/mgrin
[\[39b.5\]]pa'i ltag khung phan tshun dpung pa'i zhags pas dkris te/_dril bu'i lce dril bas rdo rje sems dpa' lce la reg ste/_'gul bas ji ltar rang gis bon bzlas par bya'o zhes pa'i don to/_/da ni byang gi 'phen pa gsungs so/_/ji ltar mgrin pa'i rgyab tu dkri bar bya zhes gsungs
[\[39b.6\]]ba/_rdo rje mnyam pa'i dbus su ni/_zhes pa la sogs pa ste/_rdo rje sems dpa'i dpung pa gnyis kyis lha mo'i mnyam pa'i dbus su nu ma'i drung du dkris te/_dril bu lag pa gnyis kyis kyang rdo rje sems dpa'i rna ba'i rtsar btsir bar bya ste/_/sbyar nas sen mos gdab par bya'o zhes
[\[39b.7\]]pa'i don to/_/de ltar yang smras pa/_'khyud pa dang ni btab pa dang /_/sos btab de bzhin sen mos rgyab/_/steng ni rnam pa lnga shes te/_/'og ma yi ni rnam pa bzhi/_/sen mos gdab pa la g.yon gyi/_/lte ba'i rtsa dang mtshan du yang /_/yan lag mchog dang spyi bo dang /_/glang
[\[40a\]]
[\[40a.1\]]chen lag pa bzhin du reg_/ces pa'o/_/kun bsdams ma mchu gnyis kyis ni/_/zhes pa la sogs pas ni dga' bas rjes su chags te/_ma mchu phan tshun btung bar bya'o/_/zhes pa'i don to/_/sems can thams cad ces pa la sogs pa ni don
[\[40a.2\]]gsal lo/_/dril bu'i lha yi sbyor ba rnams/_/zhes pa la sogs pas ni shes rab kyi pha rol tu phyin ma'i lus/_rdo rje sems dpa'i lus la sngags kyi yi ge brgyad gong nas gsungs pa'i rim pas bsgom par bya'o zhes pa'o/_/de ltar de kho na nyid so so gnyis byed ma
[\[40a.3\]]thag tu lha mo dang /_rang gi lus ni chos kyi dbyings kyi ngo bo nyid thabs kyi bdag nyid rnam par rtog pa med pa'i bdag nyid du sems gyur pa la bya ste/_yang sems de'i rgyab tu gyur pa rnam par rtog pa dang bcas pa'i dbyangs dang bstod pa brjod pas bskul te/_sems can gyi
[\[40a.4\]]don gyi rgyu'i phyir bslang bar bya'o/_/de ltar dpal gsang ba 'dus pa'i tan+t+ra las gsungs so/_/rdo rje sems dpa' bdag ces brjod/_/ces pa la sogs pa'o/_/langs ma thag tu chags pa'i sems kyis shes rab ma dang bcas pas/_rdo rje sems dpa'i nga rgyal te/_/oM badzra
[\[40a.5\]]satwa haM zhes brjod par bya ba'i don to/_/me tog rnams ni chu skyes rnams/_/nang gi gsang ba'i mtshan nyid kyis/_/myu gu rtsa ba me tog ni/_/ban+du ka ni 'bar ba 'dra/_/zhes pa ni pad+ma dmar po dang 'dra ba'i nang gi dbus su gsang bar gnas pa mkha' 'gro chu'i rtsa zhes ji snyed
[\[40a.6\]]pa'o/_/de yang ming dang gzugs kyi myu gur skyes pa dang /_sdong bu dang /_me tog dang /_'bras bu dang /_rtsa ba dang /_sa bon la sogs pa'i rkyen zhes pa'i don to/_/de ltar yang gsungs pa/_nyi shu rtsa bzhi'i rtsi rnams ni/_/rgyud chen lha mo rtsa rnams te/_/de la mkha' 'gro chu yi rtsar/_/
[\[40a.7\]]mkhas pa yis ni bskul bar bya/_/zhes pa'i don to/_/thang ga gnyis su sa bon rnams/_/khong pa la yang gcig brjod de/_/rtsa lnga yi ge kha dgod pa/_/rtag tu kha la bskul bar bya/_/gang zhig rkang mthil la 'gul ba/_/mkhas pas rkang mthil mthe bor yang /_/spyi bor gsum
[\[40b\]]
[\[40b.1\]]'dus brla gnyis la/_/lag pa'i rtsa la reg par bya/_/zhes pa'o/_/nang gi gsang ba'i pad+ma de rgyas pa la ji ltar sa bon du 'gyur zhe na/_gsungs pa/_thong ga gnyis su sa bon rnams/_/zhes pa la sogs pa ste/_de thong ga gnyis su sa bon ni stag mo'i sa bon no/_/rnams zhes
[\[40b.2\]]pa'i tshig ston pas na brtsegs pa'i yi ge bzhi char gzung ngo zhes pa'i don to/_/sa la sogs pa bzhi kho na dang /_yi ge brgyad thabs dang shes rab kyi rang bzhin nyid kyi phyir na/_'gro ba dang skye ba dang /_'khor ba la gnas pa'i gzugs yin par shes par bya'o zhes pa'i don to/_/ji
[\[40b.3\]]ltar sde tshan gsum pa la sogs pa ni bshad zin to/_/lha mo'i gzugs ni bsams nas ni/_/zhes pa ni sa bon de kho nas bskyed pa'i ye shes mkha' 'gro ma'i gzugs bskyed par bya'o zhes pa'o/_/sa'i zhes pa ni yi ge hUM ngo /_/dbus su thim par bya zhes pa ni snyoms par 'jug pa'i
[\[40b.4\]]sbyor ba ji snyed pa'o/_/don kho na gsal bar byed pas gsungs pa/_dus kyi me dang yi dgas me/_/zhes pa la sogs pa ste/_de la dus kyi me zhes pa ni lag pa g.yas pa'o/_/yi dgas me zhes pa ni lag pa g.yon pa'o/_/phan tshun lag pa gnyis kyis 'khyud nas/_lag pa gcig
[\[40b.5\]]dang lhan cig tu 'brel pa'i gnas la rtse gsum gyi tshul du gzhag par bya ba ste/_srid pa'i thabs kyis gzugs so/_/bdud rtsi btung ba'i sems kyis ni/_/zhes pa la sogs pa ni don gsal ba'o/_/yan lag bco brgyad gnas dag la/_/zhes pa la sogs pa ni zla ba'i cha shas kyi tshul
[\[40b.6\]]gyis sngon du bshad zin to/_/mkha' 'gro ma yi mchu 'dra'o/_/zhes pa ni de la mkha' 'gro mchu zhes bya ba ni gsang ba'i pad+ma'i rtsa'o/_/phyag rgya de la bskul bar bya/_/zhes pa ni/gal te shes rab ma sra bar gyur na/_de tshe glang chen gyi lag la sogs pa'i las kyis ji ltar bzhu ba
[\[40b.7\]]de ltar bya'o/_/de ltar yang gsungs pa/_yan lag mchog ni gnyis shes te/_/de bzhin de ni mchog dang sra/_/sra ba la ni rgyu byas pa/_byas te rigs kyi bu med min/_/zhes pa'o/_/g.yas kyi rdo rje'i mchu rnams zhes pa la sogs pas ni dus mnyam po ji ltar gyur pa de ltar rdo rje'i chu zag
[\[41a\]]
[\[41a.1\]]pa'i rgyu bya'o/_/de kho na sems 'dod pa bskul ba'i don du/_thong dang yang na gnas dag tu/_/de nas sen mos gdab par bya/_/zhes pa'o/_/de nas rdo rje rtse phyag rgya/_/zhes pa la sogs pas ni bshad zin pa'i don kho na gsal bar byas pa'o/_/rdo rje rol pa'i
[\[41a.2\]]rkang pa yis/_/zhes pa la sogs pas ni/_phan tshun rol pa la 'phen pas/_/bde ba'i stan rnam par bkod pa sna tshogs bkod pa'i byed pa dang /_dbyibs la sogs pas rnal 'byor pa dang /_rnal 'byor ma'i gsang ba'i rol pa bshad par bya'o/_/dril bu rol pa'i tshul gyis ni/_/
[\[41a.3\]]zhes pa la sogs pas ni/_sems dpa'i skyil mo krung byed pa rdo rje sems dpa'i brla'i steng na shes rab kyi pha rol tu phyin ma gnas te/_brla'i zhags pas sku la dkri bar bya'o zhes pa'i don to/_/snying po med pa'i 'khor ba stong pa la zhes pa la sogs pa ni de la snying po zhes pa ni
[\[41a.4\]]mkha' 'gro ma'i dra ba'i sdom pa zhes bya'o/_/'dus pa zhes pa ni sangs rgyas thams cad dang mnyam par sbyor ba'i rang bzhin no/_/de bas na sangs rgyas thams cad kyis gang mkha' 'gro ma'i dra ba'i bde mchog de thob bo/_/gang las yin zhe na gsungs pa/_gong ma'i tshig snying
[\[41a.5\]]po med pa'i 'khor ba stong pa la zhes so/_/ci 'dra ba yin zhen gsungs pa/_'jig rten la ni dpe byas pa/_/chu shing la ni snying po med/_/de yi 'bras bu snying po can/_/bza' ba la ni bdud rtsi 'dra/_/zhes so/_/don ni 'di ltar gsungs par 'gyur te/_gong du gsungs pa'i rol pa'i
[\[41a.6\]]thabs bya ba la sogs pa snying po med pas/_ji ltar bu ram shing gi zhing lud kyi phung po bsags pas bkang ba ltar bdud rtsi dang 'dra ba'i mya ngan las 'das pa'i mtshan nyid kyi 'bras bu bskyed par 'gyur ro zhes pa'o/_/lung las kyang grags te/_'di lta ste/_kye 'od srungs ji ltar lud kyi phung
[\[41a.7\]]po bur ma shing gi shing la sogs pa la phan par 'gyur ba de kho na ltar/_kye 'od srungs 'dod chags pa rnams kyang thams cad mkhyen pa la phan par byed par 'gyur ro zhes grags so/_/dngos zhes pa ni rnam par rtog pa ste/_rnam par grol ba zhes pa ni gsal ba yongs su bor ba'o/_/de
[\[41b\]]
[\[41b.1\]]la dngos grub ni zhes pa ste/_thar pa grub pa'o/_/zhes pa'o/_/de ltar yang 'phags pa lha'i zhabs kyis gsungs pa/_rnam par rtog pa thams cad spangs pa'i phyir thar par zhes pa'o/_/phan tshun 'khyud pa'i sbyor byas te/_/zhes pa ni/_thabs dang shes rab 'du ba'o/_/
[\[41b.2\]]ci'i phyir yin zhe na gsungs pa/_de yis thams cad don ni byed par 'gyur/_/zhes pa ni/_sems can gyi khams ma lus pa kun 'khor ba las bsgral bar bya'o zhes pa'i don to/_/des ni rnal 'byor ma'i ye shes kyi sdom pa la gzhan gyis 'khor ba la snying po med pa
[\[41b.3\]]yin no zhes ji snyed pa'o/_/sman la sogs pa'i khyad par dang /_/'phen pa dang ni ldan par bya/_/zhes pa ni stang stabs bya ba dang sman gyi khyad par bya ba'o/_/khyad par sgra ni nye bar blang bas na khri nyis stong pa las gsungs pa'i mchan khung sbyor ba dang por tshig 'dus pa gsungs te/_de la mchan
[\[41b.4\]]khung sbyor ba ni 'di lta ste/_rgyal ba lhan cig gtsug tor dzA ri lag pa'i mchi ma bu mo dang /_/ral pa mi dang dga' ba 'jigs pa rmongs pa rgyal ba rdo rje rnams/_/bzhi cha bzhi ru byas te lnga yi lus kyis yang bsres nas/_/khyo dang bud med dbang du sbyor ba sum cu rtsa bzhi la/_/zhes pa la sogs pa
[\[41b.5\]]mchan khung sbyor ba mthar thug pa bri bar bya'o/_/gur gum dang zhes pa ni gsal lo/_/sbyor ba'i gnas su zhes pa ni cha mnyam por sbyor ba'o/_/dbang po lag dang zhes pa ni rtsa ba sor mo lnga'i tshul lo/_/bdag lnga'i ni zhes pa ni mig la sogs pa'i dbang po lnga'i dri ma'o/_/yan lag lnga zhes pa la
[\[41b.6\]]sogs pas ni gcig lha mo'i khyad par dang las kyi khyad par gyi don shes par bya ba de go sla'o/_/gzhan yang 'phen pa'i thabs dag ni/_/zhes pa la sogs pas ni 'phen pa bco brgyad gsungs te/_kun du phyogs dang mtshams thams cad la gnas pa'i bgegs 'phen pa dang /_btod
[\[41b.7\]]pa bskrad par bya'o zhes ji snyed pa'o/_/de yang phyi dang nang ste/_phyi'i 'phen pas ni phyi'i bgegs rnams bskrad par bya'o/_/nang gi 'phen pas na nang gi bdud bskrad par bya'o zhes pa'o/_/gnyis ni sbyar nas 'phen pa yis/_/zhes pa ni kha sbyor ba ste/_de kho na ni don dam pa'i phyag rgya zhes gsungs
[\[42a\]]
[\[42a.1\]]pa nyid kyi phyir ro/_/de bas/_phyag rgya de nyid bcing bar bya/_/zhes pa ni mtshan nyid gong du bshad zin to/_/mnyam pa'i thabs zhes pa ni rkang pa phan tshun sor mo'i mthe bong gshibs nas sbyor bas na mnyam po'i thabs so/_/dbye ba'i thabs zhes pa ni de kho na rkang pa gcig bkug
[\[42a.2\]]na dbye ba'i thabs so/_/zlum po'i thabs ni khru do'i phyi rol du rkang pa'i sor mo phyir bltas par bya ste/_pus mo gnyis yar bsgreng ba mar bkug nas ngang pa'i gshog pa'i tshul ni zlum po'i thabs so/_/sti ra kra ma'i thabs ni zhes pa ni rkang pa g.yas pa sa la gzhag ste/_rkang pa g.yon pas 'jig rten gsum
[\[42a.3\]]'gom pa'i tshul gyis 'gying bag gis yar btang ba ni sti ra kra ma'i thabs so/_/rus sbal gyi thabs zhes pa ni g.yas pa'i rkang mthil gyis g.yon pa'i bol la gnon par bya ba ni rus sbal gyi thabs so/_/g.yas brkyang ba ni g.yon pa'i rje ngar bkug nas g.yas pa mtho lnga'i tshad du brkyang ba ni g.yas
[\[42a.4\]]brkyang ba'i thabs so/_/g.yon brkyang ba dang zhes pa ni de la g.yas bkug nas g.yon pa de kho na bzhin du brkyang ba ni g.yon brkyang ba'o/_/gcig tu gnas pa dang zhes pa ni/_rkang pa gcig yar bteg nas gcig gis g.yas su bskor ba ni gcig tu gnas pa'o/_/'dug pa zhes pa ni
[\[42a.5\]]rol pa la sogs pas 'phen nas de ltar phyogs su kha bltas nas gnas pa'o/_/rkang pa'i 'phen pa dang zhes pa ni rnam pa sna tshogs kyis rkang pa 'phen pas na/_rkang pa'i 'phen pa'o/_/gal te bden na phye ba la sogs pa la thams cad 'dus pas phyin ci log tu brla dgod par sbyor ba yang de'i skad
[\[42a.6\]]cig ma de kho na chad pa gong du 'byung /_gnyi ga yis kyang med par bya'o/_/mchod sdong gi tshul dang zhes pa ni rnal 'byor ma'i rkang pa gnyis bsdus nas phye la gzhag par byas pa ni/_mchod sdong gi tshul lo/_/de ltar yang smras pa/_gcig tu bkug nas gzhag pa ni/_bud med pus mo dkrugs pa
[\[42a.7\]]ste/_/'dug pa'i skyes bu dang ldan pa/_/rkang pa bzung zhes rab tu grags/_/pus mo gnas pa dang zhes pa ni/_pus mo gnyis phan tshun gshibs nas g.yon gyi glo na gzir ba ni/_pus mo gnas pa'o/_/legs par 'dus pa dang zhes pa ni/_rdo rje sems dpa'i dpung pa'i zhabs shes rab
[\[42b\]]
[\[42b.1\]]kyi pha rol tu phyin pa'i mgul pa nas brtan por 'khyud de lha mo'i rje ngar steng du bkod nas kha sbyor ba de ni legs par 'dus pa'o/_/de ltar yang smras pa/_bud med mgul pa dam por 'khyud/_/pho yi dpung pa gnyis kas kyang /_/gru mo gnyis la gzhag pa ni/_/bud med rje ngar 'dus par
[\[42b.2\]]bshad/_/ces pa'o/_/mnyam par gnas pa dang zhes pa ni gnyis ka gnas pa'o/_/dus kyi me yi snying po dang /_/zhes pa ni/_lha mo rkang mthil g.yas kyis rdo rje sems dpa'i snying gar gzhag pa la sogs pa thang ga bgrod pa zhes bya ba byed pa'i dus kyi me'i snying po'o/_/de ltar yang smras pa/_
[\[42b.3\]]bud med rkang pa'i mthil gzhag pa/_/pho yi snying ga la ni yang /_/thang ga gnyis ka bgrod pa yis/_/'dug pa rkang pa brkyang ba'o/_/bsregs brkyang pa ni don gsal lo/_/gnas ngan pa dang zhes pa ni 'gul nas 'dug pa de ni mtha' 'khob pa'i spyod pa ste/_gnas ngan pa'o/_/de ltar yang smras
[\[42b.4\]]pa/_de la/_'dug pa po yi brla gzhag pa/_/bud med rje ngar mtha' 'khob bshad/_/phyi rol bud med rkang pa ni/_/'phen pa dbus kyi tshul du 'dod/_/gcig tu 'dus pa zhes pa ni gang du gsungs pa'i legs par bsdus pa kho na la rkang pa gcig 'dus pas na/_rkang pa gcig
[\[42b.5\]]tu bsdus pa'o/_/de ltar yang smras pa/_'dug pa yi pho dang ldan pa/_/de yi rtse gsum 'byung ba'i phyir/_/phyin ci log par rab sbyor ba/_/bkram pa dag ni yang dag 'byung /_/bco brgyad dag gi 'phen pa yis/_/mchod pa'i dus su rab sbyor bya/_/zhes pa ni/_phyi nang gi mchod
[\[42b.6\]]pa la ji ltar rim par sbyor bar bya'o/_/yon tan kun gyi sbyor ba yis/_/zhes pa ni/_ji ltar 'byor pa nye bar spyod pa lnga la sogs pa mchod par bya'o zhes pa'o/_/snying gar nye ba dang zhes pa la sogs pas ni/_dpung pa'i byed pa ste go sla'o/_/rdo rje dril bu phyag rgya dag_/ces pa la sogs
[\[42b.7\]]pas ni rgyas par sngon du bshad zin to/_/'dir ni mdor bsdus pa bshad de rdo rje zhes pa ni nye bar len pa'i rkyen to/_/dril bu zhes pa ni lhan cig byed pa'i rkyen to/_/de gnyis sbyor bas ming dang /_gzugs kyi myu gu zhes bya ba phyag rgya chen po sems can gyi don byed pa sbyor ba 'byung ngo /_/de kho na med
[\[43a\]]
[\[43a.1\]]par ni mi 'grub po zhes gsungs pa/_mtshan mo zla ba med pa'i zhes pa la sogs pa'o/_/A li kA li thog bsgoms na/_zhes pa ni/_gong du gsungs pa'i rim pas bsgom mo zhes pa'i don to/_/thabs dang shes rab phyin pa rnams/_/'khor ba rgal bar gnas
[\[43a.2\]]par 'gyur/_/zhes pa ni/_don ji ltar 'gyur zhe na/_blun po dang nyan thos la sogs pa ni mi rgal lo zhes pa'i tha tshig go/_/de ltar yang dpal bde mchog gi rgyud las gsungs pa/_nyan thos thams cad skal ngan te/_/shin tu mya ngan 'das phyir ro/_/phyi rol gyi mu stegs pa rnams la
[\[43a.3\]]yang gsungs pa/_mu stegs thams cad skal ngan te/_bdag dang bdag gir 'dzin phyir ro/_/zhes so/_/de bas gsungs pa/_sems ni shel ltar dag pa la/_/de yi chos ni bskal par bya/_/zhes pa ste/_de dag kyang zab mo'i chos bstan pas the tshom bsal nas mnyam pa nyid du bya
[\[43a.4\]]ste/_de bas de bzhin gshegs pa thams cad kyi dam tshig de kho na nyid 'di bstan par bya'o zhes pa'o/_/sems can don bya phyi ru ni/_/nan tan de kho na nyid dmigs/_/zhes pa ni rang bzhin med pa bsgoms pas rang gi sems mnyam pa nyid du bya ste/_ji ltar gsungs pa'i snying rje lha'i sbyor
[\[43a.5\]]bas bsnyen par bya'o zhes bya'o/_/gal te de kho na nyid dmigs su mi nus na/_ji ltar bya zhe na gsungs pa/_nang gi sa bon dbus gnas pa/_/A lis sa bon gzung bar bya/_/zhes pa ste/_de la nang gi gsang ba'i sa bon zhes pa ni hUM ngo /_/phyogs kun nas ni thal sbyar te/_/zhes pa ni
[\[43a.6\]]phyogs bcu na gnas pa'i rnal 'byor pa dang /_rnal 'byor ma'i dra ba la bstod pa dang /_mchod pa la sogs pas bstod nas smon lam gdab par bya'o zhes pa'o/_/kye ma'o chos kyi mchog gi lam/_/zhes pa la sogs pa ni don go sla'o/_/yi ge gnyis 'gyur thig pa dang /_/zhes pa la sogs pa
[\[43a.7\]]ni gong du bshad zin pa'i phyir ni 'dir mi 'grel pa'o/_/rdo rje slob dpon dpal dge ba'i go chas mdzad pa dpal ldan gdan bzhi pa gzigs pa las sbyor ba'i gdan gyi rnam par bshad pa rdzogs so//_//de dag gdan gsum ni sgrub pa po dge ba'i go chas sems can la thugs rjes
[\[43b\]]
[\[43b.1\]]dgongs nas mdzad de/_gdan 'di ni gleng bzhi'i nang na mkha' 'gro ma rnams kyis ma gnang ngo zhes kyang zer/_TA ka mdzad pa'i thad ka nas mkha' 'gro ma dang zhal mjal nas grub ste mi snang bar song ngo zhes kyang zer/_/phyi nas rgya gar gyi mkhan po smr-i tidz+nyA na kI rtis bla ma'i
[\[43b.2\]]rgyud las thos pa ji bzhin du de ltar gdan bzhi pa'i gdan phyi ma'i TI ka 'di brtsams so/_/de nas thugs rje chen pos skye ba bcom ldan 'das rdo rje sems dpas phyag na rdo rje la bskul ba/_/nyon cig rdo rje ji ltar lam/_/zhes pa la sogs pas gsang ba'i gdan gyi le'u dang po brtsams so/_/
[\[43b.3\]]slob dpon yon tan ci 'dra dang /_/zhes pa la sogs pa ni phyag na rdo rjes slar zhus pa ste/_de la slob dpon yon tan ci 'dra zhes pa ni/_rdo rje slob dpon gyi yan lag dang nying lag gi yon tan ci 'dra zhes zhus pa'o/_/slob dpon ji ltar sbyar ba dang /_/zhes pa ni/_slob dpon gyi yon tan gang dang ldan pa
[\[43b.4\]]la bya zhes zhus pa'o/_/bla ma zhes bgyi ji ltar lags/_/zhes pa ni rdo rje slob dpon brnyas pa'i sdig pa dang /_bstod pa'i bsod nams ji ltar yin zhes zhus pa'o/_/de nas bcom ldan 'das rdo rje sems dpa' rdo rje slob dpon gyi yan lag gi yon tan ston 'dod pas gsungs pa/_
[\[43b.5\]]lag na rdo rje de nyid nyon/_/zhes pa la sogs pa ste/_de la/_byang chub rdzogs pa'i mtshan nyid kun/_/zhes pa ni rdo rje slob dpon gyi lus dngos ni yang dag par rdzogs pa'i sangs rgyas kyi mtshan nyid do zhes pa'i don to/_/yan lag byang chub sems dpa' ste/_/zhes pa ni rdo rje slob dpon
[\[43b.6\]]gyi yan lag byang chub sems dpa'i rang bzhin yin no zhes pa'i tha tshig go/_/spyi gtsug dag tu rigs lnga ste/_/zhes pa ni rdo rje slob dpon gyi dbu ni rnam par snang mdzad la sogs pa rigs lngas dbu brgyan no zhes pa'i don to/_/'jig rten pa ni rkang pa'i gdan/_/zhes pa ni rdo rje slob dpon gyi
[\[43b.7\]]rkang mthil gyi gdan ni 'jig rten gyi lha chen po la sogs pa'i dngos po zhes pa'i tha tshig go/_/'od zer gnod sbyin gsang la sogs/_/zhes pa ni/_rdo rje slob dpon gyi gsang ba'i ris gnod sbyin la sogs pa'i rang bzhin no zhes pa'o/_/ye shes can gyi shes bya'i rtags/_/zhes pa ni rdo rje
[\[44a\]]
[\[44a.1\]]slob dpon gyi yon tan de 'dra ba ye shes can slob mas shes par bya'o/_/da ni slob dpon ji ltar sbyor ba dang /_/zhes pa'i lan bshad pa 'dod pas gsungs pa/_dul zhing zhi ba'i cha byad kyis/_/zhes pa la sogs pa ste/_de la dul zhing ni lus ngag gi sgo nas so/_/zhi
[\[44a.2\]]ba'i cha byad ces pas ni khro bo'i tshul med pa'o/_/snying rje phan pa'i sems kyis ni sems can sdug bsngal dang bral bar bya'o zhes pa'o/_/phan pa'i sems kyis zhes pa phyi nas sems can kun sdug bsngal kun dang bral bar bya'o zhes pa'i shes rab po/_de kho na bcu yongs su shes na zhes pa ni/_
[\[44a.3\]]rdo rje'i de kho na nyid dang /_dril bu'i de kho na nyid dang /_ye shes kyi de kho na nyid dang /_lha'i de kho na nyid dang /_dkyil 'khor gyi de kho na nyid dang /_sbyin sreg gi de kho na nyid dang /_sngags kyi de kho na nyid dang /_rdul tshon gyi de kho na nyid dang /_gtor ma'i de kho na nyid dang /_dbang bskur ba'i de kho na
[\[44a.4\]]nyid dang bcu po rnams so/_/da ni/_bla ma zhes bgyi ji ltar lags/_/zhes pa'i lan/_bla ma la bkur ba'i don bstan par gsungs pa/_gzhan yang nyon cig_/de kho na zhes pa la sogs pa ste/_de la/_slob mas spyod pa'i las rnams ni/_/zhes pa ni slob mas slob dpon la byar
[\[44a.5\]]mi rung ba rnams so/_/gsang ba zhes pa ni thabs dang shes rab sbyor ba'o/_/dam tshig tshul zhes pa ni dam tshig gi sdom pa'o/_/rnal 'byor gtor ma zhes pa ni/_mkha' 'gro ma'i gtor ma'o/_/gsang ba la sogs pa ni bdud rtsi lnga dang lcags kyu lnga la sogs pa'i mchod pa'o/_/myur du mnar med
[\[44a.6\]]ltung bar 'gyur/_/zhes pa ni de dag la sun dbyung ba'i slob ma ni tsha ba'i dmyal ba mnar med par skye bar 'gyur ro zhes pa'o/_/mal dang lham dang stan rnams dang /_/zhes pa ni slob dpon gyi mal la sogs pa la 'gom pa dang /_slob dpon gyi tshig mi nyan pa ni/_tshe 'dir nor
[\[44a.7\]]med cing dpal yang med la bdud dang bgegs kyis gtse bar 'gyur ro/_/gal te grib ma 'goms 'das na/_/mchod rten bshig pa byas dang 'dra/_/zhes pa ni/_rdo rje slob dpon gyi grib ma 'gom pa ni mchod rten bshig pa'i las mtshams med pa lnga dang nye ba'i las
[\[44b\]]
[\[44b.1\]]yin pas/_mnar med pa'i dmyal bar skye bar 'gyur ro zhes pa'i don to/_/mtshams med pa'i las ni mnar med pa'i dmyal ba kho nar skye ba'i phyir ro/_/de bas na mi bya'o zhes gsungs pa/_rdo rje slob dpon smod rnams ni/_/zhes pa la sogs pa'o/_/smad du mi rung ba ci'i
[\[44b.2\]]phyir zhe na/_gsungs pa/_sngags dang phyag rgya sbyor la sogs/_/de yi lam gyis 'grub phyir ro/_/zhes pa ste/_slob dpon gyi bka' lung gis byang chub kyi rgyur 'gyur ba'i phyag rgya dang sngags la sogs pa thob pa'i phyir ro/_/da ni slob ma gzung ba la/_dang po bslab pa byin nas
[\[44b.3\]]gzung /_zhes pa ni/_dkyil 'khor dang la sogs pa'i sgra yis dbang bskur ba dang /_gtor ma rnams bstan nas slob ma gzung bar bya'o zhes dbang bskur ba'i khyad par de kho na bshad 'dod pas gsungs pa/_gong du yi ge gcig gis ni/_/sangs rgyas lnga ru bstan par bya/_/
[\[44b.4\]]zhes pa ste/_de la sangs rgyas lnga'i yi ge hUM ste/_dbyig pa 'jig rten dbang phyug go_/_zhes gsungs pa'i phyir ro/_/don ni/_'di lta ste/_slob ma dang por yig 'bru gcig la snying po hUM bstan nas dbang bskur bar bya'o zhes pa'o/_/sngags kyi dbang dang ldan
[\[44b.5\]]pa yis/_/yi ge brgyad dag bsgom par bya/_/zhes pa ni/_de la yi ge brgyad ni/_suM k+ShuM yuM hUM/_s+m+r+yuM h+m+r+yuM y+m+r+yuM k+Sh+m+r+yuM zhes pa'o/_/don ni/_'di lta ste/_slob ma la yi ge 'bru brgyad bkod nas/_sngags kyis dbang bskur ma thag tu spyi bo la sogs
[\[44b.6\]]yan lag brgyad la yi ge 'bru brgyad bsgom zhing bstan par bya'o zhes pa'i don to/_/gnyis med gtor ma'i dbang bskur ba/_/de yi chos kyang shes par 'gyur/_/zhes pa ni/_chos nyid kyi dngos dang /_dngos med gnyis med pa'i chos slob ma la bstan nas gnyis su med pa'i
[\[44b.7\]]dbang bskur ba yin no zhes pa'i don to/_/sbyor ba'i dbang dang ldan bya ba/_/ye shes rnam shes bstan pa yin/_/zhes so/_/rdo rje slob dpon dbang bskur ba/_/zhes pa la sogs pas ni/_de la ye shes ni thabs te lha'o/_/rnam shes ni shes rab ste lha mo'o/_/de nyid sbyor
[\[45a\]]
[\[45a.1\]]ba'i don bstan nas sbyor ba'i dbang bskur ba'o/_/de ltar yang gsungs pa/_thabs dang shes rab snyoms 'jug pa/_/sbyor ba zhes su grags pa yin/_/zhes so/_/de la gsang ba ni lnga ste/_srog gcod pa dang /_ma byin par len pa dang /_'dod pas log
[\[45a.2\]]par g.yem pa dang /_brdzun smra ba dang /_'dod chags la sogs pa nyon mongs pa ma spangs pa'o/_/de la srog gcod pa ni nyon mongs pa ma sngangs pa'o/_/ma byin par len par ni nyan thos la sogs pa la ma byin pa'i dam rdzas blang ba'o/_/'dod pas log par g.yem pa ni de bzhin
[\[45a.3\]]gshegs pa la mchod pa'i phyir/_de bzhin gshegs pa la sogs pa bsgoms nas phyin ci log gi 'dod chags la sogs pa spyod pa'o/_/brdzun du smra ba ni yang dag pa'i don brjod du mi lang bas sngags bzlas pa ni brdzun du smra ba'o/_/'dod chags la sogs pa'i nyon mongs pa
[\[45a.4\]]ma spangs pa ni yang dag pa'i 'dod chags la sogs pa dang ldan pa'o/_/sogs zhes pa'i sgra ni dkyil 'khor dang sbyin sreg dang /_mchod pa dang /_gtor ma la sogs pa'o/_/don ni 'di lta ste/_slob ma gsang ba la sogs pa thams cad bstan pa ni rdo rje slob dpon gyi dbang
[\[45a.5\]]bskur bar 'gyur ro zhes pa'o/_/dang por bslab gzhi bzung nas su/_/zhes gsungs pa/_de ji ltar zhe na gsungs pa/_dang bor re zhig slob ma rnams/_/bslab pa'i don du gsol ba gdab/_/ces pa ste/_slob ma rnams kyis slob dpon la slob ma'i dga' ba gang yin pas
[\[45a.6\]]zhu bar bya'o zhes pa'o/_/de ltar zhu bar bya zhe na gsungs pa/_bla gos phrag pa gcig tu gzar nas zhes pa la sogs pas so/_/slob dpon gyis bslab pa ji ltar sbyin par bya zhe na gsungs pa/_bla ma stan la bzhugs nas su/_/zhes pa la sogs pa ste/_gdan la skyil mo krung
[\[45a.7\]]gis bzhugs pa'i slob dpon gyis phyag g.yas pas pus mo sa la btsugs pa'i slob ma'i thal mo la bzung nas bslab pa sbyin no zhes pa'i tha tshig go/_/slob dpon la sa la pus mo btsugs shing thal mo sbyar ba'i slob mas zhus pa'i tshig gang yin zhe na gsungs pa/_
[\[45b\]]
[\[45b.1\]]sangs rgyas chos dang dge 'dun dang /_/zhes pa la sogs pa dang po bzung nas/_oM yo ga shud+d+haHsarba d+harmAHyo ga shud+d+ho\u0f85haM zhes pa'i bar du ste/_de la/_ma brgal ba rnams bdag gis bsgral/_/zhes pa ni srid pa'i rgya mtsho la lhung ba'i sems can yang dag pa'i rig pa dang
[\[45b.2\]]mi ldan pas/_ngan song gsum ni ma bsgral zhes pa'o/_/de dag yang dag pa'i chos kyi don bstan pa dang /_spyan ras gzigs kyi dbang phyug bzhin du/_dmyal ba la sogs pa ngan 'gro ste/_chos ston zhing yang dag pa'i rig pa dang ldan par byas nas srid pa'i rgya mtsho las dbyung bar
[\[45b.3\]]bya'o zhes pa'i tha tshig go/_/ma grol ba rnams bdag gis dgrol/_/zhes pa ni/_ngan song nas yang byung na yang bdag dang bdag gir 'dzin pa rnams kyis srid pa'i 'dod chags la sogs pa'i bcings pa las ma grol ba ni lha dang mi'o/_/de dag kyang chos thams cad bdag med pa'i
[\[45b.4\]]don bstan nas 'dod chags kyi bcing ba dang /_zhe sdang gi bcing ba dang /_gti mug gi bcing ba las grol bar bya zhing /_mya ngan las 'das par bya'o zhes pa'i don to/_/de ltar rjes su brtse ba'i phyir/_/zhes pa ni/_de lta bu'i srid pa'i rgya mtsho la lhung ba'i ngan song gsum dang /_mtho ris
[\[45b.5\]]gnyis la byang chub kyi/_/gsad pa dang /_gsod du 'jug pa ma yin pa'i sgo nas gnod par mi bya ste/_brtse zhing gdung bar bya'o zhes pa'o/_/slob ma de dag la gdan la bzhugs pa'i slob dpon gyis slar lan btab pa ston 'dod pas gsungs pa/_lus kyi rnam pa gsum nyid dang /_/
[\[45b.6\]]zhes pa la sogs pa nas ji ltar gsungs pa'i chos bstan zhes bya ba'i bar du ste/_de la/_lus kyi rnam pa gsum nyid ni/_/zhes pa ni srog gcod pa dang /_ma byin par len pa dang /_'dod pas log par g.yem pa'o/_/ngag gi spyod pa rnam bzhi dang /_/zhes pa ni brdzun du smra ba dang /_phra ma dang tshig rtsub
[\[45b.7\]]dang /_tshig brlang pa'o/_/yid kyis kyang ni rnam gsum ste/_/zhes pa ni/_brnab sems dang /_gnod sems dang /_log par lta ba'o/_/legs par bsdams pas/_lus bsrung ngo /_/zhes pa ni/_mi dge ba bcu las khyod kyis phung po gzem par bya'o zhes bya'o/_/mnyam nyid
[\[46a\]]
[\[46a.1\]]ye shes sems kyis su/_/ji ltar gsungs pa'i chos bstan pa/_/zhes pa ni slob ma bdag gzhan med pa'i sems bskyed na rnam par mi rtog pa'i shes rab kyi pha rol tu phyin pa'i don bstan par bya'o/_/de ltar chos bstan pa'i 'og tu bslab pa ji ltar sbyin par bya zhe
[\[46a.2\]]na gsungs pa/_de nas gos kyis mig bkab cing /_/zhes pa la sogs pa'o/_/de la gtor mi'i sa ru zhes pa ni phyi nang gi sgo'i bar gyi sa'o/_/slob dpon la slob mas bslab pa ji ltar sbyin pa'i mdun du yang phyag 'tshal ba'i tshig gsungs pa/_sangs rgyas thams cad dngos kyi sku/_/
[\[46a.3\]]zhes pa la sogs pa'o/_/de nas slob dpon gyis slob ma la smon lam btab pa'i don 'dod pas gsungs pa/_slob ma shes pa don dam smra ba'i seng ge yis/_/nyon mongs srid pa nyes pa bskyed pa'i sa gzhom dang /_/rnal 'byor cho gas nyon mongs g.yos pa gcod pa'i phyir/_/rnal
[\[46a.4\]]'byor don dam rgyal po de nyid 'grub 'gyur cig_/ces de shes bya'i chos la don dam pa'i tshig gis brjod nas seng ge bzhin du rtog pa dang bral nas/_srid pa'i rgyur gyur pa nyon mongs pa gcod pa'i don du rnal 'byor cho ga dang /_rnal 'byor gyi don dam pa rgyal po de nyid slob ma la grub
[\[46a.5\]]par shog cig ces pa'o/_/de ltar smon lam btab pa'i 'og tu slob ma'i lus ngag yid la yi ge bkod pa gsungs pa/_a ni yig 'bru kun gyi mchog_/ces pa la sogs pa ste/_de la ye shes rdo rjer byin gyis brlab pa zhes pa ni slob ma'i lus ngag yid la/_oM AH
[\[46a.6\]]hUM gis byin gyis brlabs ma thag tu nu ma'i bar du yang yi dam gyi lha'i sa bon gyis sems la bkod par bya ste/_phyag rgya bzhis gdab par bya ba'i phyir ro/_/bdud rtsi lnga dang ldan pa yi/_/dam tshig chu yang sbyin par bya/_/zhes pa ni/_yi ge bkod zin ma thag tu bdud rtsi lnga dang /_
[\[46a.7\]]lcags kyu lnga dang ldan pa'i dam tshig bdud rtsi'i 'od kha la blud nas sbyin par bya'o/_/bdud rtsi ci 'dra ba bzhin zhe na gsungs pa/_ha zhes pa yis kha dog 'phrog_/ces pa la sogs pa ste don bshad zin to/_/dam tshig phog zin ma thag tu gdong g.yogs bkrol nas slob ma
[\[46b\]]
[\[46b.1\]]brkyang phyag bya'o zhes gsungs pa/_des ni mig grol mthong ma thag_/thams cad yan lag lngas phyag bya/_/zhes pa la sogs pa'o/_/de la/_sbyor ba'i gdan la dbul bar bya/_/zhes pa ni me tog gi phreng ba lag par bzung nas dkyil 'khor gyi steng du gtor la phyag bya'o zhes pa'o/_/
[\[46b.2\]]de kho na'i don gsungs pa/_de nas brtag par bya ba yang /_/ji ltar rtags ni bstan par bya/_/zhes pa ni/_gong du dkyil 'khor gyi steng na gtor ma'i me tog gi phreng ba phyogs gar lhung ba slob dpon gyis mtshan ma gzung bar bya'o zhes pa'o/_/dkyil 'khor la me tog gang yang rung ba la
[\[46b.3\]]lhung ba'i lha de ni slob ma la yi dam gyi lhar sbyin par bya'o zhes ston pas gsungs pa/_ji ltar lus dang ldan pa ni/_/mkhas pa yis ni sbyin par bya/_/zhes pa'o/_/de la lus dang ldan pa ni zhes pa ni slob ma'i lus dang /_me tog gi mtshan ma'i lha dang sbyor bar bya'o zhes pa'o/_/mkhas
[\[46b.4\]]pa yis zhes pa ni slob dpon no/_de nas bslab sogs yang byas te/_/zhes pa ni gong du bslab pa byin zin pa'i slob ma brtag pa'i 'og tu yang bslab pa dang /_dam tshig kyang sbyin par bya'o zhes pa'i tha tshig go/_/ji ltar sbyin par bya zhe na gsungs pa/_ji ltar bstan pa yid kyis
[\[46b.5\]]brtags/_/zhes pa ni bstan pa bslab pa'i tshig las mi 'byung ba gang dam tshig ste/_'gal ba thams cad slob dpon rang gis yid kyis brtags nas bya ste/_slob ma la smra bar bya'o zhes pa'i tha tshig go/_/yang bslab pa sbyin pa'i sngon du mkha' 'gro ma dang /_slob dpon la
[\[46b.6\]]slob mas rang rang gi lus dbul ba'i tshig gsungs pa/_bla ma'i zhabs kyi drung du ni/_/zhes pa la sogs pa dang po nas/_oM sa ka la satwa pa ri tra nA yA/_At+ma naM niR+Ya tA yA mi/_zhes pa'i bar du'o/_/gong du bslab sogs sbyin par bya/_/zhes pa'i bslab pa'i tshig ni gang zhe na/_
[\[46b.7\]]nga rgyal khro ba med bya zhing /_/zhes pa la sogs pa dang po bzung nas/_a a oM AHhUM dzaHzhes pa'i bar du ste/_de la phyi'i gtsug lag ces pa ni/_'jig rten pa'i gtsug lag dang /_thabs dang shes rab kyi gtsug lag dang /_chos kyi gtsug lag go/_/de ltar bslab pa dang dam tshig
[\[47a\]]
[\[47a.1\]]byin nas dbang bskur ba'i 'og tu slob ma la sa bon bkod pa gsungs pa/_rdo rje phyag rgya sogs ldan pa/_/yan lag drug tu sa bon dgod/_/ces pa ste/_de la rdo rje phyag rgya ni/_/zhes pa ni rdo rje rtse lnga'o/_/de ltar yang no pi ka las gsungs pa/_ye shes pad+ma dang
[\[47a.2\]]sbyar te/_/sa yi gdugs dang rnam shes sbyor/_/gnyi ga lu gu rgyud bcings te/_/lhag ma rnams ni gyen du bsgreng /_/dud pa dri ma gsum spangs te/_/rtse lnga rdo rje 'dzin la sogs/_/zhes so/_/yan lag drug tu sa bon dgod/_/ces pa ni/_de la yan lag drug ces pa ni/_spyi bo dang /_mig dang /_
[\[47a.3\]]rna ba dang /_sna dang /_lce dang /_snying ga dang /_sa bon zhes pa ni k+ShuM dang /_hUM dang /_yuM dang /_suM dang /_hUM ngo /_don ni 'di lta ste/_rdo rje slob dpon gyis rtse lnga pa'i phyag rgya bcas nas slob ma'i spyi bo la sogs pa la reg nas yi ge k+ShuM la sogs pa brjod nas bkod par bya'o zhes pa'o/_/
[\[47a.4\]]yi ge lnga drug tu byas pa ni rna ba dang sna la yi ge yuM kho na bkod pas drug go/_/gzhan yang chos rnams thams cad la/_/byang chub rdzogs pa'i rim pa bstan/_/zhes pa ni/_dbang bskur ba dang /_yig 'bru bkod pa las gzhan lung dang man ngag gi chos dang gzhan yang lha'i de kho na
[\[47a.5\]]nyid dang /_dkyil 'khor gyi de kho na nyid la sogs pa yang dag pa'i byang chub kyi rgyu ston par bya'o zhes pa'o/_/dbang bskur zin ma thag tu yon dbul ba'i don gsungs pa/_de nas rtag tu slob dpon la/_/zhes pa nas/_bla ma'i yon du dbul bar bya/_/zhes pa'i bar du'o/_/gong gi/_/
[\[47a.6\]]byang chub rdzogs pa'i rim pa bstan/_/zhes pa'i tshig gis byang chub rdzogs pa'i rim pa gang yin pa de ye shes kyi tshogs kyi sgo nas gsungs pa/_chos kyi rang bzhin dag pa rang bzhin de ni ngo bo med/_/dngos po rang bzhin yang med de/_byang chub rdzogs pa'i rim pa bstan/_/zhes pa ste/_
[\[47a.7\]]de la/_rang bzhin de ni ngo bo med/_/ces pa ni chos nyid rang bzhin stong pa nyid kyi phyir na/_dngos su mi 'gyur te bsam pa las 'das pa'i phyir ro/_/ngo bo rang bzhin yang med de/_/zhes pa ni dmigs pa'i chos rnams ngo bo yang stong pa nyid kyi rang bzhin te zhes pa ste/_rten cing 'brel pa las
[\[47b\]]
[\[47b.1\]]'byung ba'i phyir ro/_/des na ngo bo dang rang bzhin ni dbyer med par bstan te/_rten cing 'brel pa'i chos dang stong pa nyid tha mi dad pa'i phyir ro/_/de ltar na klu sgrub zhabs kyis shes rab kyi pha rol tu phyin pa'i bstod pa las gsungs pa/_ngo bo las gzhan stong pa min/_/stong pa la yang ngo bo med/_/
[\[47b.2\]]des na rten cing 'brel stong nyid/_/lha khyod kyis ni bstan pa'o/_/zhes pa'o/_/yang dang yang du gzhan yang byang chub rdzogs pa'i rim pa bsod nams kyi tshogs kyi sgo nas gsungs pa/_sngon du bzod pa'i tshul gyis ni/_/zhes pa la sogs pa ste/_de la kun mkhyen slob ma zhes pa ni phyi nang
[\[47b.3\]]gi don bstan zin par slob ma ni kun mkhyen zhes bya'o/_/mnyam nyid ye shes bskyed nas ni/_/thams cad mnyam par blta bya'o/_/zhes pa ni dngos po dang dngos po med pa'i sems bskyed nas/_sems can kun mnyam par blta'o zhes pa'o/_/rtag tu mnyam par spyod pa yi/_/sbyor ba'i
[\[47b.4\]]bsam gtan mchog tu brtson/_/zhes pa ni yod med dmigs par sbyor ba'i ting nge 'dzin bsgom par bya'o zhes pa'i tha tshig go/_/de kho na'i dpe bstan pa/_sems can sbyin la sred pa'i gzhi/_/tshong bzhin 'bras bu 'phel ba yis/_/de yi myu gu ljon shing gis/_/'gro ba'i lam ni 'gag
[\[47b.5\]]par 'gyur/_/zhes pa ste/_rnal 'byor pas sbyin pa la sogs pa dmigs pa'i tshul gyis byas na tshong bzhin du 'phel nas tshe phyi ma la 'bras bur 'gyur ro/_/'bras bu de srid pa'i dngos po yin pas mya ngan las 'das pa'i 'gro ba'i lam ljon shing bzhin du 'gag par 'gyur ro zhes pa'i don to/_/'bras
[\[47b.6\]]bu'i de kho na gang zhe na gsungs pa/_mtho ris longs spyod 'dod phyir du/_/zhes pa la sogs pa ste/_dmigs pa'i tshul gyi bsod nams kyis ni mtho ris lha dang mir skyes nas longs spyod pa de ni srid pa la ltung ba yin no zhes pa'i tha tshig go/_/de'i phyir na rnal 'byor pas gnyis su med pa'i don bsgoms
[\[47b.7\]]pa spangs pa mchod rten bskor ba la sogs pa'i dmigs pa'i las kun mi bya'o zhes ston 'dod pas gsungs pa/_mchod rten las ni mi bya zhing /_/zhes pa la sogs pa'o/_/ci'i phyir zhe na/_gtsug lag rnams ni rnyed sla ste/_/'di yi lung ni thos pa dka'/_/zhes pa la sogs pa ste/_phyi'i gtsug
[\[48a\]]
[\[48a.1\]]lag rnams thos pa dang /_shes par bya ba ni sla'o/_/gnyis su med pa'i don man ngag tu gyur pa ni slob dpon gyi zhal nas ma yin pa gzhan nas rnyed par dka' bas de kho na bsgom par bya'o zhes pa'i tha tshig go/_/bdag nyid lha'i dang gzhan lha dang /_/bdag nyid lha ni mchog
[\[48a.2\]]yin no/_/zhes pa ni gzhan sku gzugs la sogs pa'i lha dang /_rang gi snying gar bsgoms pa'i ye shes sems dpa'i lha gtsor gyur pas na bsgom pa kho na bsngags pa'o/_/de bas na bcom ldan 'das nyid kyis gsungs pa/_lus la tshad ma sems yin no/_/zhes pa'o/_/'o na phyi'i gzugs
[\[48a.3\]]brnyan dang /_mchod rten la sogs pa ji ltar yin zhe na gsungs pa/_bdag nyid gzugs su mi shes pas/_/gzugs brnyan la sogs brtag par bya/_/zhes pa'o/_/paN+Di ta smr-i ti dz+nyA na kIrtis mdzad pa'i dpal ldan gdan bzhi pa gzigs pa las/_gsang ba'i gdan gyi le'u dang po'i
[\[48a.4\]]rnam par bshad pa rdzogs so//_//da ni slob dpon lung nas ston 'dod pa'i bar bya'o zhes pa tshig gi don ston 'dod pas bcom ldan 'das rdo rje sems dpa' nyid kyis/_de la 'byor pa rnyed dka' ba/_/zhes pa la sogs pas gsang ba'i gdan le'u gnyis pa la sems kyis bsgrub pa
[\[48a.5\]]brtsams so/_/de la/_rang don spyod pa'i sngags pa rnams/_/de bzhin nyid med sred par 'khor/_/zhes pa ni/_rang gi don du dmigs nas sbyin pa la sogs pa gtong ba'i rnal 'byor ba dang /_gnyis su med pa'i don ston pa nyid de kho na nyid mi shes pa ni mngon par rtogs pa dang ldan na yang
[\[48a.6\]]srid pas 'khor ro zhes pa'i tha tshig go/_/de nas de bzhin gshegs pa'i don la the tshom zos pa phyag na rdo rjes zhus pa/_ya mtshan can gyi lus dag pa/_/zhes pa la sogs pa ste/_de la/_ya mtshan can gyi lus dag pa/_/zhes pa ni gnyis su med pa'i stong pa nyid kyi rang bzhin la phung por
[\[48a.7\]]snang ba ni ya mtshan no/_/de kho na bshad pa/_chos nyid 'di dag bstan pa yin/_/zhes pa ste/_chos nyid gnyis su med pa stong pa nyid las 'di dag phung po dang khams dang skye mched bstan pa'o/_/de 'dra ba'i lus de kho na la tshad mar gyur pa gang yin zhes yang zhus pa/_gang gis tshad mar
[\[48b\]]
[\[48b.1\]]sbyor ba dang /_/zhes pa la sogs pa'o/_/de la don bsdus pa'i sgo nas lan gsungs pa/_/nyon cig ji ltar rdo rje mtshan/_/zhes pa la sogs pa ste/_de la lus la tshad ma sems yin te zhes pa khams gsum gyi sems can gyi phung po lnga'i tshad ma ni sems yin no zhes pa'i tha
[\[48b.2\]]tshig go/_/gang gis tshad ma rnams shes pa la sogs pa ni zhus pa'i lan gsungs pa/_bdag gi khams la bdud rtsi yis/_/gtor ma'i las rnams gsungs pa yin/_/zhes pa ste/_'og nas 'byung ba'i bdud rtsi'i cho gas bdag gi lus kyi lha rnams tshim par bya ba ni/_gtor
[\[48b.3\]]ma'i tshad ma zhes pa'i tha tshig go/_/chu dang me zhes pa la sogs pa zhus pa'i lan gsungs pa/_dkyil 'khor me dang chu dag dang /_/zhes pa ste/_chu la sogs pa 'byung ba chen po bzhi lus la tshad mar gyur pa ni dkyil 'khor yin no zhes gsungs pa'o/_/sngags dang phyag rgya'i tshad
[\[48b.4\]]ma zhes pa'o/_/'di la 'gro ba zhes pa la sogs pa zhus pa'i lan gsungs pa/_'bras bu thob pa'i rnal 'byor pa/_/srid pa'i rgya mtshor ltung bar 'gyur/_/zhes pa ste/_gang zhig la brten nas bsgom par byas na/_rnal 'byor pa'i srid pa'i 'bras bur 'gyur te/_des mya ngan las
[\[48b.5\]]'das par 'gro ba'i lam 'gags nas srid pa la 'khor te/_dmigs pa'i tshul gyis bsgom pa'i phyir ro/_/de ltar yang klu sgrub zhabs kyis rnal 'byor spyod pa'i dbu ma las gsungs pa/_gang dag stong nyid mi shes pa/_/de dag thar pa'i skal mi ldan/_/srid pa'i 'khor
[\[48b.6\]]ba 'gro drug la/_/gti mug can de yang dag 'khor/_/zhes so/_/bcom ldan 'das rdo rje sems dpas lus la sems tshad ma bstan pa'i don la the tshom zos nas phyag na rdo rjes yang zhus pa/_phyag na rdo rjes yang gsol pa zhes pa la sogs pa'o/_/zhus pa'i lan rgyas pa'i sgo nas
[\[48b.7\]]ston 'dod pas gsungs pa/_nyon cig 'khor ba'i zhus pa de/_/zhes bya ba la sogs pa ste/_de la sems kyi mtshan nyid gdul bar bya'o zhes pa ni 'khor ba'i nang nas lus la tshad mar gyur pa'i sems de kho na gdul bya mya ngan las 'das te/_gzhan du ni ma yin no/_/sems de kho na khams gsum
[\[49a\]]
[\[49a.1\]]du khyad par du snang ba'i ston 'dod pas gsungs pa/_ma dgar ye shes gzugs med pa/_/mkha' 'gro rlung gis bskyod pa bzhin/_/zhes pa ni/_gzugs med pa'i khams su sems phung po bzhir gyur pa ni nam mkha' la rlung bzhin du rang dgar snang ngo zhes pa'o/_/gzugs
[\[49a.2\]]dang gzugs ni sems kyis kyang /_/ting 'dzin dmigs pas 'grub par 'gyur/_/zhes pa ni/_de la gzugs dang zhes pa ni gzugs kyi khams so/_/gzugs ni sems kyis kyang zhes pa ni/_sems de tshangs ris la sogs pa gzugs khams bcu bdun du 'gyur ro zhes pa'o/_/ting
[\[49a.3\]]'dzin dmigs pas 'grub par 'gyur/_/zhes pa ni bsam gtan bzhi rtog dpyod dga' bde bzhir dmigs pa'o/_/don ni 'di lta ste/_gzugs khams de ni bsam gtan bzhi la phung po lngar gyur nas gzugs bcu bdun du snang ngo zhes pa'o/_/'dod pa'i lha sogs 'dod can rnams/_/
[\[49a.4\]]rtag tu 'dod pa spyod pa yin/_/zhes pa ni/_'dod khams na sems de 'dod pa'i lha rgyal chen ris bzhi la sogs pa 'dod pa'i lha ris drug phung po lngar gyur nas/_rtag tu 'dod chags kyis longs spyod pa snang ngo zhes pa'o/_/de ltar 'khor ba'i mi rnams ni/_/rang dgar sa dag 'grub par 'gyur/_/
[\[49a.5\]]'dod pa'i khams de kho na la yang sems de ni dmyal ba brgyad dang yi dgas dang /_byol song dang /_gling bzhi rnams la phung po lngar 'gyur te/_'khor zhing snang ngo /_/de la yang mir 'gyur ba la sems btul nas 'dod pa'i sa mya ngan las 'das pa bsgrub par bya'o/_/de bas na khams
[\[49a.6\]]gsum la sems gtso ba'i phyir na lung la sems tshad do zhes gsungs so/_/de dang mdo las kyang gsungs pa/_kye rgyal ba'i bu khams gsum ni sems tsam mo zhes pa'o/_/da ni sems 'dul ba'i thabs mdor bsdus nas bstan 'dod pas gsungs pa/_de las sgrol ba'i dngos po ni/_/zhes pa
[\[49a.7\]]la sogs pa ste/_de la/_de las sgrol ba'i dngos po ni/_/zhes pa ni de dag khams gsum las grol nas mya ngan las 'das pa'i rgyu nyon cig ces pa'o/_/rgyu gang zhe na gsungs pa'o/_/'gro ba 'grub byed rnal 'byor pas/_/rnam shes lhan cig shes par bya/_/zhes pa ste/_mya ngan las 'das pa'i lam
[\[49b\]]
[\[49b.1\]]sgrub par byed pa'i rnal 'byor pas thabs dang shes rab dang /_rang bzhin lhan cig gcig pa'i ye shes dang rnam par shes pa kho na'i mtshan nyid kyi phyag na rdo rjes shes par bya'o zhes pa'i tha tshig go/_/don de kho na yang dang yang du zhus pa/_sems kyi ngo bo the tshom na/_/zhes pa la sogs pa'o/_/de kho
[\[49b.2\]]na'i lan ston pas gsungs pa/_shel dang mtshungs par sems pa ni/_/zhes pa la sogs pa ste/_de la/_shel dang mtshungs par sems pa ni/_/zhes pa ni sems ni nyon mongs pa glo bur yin pas shel bzhin du dag pa ste/_rang bzhin 'od gsal ba'i phyir ro/_/de bas na/_skyon dang yon tan
[\[49b.3\]]sems la med/_/ces pa ste/_de la skyon ni nyon mongs pa'o/_/yon tan ni de'i gnyen po lam gnyis kyi shes rab bo/_/de gnyis don dam par med do zhes pa'i tha tshig go/_/de 'dra ba'i sems gzung 'dzin gyi sgo nas gzhan dbang du 'gyur te/_srid pa'i nyon mongs pa can du 'gyur ro zhes
[\[49b.4\]]ston pas gsungs pa/_sbyor ba yul du 'jug pa yis/_/'khor ba'i skyon gyis gos pa yin/_/zhes pa ni/_de la sbyor ba zhes pa ni mig la sogs pa dbang po drug go/_/yul du zhes pa ni gzugs la sogs pa'i spyod yul drug go/_/'jug pa yis zhes pa ni 'jug pa'i rnam par shes
[\[49b.5\]]pa drug go/_/gzung 'dzin de dag gi dbang gis sems de srid pa'i nyon mongs pa'i skyon gyis gos pa zhes pa'o/_/srid pa'i rgyur gyur pa spangs pas mya ngan las 'das pa'i rgyur gyur pa la brten par bya'o zhes gsungs pa/_yul la gnas pa spangs nas su/_/ji ltar gnas su sbyar bar bya/_/zhes
[\[49b.6\]]pa ste/_srid pa'i dngos po phyin ci log pa'i spyod yul spangs nas yang dag pa'i gnas pa'i mya ngan las 'das pa'i dngos po mi dmigs pa'i tshul gyis lha mo ru bsgom par bya'o zhes pa'o/_/de ltar yang kun nas nyon mongs pa'am byang ba'i ka ri ka las gsungs pa/_gzhan dbang 'di
[\[49b.7\]]yi rang bzhin ni/_/mtshan nyid cha ni gnyis pa ste/_/brtags pa'i cha yis 'khor ba ste/_/grub pa'i cha yis mya ngan 'das/_/zhes pa'o/_/de'i dper gsungs pa/_bu dang slob ma bslab pa bzhin/_/zhes pa ste/_skyon dang yon tan phyogs med pa la bu dang slob ma byis pa'i dus na yon tan kho na
[\[50a\]]
[\[50a.1\]]la lobs par byas nas yang dag pa'i rig pa dang ldan par byas pa bzhin du rang bzhin 'od gsal ba'i sems kyang yang dag pa'i don rtogs par byas nas mya ngan las 'das par bya'o zhes pa'o/_/de'i dbus su zhes bya ba/_/rnam par shes pa mkha' bzhin brtag_/
[\[50a.2\]]ces pa ni sems de ni yod med kyi dbus su brtags nas rnam par shes pa yang rtag tu nam mkha' bzhin du tha snyad du yod la dpyod du med par snang ngo zhes pa'o/_/mtshan nyid ci 'dra ba yin zhe na gsungs pa/_kha dog med cing mtshon kun dngos/_/zhes pa ste de la kha dog med cing zhes pa
[\[50a.3\]]ni/_sems de dbang po las 'das pas nag po dang /_ser po la sogs pa'i dngos po ma yin te/_dngos po thams cad rten cing 'brel pa tsam gyis 'byung ba'i phyir ro/_/mtshon kun dngos zhes pa ni mtshon thams cad kyi ngo bo yang sems las 'byung ba yin pas mtshon kun dngos
[\[50a.4\]]yin te/_phyi'i rdzas su med pa'i phyir ro/_/'brel pa med cing zhes pa ni sems de thogs pa med pa'i phyir ro/_/'brel pa'i gzugs zhes pa ni sems de yang yan lag dang nying lag tshang ba'i gzugs sam bum pa dang snam bu la sogs par gyur pa'o/_/gzugs med ces pa ni sems
[\[50a.5\]]dang sems las byung ba'i chos nyid kyi phyir ro/_/thams cad gzugs can dang zhes pa ni gzugs dang sgra dang dri la sogs pa'i ngo bo nyid yin pa'i phyir ro/_/mi ring ba ni zhes pa ni chos nyid kyi tshad med pa'i phyir ro/_/de bzhin ring zhes pa ni chos nyid kyi rang bzhin mtha' yas pa'i phyir ro/_/sems
[\[50a.6\]]kyi de kho na nyid kyis rdzu 'phrul dngos med 'grub par 'gyur zhe na/_yod med dbus kyi sems de kho na nyid kyis rdzu 'phrul dngos su snang ba rang bzhin dngos po med pa 'grub par bya'o zhes pa'i tha tshig go/_/mtshan nyid med pa'i sems kyis kyang /_/zhes pa ni spyi'i mtshan nyid stong pa nyid kyi phyir ro/_/
[\[50a.7\]]mtshan nyid thams cad dpyad par bya/_/zhes pa ni rang bzhin rang gi mtshan nyid bum pa dang snam bu la sogs pa'i ngo bo'i phyir ro/_/da ni de lta bu'i rang bzhin sems kyis ji ltar bsgom zhe na gsungs pa/_dngos med bsgom pa'i dngos po yis/_/bsgom pa de ni dpyad par bya/_/zhes pa ni don dam
[\[50b\]]
[\[50b.1\]]pa'i bden pas ni med la/_kun rdzob kyi bden pa'i sgo nas ni bsgom par dpyad par bya'o zhes pa'o/_/ji ltar dpyad par bya zhe na gsungs pa/_gzugs dang stong pa'i dbus su ni/_/sems ni mkhas par bya ba ste/_/zhes pa ni rten cing 'brel par 'byung ba las 'byung ba'i gzugs la
[\[50b.2\]]sogs pa yod par dmigs pa dang rang bzhin gyis 'du byed pa'i chos stong pa nyid du med pa de gnyis dbus yod med kyi sems ni mkhas pa rnal 'byor pas dpyad par bya'o/_/da ni de ltar dmigs pa can gyi rnal 'byor pa'i yon tan gsungs pa/_thams cad kun du dmigs pa yis/_/
[\[50b.3\]]rnal 'byor lus la nad med 'gyur/_/zhes pa ste/_de la rnal 'byor pas bsgoms na srid pa'i skyon chad pa dang dngos po'i skyon du mi 'gyur ro zhes pa'o/_/yang sems kyi yon tan brjod 'dod pas gsungs pa/_gsang ba'i gsang ba zhes pa la sogs pa'o/_/de la gsang ba'i gsang
[\[50b.4\]]ba ni brjod du mi lang ba'i phyir ro/_/gsang chen zhes pa ni spyod yul las 'das pa'i phyir ro/_/rnam shes ye shes gsal ba dang /_/zhes pa ni mtshan nyid dang /_mtshan ma las 'das pa'i phyir ro/_/de 'dra'i de kho na nyid kyi sems ni bla ma'i lung kho nas thob ces gsungs pa/_gtsug lag klog
[\[50b.5\]]pa'i gsang ba las/_/zhes pa la sogs pa'o/_/de ltar sems kyi tshad ma rgyas par bshad nas/_phyag rgya tshad ma rgyas par ston 'dod pas gsungs pa/_mnyam pa'i sems dang bcas pa'i lus/_/zhes pa ste/_de la/_lag gnyis gsang ba'i steng du gzhag_/ces pa ni sems dpa'i skyil
[\[50b.6\]]mo krung bcas pa'i rnal 'byor pas ting nge 'dzin gyi phyag rgya spang bar bya'o zhes pa'o/_/dbugs ni lte ba'i drung bar ro/_/zhes pa ni dang la bum pa'i ting nge 'dzin bsgom mo zhes pa'o/_/dkyil 'khor tshul du sbyar bar bya/_/zhes pa ni dgu ba dang dgye ba med par dpung pa bkyed nas zlum por 'jug par
[\[50b.7\]]bya'o zhes pa'o/_/gzhan ni sbyor ba'i gdan le'u bzhi pa la bshad zin pas ma 'brel to/_/da ni bsgom pa de kho na'i 'phro tshad ma'i gtor ma rgyas par ston 'dod pas gsungs pa/_bdud rtsi gtor mas tshim pa'i lus/_/zhes pa la sogs pa ste/_de la kha dog ser po zhes pa la sogs pa ni bdud rtsis
[\[51a\]]
[\[51a.1\]]tshim pa'i mdun du yig 'bru bkod pa'o/_/ka Sha gnyis 'gyur yi ge ni/_/zhes pa ni me'i rang bzhin k+ShuM ser po ste/_ka dang la brtsegs pa'i phyir ro/_/thams cad gzugs ni 'jigs byed pa/_/dril bu yi ge mig la'o/_/zhes pa ni sa'i khams kyi rang bzhin yi ge hUM nag po
[\[51a.2\]]ste/_lus ni 'jam dang dril bu'i mchog_/ces 'dir gsungs pa'i phyir na/_'jam dpal dang dril bu ni gnyis kyi rang bzhin no/_/yi ge hUM las shes par bya ba'i phyir ro/_/stong pa'i sa bon ldan pa yi/_/zhes pa ni/_stong pa ni rna ba dang sna'i bu ga ste/_de la bkod pa la rlung gi rang bzhin yu~M
[\[51a.3\]]dmar po zhes pa'o/_/bdud rtsi chu yi sa bon ni/_/zhes pa chu'i rang bzhin yi ge su~M dkar po/_/seng ge'i sa bon brtsegs pa yis/_/zhes pa s+m+r+yu~M dkar ser ro/_/stag mo'i sa bon ni brtsegs pa yis/_/zhes pa ni h+m+r+yu~M dkar nag go/_/ce spyang sa bon brtsegs pa yis/_/zhes pa ni y+m+r+yu~M dmar
[\[51a.4\]]nag go/_/phyugs kyi sa bon gyis bsrung zhes pa ni k+Sh+m+r+yu~M dmar ser ro/_/sa bon dag kyang bzung nas kyang /_/lha 'gyed dag kyang sbyar bar bya/_/zhes pa ni yi ge k+Shu~M la sogs pa sa bon de brgyad kyis/_drag mo'i mkha' 'gro ma la sogs pa brgyad/_rnal 'byor pa'i spyi bo la sogs
[\[51a.5\]]pa'i gnas brgyad la bsgom par bya'o zhes pa'o/_/de dag mdog dang sa bon ni/_/lus la thams cad 'bar bar ro/_/zhes pa ni/_rnal 'byor pa'i lus brgyad la sa bon de dag 'bar bar bsgom mo zhes pa'i tha tshig go/_/de nas de ltar lha bsgom pa'i rnal 'byor pas bdud rtsi dbab
[\[51a.6\]]pa'i cho ga gsungs pa/_steng gi mche ba gnyis pa las/_/zhes pa la sogs pa ste/_de la chu sbyin ro 'dra'i mchu/_/zhes pa ni ya so mche ba'i nang rol lce rtsar thug pa rtag tu chu 'dzag pa'o ma'i chu zhes pa'i rtsa'o/_/de la 'dzag pa'i chu ni ci 'dra ba yin zhe na/_tshwa chu'i mdog ltar gyur 'dra ba'i/_/chu
[\[51a.7\]]ni mche ba gnyis kyi chu/_/zhes so/_/chu gang nas 'bab ce na gsungs pa/_lce yi dngos kyis brten pa yi/_/chu yang steng gi bdud rtsi lce/_/steng 'byung zhes so/_/bdud rtsi 'bab pa'i rtsa gang zhe na/_/dpral ba zhes pa ni mig gi rtsa'o/_/spyi gtsug ces pa ni tshangs pa'i rtsa spyi bo'i rtsa'o/_/
[\[51b\]]
[\[51b.1\]]sna dag dang zhes pa ni sna'i rtsa'o/_/rna ba gnyis kyi rgyab nas kyang /_/zhes pa ni rna ba'i rtsa'o/_/'di bzhi dang gong gi mche ba'i rtsa dang lnga 'dus nas 'bab pa'i bdud rtsi lce drung du 'byung ngo zhes pa'i tha tshig go/_/dper na ci 'dra ba yin zhe na gsungs pa/_ba yi nu mar bzhag pa bzhin/_/
[\[51b.2\]]ngo bo drangs nas 'byor par bya/_/zhes pa ste/_ji ltar ba'i lus la khyab pa'i 'o ma nu ma la 'dus pa bzhin du/_rtsa lnga'i dngos po las drangs nas lce drung kho nar gzhag par bya'o zhes pa'o/_/bdud rtsi dngos bsdus pa des ci bya zhe na gsungs pa/_mchod rten dbu ru sa bon ni/_/zhes
[\[51b.3\]]pa la sogs pa ste/_srol mdud nang du mchod rten bsams nas/_de'i rtse mo na yi ge bkod do/_/yang na yi ge hU~M gi dbyibs mchod rten du shes par bya ste/_de la gong nas 'dus pa'i bdud rtsi des yi ge hU~M gi steng du blugs par bya'o/_/mchod rten de na mar zag pa gar
[\[51b.4\]]thim zhe na gsungs pa/_lhag ma srol gong thim par bya/_/zhes gong nas bdud rtsi drangs pa'i don ston nas 'og nas yang 'dren pa'i cho ga gsungs pa/_yar 'dren mar 'dren sa bon gyis/_/thams cad thabs kyis drangs nas su/_/zhes pa ste/_de la yar 'dren mar 'dren
[\[51b.5\]]sa bon ni yi ge phaT de lus smad las thabs kyis drangs nas srol gong la thim par bya'o zhes pa'o/_/smad kyi gnas drang ba'i sa dgu gsungs pa/_chu so rgyab kyi chu mdo dang /_/zhes pa la sogs pa ste/_de la/_rkang par dus dang yi dgas me/_/zhes pa ni/_de la dus kyi me ni rkang
[\[51b.6\]]pa g.yas pa'o/_/yi dgas me rkang pa g.yon pa'o/_/gnas tshigs zhes pa ni lte ba'i 'o/_/de yi gnas kyi bdud rtsi dag_/ba lang rmig par thim par bya/_/zhes pa ni/_de la ba lang rmig pa ni glo ba ste ba lang rmig pa dang 'dra ba'i phyir ro/_/don ni 'di lta ste/_bdud rtsi de srol gong nas drang nas yang glo
[\[51b.7\]]pa la thim par bya'o zhes pa'o/_/srol gong nas 'dus pa'i bdud rtsi de yang gar khyab nas gzhag par bya zhe na gsungs pa/_sgo gcig nas ni drangs nas kyang /_/sgo dgu dag tu gzhag par bya/_/zhes pa ste/_de la sgo gcig nas ni srol gong nas drangs nas glo ba la 'dus pa'i bdud rtsi
[\[52a\]]
[\[52a.1\]]yang mjug do la sogs pa gnas dgu la yang gzhag par bya'o zhes pa'o/_/de ltar thabs kyis bdud rtsi 'dren pa'i rnal 'byor pas/_ting nge 'dzin gang bsgom par bya zhe na gsungs pa/_lus la thams cad gnas pa yi/_/zhes pa la sogs pa'o/_/ting nge 'dzin sbyong
[\[52a.2\]]ba de kho na gsal bar ston 'dod pas gsungs pa/_snying gi dbus su zla ba bsam/_/zhes pa ste/_de la snying gi dbus su zhes pa ni rang gi snying gi dbus su zla ba'i dkyil 'khor bsgom par bya'o/_/ci 'dra ba yin zhe na gsungs pa/_shin tu mdzes pa mdangs ldan te/_/zhes pa'o/_/
[\[52a.3\]]de'i dbus su bkod pa'i sa bon gsungs pa/_kha ba kun+da zla ba 'dra/_/zhes pa la sogs pa ste/_de la kun rig ces pa ni bai ro tsa na'o/_/de dang bcas pa zhes pa ni yi ge oM ste bai ro tsa na'i sa bon gyi phyir ro/_/oM de ni bdud rtsi'i yi ge zhes bshad do/_/de ltar gsang ba 'dus pa'i no pi ka 'jig
[\[52a.4\]]rten snang ba las kyang gsungs pa/_spyi bor zla ba phyag 'tshal brlan/_/dam pa'i sems kyis chu rgyun ni/_/dbab par rim par byas nas su/_/sku gsung thugs la thim par bya/_/zhes so/_/don ni 'di lta ste/_zla ba'i dkyil 'khor 'o mas brlan pa'i dbus su kha ba dang kun+da dang 'dra ba'i
[\[52a.5\]]mdog 'o mas gsher ba'i bsil ba'i 'od dang ldan pa'i yi ge oM bkod par bya'o zhes bya'o/_/ma ning rnams ni spangs nas su/_/zhes pa la sogs pas ni/_de la/_ma ning rnams ni spangs nas su/_/zhes pa ni sgra yig bcu drug la r-i r-I dang /_l-i l-I bzhi spang bar bya zhes pa'i tha tshig go/_/sgra yi yi
[\[52a.6\]]ge thams cad dag_/ces pa ni bcu drug la bzhi spangs ma thag tu bcu gnyis te/_a A i I u U e ai o au aM aHrnams so/_/zla ba'i maN+Dal glo ru ni/_/thams cad gnas su bskor bar bye/_/zhes pa ni/_/yi ge 'bru bcu gnyis kyis zla ba'i dkyil 'khor gyi glo ru bskor nas bkod
[\[52a.7\]]par bya'o zhes pa'o/_/bdud rtsi'i yi ge oM de bsgom pa'i sa gsal bar ston pas gsungs pa/_ba lang rmig pa'i steng du ni/_/bdud rtsi dag tu gzhag bya nas/_/zhes pa ste/_glo ba'i steng gi sgo nga 'dra ba'i snying gi dkyil 'khor du zla ba la gnas pa'i bdud rtsi'i yi ge oM bzhag nas bsgom par
[\[52b\]]
[\[52b.1\]]bya zhes pa'i don to/_/yang na yig 'bru des ye shes sems dpar gyur nas bsgom par bya'o zhes pa'i don ston 'dod pas gsungs pa/_ye shes gzugs su bsgom byas nas/_/gzugs mdog la sogs mdangs ldan pa/_/zhes pa ste/_snying gi dkyil du zla ba'i dkyil 'khor gyi steng na ye
[\[52b.2\]]shes sems dpa'i gzugs su sku mdog dkar ba'o/_/bo d+hi mchog gi phyag rgya dang ldan pa 'od zer bsil bar bsgom pa'o zhes pa'o/_/'jigs pa med cing 'tshe med par/_/dngos po dngos po bsgom par bya/_/zhes pa ni/_dngos po rnal 'byor pas dngos po ye shes sems dpar
[\[52b.3\]]bsgom pa de la/_rang bzhin med pa la mi 'jigs nas dngos po dmigs pa la 'tshe ba med par stong pa dang dngos po spangs nas bsgom par bya'o zhes pa'i tha tshig go/_/de ltar bsgom pa'i rnal 'byor pas zla ba'i sngags gsungs pa/_'o ma zla ba'i sa bon la/_/zhes pa ste yi ge oM mo/_/
[\[52b.4\]]phyag 'tshal bsreg pa mtha' gzhag ste/_/zhes pa ni yi ge oM gyi gong 'og tu oM dang swA hA gzhag par bya'o/_/'di lta ste oM oM swA hA zhes pa ste/_bdud rtsi'i thabs ting nge 'dzin bsgom pa'i rnal 'byor pa'i yon tan dang mthu ston 'dod pas gsungs pa/_mnyam gzhag bzlas
[\[52b.5\]]pa'i ngo bo yis/_/zhes pa dang po gsungs nas/_gzugs kyi ye shes bdag nyid che/_/zhes pa'i bar du'o/_/bdud rtsi'i thabs kyis ting nge 'dzin gang du bsgom zhe na gsungs pa/_de yi sbyor ba'i gnas dag ni/_/zhes pa la sogs pa'o/_/de ltar sems tshad ma la sogs
[\[52b.6\]]pa'i bzhi'i don rtogs nas sems snang bar sbyor ba'i ting nge 'dzin rnal 'byor pa'i byin rlabs kyis don nyan 'dod pa phyag na rdo rjes zhus pa/_'khor ba las brgal mtshan nyid dag_/ces pa la sogs pa'o/_/de nas ye shes dbang po rdo rje sems dpas zhus pa'i don ston 'dod pas
[\[52b.7\]]gsungs pa/_nyon cig ye shes de kho na/_/zhes pa la sogs pa ste/_de la/_sngon du gnyis su med sems kyis/_/'dod chags nyon mongs dri med chus/_/bdag gi lus ni bkru bar bya/_/zhes pa ni ting nge 'dzin gyi sngon du gzung 'dzin gnyis dang bral ba'i sems bsgom pa/_
[\[53a\]]
[\[53a.1\]]'dod chags la sogs pa'i nyon mongs pa'i dri ma med pa'i chu dang 'dra bas bdag gi lus bkrus nas dag par bya'o zhes pa'i don to/_/de kho na'i yon tan ston 'dod pas gsungs pa/_rgya mtsho zab mo lta bu yin/_/zhes pa la sogs pa ste/_de la stong pa nyid kyi ye shes
[\[53a.2\]]ni rang bzhin med pa'i ye shes te 'gyur ba med pa de kho na nyid ces pa'o/_/dper na ci 'dra zhe na/_rgya mtsho zab mo lta bu yi/_/zhes pa ste/_rgya mtsho'i gting mi rtogs pa dang /_gsher ba ci 'dra ba de bzhin du stong pa nyid kyi ye shes kyang rnam par rtog pa med cing snying rjes
[\[53a.3\]]brlan pa zhes pa'o/_/phyi dang nang zhes pa ni/_bdag dang bdag gir 'dzin pa'o/_/lus ni shel ltar dag par 'gyur/_/zhes pa ni/_de lta bu'i stong pa nyid kyi ye shes bsgom na/_rang gi lus dag par 'gyur ro zhes pa'i don to/_/shel dang mtshungs pa'i lus de ni/_/zhes pa ni
[\[53a.4\]]de la sogs pa ye shes dbang po shes pa ni yid de/_yid kyi rnam par shes pa'i rten gyi phyir ro/_/don ni 'di lta ste/_shel dang dung dang kun+da dkar zhing gsal ba la tshon sna tshogs kyis btsos pa bzhin du dri ma med pa'i lus la dam pa'i chos kyi tshogs ye shes kyi dbang sna tshogs ji
[\[53a.5\]]ltar 'dod par bcas par bya'o zhes pa'i tha tshig go/_/lus gsal bar bya ba'i thabs ston 'dod pas bcom ldan 'das kyis gsungs pa/_rang bzhin gyis ni rnal 'byor pas/_/bzang byed ngan byed gyur pa yi/_/zhes pa la sogs pa ste/_rnal 'byor pa thams cad kyi dge ba
[\[53a.6\]]dang mi dge bas gyur pa'i srid pa'i dngos po rang bzhin gyis stong pa nyid de/_'dus byas pa'i chos nyid kyi phyir ro/_/des na stong pa nyid kyi rang bzhin rtogs nas 'joms te/_gnyis su med pa'i ye shes snang bar bya'o/_/de ltar stong pa nyid kyi mtshan nyid brtags nas stong pa nyid mngon par
[\[53a.7\]]rtogs pa gsungs pa/_stong nyid gang gi mtshan nyid kyi/_/zhes pa la sogs pa ste/_de la 'gro ba bcud kyi 'jig rten no/_/gzugs la sogs pa'i snod kyi 'jig rten no/_/don ni 'di lta ste/_gong du gsungs pa'i stong pa nyid kyis bcud dang snod dngos po thams cad rang bzhin gyis stong
[\[53b\]]
[\[53b.1\]]par bsgoms te/_mnyam pa nyid du sems bskyed par bya'o zhes pa'o/_/stong pa nyid bsgoms zin ma thag tu/_mnyam pa'i sems kyis sa bon bskyed pa gsungs pa/_de yi dbus su bsam par bya/_/zhes pa la sogs pa ste/_de la dbus su bsam par bya/_/zhes pa ni/_mnyam
[\[53b.2\]]pa nyid kyis sems de'i dbus su sa bon bsgom par bya'o zhes gsungs pa'o/_/sa bon gang zhe na/_'o ma zla ba sa bon dbus/_/zhes 'o mas brlan pa'i zla ba'i dkyil du sa bon a zhes pa la sogs pa'o/_/sa bon de kho na gsal bar ston pas gsungs pa/_A li kA li
[\[53b.3\]]sbyor ba yi/_/de yi dbus na gnas pa yi/_/zhes pa ni/_thabs dang shes rab kyi sbyor ba nang nas byung ba ni yi ge a zhes pa'o/_/de na A li kA li'i tshig gis khyad par byas pa'o/_/de yis sa bon de kho na/_/'od zer 'bar ba bsam par bya/_/zhes pa ni/_zla ba'i dkyil 'khor
[\[53b.4\]]gyi steng gi sa bon yi ge a kha dog dkar zhing 'bar ba rang gi sems dang dbyer med par bsgom par bya'o/_/de'i yon tan gsungs pa/_gang gis de nyid sa bon gyis/_/myur du ye shes snang bar 'gyur/_/zhes so/_/mnyam pa'i sems las sa bon 'byung ba bshad nas/_sa bon las
[\[53b.5\]]bskyed pa bshad pa/_de'i 'og tu ye shes sku/_/zhes pa la sogs pa'o/_/de bsgom pa'i bzla ba'i sngags gsungs pa/_phyag 'tshal bsreg pa mthar gzhag ste/_/sa bon 'di ni bzlas par bya/_/zhes pa ste/_oM a swA hA zhes pa la sogs pa'o/_/ji ltar sde tshan gsum pa zhes
[\[53b.6\]]pa la sogs pa ni/_a'i yi ge sbas gong du bdag gis gdan le'u bzhi pa las bshad zin to/_/bzlas dang bsam gtan rnal 'byor pas/_/zhes pa la sogs pa go sla'o/_/de nas byin rlabs sogs nang du/_/bzlas dang bsam gtan mchog brtson pas/_/zhes pa ni/_de ltar
[\[53b.7\]]bsgoms shing bzlas pa'i rnal 'byor pas sems rtse gcig tu gyur pa'i 'og tu/_phyogs bcu'i 'jig rten na snang ba'i byin rlabs bya'o/_/ji ltar bya zhe na gsungs pa/_spro ba'i 'od zer rnams spros te/_/sa bon rim pa gsum yang bsam/_/zhes pa ste/_de la rim pa bdun zhes pa ni/
[\[54a\]]
[\[54a.1\]]'jig rten bdun zhes pa la sogs pa'o/_/yang na rlung gi dkyil 'khor gyi bar zhes pa la sogs pa'o/_/don ni 'di lta ste/_de tsam gyi bar du phyogs bcur 'od zer spros nas bsdu bar bya'o zhes pa'o/_/snang bar bya bar 'dod pas/_rtag tu sems kyis bsgom par
[\[54a.2\]]bya/_/zhes pa ni de ltar rtag tu bsgom par 'dod pa'i rnal 'byor pas phyogs bcu'i 'jig rten snang bar 'gyur ro zhes pa'o/_/da ni gzhan gyi sems shes par bya ba'i bsgom pa bstan pas gsungs pa/_snying ga'i dkyil 'khor dbus gnas par/_/zhes pa la sogs pa ste/_
[\[54a.3\]]rang gi snying ga'i yi ge hUM bsgoms nas de'i 'od zer gyis dngos po thams cad gong ma'i mtshan nyid bzhin du stong pa nyid bsgom par bya'o zhes pa'o/_/stong pa'i sems kyis gdan dang sa bon gsungs pa/_rlung gi dkyil 'khor dbus gnas par/_/zhes pa la sogs pa ste/_de la/_
[\[54a.4\]]de dbus ye shes sa bon ni/_/zhes pa ni hU~M ngo /_/sa bon des sku bskyed pa gsungs pa/_de nas ye shes gzugs su ni/_/zhes pa nas/_gong gi mtshan nyid kun shes pas/_/zhes pa'i bar du'o/_/snying gar dkyil 'khor dbus gnas par/_/zhes pa la sogs pa ni/_gong mi'i 'o ma sa bon
[\[54a.5\]]a rang gi snying gar bsgom par bya'o zhes pa'o/_/de yang ji ltar bsgom par bya zhe na gsungs pa/_kha dog dkar po 'od 'bar ba/_/dngul dkar po ni thams cad du'o/_/zhes pa ni/_kha dog dkar po la 'od zer dngul dkar po spros nas/_gzhan gyi sems la phog par bsgom par bya'o
[\[54a.6\]]zhes pa'i don to/_/'od zer des phog par bya ba'i sems can rnams la lha gang bsgom par bya zhe na gsungs pa/_pha rol dngos po mang po ru/_/zhes pa nas/_rdo rje sems dpa' mngon par bsam/_/zhes pa'i bar du'o/_/rdo rje sems dpa' bsgom pa de'i snying gar yi ge bsgom pa gsungs pa/_gang
[\[54a.7\]]gi snying gi dbus su ni/_/zhes pa la sogs pa'o/_/don ni 'di lta ste/_gzhan gyi sems shes par bya ba'i sems can rnams kyi rnam par shes pa'i yi ge hU~M du 'gyur te/_phyogs brgyad du dmar por bsgom par bya'o zhes pa'o/_/de'i yon tan ston pas gsungs pa/_rtag tu mnyam nyid mthong ba yis/_/
[\[54b\]]
[\[54b.1\]]zhes pa la sogs pa ste/_de la des na bsam pa thams cad kyi yi ge de la mthong bar 'gyur zhes pa ni/_pha rol gyi sems la bsgom pa'i yi ge hU~M la pha rol gyis ci sems pa'i rtags rang gi sems kyis mthong ngo zhes pa'i don to/_da ni nang gi sbyin sreg nyan 'dod pa phyag na rdo rjes zhus pa/_
[\[54b.2\]]de nas me yi las rnams ni/_/zhes pa la sogs pa'o/_/bcom ldan 'das kyis zhus pa'i lan gsungs pa/_nyon cig me yi de kho na/_/zhes pa la sogs pa ste/_de thams cad ye shes la gnas so zhes pa ni/_de la re zhig phyag na rdo rje sems can thams cad ye shes la brten to
[\[54b.3\]]zhes pa'o/_/skyes pa'i lus la ye shes me/_/zhes pa ni ye shes kyi me de yang sems can thams cad kyi lus la gnas so zhes pa'o/_/ci'i phyir zhe na/_sems kyis thams cad byin brlabs pas/_/zhes pa ste/_sems can thams cad dang sems dbyer med
[\[54b.4\]]pas na phan tshun byin gyis brlab po zhes pa'i tha tshig go/_/de yi sreg blugs rnal 'byor pas/_/zhes pa ni ye shes kyi me de'i sbyin sreg rnal 'byor pas bya'o zhes pa'o/_/nang gi sbyin sreg gi me bstan nas/_nang gi sbyin sreg gi hom khung gi sa ston 'dod pas gsungs pa/
[\[54b.5\]]bdag nyid sems kyi sreg blugs ni/_/zhes pa nas/_klu dbang 'khyil pas bskor ba'o/_/zhes pa'i bar du ni bla ma'i lung gis shes par bya'o/_/de'i dbus su pad+mor shes/_/zhes pa ni hom khung de'i dbus su pad+ma 'dab brgyad 'od zer 'bar ba bsgom pa'o/_/nyi ma'i dkyil 'khor
[\[54b.6\]]dbus gnas par/_/ye shes lha mo bzhugs par bsam/_/zhes pa ni/_pad+ma'i snying po nyi ma'i dkyil 'khor la ye shes mkha' 'gro ma sngon mo bsgom pa'o/_/gzhung tshigs dkar po 'bar ba la/_rdo rje mkha' 'gro bsam par bya/_/zhes pa ni gzhung tshigs kyi nub phyogs kyi 'dab
[\[54b.7\]]ma rdo rje mkha' 'gro ma dkar mo'o/_/g.yas kyi brla yi dbus su ni/_/me 'dra drag mo bsam par bya/_/rnal 'byor pa'i g.yas mtshan phyogs kyi 'dab ma la drag po'i mkha' 'gro ma ser po'o/_/lte ba dmar po 'bar ba la/_/rdo rje mkha' 'gro bsam par bya/_/zhes pa ni/_rnal
[\[55a\]]
[\[55a.1\]]'byor pa'i lte ba'i phyogs kyi 'dab ma la ro langs ma dmar po'o/_/g.yon gyi brla ni nag po ru/_/gdol pa 'bar byed drag mo'o/_/zhes pa rnal 'byor pa'i mtshan g.yon phyogs kyi 'dab ma la gdol pa mo nag mo'o/_/me lnga yi ni
[\[55a.2\]]bdag nyid rnams/_/zhes pa ni sngon po dang /_dkar po dang /_dmar po dang /_ser po dang /_nag po'i me lus la 'bar ba zhes pa'o/_/gzugs ni mthe bong tsam du lta/_/zhes pa ni lha mo de lnga'i sku tshad ni/_mthe bong tsam du bsgom mo zhes pa'o/_/lha mo de lnga'i rang
[\[55a.3\]]bzhin gang zhe na/_/chu dang me dang rlung rnams ni/_/sa dang ye shes rnam pa lnga/_/zhes pa ste/_sa la sogs pa'i 'byung ba chen po bzhi dang /_rnam par shes pa rnam pa lngar byas te/_sangs rgyas kyi bka' las 'byung ba chen po bzhi kho nar 'byung bas/_nam mkha' ni ma yin
[\[55a.4\]]no/_/spyod du med pa'i phyir ro/_/gang dang gang du 'byung ba chen po lnga zhes 'byung na/_de dang de la nam mkha' ni ma yin te/_ye shes kho na la shes par bya'o/_/bdag nyid lnga yi lha rnams la/_/zhes pa ni rnal 'byor pa rang gi 'byung ba chen po bzhi dang /_ye shes lnga dang ye
[\[55a.5\]]shes mkha' 'gro ma la sogs pa lha mo lnga dang sbyar bar bya'o/_/'di lta ste ye shes dang ye shes mkha' 'gro ma'o/_/chu'i khams dang rdo rje mkha' 'gro ma'o/_/me'i khams dang /_drag po'i mkha' 'gro ma'o/_/rlung gi khams dang /_ro langs kyi mkha' 'gro ma'o/_/sa'i khams dang gdol
[\[55a.6\]]pa'i mkha' 'gro ma rnams sbyar bar bya'o zhes pa'o/_/sreg blugs kyi ni cho ga mchog/_/ces pa ni rnal 'byor pa'i sbyin sreg phyi nang gnyis la nang gi sbyin sreg mchog tu gsungs so zhes pa'i tha tshig go/_/de ltar yang gsang ba 'dus pa'i no pi ka 'jig rten snang ba las
[\[55a.7\]]kyang gsungs te/_phyi yi sbyin sreg rjes dpag ste/_/sems ni sems can gyis yin pas/_/bla na med pa 'di yin te/_/ye shes me ni 'bar byas nas/_/phung po bud shing bsregs pa'o/_/bco brgyad dag gi yan lag nas/_/zhes pa la sogs pa'o/_/bshad
[\[55b\]]
[\[55b.1\]]zin to/_/nang gi sbyin sreg gi hom khung la sogs pa bshad nas/_nang gi sbyin sreg gi bsgom pa gsungs pa/_me yi nang du bsreg pa'i rgyu/_/zhes pa la sogs pa ste/_de la re zhig me'i nang du bsreg pa'i rgyu/_/zhes pa'i zas dang btung ba dang bdud rtsi la
[\[55b.2\]]sogs pa'o/_/dang po sgra yig sa bon rnams/_/zhes pa ni/_yi ge a'o/_/'di ltar de kho na bsgoms na zhes pa ni nang gi sbyin sreg rdzas dang btung ba la sogs pa yi ge a de kho na nyid kyis sbyang bar bya zhes pa'o/_/bdag nyid sreg blugs rgyas par 'gyur/_/zhes pa go sla'o/_/de kho
[\[55b.3\]]na'i don bcom ldan 'das kyis gsal bar ston 'dod pas gsungs pa/_gang zhig cung zad bza' btung rnams/_/bsngo bar byas nas bza' bar bya/_/zhes pa'o/_/nang gi sbyin sreg gi yon tan gsungs pa/_'di ltar spyod pa'i rnal 'byor pa/_/bu lon du ni mi 'gyur ro/_/zhes
[\[55b.4\]]pa ste/_zas btung ba la rnal 'byor pas gong nas gsungs pa'i man ngag tu byas nas bdud rtsir 'gyur te/_snyigs mar ni mi 'gyur ro zhes pa'o/_/yang na srid pa'i rgyu sreg par mi 'gyur te/_mya ngan las 'das pa'i rgyur 'gyur ro zhes pa'i tha tshig go/_/dper na bu lon bzhin du
[\[55b.5\]]skyon du chags par mi 'gyur ro zhes pa'i don to/_/paN+Di ta dran pa'i ye shes grags pas mdzad pa'i dpal ldan gdan bzhi pa gzigs pa las gsang ba'i gdan le'u gnyis pa'i rnam par bshad pa rdzogs so//_//da ni lus kyi mnyam pa dang /_ye shes kyi mnyam pa
[\[55b.6\]]dang /_'phro bar bya ba dang /_dbugs 'byung 'jug gi bya ba'i man ngag bzhi rtogs 'dod pa phyag na rdo rjes zhus pa'i tshig_/lus kyi sbyor ba'i mtshan nyid ni/_/zhes pa la sogs pas gsang ba'i gdan le'u gsum pa brtsams so/_/de la/_spre'u ltar ni mi brtan pa/_/zhes pa ni/_
[\[55b.7\]]spre'u sa gcig tu mi tshugs pa bzhin du gzugs la sogs pa'i spyod pa'i skad cig ma yang g.yeng zhing mi brtan pa'i rnam par shes pa ji ltar mnyam por sbyor ba zhes zhus pa/_mnyam nyid gang gis sbyor bar bgyi/_/zhes pa'o/_/ngo mtshar zhes pa ni snga phyi med pa'o/_/de'i lan bcom ldan 'das
[\[56a\]]
[\[56a.1\]]kyis gsungs pa/_sems 'phyar ba yi bye brag nyid/_/nyon cig rdo rje gnas chen mo/_/zhes pa ste/_de la ni phyag na rdo rje'o/_/gsang chen po zhes pa ste/_gsang ba ni gnod sbyin te/_de'i gtso bor gyur pas gsang chen te phyag na rdo rje'i khyad par ro/_/da ni de dag gi
[\[56a.2\]]bzhi'i nang nas re zhig lus kyi mnyam pa ston 'dod pas gsungs pa/_mnyam nyid gnas pa'i sems kyis na/_/spangs nas kA li 'jug par bya/_/zhes pa ste/_de la kA li zhes pa ni lus te/_thabs nyid kyis rgyur gyur pa'i phyir ro/_/don ni 'di lta ste/_gnyis su med pa'i sems chos
[\[56a.3\]]nyid las sems can gyi don du lus bskyed par bya'o zhes pa'i don to/_/lus de lnga dang mnyam par bstan pa la re zhig chu dang mnyam par sbyor ba la tshad ma bzhi gsungs pa la chu'i las kyi tshad ma dang sbyor ba ni/_thams cad chu yi tshad ma yis/_/lus kyi myu gu 'byung ba yin/_/zhes pa
[\[56a.4\]]ste/_sa bon las myu gu 'byung ba ni brlan pa las yin pa'i phyir ro/_/lus kyi myu gu 'byung ba yang chu'i khams gtso bo'i phyir ro/_/chu'i khams rang bzhin gyi sbyor ba'i tshad ma gsungs pa/_gzugs la chu med na mi rung ste/_gzugs kyi tshad ma chu yin no/_/zhes pa ste lus la gsher ba'i
[\[56a.5\]]rang bzhin ni chu'i khams gtso ba'i phyir ro/_/chu'i rten gyi sbyor ba tshad ma gsungs pa/_'dis ni thams cad khyab gyur na/_/blo ldan chu yi tshad ma na/_/zhes pa ste/_lus kyi yan lag kun la chus khyab nas gnas pa gtso bo'i phyir ro/_/chu'i lha mo'i tshad ma sbyor ba gsungs pa/_rdo rje lha mo
[\[56a.6\]]lus kyi rnams/_/blo ldan tshad ma zhes bya'o/_/zhes bya ste/_lus kyi chu'i gtso ni lha mo rdo rje mkha' 'gro ma zhes pa'o/_/de nas/_me dang sbyor ba tshad ma bzhi/_/gsungs pa las/_me'i rang bzhin sbyor ba tshad ma gsungs pa/_me yi lus la thams cad de/_/gzugs la 'bar ba drod yin te/_/
[\[56a.7\]]zhes pa ni/_lus la drod dang ldan pa'i rang bzhin me'i khams gtso ba'i phyir ro/_/me'i las kyi sbyor ba tshad ma gsungs pa/_nang du bza' ba'i tshad ma rnams/_/tshad mar me ni grags pa yin/_/zhes pa ste/_lus la bza' ba dang btung ba thams cad 'grub dang /_smin pa'i las byed pa las
[\[56b\]]
[\[56b.1\]]me'i khams gtso ba'i phyir ro/_/me'i rten gyi sbyor ba tshad ma gsungs pa/_lus la thams cad khyab pas na/_/me zhes grags pa kun du shes/_/zhes pa ste/_lus kyi yan lag kun la dro ba'i dngos po'i rten gtso ba'i phyir ro/_/me'i lha mo'i sbyor ba tshad ma gsungs pa/_drag mor bstan
[\[56b.2\]]pa lus kyi rnams/_/tshad mar grags pa mchog tu brtson/_/zhes pa ste/_lus kyi me'i gtso bo ni drag mo'i mkha' 'gro ma zhes bya'o/_/rlung dang tshad ma bzhi sbyor ba/_/gsungs pa la rang bzhin sbyor ba tshad ma gsungs pa/_lus la rlung gis thams cad du/_/nang gi bu ga dra ba bzhin/_/
[\[56b.3\]]zhes pa ste/_lus kyi bu ga dang dra ba la rgyu ba'i rang bzhin rlung gi khams gtso ba'i phyir ro/_/rlung gi las kyi sbyor ba tshad ma gsungs pa/_/sems kyi tshad ma dbugs yin pas/_/tshad mar grags pa rtogs pa yin/_/zhes pa te/_lus kyi sems rlung gis srog 'dzin pa'i las byed pa la
[\[56b.4\]]rlung gi khams gtso ba'i phyir ro/_/rlung gi rten gyi sbyor ba tshad ma gsungs pa/_gang gis mngon par shes par dbugs/_/lus la sbyor bar gnas pa ni/_/zhes pa ni ye shes so/_/lus kyi ye shes la brten pa la rlung gi khams gtso ba'i phyir ro/_/rlung gi lha mo'i sbyor ba tshad ma gsungs
[\[56b.5\]]pa/_lha mo ro langs thams cad du/_/mkhas pa yis ni shes par bya/_/zhes pa ni/_lus kyi rlung gi gtso bo ni lha mo ro langs mar shes par bya'o/_/sa dang sbyor ba tshad ma bzhi/_/gsungs pa la/_sa'i rang bzhin sbyor ba'i tshad ma gsungs pa/_sa yi thams cad dbyibs kun du/_gzugs
[\[56b.6\]]la yon tan dbang brgyan pa/_zhes pa ni/_lus la dbang po dang gzugs la sogs pa brgyan pa'i rang bzhin las gtso ba'i phyir ro/_/sa'i las kyi sbyor ba tshad ma gsungs pa/_tshad ma sa yi gnas byung pa'i/_/sa ni gzugs su snang ba yis/_/zhes pa ste/_lus la gzugs kyis chu dang me dang rlung dang
[\[56b.7\]]rnam par shes pa rnams kyi gnas su gyur nas 'dzin pa'i las byed pa las gtso ba'i phyir ro/_/sa'i rten gyi sbyor ba'i tshad ma gsungs pa/_de bas yon tan ldan pa yi/_/sa ru grags pa'i bdag nyid ni/_/zhes pa ste/_de la yon tan ni gzugs dang dbang po la sogs pa'o/_/lus de dag gi rten las
[\[57a\]]
[\[57a.1\]]sa'i khams gtso ba'i phyir ro/_/sa'i lha mo'i sbyor ba tshad ma gsungs pa/_bdag nyid gdol pa'i lha mo ste/_/thams cad du ni gtso mor grags/_/zhes pa ni/_lus kyi sa'i khams gtso ba'i lha mo gdol pa mo zhes pa'o/_/ye shes kyi sbyor ba tshad ma bzhi gsungs
[\[57a.2\]]pa/_ye shes kyi rang bzhin tshad ma sbyor ba gsungs pa/_sdud dang byed dang longs spyod pa/_/som nyi yid ni gcod pa'o/_/zhes pa ste/_lus la byed pa po dang /_sdud pa po dang longs spyod pa yin gyi the tshom gcod pa'i gtso bo'i phyir na ye shes kyi rang bzhin te/_nges par rtogs pa'i rnam par rtog
[\[57a.3\]]pa dang ldan pa'i phyir ro/_/ye shes kyi las kyi sbyor ba tshad ma gsungs pa/_dbang po thams cad sems dag gis/_/mtshon pa mtshan nyid shes par bya/_/zhes pa ste/_de la dbang po thams cad ces pa ni/_mig la sogs pa drug go/_/sems dag gis zhes pa ni mig gi rnam par shes
[\[57a.4\]]pa la sogs pa drug go/_/mtshon pa zhes pa ni gzugs dang sgra la sogs pa'o/_/mtshan nyid ces pa ni mdog dang dbyibs dang snyan pa dang mi snyan pa la sogs pa'o/_/don ni 'di lta ste/_mig la sogs pa'i dbang po'i sgo nas mig gi rnam par shes pa la sogs pas gzugs la sogs pa'i
[\[57a.5\]]mtshan nyid la shes pa'i las byed pa'i gtso zhes bya'o/_/ye shes kyi rten gyi sbyor ba tshad ma gsungs pa/_sbyor ba'i longs spyod rgyal dbang mo/_/yul la sogs pa'i bde ba'am/_/zhes pa ste/_de la rgyal po ni ye shes so/_/don ni 'di lta ste/_bde ba la sogs pa'i spyod yul la
[\[57a.6\]]dbang pos sbyar nas ye shes kyis longs spyod nas brten pa gtso ba'i phyir ro/_/ye shes lha mo'i sbyor ba tshad ma gsungs pa/_lus kyi ye shes rgyal mo yi/_/tshad mar rnal 'byor mas rtogs bya/_/zhes pa ste/_de la rgyal mo zhes pa ni ye shes kyi mkha' 'gro ma'o/_/don ni 'di lta ste/_lus kyi
[\[57a.7\]]ye shes kyi lha mo'i gtso mo ni ye shes mkha' 'gro ma yin par rnal 'byor pa mkhas pas shes par bya'o zhes pa'i don to/_/de nas 'byung ba chen po chu la sogs pa lnga dang lus sbyor ba brtan nas ye shes la 'byung ba chen po bzhi sbyor ba ston pas gsungs pa/_/de la re zhig chu dang sems sbyor
[\[57b\]]
[\[57b.1\]]ba ste/_chu dang sems las 'byung bas na/_rnam par shes pa chu yi khams/_/zhes pa ste/_gnyis su med pa'i sems las chu'i khams bskyed pa'i phyir ye shes dang chu'i khams ni gcig go/_/de gnyis dbyer med pa'i don bstan pa la/_gal te chu ni gzhan du na/_/sha ni ci ste
[\[57b.2\]]chu mi 'byung /_/zhes pa ste/_ye shes dang bral ba'i ro la chu med pas na/_ye shes dang chu'i khams tha mi dad par mngon no zhes pa'o/_/ye shes dang me sbyor ba gsungs pa/_rnam shes me ru 'byung bas na/_/lus la dro ba nyid du nges/_/zhes pa'o/_/de gnyis dbyer med pa kho na
[\[57b.3\]]gsungs pa/_ye shes 'phros pa'i lus la ni/_/ci ste dro ba nyid mi snang /_/zhes pa ste/_ye shes dang bral ba'i lus la drod med pas na ye shes dang me'i khams tha mi dad pa mngon no zhes pa'i tha tshig go/_/ye shes rlung dang sbyor ba gsungs pa/_rnam shes rlung gis lus dag la/_/'byung
[\[57b.4\]]'jug dbugs ni du ba 'dra/_/zhes pa'o/_/de gnyis dbyer med pa'i don kho na gsungs pa/_ye shes 'phos pa'i lus dag ni/_/de dag la yang dbugs med do/_/zhes pa ste/_ye shes dang bral ba'i lus la ni dbugs med pas na/_ye shes dang dbugs tha mi dad par mngon no zhes
[\[57b.5\]]pa'i tha tshig go/_/ye shes dang sa sbyor ba gsungs pa/_sems ni sa ru byung bas na/_/lci ba ru ni snang ba yin/_/zhes pa'o/_/de gnyis dbyer med pa'i sems sa yin pas lus la lci ba nyid du snang ste/_sa'i snying po ni lci ba yin pa'i phyir ro/_/de gnyis dbyer med pa'i don kho na gsungs pa/_
[\[57b.6\]]ye shes 'phos pa'i lus dag ni/_chu yi nang du lding ba'o/_/zhes pa ste/_ye shes dang bral ba'i ro ni chu la lding bas na/_ye shes dang sa'i khams ni tha mi dad par mngon te/_ro la lci ba med pa'i phyir ro/_/yid kyi rnam par shes pa kun yang don du sems dang ye shes kho nar shes par bya ste/_rdzas gcig
[\[57b.7\]]gis dus snga phyi khyad par tsam gyi phyir ro/_/de ltar mdzod ko Sha las gsungs pa/_drug po 'gags ma thag tu ni/_/rnam shes gang yin de yid do/_/zhes pa'o/_/lus kyi tshad ma lnga char yang /_/zhes pa ni/_gong du gsungs pa'i chu dang me dang rlung dang /_sa dang ye shes tshad mar sbyor bas na/_
[\[58a\]]
[\[58a.1\]]lus sbyor ba zhes pa'o/_/de yan chad kyis/_lus kyi sbyor ba'i mtshan nyid ni/_/zhes pa ni/_zhus pa'i tshig gi lan bshad nas/_/mnyam nyid gang gis sbyar bar bgyi/_/zhes pa'i tshig gis zhus pa'i lan btab pa/_lnga char gcig gi ngo bo ste/_gcig tu gyur par
[\[58a.2\]]shes byas nas/_zhes pa ste/_chu la sogs pa de lnga yang sems gcig gi rang bzhin gyi phyir na/_chos nyid gcig gi rang bzhin zhes shes par bya ba'i don te/_/gnyis su med pa'i sems dang chos dbye ba med pa'i phyir ro/_/de'i yon tan gsungs pa/_rnal 'byor pa yi gnas lta'o/_/
[\[58a.3\]]zhes pa ste/_lus sbyor ba'i man ngag ste/_de ltar bsgoms pa'i rnal 'byor pas/_mya ngan las 'das pa'i lam thob po zhes pa'i tha tshig go/_/yang de'i yon tan kho na gsungs pa/_de ltar/_mtshan nyid mngon par shes pa yi/_/zhes pa la sogs pa ste/_bla ma dge ba'i bshes gnyen
[\[58a.4\]]bsten nas/_lus la sbyor ba'i mtshan nyid ces pa ni/_srid pa'i 'khor ba las thar ro zhes pa'i tha tshig go/_/da ni thugs rjes skyo ba'i bcom ldan 'das rdo rje sems dpas phyag na rdo rje sems thugs kyis mkhyen nas rtog ste/_mnyam nyid gang gis sbyor bar bgyi/_/zhes pa'i lan ye shes sbyor ba ston 'dod
[\[58a.5\]]pas gsungs pa/_dbang po yul gyi ye shes ni/_/zhes pa la sogs pa'o/_/de la/_dbang po yul gyi ye shes kyis/_/gnod par byed par bsdam par bya/_/zhes pa ste/_de la yul ni gzugs dang sgra la sogs pa'o/_/ye shes ni mig gi rnam par shes pa la sogs pa'o/_/don du ni 'di lta ste/_
[\[58a.6\]]rnal 'byor pas dang po gnod pa byed pa gzugs la sogs pa'i spyod yul la phyin ci log pa'i sgo nas 'jug pa'i mig la sogs pa'i rnam par shes pa bsdams nas gdul bar bya'o zhes pa ste/_rnal 'byor ba'i spyod yul ni dam tshig tsam yin gyi longs spyod ni ma yin pa'i phyir ro/_/de ltar bcom ldan
[\[58a.7\]]'das nyid kyis sbyor ba'i gdan le'u bzhi pa las gsungs pa/_'dod la dga' nyid ma yin te/_/longs spyod phyi ru spyad mi bya/_/zhes pa'o/_/de ltar 'jug pa'i rnam par shes pa lnga bsdam pa bstan nas/_rnam par rtog pa'i rnam par shes pa bsdam pa gsungs pa/_sgong skyes khyim gyi gnas
[\[58b\]]
[\[58b.1\]]dag tu/_/dbus su rnam par bsdam par bya/_/zhes pa ste/_de la sgo nga zhes pa ni snying ste sgo nga dang 'dra ba'i phyir ro/_/sgo nga de las skyes pa'i sems ni sgo nga skyes zhes bya'o/_/dper na mig la brten pa'i rnam par shes pa ni mig gi rnam par shes pa zhes zer ba bzhin no/_/don ni 'di lta ste/_
[\[58b.2\]]sgong skyes kyi gnas snying gi dkyil du sems dang dbyer med par rtog pa'i rnam par shes pa bsdam par bya'o zhes pa'i tha tshig go/_/de kho na gsal bar ston pas gsungs pa/_mi brtan dngos po g.yengs pa yis/_/g.yo zhing g.yo bar byed pa'i sems/_/bsdam pa'i gnas kyi rten dag
[\[58b.3\]]ni/_/rnam shes pad+ma'i gdan la'o/_/zhes pa ste/_sems g.yo bar byed pa rtog pa'i rnam par shes pa bsdams pa'i gnas sgo nga'i dkyil gyi pad+ma bsgom par bya'o zhes pa'i tha tshig go/_/pad+ma'i dkyil du rnam par shes pa bsgom pa ni/_dbyibs ji lta bu yin zhe na gsungs pa/_rgyud
[\[58b.4\]]kun gyi ni rnal 'byor pas/_/rnam par shes pa gzugs su mtshon/_/zhes pa ste/_de la rnam shes gzugs zhes pa ni yi ge hUM ngo /_/don ni 'di lta ste/_rnal 'byor bas dang po rgyu bsgom pa'i gnas skabs su rnam par shes pa de ni yi ge hUM gi gzugs kho nas mtshon par bya'o zhes pas so/_/
[\[58b.5\]]gzugs med pa'i rnam par shes pa yi ge hUM gi dbyibs su dmigs pa ci'i phyir zhe na gsungs pa/_gzugs zhes bya ba'i dngos po yis/_/sbyor ba sgrub pa'i don phyir ro/_/zhes pa ste/_ting nge 'dzin sbyor ba dngos grub thob 'dod pa'i phyir na rnal 'byor pas hUM gi gzugs
[\[58b.6\]]dngos po bsgom mo zhes pa'o/_/de nas ye shes bsdam pa'i gnas bstan nas ye shes bsdam pa'i sbyar ba'i thabs gsungs pa/_chu shing me tog lte ba nas/_/zhes pa la sogs pa ste/_de la chu shing me tog ces pa ba lang gi rmig pa 'dra ba can te/_kha mar blta ba dang /_
[\[58b.7\]]dbyibs chu shing me tog 'dra ba'i phyir ro zhes pa ni/_lte ba nas yar bsgreng srog rtsa/_/zhes pa'o/_/snying du 'greng ba'ang gnas pa yis/_/zhes pa ni lte ba nas yar 'greng pa snying ga na gnas pa'o zhes pa'i don to/_/rtag tu kha ni mar phyogs pa/_/zhes pa ni/_ba lang gi rmig pa 'dra ba de ni yar
[\[59a\]]
[\[59a.1\]]mar 'gugs nas kha mar lta'o zhes pa'i tha tshig go/_/mkhas pa yis ni rgyas par bya'o/_/zhes pa ni/_rnal 'byor pa thabs mkhas pas bdud rtsi ba lang gi rmig pa de rgyas par bya zhes pa'i tha tshig go/_/de nas rgyas pa'i chu shing gi me tog las bdud rtsi
[\[59a.2\]]'dzag pa'i dkyil 'khor gsungs pa/_'dab ma brgyad du rtag tu 'gyur/_/gsungs pa/_ge sar ldan pa yi zhes pa ste/_gong du sbyin sreg gsungs pa bzhin du 'dir yar lte ba'i thad ka na ge sar ldan pa'i 'dab ma brgyad bsgom par bya'o zhes pa'o/_/de la bkod pa'i lha gsungs pa/_
[\[59a.3\]]de dbugs rtag tu gsungs pa ni/_/rnam shes yi ge sbyor ba nyid/_/ces pa ni de la ye shes rnams yi ge hU~M ngo /_/de'i pad+ma de'i dbus su bsgom par bya'o zhes pa'i don to/_/de nas gong du chu shing gi me tog rgyas par bya ba'i cho ga gsungs pa/_yang dag sbyor ba shar phyogs nas/_/zhes pa ste/_de la yang
[\[59a.4\]]dag sbyor ba ni/_yi ge hU~M ste sangs rgyas lnga dang ye shes lnga dang /_rnam shes sbyor ba'i rang bzhin gyi phyir ro/_/shar phyogs nas zhes pa ni/_hU~M de'i shar phyogs lte ba'i phyogs la'o/_/khor khor yug sor brgyad de/_/zhes pa ni/_mdun du phyogs sor brgyad kyi phyi rol zhes pa'o/_/gzhung
[\[59a.5\]]tshigs nub kyi phyogs su ni/_/zhes pa ni yi ge hU~M de kho na'i rgyab gzhung tshigs kyi phyogs zhes pa'o/_/de yang ji tsam gyi phyi rol yin zhe na/_'og tu sor yang lnga pa ste/_/zhes pa ni/_de la 'og ces pa ni/_sor lnga'i phyi rol gyi khor yug ces pa'o/_/de yi zhing gi sa bon rnams/_/zhes pa ni/_
[\[59a.6\]]de'i zhing zhes pa ni shar phyogs nas nub phyogs te/_de gnyis kyi sa bon no/_/yi ge su dkar po dang /_yu dmar po'o/_/myu gu 'byung ba'i 'od zer bzhin/_/zhes pa ni/_bdud rtsi'i sa bon su dkar po las byung ba'i myu gu zhes pa'o/_/sa bon de yi 'od zer rnams/_/zhes pa ni/_rlung gi sa bon yu yi
[\[59a.7\]]'od/_/ces bya'o/_/chu shing me tog rgyas pa la/_/zhes pa'i don ni 'di lta ste/_lte ba'i phyogs na gnas pa'i yi ge su dkar po'o/_/bdud rtsi'i 'od gzhung tshags kyi nub phyogs na gnas pa'i yi ge su dmar pos yang ded pa'i bdud rtsi'i 'od chu shing gi me tog la thim nas rgyas par bya'o zhes
[\[59b\]]
[\[59b.1\]]pa'o/_/'og gi bdud rtsi rgyas par byed pa'i thabs bstan nas/_steng gi bdud rtsi rgyas par bya ba'i thabs gsungs pa/_sgrogs pa lnga yis mchod rten gyi/_/'og tu bsnubs nas gshegs par bya/_/zhes pa ste/_gong gi le'u'i don
[\[59b.2\]]bzhin du lce drung nas bdud rtsi babs pas mchod rten/_mchod rten las 'bab pa srol gong /_srol gong nas babs pas chu shing gi me tog la thim par bya'o zhes pa'i tha tshig go/_/de nas gong du bstan pa'i pad+ma 'dab ma brgyad la rgyas pa'i chu shing las 'dzags pa'i bdud rtsi'i don
[\[59b.3\]]bstan pa/_'dab ma brgyad kyis brgyan pa yi/_/pad+ma mdangs can gshegs par bya/_/zhes pa ste/_pad+ma 'dab brgyad kyi dkyil du bkod pa'i mdangs can sa bon de la/_der chu shing gi bdud rtsi'i thigs pas thim par bya'o/_/de kho na gsungs pa/_pad+ma 'di yi gdan la ni/_/
[\[59b.4\]]sgong skyes ye shes gnas yin no/_/zhes pa ste/_pad+ma'i dkyil gyi mdangs can sa bon ni sgo nga las skyes pa'i sems dang dbyer med pa'i yi ge hUM zhes pa'o/_/yi ge hUM gi kha dog ci 'dra zhe na gsungs pa/_dbus su shel dang mtshungs pa yi/_/ye shes rnam shes ston pa'o/_/zhes pa'o/_/
[\[59b.5\]]de nas yang pad+ma 'dab ma brgyad la sa bon bkod pa gsungs pa/_mkha' 'gro ma bzhi'i sa bon ni/_/phyogs kyi 'dab mar gzhag par bya/_/zhes pa ste/_rdo rje mkha' 'gro ma la sogs pa bzhi'i sa bon ni/_phyogs kyi 'dab mar gzhag par bya/_/zhes pa ste/_rdo rje mkha' 'gro ma la sogs pa'i
[\[59b.6\]]sa bon shar gyi 'dab ma la sogs pa la dgod par bya'o/_/de'i sa bon gang zhe na/_sa bon dang po sgra la sogs/_/ji ltar mtshan nyid gsungs pa bzhin/_/zhes pa ste/_de la/_sa bon dang po sgra la sogs/_/zhes pa ni a ste/_sgra yig bcu drug gi phyir ro/_/ji ltar mtshan nyid gsungs pa bzhin/_/
[\[59b.7\]]zhes pa ni 'og tu 'dogs pa dang /_glor dbyug pa 'dogs pa dang /_steng na zla tshes dang thig le 'dogs pa'o/_/yi ge ni 'di lta ste/_a A a~M aHzhes so/_/mtshams bzhi'i sa bon bkod pa gsungs pa/_phyogs mtshams seng ge mo la sogs/_/ma ning sa bon shes par bya/_/zhes
[\[60a\]]
[\[60a.1\]]pa ste/_seng ge mo la sogs pa bzhi'i sa bon ma ning gi yi ge r-i r-I/_li l-I mtshams kyi 'dab ma la bkod par bya'o zhes pa'o/_/snying gar dngos po dngos po yis/_/zhes pa ni/_dngos po'i rnal 'byor pas yig 'bru dngos po snying gar bsgom par bya'o/_/gang
[\[60a.2\]]zhe na/_snying gar brtan pa'i yi ge gzhag_/ces pa ste/_le'u gong ma la snying gar gzhag pa'i yi ge bdud rtsis bran pa'i yi ge oM ston pa la ni 'dir yang bdud rtsi'i yi ge oM kho na la shes par bya'o/_/de nas de lta bu'i chu shing gi me tog las bdud rtsi'i rgyun nur phyung ste pad+ma'i yig 'bru la
[\[60a.3\]]phog pa bstan pa gsungs pa/_steng gi ba lang rmig pa las/_/bdud rtsi'i rgyun ni sgo dgu nas/_/rtag tu 'jig gsol rnal 'byor pas/_/yi ge dkar po la sogs kun/_/zhes pa ste/_steng gi ba lang rmig pa las bdud rtsi'i chu rgyun 'bab ste/_'og gi pad+ma 'dab brgyad dang /_
[\[60a.4\]]snying po la bkod pa'i yig 'bru dkar po dgu la bdud rtsis phog par bya'o zhes pa'o/_/yig 'bru dgu ni 'di lta ste/_hU~M a AHaM aHr-i r-I l-i l-I rnams so/_/de nas de ltar bsgom pa'i rnal 'byor pas/_'od zer 'phro ba gsungs pa/_'bar byed spu yi bu ga nas/_/bdud rtsi
[\[60a.5\]]dkar po snang bar bya/_/zhes pa'o/_/yang de ltar bsgom pa'i rnal 'byor pas bzla ba'i sngags gsungs pa/_ye shes rnam shes sa bon ni/_rnal 'byor pa yis kun du bzlas/_/zhes pa ste/_de la/_ye shes sa bon rnam shes ni/_/zhes pa ni yi ge hUM/_de oM hUM swA hA/_
[\[60a.6\]]zhes pa'o/_/oM swA hA med na yang don du shes par bya ste/_sngags rnams thams cad phal du ni/_/phyag na bsreg pa ldan pa'o/_/zhes gsungs pa'i phyir ro/_/'gro dang 'chag dang 'dug pa dang /_/zhes pa la sogs pa ni bshad zin to/_/ye shes 'byung ba sbyor ba yi/_/
[\[60a.7\]]zhes pa ni/_de dag gi ting nge 'dzin ye shes ston pa zhes mtshan ston pa'o/_/de ni sems 'phro bar sbyor ba ston 'dod pas/_rdo rje sems dpa' 'thob par sbyor ba'i mtshan nyid ni zhes pa la sogs pas bskul lo/_/de la 'phro ba zhes pa ni rang gi rnam par shes pa thabs kyi mtho
[\[60b\]]
[\[60b.1\]]ris la 'phro ba'o/_/sbyor ba'i mtshan nyid ces pa ni/_de lta bu'i ting nge 'dzin sbyor ba'i mtshan nyid 'og nas 'byung ba'o/_/de nas phyag na rdo rjes zhus pa/_sgo dgu la sogs ji ltar gnas pa dag_/ye shes dbang la bdag phyag 'tshal/_/zhes pa la sogs pa ste/_de la ye shes
[\[60b.2\]]dbang ni rdo rje sems dpa' ste/_rnam par shes pa brgyad kyi gtso bo'i phyir ro/_/lan slar gsungs pa/_'chi ba'i dus kyi tshad ma ni/_/zhes pa la sogs pa ste/_de la 'chi ba'i dus zhes pa ni/_bdag gi gdan le'u gnyis pa las dbugs chad pa la sogs pa ste/_de dag ni shi
[\[60b.3\]]bdag dus kyi tshad ma yin no zhes pa'o/_/de ltar shi ba'i dus kyi sgo'i khyad par gyi yon tan dang skyon bstan pa/_lam bzang po ni mdzes pa'i gnas/_/lam ngan pa ni srid pa'i skyon/_/zhes pa ste/_de la lam bzang zhes pa ni sgo drug go/_/mdzes pa'i gnas zhes pa ni mtho ris so/_/lam
[\[60b.4\]]ngan pa zhes pa ni sgo gsum mo/_/srid pa'i skyon zhes pa ni ngan song gsum mo/_/bzang po'i sgo drug dang ngan pa'i sgo gsum gang zhe na/_gsungs pa/_thigs pa lte ba'i spyi gtsug dang /_/zhes pa la sogs pa'o/_/de nas sgo dang sbyor ba'i skyon bstan pa la/_de la re zhig yon tan bstan pa/_lte ba
[\[60b.5\]]'dod can mtho ris te/_/zhes pa ni rnal 'byor pa'i lte ba nas ye shes 'phro na/_'dod khams kyi lha'i ris rgyal chen rigs bzhi la sogs pa drug tu skyer song ngo zhes pa'i tha tshig go/_/thigs pa gsum gyi lus rnams ni/_/zhes pa ni/_dpral ba'i thigs pa nas ye shes 'phro na/_gzugs kyi
[\[60b.6\]]lha ris tshangs pa la sogs pa bcu bdun du skyer song ngo zhes pa'i tha tshig go/_/gong ma gong ma'i gnas su ni/_/'gro ba de yis yongs su brtags/_/zhes pa ni/_de la gong ma ni spyi bo'o/_/gong ma'i gnas ni gzugs med pa'i khams te srid pa gong mar gyur pa'i phyir ro/_/don ni 'di
[\[60b.7\]]lta ste/_rnal 'byor pa'i spyi bo nas rnam shes 'phro na/_gzugs med pa'i khams nam mkha' mtha' yas la sogs pa'i rigs bzhi la skyer song ba brtag par bya'o zhes pa'i tha tshig go/_/sna yis gnod sbyin gnas su zhes pa ste/_sna nas ye shes 'phro na/_re rab kyi rtse mor mig mi bzang la
[\[61a\]]
[\[61a.1\]]sogs pa'i gnod sbyin gyi ris su skye'o zhes pa'i tha tshig go/_/rna ba gnyis ka grub pa'i lha/_/zhes pa ni de la grub pa'i lha ni brgyad de/_ral gri grub pa'i lha dang /_mig sman gyis grub pa'i lha dang /_ri lu grub pa'i lha dang /_sa 'og grub pa'i lha dang /_mi snang grub pa'i lha dang /_
[\[61a.2\]]yud tsam gyis phyin pa grub pa'i lha dang /_nam mkha' la 'phur ba'i grub pa'i lha dang /_kun du mthong ba grub pa'i lha dang /_don ni 'di lta ste/_rna ba nas rnam par shes pa 'phro na/_lha de dag gi ris la skye ba'o/_/gal te mig las ye shes 'phro/_/mi rnams kyi ni rgyal por 'gyur/_/zhes pa ni mig nas
[\[61a.3\]]ye shes 'phro na mi'i 'khor lo bsgyur ba'i rgyal po la sogs par skye'o zhes pa'o/_/de nas sgo'i yon tan bstan nas skyon bstan pa/_srid pa'i sgo yis yi dgas rnams/_/zhes pa ni de la srid pa'i sgo ni kha'o/_/de ci'i phyir zhe na/_srid pa'i phung po lnga de gnas par byed pa'i zas de nas bcug pa'i phyir na/_
[\[61a.4\]]srid pa'i sgo zhes pa'o/_/don ni 'di lta ste/_ye shes 'phro na yi dgas su skye ba'o zhes pa'o/_/de bzhin chu yis dud 'gro ste/_/zhes pa ni de la chu zhes pa ni/_pho mtshan dang mo mtshan ni chu'i lam gyi phyir ro/_/chu'i lam gyi sgo nas 'od zer 'phro na dud 'gro la skye'o zhes pa'o/_/dmyal ba brgyad kyi dngos
[\[61a.5\]]po rnams/_/chu min rnam shes myur du 'gyur/_/zhes pa ni/_de la chu min ni dri chen gyi lam ste/_snyigs ma byung ba'i phyir ro/_/chu min gyi sgo nas 'phro na/_yang sos la sogs pa dmyal ba brgyad la skye'o zhes pa'o/_/de ltar yon tan dang skyon sbyor ba'i phyir na/_rnal 'byor pas shi ba'i dus
[\[61a.6\]]la bab ma thag tu/_yon tan gyi sgo nas 'phro bar bya ba ni mchog yin no zhes gsungs pa/_gang zhig sgo yi bye brag gis/_/zhes pa la sogs pa'o/_/de nas 'pho ba'i thabs ston pas gsungs pa/_bum par sngon du brtsams nas ni/_/zhes pa la sogs pa ste/_dngos po dbugs dgag
[\[61a.7\]]pa'i ting nge 'dzin bya'o zhes pa'o/_/thams cad sgo ni dgag par bya/_/zhes pa ni/_gang gi sgo ni dgu po dgag par bya zhes pa'o/_/ji ltar dgag par bya zhe na gsungs pa/_sgrogs pa lnga yis mchod rten gyi/_/sgo ni dgag par bsgom par bya/_/zhes pa ste/_kha la sogs pa gang gi thad kar dgag par
[\[61b\]]
[\[61b.1\]]bya'o zhes pa ni man ngag go/_/de nas dgag pa spyi bo la sogs pa sgo drug tu dgag pa'o/_/de nas 'og gi sgo la yang /_rgyu yi sa bon dkar po'o/_/zhes pa ni/_'dir 'og gi sgo ni lte ba la shes par bya ste/_de la chu'i sa bon su dkar pos dgag par bya'o/_/chu dang chu min me yis ni/_/
[\[61b.2\]]de yi sa bon 'bar bar byas/_/bug dgag pa'i rnal 'byor pas/_/zhes pa ni de la chu ni pho mtshan no/_/chu min ni dri chen gyi lam mo/_/de gnyis kyi sgo nas me'i sa bon ser pos dgag par bya/_de ltar sgo dgag pa'i rnal 'byor pas dbugs mi g.yo bar bsgom par gsungs pa/_bum pa
[\[61b.3\]]de la dbugs kyis ni/_/shin tu mnyam gzhag bsgom par bya/_/zhes so/_/yang dbugs dgag pa'i rnal 'byor pas lus ji ltar bsgom par bya zhe na gsungs pa/_lus la rlung gi kha dog dang /_/zhes pa la sogs pa ste/_lus kun rlung gis gang zhing rlung gi mdog tu thal ba'i mdog tu
[\[61b.4\]]bsgom pa'o/_/sems kyi rlung gi dkyil 'khor la/_/zhes pa ni rang gi sems rlung gi dkyil 'khor du zla gam bsgom par bya'o zhes pa'o/_/dkyil 'khor de la bkod pa'i sngags gsungs pa/_rlung gi sa bon drang bar du/_/zhes pa ste/_yi ge ya~M dkyil 'khor du dgod par bya'o zhes pa'o/_/
[\[61b.5\]]lus gar bsgom zhe na gsungs pa/_rlung gi mtha' yi rtsa bar ni/_/zhes pa ste/_rlung gis gang ba'i lus kyi mtha' rkang mthil la bsgom mo zhes pa'o/_/thigs pa nga ro ldan pa yis/_/zhes pas ni/_rlung gi sa bon ya rkyang pa la zhabs skyed dang thig le sbyar bar bya'o/_/des na yi ge yu~M
[\[61b.6\]]du 'gyur ro/_/sa bon sems kyis drang bar bya/_/zhes pa ni/_sems kyi sa bon yi ge hU~M/_de yar drang bar bya'o zhes pa'i tha tshig go/_/gang gis drang zhe na/_rdo rje sa bon drag po la/_/lcags kyu yi ge sbyar byas te/_/zhes pa ste/_de la rdo rje sa bon zhes pa ni yi ge hU~M/_drag po'i sa bon zhes
[\[61b.7\]]pa ni yi ge k+Shu~M ngo /_/don ni 'di lta ste/_yi ge hU~M ni k+Shu~M gis 'dren par bya'o zhes pa'o/_/gnas gang las ji tsam gyi bar du drang bar bya zhe na gsungs pa/_nyi shu rtsa gcig dbugs dag gis/_/zhes pa la sogs pa ste/_dbugs nyi shu rtsa gcig gi bar du drang bar bya'o zhes pa'o/_/tshigs
[\[62a\]]
[\[62a.1\]]gcig gnas nas tshigs gcig go/_/tshigs dgu gong ma'i bar du'o/_/zhes pa ni rkang mthil dang /_long bu dang /_pus mo dang /_rked pa dang /_lte ba dang /_snying ga dang /_dpung pa dang /_gre ba dang /_spyi bo'i bar du 'dren par bya'o zhes pa'i tha tshig go/_/yar 'dren pa
[\[62a.2\]]bstan nas/_'og nas phul ba'i yi ge sbas bshad pa/_yar bzlog mar bzlog sa bon gyis/_/sbyar bya yi ge phyed dang gnyis/_/zhes pa ste/_de la sa bon ni phaT do/_/de bshad pa yi ge phyed ces te/_de la pha ni yi ge rangs pa'o/_/Ta ni phyed de pha la 'dogs pa'i phyir ro/_/de nas yang
[\[62a.3\]]gong ma yar 'dren pa'i sa bon gyi yi ge sbas gsungs pa/_nga ro drag tu brjod pa yis/_/zhes pa ni/_yi ge k+Shu~M gi zhabs skyed thig le la'o/_/brgyad kyi tha ma'i sa bon dang /_/zhes pa ni ya la sogs pa'i yi ge brgyad kyi tha ma k+Sha'o/_/k+Sha de kho na ston pas gsal par gsungs pa/_sde tshan
[\[62a.4\]]dang po gong ma yi/_/zhes pa ste/_yi ge ka'o/_/yi ge phyed kyis sbyar byas te/_/zhes pa ni/_yi ge k+Sha la phyed ka yin no zhes te/_ka dang Sha brtsegs pa'i phyed do/_/gong gi phul ba'i 'phro cho ga'i ting nge 'dzin yang ston pa/_rlung gi dkyil 'khor 'og nas ni/_/nga ros phyed nas gdon par bya/_/
[\[62a.5\]]zhes pa ste/_rkang mthil nas rlung gi dkyil 'khor gyi 'og nas/_phaT kyis mas phul nas bteg go zhes pa'i tha tshig go/_/rlung gi sa bon dang ldan pa'i/_/rlung gi dkyil 'khor bsam par bya/_/zhes pa ni phaT kyis yar phul pa'i rlung gi dkyil 'khor de dbugs dang /_sems dang srog
[\[62a.6\]]dang ldan pa bsgom mo zhes pa'o/_/nyi shu rtsa gcig gnas nas ni/_/gang nas du ming btags pa ste/_/zhes pa ni dbugs nyi shu rtsa gcig gi bar du 'dren nas gnas dgu yar phyin pa 'og ma'i gnas la mi gtong ngo zhes pa'i tha tshig go/_/bzlog par bya ba'i rnal 'byor pas/_/rtsa bar
[\[62a.7\]]phyed ni dbab par bya/_/zhes pa ni rkang mthil nas rlung gi dkyil 'khor yar bzlog pa'i rnal 'byor pas rked pa'i bar du dbab par bya'o zhes pa'o/_/tshigs dgu las ni yar gtong na/_/mod la 'pho ba zhes bya'o/_/zhes pa ni/_tshigs dgu'i ya tha spyi bo nas rnam par shes pa 'pho ba ni mod la
[\[62b\]]
[\[62b.1\]]'pho ba zhes pa ste/_rab ces pa'i tha tshig go/_/de ltar 'pho ba shes pa'i yon tan bram ze la sogs pa bsad na yang sdig par mi 'gyur ro zhes pa'o/_/nyin re bram ze bsad na yang /_/zhes pa la sogs pa ste/_de la mtshams med lnga dag byed pa dang /_/zhes pa ni pha gsod pa dang /_ma
[\[62b.2\]]gsod pa dang /_dgra bcom pa gsod pa dang /_ngan sems kyis de bzhin gshegs pa la khrag phyung ba dang /_dge 'dun gyi dbyen byas pa'o/_/de'i dpe bstan pa/_ji ltar 'dam nas skyes pa yi/_/pad+ma'i mdangs ni mdzes par 'byung /_/zhes pa'o/_/don gsungs pa/_de bzhin
[\[62b.3\]]'dam pa'i lus la ni/_/ye shes sku ni rang dgar 'byung /_/zhes pa ste/_nye bar len pa'i phung po zag pa dang bcas pa nas kyang sgo'i khyad par gyis ye shes 'pho na/_mtho ris la skye ste/_pad+ma bzhin du dri mas ma gos pa zhes pa'i tha tshig go/_/dus gang la 'pho ba sbyor ba zhe na gsungs pa/_
[\[62b.4\]]dus la bab na 'pho bya ste/_/zhes pa ni shi ba'i dus la bab na bya'o/_/gzhan du ni ma yin no zhes pa'o/_/gzhan du ni 'pho ba byas na cir 'gyur zhe na gsungs pa/_dus min lha rnams gsod par 'gyur/_/zhes pa ste/_shi ba'i dus ma yin par 'pho ba byas nas/_rigs lnga la sogs
[\[62b.5\]]pa'i lha gsod par 'gyur te/_phung po lnga rigs lnga'i ngo bo nyid kyi phyir ro/_/da ni mjug gi sems sbyor ba ston 'dod pa bcom ldan 'das kyis gsungs pa/_sbyor ba grub pa'i bye brag dag_/nyon cig rdo rje de kho na/_/zhes pa la sogs pa'o/_/de la mnyam pa nyid kyi stong
[\[62b.6\]]pa nyid bsgoms nas/_dam tshig sems dpa' bsgom pa gsungs pa/_mnyam nyid sems kyi dngos po yis/_/zhes pa la sogs pa nas/_yi ge sa bon rnam par dgod/_/ces pa'i bar du'o/_/de la sa bon ni su la sogs pa brgyad do/_/de ltar lha bsgoms pas snying po la
[\[62b.7\]]bkod pa'i yig 'bru gsungs pa/_A li kA li la sogs pa/_/zhes pa ni yi ge a dkar po'o/_/bsgom pa'i sa bon kho na bshad pa/_chu shing me tog pad+ma la/_/zhes pa la sogs pa ste/_ba lang rmig pa'i steng gi snying gar sgong skyes sems kyi yi ge hU~M a dang ldan pa gcig dbyer
[\[63a\]]
[\[63a.1\]]med par bsgom mo zhes pa'i tha tshig go/_/de nas ting nge 'dzin bsgom pa'i rnal 'byor pas phyi'i las gsungs pa/_de nas phyi'i sbyor ba la sogs shes pa'o/_/sems kyi gnyis 'gyur bdag la zhes pa la sogs pa ni/_de la sems kyi gnyis 'gyur zhes pa ni/_
[\[63a.2\]]rang gi sems kyi phyi nang gnyis su phye nas sgom pa'o/_/de la phyi rol gyi sems ji ltar bsgom zhe na/_sa dag la zhes pa la sogs pa ste/_phyi rol gyi sems dpa'i dkyil 'khor dang /_rlung gi dkyil 'khor dang /_me'i dkyil 'khor dang /_nyi ma'i dkyil 'khor rnams brtsegs pa'i
[\[63a.3\]]dbus su/_A li kA li la sa bon gyi yi ge a dmar po bsgom par bya'o zhes pa'o/_/de ltar phyi nang bsgoms nas bzlas pa gsungs pa/_'byung 'jug tu ni bzlas par bya/_/zhes pa ni/_oM a swA hA'i sngags dbugs dbyung ba la ni bzla/_dbugs 'jug pa la ni slar bsdu zhes pa'i
[\[63a.4\]]tha tshig go/_/de ltar bzlas pa las ci byed ce na gsungs pa/_ye shes sa bon 'byung ba yis/_/dkyil du 'joms par byed par 'gyur/_/zhes pa ni/_dbugs 'jug pa dang sngags bzlas pa 'grogs pa'i sa bon a 'byung bas/_phyi'i nyi ma'i dkyil 'khor gyi a'i dkyil du thug
[\[63a.5\]]par bsam par bya'o zhes pa'o/_/de kho na'i don gsal bar gsungs pa/_'byung bas bzlas pa dang zhes pa la sogs pa'o/_/de ltar 'byung ba dang /_'jug pa mnyam pa nyid du bsgom pa'i rnal 'byor pas/_mnyam par bsgom pa gsungs pa/_'byung ba'i mtshan nyid bstan
[\[63a.6\]]pa dang /_/zhes pa la sogs pa'o/_/ting nge 'dzin de kho na bsgom pa'i rnal 'byor pas gzhan gyi sems shes pa'i cho ga gsungs pa/_de nas phyi sogs lus rnams ni/_/zhes pa la sogs pa'o/_/paN+Di ta s+m+a-i ti dz+nyA na kI rtis mdzad pa'i dpal ldan gdan bzhi pa gzigs pa las gsang
[\[63a.7\]]ba'i gdan gyi le'u bzhi pa'i rnam par bshad pa rdzogs so//_//da ni sems dang ye shes sbyor ba dang /_tshad med pa bzhi dang /_sems sbyor ba dang /_thig le'i ting nge 'dzin dang /_ting nge 'dzin phra mo dang /_sngags bzlas pa dang /_mtshan ma dang /_mchod rten gyi de kho na nyid dang /_
[\[63b\]]
[\[63b.1\]]dbyings dang /_ye shes rnams sbyar ba zhu 'dod pas phyag na rdo rjes gsang ba'i gdan la gnyis zhes pa la sogs pa ste/_gsang ba'i gdan le'u bzhi pa brtsams so/_/de la gsang ba'i gdan gyi nang na le'u 'di gsang ba'i phyir ro/_/sems dang ye shes mnyam bgyi ba/_/zhes pa ni/_
[\[63b.2\]]sems ni zag pa ste/_de ni gnyis su med pa'i chos nyid 'byed pa'i shes rab kyi phyir ro/_/ye shes ni rgya che ba ste/_snying rje la sogs pa rnams kyi ngo bo'i phyir ro/_/byang chub rdzogs rim ji ltar lags/_/zhes pa ni nyan thos dang /_rang sangs rgyas dang /_byang chub sems dpa'
[\[63b.3\]]dang /_yang dag par rdzogs pa'i sangs rgyas dang /_rdo rje'i rigs dang /_sangs rgyas kyi rigs dang /_rin chen gyi rigs dang /_pad+ma'i rigs dang /_las kyi rigs kyi theg pa dgu'i nang na yang dag par rdzogs pa'i byang chub kyi theg pa gang yin zhes zhus pa'o/_/bcom ldan
[\[63b.4\]]'das rdo rje sems dpas zhus pa'i lan gsungs pa/_gsang ba'i gsang ba chos mchog gi/_/zhes pa la sogs pa ste/_de la gsang ba ni sku gsung thugs te/_nyan thos la sogs pa dang thun mong ma yin pa'i phyir ro/_/gsang ba ni thabs dang shes rab dang /_sems dang /_ye shes
[\[63b.5\]]kyi rang bzhin nyid kyi phyir ro/_/don ni 'di lta ste/_sku gsung thugs las kyang thabs dang shes rab gsang bas na/_gsang ba'i gsang ba zhes so/_/des na chos mchog ste/_yang dag par rdzogs pa'i sangs rgyas mi gnas pa'i mya ngan las 'das pa'i rgyu'i phyir ro/_/kye phyag na rdo rje yang
[\[63b.6\]]dag par rdzogs pa'i byang chub kyi rim pa ni 'di yin no zhes pa'i don to/_/mdor bsdus pa ji ltar bsgom par bya zhe na gsungs pa/_sems ni mnyam nyid bskyed pa yis/_/'dod chags la sogs ring du spang /_/zhes pa ni gnyis su med pa'i don mnyam pa nyid kyi sems bskyed pa'i
[\[63b.7\]]rnal 'byor pas phyin ci log pa'i 'dod chags la sogs pa nyon mongs pa spang bar bya'o zhes pa'o/_/de nas yang thabs dang shes rab kyi don rgyas par gsungs pa la/_re zhig thabs gsungs pa/_yid du 'ong ba'i sa phyogs su/_/zhes pa la sogs pa ste/_de la yid du 'ong ba'i zhes
[\[64a\]]
[\[64a.1\]]pa ni chu dang /_me tog dang /_shing thog dang ldan pa'i sa'o/_/yang na gsang ba'i phyogs zhes pa'o/_/bde ba'i stan la 'dug nas ni/_/zhes pa ni/_'jam pa dang mthug pa'o/_/yang na thabs dang shes rab sbyor ba'i bde ba myong nas 'dug pa zhes pa'o/_/bde
[\[64a.2\]]ba'i sems kyis khams rnam dag_/ces pa ni/_mig gi khams la sogs pa bco brgyad thabs dang shes rab kyi bde ba las byung ba'i sems kyis bsgom par bya'o zhes pa'i tha tshig go/_/gang bsgom zhe na gsungs pa/_snying rjer phan pa'i sems ni bya/_/zhes pa ste/_lus kyi dkyil
[\[64a.3\]]'khor gyi lha rnams gsang ba'i mchod pas mnyes par bya ba'i bsod nams snying rje'i sems kyis sems can byams pa la bsngo bar bya zhes pa'o/_/da ni shes rab kyi don rgyas par ston par gsungs pa/_gtsug lag de bzhin nyid thob pa/_/zhes pa la sogs pa ste/_shes rab ni
[\[64a.4\]]rnal 'byor pa'i gtsug lag de kho na nyid thob pa la shes par bya'o/_/ji ltar thob par bya zhe na gsungs pa/_/slob dpon lung dang man ngag la/_/zhes pa ste/_shes rab kyi de kho na nyid de ni slob dpon gyi man ngag snyan khung du thob kyi/_gzhan du ma yin te/_dam pa'i go 'phang rgyu
[\[64a.5\]]nyid kyi phyir ro/_/de kho na nyid brgyud pa'o/_/de la gsang ba zhes pa ni/_/gdod ma'i rang bzhin nyid kyi phyir ro/_/de nyid ni mi 'jig pa'i rang bzhin gyi phyir ro zhes pa mi skye ba'i rang bzhin gyi phyir ro/_/de ltar gsang ba 'dus pa las gsungs pa/_mi 'jig pa dang mi skye ba/_/mgon
[\[64a.6\]]pos gang de gsungs pa'o/_/de kho na nyid brgyud pa yi/_/zhes pa ni/_de ni man ngag gi rgyud kyis shes par bya'o/_/da ni tshad med pa bzhi dang sems sbyor ba gsungs pa/_gang gi mtshan nyid thams cad du/_/zhes pa la sogs pa ste/_gang na gsungs pa/_stong pa nyid kyi mtshan nyid
[\[64a.7\]]kyis stong pa nyid bsgom par bya'o zhes pa'o/_/de dang stong pa nyid kyis dag pa'i sems kyis byang chub kyi rim pa bsgom par bya'o zhes gsungs pa/_byang chub rdzogs rim gtso bor ba'o/_/zhes pa'o/_/ji ltar gtso zhe na gsungs pa/_zla ba'i dkyil 'khor dbus gnas pa/_/zhes pa
[\[64b\]]
[\[64b.1\]]la sogs pa nas/_rdo rje sems dpa' bdag ces brjod/_/ces pa'i bar du go sla'o/_/dam tshig sems dpa' rnams nas nang du bsgom par gsungs pa/_chu shing me tog lte ba nas/_/zhes pa la sogs pa ste/_sngon bzhin pad+ma rgyas par bya/_/zhes pa'i bar yan chad ni bshad zin to/_/
[\[64b.2\]]shin tu brgyan pa'i 'dab ma brgyad/_/ge sar sdong bur bcas pa la/_/zhes pa ni/_'dir ni chu shing gi me tog gi steng du 'dod de/_snying po dang ldan pa pad+ma 'dab ma brgyad ces bya ba bsgom par bya'o/_/gang bsgom zhe na gsungs pa/_dbus kyi sgong skyes gdan la ni/_/zhes pa ste/_de la
[\[64b.3\]]sgong skyes ni sems so/_/de'i gdan ni snying po'i sgo nga'o/_/snying gi dkyil du pad+ma 'dab ma brgyad bsgom par bya'o zhes pa'i tha tshig go/_/pad+ma'i snying po dang 'dab ma la bkod pa'i sngags dang de'i 'dogs gsungs pa/_bkod bya'i yi ge dgod par bya/_/zhes pa la sogs pa'o/_/de nas yig
[\[64b.4\]]'bru bkod pa ston par gsungs pa/_de yi dbus su rnam shes dang /_/ye shes de gnyis sbyar bar bya/_/zhes pa ste/_pad+ma de'i dbus su snying po la rnam shes kyi snying po hUM dkar po bkod par bya'o zhes gsungs pa'o/_/byams par ldan pas shar phyogs kyi/_/'dab ma sa bon ma
[\[64b.5\]]'khrugs pa'i/_/zhes pa ni shar phyogs kyi 'dab ma la byams pa'i rang bzhin mi bskyod pa'i sa bon yi ge ma bkod pa'o/_/snying rje lho yi sgo ru ste/_/rin chen sa bon de kho na/_/zhes pa ni lho'i 'dab ma la snying rje'i rang bzhin rin chen 'byung ldan gyi sa bon yi ge a bkod pa'o/_/
[\[64b.6\]]nub kyi sgo yi 'dab ma la/_/'od dpag med kyi sa bon dgod/_/ces pa ni nub kyi 'dab ma la dga' ba'i rang bzhin snang ba mtha' yas kyi sa bon yi ge a bkod pa'o/_/lhun po che yi 'dab ma la/_/gtso bo don yod grub pa bsam/_/zhes pa ni/_de la lhun po che'i phyogs zhes pa ni/_byang
[\[64b.7\]]phyogs kyi 'dab ma la zhes pa'o/_/de la btang snyoms kyi rang bzhin don yod grub pa'i sa bon yi ge AM dgod par bya'o/_/yig 'bru de bzhi sbas par bya'o/_/dang po sgra sgrogs sa bon la/_/dbyig pa thig le go rims bzhin/_/zhes pa ste bshad zin to/_/yi ge bzhi pa bkod pa ni/_/
[\[65a\]]
[\[65a.1\]]'od zer dkar pos rnam par brgyan/_/zhes pa ni/_gong gi sa bon bzhi'i kha dog go/_/mtshams kyi 'dab ma la yig 'bru bkod pa gsungs pa/_phyogs mtshams dag ni bzhi po ru/_/ma ning gong du gsungs pa bzhin/_/zhes pa ste/_r-i r-I l-i l-I kha dog
[\[65a.2\]]dkar po rnams so/_/sems ni de yi dbus dag tu/_/yi ge ru ni brtag par bya/_/zhes pa ni/_yi ge de rnams ni stong pa nyid sems kyi dkyil la bsams nas bsgom par bya'o zhes pa'o/_/don de kho na the tshom zos pa phyag na rdo rjes yang zhus pa/_stong pa'i mtshan nyid
[\[65a.3\]]med pa yin/_/zhes pa la sogs pa ste/_mtshan nyid med pa la sems stong pa las snying rje la sogs pa'i rang bzhin yi ge 'bru dgu 'byung ba'i yang yin zhes zhus pa'o/_/de'i lan gsungs pa/_bcom ldan 'das kyis bka' stsal pa/_nyon cig rdo rje de kho na/_/zhes pa la sogs
[\[65a.4\]]pa ste/_de la/_mtshan nyid stong pa mtshon pa yis/_/snying po med pa'i snying po rnams/_/zhes pa ni/_stong pa nyid kyi mtshan nyid mtshon pa ni snying po dngos su med cing /_dngos su snang ngo zhes pa'i tha tshig go/_/de'i dper gsungs pa/_bdud rtsi chu shing snye ma bzhin/_/zhes pa ste/_
[\[65a.5\]]chu shing gi snying po med pa la 'byung ba'i snye ma'i 'bras bu zos pa la bdud rtsi dang 'dra ba'i ro 'byung ba ltar/_stong pa nyid sems las byung ba'i snying rje yang de bzhin gshegs pa'i longs spyod kyi sku'i 'bras bu'i rgyur 'gyur ro zhes pa'i tha tshig go/_/bsdus pa'i don bstan nas/_
[\[65a.6\]]yang rgyas par bstan 'dod pas gsungs pa/_dbus su gnas pa'i ye shes te/_/zhes pa la sogs pa ste/_de la ye shes ni yi ge hUM ngo /_/ye shes gzugs ni gzugs med do/_/zhes pa ni yi ge hUM de stong pa'i rang bzhin gzugs med do/_/'o na ci 'dra zhe na/_mtshan nyid med
[\[65a.7\]]pa'i mtshan nyid de/_/zhes pa ste/_yig 'bru'i dbyibs kyi mtshan nyid dang ldan na yang /_rang bzhin gyis stong pa nyid pas mtshan nyid med do/_/ci'i phyir zhe na/_ye shes sku la gos pa med/_/ces pa ste/_chos nyid ye shes kyi sku la dngos pos mi gos te/_rang bzhin gyis 'od gsal
[\[65b\]]
[\[65b.1\]]ba'i phyir ro/_/des na yig 'bru dgu'i rang bzhin 'di lta ste zhes ston pas gsungs pa/_dngos po dngos med bral bas zhes pa la sogs pa ste/_gang gis mtshan nyid shes pa yi/_/zhes pa la sogs pa ni rnal 'byor gang gis spyi dang rang gi mtshan nyid ye shes dang ldan par shes
[\[65b.2\]]pa'i mnyam pa nyid shes pa de ni/_myur bar byang chub kyi lam thob po zhes pa'i tha tshig go/_/mnyam pa nyid de ji ltar shes par bya zhe na gsungs pa/_bla ma'i lung gi man ngag gis/_/zhes pa la sogs pa ste/_ye shes dang rnam par shes pa'i gzugs kyi mtshan nyid ni bla ma'i man
[\[65b.3\]]ngag gis gtsug lag bstan par bya'i gzhan du ma yin no/_/de kho na gsal bar gsungs pa/_de kho na nyid dpa' bos bstan/_/zhes pa ste/_de la dpa' bo ni de bzhin gshegs pa'am bla ma la sogs pa ste/_nyon mongs pa'i g.yul las dpa' ba'i phyir ro/_/dpa' bo de kho nas
[\[65b.4\]]gnyis pa'i stong pa nyid bstan to zhes pa'i tha tshig ste/_snyan khung nas snyan khud du brgyud pa'i phyir ro/_/'di bsgoms pas ni thams cad du/_'od zer dkar pos rnam par brgyan/_/zhes pa ste/_de la 'di zhes pa ni yi ge 'bru dgu'o/_/de dag gi 'od zer dkar pos phyogs bcu
[\[65b.5\]]thams cad snang bar bsgom par bya'o zhes pa'o/_/da ni thig le'i ting nge 'dzin ston 'dod pas bcom ldan 'das kyis gsungs pa/_sgrogs pa lnga yi mchod rten dang /_/bdud rtsi sa bon bsams nas ni/_/zhes pa ste/_sgrogs pa lnga'i mchod rten bsgoms pa'i sa ru zla ba'i
[\[65b.6\]]dkyil 'khor gyi steng na bdud rtsi'i sa bon yi ge oM bsgom par bya zhes pa'o/_/ji ltar bsgom par bya zhe na gsungs pa/_kha dog dkar po'i 'od mdzes pa/_bdud rtsi'i rgyun gyi gzhag pa gsol/_/zhes pa ste/_bdud rtsis brlan pa'i zla ba'i dkyil 'khor/_oM las zags
[\[65b.7\]]pa'i bdud rtsi'i rgyun 'og tu thig le la gzhag par bya'o zhes pa'o/_/de'i 'og tu thig le'i bsgom pa gsungs pa/_mthe bong tshad tsam zlum po yi/_/zla ba'i dbus su thogs pa ste/_/zhes pa la sogs pa ste/_mgrin par zla ba'i dkyil 'khor gyi dbus su mthe bong tsam gyi thig
[\[66a\]]
[\[66a.1\]]le zlum po bsgom par bya'o zhes pa ste/_de'i dbus kyi sa bon gsungs pa/_A li kA li las byung ba'i zhes te/_yi ge A'o/_/de yi dbus su sgo rnams la/_/zhes pa ni/_thig le de'i dbus kyi yi ge la bdud rtsi'i rgyun dbab par bya'o zhes pa'o/_/thig pa
[\[66a.2\]]bsam ba rab tu grags/_/zhes pa de yan chad thig le'i ting nge 'dzin zhes bstan pa'o/_/da ni phra mo'i ting nge 'dzin ston 'dod pas gsungs pa/_skra yi rtse mo brgya yi char/_/zhes pa la sogs pa ste/_de la skra'i rtse mo brgyar zhes pa ni/_tshad gsungs pa'o/_/gang zhe na/_rdul phran gzugs
[\[66a.3\]]tsam pa yi sems/_/zhes pa ste/_sems dbang po las 'das pa rdul phran du bsgom pa'o/_/dbyibs gang zhen gsungs pa/_mtshan nyid mtshon pa'i ye shes can/_/rnam shes rang gi ngo bo ste/_ye shes dang rnam par shes pa'i sa bon yi ge hUM gi dbyibs kyi mtshan nyid du mtshon pa
[\[66a.4\]]brtag par bya'o/_/bsgom pa gsungs pa/_gang gi thig pa'i thabs gnas pa/_mtshan nyid shes pas bsam par bya/_/zhes pa ste/_gong gi thig le'i gnas kho na la yi ge hU~M phra mo'i ting nge 'dzin gyi mtshan nyid kyang bsam par bya'o zhes pa'i tha tshig go/_/
[\[66a.5\]]ting nge 'dzin phra mo de yang lus dang /_ngag gang du bkod nas bsgom par bya zhe na gsungs pa/_snying dang tshangs pa'i sgro dang ni/_/thig pa sgo yi lam nyid du/_/zhes pa ste/_de la snying dang ni snying gar ro/_/tshangs pa'i sgo ni spyi bor ro/_/thig pa sna yi lam nyid du/_/zhes pa ni mgrin pa ste/_
[\[66a.6\]]der ting nge 'dzin phra mo bsgom par bya'o zhes pa'i phyir ro/_/bla ma'i lung ni de kho nas/_/rnam shes ye shes gzung bar bya/_/zhes pa ni rnam shes ye shes kyi yig 'bru hU~M bla ma'i man ngag kho nas tshad shes par bya'o zhes pa'i tha tshig go/_/phra mo'i ting nge 'dzin 'di ni bla ma'i man ngag kho na sa thob kyi/_
[\[66a.7\]]gzhan phyi'i lam la sogs pas ni mi thob po zhes ston pas gsungs pa/_phyi yi lam gyis ma yin te/_/gtsug lag gis kyang ring ba yin/_/zhes so/_/ci'i phyir zhe na/_gsungs pa/_gtsug lag dag ni rnyed sla ste/_de yi dgos pa rnyed dka' bas/_/zhes so/_/'o na ji ltar shes par bya zhe na gsungs pa/_thabs
[\[66b\]]
[\[66b.1\]]la mkhas pa'i rnal 'byor pas/_/zhes pa la sogs pa'o/_/da ni sngags bzla ba'i thabs ston pas gsungs pa/_yid kyi sngon du gtong ba'i chos/_/zhes pa la sogs pa ste/_de la yid ni yid kyi rnam par shes pa'i rten yid do/_/yid de chos thams cad kyi gdod ma'o zhes pa'o/_/'di lta
[\[66b.2\]]ste/_lus ngag yid las yid kyi las sngar 'byung ste/_yid kyis bsams pa'i 'og tu lus dang ngag spyod pa'i phyir ro/_/de ltar mdzod kyi nang nas kyang gsungs pa/_sems pa yid kyi las yin te/_/des bskyed lus dang ngag gi las/_/zhes so/_/yid dag cing ni yid 'gro ba zhes pa ni
[\[66b.3\]]dag pa'i yid yin te/_lus ngag ni ma yin no/_/'di lta ste/_yid dag pa'i rnal 'byor pas lus ngag gi las mi dag na yang skyon du mi 'gyur ro zhes pa'i don to/_/de ltar yang gsungs pa/_rtog pa byang chub sems dpa' yi/_/gal te dge'am mi dge ba/_/de kun dge bar song 'gyur
[\[66b.4\]]te/_de phyir yid ni dbang 'gyur phyir/_/zhes so/_/ci'i phyir zhe na/_yid 'gro ba zhes te/_dge dang mi dge ba'i bag chags la yid 'phro ba dang /_mya ngan las 'das pa la yid 'gro ba'i phyir ro/_/des na yid dngos thams cad du/_/zhes pa ni/_lus ngag yid kyi dngos po'o/_/zhes pa'i tha tshig go/_/
[\[66b.5\]]des na blo dang ldan pa'i rnal 'byor pas yid dag par bya ba la bsgrims nas nan tan du bya'o zhes pa'o/_/lus ngag yid gtso bor bstan nas yid las gzhan med cing don bstan pa/_gal te bzlas 'dod rnal 'byor pas/_/snying ge bsam ba spang ba'o/_/zhes pa ni/_rnal 'byor pas sems
[\[66b.6\]]spangs nas/_gzhan du bzla ba ni med do zhes pa'i tha tshig ste/_lus ngag gi las gzugs nyid kyi phyir ro/_/ci'i phyir zhe na/_rgyu'i phyi ru sa bon te/_de kho na ni gzugs la sogs pa las bya ba'i sngags kyang don dam par mthong ste/_yig 'bru yin te/_rten cing 'brel bar 'byung
[\[66b.7\]]pa'i phyir ro/_/'di lta ste/_che ge mo shAn+tiM ku ru zhes smra ba'i tshig la che ge mo smra tsam na shAn+tiM ku ru'i sgra mi 'byung ngo /_/shIn+tiM ku ru zhes brjod na/_che ge mo la thal bar 'gyur ro/_/de yang che brjod tsam na ge mi 'byung ngo /_/ge brjod tsam na che thal lo/_/de bzhin du de gnyis brjod tsam na
[\[67a\]]
[\[67a.1\]]mo med do/_/mo brjod tsam na che ge mo thal lo/_/des na las byas pa'i sngags kyang rten cing 'brel bar 'byung ba mngon par brtags pa tsam yin te/_don dam par ni ma yin no/_/de ltar sngags kyi rang bzhin bstan nas/_sngags bzlas pa'i thabs bstan pa gsungs
[\[67a.2\]]pa/_gzugs sogs srid pa'i longs spyod dag_/sa bon bzlas shing sbyar bar bya/_/zhes pa ste/_yi ge hUM gis gzugs la sogs pa yang dag pa'i kun rdzob tu dmigs nas bzlas te/_bsod nams kyi tshogs des/_tshe 'di'i srid pa'i nang na longs spyod kyi 'bras bur bya'o zhes
[\[67a.3\]]pa'o/_/bzla ba'i sngags gang zhe na gsungs pa/_thams cad kun gyis bkur ba yi/_/zhes pa la sogs pa ste/_de la thams cad kun gyis bkur zhes pa ni rnam par snang mdzad kyi rang bzhin zla tshes dang thig le ste/_shin tu rnam par dag pa'i chos kyi dbyings nyid ye shes nyid kyi phyir ro/_/de bzhin
[\[67a.4\]]spyi bor gnas pa la/_/zhes pa ni zla tshes dang thig le hUM gi dbu steng na rtag par gzhag par bya'o/_/rtag par rtsa bar rtse byas nas/_/zhes pa ni/_'og rtag par zhabs skyed btags zhes pa'o/_/don de gnyis kho na ston pas/_/thig par ro ldan pa yis/_/zhes pa'o/_/de lta bu'i sa bon gang zhe na gsungs pa
[\[67a.5\]]ye shes rnam shes sa bon nyid/_/ces pa ste/_yi ge hU~M ngo /_/'khor ba'i longs spyod kyi don du sngags bzlas na yang /_sgra dang tshig med par yid kho nas bzla bar bya'o zhes ston pa/_/'khor ba'i longs spyod spyod pa yi/_/sgra med dag ni spangs nas su/_/yid kyis bzlas dang ldan par bya/_/zhes pa'o/_/de ni
[\[67a.6\]]mtshan ma brgyad ston 'dod pa/_bcom ldan 'das kyis gsungs pa/_mi g.yo rtag tu thabs gnas pa/_/zhes pa la sogs pa ste/_de la mi g.yo ni 'jig pa med pa'i phyir ro/_/rtag tu zhes pa ni mi chad pa'i phyir ro/_/thabs gnas pa zhes pa ni de gnyis kyis thabs la gnas pa'i rang bzhin gyi phyir ro/_/rtag
[\[67a.7\]]pa ni zhes pa ni de bzhin gshegs pa'i rgyu nyid kyi phyir ro/_/chos kyi dbyings nyid de zhes pa ni 'phags pa'i chos kyi rgyu'i phyir ro/_/rgyun du phra ba zhes pa ni skad cig ma lnga phyi mar du yang dbang po las 'das pa'i phyir ro/_/mi gos pa zhes pa ni nyon mongs pa med pa ste/_rang bzhin gyis 'od gsal ba'i phyir
[\[67b\]]
[\[67b.1\]]ro/_/de ltar ji lta bu'i yon tan dang ldan pa'i sems gang zhe na/_ye shes rnam shes thim par byed/_/ces te/_thabs dang shes rab gnyis su med pa'i phyir ro/_/sems des ni byang chub kyi lam mthong ngo zhes gsungs pa/_ye shes dngos po rnam shes kyis/_/byang chub rim pa mthong bar
[\[67b.2\]]'gyur/_/zhes so/_/byang chub kyi lam mtshan mar gyur pa brgyad gsungs pa/_mar me ltar ni thams cad du/_/zhes pa la sogs pas/_de la/_mar me ltar ni thams cad du/_/mtshan ma dang po mthong ba yin/_/zhes pa ni/_rnal 'byor pas ye shes dang po la phyin ci ma log pa'i nyon mongs pa bsreg pa'i ye shes
[\[67b.3\]]kyi mar me ltar 'bar te chung ngu'i phyir ro/_/srin bu'i me ltar snang ba'o/_/gnyis pa yi ni mtshan ma brtags/_/zhes pa ni ye shes gnyis pa la srin bu me khyer ltar tshig 'khro ba yin te/_'bring po nyid kyi phyir ro/_/rdul phran dkar po me stag gzhan/_/zhes pa ni ye shes gsum pas rnal
[\[67b.4\]]'byor pas ye shes kyi me phyogs btsun dkar por 'phro bar mthong ngo /_/chen po nyid kyi phyir ro/_/de mthong ma thag tu nyon mongs pa'i sgrib pa sbyangs te 'phags par gyur nas mthong ba'i lam rtogs par 'gyur zhes pa'o/_/de nas shes bya'i sgrib pa spangs pa'i rtags gsungs pa/_'dod pa lha yi longs spyod
[\[67b.5\]]rnams/_/bzhi pa la ni sems kyis mthong /_/zhes pa ni rnal 'byor pas ye shes bzhi las 'dod khams kyi 'dod pa'i 'dod chags lnga che chung 'bring po dgu'i sgo nas bral lo zhes pa'i tha tshig go/_/mtho ris gzugs kyi lha rnams kyang /_/lnga par sems kyis mthong bar 'gyur/_/zhes pa ni ye
[\[67b.6\]]shes lnga pas gzugs khams kyi bsam gtan bzhi srid pa'i 'dod pa'i 'dod chags che chung 'bring po dgu'i sgo nas bral lo zhes pa'i tha tshig go/_/drug pa gzugs med longs spyod de/_/zhes pa ni ye shes drug pas gzugs med pa'i khams bzhi srid pa'i 'dod chags dang bral lo zhes pa'o/_/
[\[67b.7\]]bdun pa la ni chos kyi dbyings/_/zhes pa ni ye shes bdun pas khams gsum gyi 'dod chags dang bral ba'i rnal 'byor pas sgrib pa thams cad spangs nas mya ngan las 'das pa chos kyi sku yongs su grub pa la bzhugs te/_gzung 'dzin med par 'gyur ro/_/brgyad pa dag la rang dga' ba'i/_/
[\[68a\]]
[\[68a.1\]]rnal 'byor sangs rgyas 'bras bu thob/_/ces pa ni/_ye shes brgyad pas de ltar chos kyi sku mngon du gyur pa'i rnal 'byor pas sngon gyi smon lam dang /_snying rje'i dbang gis sems can gyi don du mi gnas pa'i mya ngan las 'das pa la dag pa 'jig rten pa'i ye shes kyi longs
[\[68a.2\]]spyod rdzogs pa'i sku'am/_sprul pa'i skur dmigs nas rang dgar sems can gyi don gyi 'bras bu med do zhes pa'i tha tshig go/_/ye shes kyi khyad par de ltar gsungs pa/_rnal 'byor pa yi khyad par gyis/_/snga ma phyi ma sun phyung ngo /_/zhes pa'o/_/da ni mchod rten gyi de kho na ston 'dod pa bcom ldan 'das
[\[68a.3\]]kyis gsungs pa/_yang dag lta ba'i gzugs can gyis/_/zhes pa la sogs pa ste/_de la/_yang dag lta ba'i gzugs can gyis/_/zhes pa ni/_gzugs can ni sems can gyi dang por yang dag pa'i don stong pa nyid bsgom mo zhes pa'i tha tshig go/_/ci'i phyir na/_yang dag de kho na shes pas/_/nan tan gyis
[\[68a.4\]]ni sbyor ba brtsom/_/zhes pa ni yang dag pa'i stong pa nyid kyi don mi shes na bsgom pa sbyor ba la sogs pa skyon no zhes pa'i tha tshig go/_/de nas stong pa nyid bsgom pa thabs ston pa bcom ldan 'das kyis gsungs pa/_snying gar zla ba bsam byas te/_/zhes pa la sogs pa ste/_zla tshes can yi ge hUM snying gar
[\[68a.5\]]bsgoms nas de'i 'od zer gyis phung po dang khams stong par bsgom mo zhes pa'i tha tshig go/_/stong pa nyid kyi ting nge 'dzin mjug bsdus pa ston pas gsungs pa/_mjug tu zla ba'i sa bon ni/_/mkhas pa yis ni bsgom par bya/_/zhes pa ste/_phung po dang khams dang thams cad rang bzhin stong par bsgom pa'i
[\[68a.6\]]rnal 'byor pas/_mjug tu zla ba'i dkyil 'khor gyi steng na sa bon yi ge hU~M bsgom par bya'o zhes pa'o/_/sa bon des mchod rten bskyed par bya ba'i tha tshig gsungs pa/_sems kyis de la bskyed pa ni/_/mchod rten bzhugs pa'i gnas dag ste/_/zhes pa la sogs pa'o/_/mchod rten de yang ji ltar bsgom
[\[68a.7\]]par bya zhe na gsungs pa/_zhabs skyed 'gugs pas zhes bya zhes pa ni/_yi ge hU~M gi zhabs skyed 'gugs pa gang de mchod rten gyi sa gzhi zur brgyad pa zhes shes par bya ste/_yi ge hUM dang mchod rten dbyer med pa'i phyir ro/_/phyogs brgyad dag gi khams sa ste/_/zhes pa ste/_sa gzhi zur brgyad pa'i rang bzhin phyogs
[\[68b\]]
[\[68b.1\]]brgyad kyi gling gi 'jig rten gyi khams kyi lha rnams bsgom par bya'o zhes pa'o/_/dril bu nam mkha'i dbus gnas par/_/lhun po'i gnas kyi lha nyid du/_/zhes pa ni/_'jig rten gyi bum pa'i rang bzhin ni ri rab ste/_de la sum cu rtsa gsum gyi lha man chad rnams gnas pa bsgom par bya'o zhes pa'i tha tshig go/_/'dod pa
[\[68b.2\]]spyod pa lha yi rnams/_/bre ru nges par brtag par bya/_/zhes pa ni/_mchod rten gyi bre'i dbyibs la sogs pa bzhi'i rang bzhin ni mtha' bral la sogs pa ste/_'dod khams kyi lha rigs bzhi gnas pa bsgom par bya'o zhes pa'o/_/bdag med chos kyi dbus gnas par/_/steng 'og dag ni mu med do/_/
[\[68b.3\]]zhes pa ni de yan chad ni mu 'brel ba med do/_/bdag med pa'i rang bzhin srog shing dkyil du brten pa tsam yin no zhes pa'i tha tshig go/_/de dag gang zhe na gsungs pa/_gzugs kyi khams kyi mtho ris dag_/'khor lo dag tu rnam par brgyan/_/zhes pa ste/_mchod rten gyi 'khor lo bcu bdun gyi rang bzhin
[\[68b.4\]]ni gzugs kyi khams tshangs ris la sogs pa lha'i ris kyi gnas bcu bdun te/_de la gzugs kyi lha rnams bsgom par bya'o zhes pa'o/_/don de kho na gsal bar gsungs pa/_bcu bdun dag gi gzugs kyi rnams/_/go rims bzhin du rnam par gnas/_/zhes pa'o/_/gzugs med pa'i khams kyi rang bzhin
[\[68b.5\]]bstan pa/_gzugs med srid pa thams cad lta/_/chos kyi srog shing nyid du thim/_/zhes pa ste/_'khor lo bcu bdun las yar 'phags pa srog shing gi rang bzhin na gzugs med pa'i khams/_nam mkha' mtha' yas la sogs pa bsgom par bya'o zhes pa'o/_/mchod rten sku ru bskyed pa ni/_/thams cad lha yi gnas
[\[68b.6\]]yin no/_/zhes pa ni/_de ltar mchod rten gzugs kyi rang bzhin khams gsum du bsgoms te/_khams gsum gyi lha gnas bsgom mo zhes pa'i tha tshig go/_/steng gi sgong skyes gdan de la/_/bdag gi sems su brtag par bya/_/zhes pa ni/_de la sgong zhes pa ni sems kyi skyed sa snying 'dra ba mchod rten steng gi zlum po der
[\[68b.7\]]rang gi sems gnas pa bsam par bya'o zhes pa'i tha tshig go/_/sems dang ye shes dbyer med pas/_/gnyis med mnyam pa'i khyad par gyis/_/zhes so/_/gang dang gang du mnyam pa dbyer med pa bsgom zhe na/_gzugs dang stong pa'i dbus su ni/_/de bzhin dngos po dngos med do/_/zhes pa de la gzugs ni phyi nang gi
[\[69a\]]
[\[69a.1\]]dngos po bdag tu 'dzin pa'o/_/yang na mchod rten gyi gzugs so/_/stong pa ni ye nas dge ba dang mi dge ba'i rgyu las chad par lta ba'o/_/de gnyis med pa'i mnyam pa nyid ces pa'i tha tshig go/_/de nas chos thams cad dngos po yang ma yin dngos po med pa yang ma yin par bsgom par bya'o zhes
[\[69a.2\]]pa'i tha tshig go/_/mnyam pa'i sems de'i khyad par ston pa/_gzung 'dzin la sogs pha rol gyi/_/zhes pa ste/_de la gzung ba ni spyod yul lo/_/'dzin pa ni dbang po la sogs pa'o/_/sogs pa'i sgras ni gcig dang du ma la sogs pa'o/_/de dag spangs pa'i sems ni pha rol phyin pa'o/_/bzang byed log pa ma
[\[69a.3\]]yin pa/_/zhes pa ni/_de la bzang ba ni dge ba'o/_/log pa ni mi dge ba'o/_/de gnyis kyang spang ba'i sems zhes pa'i tha tshig go/_/de yi dbus su dngos po yi/_/mtshan nyid mtshon pa'i brtan pa thob/_/ces pa ni/_gzugs dang stong pa la sogs pa'o/_/dbus mnyam pa nyid kyi sems thob pa de'i mtshan nyid
[\[69a.4\]]bsgom par bya mtshon par bya zhes so/_/de ltar bsgoms pas mchod rten sbyin pa la sogs pa'i mchod pas mchod cing bsgom par bya'o zhes gsungs pa/_sbyin pa tshul khrims bzod sogs pas/_/zhes pa la sogs pa'o/_/chos kyi dbyings mchod rten de bsgoms pa'i yon tan ston 'dod pas gsungs pa/_/chos
[\[69a.5\]]kyi dbyings kyi ngo bo ni/_/zhes pa la sogs pa'o/_/da ni dbyings ye shes sbyor 'dod pa'i bcom ldan 'das la zhu 'dod pas phyag na rdo rjes gsol pa/_gsang bar sbyor ba'i mtshan nyid kyi/_/zhes pa la sogs pa ste/_/de la gsang ba ni dbyings dang ye shes so/_/de la dbyings zhes pa ni 'byung ba bzhi pa'o/_/ye shes
[\[69a.6\]]ni gzugs med pa'o/_/de gnyis sbyor ba'i thabs zhus pa'o/_/de nyid de nyid mchog de nyid/_/ces pa ni/_/sku gsung thugs kyi de kho na mchog tu gyur pa'i phyir ro/_/de nas lan gsungs gi bcom ldan 'das kyis bka' stsal pa zhes pa la sogs pa ste/_de la dbyings zhes pa ni 'byung ba dang por re zhig rnal 'byor pas bdag
[\[69a.7\]]nyid rang dgar byed pa'o zhes pa ni rdo rje theg pa'i tshul gyis ni rnal 'byor pas rang gi sems rang bzhin gyis gdul bar bya ste/_dka' thub nas mi ma yin no/_/de dper bstan pa/_rta rgod lta bu'i sems de ni/_/mkhas pa yis ni blta bar bya/_/zhes pa ni/_mdun du dul ba'i rta rgod thabs kyis ji ltar kha lo slob pa bzhin du dman pa la 'jug
[\[69b\]]
[\[69b.1\]]pa'i sems kyang phyin ci log pa'i spyod yul las kha lo bsgyur nas yang dag pa'i 'jug pa la 'jug par bya'o zhes pa'i tha tshig go/_/yang ji ltar 'dul ba'i dpe dang don gsungs pa/_ji ltar bung ba dus kyi me tog las/_/rgyags pas myos nas sems ni brtan pa bzhin/_/longs spyod kyis g.yengs rnam smin sa bon
[\[69b.2\]]can/_/de bzhin sred las drangs nas yid ni bsdam par bya/_/zhes pa ste/_me tog pad+ma'i sdong po'i rtsa ba la chags pa'i bung ba nyi ma thal ba'i dus su/_pad+ma'i 'dab mas bsdams pa sems kyis ma tshor ba bzhin du/_nyon mongs pa can gyi sems kyang dka' thub spangs nas longs spyod kyis g.yeng du bcug
[\[69b.3\]]ste/_sems de yang dag pa gnyis lta med pa'i ye shes dang 'byor nas mya ngan las 'das pa la bkod bar bya'o zhes pa'i tha tshig go/_/'dul ba so sor thar pa'i nang na ni spong ba'i mtshan nyid bdun gyi sgo nas dka' thub ste sems can 'dul bar bstan na/_'di ni yid kyi sgo nas sems 'dul bar gsungs pa ci'i phyir
[\[69b.4\]]zhe na gsungs pa/_yid bsdams pas ni 'grub 'grub pas/_/zhes pa la sogs pa ste don gong na bshad zin to/_/de ltar yid dbang du gyur pa'i rnal 'byor pas lha mo bsgom pa gsungs pa/_zla ba'i dkyil 'khor dbus gnas par/_/zhes pa la sogs pa ste/_de la phyag rgya chen po snying gar te zhes pa ni byang chub mchog
[\[69b.5\]]gi phyag rgya'o/_/sgrogs pa lnga yi mchod rten gyi/_/zhes pa la sogs pa ni/_mgrin pa la yi ge yu yis bsrung bar bya'o zhes pa'i tha tshig go/_/me yi yi ge 'bar ba yis/_/de bzhin chu dang chu min gnyis/_/zhes pa ni/_yi ge k+ShU~M gis pho mtshan dang dri chen 'byung ba'i lam la bsrung bar bya'o zhes pa'o/_/chu shing me tog pad+ma
[\[69b.6\]]nas dang por bzung nas rgyas par ring du spyod par 'gyur zhes pa'i bar du chu shing me tog rgyas par bya ba ni gong du bshad zin to/_/de yi dbus su sgo nga zhes pa ni/_chu shing gi dbus kyi sgo nga la snying ste/_sgo nga dang 'dra ba'i phyir ro/_/de'i kha dog gsungs pa/_kun+da dkar dang zla ba'i mdog_/ces so/_/de nas sgo nga'i
[\[69b.7\]]dkyil du sa bon bkod pas gsungs pa/_phyogs dang phyogs su phyogs sa bon/_/zhes te/_phyogs kyi sa bon bzhi bkod pa/_/zhes pa'o/_/sa bon gang zhe na/_phyogs gnyis su ni khams bzhi ste/_/zhes pa ni chu dang me dang rlung dang sa'i khams kyi sa bon sru~M kru~M yu~M hu~M bkod par bya'o/_/ye shes kyi sa bon a A a~M
[\[70a\]]
[\[70a.1\]]aHni ma yin zhes pa'i tha tshig go/_/phyogs mtshams brtsegs pa'i sa bon bzhi/_/zhes pa ni 'dir yang khams kyi rang bzhin brtsegs pa'i yi ge s+m+r+yuM h+m+r+yuM y+m+r+yuM k+Sh+m+ruM mtshams bzhir bkod par bya'i/_ma ning gi yi ge r-i r-I dang l-i l-I ni ma yin no zhes pa'i tha tshig go/_/dbus su de kho na dmigs
[\[70a.2\]]nas/_/ye shes sems kyi ngo bo nyid/_/ces pa ni yi ge de brgyad kyi dbus su ye shes dang rnam shes kyi sa bon hU~M bsgom pa'o/_/yi ge de rnams kyi 'od dang kha dog gsungs pa/_dkar zhing dag pa mnyam pa'i 'od/_/lha mo'i yi ge bsgom par bya/_/zhes so/_/de nas dbyings dang /_ye shes sbyor
[\[70a.3\]]ba'i thabs ston 'dod pas gsungs pa/_sems kyi dar dkar bsgom pa ni/_/de nas gzugs ni bshig par bya/_/phyogs dang phyogs su gzhig pa dang /_/phyogs mtshams phyogs ni de bzhin no/_/zhes pa ste/_de ltar yig 'bru dgu rang dgar bsgom pa'i rnal 'byor pas phyogs dang phyogs mtshams
[\[70a.4\]]kyi gzugs kyi rang bzhin yig 'bru brgyad bshigs nas dkyil gyi yi ge hUM la 'dus pa bsgom par bya'o/_/don de gnyis gsal bar gsungs pa/_thams cad gzugs ni bshigs nas su/_/ye shes rnam shes lhag ma ste/_/zhes pa ste/_phyogs brgyad kun gyi gzugs kyi yi ge bshigs nas/_
[\[70a.5\]]ye shes dang rnam shes kyi yi ge hUM gcig pu lus par bsgom pa'o/_/'dus ma thag tu hU~M de'i kha dog dang /_rang bzhin khyad par du gsungs pa/_chu ni shar gyi phyogs su ste/_/kha dog dkar po 'od kyi mdog_/ces pa ste/_yi ge chu'i sa bon dang sbyar ba'i phyir ni/_chu'i rang bzhin dang mdog dkar
[\[70a.6\]]por 'gyur ro zhes pa'i tha tshig go/_/ser po 'od du 'bar ba'i me/_/rtag pa ru ni byang du ste/_zhes pa ni/_hU~M gi byang gi ngos me'i sa bon k+Shu~M thim pas me'i rang bzhin dang mdog ser ba'o/_/rlung ni nag po'i kha dog ni/_/nam mkha'i gzugs can nub tu'o/_/zhes pa ni/_de la nam mkha'i gzugs can ni hU~M/_
[\[70a.7\]]gzugs med ye shes kyi rang bzhin gyi phyir ro/_/rlung de'i nub kyi ngos rlung gi sa bon yuM der thim nas rlung gi rang bzhin dang mdog nag po'o/_/lho yi phyogs ni dmar po ru/_/lho yi phyogs kyi bsam par bya/_/zhes pa la ni/_hU~M gi lho'i ngos sa bon hU~M thim pa'i phyir na/_sa'i rang bzhin dang mdog dmar po'o/_/de
[\[70b\]]
[\[70b.1\]]gnyis kha dog 'chol ba ni bag la brten pa'i phyir ro/_/phyogs mtshams 'dren pa'i kha dog gis/_/grwa bzhi dag tu bsam par bya/_/zhes pa ni/_hU~M gi grwa bzhi'i mdog bsres ba'i tha tshig go/_/'di lta ste me'i mtshams ni dkar po dang dmar po bsres pa'i mdog go/_/dbang ldan gyi mtshams
[\[70b.2\]]ni dkar ser bsres ba'i mdog go/_/rlung gi mtshams ni ser nag bsres pa'i mdog go/_/bden bral gyi mtshams la ni dmar nag bsres pa'i mdog go/_/de nas dbyings dang ye shes sbyor ba bstan nas/_ye shes de yang gnyis su med pa'i sems la sbyor ba bstan 'dod pas/_bcom ldan
[\[70b.3\]]'das kyis gsungs pa/_lhag ma'i rnam shes dbus su ni/_/sgong skyes bcas par gzhig par bya/_/zhes pa ste/_de la sgong skyes ni gnyis su med pa'i sems so/_/don ni 'di lta ste/_rnam par shes pa'i yi ge hU~M de gnyis su med pa'i yi ge sems dang bsres nas 'jug par bya ste/_
[\[70b.4\]]gnyis su med par bsgom par bya'o zhes pa'i tha tshig go/_/'o na hU~M de'i mtshan nyid ci 'dra zhe na gsungs pa/_de yi mtshan nyid mtshon pa yi/_/mtshon pa'i mtshan nyid gzugs med do/_/zhes bya ba'o/_/de'i don gsal bar ston pas yang gsungs pa/_sems kyi dngos po stong pa bas/_/
[\[70b.5\]]zhes pa la sogs pa ste/_de lta bu'i stong pa rang bzhin gzugs su snang ba ci 'dra zhes/_rnam par mi rtog stong pa'i dbus/_/me stag rdul ni phra mo tsam/_/zhes pa ste/_bdag gzhan dbyer med pa stong pa'i dbus ni me stag dang 'dra ste/_gzugs su snang ba na yangs la lhung ma thag tu
[\[70b.6\]]med pa bzhin no/_/A li kA li'i sa bon ni/_/rdul phran mig gi dbus gnas par/_/zhes pa ni rdul phran te/_A li kA li'i sa bon yi ge a'i rang bzhin gnas te/_dang po nas mi skye ba'i rang bzhin gyi phyir ro/_/des na chos kun las 'byung ba/_/a kA ro mu khaM sarba d+ha rmA NAM Ar+ya nut+pan+da twAta
[\[70b.7\]]ces so/_/ming dang bral ba'i gzugs dag gis/_thams cad kun kyang rdul zhes bya/_/zhes pa ni/_dbang po las 'das pas na gzugs la 'du shes mi skye ste/_chos kun ming las 'das pa rdul phran gyi rang bzhin du 'dod pa ste/_mya ngan las 'das pa'i phyir ro/_/mya ngan las 'das pa'i phyir ro/_/des na dbyings dang ye shes
[\[71a\]]
[\[71a.1\]]sbyor ba'i ting nge 'dzin ni yod med ma yin par ston pa/_stong pa ru yang mi dmigs te/_/zhes pa la sogs pa de'i dper gsungs pa/_rlung min nam mkha' yang ma yin/_/mnyam par dbus su brtag par bya/_/zhes pa ste/_dper na gzugs rlung rgyu ba ni nam mkha' la ste/_
[\[71a.2\]]nam mkha' ni rlung mi thogs pa'i stong pa ste/_dper na nam mkha' dang rlung dbyer med pa bzhin du/_gzugs dang stong pa yang dbyer med de/_gzugs gang yin pa yang stong pa'i rang bzhin de ma yin/_stong pa gang yin pa de gzugs kyi rang bzhin de ma yin te/_de ltar logs su med do/_/mnyam
[\[71a.3\]]par blta bar bya'o zhes pa'i tha tshig go/_/de ltar klu sgrub zhabs kyis shes rab kyi pha rol tu phyin pa stong pa las gsungs pa dngos po las gzhan stong pa med/_/stong pa las gzhan dngos po med/_/rten cing 'brel par 'byung stong nyid/_/lha khyod kyis ni bstan pa'o/_/zhes so/_/ji ltar rtogs par bya
[\[71a.4\]]zhe na gsungs pa/_bla ma'i lung ni rtogs pa'o/_/zhes pa la sogs pa'o/_/de nas dbyings dang ye shes mngon du gyur ba'i rnal 'byor pas spyod pa dang 'bras bu gsungs pa/_ye shes grub pa'i rnal 'byor pa/_/zhes pa la sogs pa ste/_de la/_kun du rtog pa lus sems rnams/_/gal te yul 'khor
[\[71a.5\]]srung 'dod na/_/zhes pa ni/_de la yul 'khor ni phung po dang khams so/_/gal te phung po bskyed 'dod na/_rnal 'byor pa sems can gyi don du sems rnam par rtog nas sems can gyi don du phung po bskyed par bya'o zhes pa'o/_/ye shes dbang po longs spyod rnams/_/dngos grub lus la rang dgar ro/_/zhes pa
[\[71a.6\]]ni/_de lta bu'i ye shes thob pa'i rnal 'byor bas/_gal te 'dod na theg pa 'og ma'i dge sbyong gi 'bras bu rgyun du zhugs pa'i 'bras bu mthong ba'i lam dang bsgom pa'i lam lnga char phyin pas 'bras bu thob po zhes pa'o/_/khams gsum ye shes mthong ba dang /_/zhes pa ni dgra bcom pa ste/_
[\[71a.7\]]khams gsum gyi 'dod chags dang bral ba'i phyir ro/_/de yang gnyis su med pa'i ye shes thob pa'i rnal 'byor pas gal te 'dod na dgra bcom pa'i 'bras bu thob po zhes pa'i tha tshig go/_/dang po'i 'bras bu dang phyi ma'i 'bras bu gsungs pas na/_lan cig phyir 'ong ba'i 'bras bu dang /_phyir
[\[71b\]]
[\[71b.1\]]mi 'ong ba'i 'bras bu yang thob po/_/don du shes par bya dgos pa'o/_/de gnyis kyang gal te 'dod na rnal 'byor pas thob po zhes pa'i tha tshig go/_/yid kyis rang dga' gnas dag tu/_/gzugs can mkha' la rgyu ba rnams/_/zhes pa ni gnyis su med pa'i ye shes thob pa'i rnal 'byor pas
[\[71b.2\]]'jig rten dang 'jig rten las 'das pa 'bras bu sna tshogs gang 'dod pa la spyod do/_/gzugs can mkha' la thogs pa med par rgyu ba bzhin no zhes pa'o/_/bdag don gyi 'bras bu bstan nas/_gzhan don gyi 'bras bu gsungs pa/_sems can dag ni ci 'dod par/_/myur du mchog ni sbyin
[\[71b.3\]]par 'gyur/_/zhes so/_/sems can gyi don ji ltar byed ce na gsungs pa/_lus dang dbang po 'dod pa rnams/_/rang dga' ru ni bdag med byed/_/ces pa ste/_rnal 'byor pas sems can gyi don byed pa la/_lus dang dbang po la sogs pa la/_bdag dang gzhan dmigs pa'i tshul gyis spyod
[\[71b.4\]]do zhes pa'o/_/chos kyi dbyings rtogs pa'i rnal 'byor pas mya ngan las 'das par zad kyi gzhan gyis ni ma yin no zhes ston pas gsungs pa/_chos kyi dbyings kyi ngo bo yis/_/zhes pa la sogs pa'o/_/de dag bsgom pa'i rnal 'byor pa'i gnas bstan pa/_ri dang ri khrod nags tshal dang /_/zhes pa la
[\[71b.5\]]sogs pa'o/_/de nas don bsgoms par 'dod pa'i rnal 'byor bas/_phyin ci log pa'i lus bdud rtsi slong bar byas nas 'grub bar bya'o zhes ston pas gsungs pa/_na ga mu la pa la sha_/zhes pa la sogs pa te/_de la na ga mu la ni sbyin pa khyad par can no/_/pa la sha ni rgya skyegs kyi me tog go/_/me mar byas te cha
[\[71b.6\]]bsnyams te/_/zhes pa ni/_de la sman cha gsum du bsnyams nas mnyam por bya ba'o/_/du du yin zhe na gsungs pa/_ma ga d+hA'i srang bcu gnyis zhes te/_rdo rje gdan drung yul ma ga d+hA'i srang chen po gsum ka la bcu gnyis bcu gnyis sbyar bar bya'o zhes pa'o/_/ji ltar bza' zhe na/_/ba yi 'o ma bskol
[\[71b.7\]]ba la/_/zhes pa la sogs pa'o/_/sman gyi yon tan gsungs pa/_rnal 'byor pa yi lo brgya ru/_/zhes pa la sogs pa ste/_de la 'dul ba srung zhing longs spyod ces pa ni/_de la sman de bsgrub pa la 'dod chags dang /_gnod pa'i zas dang chang las lus bsrung bar bya'o
[\[72a\]]
[\[72a.1\]]zhes pa'o/_/phyin ci log pa'i lus sman gyis thub na yang dag pa'i rgyur 'gyur pa'i dpe bstan pa/_ji ltar bu mo gzhon nu gtam gyis rmongs nas su/_/zhes pa la sogs pa ste/_don ni 'di lta ste/_'dod chags la spyad pa la 'jigs pa'i bu mo gtam gyis brid
[\[72a.2\]]nas spyod pa bzhin du/_phyin ci log pa'i lus kyang bdud rtsis slong ba grub na brid de/_yang dag pa'i lam du 'jug par bya'o zhes pa'i tha tshig go/_/da ni le'u bcu drug gi don rtogs na phyag na rdo rje la sogs 'khor de dag thams cad dga' zhing mgu nas bcom ldan 'das rdo rje sems dpa' la
[\[72a.3\]]bstod pa gsungs pa/_de nas rnal 'byor dang zhes pa la sogs pa'o/_/thugs rje chen po'i mnga' bdag rdo rje sems dpas phyag na rdo rje la sogs pa'i 'khor de dag la rnal 'byor gyi gtsug lag gdan bzhi pa'i che ba'i yon tan bstan 'dod pas gsungs pa/_nyon cig rdo rje ji ltar zhes pa la
[\[72a.4\]]sogs pa'o/_/de la tshig rkang ci tsam zhes pa ni/_tshigs su bcad pa bzhi cha'o/_/mtho ris zhes pa rgyal chen rigs bzhi la sogs pa'i 'dod pa'i lha ris drug dang /_tshangs pa la sogs pa gzugs khams bcu bdun no/_/yang na 'khor lo 'khor lo 'bar/_/zhes
[\[72a.5\]]pa ni/_gser gyi 'khor los sgyur ba'i rgyal po la sogs pa'o/_/gzugs med srid pa'i sems grub po/_/zhes pa ni/_nam mkha' mtha' yas skye mched la sogs pa'o/_/gzugs med pa'i khams bzhi'o/_/rdzogs pa'i byang chub myur thob
[\[72a.6\]]po/_/zhes pa ni/_rdo rje sems dpa'i go 'phang mi gnas pa'i mya ngan las 'das pa mngon du gyur pa'o/_/rgyud kyi don rtogs mkhan po yis/_/gsang ba'i gnad 'grel 'di brtsams pas/_/bdag gis bsod nams gang thob de/_sems can kun gyis
[\[72a.7\]]thob par shog_/rgya gar gyi mkhan po dran pa'i ye shes grags pas/_bla ma la man ngag thob pa gdan bzhi pa las/_gsang ba'i gdan gyi rnam par bshad pa mdzad de/_bsgyur zhing zhus nas gtan la phab pa rdzogs so//_//
[\[72b\]]
[\[72b.1\]{D1609}]@##/_/rgya gar skad du/_ka k+Sha pata/_bod skad du/_mchan khung gi sbyor ba/_rdo rje mkha' 'gro ma la phyag 'tshal lo/_/rgyal po lhan cig gtsug phud dza ri lags/_mgo dang mchi ma gzhon nu dang /_/nyi ma ral ba 'jigs rmongs dang /_/dbang po dang ni rdo rje rnams/_
[\[72b.2\]]bzhi cha bzhi ru byas pa ste/_/lnga yi lus kyi yang bsres na/_/skyes pa bud med dbang du byed pa sum cu rtsa bzhi cha/_/sa bdag mig dang bcu gsum phyogs dang thub pa drag po klu dang ni/_/phyogs bcu mda' dang gza' dang dus dang ni/_/nyi ma zla ba tshes kyi rim pa'i cha/_/dang po'i mtshams
[\[72b.3\]]kyi bzhi ni yongs su bya'o/_/gnyis bas ni byug par bya'o/_/gsum pas ni bza' bar bya'o/_/bzhi bas ni bdag gi bsku mnye bya'o/_/rgyal po la sogs pa bzhi'i go rims ni dbang gi las shes so/_/thub pa la sogs lho ni byug par bshad/_/na bza' la sogs blo ni byang du bshad/_/
[\[72b.4\]]klu ni rkang par shes bar bya/_/dbang phyug spyi bor yang dag gnas/_/nyi ma zla ba dbus gnas pas/_/dgos pa thams cad rtag tu byed/_/de ltar bsdus pa'i lus de ni/_/sum cu pas kyang mchod par 'gyur/_/bdug pa bcu drug pa la sogs/_/sa bdag phyag 'tshal dga' bar byed/_/
[\[72b.5\]]bza' sogs bsku mnye bya bar shes/_/dus sogs mig sman sbyar bar bshad/_/mda' la sogs pa khrus kyi las/_/drag po la sogs bza' ba nyid/_/phyogs gzhan la yang sbyar bar bya/_/sa bdag dag ni gza' nyid dang /_/dus dang mig tu sbyar ba yi/_/de yis thig ler byas
[\[72b.6\]]pa yin/_/'jig rten gsum po dbang du byed/_/nyi ma bcu gsum phyogs dang ni/_/thub pa dang ni sngon sbyar ba/_/stobs med skye gnas gnas bcug na/_/bcu gnyis lo ru mngag gzhug byed/_/zla ba dbang bo klu dang drag_/rdo rje 'dam du rab tu grags/_/tshes grangs dus dang phyogs
[\[72b.7\]]mda' yi/_/ri lu yis ni dbang du byed/_/sa bdag dang ni gza' nyid dang /_/phyogs dang thub bar yang dag ldan/_/spyi bo'i gtsug tu rnam brtags nas/_/me ni sdom pa byed pa'i mchog_/thub pa dang ni tshes nyid dang /_/dus dang gza' ni kun nas ldan/_/lus kun la ni byugs nas ni/_/
[\[73a\]]
[\[73a.1\]]nya bzhin du ni chu la rgyu/_/mda' dang dus dang mi dang drag_/ri lu byas te khar bcug na/_/lam du bgrod kyang mi ngal zhing /_/bkres dang skom pas 'chi mi 'gyur/_/gsum dang bcu drug phyogs dang mda'/_/rab myos dug dang byug pa yis/_/phan tshun sbyor ba'i
[\[73a.2\]]blo yis ni/_/sbrul dang lhan cig rtse bar byed/_/bcu gsum sbrul dang phyogs mig gis/_/rang gi lus la byugs byas na/_/gang gis 'di ni blo ldan pa/_/sbrul dang lhan cig phan tshun rtse/_/sum cu phyogs dang drag po nyid/_/klu dang yang dag ldan pa yis/_/mngal dang b+ha gar
[\[73a.3\]]byugs byas na/_/bde bar btsa' bar 'gyur ba'o/_/sbrul dang nyid dang phyogs dang ni/_/thub pa gza' ni yang dag ldan/_/lag pa byugs par byas pa yis/_/cho lo rtse na gzhan las rgyal/_/dbang po dang ni bcu gsum dang /_/mig dang dus su ldan pa yis/_/sbyar ba'i ri lu khar bcug
[\[73a.4\]]na/_/mtshan mo 'jigs pa'ang 'jigs dang bral/_/mi dang thub pa phyogs mig dang /_/yang dag tu ni ldan gyur pa/_/bud med kyi ni mngal bcos so/_/bdun nyid dang ni bcu gsum dang /_/phyogs dang dus dang yang dag ldan/_/zla mtshan dus kyi bud med de/_/mkhas pa yis ni b+ha gar byug_
[\[73a.5\]]de la bu ni 'byung bar 'gyur/_/skye ba snga ma yang dag ldan/_/'di yi yan lag mchog byugs na/_/de yis nor rnams mang por rnyed/_/gang zhig phan par 'dod pa'i mi/_/phyogs dang chos dang dus dang mig_/'di rnams ri lu khar bcug na/_/ji srid 'dod pa'i bar du ni/_/khu ba
[\[73a.6\]]sdom par byed pa'i mchog_/bcu gsum rang ni phyogs mig klu'i/_/'di rnams nye bar bsdus nas ni/_/phye ma rang gi lus bskus pas/_/phye ma ru ni byas nas su/_/swa rtsi dang ni yang dag ldan/_/dbang du bya ba'i don du ni/_/bud med rnams ni thams cad du/_/smyo bar byed pa mchog
[\[73a.7\]]yin no/_/mda' dang dus dang gzar sa bdag_/phye mar nye bar bslu ba dang /_/lag gnyis stobs kyis mnyes pa yis/_/myur du dmag dang rkun po 'gros/_/phyogs dang dus dang tshes dang mig_/rang gi dmar skyes dang sbyar nas/_/dus su lag mthil bzung na ni/_/lcags bsregs kha ba
[\[73b\]]
[\[73b.1\]]lta bur bsil/_/bcu gsum nyi ma zla ba klu/_/dmar skyes dang ni gcig tu byas/_/ka ra ny+dza yi rdog po tsam/_/mi yi khar ni bcug pa yis/_/dug ni sdom par byed pa'i mchog_/drag po mda' dang sa bdag phyogs/_/lhan cig byug dang lce yis bza'/_/lha yi lus dang 'dra
[\[73b.2\]]bar 'gyur/_/dus dang nam mkha'i mig dang ni/_/bcu gsum phye mar thum bu ni/_/khron pa'i nang du bcug byas na/_/chu la nye bar longs spyod cing /_/'gro ba thams cad dbang du byed/_/sa dang nyi zla thub pa yis/_/rkang pa'i mthil du byugs byas na/_/skyes bu chu nang zhugs
[\[73b.3\]]gyur na/_/rtag tu thang la 'gro bzhin rgyu/_/phyogs dang klu dang thub pa mda'/_/gang gis mngon du sbyor ba yis/_/rims dang dbyig dug ma lus bzlog_/bcu pa nyi ma zla ba phyogs/_/mtshon dang char pa dmag chen rnams/_/rim par sbyar bas 'joms par byed/_/mda'
[\[73b.4\]]dang drag po phyogs dang klus/_/sna tshogs klu yi che ba dang /_/khyad par du yang chu srin gyi/_/dug ni 'phrog bar byed pa rnams/_/rgyal po lhan cig gtsug phud la sogs bshad/_/bzhi pos lhag ma'i sum cu'i sbyor bskyed pa/_/skyes pa bud med mi rnams rjes bzung ba'i/_/ched
[\[73b.5\]]du 'di byas thams cad dus su bza'/_/slob dpon klu sgrub kyi zhal snga nas mdzad pa/_mchan khung gi sbyor ba zhes bya ba rdzogs so//_/[{D1610}]@##/_/rgya gar skad du/_shrI tsatur pI Tha yo ga tan+t+ra sA d+hano pi ka_/_bod skad du/_rnal 'byor gyi rgyud dpal gdan bzhi pa'i
[\[73b.6\]]sgrub thabs/_dpal rdo rje sems dpa' la phyag 'tshal lo/_/yi ge bzhi dang phyag rgya ni/_/bzhi la sogs pas rnam brgyan dang /_/slob ma man ngag 'gyed pa'i bla/_/klu sgrub la yang phyag 'tshal te/_/cho ga rdzogs shing rnam gsal ba/_/sngags dang phyag rgya sogs pas brgyan/_/sems
[\[73b.7\]]can kun la phan bskyed ba/_/rnal 'byor grub pa bshad par bya/_/sde ba sbyor dang ni tshig phrad med/_/sgra yi mtshan nyid rnam spangs la/_/rnal 'byor tshig gis rnal 'byor pa'i/_/rnal 'byor bstan bcos yin par bshad/_/'di la dang por dpal gdan bzhi pa zhes bya ba'i/_
[\[74a\]]
[\[74a.1\]]rnal 'byor ma'i rgyud chen po'i lha rnams mnyes par byed 'dod pas/_zhi ba la sogs pa'i yon tan dang ldan pa'i rnal 'byor pas yid dang rjes su mthun ba'i gnas gang yang rung pas sems can thams cad la phan pa dang bde bar bya ba'i phyir dpal
[\[74a.2\]]rnal 'byor gyi nam mkhar bdag nyid gyur cig snyam pa'i bsam pas nang tshangs can gyi stan 'jam po la sogs pa la sems dpa'i skyil mo krung du 'dug ste/_dri'i dkyil 'khor khru gang ba/_gru bzhi par mnyam zhing rnam par dag par byas la me tog yid du 'ong ba'i sil mas gtor
[\[74a.3\]]bar bya'o/_/de skad du yang /_dri la sogs pa g.yas su gzhag_/bsang gtor g.yon du gzhag bya zhing /_/mdun du mchod yon la sogs dang /_/yungs kar me tog tsan+dan gzhag_/ces gsungs pa'i phyir ro/_/de nas ting nge 'dzin dang po la dmigs nas lkog mal sogs pa
[\[74a.4\]]sbyang bar bya ste/_lag pa g.yas par nyi ma'i dkyil 'khor dmigs la/_hU~M las byung ba'i rdo rje rtse mo lnga pa la/_/oM hUM suM k+ShuM yuM yongs su gyur pa las/_lha mo rnams rtse mo rnams la bsgom par bya'o/_/lag pa g.yon par zla bar rnam par bkod la/_hrIHlas byung ba'i pad+ma 'dab ma
[\[74a.5\]]brgyad par oM h+m+r+yu~M s+m+r+yu~M y+m+r+yu \u0f83yongs su gyur pa las/_/byung ba'i lha mo rnams bsam par bya'o/_/dkar po dang dud ka dang dung dang pad+ma la sogs pa ni lag pa g.yas pa'i sor mo la dgod do/_/gi wang dang dri ma gsum dang 'jigs pa dang sa'i gdugs ni g.yon pa la dgod do/_/ye shes dang
[\[74a.6\]]rnam par shes pa gnyis ni mthe bong gnyis la ste/_lag pa la sogs pa'i las can ma rnams so/_/lkog mar zla ba legs par bsams pa la gnas pa'i pad+ma'i 'dab ma gcig gis/_rdo rje bzang po nas 'bru tsam dbus su yi ge oM dang ldan par lce la bsams te sbyang ngo /_/
[\[74a.7\]]snying ga'i nyi ma'i dkyil 'khor gyi rdo rje'i lte ba la gnas pa'i yi ge hU~M gi 'od zer gyi sprin gyi tshogs kyis sems can rnams 'bad pas yang dag par sbyangs nas 'od zer gyi phreng ba rnams skad cig tsam gyis yongs su gyur pa las/_rin po ches brgyan pa'i gnas su pad+ma dang zla ba'i gdan
[\[74b\]]
[\[74b.1\]]la bzhugs pa dung dang kun+da ltar dkar zhing 'od bzang ba/_phyag gnyis pa sems dpa'i skyil mo krung du bzhugs pa/_sangs rgyas lngas dbang bskur pa'i cod pan mnga' ba/_phyag g.yas pa rdo rje thugs kar gdengs shing 'jog pa/_g.yon pa dkur bsten pas dril bu bsnams
[\[74b.2\]]pa/_sku la rgyan thams cad kyis brgyan pa/_/na bza' shin tu mdzes pas brgyan pa/_'od zer gyi phreng ba dpag tu med pa 'phro bar bsams la/_badzra satwa haM zhes brjod de/_g.yas pas rdo rje gsor nas 'od zer lnga'i tshogs kyis sa 'og rim pa bdun dang /_bgegs
[\[74b.3\]]rnams tshig par gyur par bsam mo/_/de skad du/_bzhi dang rnam bzhi nyid dang ni/_/gzhi nyid gzhi med ro yis bzhi/_/gzhi bzangs dang ni nges pa'i bzhi/_/sa 'og bdun du bsgrags pa yin/_/zhes pas bshad pas so/_/de ltar yongs su sbyangs nas gzung pa dang 'dzin
[\[74b.4\]]pa las rnam par grol zhing /_sbyin pa rnam par dag pa'i rdo rje'i ra ba rim pa gsum bya'o/_/steng du tshul khrims rnam par dag pa'i rdo rje'i dra ba rnams gsum bya'o/_/'og tu bzod pa rnam par dag pa'i phur bu'i ra ba la gnod par byed pa 'gog par byed pa gzhom pa'i phyir
[\[74b.5\]]phur bus gdab po/_/de ltar srung ba'i 'khor lo bsams nas/_lcags kyus ye shes kyi mkha' 'gro ma dang lhan cig sbyor bas bkug la/_dam tshig gi phyag rgya bstan par bya ste/_rdo rje khu tshur gnyis bcings la/_/g.yon pa snying gar bzhag nas g.yas pa dkur
[\[74b.6\]]bstod de/_'jog pa'i dam tshig gi phyag rgya bstan par bya'o/_/de nas gdan dbul bar bya'o/_/rin po che'i seng ge'i gdan gyi steng du pad+ma dang /_zla ba'i steng du bzhugs nas/_gdugs dkar pos brgyan par byas la/_mchod yon dang zhal bsil dang /_mchod pa rnam lngas
[\[74b.7\]]yang dag par mchod de/_rdo rje dril bu blangs la oM kA ya tu Sh+ya ho/_bA ka tu Sh+ya ho/_/tsit+ta tu Sh+ya ho/_/zhes dril bu dkrol zhing bstod pa'i mchod pas bstod par bya'o/_/de nas [(]tha ma la [,]tha mal [)]pa'i sbyor bas dmigs la/_lha de nyid kyi spyan sngar bdag nyid dbul bar bya'o/_/oM pany+tsa DA ki nI pu dzo pas+thA
[\[75a\]]
[\[75a.1\]]nA ya At+ma nAM niR+YA ta yA mi/_oM A tsar+ya pU dzo pas+tha nA ya At+ma nAM niR+YA ta yA mi/_oM satwA r+tha ut+ta ra yA ya At+ma nAM niR+YA ta yA mi/_khro dang nga rgyal las ldog cing /_/brdzun dang zhe gcod tshig rnams dang /_/sdig pa'i grogs dang 'tshe ba'i gzhi/_/ma byin len pas ldog par bgyi/_/sangs rgyas chos dang dge
[\[75a.2\]]'dun la/_/rtag par bdag nyid skyabs su mchi/_/theg pa gsum ni thams cad dang /_/rnal 'byor gsang sogs mkha' 'gro ma/_/dpa' bo dpa' mo dbang phyug ma/_/byang chub sems dpa' bdag nyid che/_/khyad par du yang slob dpon la/_/bdag ni rtag par skyabs
[\[75a.3\]]su mchi/_/rang nyid kyi byang chub kyi sems tshigs su bcad pa yang brjod par bya ste/_pha dang ma ni gsad pa dang /_/rgyal po gtsang sbrar spyod gnyis dang /_/pho brang 'khor bcas bcom pa ni/_/dag pa'i lus zhes bya bar bshad/_/de nas snying gi pad+ma dkar po la k+ShuM bsams la/_
[\[75a.4\]]de las byung ba'i 'od zer gyi tshogs kyis sems can thams cad dang /_bdag nyid kyang mi snang bar bya ste/_sgra la 'gags bar bsams la/_/oM swa b+hA ba shud+d+haHsarba d+harmAHswa b+hA ba shud+d+ho\u0f85haM/_zhes brjod do/_/yu~M k+Shu~M su~M hU~M las rlung dang me dang chu dang sa'i dkyil 'khor bsams la/_k+Shu~M las 'o ma can
[\[75a.5\]]gyi rgya mtsho/_/su~M las ri rab bsams pa'i steng du rdo rje'i b+h+rU~M gyi 'od zer gyi tshogs kyis bgegs thams cad bsregs nas/_'od zer de rnams yongs su gyur pa las/_rin po chen sna tshogs bkod pa'i khang pa brtsegs pa bsam par bya ste/_/zur bzhi pa la sgo bzhi pa/_/rta babs bzhis ni
[\[75a.6\]]rnam par brgyan/_/rdo rje'i ka bas brgyan par yang /_/sna tshogs mtshan mar rnam par dgod/_/dril bu dra ba'i phreng ba dang /_/dra ba dra phyed bskor ba la/_/zur bzhi dag tu rdo rje dang /_/rin chen zla ba byed pas brgyan/_/sgo rnams su ni bum pa la/_/gnas pa'i rgyal mtshan bsgreng bar bya/_/
[\[75a.7\]]shar gyi sgor ni pad+ma la/_/seng ge mtshan ma bsgreng bya ste/_/byang sgor pad+ma rma bya yi/_/mtshan ma dag ni bsgreng bar bya/_/pad+ma dang pas mtshan pa yi/_/rgyal mtshan nub tu gzhag par bya/_/pad+ma chu srin gyis mtshan pa/_/de bzhin lho yi phyogs su gzhag_/dang po'i dkyil 'khor phyogs
[\[75b\]]
[\[75b.1\]]kyi mdog_/gnyis pa khrag ltar dmar ba'o/_/gsum pa mkha' ltar sngo bsangs te/_/snam bu gser gyi mdog can no/_/rnal 'byor dbang phyug che rnams kyang /_/rtag tu tshul ni 'di bzhin brtag_/dbus su seng ge yi ni gdan/_/shar du glang po che yi gdan/_/byad phyogs
[\[75b.2\]]su ni rma bya'i gdan/_/nub tu nam mkha' lding gi gdan/_/lho ru ci bgyi zhes bya'i gdan/_/dbang ldan phyogs su seng ge'i gdan/_/me phyogs rdo rje gdong gi gdan/_/bden bral phyogs su ma he'i gdan/_/rlung gi phyogs su ce sbyang gdan/_/sgo bzhi dag tu ngo yi gdan/_/gnyis
[\[75b.3\]]pa'i 'khor lo zlum po la/_/pad+ma dang ni zla ba'i gdan/_/rim pa gsum pa nyid la ni/_/'jig rten pa yi rab grags ldan/_/de ltar gdan yongs su brtags nas de bsrung bar bya ba'i phyir/_/rdo rje rab la sogs pa dang /_dra ba dang phur bu la sogs pa bya la/_/gtso bo'i gdan pad+ma
[\[75b.4\]]dkar po la A li yongs su gyur pa las/_zla ba'i dkyil 'khor/_de'i steng du kA li yongs su gyur pa las/_nyi ma'i dkyil 'khor te/_gnyis pa de'i steng du yi ge hU~M la phyogs kyi 'dab ma la gnas pa'i lha mo bzhis bskul bar bsam par bya ste/_dza dza dza dza badzra satwa a batra na ra
[\[75b.5\]]sid+d+hi/_ma hA ma hA ha ha ha ha hUM ka ra nA tha/_sa ma yo haM na ma ta mi te/_ba ba ba ba ba badzra spo Ta gu h+yo ng+ga te de ha d+harmA/_a a a a A ho to Sha Ta/_badzra a li me ka shu lo ya na hU~M/_bzhi po des de ltar bskul nas/_yi ge hU~M der thim par gyur par bsams la/_de'i 'od zer yongs su gyur
[\[75b.6\]]pa las rdo rje rtse lnga pa bsam par bya ste/_mnyam pa nyid kyi ye shes so/_/oM badzra shud+d+haHsarba d+harmA badzra shud+d+ho\u0f85ho/_/zhes brjod la lte ba'i yi ge hU~M gi 'od zer gyi chogs kyis sems can thams cad yongs su sbyongs nas/_bya ba sgrub pa la ro gcig par gyur pa dang /_seng ge'i
[\[75b.7\]]gdan gyi steng du rang gi gnas su sbyang zhing /_nyi ma'i dkyil 'khor yang bsams la/_gdugs dkar pos brgyan te/_de nas/_zhal gsum pa dang phyag drug pa/_/sems dpa'i skyil mo krung gis bzhugs/_/skra ni grol zhing rnam par 'phro/_/thod pa'i phreng bas rnam par bcings/_
[\[76a\]]
[\[76a.1\]]rdo rjes brgyan pa'i rtse bran yang /_/sangs rgyas lngas ni rnam par brgyan/_/sku mdog sngo zhing shas cher grags/_/sprul gyi rgyan gyis rnam par brgyan/_/khro bo sgeg pa rnam par bshad/_/zhal gsum spyan ni rnam pa gsum/_/gad rgyangs ha has zhal gdangs pa/_/
[\[76a.2\]]na bza' dmar pos nye bar mdzes/_/kha T+wA~M ga ni gyen du bsgreng /_/gnyis pa la ni dgra sta nyid/_/gsum pa rtag tu rdo rje can/_/g.yon gyi dril bu nges dkrol zhing /_/gnyis pas rnal 'byor ba yi snod/_/de bzhin gsum pas ral gri rnams/_/'od zer dpag med ldan par ni/_/
[\[76a.3\]]mkhas pas dbus su bsgom par bya/_/sku mdog dkar zhing rab mdzes pa'i/_/phyag gnyis mgrin par 'khyud nas su/_/ma mchu tshems kyis 'das par mdzad/_/zhabs kyi tshigs kyis bkres nas su/_/rdo rje pad+mar thim par mdzad/_/yan lag rgyan kun gyis brgyan cing /_/
[\[76a.4\]]shin tu mdzes pa'i gos gsol nas/_/shes rab dang ni 'dus nas bzhugs/_/de nas ba dan gsum pa'i phyag rgyas yi ge brgyad dgod par bya ste/_k+Shu~M ni spyi bor rnam par bsam/_/yi ge hU~M ni mig gnyis su/_/yu~M ni rna ba sna gnyis su/_/su~M ni lce la yang dag 'bar/_/lkog
[\[76a.5\]]mar s+m+r+yu~M bsam par bya/_/nang 'tshong de bzhin h+m+r+yu~M bsam/_/snying gi phyogs su y+m+r+yuM ngo /_/lte bar k+Sh+m+r+yu~M dgod par bya/_de ltar bsams nas lcags kyu dkar pos ye shes kyi mkha' 'gro ma bkug la/_dam tshig gi phyag rgya bstan cing mchod yon dang /_zhal bsil dang gdan bstabs la yang
[\[76a.6\]]dag par mchod do/_/oM badzra aM ku sha dzaHhU~M ba~M hoH/_/zhes bya bas yu rnal 'byor yu gyis ni nam mkha'i thugs kar nyi ma'i dkyil 'khor la bcug la/_bcings te dbang du byas nas mnyes par bya'o/_/oM hU~M A swA hA/_zhes bya ba'i sngags 'dis/_nyi ma'i lag bas sangs
[\[76a.7\]]rgyas lnga'i dbang bskur ba brtag par bya'o/_/sngags 'dis rgyan gyi phyag rgya dbul bar bya'o/_/bshad ma thag pa'i rim pas gsang sngags kyis bskyed pa'i lha'i sku la mngon par zhen pa gsal bar bya ba'i phyir sngags 'dis brjod par bya ste/_oM yog shud+d+haHsarba d+ha rmA yo ga shud+d+ho\u0f85haM/_
[\[76b\]]
[\[76b.1\]]de nas thabs dang shes rab shin tu thim zhing /_sgyu ma lta bur lhag par mos pas/_bdag dang gzhan gyi don rdzogs par byed pa'i dkyil 'khor dbyung bar bya ste/_su~M bzlas pa las yang dag byung /_/dung dang kun+da zla 'od bcas/_/phyag gnyis skra ni rnam par grol/_/
[\[76b.2\]]sangs rgyas phreng bas rnam par brgyan/_/yan lag rgyan rnams rnam par brgyan/_/rigs gsum khro bo hUM mdzad pa/_/kha T+wAM ga dang rnal 'byor snod/_/'od zer dpag tu med pa 'bar/_/sham thabs glang po'i pags pa ste/_/na ri'i pags pa gos su mnabs/_/de yi dkyil
[\[76b.3\]]'khor 'od 'khor lo/_/glang chen rol pa'i stabs kyis bzhugs/_/rdo rje lcags kyus bkug nas ni/_/rdo rje mkha' 'gro ma shar du/_/oM AHswA hA/_sa yi dbugs phyin las byung ba/_/A skyes mi bzad mkha' 'gro ma/_/sku mdog ser mo shin tu mdzes/_/rnam par gtsigs
[\[76b.4\]]pa ha har bzhad/_/dbu skra gyen du rnam par 'bar/_/sangs rgyas lnga yi dbu rgyan can/_/rma bya'i gdan ni rnam mnan nas/_/skyil krung dag ni phyed pas bzhugs/_/rgyan rnams kun gyis sku la brgyan/_/phyag gnyis rnam par mdzes pas na/_/kha T+wAM rnal 'byor snod dag bsnams/_/me
[\[76b.5\]]yi dkyil 'khor la bzhugs pas/_/sham thabs glang po'i pags ba ste/_/na ra'i pags pa gos su mnabs/_/lha mo de ltar bsgom bya ba/_/rtag tu byang gi phyogs su bzhugs/_/oM a+a swA hA/_a+a+a skyes me yi dbugs las byung /_/ro langs ma ni nub tu dgod/_/mkha' lding gdan la
[\[76b.6\]]bzhugs nas ni/_/tsog bu'i 'dug stangs dag gis bzhugs/_/kha dog dmar zhing shin tu mdzes/_/phyag gnyis 'jigs pa'i hU~M mdzad pas/_/skra ni 'bar zhing rnam par gyes/_/sangs rgyas lnga yis rnam par brgyan/_/kha T+wA~M rnal 'byor snod bsnams shing /_/rgyan rnams kun gyis rnam
[\[76b.7\]]par brgyan/_/sham thabs glang po'i pags pa ste/_/na ra'i pags pa gos su mnabs/_/mi g.yo 'tshe ba med pa yi/_bsam bas kun nas bsgom par bya/_/oM a+a+aHaM swA hA/_a+a+a skyes rlung gis dbugs 'byin 'byung /_/gtum mo lha yi dbang phyug ma/_/mdog snod mi bzang chen mo ste/_/
[\[77a\]]
[\[77a.1\]]ha ha'i gad rgyangs 'jigs pa sgrogs/_/ci bgyi'i gdan la gnas nas ni/_/pus mo'i skyil krung dag gis bzhugs/_/dbu skra dmar po rnam par 'thor/_/sangs rgyas lnga yis rnam par brgyan/_/phyag gnyis rnal 'byor snod dang ni/_/kha T+wAM ga ni rab tu bsnams/_/
[\[77a.2\]]sku la rgyan rnams kun gyis brgyan/_/sham thabs glang po'i pags pa ste/_/na ra'i pags pa gos su mnabs/_/lho ru rtag tu bsgom par bya/_/oM a+a aM swA hA/_r-i yi sa bon las byung ba/_/lha mo'i ming ni seng ge can/_/seng ge'i gdan la rnam par bzhugs/_/rol pa'i stang stabs
[\[77a.3\]]dag dang ldan/_/dkar dang ser la sogs mdog can/_/'bar ba'i 'od dang 'dra ba'i 'od/_/phyag gnyis na bza' dmar po bsnams/_/rgyan rnams kun gyis rnam par brgyan/_/lag pa gyen gdengs sa ral gri dang /_/g.yon pa sdigs mdzub zhags pa'o/_/bdud rnams thams cad skrag
[\[77a.4\]]byed pa/_/dbang ldan phyogs su rnam par dgod/_/oM r-i swA hA/_r-I yi sa bon las byung ba/_/rdo rje chu can zla bas brgyan/_/dkar dang gnag la sogs mdog ldan/_/dkyil 'khor tsham ngam gnas pas bzhugs/_/phyag gnyis khro bo'i bshad par ldan/_/na bza' dmar pos rnam par
[\[77a.5\]]brgyan/_/lcags kyu zhags pa sdigs mdzub ldan/_/stag mo me yi phyogs su bkod/_/oM r-I swA hA/_l-i yi sa bon las byung ba/_/wa mo nag mo rnam par mdzes/_/ma he'i gdan la rnam gnas shing /_/skyil krung phyed par yang dag ldan/_/phyag gnyis dgra sta zhags pa bsnams/_/me yi
[\[77a.6\]]dkyil 'khor dag gis brgyan/_/mche ba'i gzugs ni gtsigs pa dang /_/ha ha bzhad cing shin tu 'jigs/_/na bza' dag ni dmar bor mnabs/_/bden bral phyogs kyi lha mo yin/_/oM l-i swA hA/_/l-I yi sa bon las byung ba'i/_/lha mo 'ug pa mi ni dbyung /_/sku mdog dmar
[\[77a.7\]]dang ser bar snang /_/ce sbyang gi ni gdan la bzhugs/_/tsog bu'i 'dug stangs yang dag ldan/_/phyag gnyis dbyig pa snod bsnams shing /_/rgyan rnams kun gyis rnam par brgyan/_/na bza' dag ni dmar po gsol/_/'bar ba'i me dang mnyam pa'i 'od/_/lha mo de ltar bsgom bya ba/_/
[\[77b\]]
[\[77b.1\]]shan pa rlung gi phyogs su gnas/_/oM l-I swA hA/_nang gi dkyil 'khor sgo rnams su/_/sgo srung rnam pa bzhi dag ni/_/lha 'gugs la sogs rnam par 'grel/_/bsgom ba de nyid bdag gis bsgom/_/rang sngags las byung mkha' 'gro ma/_/rgyal ba'i dbang mo zhes bya ba/_/mdog
[\[77b.2\]]dkar phyag ni gnyis dang ldan/_/rgyan rnams kun gyis sku la brgyan/_/gtum mo'i sgra ni rnam par 'thor/_/de yi zhal du phyag 'dzud cing /_/ha ha zhes bzhad rab 'jigs ma/_/yi dgas kyi ni gdan la bzhugs/_/'gugs pa la ni rab brtson pa'i/_/lha mo shar gyi sgo ru dgong /_/oM
[\[77b.3\]]iM swA hA/_rang sngags las byung lha mo ni/_/glang po'i dbang mo zhes bya ba/_/drag mo chen mo sku mdog ser/_/yi dgas gdan la rnam par bzhugs/_/phyag gnyis thal mo sbyar ba dang /_/dbu skra gyen du me ltar 'bar/_/mi bzad gzugs kyis bzhad bya zhing /_/shin tu mdzes
[\[77b.4\]]pa'i 'od kyis brgya na/_/'od zer 'bar bas 'khrugs shing gsal/_/byang gi phyogs su rnam par dgod/_/oM A~M swA hA/_rang sngags las byung 'jib ma ni/_/rgyal ba'i dbang mo zhes bya ba/_/mdog dmar 'jigs pa'i sgra sgrogs pa/_/yi dgas kyi ni gdan la bzhugs/_/
[\[77b.5\]]rab mdzes gos ni rnam par mnabs/_/phyag mthil gnyis na srad bu dmar/_/thal mo sbyar bas khrag gsol bas/_/me 'bar ba yi 'od mnga' ba/_/drag po 'ching bar byed pa yi/_/'ji ba ma nub tu bsgom par bya/_/oM hriM ha~M swA hA/_rang sngags las byung lha mo ni/_/kaM bu dzi ni zhes
[\[77b.6\]]bya ba/_/mdog gnag ro yi gdan la bzhugs/_/phyag gnyis skra ni rnam par 'thor/_/rab mdzes na bza' dmar po mnabs/_/sangs rgyas kun gyis rnam par brgyan/_/phyag na tho ba sdigs mdzub ldan/_/'gro ba'i sems ni rmongs par byed/_/drag cing me 'bar 'dra pa'i 'od/_/lho
[\[77b.7\]]phyogs su ni bsgom par bya/_/rim pa dag ni gnyis pa la/_/rnal 'byor ma rnams mkhas pas dgod/_/spos byed 'du byed gtum mo ni/_/shar gyi phyogs kyi lha mo yin/_/bdud rtsis gang pa'i thod pa la/_/sgeg pa'i phyag ni rnam par mdzes/_/drag po khrag 'thung sha za ma/_/byang gi phyogs
[\[78a\]]
[\[78a.1\]]kyi lha mo yin/_/lcags kyu la sogs lnga rnams kyis/_/bkang ba'i thod pa phyag na bsnams/_/gtum 'bar 'jigs su rung ba ni/_/nub kyi phyogs kyi lha mo yin/_/lag pa gnyis kyis pad+ma'i snod/_/thogs pa ru ni rnam par dgod/_/thod can rdo rje can
[\[78a.2\]]kun ni/_/lho yi phyogs kyi lha mo yin/_/thod pa bza' btung gis khengs dang /_/rdo rje dag ni phyag na bsnams/_/sgeg mo dri ni dbang ldan du/_/pi wang me tog me yi phyogs/_/glu ma bdug spos bden bral du/_/gar ma mar me rlung gi phyogs/_/'dug pa'i lha mo nyi shu yang /_/
[\[78a.3\]]rgyan rnams kun gyis rnam par brgyan/_/'di dag rgyan sogs phyogs dang mtshungs/_/pad+ma zla ba'i steng na gnas/_/gsum pa gzhan gyi gdan la ni/_/shar sgor khyab 'jug gsol ka'i tshul/_/tshangs pa lag na rnga yab bsnams/_/byang gi sgor ni rnam par gnas/_/drag po la sogs
[\[78a.4\]]bstod sgrar ldan/_/nub kyi sgor ni gzhag par bya/_/brgya byin rin chen gdugs thogs la/_/lho yi phyogs su gzhag par bya/_/rnga dag brdung zhing rnga yab thogs/_/gar dang glu yis brgyan pa dang /_/sder bcas chung mar bcas pa yi/_/brgya byin byang shar mtshams su gzhag_/
[\[78a.5\]]lag na rin chen myu gu thogs/_/mu tig do shal dag gis brgyan/_/sde dang bcas shing chung mar bcas/_/ku be ra ni shar lho gzhag/_/rgyal mtshan gdugs dang bla brer bcas/_/sde dang bcas shing chung mar bcas/_/'byung po'i tshogs kyi rgyal dbang po/_/lho nub phyogs su gzhag
[\[78a.6\]]par bya/_/pi wang gling bu dum yis/_/glu dang gar la sogs pa mkhas/_/chung mar bcas pa'i klu dbang ni/_/nub byang mtshams su gzhag par bya/_/de ltar dkyil 'khor ba'i lha'i 'khor lo'i gnas ji lta ba bzhin du gzhag la/_yang lcags kyu dkar pos ye shes kyi dkyil 'khor
[\[78a.7\]]spyan drangs nas/_dam tshig dkyil 'khor la gzhag ste/_sngar bshad pa'i sngags dang phyag rgya dang bcas pas dam tshig gi phyag rgya bstan la/_rang gi gzugs rnams la ye shes sems dpa' gzhug par bya'o/_/de rnams kyi thugs kar sngags kyi phreng bar rab tu 'bar ba ni chos kyi
[\[78b\]]
[\[78b.1\]]phyag rgya'o/_/spro ba dang bsdu ba ni las kyi phyag rgya'o/_/de ltar phyag rgya bzhi dang sbyar nas thams cad kyi cod pan la rnal 'byor nam mkha'i dbang bskur ba nyid du bsam par bya'o/_/de nas phyag rgya bstan par bya ba'i phyir gsungs pa/_de rnams ming gi gsang sngags ni/_oM dang
[\[78b.2\]]bsregs pa'i mtha' ma'o/_/dri ma gsum gyi tshigs gsum la/_/ro tsa na ni lcags kyur sbyar/_/oM a kAR+ShA Ni hU~M phaT swA hA/_'jig rten pa la sogs pa dgug pa'i sngags dang phyag rgya'o/_/khu tshur gnyis sbyar brtan bcings nas/_/dri ma gsum gyi bdug spos btang /_/gnyis
[\[78b.3\]]po reg pa'i sbyor ba yis/_/rdo rje mdung thung bstan par bya/_/oM tiSh+Tha A sa na swA hA/_gdan gyi sngags dang phyag rgya'o/_/pad+ma ye shes dkris pa yis/_/sa yi gdugs dang rnam shes mnan/_/gnyis po lcags sgrog dkris nas ni/_/lhag ma ba dan gsum par bsgreng /_/dri ma gsum
[\[78b.4\]]ni bdug spos reg_/rdo rje rtse ni lnga pa yin/_/oM hU~M ha swA hA/_rnal 'byor nam mkha'i sngags dang phyag rgya'o/_/khu tshur gnyis ni brtan bcings la/_/gung mo gnyis ni brkyang bar bya/_/mdzub mo mdun du kha sprad la/_/ye shes lha mo dag la bstan/_/oM oM a swA hA/_ye shes mkha'
[\[78b.5\]]'gro ma'i sngags dang phyag rgya'o/_/lag pa dang ni lag par sbyar/_/mthe bong dbus su gzhug par bya/_/yang dang yang du bskyod byas la/_/shar gyi rdo rje can la bstan/_/oM su~M sa swA hA/_rdo rje can ma'i sngags dang phyag rgya'o/_/khu tshur mnyam par brtan bcing la/_/mthe bong gnyis ni
[\[78b.6\]]rnam par brkyang /_/drag mo la ni phyag rgya bstan/_/byang gi phyogs su brtsam par bya/_/oM k+Shu~M k+Sha swA hA/_drag mo'i sngags dang phyag rgya'o/_/'di yi phyag rgya brtan bcings la/_/gung mo gnyis ni rnam par brkyang /_/nub kyi phyogs su ro langs ma/_/phyag rgya la sbyar bar bya/_/oM yu~M ya swA hA/_
[\[78b.7\]]ro langs ma'i sngags dang phyag rgya'o/_/phyag rgya de nyid brtan bcings la/_/mthe'u chung gnyis ni rnam par brkyang /_/lho yi phyogs su gtum mo la/_/phyag rgya de ni rnam par brkyang /_/oM hU~M swA hA/_gtum mo'i sngags dang phyag rgya'o/_/phyag rgya kun gyi dang po ru/_/pad+ma'i bskor ba
[\[79a\]]
[\[79a.1\]]sngon du bya/_/rdo rje bsdams pa gnyis byas la/_/ro tsa na dkar po'i lcags sgrog yin/_oM smra~M swA hA/_seng ge ma'i sngags dang phyag rgya'o/_/de yi phyag rgya brtan bcings la/_/dri ma gsum dang bdug spos btang /_/oM h+m+r+yu~M swA hA/_stag mo'i sngags dang phyag
[\[79a.2\]]rgya'o/_/de yi phyag rgya brtan bcings la/_/sa yi gdugs dang pad lcags sgrog/_/oM y+m+r+yu~M swA hA/_wa mo'i sngags yu dang phyag rgya'o/_/rdo rje bcings ba gnyis las ni/_/phan tshun du ni mngon par bskyod/_/oM k+Sh+maM swA hA/_'ug pa mo'i sngags yu dang phyag rgya'o/_/lag pa gnyis
[\[79a.3\]]ka khar bcug ste/_/dgod pa bla na med pa bya/_/oM hU~M hu swA hA/_mkha' 'gro rgyal po'i dbang yu mo'i sngags dang phyag rgya'o/_/thal mo spyi bor sbyar nas gzhag_/oM phaT hU~M swA hA/_sgrol ma'i sngags dang phyag rgya'o/_/yi dgas thal mo khar bcug ste/_/hU~M zhes bya ba rab tu sgrogs/_/
[\[79a.4\]]oM pheM hU~M swA hA/_'jib ma'i sngags dang phyag rgya'o/_/zla ba'i khu tshur brtan bcings la/_/rna ba'i rtsa ru sbyar bar bya/_/oM hrI hU~M swA hA/_kaM po dzi'i sngags dang phyag rgya'o/_/dkyil 'khor nang gi lha mo bcu gsum gyi sngags dang phyag rgya'o/_/zla ba'i lag pa brkyang nas su/_/rnam shes dag
[\[79a.5\]]ni dgug bar bya/_/mdun gyi gnyis ni sbyar bar bya/_/bdud rtsi'i chu ni sngon 'gro ba'i/_/oM ha ho hriHswA hA/_shar gyi phyogs kyi rnal 'byor ma gsum gyi sngags dang phyag rgya'o/_/nyi ma zla ba sbyar nas ni/_/nyi ma'i steng du sbyar bar bya/_/oM griM g+h+ra swA hA/_byang gi phyogs kyi rnal 'byor ma/_/
[\[79a.6\]]gsum gyi sngags dang phyag rgya'o/_/rdo rje thal mo brtan bcings la/_/nyi ma dang ni zla ba spro/_/oM ku ru ku ru swA hA/_nub kyi phyogs kyi rnal 'byor ma gsum gyi sngags dang phyag rgya'o/_/zla ba nyi ma gnyis brkyang nas/_/rgyab kyi rgyab tu sbyar bar bya/_/sor mo'i rtse mo sprad pa ni/_/lho yi rnal
[\[79a.7\]]'byor ma gsum rgya/_/oM bet+tA lI hU~M swA hA/_rdo rje khu tshur gnyis bcings la/_/rked pa gnyis kyi mtshams su gzhag_/oM hUM ho swA hA/_sgeg mo'i sngags dang phyag rgya'o/_/zla ba'i khu tshur brgyang nas su/_/mthe bong bsgreng bar shes byas la/_/bzung nas nyi ma'i lag pa ni/_/dung ltar
[\[79b\]]
[\[79b.1\]]sbyar ba dri yi rgya/_/oM su pri ya gan+d+he hU~M swA hA/_dri'i sngags dang phyag rgya'o/_/pi wang 'dra ba'i pi wang gis/_/oM hU~M swA hA/_pi wang gi sngags dang phyag rgya'o/_/thal mo gnyis ka sbyar nas ni/_/spyi bor bskor nas dbye bar bya/_/oM shrIM swA hA/_me tog gi sngags dang phyag rgya'o/_/
[\[79b.2\]]rdo rje khu tshur gnyis bcings te/_/dkar po bteg nas mdun du sbyar/_/glu len pa ltar bya ba ni/_/glu yi phyag rgya yin par bshad/_/oM hU~M oM swA hA/_glu'i sngags dang phyag rgya'o/_/rdo rje khu tshur brtan bcings la/_/zla bas mtshan ni gzung bar bya/_/oM i swA hA/_bdug pa'i sngags
[\[79b.3\]]dang phyag rgya'o/_/zla ba'i lag pa g.yas pa yi/_/phrag pa dag tu rnam par gzhag_/oM su nri t+ye swA hA/_gar gyi sngags dang phyag rgya'o/_/thal mo bcings nas spyi bor gzhag_/oM k+Shu~M swA hA/_mar me'i sngags dang phyag rgya'o/_/rim pa gnyis pa'i lha mo nyi shu'i sngags dang phyag rgya
[\[79b.4\]]bshad zin to/_/nyi ma'i khu tshur bcings nas su/_/gyen du rnam par dgrol bar bya/_/oM k+Shu~M swA hA/_khyab 'jug gi sngags dang phyag rgya'o/_/rdo rje khu tshur bcings nas ni/_/snying ga dag tu rnam par bskyod/_/oM sa swA hA/_tshangs pa'i sngags dang phyag rgya'o/_/ba dan gsum pa gyen du bsgreng /_/oM
[\[79b.5\]]hU~M hU~M swA hA/_drag po'i sngags dang phyag rgya'o/_/zla ba'i khu tshur brtan bcings la/_/de nas nyi ma'i lag pa brkyang /_/ro tsa ni ni gzhug par bya/_/oM ma~M mu hU~M swA hA/_brgya byin gyi sngags dang phyag rgya'o/_/nyi ma'i khu tshur brtan bcings la/_/dkar po dud pa bsgreng bar bya/_/dpral ba'i steng gi
[\[79b.6\]]thad sor byug_/dbang po yi ni dam tshig 'dod/_/oM mu mu swA hA/_dbang po'i sngags dang phyag rgya'o/_/rdo rje khu tshur brtan bcings la/_/ro tsan ni dkar po brkyang /_/sngon ma gnyis ni kha sprad la/_/rin chen lta bur sbyar bar bya/_/oM d+ha nA gre hU~M swA hA/_ku ba ra'i sngags dang phyag rgya'o/_/lag
[\[79b.7\]]pa gnyis ni brkyang nas ni/_/oM g+hA d+ha ni hU~M phaT swA hA/_'byung po'i sngags dang phyag rgya'o/_/khu tshur byas nas dkar po bsgreng /_/oM b+hur b+hu ba swA hA/_klu'i bdag po'i sngags dang phyag rgya'o/_/lag pa g.yon pa rgyab bstan cing /_/lag pa g.yas pa mdun bstan la/_/dbang ldan gyi
[\[80a\]]
[\[80a.1\]]ni phyogs dag tu/_/lan gsum bar du bskyod par bya/_oM badzra prA ka ra hU~M phaT/_rdo rje ra ba'i sngags dang phyag rgya'o/_/lag pa gnyis ni brkyang nas su/_/rtse mo dag tu reg par bya/_/oM dzu~M swA hA/_rdo rje ra ba'i sngags dang phyag rgya'o/_/lag g.yon khu tshur byas nas su/_/mthe
[\[80a.2\]]bong brkyang nas smad par bya/_/oM bru~M swA hA/_phur bu'i sngags dang phyag rgya'o/_/nyi ma'i lag pa brkyang nas ni/_/rnal 'byor ma rnams kun la bsnyen/_/oM pra tI tsh+tsha su gan+d+he hU~M swA hA/_dri'i sngags dang phyag rgya'o/_/de nyid legs par bcings nas ni/_/rked pa'i 'og tu sbyar bar bya/_oM puSh+pe
[\[80a.3\]]swA hA/_me tog gi'o/_/de nyid bcing la bdug spos dbul/_/oM d+hU pe mA li ni hU~M swA hA/_/bdug pa'i'o/_/nyi ma'i khu tshur mthe mong brkyang /_oM na dri tI kaSh+Na dI pe hU~M swA hA/_mar me'o/_/lag pa gnyis ni brkyang nas kyang /_/dbus su mthe bong bskyod par bya/_/oM ku ru ku ru ma hA b+hak+Sha shrI
[\[80a.4\]]shrI hUM swA hA/_lha bshos kyi'o/_/de ltar sngags dang phyag rgya dang bcas pa'i mchod pa rnam pa nyi shu hU~M dang sbyar bas lha mo rnams kyis mchod cing bstod bzhin pa'i bdag nyid ye shes mkha' 'gro ma'i gzugs su bsam par bya'o/_/de nas bdag dang gzhan mchod bar bya ba'i phyir/_bdud
[\[80a.5\]]rtsis bkang pa'i dung chos blang la/_/rnal 'byor ma thams cad kyi mdun du/_sngags 'dis se gol gsum gtogs par bya'o/_/oM ha ho hrI swA hA/_bdud rtsi lnga sbyin pa'i sngags dang phyag rgya'o/_/sngar bshad pa'i rnam par dag pa'i rdo rje dang dril bu blangs la/_/yi ge hU~M gi dbyangs dang
[\[80a.6\]]bcas pa'i sngags 'di 'don par bya'o/_/oM hU~M hU~M/_oM pradz+nyA hU~M hU~M hU~M/_oM pheM g+he/_oM phaiM g+he//_oM g+h+ra~M g+h+ra~M g+h+ra~M hUM~M swA hA/_mnyes pa chen por bya ba'i sngags so/_/de nas rdo rje dril bu dkrol/_/'bad pa yis ni gsang sngags 'don/_/rdo rje khu tshur gnyis bcings la/_/rgyab kyi rgyab tu sbyar bar bya/_/
[\[80a.7\]]sa gdugs pad+ma bcings pa dang /_/hU~M la sogs pas bskyod par bya/_/oM badzra g+haN+Ta ho/_/oM badzra g+haN+Da ra ni ta pra ra N-i ta/_sarba bud+d+ha k+She tra pra tsa li te/_pradz+nyA pA ra mi tA nA da swa b+hA be badzra d+harmA hr-i da ya saM to Sha Ni hU~M hU~M hU~M swA hA/_rdo rje dril bu'i sngags so/_/rdo rje khu tshur gnyis bcings nas/_/[(]rkad [,]rked [)]pa'i mtshams
[\[80b\]]
[\[80b.1\]]su gzhag par bya/_/khro bo'i bgegs dang bzhad pa dang /_/lus ni dgug gsum ltar gzhag ste/_/sgeg mo'i tshul gyis sgeg pa dang /_/pi wang tshul gyis pi wang dang /_/gling bu'i tshul gyis 'bud pa dang /_/sil snyan tshul gyis dkrol ba dang /_/brdabs pa'i tshul gyis
[\[80b.2\]]brdebs pa dang /_/gar gyi tshul gyis yan lag bskyod/_/rlung yab tshul gyis g.yob pa dang /_/rgyal mtshan tshul gyis bsgreng pa dang /_/bla bre'i tshul gyis bre ba dang /_/ba dan tshul gyis 'phyar ba dang /_/gdugs kyi tshul gyis dgab pa dang /_/cang te'u'i tshul gyis brdegs pa
[\[80b.3\]]dang /_/rnga yi tshul gyis brdung ba dang /_/bzhad pa'i tshul du 'dzum pa dang /_/gar gyi tshul gyis gar byed pa/_/khro bo'i tshul gyis khro ba dang /_/sgeg pa'i tshul gyis sgeg pa dang /_/'gying pa'i tshul gyis bsgyings pa dang /_/mda' 'dren nu ma 'khyud pa dang /_/rdo rje gsor zhing phyag 'tshal
[\[80b.4\]]ba'i/_/tshul gyis 'dud par byed pa ste/_/mchod pa nyi shu de nyid kyis/_/hU~M gi glu dang sbyar bar bya/_/de nas bstod pas mchod bya ste/_/sems dpa' chen po dang po'i mchog/_/dgyes chen rnams kyi dga' ba che/_/kun du bzang po kun gzigs pa'i/_/rdo rje snyems pa bdag po'i
[\[80b.5\]]bdag_/thugs kyi sems dpa'i ting 'dzin mchog_/rdo rje chen po stobs po che/_/kun du bzang po spyod pa'i mchog_/snying por gyur cing bdud 'joms pa'i/_/sangs rgyas kun gyi byang chub che/_/sangs rgyas byang chub rdzogs pa'i mchog_/hU~M mdzad hU~M ste 'jig rten gyi/_/bdag po
[\[80b.6\]]thugs kyi gtso bo nyid/_/'dod chags chen po bde ba che/_/'dod dang thar pa'i nor che ba/_/dus gsum srid gsum mchog gsum ste/_/'jig rten gsum mchog khams gsum pa/_/mi rgyu ba na mchog tu gsal/_/shin tu phra dang sbom pa'i tshogs/_/rgyu ba rnams kyi rab mchog
[\[80b.7\]]bsnyams/_/srid pa'i 'khor lo sbyong mdzad pa/_/thog mtha' med cing gsal ba min/_/sngon du sdug pa rnam par gnas/_/thugs kyi phyag rgya sbyor ba che/_/dam tshig de nyid blo gros che/_/rdo rje khro bo che/_/'bar zhing 'jigs pa 'dul ba'o/_/gdug pa mchog ni gdug pa che/_/drag cing
[\[81a\]]
[\[81a.1\]]khro la 'jigs par byed/_/de bzhin gshegs pa'i dngos grub che/_/mchog gi las can las chen po/_/dam tshig las ni bzang po'i lam/_/byang chub sems ni rtogs mdzad pa/_/thams cad dag byas pad+ma che/_/shes rab thabs kyi nor che ba/_/'dod chags dag
[\[81a.2\]]pa'i ting 'dzin mchog_/sna tshogs pa yi dbang phyug che/_/nam mkha' mtha' yas rtag pa'i nor/_/sems can kun gyi gnas chen po/_/dpal gyi 'byor pa 'byor pa'i dpal/_/bsam pa thams cad rdzogs mdzad pa/_/phyag 'tshal bdud rtsi phyag 'tshal 'dud/_/phyag 'tshal bdud
[\[81a.3\]]rtsi phyag 'tshal lo/_/dad pas khyod la 'jug bgyid pas/_/deng bdag rdo rje sems grub mdzod/_/rdo rje dril bu'i sgra dang ni/_/bstod pa 'di yis bstod par bya/_/de nas rdo rje glu la sogs pa blang bar bya ste/_hU~M hU~M hU~M/_de pa'u pa'u na ra sa/_/ba ru do nA da ling ga na jo ya ba yu/_/ha bad dza'u
[\[81a.4\]]ste Na Na hU~M/_te te hU~M/_b+ha bA b+ha bA/_bi mud ti de se su b+hu dza na/_ku ti ma ra ra ho/_/pu dzi ni bo ti kadz+dza ti hi/_de na Na hU~M hU~M/_te na na te te hU~M/_a ma ti/_a na ga g+ha/_a sad ti/_bi mud ti/_sun na bi sun na/_naM sa na sa ra/_bI da ni bI/_te na na hU~M hU~M te na na hU~M/_te te hU~M ma ra pa pa na tse ba hU~M ba ha de hU~M/_su na san sa re kadz+dzu
[\[81a.5\]]tu hU~M ha'u dza na pa te te na na hU~M/_de nas phyi rol gyi rnal 'byor ma dpag tu med pas kyang /_/pa'u na go na dam hU~M li ni shan nam/_d+ha ba la sangs ga_/ka ma ni ti na ma/_a mi ta bi bi shud+d+ha si hi d+ha nu kan tsa kan tsa/_na ba ra ta d+ha NuM ka Na ti ma hU~M/_a ti ba sa g+ho re ma Na Di na yi/_sadz+dza ka ba le so ni bak+Sha khe/_dzA ya dzA ya/_
[\[81a.6\]]ud d+ha ri te b+ha ba hU~M/_ma ra ga ya ra ya/_so ru hi hU~M/_kin tu ba ra b+hi sa na g+ho ru dan Da/_sa dza ba ka la ma/_ba s+ya mi te ba Na mi pa hU~M/_so hi li lu Ni tsha bi dz+dza lu/_mu tra tri pa/_da pa hU~M/_mA ra bi d+ha ra ru na ko ta yaM na ma hA ma hA hU~M/_rnga yi ni pa hUM/_rdo rje'i glu ni de nyid dang /_/rdo rje dril bu'i rab mchod cing /_/
[\[81a.7\]]pany+tsa ma dang ko shi ka_/bsres pa'i mtshan nyid bzang pos blang /_/de nas rim pa gsum pa 'jig rten pa la sogs pa bstod par byed pa/_/dpal ldan de nyid rgyal po'i dbang phyug dam pa cod pan mdzes/_/gsang ba'i gdan la sku mchog 'od 'bar dang ldan zhing /_/dpal ldan rdo rje dril bu bskyod
[\[81b\]]
[\[81b.1\]]sgras rnal 'byor mnyes/_/dpal gyi ye shes dam pa'i dbang phyug longs spyod rnams la spyod/_/de la sogs pa'i bstod pa rnam pa sna tshogs pas bstod par bya'o/_/rdo rje thal mo sbyar nas ni/_/snying ga'i phyogs su gzhag par bya/_/oM shud+d+ha d+ha rmA hUM/_oM a oM a swA hA/_de ltar mnyes
[\[81b.2\]]par byas nas/_ji skad bshad pa'i lha mo'i 'khor lo thun bzhi'i rim pa ji lta ba bzhin du bsgom par bya'o/_/bsgom pas skyon gsang sngags bzlas bya ste/_ha cang myur min dal ba min/_/gsal ba ma yin gsang sngags ni/_/ma tshang ba yang ma yin pas/_/kun rtog thams cad
[\[81b.3\]]spangs te bzla/_/de nas kyang ni skyo gyur na/_/bstod de rdo rje bzung nas ni/_/rdo rje dril bus rab bskul la/_/'khor lo can rnams glu yis bstod/_/gus pas legs par mchod nas ni/_/dge ba rnams ni yongs su bsngo/_/mnyes par byas nas gshegs su gsol/_/slar yang gshegs
[\[81b.4\]]pa mdzad par gsol/_/gshegs su gsol ba'i sbyor ba yi/_/rdo rje thal mo snying gar bsdam/_/oM na ma ste hU~M/_na ma mi hU~M/_na mo na ma hU~M swA hA/_rdo rje khu tshur gnyis bcings la/_/snying ga ru ni zla ba bsdams/_/nyi ma sa la bzhag nas ni/_/gsang sngags 'bad da brjed par bya/_/oM gats+tsha
[\[81b.5\]]gats+tsha swa b+hA ba naM hU~M swA hA/_'jig rten las 'das pa'i ye shes kyi lha rnams gshegs su gsol ba'o/_/oM gats+tsha gats+tsha pu na rA ga ma na ya hU~M phaT swA hA/_se gol lan gsum brdeb pa dang bcas pa ni 'jig rten pa'i lha rnams gtang ba'i sngags so/_/de ltar dkyil 'khor ba'i ye shes
[\[81b.6\]]kyi dkyil 'khor gyi lha rnams gshegs su gsol nas/_dam tshig gi lha rnams snying ga'i pad+ma dkar po la thim par gyur par bsams la/_go cha chen po dang /_ngang pa'i gshog pa la sogs pa byas la/_yi ge brgya bas brtan pa nyid du bya'o/_/de la yi ge brgya pa ni 'di yin te/_oM dz+nyA na
[\[81b.7\]]DA ki nI sa ma ya/_ma nu pA la ya/_dz+nyA na DA ki rI twe no pa tiSh+Tha/_dr-i D+ho me b+ha ba/_su to Sh+yo me b+ha ba/_a nu rak+to me b+ha ba/_su po Sh+yo me b+ha ba/_sarba sid+d+hi m+me pra yats+tsha/_sarba karma su tsa me/_tsit+taM shre yaHku ru hUM/_ha ha ha ha hoHb+ha ga wa tI dz+nyA na DA ki nI/_mA me muny+tsa badzrI b+ha ba ma hA sa ma ya sa twa aHzhes pas phyag
[\[82a\]]
[\[82a.1\]]rgya chen por dbang bskur la/_ba ra ka ba tse na oM Tu zhes bya ba dang /_sngar bshad pa'i phyag rgya nyid kyi go cha bcings nas phyogs bcu na bzhugs pa'i de bzhin gshegs pa thams cad la bcom ldan 'das ji ltar bde bar mdzod cig_/ces gsol ba btab ste
[\[82a.2\]]ldang bar bya'o/_/rim pa 'dis lha'i yid la bya ba nyid kyis/_ji srid mchog dam pa ma thob pa'i bar du rtag tu gnas par bya'o/_/de nas rgyud las gsungs pa yi/_/sprul pa'i cho ga'i man ngag gis/_/nges par bdag gis bsgrub par bya/_/oM hU~M hU~M g+h+ri/_dzrIM miM pIM hU~M/_khruM hoM ho/_/
[\[82a.3\]]dam tshig bcu pa'i sa bon ni de dag go/_/sbyang zhing rtog dang de bzhin sbyar/_/mi rtog pa yi sems kyis ni/_/dga' ba'i sems dang bza' bya zhing /_/de bzhin gshegs kun tshim par bya/_/dpal gdan bzhi pa zhes bya ba'i rnal 'byor chen po'i rgyud kyi sgrub pa'i thabs slob dpon rje btsun
[\[82a.4\]]Ar+ya de ba'i zhal snga nas kyis mdzad pa rdzogs so//_//rgya gar gyi mkhan po ka ma la gup+ta dang /_zhu chen gyi lo tsA ba dge slong rin chen bzang pos bsgyur cing zhus te gtan la phab pa'o//_//[{D1611}]@##/_/rgya gar skad du/_shrI badzra tsa tur pI Tha sA d+ha naM nA ma/_bod skad du
[\[82a.5\]]dpal rdo rje gdan bzhi'i sgrub thabs zhes bya ba/_bla ma dang rje btsun 'jam pa'i dbyangs la phyag 'tshal lo/_/rnal 'byor nam mkha' mgon de nyid/_/rnal 'byor ma yi tshogs kyi gtso/_/de yi sgrub thabs chen po brjod/_/chung dang bar ma la sogs dbye/_/yid dang rjes su mthun phyogs su/_/bde
[\[82a.6\]]ba'i stan la 'khod nas ni/_/sngags pa rnal 'byor la gzhol bas/_/lag pa dag pa la sogs bya/_/zla ba'i dkyil 'khor la gnas pa'i/_/snying gar hUM yig bsgoms nas ni/_/rtse mo lnga pa'i rdo rje mchog_/mnyam par gzhag pas bsgom par bya/_/zhes pas sems sbyang bar bya'o/_/mgrin
[\[82a.7\]]par hrIHyid las skyes pa'i/_pad 'dab rtse mor zla dkyil 'khor/_/de yi dbus su hU~M yig ste/_/de las rdo rje bsgom par bya/_/oM AHdzi hwa saM brta ni hU~M phaT ces pas lce sbyang bar bya'o/_/g.yas pa a yig las skyes pa'i/_/nyi mar rdo rje gzugs brnyan te/_/g.yon pa saM yig las skyes
[\[82b\]]
[\[82b.1\]]pa'i/_/zla ba pad+ma rnam par bsgom/_/dkar po du ba dung pad+ma/_/nyi ma'i lag pa'i khro bo sogs/_/gi wang dri gsum 'jigs pa dang /_/sa gdugs zla ba'i lag pa la/_/nyi ma zla ba gnyis ka yang /_/mthe bong ye shes rnam shes so/_/de la suM yig la sogs pa'i/_/sa bon bcu
[\[82b.2\]]rnams dgod par bya/_/de la yid kyi sa bon bcu po rnams ni/_su~M k+Shu~M yu~M hU~M a/_s+m+r+yu~M h+m+r+yu~M/_y+m+r+yu~M/_k+Sh+m+r+yu~M/_saHzhes pas lag pa sbyang bar bya'o/_/pad+ma ye shes kyis ni mnan/_/sor mo lhag ma rtse gsum ste/_/'di yis yan lag brgyad phyogs su/_/ji bzhin rim par bsrung bar bya/_/sngon du lce la dgod
[\[82b.3\]]pa ni/_/'di yi yi ge su~M yig go/_/spyi bor k+Shu~M yig dgod par bya'o/_/yuM yig yu yu yu yu rna ba sna dag la/_/mig gnyis la ni hU~M yig go/_/mgrin par chu ni brtsegs pa'o/_/dpung pa gnyis la dgod pa ni/_/shin tu mdzes pa'i sa bon brtsegs/_/hU~M/_rlung gi yi ge brtsegs pa yi/_/
[\[82b.4\]]sa bon snying ga'i gnas su dgod/_/y+m+r+yu~M me yi yi ge brtsegs pa yi/_/sa bon lte ba'i phyogs su dgod/_/zhes pas/_s+m+r+yu~M yan lag brgyad bsrung bar bya'o/_/rnal 'byor pa yis ji bzhin rim/_/de nas sems ni byin gyis brlab/_/mnyam par bzhag pas sngags rnams kyis/_/
[\[82b.5\]]ngag dang lus kyang byin gyis brlab/_yu oM badzra tsi t+ta hU~M/_oM badzra wA ka A/_oM badzra kA ya hoHzhes pas lus gsum byin gyis brlab par bya'o/_/rdo rje khu tshur gnyis bcings la/_/dkar po dang ni gi wang sbyar/_/dung dang nya phyis sogs snod du/_/bsang gtor ched du byin gyis brlab/_/
[\[82b.6\]]smra~M sar+b+ba sa~M sho d+ha ni hU~M phaT/_rdo rje bcings par brtan byas nas/_/dri gsum du ba bsgreng par bya/_/sems la rdo rje'i phyag rgya yis/_/mchod yon dung chos byin gyis brlab/_/oM pra tI ts+tsha ar+g+ha~M hU~M/_nyi ma'i lag pa brkyang nas ni/_/dkar po dang ni ye shes sbyar/_/sngags pas gsang
[\[82b.7\]]yu sngags dang ldan pas/_/zhal bsil dung ni byin gyis brlab/_/oM pra wa ra sat+kA ra pA d+yaM pra tI ts+tsha hU~M swA hA/_zhes pas dung chos rnams byin gyis brlab par bya'o/_/rang rang sngags rnams kho na dang /_/phyag rgya rnams kyis de bzhin du'ang /_/dri la sogs pa de bzhin rim/_/sngags pas byin
[\[83a\]]
[\[83a.1\]]gyis brlab par bya'o/_/'dir byin gyis rlob pa'i sngags rnams ni/_/oM hU~M swA hA/_dri'i'o/_/oM shrIM swA hA/_me tog gi'o/_/oM k+Sha~M swA hA/_bdug spos kyi'o/_/oM k+Shu~M swA hA/_mar me'i 'o/_/oM i swA hA/_lha bshos kyi'o/_/oM gu~M swA hA/_gtor ma'i nyer spyod
[\[83a.2\]]kyi'o/_/oM sarba bi ma la sa~M sho d+ha ni hU~M phaT/_mchod pa'i yan lag bsang gtor bya ba'i sngags so/_/zla ba nyi ma brkyang nas ni/_/mthe bong gnyis ni dkri bar bya/_/'dab chags gshog pa'i rnam pa ltar/_/byas nas snying ga'i gnas su dgod/_/oM badzra ka wa tsa hU~M phaT/_
[\[83a.3\]]bdag bsrung ba'o/_/sems la rdo rje brtan byas nas/_/phyogs rnams kun ni bskor bar bya/_/ra ba dang ni phur bu yang /_/sngags pas ji bzhin rim par bya/_/oM hU~M swA hA/_rdo rje khu tshur gnyis byas nas/_/sa gdugs pad+ma sbrel bar bya/_/dkar po gi wang gyen du bsgreng /_/steng
[\[83a.4\]]du bskor te gtsug tor bcing /_/oM hU~M swA hA/_rdo rje bcings pa brtan bcings nas/_/dri gsum du ba gyen du bsgreng /_/dkar po gi wang gyen bsgreng ste/_/rdo rje'i rnam par sbyang bar bya/_/spyi bo dpral ba rna ba dang /_/ltag pa rna ba g.yon par ni/_/rnam snang la sogs sangs rgyas rnams/_/
[\[83a.5\]]gnas 'di rnams su bsgom par bya/_/'dir ni rnam snang la sogs pa'i/_/rang rang sa bon sngags rnams ni/_/oM hU~M A~M swA hA/_rdo rje khu tshur gnyis bcings nas/_/sdigs mdzub gnyis ni gyen du sbyar/_/snying rgyab spyi bo ji bzhin rim/_/rnam pa gsum po bsgom par bya/_/oM Da TuM hU~M swA hA/_dar
[\[83a.6\]]dbyangs bcings ba byas nas ni/_/lag mthil mnyam pas mnye bar bya/_/badzra tu Sh+ya sngags kyis ni/_/mthar ni ho yig sbyar bar bya/_/zhes pa srung ba'i 'khor lo'o/_/de nas sngags pas mnyam gzhag ste/_/sems dpa'i skyil krung du gnas pas/_/snying gi rang gi sa bon gnas/_/dbang po'i
[\[83a.7\]]gzugs bzhin 'od zer lngas/_/khams gsum po ni ma lus pa/_/'od zer rnams kyis gang bar bsam/_/de yis nges par bcom ldan 'das/_/rdo rje lcags kyu'i phyag rgya yis/_/bkug ste nam mkhar bzhugs pa la/_/blo dang ldan pas bsang gtor 'bul/_rdo rje zhags pa'i phyag rgya
[\[83b\]]
[\[83b.1\]]yis/_/lha rnams kun nas gzhug par bya/_/rdo rje lcags sgrog phyag rgya yis/_/de rnams nges par bcing bar bya/_/rdo rje 'bebs pa'i phyag rgya yis/_/blo dang ldan pas mnyes par bya/_/oM badzra aM ku sha dzaHspyan 'dren pa'i phyag rgya dang sngags so/_/oM s+m+r+yu~M swA hA/_bsang gtor ro/_/oM badzra pA
[\[83b.2\]]sha hU~M gzhug pa'i 'o/_/oM badzra s+pho Ta ba~M/_bcing ba'i'o/_/oM badzra a be sha hoH/_/mnyes pa'i'o/_/rdo rje khu tshur gnyis bcings nas/_/sa gdugs dkar po sbrel bar bya/_/rdo rje lcags kyu'i phyag rgya 'di/_/lha rnams 'gugs par byed pa'i mchog_/nyi ma'i yu khu tshur brtan bcings nas/_/dkar
[\[83b.3\]]po ye shes sbyar bar bya/_/ku sha'i rtse mos chu 'thor ba/_/bsang gtor gyi ni phyag rgyar bshad/_/phyag rgya de nyid brtan bcings la/_/dkar po dang ni gi wang sbrel/_/zhags pa'i dam tshig phyag rgya yis/_/lha rnams kun nas gzhug par bya/_/khu tshur gnyis ni dam bcings nas/_/rgyab dang rgyab
[\[83b.4\]]tu sbyar bar bya/_/gsang ba gsang ba'i lcags sgrog gis/_/lha rnams kun nas bcing bar bya/_/khu tshur gnyis ni dam bcings nas/_/rgyab dang rgyab tu sbyar bar bya/_/sa gdugs dang ni pad+ma sbrel/_/lha rnams kun nas mnyes par bya/_/nyi ma'i khu tshur brtan bcings nas/_/dkar po dang ni ye shes
[\[83b.5\]]sbyar/_/yongs skor lhag ma gyen du bsgreng /_/zhabs bsil du ni yongs su grags/_/oM pra wa ra sat+kA ra~M pA d+ya~M pra tI ts+tsha swA hA/_zhabs bsil ba'i chu 'bul bar bya'o/_/sems ma rdo rje brtan bcings nas/_/dkar po dang ni gi wang bskum/_/ye shes rnam shes dang ni sbyar/_/mchod yon phyag rgyar
[\[83b.6\]]rab tu grags/_/oM pra tI ts+tsha ar+g+ha~M hU~M swA hA/_des mchod yon gyi chu dbul bar bya'o/_/de nas rnal 'byor nam mkha' 'di/_/mgon po 'khor dang yang dag ldan/_/dri la sogs pa nyer spyod kyi/_/mchod pa kun gyis mchod par bya/_/sgeg mo pi wang de bzhin glu_/gar ma phyag rgya bzhi rnams
[\[83b.7\]]dang /_/dri dang me tog de bzhin spos/_/mar me dang ni zhal zas mchog_/zla ba nyi ma'i khu tshur gnyis/_/rked pa'i ngos su bzung nas ni/_/yan lag g.yon du 'gying bar bya/_/sgeg mo'i phyag rgya'i rnam pa'o/_/oM hU~M swA hA/_g.yon pa gri gug ltar byas nas/_/pi wang gyen du rnam par
[\[84a\]]
[\[84a.1\]]gzhag_/nyi ma'i lag pas cung zad gsor/_/pi wang phyag rgya'i rnam pa'o/_/oM hU~M hA+o swA hA/_nyi ma'i khu tshur gyen du gzhag_/hUM gi yi ge sgrogs byed cing /_/kha yi rtse mor dkar po g.yo/_/glu ma'i phyag rgyar rab tu grags/_/oM hU~M hU~M hU~M swA hA/_g.yas pa'i rked pa'i phyogs
[\[84a.2\]]su ni/_/lag pa g.yon pa 'phang par bya/_/nyi ma'i lag pa gyen du ni/_/gar ma'i rnam par gzung bar bya/_/oM su nr-i te hU~M swA hA/_lag pa g.yon pa brkyang nas ni/_/'jigs pa dang ni rnam shes sbyar/_/nyi ma'i lag pas bzung nas ni/_/dri yi phyag rgyas byug par bya/_/oM hU~M swA hA/_nyi ma'i khu tshur
[\[84a.3\]]brtan bcings la/_/dkar po dang ni ye shes sbyar/_/sor mo lhag ma gyen du brkyang /_/me tog phyag rgya'i rnam par bya/_/oM shriM swA hA/_me tog phyag rgya de nyid kyi/_/pad+ma dung dag bskum par bya/_/bdag nyid chen po mchod pa'i dus/_/bdug spos phyag rgya'i rnam par bya/_/oM AHswA hA/_g.yas
[\[84a.4\]]pa'i khu tshur brtan bcings nas/_/de yi mthe bong gyen du bsgreng /_/mar me'i phyag rgyar shes bya ste/_/ye shes sgron me rab tu bzung /_oM k+Shu~M swA hA/_thal mo gyen du byas nas ni/_/mthe bong gnyis ni dbus su bstan/_/tshigs bcad med pa'i phyag rgya yis/_/zhal zas dkyil 'khor mdun du'o/_/
[\[84a.5\]]oM i swA hA/_/de nyid mthe bong ngos su gzhag_/gtor ma yi ni phyag rgyar 'gyur/_/oM gung swA hA/_oM hU~M swA hA/_rdo rje gzung ba'i sngags so/_/oM ho swA hA/_dril bu 'dzin pa'i sngags so/_/nyi mas rdo rje cung zad gsor/_/zla bas dril bu gzung bar bya/_/pad skor sngon du byas nas ni/_/blo
[\[84a.6\]]ldan tshigs bcad 'di brjod bya/_/rdo rje gsor ba mdzes pa yis/_/sems can rnam grol bya ba ste/_/snying po'i rdo rje gzung bar bya/_/rdo rje khu tshur gnyis bcings nas/_/rgyab dang rgyab tu sbyar bar bya/_/sa gdugs pad+ma dkris nas ni/_/dkar po dang ni gi wang sgreng /_/hU~M yig gis ni g.yo bar
[\[84a.7\]]bya/_/oM badzra g+haN+De ra Ni ta pra ra Ni ta/_saM pra ra Ni ta sarba bud d+ha k+She tra pra tsa li te/_pradz+nyA pA ra mi tA nA da swa b+hA wi badzra d+har a ba to Sha ni hU~M hU~M hU~M hoHhoHhoHaHswA hA/_rdo rje dril bu 'dzin pa'i sngags so/_/de nas dril bu dkrol bar bya/_/rnal 'byor mnga' bdag sems can sgrol mdzad phyag 'tshal bstod/_/
[\[84b\]]
[\[84b.1\]]thams cad bdag skyes gcig gi ngo bor phyag 'tshal bstod/_'khor ba'i rgya mtsho'i rmongs pa gcod la phyag 'tshal bstod/_/de nyid gcig pu rtag tu bdag 'dul phyag 'tshal bstod/_/hU~M gi yi ge lha yi mchog_/hU~M gi yi ge spro ba'i gnas/_/hU~M gi yi ge stong pa'i dngos/_/hU~M gi yi ger
[\[84b.2\]]phyag 'tshal bstod/_/mnyam par gzhag par byas nas ni/_/yan lag lnga yis phyag bya ba'o/_/oM na ma te hU~M/_na mo me hU~M/_na mo na ma hU~M/_oM pany+tsa DA ki nI pU dzA u pas+thA nA ya/_At+ma na~M/_niR+YA ta yA mi/_oM A cAR+Ya pU dzA u pas+thA nA ya/_At+ma ma na~M/_ni R+YA tA yA mi/_oM sa ka la satwa pa ri
[\[84b.3\]]tra NAya/_At+ma na~M/_ni R+YA ta yA ni/_sa ma ya s+t+wa~M/_sa ma ya hoHhoHhoHsangs rgyas chos dang dge 'dun la/_/rtag par skyabs su mchi bar bgyi/_/theg pa gsum po thams cad dang /_/rnal 'byor gsang sogs mkha' 'gro ma/_/dpa' bo dpa' mo lha lha mo/_/byang chub sems dpa'
[\[84b.4\]]bdag nyid che/_/khyad par du ni slob dpon la/_/rtag par skyabs su mchi bar bgyi/_/rnam par snang mdzad mi bskyod pa/_/rin chen mchog dang 'jig rten dbang /_/don yod grub pa la sogs pa/_/sangs rgyas byang chub sems dpa' kun/_/thams cad bdag la dgongs su gsol/_/
[\[84b.5\]]bdag ming 'di zhes bgyi ba yis/_/dus 'di nas ni bzung nas su/_/byang chub snying por mchis [(]gyi [,]kyi [)]bar/_/ji ltar dus gsum mgon po rnams/_/byang chub tu ni nges mdzad pa'i/_/byang chub sems ni bla na med/_/dam pa bdag gis bskyed par bgyi/_/tshul khrims rnam gsum
[\[84b.6\]]bslab pa ni/_/dge ba'i chos ni sdud pa dang /_/sems can don byed tshul khrims kyang /_/so sor brtan por bdag gis gzung /_/sangs rgyas chos dang dge 'dun te/_/bla med dkon mchog gsum gyi mchog_/sangs rgyas rnal 'byor las skyes pa'i/_/sdom pa ding nas [(]btan [,]gtan [)]por gzung /_/rdo
[\[84b.7\]]rje rigs mchog chen po la'ang /_/rdo rje dril bu phyag rgya yang /_/de kho nyid kyis so sor gzung /_/slob dpon dag kyang gzung bar bgyi/_/rin chen rigs mchog chen po yi/_/dam tshig yid du 'ong ba la/_/nyin dang mtshan la dus drug tu /_/sbyin pa rnam pa ni rtag tu sbyin/_/byang chub chen po
[\[85a\]]
[\[85a.1\]]las byung ba'i/_/pad+ma'i rigs chen dag pa la/_/phyi nang gsang ba theg pa gsum/_/dam chos so sor gzung bar bgyi/_/las kyi rigs mchog chen po la/_/sdom pa thams cad ldan par ni/_/yang dag nyid du gzung bar bgyi/_/mchod pa'i las kyang ci nus
[\[85a.2\]]bgyi/_/byang chub sems ni bla med mchog_/dam pa bdag gis bskyed bgyis nas/_/sems can kun gyi don gyi phyir/_/sdom pa ma lus gzung bar bgyi/_/ma bsgral ba rnams bsgral bar bgyi/_/ma grol ba rnams bdag gis dgrol/_/dbugs ma phyung ba dbugs dbyung zhing /_/
[\[85a.3\]]sems can mya ngan las 'das dgod/_/de nas rang gi snying gar ni/_/hU~M yig 'od ni 'bar ba bsam/_/khams gsum pa yi lus rnams ni/_/me yis bsregs par rnam par bsgom/_/oM swab+hA wa shud+haH_sar+b+ba d+harmAH_swa b+hA wa shud+d+ho\u0f85haM/_blo dang ldan pas sngags tshig 'di'i/_/
[\[85a.4\]]sngags kyi don la'ang rnam par dpyad/_/chos kyi sku yi ngo bo nyid/_/stong pa nyid du zhu ba ste/_/longs spyod rdzogs pa'i sku bskyed la/_/ngag dang yid kyis bsam par bya/_/rnal 'byor ma yi ji bzhin rim/_/glu rnams kyis ni bskul bar bya/_/dzaHdzaHdzaHdzaHrdo rje sems dpa' bdag la nges par
[\[85a.5\]]'jug pa grub par mdzod/_/ha ha ha ha/_hU~M gi yi ge sgrogs pa'i dam tshig las byung bdag gi mgon/_/ba ba ba ba/_rdo rje gsal bar gsang ba las ni byung ba'i sku 'dzin pa/_a a a a/_ngo mtshar shin tu mnyes pa'i A li gcig tu thim pa'i hU~M/_de nas glu ni 'gags rjes su/_/zla ba'i
[\[85a.6\]]dkyil 'khor bsgom par bya/_/ka sogs las ni byung ba yin/_/zla ba'i dkyil 'khor gnyis po'o/_/mtshan nyid thams cad yongs su rdzogs/_/dpe med g.yo ba med par brjod/_/ye shes nga rgyal brjod pa yi/_/byang chub sems kyang bsgom par bya/_/dz+nyA no hU~M/_zla ba'i dkyil 'khor dbus
[\[85a.7\]]su ni/_/hU~M yig las byung rdo rje ste/_/de yi dbus su'ang hU~M yig ni/_/bsams nas sku yi nga rgyal bya/_/oM badzra shud+d+haHsarba d+ha rmA badzra shud+d+ho\u0f85haM/_/de ltar rdo rje de nyid kyi hUM yig 'od zer 'phros pa las/_sems can khams kyang yang dag sbyangs/_/slar yang de nyid du ni bsdu/_/sngags pas
[\[85b\]]
[\[85b.1\]]bsdus pa'i de ma thag_/sngags 'di nyid ni brjod par bya/_/oM brta ma no haM ho/_/de nas rnal 'byor nam mkha'i mgon/_/blo ldan yid kyis bsgom par bya/_/g.yon dang g.yas dang rtsa ba'i zhal/_/dpa' bo zhal gsum phyag drug pa/_/sprin 'khrigs pa yi 'od dang mtshungs/_/spyan
[\[85b.2\]]gsum bzhad dang khro ba dang /_/sgeg pa yi ni nyams kyis spras/_/sems dpa'i skyil krung gdan la ni/_/shes rab yan lag 'khyud cing 'grogs/_/mda' ni gyen du bkod pa ste/_/gnyis pa yis ni nu ma 'dzin/_/gsum pa yis ni rdo rjer bcas/_/g.yon gyis gyen du gzhu 'dzin cing /_/
[\[85b.3\]]gnyis pa na ni thod pa ste/_/gsum pa yis ni dril bu dkrol/_/rgyan rnams kun nas yang dag rdzogs/_/shin tu mdzes pa'i na bzas brgyan/_/ral pa dar gyis bcing pa ste/_/thod pa'i cod pan shin tu brtsegs/_/kha dog dkar po shin tu mdzes/_/shes rab bdag nyid rnam par bsgom/_/phyag
[\[85b.4\]]gnyis kyis ni mgrin par 'khyud/_/ma mchu tshems kyis 'debs par mdzad/_/zhabs kyi tshigs kyis dkris nas ni/_/rdo rje pad+mar tshim par mdzad/_/mdor bsdus gcig pu bsgoms nas ni/_/sngags 'di nyid ni brjod par bya/_/oM ud b+ha po\u0f85haM/_oM yo ga shud+d+haHsarba d+harmA yo ga shud+d+ho\u0f85haM/_
[\[85b.5\]]oM dz+nyA na kA yo\u0f85haM/_ba dan gsum pa'i phyag rgya yis/_/mkhas pas yan lag brgyad bsrung bya/_/lce la chu yi sa bon te/_/spyi bor me ni gzhag par bya/_/rna ba sna la de bzhin rlung /_/mig dag la ni sa ni sbyar/_/chu skyes sa bon yi ge ni/_/mgrin pa la ni nges par dgod/_/brtsegs pa'i sa bon shin
[\[85b.6\]]tu mdzes/_/dpung pa gnyis la yang dag gnas/_/snying gar rlung ni brtsegs pa ste/_/mkhas pas rtag tu dgod par bya/_/bsdus te me brtsegs sa bon ni/_/lce yi phyogs su rnam par gnas/_/lus gsum byin gyis brlab pa yi/_/sngags 'di nyid ni brjod par bya/_/oM badzra kA ya swab+hA wa A
[\[85b.7\]]ko\u0f85haM/_oM badzra kA ya hoHoM badzra wA ka AHoM badzra tsit+ta hU~M/_pad+ma dang ni ye shes sbyar/_/sa gdugs dang ni rnam shes sbyar/_/gnyis po lcags sgrog ltar byas te/_/lhag ma ba dan gsum brgyang nas/_/dri ma gsum dang dud pa sbyar/_/rdo rje rtse lnga zhes bya bas/_/lus kyi gnas bzhi byin
[\[86a\]]
[\[86a.1\]]gyis brlab/_/snying ga mdzod spu dag dang ni/_/mgrin pa spyi bo sngags dang bcas/_/sa ma ya ho ha~M hU~M hU~M/_sa ma ya s+t+wa~M/_a d+hi tiSh+Tha ma~M/_A A A a~M/_chos dang las dang phyag rgya che/_/bdag nyid mngon par dbang bskur bya/_/phyi nas sgeg mo sogs kyis mchod/_/
[\[86a.2\]]bdag nyid mchod pas mchod par bya/_/gtor ma A li'ang dbul bar bya/_/me tog bdug spos la sogs rim/_/g.yas pas rdo rje cung zad gsor/_/g.yon pas dril bu dkrol bar bya/_/yang dag phun sum tshogs gyur pa'i/_/mnyam par gzhag pas tshig 'dis bstod/_/'phrog
[\[86a.3\]]byed gtsug gi cod pan thod kyis nor bus zhabs gnyis snang bar mdzad/_/sku la shin tu dam du 'khyud pa'i dril bu las byung sku 'dzin pa/_/g.yo zhing spros pas bskyod pa'i gsang ba las byung pad+ma ldan/_/de 'di rdo rje sems dpa' mchog gi dbang phyug mchog gi gnas/_/zhes pa dang po
[\[86a.4\]]sbyor ba zhes bya ba'i ting nge 'dzin to/_/sngags pas stong pa nyid bsgoms nas/_/'byung ba 'di yi dkyil 'khor ni/_/yu~M kU~M su~M hU~M las byung ba/_/steng nas steng du yang dag gnas/_/gzhu dang zur gsum zlum po dang /_/de bzhin gru bzhi pa dang ni/_/nam mkha' me dang kun+da'i mdog_/gser gyi kha dog
[\[86a.5\]]ji bzhin rim/_/de yi dbus su lhun po ste/_/sa bon hU~M su~M hU~M las byung /_/lha rdzas rin chen kun rang bzhin/_/lcog brgyad kyis ni shin tu mdzes/_/lag pa g.yas pa brkyang ba ni/_/lhun po'i steng du yang dag gnas/_/oM hU~M swA hA zhes sngags kyis/_/lan lngar byin gyis brlab par bya/_/
[\[86a.6\]]de las khang brtsegs bsam pa ni/_/rin po che ni kun gyis brgyan/_/gru bzhi pa la sgo bzhi pa/_/rta babs bzhi yis brgyan pa ste/_/dra ba dra phyed sogs kyis mtshan/_/dril chung gi ni dra bas brgyan/_/sgo dang sgo khyud mtshams rnams su/_/rdo rje zla ba la gnas pa'o/_/steng nas seng ge
[\[86a.7\]]rma bya dang /_/ngang pa'i rgyal po chu srin te/_/rgyal mtshan brgyad rnams kyis ni spras/_/dar gyi phreng ba'i lda ldis brgyan/_/blo dang ldan pas gru bzhi ru/_/tshangs pa'i thig gnyis gdab par bya/_/zur gyi thig ni gdab bya zhing /_/de las gzhan yang sgo thig gdab/_/rdo rje slob dpon mnyam
[\[86b\]]
[\[86b.1\]]gzhag nas/_/rtsa ba'i thig rnams gdab par bya/_/'khor lo'i drug cha rnams kyis ni/_/sgo na mdzes par 'gyur ba'o/_/sgo yi lnga cha rnams kyis ni/_/rdul tshon sa ni rab tu brtags/_/de yi tshad kyang mnyam par 'gyur/_/de yi nyis 'gyur stegs bur bya/_/bzhi pa stegs bu'i
[\[86b.2\]]phyed kyis ni/_/rin chen snam bu'i thig tu 'gyur/_/lnga pa stegs bu dang ni mtshungs/_/drug pa bdun pa de yi phyed/_/sgo yi thig las phyi rol du/_/g.yon dang g.yas kyi ngos kyi char/_/tshad ni re re dor nas ni/_/snam bu drug gi thig rnams gdab/_/bdun pa'i thig las phyi rol
[\[86b.3\]]du/_/tshad ni bcu drug dor bar bya/_/khor yug zlum po yi ni thig_/lte ba'i don ni mdor bsdus pa'o/_/de nas tshad ni gsum dor nas/_/pad+ma'i thig gis bskor bar bya/_/de nas tshad gnyis dor nas ni/_/rdo rje phreng bas bskor bar bya/_/de nas tshad bzhi dor nas ni/_/'bar
[\[86b.4\]]ba'i phreng bas bskor bar bya/_/de yi phyi rol tshad lnga yis/_/dkar min yan lag la sogs pa/_/de yi phyi rol de tshad kyis/_/dur khrod kyi ni sa gzhir 'dod/_/de yi phyi rol thod phreng bas/_/tshad ni gsum du 'gyur ba'o/_/phyi rol dkyil 'khor tshad rnams kyi/_/brgyad rnams snying
[\[86b.5\]]po'i dkyil 'khor ro/_/blo dang ldan pas gru bzhi ru/_/rtsa ba'i thig rnams gdab par bya/_/de yi cha lnga rnams kyi sa/_/sgo yi thig tu 'gyur ba'o/_/yang na sgo ni drug cha ru/_/de yi tshad du mngon par brjod/_/rtsa ba'i thig las phyi rol du/_/tshad gcig yongs su dor ba ni/_/re khA lnga yi sa
[\[86b.6\]]ru bshad/_/mkhas pa yis ni thig gdab bya/_/de yi phyi rol tshad gnyis dor/_/stegs bu'i thig ni gdab par bya/_/de yi phyi rol tshad gcig ni/_/dor bar rin chen snam bu'i thig_/de yi phyi rol stegs bu'i tshad/_/do shal snam bu'i tshad du 'gyur/_/de yi phyi rol tshad gcig dang /_/tshad
[\[86b.7\]]gcig dor bas mda' yab gnyis/_/pu shu yi ni snam bu'o/_/sgo yi thig las phyi rol char/_/tshad gcig nas bzung gcig gi mthar/_/blo dang ldan pas ngos gnyis su/_/snam bu'i thig rnams gdab par bya/_/de nas gzhan yang brjod par bya/_/dkyil 'khor dbus [(]gyi [,]kyi [)]thig rnams ni/_/rtsa ba'i
[\[87a\]]
[\[87a.1\]]thig gi nang du yang /_/zlum po'i thig gi nang du yang /_/tshad gsum yongs su dor nas ni/_/rtsa ba'i thig ni bskor bar bya/_/de nas tshad gsum dor nas ni/_/zlum po'i thig ni bskor bar bya/_/khor yug gsum gyi thig rnams ni/_/nang du kun nas gsum rnams te/_/rdo rje phreng
[\[87a.2\]]ba'i tshon gyis ni/_/rdo rjes bskor te brgyan par bya/_/khang pa brtsegs pa'i dbus su ni/_/seng ge'i gdan gyis rnam par spras/_/shar dang byang sogs re mig la/_/glang po la sogs gdan rnams dgod/_/dbang ldan me sogs re mig la/_/seng ge la sogs gdan rnams dgod/_/glang po
[\[87a.3\]]rma bya mkha' lding dang /_/mngag gzhug pa yang ji bzhin rim/_/seng ge phag dang ma he dang /_/ce spyang gi ni gdan rnams dgod/_/lha mo bzhi po rnams kyis ni/_/ro gdan du ni brtag par bya/_/rdo rje ra ba'i phyi rol du/_/dkyil 'khor khrag ltar dmar ba la/_/pad+ma zla ba nyi shu rnams/_/de yi gdan du
[\[87a.4\]]bsam par bya/_/de yi phyi rol zlum po ste/_/khor yug gser mdog kun nas 'bar/_/keng rus 'jigs byed la sogs rnams/_/pad zla nyi shu rnams la'o/_/phyi rol sgo dang zur rnams su/_/dbugs las byung ba rnam par bsgoms/_/mkha' lding de bzhin ngang pa dang /_/khyu mchog glang po ji
[\[87a.5\]]bzhin rim/_/sa srung bu dang mi dang rta/_/chu srin nyid kyang bsgom par bya/_/sa bon mtshan ma las byung ba'i/_/dbus su rnal 'byor nam mkha' gtso/_/dngos po thams cad bsgom par bya/_/sngar gyi mtshan ma nyid kyis mtshon/_/shes rab thabs kyis bdag nyid bya/_/rnal 'byor ma yi 'khor lo'i
[\[87a.6\]]gtso/_/rgyan rnams thams cad yang dag rdzogs/_/mnyam par gzhag pas thugs kar bsam/_/rang rang sa bon ji bzhin rim/_/dkyil 'khor rnams ni spro bar bya/_/rdo rje drag mo ro langs ma/_/gtum mo rnal 'byor ma rnams kyang /_/de rnams dbugs las phyung nas ni/_/'gro don byas nas
[\[87a.7\]]gzhag par bya/_/ye shes gzigs pa rab sbyin pa'i/_/byang chub sems ni bskyed par bya/_/kun mkhyen lam gyi yan lag brgyad/_/sangs rgyas byang chub rab sbyin byed/_/bdun dang g.yon pa nyid dang ni/_/rgyab dang de bzhin g.yas su ste/_/dkar dang ser dang dmar ba dang /_/nag po'i phyag gnyis drag shul
[\[87b\]]
[\[87b.1\]]gzugs/_/rol pa skyil krung phyed pa dang /_/tsog pu pus mo gdan la'o/_/skra ni sil bur grol ba ste/_/rang rig mnyam par 'khyud cing gnas/_/g.yas pas pad+ma'i snod bsnams te/_/g.yon pas kha T+wAM ga ni 'dzin/_/mi yi pags pas stod g.yogs te/_/glang po'i pags pas sham thabs
[\[87b.2\]]can/_/sku la spyan rnams thams cad de/_/spyan gsum gyis ni rnam par spras/_/dbang ldan lha mo seng ge ma/_/chu brtsegs la ni rnam par sprul/_/kha dog dkar dang ser ba ste/_/rol pa yi ni stabs kyis gnas/_/zhal ni mche ba gtsigs pa ste/_/spyan gsum khros pa'i gzugs can no/_/g.yas pas
[\[87b.3\]]ral gri gyen du ste/_/g.yon pas sdigs mdzub gzhag pa'o/_/na bza' dmar po legs par mnabs/_/rgyan rnams thams cad kyis ni brgyan/_/'bar ba'i me dang mtshungs 'od kyis/_/bdud rnams thams cad sreg par byed/_/mer ni lha mo stag mo ni/_/sa brtsegs la ni yang dag byung /_/kha dog
[\[87b.4\]]dkar zhing sngo ba ste/_/zlum po'i stabs kyis yang dag gnas/_/phyag gnyis drag tu bshad pa ste/_/spyan gsum gyis ni rnam par brgyan/_/lcags kyu sdigs mdzub zhags pa ste/_/na bza' dmar po yis ni brgyan/_/bden bral lha mo ce spyang ma/_/rlung brtsegs la ni yang dag byung /_/
[\[87b.5\]]kha dog sngo zhing dmar ba ste/_/spyan gsum gyis ni rnam par spras/_/g.yas na dgra sta yang dag ldan/_/g.yon pas sdigs mdzub zhags pa ste/_/skyil krung phyed pas yang dag bzhugs/_/na bza' dmar po yis ni brgyan/_/rlung gi mtshams su 'ug pa ma/_/me brtsegs la ni yang dag byung /_/kha dog
[\[87b.6\]]dmar zhing ser ba ste/_/tsog pus gdan la yang dag gnas/_/dbyug pa sdigs mdzub zhags pa dang /_/spyan gsum gyis ni rnam par brgyan/_/sku la'ang rgyan rnams thams cad dang /_/na bza' dmar po yis ni brgyan/_/shar gyi sgor ni mkha' 'gro ma/_/phu~M yig sa bon las byung ba/_/kha dog dkar
[\[87b.7\]]po 'bar ba che/_/dbu skra sil bu yis ni brgyan/_/phyag gnyis kha ru bcug pa ste/_/spyan gsum gyis ni legs par brgyan/_/na bza' dmar po legs par mnabs/_/sems dpa'i skyil krung yang dag gnas/_/byang du lha mo mar me ma/_/sems dpa'i skyil krung yang dag gnas/_/
[\[88a\]]
[\[88a.1\]]kha dog ser mo 'bar ba che/_/rgyan rnams thams cad kyis ni brgyan/_/na bza' dmar po legs par mnabs/_/yaM yig sa bon las 'khrungs ma/_/thal sbyar spyi bor bzhag pa'o/_/nub kyi sgor ni 'jib byed ma/_/kha dog dmar mo 'jib pa che/_/snyim pas khrag ni
[\[88a.2\]]'thung ba ste/_/phroM yig las ni rnam par sprul/_/lho yi sgor ni 'phrog byed ma/_/kha dog nag mo 'bar ba che/_/phyag gnyis kyis ni gtun shing 'dzin/_/phreM yig las ni rnam par sprul/_/rdo rje ra ba'i phyi rol du/_/sa bon haHhoHhrIHlas sprul/_/spos ma 'ju byed gtum mo ni/_/shar gyi phyogs su
[\[88a.3\]]bsgom par bya/_/dkar dang sngo dang ser gyi mdog_/spyan gsum gyis ni rnam par spros/_/phyag gnyis thod par gnas pa yi/_/bdud rtsi'i btung ba 'dzin pa'o/_/drag mo khrag 'thung sha gsol ma/_/byang gi phyogs su gnas pa ste/_/kha dog ser dang dkar dang dmar/_/g+h+riM g+h+raHsa bon las byung
[\[88a.4\]]ba/_/lcags kyu lnga yis gang ba yi/_/pad+ma'i snod ni mchog tu 'dzin/_/sems dpa'i skyil mo krung gi gdan/_/spyan gsum gyis ni rnam par spras/_/nub kyi phyogs kyi rnal 'byor ma/_/drag shul 'bar ma mi sdug ma/_/phyag na 'jigs rung gtor ma'i snod/_/ku rung sa bon las byung ba/_/
[\[88a.5\]]dmar dang ser dang nam mkha'i mdog_/thod pa'i cod pan dag dang ldan/_/sems dpa'i skyil krung gi ni gdan/_/spyan gsum gyis ni rnam par spras/_/thod ma rdo rje bum pa ma/_/lho yi phyogs su kun nas gnas/_/bar+t+tA li gsum las byung ba/_/thod par bza' dang btung ba bsnams/_/sngo dang
[\[88a.6\]]dmar dang dkar po'i 'od/_/sems dpa'i skyil mo krung gi gdan/_/dbang ldan du ni sgeg mo gzhag_/hU~M yig sa bon las byung ba/_/kha dog ser po shin tu mdzes/_/dgu gnyis la ni yang dag brten/_de ni g.yon gnas dri chab ma/_/dri yi dung dang yang dag ldan/_/kha dog dmar mo shin
[\[88a.7\]]tu mdzes/_/hU~M yig sa bon las byung ba'o/_/me ru gnas pa'i pi wang ma/_/pi wang de ni sgra yi mchog_/hUM ho'i sa bon las byung ba/_/kha dog dkar mo yid 'ong ma/_/me yi g.yon gnas me tog ma/_/thal mor me tog shin tu mdzes/_/shriM yig sa bon las ni 'khrungs/_/
[\[88b\]]
[\[88b.1\]]kha dog sngon mo kun nas 'bar/_/bden bral gnas pa'i klu ma ni/_/kha dog sngon mo kun nas 'bar/_/hU~M hU~M yi ge las byung ma/_/dkar po bskyod de glu len byed/_/de yi g.yon gnas bdug spos ma/_/kha dog dmar mo yid 'ong ma/_/i yig sa bon las ni byung /_/phyag gis
[\[88b.2\]]bdug spos snod ni 'dzin/_/rlung du gnas pa'i gar ma ni/_/kha dog dmar mo yid 'ong ma/_/hU~M yig sa bon las byung ba/_/lag gnyis gar ni byed bzhin ma/_/de yi g.yon gnas mar me ma/_/kha dog ser mo kun du 'bar/_/k+Shu~M yig sa bon las 'khrungs ma/_/mar me'i
[\[88b.3\]]mchod sdong dang ni ldan/_/phyi rol zlum po'i gdan rnams la/_/keng rus la sogs dgod par bya/_/rang rang sa bon las byung ba'i/_/sems dpa'i skyil krung gis ni gnas/_/dpa' bo thams cad phyag bzhi pa/_/thod pa yis ni thod du byas/_/dbu skra ser po gyen du brdzes/_/spyan gsum
[\[88b.4\]]gyis ni rnam par spras/_/g.yas pa'i phyag na thod pa ste/_/g.yon pa yis ni lha mor 'khyud/_/phyag g.yas na ni kha T+wAM ga_/g.yon pas rtse gsum gyen du 'dzin/_/lha mo thams cad phyag gnyis ma/_/kha dog sa bon 'od rnams mtshungs/_/g.yas pa dpa' bo la 'khyud cing /_/lag pa g.yon/_
[\[88b.5\]]na thod pa'o/_/shar du ka~M yig las skyes pa/_/dkar min [(]ked [,]keng [)]rus 'jigs byed de/_/ka~M gi yi ge las byung ba/_/yum ni pad+ma'i dbyibs can no/_/gnyis pa g.yas su pad dkar ma/_/kha T+wAM ga yi srin po ni/_/sa bon khaM yig las skyes pa'o/_/de yi phang par ser rnon ma/_/kha~M yig sa bon
[\[88b.6\]]las byung ba'o/_/gsum pa g.yon gyi pad+ma la/_/ga~M skyes sgra ni zag pa'o/_/de yi g.yon gyi par gnas pa/_/kha dog dkar mo sgra zab ma/_/byang du dril bu'i rna ba can/_/ga~M yig sa bon las skyes pa'o/_/de yi brla yi steng gnas pa/_/ser mo g+ha~M skyes dril sgra ma/_/gnyis pa g.yas
[\[88b.7\]]su bkod pa ni/_/tsaM skyes gtum pa'i dbang phyug ser/_/de la 'khyud pa'i lha mo yang /_/tsa~M skyes pad+ma'i gdong pa ma/_/gsum pa g.yon gyi pad+ma la/_/ts+tshiM yig las ni ser ka'i mdong /_/de yi pang gnas ser mo ni/_/ts+tshiM skyes so yis 'dral ba mo/_/nub tu kha dog dmar po ni/_/ming ni mngal skyes dga'
[\[89a\]]
[\[89a.1\]]ba yi/_/dzi yig sa bon las skyes pa/_/de yi pang gnas dpyi mtho ma/_/gnyis pa g.yas kyi pad+ma la/_/dz+haM skyes dz+haM yig 'jigs par byed/_/de yi pang gnas dmar mo ste/_/ming ni dz+ha byed dga' ba mo/_/gsum pa g.yon gyi pad+ma la/_/sa bon TI las chu skyar za/_/de yi pang
[\[89a.2\]]gnas dmar mo ste/_/sa bon TiM las thor cog brgyan/_/lho yi dbus kyi pad+ma la/_/sa bon thi las bsgregs pa can/_/de yi pang gnas sngon mo ste/_/sa bon tha~M las dor stabs dga'/_/gnyis pa g.yas kyi pad+ma la/_/sa bon DaM las cang te 'dul/_/de yi phag gnas yan lag sngo/_/rnga yi
[\[89a.3\]]sgra la dga' ba ma/_/gsum pa g.yon gyi pad+ma la/_/D+ha skyes rnga chen ltad mo can/_/de yi phang gnas yan lag sngo/_/rnga bo che yi rol byed ma/_/dbang ldan g.yas kyi pad+ma la/_/ta~M skyes rtsod la dga' ba dgod/_/de yi pang gnas ser mo ste/_/byin pha ma ste taM las byung /_/de yi g.yon gyi pad+ma la/_/
[\[89a.4\]]sa bon tho las lag rings te/_/de yi pang du gnas pa ni/_/kha dog dkar mo g.yo sgrogs ma/_/me yi g.yas kyi pad+ma la/_/da~M skyes mche ba gtsigs pa can/_/de yi pang gnas dkar mo ni/_/da~M las skyes pa'i 'od ni ma/_/de yi g.yon gyi pad+ma la/_/d+hiM skyes brtan pa 'jigs rung can/_/de
[\[89a.5\]]yi pang par gnas pa ni/_/sngon mo'i 'od can la smra ma/_/bden bral g.yas kyi pad+ma la/_/pi skyes zas la spyod byed ma/_/de yi pang bar gnas pa ni/_/'od sngon mig ni ser skya ma/_/de yi g.yon gyi pad+ma la/_/phu~M skyes gdong ni spras pa dgod/_/de yi pang par gnas pa ni/_/dmar mo'i 'od can
[\[89a.6\]]mig rgyas ma/_/rlung gi g.yas kyi pad+ma la/_/ba~M skyes tshangs pa'i dbyangs can dgod/_/de yi pang du gnas pa ni/_/dmar mo gnyen gyi lus can ma/_/de yi g.yon gyi pad+ma la/_/b+hi ser 'jigs pa'i sgra can te/_/de yi pang na gnas pa ni/_/sa bon b+hoM las bung sgra ma/_/sa bon hoM skyes mkha'
[\[89a.7\]]dbang ni/_/kha dog sngon po 'bar ba che/_/'khor lo ral gri dbyug pa dung /_/phyag bzhi yis ni rnam par spras/_/ral gri cod pan yan lag mdzes/_/shar sgor khyab 'jug dgod par bya/_/de yi g.yas kyi ngos su ni/_/sa bon la~M las dpal mo dgod/_/ser mo thod ni lhag par bcings/_/mi 'jigs pa dang
[\[89b\]]
[\[89b.1\]]chu skyes 'dzin/_/khyab 'jug g.yon du phag mo ste/_/ba~M yig las ni mngon par sprul/_/phag gi gdong can khros pa'i gzugs/_/thod pa'i cod pan gyis ni spras/_/kha dog sngon po 'bar ba che/_/ser po'i gos ni 'dzin la dga'/_/g.yon pa na ni thod khrag ste/_g.yas pa yis ni mi mgo
[\[89b.2\]]'dzin/_/byang gi sgor ni tshangs pa ste/_/kha dog ser po 'bar ba che/_/oM yig sa bon las skyes pa/_/ral pa'i cod pan gyis ni brgyan/_/phyag bzhi pa la gdong bzhi pa/_/g.yon na pad+ma spyi blugs te/_/mchog sbyin dang ni bgrang phreng yang /_/lag pa g.yas pa yis ni 'dzin/_/tshangs pa'i
[\[89b.3\]]g.yas kyi ngos su ni/_/tshangs ma gser gyi mchog can te/_/sa bon baM yig las skyes pa/_/pad+ma dang ni rnga yab 'dzin/_/tshangs pa'i g.yon gyi ngos su ni/_/dbyangs can ma ni sbyang gi 'od/_/sa bon sa yig las skyes pa'i/_/g.yon gyi ut+pal gsar pa 'dzin/_/sa bon hU~M nga~M sha~M las
[\[89b.4\]]byung /_/'byung po kha dog dkar zhing 'bar/_/dbang phyug nub kyi sgo ru ste/_/phyag bzhi yis ni rnam par spras/_/g.yas na ba dan cang te'u ste/_/g.yon na mdung dang thod pa'o/_/stag lpags bla gos phrag par gzar/_/zla phyed ral pa'i cod pan can/_/spyan gsum gyis ni rnam par spras/_/
[\[89b.5\]]'phrog byed g.yas kyi ngos su ni/_/sa bon ma~M las dbang phyug che/_/kha dog dkar po spyan gsum pa/_/bgrang phreng dang ni rtse gsum ldan/_/dbang phyug g.yon gyi ngos su ni/_/sa bon ga~M byung ga~M gA ma/_/dung dang kun+da zla bar mtshungs/_/mchod sbyin dang ni chu skyes 'dzin/_/brgya byin lho yi sgo ru ste/_/sa
[\[89b.6\]]bon sha~M las yang dag byung /_/kha dog dkar po 'bar ba che/_/spyan gsum gyis ni rnam par brgyan/_/g.yas pa snying gar bkug pa yis/_/rdo rje rin chen gdugs 'dzin zhing /_/rin thang med pa'i cod pan mdzes/_/lag pa g.yas na ut+pal/_/g.yon pas 'khyud de rol par byed/_/brgya
[\[89b.7\]]byin gyi ni g.yas ngos su/_/dbang mo dkar mo ma~M las skyes/_/gdugs ni lag pa g.yas pa na/_/g.yon pas 'khyud de rdo rje 'dzin/_/brgya byin g.yon gyi ngos su ni/_/sa bon ta~M las thig le mchog_/ser mo 'khril zhing mchod sdong g.yon/_/g.yas pa yis ni lcags kyu 'dzin/_/dbang ldan
[\[90a\]]
[\[90a.1\]]zur du dbang po ste/_/ser po i las yang dag byung /_/g.yas bkug snying gar rdo rje ste/_/g.yon bkug 'khyud cing rol par byed/_/bde byed ma ni bdag por mtshungs/_/dbang po'i g.yas su dgod par bya/_/de yi g.yon du ra~M las byung /_/rtsom pa
[\[90a.2\]]mo ni sngo bsangs ma/_/skra ni man+da ra ba 'phyang /_/lag pa na ni me long thogs/_/ku~M yig sa bon las skyes pa/_/me yi zur du lus ngan te/_/ser po 'khril zhing ljon shing gsal/_/g.yas na bi dza bUr 'o/_/lus ngan gyi ni g.yas ngos su/_/ba~M skyes nor gyi blo gros ser/_/g.yon pas 'bras
[\[90a.3\]]kyi snye ma ste/_/g.yas pa yis ni mi 'jigs sbyin/_/lus ngan gyi ni g.yon ngos su/_/'phrog ma ljang gu'i mdog can te/_/ha~M yig sa bon las skyes ma/_/mchog sbyin mya ngan med pa 'dzin/_/bden bral 'byung po'i rgyal po ni/_/sa bon khaM las yang dag byung /_/g.yon pas gi wang
[\[90a.4\]]sdigs mdzub ste/_/g.yas pa yis ni dbyug pa 'dzin/_/zla phyed dang ni thod pas mtshan/_/spyan gsum gyis ni rnam par spras/_/rus pa'i rgyan gyis brgyan pa ste/_/khro bo yi ni tshogs dang ldan/_/'byung po'i g.yas kyi ngos su ni/_/la~M skyes la~M ka'i dbang phyug dgod/_/kha dog sngo bsangs
[\[90a.5\]]'bar ba che/_/thod pa'i cod pan gyen du brtsegs/_/lag pa g.yas na rtse gsum ste/_/g.yon pa na ni thod khrag go/_/khros pa'i gzugs can 'jigs pa che/_/stag gi pags pa'i sham thabs can/_/'byung po yi ni g.yon ngos su/_/ra~M skyes khrag la dga' ba dgod/_/kha dog dmar po
[\[90a.6\]]'bar ba che/_/mtshan ma lang ka'i dbang phyug mtshungs/_/rlung du klu yi rgyal po ste/_/mgo bo brgya yis rnam par brgyan/_/kha dog dkar po 'bar ba che/_/b+hur b+hu'i sa bon las sprul zhing /_/lag pa g.yas pa mchog sbyin te/_/g.yon pas de bzhin zhags pa 'dzin/_/mtshan nyid thams cad
[\[90a.7\]]yang dag rdzogs/_/rin po che yi thod kyis brgyan/_/de yi g.yas kyi ngos su ni/_/dpal ldan longs spyod ldan ma ni/_/dmar mo sa bon b+ha~M las byung /_/g.yas pa na ni rnga yab ste/_/g.yon bkug 'khyud cing rol par byed/_/'o ma 'dzin la nges par blta/_/gdengs ka gsum gyis rnam par brgyan/_/
[\[90b\]]
[\[90b.1\]]de yi g.yon du u las byung /_/ut+pal dga' ma'i rnal 'byor ma/_/kha dog dmar mo 'bar ba che/_/gdengs ka gsum gyis rnam par sbas/_/lag pa g.yas na ut+pal te/_/g.yon pa pus mor 'phyang ba ste/_/de yi phyi rol zlum mo'i zhing /_/dpa' bo bcu drug re mig ste/_/de la shar
[\[90b.2\]]sogs re mig la/_/'jigs byed dkar min yan lag sogs/_/thams cad ro gdan shes par bya/_/phyag bzhi yis ni rnam par spras/_/rtse gsum rnal 'byor snod dang ni/_kha T+wA~M ga dang thig le'i lag_/dkar min yan lag kha dog gnag_/shar gyi re mig rnam par gnas/_/g.yon
[\[90b.3\]]gyi ngos gnas mya ngan med/_/ser mo'i 'od can rdo rje 'dzin/_/dbang ldan 'jigs rung shes bya ste/_/kha dog ser po 'bar ba che/_/g.yon nas rna ba mthong ba can/_/dmar mo rtse gsum 'dzin par byed/_/gtum po byang gi re mig la/_/kha dog dmar po 'bar ba che/_/g.yon gyi ngos nas
[\[90b.4\]]bde byed ma/_/ser mo'i 'od can rin chen 'dzin/_/sdud byed 'jigs byed dmar mo ste/_/rlung gi re mig la shes bya/_/rlung shugs ma ni g.yon du gnas//_rgyal mtshan ljang gu 'dzin par byed/_/sgra sgrogs nub kyi re mig la/_/kha dog ser po 'bar ba che/_/g.yon gyi ngos su sgyu ma che/_/lag na zhags
[\[90b.5\]]pa dkar po'i 'od/_/smyo byed bden bral re mig la/_/kha dog sngon po 'bar ba che/_/g.yon gyi ngos nas 'bar ma ni/_/du ba'i mdog can ral gri 'dzin/_/thod can lho yi re mig la/_/kha dog ser po 'bar ba che/_/g.yon gyi ngos su dpal chen po/_/nag mo dbyug pa 'dzin pa la/_/khro bo me yi re
[\[90b.6\]]mig la/_/kha dog sngo bsangs 'bar ba che/_/g.yon gyi ngos gnas nag mo ni/_/sngon mo mdung thung 'dzin pa ma/_/stobs chen la sogs dpa' bo rnams/_/ro yi gdan la yang dag gnas/_/kha T+wA~M ga dang rnal 'byor snod/_/kham phor dang ni gri gug 'dzin/_/shar gyi zur mtha'i re mig la/_/
[\[90b.7\]]stobs chen kha dog dkar po'o/_/de yi g.yon du rab dang ma/_/ser mo zas ni 'dzin par byed/_/gshin rje'i ngos mtha'i re mig la/_/dril bu chen po'i dbang phyug gnag_/de yi g.yon gnas aM bi ka_/_g.yas pas kun nas gtor ma 'dzin/_/gshin rje bden bral dag gi dbus/_/
[\[91a\]]
[\[91a.1\]]sngon po ming ni tog gi rtse/_/de yi g.yon du ser skya ma/_/sngon mo til ni 'dzin pa can/_/nub kyi g.yas kyi re mig la/_/bi bi ta ka kha dog dmar/_/de g.yon lha mo rtsub mo ma/_/dmar ba'i 'od can chang ni 'dzin/_/nub kyi g.yon gyi re mig gnas/_/dmar mo gangs ni
[\[91a.2\]]brtsegs pa yi/_/de g.yon rna bar reg pa ma/_/dmar mo ba dan lnga ni 'dzin/_/rlung gi zur mtha'i re mig la/_/ser po ming ni sgrogs pa can/_/g.yon gnas sgra ni brtsegs pa mo/_/ser po'i 'od can khrag ni 'dzin/_/nor gyi phyogs mtha'i re mig la/_/ser po'i 'od can tshig legs brjod/_/
[\[91a.3\]]g.yon gnas rig byed la 'jug ma/_/ser mo'i 'od can sha 'dzin ma/_/shar gyi zur mtha'i re mig la/_/dbang phyug rgyal mtshan ser po'i mdog_/g.yon gnas dmar mo rgan byed ma/_/til dang 'bras ni gsal bar 'dzin/_/de nas gzhan yang brjod par bgyi/_/bla ma rnams kyi
[\[91a.4\]]man ngag las/_/rgyud chen po yi rjes 'brangs nas/_/dur khrod rnams ni ji bzhin rim/_/shar gyi gdan ni bum pa'i dbyibs/_/drag tu bzhad par gyur pa ste/_/thod pa nyi shu rtsa bdun rnams/_/de la shing ni tsam pa ka_/_sprin ni nges par sgra sgrogs pa/_/rkang pa mtshon cha ngan pa rgyu/_/de
[\[91a.5\]]la nor rgyas bu ni ser/_/grub pa'i ral gri ce spyang ste/_/tshangs pa chen mo ngang par gnas/_/thod pa'i thig le 'thung bar byed/_/g.yas pas bgrang phreng 'dzin pa ste/_/g.yon pa na ni pu sti 'dzin/_/de la ri ni lhun po ste/_/kha dog sna tshogs 'bar ba che/_/mchod rten kun+da'i mchog tu 'gyur/_/
[\[91a.6\]]chu rlung rgya che yi ni che/_/bcud ldan dang ni rje rigs ma'o/_/byang du chu lha shes par bya/_/gdan ni gru bzhi pa rnams te/_/thod pa rnams ni nyi shu bzhi/_/ri bo ser po ma la ya/_/'ug pa ro dang stag dang ni/_/'dab chags dang ni sgrub pa po/_/mchod rten dkar dang tsU ta'i shing /_/'jog po dmar
[\[91a.7\]]po char pa 'bebs/_/drag mo khyu mchog bzhon pa can/_/mdung thung dang ni bgrang phreng 'dzin/_/thig le'i snod ni gtsang ma 'dzin/_/chu klung bcud ldan gting mi rtogs/_/Sha Sh+Tha ki ni/_nub kyi phyogs su nye rgyal ma/_/gdan ni gzhu yi dbyibs su'o/_/thod pa nyi shu rtsa gcig dang /_/smin ni a shwat+tha
[\[91b\]]
[\[91b.1\]]'joms pa/_/gsar pa'i ro dang phrag pa dang /_/de la stobs rgyu bcud len grub/_/ke la sha dang mchod rten dkar/_/chu klung ming ni ne rany+dzA/_/dbang mo glang po la zhon pa/_/g.yas pas rdo rje dkar po 'dzin/_/lha mo'i g.yon pas gdugs 'dzin zhing /_/thod pa'i thig le ster zhing
[\[91b.2\]]blta/_/ke wa Ta nI/_/gshin rjer kaul+la gi ri shing /_/ka ra bI ra ser po'i mdog_/gdan ni zur gsum dbyibs su ste/_/thod pa rnams ni bco brgyad do/_/steng du drag po'i tshogs rnams te/_/sa 'og pad+ma man+da ra/_/chu klung bra ba'i cha dang ni/_/seng ge phag dang ma he gnas/_/nya ni lcags kyus
[\[91b.3\]]'dzin pa'o/_/thod khrag bdud rtsi ster zhing blta/_/chang 'tshong ma ni blta bar bya/_/dbang ldan de wa'i ko Ta ste/_/de la gdan ni zlum po'o/_/thod pa bcu gnyis shes par bya/_/bya rgod 'ol pa de bzhin phag_/pad+ma chen po gang ba dang /_/ro langs 'byung po'i dngos grub ste/_/de la ri bo dbang chen po/_/
[\[91b.4\]]mchod rten dkar pos nye bar mtshan/_/gtum mo gri gug mgo bo 'dzin/_/ro langs kyang ni yongs su gnas/_/thod pa'i thig le ster zhing 'dzin/_/chu klung ming ni gangs ldan no/_/d+ha nu pa ri dar sha na~M_/me yi mtshams su tsa ri tra~M/_/gdan ni gru bzhi pa yin te/_/thod pa rnams ni bco lnga'o/_/ka rany+dza
[\[91b.5\]]shing sgrogs byed sprin/_/khyi dang gtsang byed gyen du 'bar/_/ril bu snod dang bcas pa ste/_/dung skyong chu klung drag shul can/_/ri bo spos kyi ngad ldang ngo /_/gzhon nu ma dang mchod rten dmar/_/rma bya yongs su gnas pa'o/_/thod pa nas ni thig le ster/_/lha mos mdung thung mda' chen 'dzin/_/bra h+ma NI'o/_/
[\[91b.6\]]srin po'i zur du rgyal ba mo/_/'khyil pa dang ni nim pa'i shing /_/gdan ni dung gi rnam pa ste/_/de la thod pa drug ni sbyar/_/dom dang rkang mgyogs dngos grub po/_/rigs ldan dang ni mdung gis 'bigs/_/ri bo gangs ni brtsegs pa dang /_/chu klung ming ni stobs ldan mo/_/gzigs nas khyab 'jug
[\[91b.7\]]sngo bsangs la/_/thod pa nas ni thig le ster/_/dbyug pa 'khor lo g.yon dang g.yas/_/mchod rten dmar pos rnam par spras/_/d+ho bi nI dAr sha naM/_/rlung gi zur du rab sbyor ba/_/gtum po'i 'o ma 'thung bar byed/_/de la gdan ni pad+ma'i dbyibs/_/thod pa rnams ni bcu dgu ste/_/ro langs hu lu hu
[\[92a\]]
[\[92a.1\]]lu dang /_/bong bu byi la khung bur 'jug_/mchod rten sngo bsangs mdog tu 'gyur/_/de la dpal gyi ri bo che/_/seng ge la gnas rgan byad ma/_/sngon mo thod pa'i bdud rtsi ster/_/lag na ral gri rtse gsum ste/_/chu klung tsar man dang ni ldan/_/ma taM ga nI dar sha ni/_/
[\[92a.2\]]drag po nag po dkar min shar/_/rgan byad ma sogs 'khor gyis bskor/_/dkar dang ser dang dmar dang sngo/_/g.yon skor gyis ni yang dag gnas/_/byang du drag po chen po ser/_/rgyal ma la sogs pa yis bskor/_/ser dang dmar dang sngo dang dkar/_/g.yon skor gyis ni yang dag gnas/_/
[\[92a.3\]]nub tu lha sbyin mnyam du bsten/_/nag mo bzang mo sogs kyis bskor/_/dmar dang gnag dang dkar dang ser/_/g.yon skor gyis ni yang dag gnas/_/lhor ni drag po dmar po'i mdog_/dbang mo la sogs yongs su bskor/_/sngo dang dkar dang ser dang dmar/_/g.yon skor gyis ni yang
[\[92a.4\]]dag gnas/_/dbang ldan gnas su gtsigs pa ni/_/kha dog dkar dang ser ba can/_/sum cu dpang sogs lha mo ni/_/dkar dang ser dang dmar dang sngo/_/sreg za'i gnas su 'jigs byed ni/_/kha dog dkar dang sngo ba can/_/lha mo drag mo'i gzugs can sogs/_/sngo dang dkar dang ser dang
[\[92a.5\]]dmar/_/bden bral du ni rga las 'das/_/kha dog nag dang dmar ba can/_/lha mo thod pa ma lags so/_/dmar dang gnag dang dkar dang ser/_/rlung du log par 'dren pa ni/_/kha dog ser dang ser ba can/_/lha mo ral gri'i lag pa sogs/_/dmar dang sngo dang dkar dang ser/_/dpa' bo rnams ni
[\[92a.6\]]phyag bzhi pa/_/thod pa yi ni thig le ster/_/phyag ni gzhan pa gnyis po yis/_/mdung dang kha T+wAM ga ni 'dzin/_/rgan byed ma sogs lha mo rnams/_/lag pas rtse gsum dang ni snod/_/ral gri'i lag can la sogs bzhi/_/rang rang mtshon cha dang ni ldan/_/kun la ro ldan shes par bya/_/mi yi
[\[92a.7\]]rus pa'i rgyan gyis brgyan/_/'jigs pa'i gzugs can gzi brjid che/_/spyan gsum gyis ni rnam par spras/_/dam tshig 'khor lo rdzogs pa dang /_/ye shes dkyil 'khor bsgom par bya/_/ye shes dkyil 'khor yid kyis ni/_/nam mkha'i dkyil 'khor blta bar bya/_/sngar brjod kho na'i
[\[92b\]]
[\[92b.1\]]cho ga yis/_/thams cad du ni lha rnams dang /_/khyad par 'jig rten pa rnams la/_/dgug pa la sogs pa rnams bya/_/zla ba'i khu tshur brtan bcings nas/_/gi wang dri gsum gyen du bsgreng /_/dri ma gsum pa'i tshogs kyis ni/_/gsum par gi wang dgod par bya/_/oM A kAR+Sha ni hU~M
[\[92b.2\]]phaT/_'jig rten pa'i lha rnams dgug pa'i phyag rgya dang sngags so/_/lha rnams spyan drangs nas gdan dbul bar bya'o/_/lag pa gnyis ni sbyar byas nas/_/pad+ma'i rnam par dbye bar bya/_/oM tiSh+Tha a sa ne hU~M swA hA/_gdan gyi phyag rgya dang sngags so/_/snying gar rdo rje dkar po
[\[92b.3\]]bsam/_/zla dkyil dbus su blta bar bya/_/dam tshig gi ni phyag rgya rnams/_/rdo rje bcings pa las 'byung ste/_/g.yon pa khu tshur snying gar bya/_/g.yas pa mchan khung gzhug par bya/_/'di ni dkyil 'khor thams cad la/_/thun mong du ni dam tshig gyur/_/oM hU~M hAH/_sa ma
[\[92b.4\]]ya tiSh+Tha dr-i sh+ya dzaHhUM baM hoH/_sa ma ya s+t+waM/_sa ma yo\u0f85haM/_pad+ma dang ni ye shes sbyar/_/sa gdugs rnam shes kyis ni mnan/_/gnyis po lcags sgrog bcings nas ni/_/lhag ma ba dan gsum pa bsgreng /_/dri gsum du ba sbyar ba ni/_/mgon po'i dam tshig tu ni brjod/_/oM yo gAm+b+ha
[\[92b.5\]]rI dri dzaHhU~M ba~M hoH/_sa ma ya s+t+waM/_sa ma yo\u0f85haM oM hUM hA swA hA/_rdo rje bcing ba brten bcings nas/_/dri gsum du ba gyen du bsgrengs/_/sems ma rdo rje rnam par grags/_/lha mo'i rang gi dam tshig brjod/_/oM yo gA m+b+ha rI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje
[\[92b.6\]]bcings pa'i nang du ni/_/ye shes rnam shes sbyar te dgod/_/oM badzra Da kI nI dr-i sh+ya dzaHhU~M ba~M hoH/_/sa ma ya s+t+waM/_sa ma yo\u0f85haM/_de nyid ye shes rnam shes bsgreng /_/'di ni mkha' 'gro drag mor bshad/_/oM gau rI DA ki nI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_de nyid pad+ma sa gdugs
[\[92b.7\]]ni/_/rtse sbyar mkha' 'gro ro langs ma'i'o/_/oM be tA lI DA kI nI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje bcings pa brtan byas nas/_/dri gsum du ba rtse mo sbyar/_/rin po che yi rnam par gnas/_/gtum ma'i dam tshig tu ni bshad/_/oM tsaN+Da lI DA kI nI dr-i sh+ya dzaHhU~M ba~M
[\[93a\]]
[\[93a.1\]]hoH/_sa ma ya s+t+waM/_sa ma yo\u0f85haM/_rdo rje bcings ba brtan byas nas/_/dkar po gi wang sbrel bar bya/_/mgon pos gsungs pa'i phyag rgya ste/_/seng ge ma yi dam tshig brgyad/_/oM siM ha DA kI nI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_phyag rgya de nyid
[\[93a.2\]]brtan byas nas/_/dri gsum du ba rtse mor sbyar/_/rtse sbyar cung zad phye ba ni/_/stag mo'i phyag rgyar rab tu grags/_/oM byA g+h+ra DA ki nI dr-i sh+ya dzaHhU~M ba~M hoHsa ma ya s+t+waM/_sa ma yo\u0f85haM/_phyag rgya de nyid brtan bcings nas/_/sa gdugs pad+ma lcags sgrog bya/_/mgon pos gsungs pa'i phyag
[\[93a.3\]]rgya ste/_/ce sbyang ma yi dam tshig bshad/_/oM dzaM bu kA DA kI nI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_/rdo rje bcing ba brtan bcings nas/_/lan gsum du ni dgrol bar bya/_/oM u lU kA DA kI nI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje bcing ba brtan bcings nas/_/rnam
[\[93a.4\]]par phye ste kha ru gzhug_/oM DA ki nI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_thal mo spyi bor bcings pa ni/_/mar me ma yi dam tshig bshad/_/oM dI pa ni dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_yi dgas thal mo kha ru bcug_/jib byed ma yi dam tshig bshad/_/oM tsu Shi ni dr-i
[\[93a.5\]]sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje bsdams pa brtan byas nas/_/gtun shing 'dzin pa lta bur sbyar/_/rta yi skad ni ltar byed pa/_/'phrog byed ma yi skad tshig bshad/_/oM kaM po dzi dr-i sh+ya dzaHhU~M ba~M hoH/_sa ma s+t+waM/_sa ma yo\u0f85haM/_nyi ma dang ni zla ba 'ang brkyang /_/'jigs pa
[\[93a.6\]]dang ni rnam shes sbyar/_/spos ma la sogs lha mo gsum/_/dam tshig tu ni thub pas gsung /_/oM puk+ka sI dr-i sh+ya dzaHhU~M ba~M hoHsa ma ya s+t+waM/_sa ma yo\u0f85haM/_oM Do m+bi nI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM tsaN+Da lI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_zla ba'i lag
[\[93a.7\]]pa brkyang pa la/_/nyi ma'i lag pa yang dag sbyar/_/drag mo la sogs lha mo gsum/_/dam tshig tu ni 'gyur ba'o/_/oM gau rI nI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM ru d+hi rA nI dr-i sh+ya dzaHhU~M ba~M hoHsa ma ya s+t+waM/_sa ma yo\u0f85haM/_oM maM sI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_
[\[93b\]]
[\[93b.1\]]rdo rje thal mo brtan byas nas/_/pad+ma'i snod bzhin rnam par dbye/_/drag mo 'bar ba mi sdug pa'i/_/dam tshig mchog tu blta bar bya/_/oM u gI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM dz+wa la tI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM b+hi mA dr-i sh+ya dzaHhU~M ba~M hoH/_sa ma ya s+t+waM
[\[93b.2\]]sa ma yo\u0f85haM/_thod sogs lha mo gsum rnams kyis/_/rdo rje thal mo rgyab sbyar bshad/_/oM ka pA lI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM dza Ni dr-i sh+ya dzaHhU~M ba~M hoH/_sa ma yas s+t+waM/_sa ma yo\u0f85haM/_oM kuM b+hi dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje bsdams pa snying gar
[\[93b.3\]]sbyar/_/ye shes rnam shes gyen du bsgreng /_/oM badzra lA s+ya dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje bsdams pa snying gar gzhag_/rab tu brkyang ste dri yis byug_/oM badzra gan+d+he dra sh+yi dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje bcing ba brtan byas nas/_/g.yon du pi
[\[93b.4\]]wang lta bur gzhag_/oM badzra bi n+yai dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje thal mo rnam phye nas/_/dam tshig phyag rgyas me tog gtor/_/oM badzra puSh+pe dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje bsdams pa gyen du gzhag_/glu ni len zhing dkar po g.yo/_/oM badzra gI ti dr-i sh+ya dzaH
[\[93b.5\]]hU~M ba~M hoH/_sa ma ya s+t+waM/_sa ma yo\u0f85haM/_rdo rje bsdams pa 'og tu dbul/_/bdug spos dam tshig du ni bshad/_/oM badzra d+hU pe dr-i sh+ya dzaHhU~M ba~M hoH/_sa ma ya s+t+waM/_sa ma ya \u0f85haM/_rdo rje thal mos spyi bor gang /_/gar ma yi ni dam tshig 'gyur/_/oM badzra ni tai dr-i sh+ya dzaHhU~M ba~M hoH/_sa ma
[\[93b.6\]]ya s+t+waM/_sa ma yo\u0f85haM/_rdo rje bsdams pa brtan byas nas/_/g.yas pa'i mthe bong gyen du bsgreng /_/oM badzra dI pe dr-i sh+ya dzaHhU~M ba~M hoH/_sa ma ya s+t+waM/_sa ma ya \u0f85haM/_keng rus 'jigs byed la sogs rnams/_/sems ma rdo rje'i cho gas bya/_/lha mo pad+ma'i rnam pa sogs/_/rdo rje
[\[93b.7\]]bsdams pa brtan byas nas/_/pad+ma'i snod bzhin rnam par dbye/_/oM ka raM ga bai ra wa dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM ka ma lA ka rI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM kha T+wAM ga rak+Sha saM dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM kha ra na khA dr-i
[\[94a\]]
[\[94a.1\]]sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM gaM b+hI ra nA dA dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM ga~M b+hI ra nA nga ni ye dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM g+haN+Da ka ra Na dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_
[\[94a.2\]]oM g+haN+Da sta nI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM tsaN+Di shwa ri dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM tsa pa lA na nA dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM ts+tshi tra g+ho na dr-i sh+ya dza/_hU~M ba~M hoH/_sa ma ya s+t+waM/_sa ma yo\u0f85haM/_oM ts+tshi tra de sha
[\[94a.3\]]nI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM badzra dza rA yu dza prI ya dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM dzra g+ha na un+na ta dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM dz+ha kA ra b+he ra ba dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM dz+ha kri ta kA ma mI
[\[94a.4\]]dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM TiT+Ta b+ha Sha dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM Tik+ka b+hu Sha Ni ye dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM Thi par gA ya dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM Thi k+ka kA mi nI ye dr-i sh+ya dzaH
[\[94a.5\]]hU~M ba~M hoH/_sa ma ya s+t+waM/_sa ma yo\u0f85haM/_oM Da ma ru DA ma ra dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM DiN+Di ma prI ya dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM D+hak+ka ko lA ya ha la dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM D+ha k+ka lA la sI ye dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM taM
[\[94a.6\]]ka pr-i yA ya dr-i sh+ya dzaHhU~M ba~M hoH/_sa ma ya s+t+waMH/_sa ma yo\u0f85haM/_oM ta nu dzaM g+ha nI ye dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM tho nga pA hu kA ya dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM thA ra nA di ni dr-i sh+ya dzaHhU~M ba~M hoH/_sa ma ya s+t+waM/_sa ma yo \u0f85haM/_oM daM Sh+TA ka rA li dr-i sh+ya dzaHhU~M ba~M hoH/_
[\[94a.7\]]sa ma ya s+t+waM/_sa ma yo\u0f85haM/_oM dar da ra sha nI ye dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM d+hI ra g+ho Na dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM d+hI ra b+hA Shi nI ye d+h-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM piN+Da tsa ra ya dr-i sh+ya dzaHhU~M ba~M hoH/_sa ma ya s+t+waM/_
[\[94b\]]
[\[94b.1\]]sa ma yo\u0f85haM/_oM piM ga la k+Sh+mI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM phe na mu khA ya dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM phul+la na ya nI ye dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM bra h+ma d+h+wa nI dr-i sh+ya dzaHhU~M ba~M hoH/_sa ma ya s+t+waM/_
[\[94b.2\]]sa ma yo\u0f85haM/_oM baN d+hu na gA tri ye dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM b+hI ma nA da dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM b+h+ra mar ke shI ni dr-i sh+ya dza/_hU~M ba~M hoH/_sa ma ya s+t+waM/_sa ma yo \u0f85haM/_rdo rje bsdams pa brtan bcings nas/_/'khor lo'i rnam par
[\[94b.3\]]brtan par bya/_/oM badzra na ra yA na dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM badzra la k+Sh+mI ye dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM bA rA hI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_thal mo sbyar ba bcings nas ni/_/mgo bo'i steng du gzung bar bya/_/
[\[94b.4\]]oM brah+ma Na dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM brah+ma Ni ye dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM sA ra swa ti ye dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje snying gar bcings nas ni/_/pad+ma'i snod bzhin rab tu dbye/_/oM ru tra dr-i sh+ya dzaHhU~M ba~M hoH/_sa ma ya s+t+waM/_sa
[\[94b.5\]]ma yo\u0f85haM/_oM ma he shwa ra dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM gaM gA dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje bsdams pa brtan bcings nas/_/rdo rje rnam par gzung bar bya/_/oM sha kre dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM in+d+ra nI dr-i sh+ya dzaHhU~M
[\[94b.6\]]ba~M hoH/_sa ma ya s+t+waM/_sa ma yo\u0f85haM/_oM ti lot+ta ma dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje bsdams pa brtan bcings nas/_/dkar po gi wang rtse mo sbyar/_/cung zad par ni rnam par dbye/_/spyan gyi phyag rgya'i rnam pa'o/_/oM in+d+ra dr-i sh+ya dzaHhU~M ba~M hoH/_sa ma ya s+t+waM/_sa ma
[\[94b.7\]]yo\u0f85haM/_oM sha tsa dra sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM raM b+ha dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje bsdams pa legs par bcings/_/dkar po gi wang rtse mo sbyar/_/rin po che yi dbyibs su byas/_/gnod sbyin srin po'i phyag rgya'o/_/oM ku be ra dr-i sh+ya dzaHhU~M
[\[95a\]]
[\[95a.1\]]ba~M hoH/_sa ma ya s+t+waM/_sa ma yo\u0f85haM/_oM ba su ma tI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM hA rI tI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje bcing ba brtan bcings nas/_/dkar po gi wang gyen du bsgreng /_/ba dan rnam par g.yo bar bya/_/
[\[95a.2\]]'byung po'i rgyal po'i phyag rgya'o/_/oM b+hu ta a d+hi pa ti dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM laM ke shwa rI dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM rak+Sha pri ye dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_rdo rje bsdams pa brtan bcings nas/_/sa
[\[95a.3\]]gdugs dang ni ye shes bsgreng /_/mthe bong rtse mo cung zad bskum/_/klu yi rgyal po'i phyag rgya'o/_/oM nA ga a d+hi pa ti dr-i sh+ya dzaHhU~M ba~M hoH/_sa ma ya s+t+waM/_sa ma yo\u0f85haM/_oM b+ha ga bA ti dr-i sh+ya dzaHhU~M ba~M hoH/_sa ma ya s+t+waM/_sa ma yo nya haM/_oM ut+pal pri ya dr-i sh+ya dzaHhU~M ba~M hoH/_sa ma ya s+t+waM/_
[\[95a.4\]]sa ma yo\u0f85haM/_dpal mo la sogs lha mo rnams/_/rang rang bdag po'i phyag rgya ste/_/bcu drug po rnams ji bzhin rim/_sngags pas dam tshig blta bar bya/_/dam tshig ye shes sems dpa' rnams/_/gcig tu gyur par bsam par bya/_/lce yi pad+ma'i 'dab ma la/_/
[\[95a.5\]]chos kyi yi ge mchog tu bsam/_/gsang sngags sngar bzhin brjod pa ni/_/chos kyi phyag rgyar 'gyur ba ste/_/oM hU~M ha/_A~M aH/_su~M saH/_k+Shu~M k+Sha/_yu~M yaH/_hU~M ha/_s+m+r+yu~M/_h+m+r+yu~M/_y+m+r+yu~M/_k+Sh+m+r+yu~M/_phu~M pha~M/_pheM pha~M/_phroM pha~M/_phriM pha~M/_haHhoHhrIHg+hIM g+haH/_ku ru ku ru/_bat+tA li/_bat+tA li/_hU~M/_su pri ya gan+d+he
[\[95a.6\]]hU~M/_hU~M ho/_shrI/_/hU~M hU~M hU~M/_i/_su nr-i te/_k+Shu~M/_ka~M ka_/_ka~M ka~M/_kha~M kha~M/_ga~M ga~M_/_g+ha~M g+ha~M//_tsaM tsaM/_ts+tshiM ts+tsheM/_dzaM dzaM/_dz+hiM dz+hiM/_TiM TiM/_ThiM Th-iM/_DiM DiM/_D+ha~M D+ha~M/_ta~M ta~M/_tha~M tha~M/_da~M da~M/_d+hiM d+hiM/_piM piM/_pheM phu~M/_ba~M ba~M/_b+hI b+h+ri/_khe sha ha~M/_la~M ba~M/_oM graM sa~M ha~M/_sha~M mA~M ga~M sha~M ma~M tiM iM ba~M ha~M/_ku~M pa~M sa~M/_kha~M ra~M
[\[95a.7\]]la~M/_b+hur b+hu wa/_b+ha~M u~M/_zhes pa chos kyi phyag rgya'o/_/snying gar zla ba'i gzugs gnas la/_/sna tshogs rdo rje bsgom par bya/_/las kyi phyag rgyar bya ba ni/_/rdo rje bsdams pa gnyis las 'byung /_/zla ba'i lag pa brkyang nas ni/_/'di dang 'og gi yas rgya'i skangs kyi sngags gnyis ma 'grigs pa slar dpyad byar bzhag/_
[\[95b\]]
[\[95b.1\]]gzhan gyi rna ba'i mtha' ru'o/_/oM hU~M/_zla ba yis ni thod pa bzung /_/g.yas pa na ni kha T+wAM ga_/oM AHhU~M/_phyag 'tshal thal mo brtan byas nas/_/pad+ma'i rnam par dbye bar bya/_/oM a~M aH/_sa gdugs dang ni rnam shes sbyar/_rdo rje rtse gsum rnam par bya/_oM su~M saH/_sa gdugs la ni rnam shes brten/_/
[\[95b.2\]]pad+ma dang ni ye shes sbyar/_/gnyi ga'i rgyab ni sbyar byas nas/_/lhag ma gyen gzhag rdo rje ma/_/oM k+Shu~M k+ShaH/_de nyid rgyab ni mngon du phyogs/_/ro langs mkha' 'gro'i phyag rgya'o/_/oM yu~M ya/_rdo rje khu tshur brtan byas nas/_/dkar po gi wang gyen du bsgreng /_/rin po che yi
[\[95b.3\]]rnam par sbyar/_/gtum mo'i phyag rgyar 'gyur ba'o/_/oM hU~M haH/_rdo rje khu tshur gnyis byas nas/_/dkar po gi wang sbrel bar bya/_/oM s+m+r+yu~M/_phyag rgya de nyid bcings nas ni/_/dri gsum du ba rtse mo sbrel/_/oM h+m+r+yu~M/_phyag rgya de nyid bcings nas ni/_/sa gdugs dang ni pad+ma sprel/_/
[\[95b.4\]]oM y+m+r+yu~M/_rdo rje khu tshur brtan bcings nas/_/lan gsum phyogs su spro bar bya/_/oM k+Sh+m+r+yu~M/_lag pa gnyis ni kha ru gzhug_/oM phu~M pha~M/_thal mo spyi bor yang dag gzhag_/oM pheM pha~M/_yi dgas thal mo kha ru 'phang /_/oM phroM pha~M/_g.yon pa'i khu tshur brtan bcings nas/_/rna ba'i
[\[95b.5\]]rtsa bar gzung bar phya/_/oM phriM pha~M/_nyi ma'i lag pa bdud rtsi gnas/_/'jigs dang rnam shes kyis ni dbul/_/oM ha ho hrIH/_zla bar lcags kyu thod par gnas/_/g.yas pas mi 'jigs sbyin pa ru/_/oM g+hIM g+h+ra/_/lag pa gnyis ka gtor snod bzhin/_/oM ku ru
[\[95b.6\]]ku ru/_bza' dang bca' ba zla bar gnas/_/nyi ma'i lag pas bza' bar bya/_/oM bat+tA li bat+tA li/_/zla ba nyi ma'i khu tshur gnyis/_/rked pa'i ngos su gzung bar bya/_/oM hU~M/_zla ba'i lag pa brkyang nas ni/_/'jigs dang rnam shes sbyar bar bya/_/nyi ma'i lag pas bzung
[\[95b.7\]]nas ni/_/dri yi phyag rgyas byug par bya/_/oM su prI ya gan+de hU~M/_g.yon pas gri gug ltar byas nas/_/pi wang rnam par gyen du bsgreng /_/nyi ma'i lag pas cung zad bsor/_/pi wang de ni sgra yi mchog_/oM hU~M ho/_nyi ma'i khu tshur brtan byas nas/_/dkar po dang ni ye shes sbyar/_/sor mo
[\[96a\]]
[\[96a.1\]]lhag ma gyen du brkyang /_/me tog phyag rgyar rab tu grags/_/oM shrI/_nyi ma'i khu tshur brtan byas nas/_/hU~M gi yi ge sgrogs byed cing /_/kha yi rtse mor dkar po g.yo/_/glu ma'i phyag rgyar rab tu grags/_/oM hU~M hU~M hU~M/_nyi ma'i khu tshur brtan byas nas/_/du ba gyen
[\[96a.2\]]gzhag bdug spos ma/_/oM i/_g.yas pa'i rked pa'i phyogs su ni/_/lag pa g.yon pa 'phang par bya/_/nyi ma'i lag pa gyen du ste/_/gar ma'i rnam par legs par gnas/_/oM su nr-i te hU~M/_nyi ma'i khu tshur gyen du gzhag_/de yi mthe bong gyen du bsgreng /_/'jig
[\[96a.3\]]rten kun nas rab gsal byed/_/mar me yi ni phyag rgyar 'gyur/_/oM k+Shu/_'jigs pa dang ni rnam shes sbyar/_/zla ba'i lag pas rtse gsum ste/_/keng rus 'jigs byed la sogs pa'i/_/las kyi phyag rgyar rab tu grags/_/oM kaM ka_/thal mo gnyis ka bcings nas na/_/thod
[\[96a.4\]]pa bzhin du rnam par dbye/_/lha mo pad+ma'i rnam pa sogs/_/las kyi phyag rgyar yang dag brjod/_/oM ka~M ka~M_/_oM kha~M khaM/_oM ga~M ga~M_/_oM g+ha~M g+ha~M/_oM tsa~M tsa~M/_oM ts+tshiM ts+tshiM/_oM dza~M dza~M/_oM dz+ha~M dz+ha~M/_oM TiM TiM/_oM ThiM ThiM/_oM Da~M Da~M/_oM D+ha~M D+ha~M/_oM ta~M ta~M/_oM tha~M tha~M/_oM da~M da~M/_oM d+hiM d+hiM/_
[\[96a.5\]]oM piM piM/_oM pheM phuM/_oM bra~M ba~M/_oM b+hIM b+h+riM/_nyi mas dbyug pa gyen du gzhag_/g.yon pas mdun nyid du ni sbyar/_/oM khe sha haM/_thal mo sbyar ba bcings nas ni/_/pad+ma bzhin du rnam par dbye/_/oM la~M ba~M/_thal mo sbyar ba bcings nas ni/_/thod pa bzhin du rnam par dbye/_/oM ba/_
[\[96a.6\]]nyi ma'i lag pas bsil yab ste/_zla ba'i skur ni sbyar bar bya/_/oM a~M/_dpal mo'i phyag rgya tshangs ma ste/_/thal mo sbyar ba bcings nas ni/_/dri gsum du ba reg pa la/_/dkar po dang ni gi wang sbyar/_/dbyangs can ma yi phyag rgyar bshad/_/oM sa~M sa/_pad+ma dang ni ye shes sbyar/_/
[\[96a.7\]]lhag ma gyen gzhag rtse gsum 'dzin/_/oM hU~M sa/_sa gdugs dang ni rnam shes sbyar/_/lhag ma gyen bsgreng mdung thung ngo /_/oM mA~M ma/_dpal mo'i phyag rgya gA~M ga la/_/oM ga~M gA/_g.yon pa khu tshur snying gar bya/_/gi wang rtse mo gyen du ni/_/rab tu brkyang ste gzhag par bya/_/nyi ma
[\[96b\]]
[\[96b.1\]]gdugs bzhin du ni 'gyur/_/oM sha mu hU~M/_sa gdugs dang ni rnam shes sbyar/_/lhag ma gyen bsgrengs rdo rje'o/_/oM iM i/_nyi ma'i khu tshur brtan bcings nas/_/dkar po bskul te dgug par bya/_/oM tiM ti/_nyi ma'i khu tshur dpral bar gzhag_/dkar po du ba gnyis
[\[96b.2\]]ni gdung /_/mig gi thad kar bcings nas ni/_/las kyi phyag rgyar rab tu gsal/_/oM i mu hUM/_pad+ma dang ni ye shes sbyar/_/lhag ma gyen bsgreng rdo rje'o/_/oM sa~M sa/_nyi ma'i lag pas me long ngos/_/oM ra~M ra/_khu tshur bcings pa brtan byas nas/_/dkar po
[\[96b.3\]]gi wang gyen du bsgreng /_/rin chen rnam par sbyar byas nas/_/nyi ma'i gnas su gzung bar bya/_/oM ku~M d+ha na ku gai hU~M/_nyi ma'i lag pas mi 'jigs pa/_/oM ba~M ba/_nyi ma'i lag pas mchog sbyin no/_/oM haM ha/_gi wang gyen du bzhag nas ni/_/dkar po du ba ba
[\[96b.4\]]dan no/_/oM khom khA ta kha~M ni hU~M phaT/_dbang phyug chen po dam tshig rgya/_/oM la~M la/_phag mo yi ni phyag rgya 'ang mtshungs/_/oM ra~M ra/_zla ba'i khu tshur brtan byas nas/_/sa gdugs rnam shes gyen du bsgreng /_/nyi ma'i lag pa brkyang nas ni/_/gdengs ka'i rnam pas g.yob par bya/_/
[\[96b.5\]]oM b+hur b+hu wa/_nyi ma'i khu tshur snying gar bya/_/dkar po du ba gyen du bsgreng /_/pad+ma cung zad brkyang nas ni/_/gdengs ka'i rnam par gzung bar bya/_/oM b+ha~M b+ha/_dbyangs can phyag rgya gang yin pa/_/de ni ut+pal dga' ma'o/_/oM uM a/_rang gi snying gar zla ba la/_/rdo rje cher lnga
[\[96b.6\]]cher 'bar bsam/_/de ltar phyag rgya gsum byas nas/_/phyag rgya chen po sbyar bar bya/_/thal mo sbyar ba brtan byas nas/_/pad+ma sa gdugs bskyod bya zhing /_/gsang gnas su ni dgod pa ni/_/A li'i phyag rgyar rab tu brjod/_/oM AHswA hA/_pad+ma ye shes kyis ni mnan/_/
[\[96b.7\]]lhag ma'i rtse mo gyen du gzhag_/mkha' 'gro mkha' 'gro ma sogs kyis/_/mtshon cha'i phyag rgyar rab tu grags/_/oM tI k+Sha Ni swA hA/_sa gdugs rnam shes kyis ni mnan/_/lhag ma'i rtse mo gyen du gzhag_/mtshon cha med pa'i phyag rgyar ni/_/bcom ldan 'das kyis gsungs shing
[\[97a\]]
[\[97a.1\]]bshad/_/oM g+hur+Ni ta hU~M phaT/_g.yon pa dkur ni rab sbyar nas/_/snying gar rdo rje rab tu bzung /_/oM hU~M hoHswA hA/_dril bu'i'o/_/oM hU~M swA hA/_rdo rje'i'o/_/thod pa nu ma reg pa la/_/oM aHka~M swA hA/_thod pa'i'o/_/oM pri ya ut+ta me hU~M swA hA/_nu ma'i'o/_/lag pa gnyis
[\[97a.2\]]kas mda' 'phen pa/_/oM k+ShuM swA hA/_lag gnyis lha mo la 'khyud pa/_/oM A a swA hA/_zla ba'i lag pas kha T+wAM ga_/nyi ma yis ni gri gug go/_/phyogs kyi lha mo rnams kyis ni/_/phyag rgya chen por rab tu grags/_/oM su~M sa swA hA/_oM k+Shu~M k+Sha swA hA/_oM yuM ya swA hA/_oM hUM ha swA hA/_seng
[\[97a.3\]]ge ma sogs rnam bzhi rnams/_/zla bas sdigs mdzub zhags pa ste/_/nyi ma'i lag par kha T+wAM ga_/lcags kyu dgra sta dbyug pa'o/_/oM s+m+r+yu~M swA hA/_oM h+m+r+yu~M swA hA/_oM y+m+r+yu~M swA hA/_oM k+Sh+m+r+yu~M swA hA/_lag gnyis kha ru gzhug par bya/_/oM phu~M swA hA/_thal mo spyi bor gzhag par bya/_oM hU~M pheM swA hA/_
[\[97a.4\]]'jib byed ma ni las rgyar brjod/_oM phroM swA hA/_nyi ma'i lag pas gtun shing ngo /_/oM phriM swA hA/_spos ma la sogs ji bzhin rim/_/las kyi phyag rgya bzhin shes bya/_oM ha ho hrIHswA hA/_oM g+hI g+h+ra swA hA/_oM ku ru ku ru swA hA/_oM bat+tA li bat+tA li hU~M swA hA/_sgeg mo la sogs
[\[97a.5\]]ji bzhin rim/_/phyag rgya las rgya dang ni mtshungs/_/oM hU~M swA hA/_oM su bri ya gan+d+he swA hA/_oM hU~M hoHswA hA/_o shrIM swA hA/_oM hU~M hU~M hU~M swA hA/_oM i swA hA/_oM su nr-i te hU~M swA hA/_oM k+Shu~M swA hA/_zla ba'i lag pas khe T+wAM ba/_/nyi ma'i lag pas gri gug ste/_keng rus 'jigs byed la sogs
[\[97a.6\]]pa'i/_/phyag rgya chen por rab tu brjod/_/oM ka ra~M ga bai ra bA ya swA hA/_lha mo pad+ma'i rnam pa sogs/_/lag pa gnyis kyis 'khyud par bya/_/oM ka ma lA ka re swA hA/_oM khaT+wAM ga rak+Sha sa~M swA hA/_oM kha ra na khI ye swA hA/_oM ga m+b+hI ra nA dA ya swA hA/_oM gam+b+hI ra nu byai swA hA/_oM g+haN+Da kar NA ye swA hA/_
[\[97a.7\]]oM gaN+Das+ha nI ye swA hA/_oM tsaN+De shwa rA ya swA hA/_oM tsa pa lA dA n+yai swA hA/_oM ts+tshi tra g+ho Na ya swA hA/_oM ts+tshi tra da sha N+yai swA hA/_oM dza rA yu dza prI yA ya swA hA/_oM dza g+ha Na un+na t+yai swA hA/_oM dz+ha kA ya b+hi Sha nA ya swA hA/_oM dz+ha kr-i ta kA mi n+yai swA hA/_Ti T+Ti ba ShA ya swA hA/_oM Ti k+ka b+hu Sha N+yai swA hA/_oM Thi ba ra gA
[\[97b\]]
[\[97b.1\]]ya swA hA/_oM Thi k+ka kA mi n+yai swA hA/_oM Da ma ru DA ma rA ya swA hA/_oM Di N+Di ma prI yA ye swA hA/_oM D+ha k+ka ko lA ya ha lA ya swA hA/_oM D+ha k+ka lA ya sI yai swA hA/_oM taM ka pr-i yA ya swA hA/_oM ta nu dzaM g+ha nai swA hA/_oM tho ra bA ha bai swA hA/_oM thA rA nA di n+yai swA hA/_oM daMSh+Ta ka rA lA ya swA hA/_
[\[97b.2\]]oM dar dar shi n+yai swA hA/_oM d+hi ra g+ho NA ya swA hA/_oM d+hI ra b+hA Shi n+yai swA hA/_oM pi N+Di tsa rA ya swA hA/_oM piM ga la k+Sh+m+yai swA hA/_oM phe na mu khA ya swA hA/_oM phul+la na ya nI ye swA hA/_oM bra h+ma d+h+wa ni ye swA hA/_oM ban+d+hu na gA tre ya swA hA/_oM b+hI ma nA ngA ya swA hA/_oM b+h+ra ma ra kai shi n+yai swA hA/_nyi mas
[\[97b.3\]]'khor lo gyen du 'phyar/_oM khe sha haM swA hA/_nyi mas pad+ma gzung bar bya/_/oM la k+Sh+mI yai swA hA/_/nyi ma'i lag pas thod pa'o/_/oM bA rA h+yai swA hA/_bgrang phreng dang ni spyi blugs te/_/oM oM swA hA/_dpal mo'i phyag rgyas tshangs ma nyid/_/oM bra h+ma n+Yai swA hA/_nyi ma'i lag pas ut+pal/_/oM sa ra swa t+yai
[\[97b.4\]]swA hA/_zla ba'i lag par thod pa ste/_/nyi ma yis ni cang te'u dkrol/_/oM haM shaM swA hA/_bgrang phreng dang ni rtse gsum mo/_/oM ma he shwa rA ya swA hA/_mchog sbyin dang ni chu skyes 'dzin/_/oM gaM gA yi swA hA/_zla ba'i lag pas ut+pal te/_/snying gar rdo rje gzung bar bya/_/oM shaM mu hUM hUM swA hA/_
[\[97b.5\]]gdugs ni lag pa g.yas pa na/_/oM in+d+ra n+yai swA hA/_/zla lag 'khri shing mchod sdong ste/_/nyi ma yis ni lcags kyu 'dzin/_/oM ti lot+ta ma yai swA hA/_/nyi mas snying gar rdo rje'o/_/oM i mu swA hA/_phyag rgya de nyid dang mtshungs 'gyur/_/oM pats+tshi swA hA/_nyi ma'i lag pas me long ngo /_/
[\[97b.6\]]oM ra m+b+ha ye swA hA/_nyi ma yis ni rgyal mtshan 'dzin/_/oM d+h+wa dza na g+he hUM swA hA/_g.yon pas 'bras kyi snye ma ste/_/g.yas pa yis ni mi 'jigs sbyin/_/oM ba su ma t+yai swA hA/_mchog sbyin 'khri shing nyi ma ste/_/g.yon pas mya ngan med pa 'dzin/_/oM ha ri t+yai swA hA/_g.yon pas
[\[97b.7\]]gi wang sdigs mdzub ste/_/nyi ma'i lag pas dbyug pa 'dzin/_/oM khA dA ni hUM phaT swA hA/_nyi ma'i lag pas rtse gsum ste/_/g.yon pa na ni thod khrag go/_/oM lang+ge shwa R+Yai swA hA/_/nyi ma'i lag pas thod pa'o/_/oM rak+Sha prI yA ya swA hA/_nyi ma'i lag pas mchog sbyin no/_/
[\[98a\]]
[\[98a.1\]]zla ba'i lag pas zhags pa'o/_/oM b+hur b+hu wa swA hA/_nyi ma'i lag pas rnga yab ste/_oM b+hog ba t+yai swA hA/_nyi ma'i lag pas ut+pal lo/_/oM ut+pal prI yA ya swA hA/_sngar brjod cho ga byas nas ni/_/sngags pa yis ni ji bzhin rim/_/dang
[\[98a.2\]]por yan lag brgyad bsrung zhing /_/lus gsum byin gyis brlab par bya/_/mngon par dbang bskur cho ga ni/_/byas te dar gyi cod pan gyis/_/lag mthil mnyam pas mnyes par bya/_/rnal 'byor la ni mnyam par gzhag_/mchod yon la sogs de bzhin du/_/
[\[98a.3\]]blo ldan sgeg mo sogs kyis mchod/_/rdo rje de nyid kyis ni bzung /_/dril bu chos kyis gzung bar bya/_/snying po yi ni phyag rgya che/_/de yi nga rgyal phyag rgya che/_/thog mtha' med pa'i sems dpa' ni/_/rdo rje sems dpa' dga' ba che/_/kun du bzang po kun bdag nyid/_/rdo rje snyems
[\[98a.4\]]ma sor mo ma/_/rdo rje'i de nyid do/_/thams cad nam mkha'i mtshan nyid do/_/nam mkha' la yang mtshan nyid med/_/nam mkha' dang ni mnyam sbyor bas/_/kun mchog mnyam pa nyid du gsal/_/oM badzra g+haN+De ra Ni ta pra ra Ni ta/_/sarba ta thA ga ta/_tsi t+ta sany+tso dA ni badzra satwa hr-i da ya/_/
[\[98a.5\]]saM to Sha re Ni pradz+nyA pA ra mi tA nA da/_saM b+ha we ta AHhUM hUM hUMHhoHTak+ki dzaHhoHdril bu'i de nyid do/_/rdo rje de nyid cung zad gsor/_/snying gar bkug nas sbyar bar bya/_/dril bu dkur ni sbyor ba yis/_/de nyid bsgoms nas dkrol bar bya/_/dpal ldan sku dang gsung dang thugs/_/
[\[98a.6\]]zhal gsum rnams so sgeg pa dang /_/khro dang bzhad pa spyan gsum rnams/_/nor mchog in+d+ra nI la'i 'od/_/sku ni shin tu drag shul can/_/phyag ni bla med drug po yis/_/khaT+wAM ga dang snod dang mda'/_/gzhu dang rdo rje dril bu ste/_/mtshan ma drug gis mtshan pa 'dzin/_/ha ha'i
[\[98a.7\]]sgra sgrogs nyin byed ni/_/rna ba yis ni gcod par byed/_/srid pa las ni rnam grol yang /_/thar pa'i dngos po ster bar byed/_/khyod ni rdo rje ye shes mchog_/mkha' 'gro ma khyod zhabs la 'dud/_/dpal dang ldan pa'i sku lus ni/_/deng nas zhi ba'i kha dog 'dzin/_/kha T+wAM ga dang lhan
[\[98b\]]
[\[98b.1\]]cig mchog_/rnal 'byor thod pa 'dzin pa can/_/'khor ba'i rgya mtsho rgya mtsho che'i/_/nyon mongs nges par 'phrog par byed/_/khyod ni rdo rje mkha' 'gro ma/_/khyod kyi zhabs la phyag bya'o/_/dpal ldan rin po che yi sku/_/kha dog shin tu yid 'ong lus/_/kha T+wAM ga ni 'dzin byed
[\[98b.2\]]cing /_/bdud rtsi mchog gis gang ba'i snod/_/sems can sdug bsngal can gyi lus/_/mang po rnams ni dbugs dbyung byed/_/khyod ni mkha' 'gro drag mo ste/_/khyod kyi zhabs la phyag bya'o/_/dpal ldan chos kyi sku yi mchog_/gzugs mdzes pad+ma rA ga'i sku/_/kha T+wAM ga ni
[\[98b.3\]]gyen du ste/_/rnag gis gang ba'i thod pa 'dzin/_/'gro ba kun gyi srid pa yi/_/'ching ba rnams ni gcod par byed/_/mkha' 'gro ma ni ro langs ma/_/khyod kyi zhabs la phyag bya'o/_/dpal dang ldan pa'i las kyi sku/_/don yod gzugs can ma rgad mdog_/drag po mi yi kha T+wAM ga_/
[\[98b.4\]]lhan cig tu ni thod pa 'dzin/_/srid pa'i nyon mongs 'dod chags sogs/_/'ching ba rnams ni gcod par byed/_/mkha' 'gro ma ni gtum mo ste/_/khyod kyi zhabs la phyag bya'o/_/dpal ldan seng ge stag mo mchog_/ce spyang ma dang 'ug pa ma/_/kun kyang sdigs mdzub zhags pa ste/_/sdang
[\[98b.5\]]ba rnam par 'joms par byed/_/khaT+wAM ga dang lcags kyu ni/_/g.yas pa yi ni phyag gis 'dzin/_/dgra stas gdug pa can rnams gtub/_/phyag gis dbyug pa mchog tu 'dzin/_/srid pa'i sbyor ba thams cad dang /_/sdug bsngal rnam par 'joms par byed/_/khyod ni sgyu ma'i gzugs
[\[98b.6\]]can te/_/khyod kyi zhabs la phyag bya'o/_/khyod ni mkha' 'gro ma yi mchog_/mar me ma dang 'jib byed ma/_/'phrog byed ma rnams sa gzhi skyong /_/drag shul gyi ni gzugs can ma/_/gdul dka' gdug pa can rnams dang /_/pha rol rig sngags rnam 'joms byed/_/mkha' 'gro
[\[98b.7\]]ma khyod zhabs kun 'dud/_/sgeg mo yid 'phrog ma dang ni/_/yid 'ong phreng ba glu mas ni/_/legs sbyar glu ni sgrogs par byed/_/gar ma yan lag shin tu mnyen/_/me tog rnam pa sna tshogs dang /_/bdug spos gyen du 'thul par byed/_/ye shes snang ba mdzes pa yi/_/mar me dang ni dri zhim dri/_/
[\[99a\]]
[\[99a.1\]]brtson 'grus dbang po gsang ba'i mchog_/rnal 'byor rnal 'byor ma 'khor lo/_/rnal 'byor rjes su rnal 'byor dang /_/shin tu rnal 'byor rnal 'byor che/_/dam pa'i sku dang gsung thugs la/_/rtag tu gus shing rab dang bgyid/_/dpal ldan gsang pa'i
[\[99a.2\]]gdan mchog la/_/mchod pa byas shing phyag bgyi'o/_/dpal ldan de nyid rgyal po mchog_/dbang phyug la rol cod pan can/_/dpal ldan gsang ba'i gdan gyi mchog_/sku ni sdug cing 'bar ba ste/_/dpal ldan rdo rje dril bu'i sgra/_/de nyid rnal 'byor pa yis bskyod/_/
[\[99a.3\]]dpal ldan ye shes mnyes pa ste/_/mchog gi dbang phyug longs spyod spyod/_/zhes pa dkyil 'khor rgyal mchog gi ting nge 'dzin no/_/de nas las kyi rjes 'brangs nas/_/mnyam par gzhag pas sngags bzlas bya/_/snying gar sa bon yi ge bsam/_/srog dang rtsol
[\[99a.4\]]ba yang dag ldan/_/phyag rgya chen por brjod pa yi/_/lha rnams thams cad ji bzhin rim/_/sngags kyi dngos grub thams cad byed/_/rdo rje sems dpa' yis ni gsungs/_/sku yi dkyil 'khor bla na med/_/rnal 'byor nam mkha'i lus la gnas/_/rim pa ji bzhin sbyor
[\[99a.5\]]ba yis/_/legs par mnyam par gzhag ste bsgom/_/ngag gi rdo rje mkha' 'gro ma/_/dpal ldan drag mo mkha' 'gro ma'o/_/ro langs ma ni rna bar gnas/_/gtum mo mig gnyis dag la gzhag_/mgrin par lha mo seng ge ma/_/stag mo dpung pa gnyis la gnas/_/
[\[99a.6\]]snying gar lha mo ce spyang ma/_/lte ba'i phyogs su 'ug pa ma/_/sor mor lha mo mkha' 'gro ma/_/lag pa'i dbus su mar me ma/_/lha mo 'jig byed so la'o/_/lha mo 'phrog byed gsang bar gnas/_/spos ma 'gro lding gtum mo rnams/_/lus ngag sems kyi thig le
[\[99a.7\]]la/_/drag mo khrag 'thungs sha za ma/_/dpyi dang brla gnyis la ni dgod/_/drag shul 'bar ma mi sdug ma/_/btsas pa d+hU tI'i rtsa gsum ma/_/thod can rdo rje'i bum pa ma/_/dung can la sogs rtsa gsum la/_/sgeg mo snying gi phyogs su gnas/_/dri yi lha mo nu ma'i bar/_/
[\[99b\]]
[\[99b.1\]]mgrin pa'i phyogs gnas pi wang ma/_/me tog ma ni spyi bor dgod/_/glu ma lce yi phyogs su gnas/_/bdug spos ma ni gsang gnas dgod/_/gar ma lag gnyis shes par bya/_/mar me ma ni mig gnyis dgod/_/khyab 'jug tshangs pa la sogs rnams/_/rtsib rus dpyi yi
[\[99b.2\]]khung bar gnas/_/phyogs rnams su ni rlung bcu ste/_/bgrod pa yi ni ji bzhin rim/_/keng rus 'jigs byed la sogs rnams/_/de nyid dang ni mtshungs pa ste/_/dkyil 'khor yongs rdzogs thams cad kyi/_/lha rnams rang phyogs brtag par bya/_/sngar brjod kho na'i rim
[\[99b.3\]]pa yis/_/mchod yon la sogs ji bzhin rim/_/sgeg mo sogs kyi rnam pas mchod/_/mnyam par gzhag pas bstod par bya/_/dga' ba'i mthu dang thugs ldan rdo rje can/_/khyod kyi spyan gyis de gzigs so/_/yi ge dngos po'i rang bzhin ni/_/stong pas rol pa de yin no/_/
[\[99b.4\]]dngos dang dngos med rnam grol ba'i/_/dbus ni rnam par shes bya ste/_/yi ge thams cad bcom byas nas/_/lhag ma med par rnam par bsam/_/gnyis gnyis 'khyud pa'i sbyor ba yis/_/rol pa dang ni bcas par bya/_/gnyis med chos ni brnyes gyur na/_/thar pa yang ni
[\[99b.5\]]brnyes par 'gyur/_/'khor ba'i bde bas ma rmongs shing /_/thar pa yang ni gtang bar mdzad/_/thams cad rang bzhin rnal 'byor ma/_/sngags pa lhan cig gar byed bzhin/_/rnal 'byor ma lnga sangs rgyas te/_/de ni de bzhin nyid du mtshon/_/sna tshogs mang du gzugs sprul pa/_/
[\[99b.6\]]sems can rnam par smin byed la/_/rdo rje kun rtog don byed de/_/chos nyid 'di la ma rmongs na/_/rnal 'byor ma yi thar pa 'di/_/chos kyi snying por phyag 'tshal lo/_/zhes pa las rgyal mchog gi ting nge 'dzin no/_/dngos kun rnam par dag don du/_/gsang sngags 'di ni brjod par bya/_/
[\[99b.7\]]oM su bi shud+d+ha d+harmA tA swa b+hA wo\u0f85haM/_oM a A A swA hA/_de nas gtor ma'i las bya ste/_/lha rnams mchog tu mnyes par bya/_/pad+ma'i snod sogs dag pa ni/_/zas la sogs pas gang bar bya/_/sngags ni yaM yig las skyes rlung /_/sa bon raM las skyes pa me/_/yig gsum mi mgo'i
[\[100a\]]
[\[100a.1\]]skyed bu gsum/_/a yig las ni pad+ma'i snod/_/zas la sogs pa der gnas pa/_/hUM baM aM dzriM de bzhin khaM/_/suM k+ShuM yuM hUM yi ger skyes/_/de yis byin gyis brlabs par bsam/_/de yi rjes su 'ang ha hoHhrIH/_/kha dog dri dang nus
[\[100a.2\]]pa'ang 'phrog_/rlung gis me ni sbar ba yis/_/yi ge rnams ni zhu bar bsam/_/kun nas aM yig sa bon skyes/_/zla ba'i gzugs brnyan rnam par bsgom/_/de yi dbus gnas de nyid las/_/'od zer rgya cher spro bar bya/_/de yis bdud rtsi bkug nas ni/_/de nyid
[\[100a.3\]]du yang lhung bar bya/_/yig gsum zla pa'i gzugs rnams kyang /_/de nyid du ni lhung bar 'gyur/_/de nyid hUM skyes kha T+wAM ga_/'og tu kha ni phyogs pa bsgom/_/lha rdzas mchog gi bcud ldan pa/_/'bar bzhin bar ni yid kyis bsgom/_/nag po drag po la sogs
[\[100a.4\]]kun/_/rgan byad ma la sogs pas bskor/_/'jigs byed zhing skyong rnams dang ni/_/rab dang ma sogs yang dag ldan/_/sngar brjod pa yi rim pa yis/_/sngags pas mdun du gnas par bsam/_/sa bon 'od zer lcags kyu nag_/sngags dang phyag rgyas spyan drang
[\[100a.5\]]bya/_/rdo rje khu tshur brtan bcings te/_/rgyab dang rgyab kyis sbyar bar bya/_/sa gdugs pad+mar dkris nas ni/_/gi wang gyen du bsgreng bar bya/_/dkar po bskum ste cung zad bskyod/_/lha rnams 'gugs par byed pa'i mchog_/sngags kyang /_oM ku ru ku ru sa ma ya a d+hi pa ti hUM
[\[100a.6\]]dzaHswA hA/_zla pa'i khu tshur brtan bcings nas/_/gi wang dri gsum gyen du bsgreng /_/dri ma gsum pa'i tshig rnams kyis/_/gsum par gi wang dgod par bya/_/A kaR+Sha ni hUM phaT/_o ka k+ka D+ha na bap+ban+d+ha na kha kh+khAd na sarba du Sh+TA na ha na ha na/_g+hA ta ya g+hA ta ya/_a mu kaM s+yai/_i daM kAR+ya
[\[100a.7\]]sA d+hA ya/_hUM hUM hUM phaT phaT phaT dzaHswA hA/_mchod yon zhabs bsil la sogs dang /_/dam tshig phyag rgya'ang blta bar bya/_/rdo rje bcing ba nang byas nas/_/du ba dri gsum rtse mo sbyar/_/dkar po gi wang bskum pa ni/_/mdung gi rnam par bzung ba ni/_/dkar min yan lag la
[\[100b\]]
[\[100b.1\]]sogs pa'i/_/dam tshig phyag rgyar thub pas gsungs/_/oM AHb+he ra we b+h+yo dr-i sh+ya dzaHhUM baM hoH/_sa ma ya s+t+waM/_sa ma yo\u0f85haM/_rdo rje thal mo brtan byas nas/_/thod pa bzhin du rnam par dbye/_/zhi ba ma sogs dam tshig brjod/_/phyag rgya 'di ni thub pas gsungs/_/oM AHpI
[\[100b.2\]]tha a bas+thi ta/_/yo gi nI dr-i sh+ya dzaHhUM baM hoH/_sa ma ya s+t+waM/_sa ma yo\u0f85haM/_stobs chen la sogs phyag rgya 'di/_/sems ma rdo rje ma las byung /_/sa gdugs pad+ma gyen bsgreng ste/_/ye shes rnam shes gyen du bsgreng /_/oM AHk+She tra pA le b+h+yo dr-i sh+ya dzaHhUM baM hoH/_sa ma yas+t+waM/_sa ma
[\[100b.3\]]yo\u0f85haM/_rab dang ma sogs lha mo rnams/_sems ma rdo rje'i cho gas bya/_/oM AHk+Sha tra a b+s+thi ta yo gi nI dr-i sh+ya dzaHhUM baM hoH/_sa ma ya s+t+waM/_sa ma yo\u0f85haM/_nyi ma zla ba brkyang nas kyang /_/'jigs dang rnam shes yang dag sbyar/_/nag po drag po la sogs pa'i/_/dam tshig phyag rgyar
[\[100b.4\]]'di gsungs so/_/oM AHlo ka pA le p+h+yo dr-i sha dzaHhUM baM hoH/_sa ma ya s+t+waM/_sa ma yo\u0f85haM/_pad+ma dang ni ye shes sbyar/_/lhag ma gyen gzhag mdung thung ste/_/zla ba'i lag par thod pa gnas/_/rgan byad la sogs rab tu grags/_/oM AHsh+ma shA na a bas+thi ta yo gi nI dr-i sh+ya dzaHhUM baM hoH/_
[\[100b.5\]]sa ma ya s+t+waM/_sa ma yo\u0f85haM/_de nas nyer spyod lnga rnams kyis/_/phyi rol lha rnams mchod par bya/_/sgeg mo la sogs rnams kyis kyang /_/de bzhin nyi shus mchod par bya/_/'di yang sngags kyang nyi shu ste/_/mchod pa'i rjes su rim pa bzhin/_pi wang gling bu zangs dung dang /_/'khar
[\[100b.6\]]rnga bsil yab rgyal mtshan dang /_/pha Ta ha dang rdza rnga dang /_/gdugs dang bla re ba dan dang /_/gar dang bzhad dang sgeg pa dang /_/khro dang drag shul 'jigs rung dang /_/snying rje dang ni snying stobs rgyun/_/rmad byung chos ni brtan pa'o/_/sngags 'dis pi wang la sogs mtshon/_/zla ba gri gug ltar
[\[100b.7\]]byas nas/_/pi wang gyen du rnam par bsgreng /_/nyi ma'i lag pas cung zad gsor/_/pi wang de ni sgra yi mchog_/kha yi g.yas kyi ngos su ni/_/zla ba nyi ma'i lag gnyis gnas/_/de dag dbyug bzhin gyen du gzhag_/gling bu ma yi mtshan nyid 'gyur/_/rdo rje bcings pa brtan byas
[\[101a\]]
[\[101a.1\]]nas/_/sa gdugs pad+ma rtse mo sbyar/_/kha yi 'og tu gzhag par bya/_/'di ni zangs dung mtshan nyid do/_/zla ba yis ni mkhar rnga bzung /_/nyi ma yis kyang dbyug pa ni/_/lag pas bzung nas brdung bar bya/_/'di ni 'khar rnga'i mtshan nyid bshad/_/nyi ma'i lag pas g.yob par bya/_/
[\[101a.2\]]'di ni bsil yab du ni grags/_/rgyal mtshan g.yas kyi ngos su ni/_/zla ba nyi mas gzung bar bya/_/zla ba nyi ma lag gnyis kyis/_/pa Ta ha ni brdung par bya/_/zla nyi'i lag pas brdung par bya/_/'di ni rdza rnga'i phyag rgyar bshad/_/zla ba'i khu tshur brtan byas nas/_/de nyid gi wang gyen du
[\[101a.3\]]gzhag_/nyi ma'i lag pas bkab pa ni/_/gdugs kyi phyag rgyar rgyal bas gsungs/_/gi wang dri ma gsum pa dang /_/du ba ma dang dkar po'ang brkyang /_/de yis bla re'i rnam pa ni/_/bla re'i tshul du bre bar bya/_/zla ba'i khu tshur brtan bcings nas/_/dbyug pa bzhin du gi wang bsgreng /_/
[\[101a.4\]]dkar po du bdag gis bskor/_/ba dan du ni rgyal bas gsungs/_/g.yas pa'i rked pa'i phyogs su ni/_/zla ba'i lag pa 'phang bar bya/_/nyi ma'i lag pa gyen du ste/_/gar ma'i rnam par rab tu gnas/_/nyi ma'i lag pa brkyang nas ni/_/dkar po ye shes phreng bar bya/_/kha yis rtse mor
[\[101a.5\]]legs par bzung /_/'di ni bzhad pa'i mtshan nyid brjod/_/lag pa g.yas pa brkyang nas ni/_/pus mo brla yi steng du gzhag_/sgeg pa la sogs nyams kyis mdzes/_/g.yon gyi ngos su rol par bya/_/zla ba nyi ma'i lag gnyis ni/_/mda' ni 'phen par byed pa'i mchog_/khro
[\[101a.6\]]ba'i phyag rgyar kun nas bshad/_/bla na med pa'i rgyal bas gsungs/_/rdo rje bcing ba brkyang nas ni/_/rtse mo sa la gzhag par bya/_/de yi nga rgyal yang dag ldan/_/drag shul phyag rgya'i rnam pa'o/_/g.yon pa'i khu tshur brtan byas nas/_/gi wang lag na gyen du bsgreng /_/lag pa
[\[101a.7\]]g.yas pa brkyang nas ni/_/thal lcag dang ni yang dag ldan/_/hUM gi yi ge mnyam par brjod/_/'di ni 'jigs rung phyag rgyar bshad/_/nu ma la ni reg cing sbyar/_/snying rje'i phyag rgyar de bzhin no/_/kun nas 'khyud pa'i tshul du bya/_/snying stobs rgyun gyi ming can no/_/phyag 'tshal
[\[101b\]]
[\[101b.1\]]thal mo bcings pa ni/_/rmad du byung ba'i chos ston pa'o/_/thog mar dkyil 'khor thams cad la/_/lce la rtse mo gcig pa ste/_/bdud rtsi 'gugs pa yi ni rA/_/hUM skyes rdo rjer bsgom par bya/_/rdo rje khu tshur brtan byas nas/_/rgyab dang rgyab tu sbyar bar bya/_/sa gdugs
[\[101b.2\]]pad+mas dkris nas ni/_/dkar po gi wang sbrel bar bya/_/phyag rgya 'di ni bcings pa yis/_/lha rnams mnyes par byed pa'i mchog_/oM bat+tA li bat+tA li sa ma ya a d+hi pa ti hUM dzaHoM b+hak+Sha bak+Sha/_sarba yo gI shwa ri hUM dzaHswA hA/_lag pa g.yas pa brkyang nas ni/_/pad+ma ye shes kyis
[\[101b.3\]]ni mnan/_/gtor ma'i snod la reg nas ni/_/g.yon pa sdigs mdzub gyen du bsgreng /_/oM shing gcig dang ni dur khrod dang /_/ri bo dang ni ri sul phug_/grang gi ngos dang lam dang zhing /_/khyad par du ni khang stong dang /_/snod dang thang dang sa stong dang /_/khyad par gdol pa'i khyim
[\[101b.4\]]na gnas/_/nag po drag po drag chen po/_/lha sbyin mnyam du bsten pa dang /_/dang po gtsigs dang 'jigs byed dang /_/rga las 'das dang log 'dren rnams/_/rgan byad ma dang drag mo dang /_/'jigs byed lha mo u mas bstod/_/rgyal dang rnam par rgyal nyid dang /_/mi thub
[\[101b.5\]]gzhan gyis mi thub ma/_/nag mo bzang mo nag chen mo/_/nag sbom ma dang rnal 'byor ma/_/dbang po dang ni zla ba mo/_/drag mo sdang mo 'chang ba mo/_/sum cu rtsa gsum dbang phyug ma/_/g.yo ldan ma dang mar me ma/_/'jib byed grong gnas rnal 'byor ma/_/drag mo'i gzugs
[\[101b.6\]]dang gzugs chen mo/_/mche ba gtsigs ma thod chen mo/_/thod phreng phreng can kha T+wAM ma/_/sbrul che ral gri dgra sta ma/_/rdo rje'i lag can de bzhin gzhu/_/rdo rje chen po bde ba che/_/las kun rjes su sgrub byed ma/_/sbyor ba'i dkyil 'khor rgyal po che/_/de bzhin rdo rje dbang phyug gtso/_/
[\[101b.7\]]de bzhin gshegs pa'i sku chen te/_/rdul med rnal 'byor 'byin pa po/_/rdo rje'i dbang mo bka' yis ni/_/thams cad kun nas 'dir byon cig_/kha kh+khA da na sarba duSh+TA na ha na ha na/_g+hA ta ya g+hA ta ya/_a mu ka s+ye/_i daM karma sA d+ha ya hUM hUM hUM phaT phaT phaT swA hA/_de nas nyer spyod lnga rnams
[\[102a\]]
[\[102a.1\]]kyis/_/mnyam par gzhag ste mchod par bya/_/rdo rje dril bu bzung gyur pas/_/lha rnams thams cad mnyes par bya/_/deng bdag sems dpa' chen po mchog_/dga' ba chen po mgu ba che/_/kun du bzang po kun gyi bdag_/rdo rje snyems ma'i bdag po'i bdag_/
[\[102a.2\]]thugs kyi rdo rje ting 'dzin mchog_/rdo rje sems dpa' stobs po che/_/kun du bzang po spyod pa'i mchog_/bdud ni gsod cing 'joms par byed/_/kun du khros shing byang chub che/_/sangs rgyas byang chub mchog tu 'khrungs/_/mchog skyes rdo rje hU~M mdzad de/_/'jig rten dbang phyug nor
[\[102a.3\]]bu'i 'od/_/'dod chags chen po bde ba che/_/'dod dang thar pa'i nor che ba/_/lus gsum srid gsum mchog gsum ste/_/'jig rten gsum mchog khams gsum pa/_/brtan pa yi ni mchog tu gsal/_/shin tu phra dang sbom pa'i tshogs/_/g.yo ba yi ni rab mchog brnyes/_/
[\[102a.4\]]srid pa 'khor ba sbyong mdzad pa/_/thog ma tha ma bar ma med/_/thams cad kyi ni thog mar gnas/_/snying po phyag rgya rnal 'byor dang /_/mchod chen de nyid dam tshig nyid/_/rdo rje khro bo khro ba che/_/gsal bar smra ba ster ba po/_/gdug pa'i mchog ni 'dul ba che/_/drag shul gzugs can
[\[102a.5\]]'jigs par byed/_/de bzhin gshegs pa'i dngos grub che/_/chos dang las dang stobs che ba/_/dam chos dam pa'i las kyi lam/_/byang chub sems ni rnam sbyong byed/_/thams cad dag pa'i pad+ma che/_/shes rab thabs kyi nor che ba/_/'dod chags dag pa'i ting 'dzin mchog_/sna tshogs
[\[102a.6\]]chags pa'i dbang phyug che/_/nam mkha' mtha' yas rtag pa'i don/_/sems can kun gyi stobs chen po/_/dpal ldan 'byor pa 'byor pa'i rgyal/_/bsam pa thams cad rdzogs mdzad ma/_/phyag 'tshal khyod la bstod cing 'dud/_/bdag nyid dad pas khyod la 'dud/_/deng bdag rdo rje sems
[\[102a.7\]]grub mdzod/_/ces pas dril bu dkrol bar bya/_/zhes pa gtor ma'i cho ga'o/_/sngar bzhin mchod pa thams cad kyis/_/khyad par du ni mchod par bya/_/yi ge brgya pa'i sngags kyis kyang /_/lan gsum brjod pas bzod par gsol/_/dpa' bo rnal 'byor rnal 'byor ma/_/khyad
[\[102b\]]
[\[102b.1\]]par du ni mkha' 'gro mas/_/sngags dman pa dang bya ba dman/_/de kun bzod par mdzad du gsol/_/mchod pa byas nas gdan rnams kyang /_/thams cad lus la gnas par bya/_/bza' dang bca' dang de bzhin du/_/btung ba rnams kyang tshim par btung /_/bdud rtsi'i snod ni
[\[102b.2\]]bkang na ni/_/nyi ma'i lag par gzhag par bya/_/rnam shes ming med dag gis ni/_/sngags pa yis ni bsrung bar bya/_/de la 'di ni gsang sngags te/_/oM ha hoHhrIHshrIM hUM AHswA hA/_/lcags kyu yi ni rnam pa rnams/_/bye brag tu ni rnam pa lnga/_/zla bar snod ni yang dag bzhag_/nyi ma'i
[\[102b.3\]]lag pas sbyang bar bya/_/de la 'di ni gsang sngags te/_/shrIM hUM g+h+raM hUM AHswA hA/_las kyi rdo rje cho ga shes/_/lcags kyu'i snod ni dbul bar bya/_/tshogs pa'i dkyil 'khor mdun 'gro bas/_/de nyid ldan pas dbul bar bya/_/pad+ma'i snod ni bzung nas ni/_/bdud rtsi'i bcud kyis rab tu
[\[102b.4\]]dgang /_/tshigs bcad sngags dang phyag rgya brjod/_/ngo bo kun la dbul bar bya/_/'di rnams chos rnams bzang por ltos/_/'dus pa rnams la the tshom med/_/bram ze khyi dang gdol pa rnams/_/rang bzhin gcig pa nyid du rol/_/de ltar rnam rig rnal 'byor pas/_/pad+ma'i bskor ba sngon
[\[102b.5\]]du bya/_/nyi ma yi ni pad+ma bzung /_/zla bas rdo rje sbyar bar bya/_/de nyid rnal 'byor pas bzung ste/_/tshigs bcad 'di ni brjod par bya/_/bde gshegs chos la rin thang med/_/'dod chags la sogs dri ma spangs/_/gzung dang 'dzin pa rnam bral ba/_/de kho na nyid gus phyag 'tshal/_/
[\[102b.6\]]deng nas bzung ste rnal 'byor bdag_/legs par mnyam gzhag bsgom par bya/_/nyi ma'i lag pa dgod pa ni/_/sa bon yum gcig 'od 'phro ba/_/yi ge nyis 'gyur gsang sngags ni/_/thig le dang ldan kun nas 'bar/_/zla phyed dang mtshungs snod dbus su/_/zla ba'i
[\[102b.7\]]dngos po dang 'dra bar/_/oM yig dbus su dgod par bya/_/rnam pa lnga yis rnam par brgyan/_/ming med mthe bong rdo rje yis/_/yi ge rnams ni bsrub bar bya/_/spos ma la sogs sngags gsum gyis/_/lha mo gsum ni rnam par bsgom/_/de yi lce yi rtse mo dang /_/
[\[103a\]]
[\[103a.1\]]snying ga spyi bo dpral bar dbul/_/phyi nas ji ltar bde bar bya/_/gzhan dang gzhan la'ang blta bya zhing /_/de ltar gzhan dang gzhan tshim bya/_/tha mal nga rgyal mi bya zhing /_/shes rab thabs kyi rang bzhin gyis/_/lha rnams dran par bya ba mchog_/ji ltar
[\[103a.2\]]bde bas bde ba ni/_/ji ltar 'dod bzhin gnas par bya/_/spro dang bsdu ba'i dngos po rnams/_/gang tshe dus su gshegs gsol bya/_/sbyang par bya ba'i las gang zhig_/gtor ma snod du bsams nas ni/_/nyer spyod lnga yis mchod par bya/_/dang por dri la sogs pas mchod/_/
[\[103a.3\]]kha ni bdud rtsis bkang nas ni/_/snod kyi nang du blugs par bya/_/rdo rje khu tshur gnyis bcings nas/_/dkar po gi wang bsgreng bar bya/_/de yi rtse mo gnyis bskul nas/_/kha yi ngos su gzhag par bya/_/sa gdugs pad+ma'i sor mo gnyis/_/kha ru bcug ste gzhag par bya/_/
[\[103a.4\]]dud sol ma yi phyag rgya che/_/sdang ba thams cad 'gugs par byed/_/oM gu ru ru bat+tA li/_/ma hA bat+tA li/_/sid+d+hi mu khaM sma shA ni pa si ni pe ta mu khe/_ru d+hi ra pri ye/_tsaN+Da ka rA lI ni sa ma yo rak+Shi te/_yo ge aM ba ra/_/ki li ki li/_ki li rA be/_pi dri ba na/_ma d+h+ye b+hun+dza ha b+hak+Sha ha/_sa ha
[\[103a.5\]]ga na du ta/_d+hu mAM ga ri/_tiSh+Tha swa ku ru ku ru/_gr-ih+Na gr-ih+Na gr-ih+Na hUM hUM hUM/_sarba duSh+TA ni/_b+hak+Sha b+hak+Sha/_ha na ha na/_pa tsa pa tsa/_phreM phreM/_phroM phroM/_phraM phaT swA hA/_bzhi mdo dang ni gshin rje'i nag_/ri dang shing gcig chu klung cher/_/nyer spyod lnga yis mchod nas ni/_/se gol gsum ni
[\[103a.6\]]brdab par bya/_/oM khyed kyis sems can don kun mdzad/_/rjes su mthun pa'i dngos grub stsol/_/sangs rgyas yul du gshegs nas kyang /_/slar yang 'byon par mdzad du gsol/_/oM AHbadzra muHsems can kun dang srog chags kun/_/khyed cag bde dang ldan gyur cig_/sems can
[\[103a.7\]]thams cad nad med pa/_/gang gis lam gyis 'gro ba yis/_/sangs rgyas nyid ni myur thob shog_/ma bsgral ba rnams bsgral bar bgyi/_/ma grol ba rnams bdag gis dgrol/_/de ltar rjes su brtse bzhin pas/_/rnal 'byor bstan bcos bdag gis bgyi'o/_/de nas rdo rje khu tshur
[\[103b\]]
[\[103b.1\]]snying gar bzhag ste/_/nyi ma'i lag pa brkyang nas gzhag par bya'o/_/oM gats+tsha gats+tsha b+hur b+hu wa na swaHswA hA/_zhes brjod nas 'jig rten las 'das pa rnams gshegs su gsol bar bya'o/_/de nas 'jig rten pa rnams ni/_oM sarba duSh+TA na/_gr-ih+Na gr-ih+Na/_gats+tsha pu nA rA ga ma nA ya hUM phaT
[\[103b.2\]]swA hA/_zhes brjod de/_se gol gsum brdabs nas gshegs su gsol bar bya'o zhes pa gdan bzhi chen po'i rgyud kyi rgyal po las phyung ba/_/bdag gi gdan dpal rnal 'byor nam mkha'i sgrub thabs kyi cho ga_/bla ma dam pa rnams kyi man ngag ltar shin tu rgyas par bkod cing /_sgrub
[\[103b.3\]]thabs 'bring po dang bsdus pa yang shugs las rtogs par 'gyur bas rmad du byung ba'i gdams pa 'di ni bal po'i paN+Di ta chen po dza ga ta A nan+da dzI ba b+ha dras mdzad pa rdzogs so//_//sgrub thabs 'di nyid dang mthun pa'i bka' lung sngon chad bod du mi snang ba las/_/dza ga ta A
[\[103b.4\]]nan+da'i sras kyi thu bo/_/paN+Di ta ma hA bo d+hi las legs par mnos shing /_/bka' lung mi 'chad par bya ba'i don du/_paN+Di ta'i phyag nas rgya dpe gdan drang zhing /_/bka' lung don du gnyer ba mang pos kyang gsol ba 'debs pa'i ngor/_/gsung rab dgongs 'grel dang bcas pa'i bka' lung
[\[103b.5\]]man ngag du mas nye bar spras pa'i dge ba'i bshes gnyen dam pa bla ma 'phags pa'i bkas bskul ba la brten nas khams gsum gyi bla ma dus gsum gyi sangs rgyas thams cad kyi ngo bo chos kyi rje/_bod kyi paN+Di ta ma ti d+h+wa dza shrI b+ha dra dang /_dpal ldan byang chub rtse mo'i bka' drin gyis bskyangs pa'i
[\[103b.6\]]lo tsA ba'i ming tsam 'dzin pa dpal ldan smra ba'i seng ges tshig dang don gyi cha la legs par dpyad nas/_dpal sa skya'i gtsug lag khang chen por legs par bsgyur ba'o/_/[{D1612}]@##/_/rgya gar skad du/_dz+nyA na shwa ri sA d+ha na nA ma/_bod skad du/_ye shes dbang phyug ma'i sgrub
[\[103b.7\]]thabs/_dpal rdo rje sems dpa' la phyag 'tshal lo/_/thabs dang shes rab bdag nyid mchog_/ye shes dbang phyug phyag 'tshal nas/_/rtsa ba'i rgyud kyi rjes 'brangs te/_/bdag gis de yi sgrub thabs bshad/_/de la thog mar gnang ba thob pa'i rnal 'byor pas/_g.yas pa'i lag
[\[104a\]]
[\[104a.1\]]mthil la a rnam par bsgom par bya'o/_/sdigs mdzub la sogs pa'i sor mo rnams la/_suM k+ShuM yuM hUM a/_rim pa ji lta ba bzhin du bsgom par byas la rdo rje rtse lnga pa bsam par bya'o/_/de bzhin du g.yon pa'i lag mthil du sa'i rnam pa sdigs mdzub la sogs
[\[104a.2\]]pa'i sor mo la/_s+m+r+yuM h+m+r+yuM y+m+r+yuM k+Sh+m+r+yuM saM/_zhes pa rim pa ji lta ba bzhin du bsgoms la pad+ma bsam par bya'o/_/'di ni lag pa sbyang bar bya ba'o/_/de nas mgrin par hrIHlas pad+ma 'dab ma brgyad pa bsgoms la/_lce'i 'dab mar hUM las rdo rje de'i dbus su oM AHdzi swa saM brta ni hUM phaT ces pas
[\[104a.3\]]lce dag par bya'o/_oM hUM swA hA/_zhes pas ar+g+ha dang gtor ma'i snod la phyag rgya dang bcas pas lan bdun mngon par bsngags te/_g.yon phyogs su bzhag la/_de'i chus thams cad kun la bsang gtor bya'o/_/lag pa gnyis rdo rje khu tshur bcangs te dbus ma gnyis
[\[104a.4\]]brkyang ste/_khab ltar byas la oM hUM phaT/_zhes pas gnas bsrung bar bya'o/_/lag pa gnyis brkyang ste mthe bong gnyis bcings la/_gshog pa bzhin du byas la bskor nas snying gar bzlog ste bkod pa ni bdag bsrung ba'o/_/oM hUM swA hA/_zhes pas so/_/rdo rje bcings
[\[104a.5\]]nas dbu ma brkyang ba ni khab kyi phyag rgya bzhin du bcas nas bskor ba byas la dra ba dang ra ba la sogs par bya'o/_/oM Da Tu swA hA/_rdo rje khu tshur gnyis kyi sdigs mdzub gnyis bzlog ste/_snying ga dang rgyab dang mgo po rnams kyi go cha ste lan gsum bya'o/_/oM badzra tu Sh+ya ho/_/zhes
[\[104a.6\]]pas mnyam pa'i thal mo gyis par byas la/_/de'i mdun du 'og nas 'byung ba'i dkyil 'khor gyi 'khor lo bsgoms te mchod par bya'o/_/oM shrIM swA hA/_lag pa brkyang ste mthe bong mdzub mo sbyar bar byas pa ni me tog gi'o/_/oM hUM swA hA/_lag pa brkyang ba ni dri'o/_/oM kaM swA hA/_
[\[104a.7\]]lag pa brkyang ste dbu ma bsgreng ba bdug pa'i 'o/_/oM k+ShuM swA hA/_khu tshur bcangs te mthe bong bsgreng pa ni mar me'o/_/oM g+huM swA hA/_lag pa gnyis brkyang ste/_dbus su mthe bong rab tu bskyod pa ni gtor ma dbul pa'o/_/de nas pad+ma bsgyur ba sngon du 'gro ba thal mo snying gar
[\[104b\]]
[\[104b.1\]]gzhag ste/_oM na maHte hUM/_na ma mi hUM/_na mo na maHhUM swA hA/_oM pany+tsa DA ki nI pU dzo pa s+tha nA ya At+ma nAM niR+YA ta yA mi/_/oM A tsaR+YA jo pa s+tha nA ya At+ma nAM ni R+YA ta yA mi/_oM sa ka la satwa pa ri tra NA ya At+ma nAM niR+YA ta yA mi/_sa ma ya s+t+waM/_sa ma ya ho ho ho zhes so/_/sangs rgyas
[\[104b.2\]]chos dang dge 'dun la/_/rtag par bdag ni skyabs su mchi/_/thams cad theg pa gsum la yang /_/sbyor ba gsang ba mkha' 'gro dang /_/dpa' bo dpa' mo dbang lha mo/_/byang chub sems dpa' bdag chen dang /_/khyad par du ni slob dpon la/_/rtag tu skyabs su bdag mchi'o/_/
[\[104b.3\]]bdag la dgongs shig thams cad kyis/_/rnam snang mi bskyod rin chen mchog_/snang mtha' yas dang don yod kyi/_/sangs rgyas byang chub sems dpa' kun/_/che ge mo zhes bya ba bdag_/dus 'di nye bar bzung nas su/_/byang chub chen po thob pa'i bar/_/bla na med pa'i
[\[104b.4\]]byang chub sems/_/mchog tu bdag gis bskyed par bgyi/_/ji ltar dus gsum mgon po yi/_/byang chub nyid du nges byas bzhin/_/tshul khrims rnam gsum bslab pa dang /_/dge ba'i chos ni sdud pa dang /_/sems can don byed tshul khrims gsum/_/so sor bdag gis brtan
[\[104b.5\]]por bzung /_/sangs rgyas chos dang dge 'dun dang /_/bla med dkon mchog gsum gyi mchog_/sdom pa sangs rgyas rnal 'byor skyes/_/dang po de ring gzung bar bgyi/_/rdo rje dril bu'i phyag rgya dag_/so sor de bzhin nyid du gzung /_/rdo rje chen po'i rigs mchog la/_/slob dpon nyid du
[\[104b.6\]]gzung bar bgyi/_/dam tshig yid du 'ong ba yi/_/rin chen 'byung ba'i rigs mchog la/_/nyin re bzhin du lan drug tu/_/sbyin pa rnam bzhi sbyin par bgyi/_/byang chub chen po las byung ba'i/_/pad+ma chen po'i rigs dag la/_/phyi nang gsang ba'i theg pa gsum/_/dam chos so sor gzung bar
[\[104b.7\]]bgyi/_/sdom pa thams cad ldan pa la/_/ji ltar nus pa mchod pa'i las/_/las kyi rigs mchog chen po la/_/de bzhin nyid du so sor gzung /_/bla na med pa'i byang chub sems/_/mchog tu bskyed pa byas nas su/_/sems can thams cad don byed phyir/_/sdom pa ma lus gzung bar bgyi/_/ma
[\[105a\]]
[\[105a.1\]]bsgral ba rnams bdag gis bsgral/_/ma grol ba rnams bdag gis dgrol/_/dbugs ma phyin pa dbugs byung ste/_/sems can mya ngan 'das la dgod/_/de nas rang gi snying gar k+ShuM gi rnam pa'i 'od zer gyi phreng ba bsgom pas/_/rang gi lus la sogs pa 'jig rten
[\[105a.2\]]stong par bsgom par byas la/_chos rnams thams cad rang bzhin med par bya'o/_/oM swa b+hA ba shud+d+haHsarba d+harmAHswa b+hA ba shud+d+ho\u0f85haM zhes brjod do/_/de'i rjes la rdo rje mkha' 'gro ma la sogs pa'i lha mo bzhis bskul ba'i bdag nyid du blta bar bya'o/_/dza dza dza dza rdo rje sems dpa' gshegs pas
[\[105a.3\]]bdag po la khyod kyis dngos grub ster ba/_ha ha ha ha/_hUM yig mgon po dam tshig bdag po bdag phyag 'tshal lo/_/ba ba ba ba rdo rje gshegs pa'i gsang ba las phyung sku 'dzin pa/_a a a a ho guh+ya 'i rdo rje A li gcig tu thim pa'i hUM/_de nas zla ba'i dkyil 'khor bsgoms te/_oM
[\[105a.4\]]dz+nyA na a haM zhes brjod par bya ste/_de'i steng du a la sogs pa'i yi ge las byung pa'i zla ba'i dkyil 'khor yang mdun du blta bar bya'o/_/de'i dbus su hUM las byung ba'i rdo rje'i lte ba la sa bon de nyid gnas pa bsgom mo/_/oM badzra shud+d+haHsarba d+harmA badzra shud+d+ho\u0f85haM/_zhes brjod par bya'o/_/de nas rdo rje'i 'od
[\[105a.5\]]zer las/_de bzhin gshegs pa thams cad kyi sku dang ldan par byung ste/_sems can thams cad kyi don byas te slar yang bzhugs te sngags kyi nga rgyal bya'o/_/oM warta na mo a ho ho/_/zhes pas ye shes mkha' 'gro ma bsgom par bya'o/_/rgyan thams cad dang ldan pa/_zhal gsum pa dang /_phyag drug pa dang /_spyan
[\[105a.6\]]gsum pa/_seng ge'i gdan gyi steng na/_sna tshogs pad+ma dang nyi ma'i dkyil 'khor gyi steng na/_sems dpa'i skyil mo krung gis bzhugs pa/_sku mdog sngon po/_/sbrul gyi rgyan gyis brgyan pa/_'jigs par byed pa/_skra grol ba/_spyi bor thod pas brgyan pa/_dbu la sangs rgyas lnga yis brgyan pa/_bzhad
[\[105a.7\]]pa dang /_khro ba dang /_sgeg pa'i zhal can/_na bza' dmar po bsnams pa/_gtsigs shing bzhad pa/_g.yas pa'i phyag na kha T+wAM ga dang dgra sta dang /_rdo rje 'dzin pa/_g.yon pa na dril bu dang /_lhung bzed dang /_ral gri 'dzin pa/_'od zer 'bar ba'i phreng ba can/_rang bzhin gyi rdo rje sems dpa' la 'khyud par
[\[105b\]]
[\[105b.1\]]bsgom mo/_/de nas oM ud+b+ha bo a haM A A A oM hUM swA hA/_zhes brjod do/_/oM yo ga shud+d+haHsarba d+harmA yo ga shud+d+ho\u0f85haM/_rdo rje gsor la/_oM dz+nyA na ka yo a haM zhes nga rgyal bya'o/_/de nas lag pa g.yon pa'i mthe'u chung dang /_mthe bong sbyar te/_lhag ma brkyang la ba dan gsum pa'i
[\[105b.2\]]phyag rgyas/_suM k+ShuM yuM hUM/_lce dang /_spyi bo dang /_rna ba dang /_sna dang /_mig tu'o/_/s+m+r+yuM h+m+r+yuM y+m+r+yuM k+Sh+m+r+yuM mgrin pa dang /_dpung pa dang /_snying ga dang /_lte ba ru yi ge brjod cing byin gyis brlab par bya'o/_/oM badzra kA ya ho/_oM badzra bA kye AH/_oM badzra tsit+ta hUM zhes pas lus la sogs pa byin
[\[105b.3\]]gyis brlab po/_/oM sa ma yo\u0f85haM/_hUM hUM/_sa ma ya s+t+waM/_a d+hi tiSh+Tha maM/_zhes pa lag pa gnyis pa'i mthe bong dang /_mthe'u chung sbyar la lcags sgrog ltar byas la/_lhag ma gsum brkyang ste gung mo khab ltar byas la/_snying ga dang /_mdzod spu dang /_spyi bo dang /_
[\[105b.4\]]mgrin pa ru byin gyis brlab po/_/oM hUM AHswA hA/_rdo rje bcings te/_mdzub mo dang gung mo gnyis ka brkyang ste/_gung mo khab ltar byas la mdzub mo gnyis kyis mnan te/_spyi bo la sogs pa'i gnas lngar gzhag par bya'o/_/rnam par snang mdzad dang /_mi bskyod pa dang /_rin
[\[105b.5\]]chen 'byung ldan dang /_'od dpag med dang /_las kyi mgon po rnams/_dkar po dang /_sngon po dang /_ser po dang /_dmar po dang /_ljang gu'i sku mdog go/_/byang chub mchog dang /_sa gnon dang /_mchog sbyin dang /_ting nge 'dzin dang /_skyabs sbyin gyi tshul gyis mngon du bzhugs pa rim pa ji lta ba bzhin
[\[105b.6\]]du bsgom par byas la/_oM hUM swA hA/_zhes pas rdo rje dang /_oM hrI swA hA/_zhes pas dril bu bzung bas nga rgyal dang bcas pas dkrol bar bya'o/_/tshangs pa'i gtsug gi nor bu'i 'od kyis zhabs gnyis snang bar mdzad/_/sku la shin tu dam du 'khyud pa'i dril bu las byung sku 'dzin pa/_/g.yo zhing 'phros par
[\[105b.7\]]bskyod pa'i gsang ba las byung pad+ma gnyis/_/de 'di rdo rje sems dpa' mchog gi dbang phyug dam pa mchog gi gnas/_/zhes brjod la/_mchod pa thams cad kyi bdag nyid kyis mngon par mchod par bya'o/_/de'i rjes la/_yuM k+ShuM suM hUM gi sa bon las rlung dang /_me dang /_chu dang /_sa'i
[\[106a\]]
[\[106a.1\]]dkyil 'khor zla ba phyed pa dang /_gru gsum pa dang /_zlum po dang /_gru bzhi'i rnam pa rim bzhin du bsgom par bya'o/_/de'i steng du/_hUM suM hUM/_zhes pas ri rab bsam par byas la/_oM hUM swA hA/_zhes pas rdo rje lag par brkyang ste/_gnas lngar
[\[106a.2\]]brdabs pas rin chen bdun gyi rang bzhin gyi gzhal yas khang bsgom par bya'o/_/de'i dbus su zla ba'i dkyil 'khor seng ge'i gdan lngas nye bar spras pa/_gdugs dkar po dang yang dag par ldan par blta'o/_/dbus kyi seng ge'i gdan la pad+ma byin gyis brlabs pa la/_nyi ma'i dkyil
[\[106a.3\]]'khor la hUM gis mtshan pa/_de las rdo rje de la yang hUM gi rnam pa/_de las gong du gsungs pa'i ye shes mkha' 'gro ma'i gzugs bsam par bya'o/_/de nas rang gi zla ba'i dkyil 'khor la 'og nas 'byung ba'i 'khor lo rim par bsam par byas la/_so sor dbugs las 'byung bar bsam mo/_/hUM
[\[106a.4\]]zhes pas ye shes mkha' 'gro ma phyung ste/_sems can thams cad kyi don byas nas slar 'ongs te/_dbus su gnas pa bsam par bya'o/_/suM gyis rdo rje mkha' 'gro ma/_/k+ShuM gis drag mo mkha' 'gro ma/_/yuM gyis ro langs mkha' 'gro ma/_/hUM gis gtum mo'i mkha' 'gro ma/_de rnams dbugs
[\[106a.5\]]las phyung ste/_sems can gyi don byas nas/_ye shes dbang phyug ma'i mdun dang /_g.yon dang /_rgyab dang /_g.yas phyogs su rim pa bzhin du dgod par bya'o/_/dkar po dang /_ser po dang /_dmar po dang /_nag po'i sku mdog go/_/kha T+wAM ga ngang rnal 'byor gyi snod 'dzin pa/_nyi ma'i dkyil
[\[106a.6\]]'khor dang pad+ma'i gdan la sems dpa'i skyil krung gis nye bar bzhugs pa'o/_/spyan gsum pa/_skra grol ba/_na bza' dmar po bsnams pa/_sprul gyi rgyan gyis brgyan par bya'o/_/smraM gis seng ge ma'o/_/h+m+r+yuM gis stag mo la'o/_/y+m+r+yuM gis ce sbyang ma'o/_/y+m+r+yuM zhes pas 'ug pa ma'o/_/rim pa bzhin du
[\[106a.7\]]dbang ldan dang /_me dang /_bden bral dang /_rlung du glang po che'i gdan dang /_ma he'i gdan dang /_klu'i gdan la dkar zhing ser ba dang /_dkar zhing sngo ba dang /_sngo zhing dmar ba dang /_dmar zhing ser ba'i sku mdog dang g.yon sdigs mdzub dang /_zhags pa
[\[106b\]]
[\[106b.1\]]g.yas pa'i phyag na rdo rje dang lcags kyu/_sems dpa'i skyil mo krung gis bzhugs pa'o/_/mkha' 'gro ma phuM/_'bar byed ma pheM/_'jib byed ma phroM/_'phrog byed ma phriM zhes pa shar dang /_byang dang /_nub dang /_lho phyogs kyi sgo bzhir ro'i gdan la bzhugs so/_/lag pa
[\[106b.2\]]gnyis khar bcug nas rab tu dgod pa dang /_thal mo spyi bor 'dzin pa dang /_skud pa dmar po ltar snyim pas khrag 'thung ba dang /_snying gar gnas pa'i sdigs mdzub dang gtun shing 'dzin pa'o/_/thams cad kyang spyan gsum pa/_'bar ba'i phreng ba can dbu skra grol ba/_dkar
[\[106b.3\]]po dang /_ser po dang /_dmar po dang /_ljang gu'i mdog tu 'dug pa'o/_/de ltar dkyil 'khor gyi 'khor lo rnams bsgoms la/_rdo rje khu tshur gnyis bcings te/_/g.yon pa snying gar bzhag ste/_g.yas pa lag pa g.yon pa'i mchan khung du bcug ste/_oM hUM swA hA/_zhes dam
[\[106b.4\]]tshig gi phyag rgya bstan par bya'o/_/oM a swA hA/_oM A swA hA/_oM AHswA hA/_oM aM swA hA/_'di ni rtsa ba'i sngags so/_/rdo rje khu tshur gnyis bcings te/_dbu ma brkyang nas rtse sprad par byas pa ni ye shes lha mo'i rtsa ba'i phyag rgya'o/_/rdo rje bcings nas mthe bong dang dbu ma sprad pa ni rdo rje lha
[\[106b.5\]]mo'i phyag rgya'o/_/de nyid las mthe bor phyi rol du brkyang bar byas pa ni/_drag mo lha mo'i rtsa ba'i phyag rgya'o/_/de nyid las mthe chung gnyis brkyang ba ni ro langs ma'i rtsa ba'i phyag rgya'o/_/de nyid las dbu ma brkyang ba ni gtum mo'i rtsa ba'i phyag rgya'o/_/de rnams kyi sngags ni rim pa ji lta ba
[\[106b.6\]]bzhin du shes par bya'o/_/oM ri swA hA/_oM r-I swA hA/_oM li swA hA/_oM l-I swA hA/_dbang ldan gyi seng ge ma la sogs pa'i rtsa ba'i sngags so/_/rdo rje khu tshur gnyis bcings te/_sdigs mdzub brkyang ba rtse mo sprad par byas pa ni/_mtshams kyi lha mo bzhi'i phyag rgya'o/_/oM
[\[106b.7\]]phuM swA hA/_oM pheM swA hA/_oM phriM swA hA/_oM phriM swA hA/_sgo skyong rnams kyi rtsa ba'i sngags so/_/rim pa de bzhin du rtsa ba'i sngags kyi phyag rgya ni/_lag pa gnyis khar bcug nas ha ha zhes brjod pa dang /_spyi bor thal mo sbyor ba dang /_lag pa sbyar te kha dbye bar byas pa gsang
[\[107a\]]
[\[107a.1\]]ba'i gnas su bzhag pa ste/_hUM hUM zhes brjod pa dang /_lag pa bskor zhing sor mo sprad la gsang ba'i gnas su bzhag la/_sngon du gsungs pa'i mchod pa rnam pa lnga'i sngags dang /_phyag rgyas phyi rol du mchod pa rgyas pas mchod par byas te/_gong nas gsungs
[\[107a.2\]]pa'i sngags dang /_phyag rgya rdo rje dril bu blangs la/_rdo rje gsor zhing tshigs bcad 'di brjod par bya'o/_/rdo rje gsor ba'i gzi brjid kyis/_/sems can thams cad rnam thar byed/_/chos kyi bye brag grol ba yis/_/rdo rje snying po bzung ba'o/_/zhes pas rdo rje blangs te/_mthe'u
[\[107a.3\]]chung lcags sgrog tu byas te/_rgyab dang rgyab tu sbyar la sdigs mdzub gnyis bsgreng ste/_oM badzra g+han+De ra Ni ta pra ra Ni ta sarba bud+d+ha pra tsa li te pra dz+nyA pA ra mi tA na da swa b+hA we na/_sarba bud+d+ha hr-i da yA a wa to Sha ni hUM hUM hUM ho ho ho swA hA/_zhes pas dril bu blangs te/_de nas dril bu gsil la/_
[\[107a.4\]]hUM gi glu yi rnam pa yi/_/bde ba'i thugs ldan rdo rje can/_/bdag gi mig gis de mthong ngo /_/yi ge dngos po'i rang bzhin ni/_/stong pas rgyas pa de yin no/_/dngos dang dngos med las grol ba'i/_/dbus ni rnam par shes byas te/_/yi ge thams cad 'joms byas nas/_/
[\[107a.5\]]'dis ni shin tu bsam pa ni/_/phan tshun 'khyud nas sbyor ba las/_/'gying bag tu ni 'di bya'o/_/gnyis med chos ni rnyed gyur na/_/mya ngan las 'das 'di thob bo/_/'khor ba'i bde ba rmongs na/_/de ni mya ngan las 'das pa/_/rang bzhin kun gyi rnal 'byor ma/_/gar byed smyo
[\[107a.6\]]ba bzhin du 'di/_/rnal 'byor ma lnga sangs rgyas te/_/de ni de bzhin nyid du brtag_/sna chogs mang du gzugs sprul pa/_/sems can rnam par smin byed des/_/'khor ba bde ba'i don byed de/_/chos nyid 'di la ma rmongs na/_/rnal 'byor ma yi thar pa 'di/_/chos kyi snying po phyag
[\[107a.7\]]'tshal lo/_/sems can grol mdzad rnal 'byor bdag la bstod phyag 'tshal/_/kun tu bdag nyid ngo bo gcig la bstod phyag 'tshal/_/'khor ba'i rgya mtsho rmongs pa gcod la bstod phyag 'tshal/_/bdag gis rtag tu de bzhin nyid gcig bstod phyag 'tshal/_/de'i rjes
[\[107b\]]
[\[107b.1\]]la gtor ma'i snod bza' ba mtha' dag gis ldan par byas te/_nya sha rlon pa dang /_sha yang dag par ldan pa'i bdud rtsi lnga dang lcags kyu lnga lhan cig pa mdun du bzhag ste/_rdo rje lag pas reg la/_lha mo kun gyi rtsa ba'i sngags kyis so sor zhi ba'i las
[\[107b.2\]]la sogs pa la brgya phrag gcig lhag pa'i grangs kyis byin gyis brlab par bya'o/_/de nas ji ltar 'byor pa'i mchod pas mchod par bya ste/_oM g+hu swA hA/_zhes pas rtsa ba'i sngags dang ldan pas gtor ma'i phyag rgyas gtor ma dbul bar bya'o/_/de nas A li dbul bar bya ste/_de la
[\[107b.3\]]rim pa ni 'di'o/_/pad+ma'i lag skor sngon du 'gro bas g.yas par pad+ma la gnas pa'i snod bsam par bya'o/_/g.yon pa rdo rje 'phyar ba steng du bzung la/_oM ha hoH hrIHswA hA/_zhes pa sngon du phyag rgya chen po bstan par bya'o/_/g.yas par rnal 'byor gyi snod A lis bkang ba bzung la/_
[\[107b.4\]]g.yon pa'i lag mthil la saM gi rnam pa dkar po la/_A li'i rnam pa bcu drug gis yongs su bskor bar bsams la/_snod la dgab par byas la bdud rtsi'i rang bzhin du/_A li blta bar bya'o/_/hUM gi rnam pas mthe bong sa gzhir byas pa srin lag la suM gi rnam par ldan pas
[\[107b.5\]]ri rab tu bsams la bsrung bar bya'o/_/mgrin par mchod rten rnam par bsgoms la/_thigs gtor gsum dbul lo/_/sku dang gsung dang thugs la gsum gsum dbul lo/_/rnal 'byor ma rnams thams cad la/_thigs gtor gsum dbul lo/_/pi tsi a so hi a/_
[\[107b.6\]]d+ha ma mu na sti saM b+ha ba na me lu/_brah+ma na kuk+ku ra tsaN+Da lu ek+ku sahA beh+kha d+tshu zhes brjod nas/_oM ha hoHhrIHzhes brjod pas dbul bar bya'o/_/oM b+hak+Sha b+hak+Sha sarba yo gI shwa ra hUM hUM hUM dzuM swA hA/_rdo rje khu tshur gnyis byas la/_rgyab dang rgyab tu sbyar bar bya/_/srin lag gnyis dang khro
[\[107b.7\]]bo gnyis/_/lcags sgrog dag gi rnam par bya/_/gtor ma dang /_A li'i mchod pa gzung bar bya'o/_/ji ltar bde ba zhes brjod par bya'o/_/mchod pa rab 'byam thams cad kyis mchod la bstod pa yang bya ste/_oM srab+hA ba shud+d+haHsarba d+harmAHswab+hA pa shud+d+ho\u0f85haM/_badzra shud+d+haH
[\[108a\]]
[\[108a.1\]]sarba d+harmA badzra shud+d+ho\u0f85haM/_yo ga shud+d+haHsarba d+harmA yo ga shud+d+ho\u0f85haM/_zhes rdo rje thal mo snying gar bzhag ste bzlas par bya'o/_/de nas dkyil 'khor gyi phyi rol du gru gsum dkyil 'khor dmar po'i mthar/_lnga pa lnga'i phyi rol gyi lha nyid phyogs brgyad du bsgom par bya'o/_/
[\[108a.2\]]ro'i gdan la gnas pa mkha' 'gro dang /_gtum mo lnga rtse gsum dang /_thod pa 'dzin pa nag po drag po drag chen po la sogs pa dang /_tsa muN+Di la sogs pa yang g.yas kyi phyag na thod pa bsgom par bya'o/_/rdo rje khu tshur gnyis bcings te/_rgyab dang rgyab tu sbyar bar bya/_mthe
[\[108a.3\]]chung gnyis kyis dkri bar bya/_/sdigs mdzub gnyis ni bsgreng bar bya/_/sdigs mdzub g.yas par spyan drang ngo /_/oM ku ru ku ru sa ma ya a d+hi pa ti hUM dzaHswA hA/_zhes pa 'dis dmar po nye bar spyod pas/_mchod par bya zhing mchod pa nyi shu pas mchod do/_/hUM gi glu'i rnam pa bya
[\[108a.4\]]zhing pad+ma'i lag bskor bya zhing /_sgeg mo la sogs pa dang /_pi wang dang /_gling bu dang /_sil snyan dang /_dung 'bud pa'i tshul dang /_pa Ta ha'i tshul dang /_rdza rnga'i tshul dang /_sbrang yab kyi tshul dang /_gar gyi tshul dang /_rgyal mtshan gyi tshul dang /_bla re'i tshul dang /_ba dan gyi tshul
[\[108a.5\]]dang /_gdugs kyi tshul dang /_khro ba dang /_sgeg pa dang /_'gyur ba dang /_'khyud pa dang /_phyag 'tshal ba dang /_de rnams kyi rnam pa'i tshul gyis mchod par bya'o/_/rdo rje dril bu blangs la bstod pa yang bya'o/_/rnal 'byor ma thams cad mtshan ma ci rigs par kun la bstan par bya'o/_/g.yon gyi
[\[108a.6\]]glor gtor ma'i snod bzhag ste/_g.yas pas sdigs mdzub bsgreng la/_g.yon pa ba dang gsum pa'i phyag rgyas gtor ma'i tshigs bcad lan gsum brjod la brtan par bsngo bar bya'o/_/oM shing gcig dang ni dur khrod dang /_/ri dang brag dang phug gi sa/_/yul gyi 'dab dang
[\[108a.7\]]lam dang zhing /_/khyad par du ni khyim stong la/_/snod dang thang dang sa stong la/_/khyad par gdol ba'i khyim gnas pa/_/nag po drag po drag chen po/_/lha sbyin mnyam du bsten pa dang /_/nag po gtsigs byed 'jigs byed pa/_/rga las 'das pa bgegs rgyal po/_/rgan byed ma dang
[\[108b\]]
[\[108b.1\]]drag mo dang /_/'jigs byed ma dang u mas bstod/_/rgyal mo rnam par rgyal mo dang /_/thub chen gzhan gyis mi thub ma/_/nag mo bzang mo nag chen mo/_/nag spom ma dang rnal 'byor ma/_/dbang mo dang ni zla ba mo/_/nag mo sdang ba lam+ba ki_/_'phrog byed ma dang mar me ma/_/'jigs byed
[\[108b.2\]]yul gnas rnal 'byor ma/_/drag mo'i gzugs dang gzugs chen ma/_/mche ba gtsigs ma thod can ma/_/thod phreng phreng ba kha T+wAM ma/_/sbrul chen ral gri dgra sta can/_/rdo rje de bzhin gzhu lag dang /_/lha yi dbang phyug ma rnams ni/_/mkha' 'gro lnga yi de nyid dang /_/las kun
[\[108b.3\]]rjes su sgrub byed pa'i/_/sbyor ba'i dkyil 'khor rgyal chen mo/_/de bzhin rdo rje dbang phyug gtso/_/de bzhin gshegs pa'i sku chen mo/_/gos med sbyor ba skyed byed ma/_/rdo rje dbang phyug ma bka' yis/_/thams cad thams cad 'dir spyon cig_/oM kak+ka D+ha na/_bab+ban+d+ha na/_
[\[108b.4\]]kha kh+khA da na/_sarba duSh+TA na ha na ha na g+hA ta ya g+hA ta ya/_a mu ka s+yA/_i daM ka ra ya/_sA d+ha ya/_hUM hUM hUM phaT phaT phaT dzaHswA hA/_zhes brjod pas ji ltang las kyi rjes su 'brangs na bskul bar bya'o/_/de'i rjes la bdud rtsis kha bkang ste/_'bar ba'i phyag rgya bcings la mngon par 'dod
[\[108b.5\]]pa'i dngos po yid la bya ste/_khyed kyis nges par sngon du dgos par gyis shig ces sbyar bar bya'o/_/kha phru'i rnam pas rnal 'byor ma de rnams kyis kha bkang bar bsgom par bya'o/_/gong du gsungs pa'i sngags dang phyag rgyas gzung bar bya ste/_oM swa b+hA ba zhes pa la sogs pa
[\[108b.6\]]brjod do/_/mgon po sangs rgyas thams cad rjes su chags pa'i A li kA li'i sbyor ba byas te/_/bde ba chen po gnas skabs su gyur pa'i bdud rtsi lngas bdag nyid mchod par bya'o/_/phan tshun 'khyud pa'i sbyor ldan pa'i/_/rdzu 'phrul gyis ni brgyan pa 'di/_/mgon po'i lus la mdzes
[\[108b.7\]]pa'i sku/_/dngos las grol la bdag phyag 'tshal/_/hUM hUM hUM de ni dbyangs so/_/de nas rdo rje dril bu blangs te gsil la bstod pa bya'o/_/dpal ldan skal bzang kun du bzang po chen po dang /_/mnyam med ye shes kyis gnas de bzhin gshegs pa mgon po yis/_/phyag mtshan
[\[109a\]]
[\[109a.1\]]drug gis brgyan pa'i phyag na dri med sems can dag_/dpal ldan rdo rje sems dpa' khyod kyi zhabs kyi pad+mar 'dud/_/de yi yan lag dang 'brel bde ba chen po byang chub brnyes/_/sgeg dang khro dang bzhad pa'i de kho na nyid sku/_/in+d+ra nI la dang mtshungs
[\[109a.2\]]'bar ba'i mdzes pa'i sku/_/dpal ldan ye shes mkha' 'gro khyod kyi zhabs kyi pad+mar 'dud/_/sangs rgyas kun gyi rigs nyid chu las byung ba dag pa'i sku/_/spyan dkyus ri rab gsal zhing snying rje rgyan gyis brgyan/_/kha T+wAM ga dang bdud rtsis bkang ba'i thod pa bsnams/_/
[\[109a.3\]]dpal ldan rdo rje mkha' 'gro ma khyod zhabs kyi pad+mar 'dud/_/'od kyi rang bzhin sa bon nor bu'i rigs las byung ba'i dri med lus/_/phyag gis khu tshur dris ni kha T+wAM ga dang pad+ma'i snod/_/drag po'i char gyi rgyun dang bral bas sa steng tshim mdzad pa'i/_/dpal ldan drag mo'i
[\[109a.4\]]mkha' 'gro ma khyod zhabs kyi pad+mar 'dud/_/chu las skyes pa bzhin du de ni dbugs kyi thig le'i ngo bo nyid/_/phyag mtshan kha T+wAM gis mtshan pad+ma'i 'dab ma 'dzin mdzod cing /_/skye bo rmongs pa'i the tshom nges par sel mdzad pa'i/_/ro langs mkha' 'gro ma khyod zhabs kyi pad+mar
[\[109a.5\]]'dud/_/las kyi rjes su byed pa'i me yi rang bzhin rnam par dag pa'i lus/_/kha T+wAM gas mtshan pad snod phyag gnyis mtshan/_/sha za gtum po'i tshogs kun phye mar rab tu rlog_/gtum mo'i mkha' 'gro ma khyod zhabs kyi pad+mar 'dud/_/dpal chen seng ge 'ug pa mo ni mang pos
[\[109a.6\]]hUM sgrogs nga ro can/_/dpal ldan stag mo ce spyang mo yang skye ba'i rim ni gdug pa 'joms/_/zhags pa lcags kyu sdigs mdzub bsnams pa'i phyag_/khyed kyi pad+ma'i zhabs la bdag ni skyabs su mchi/_/dpal ldan mkha' 'gro rab mchog 'bar byed 'jib byed ma/_/'phrog byed
[\[109a.7\]]ma ni rtag tu mnyam med dngos grub mi la ster/_/gdul dka' 'dul bar mdzad pa'i sems kyi bdag nyid rgyal/_/khyod kyi pad+ma'i zhabs la phyag 'tshal skyabs su mchi/_/zhes so/_/de'i rjes la snying gar thal mo bzhag ste/_smon lam gdab par bya ste/_sems can thams cad skyon
[\[109b\]]
[\[109b.1\]]med cing /_/sems can thams cad bde gyur cig_/gang gis lam la 'gro ba yis/_/sangs rgyas nyid du 'grub gyur cig_/ma bsgral ba rnams bsgral ba dang /_/ma grol ba rnams bdag gis dgrol/_/de ltar rjes su brtse ba'i phyir/_/rnal 'byor gtsug la bdag
[\[109b.2\]]gis bgyi/_/oM zhes brjod la//_oM ji lta sangs rgyas bcom ldan 'das/_/sems can phan par mdzad pa ltar/_/sangs rgyas yul du gshegs nas kyang /_/slar yang yul du gshegs su gsol/_/zhes brjod cing g.yon pa'i rdo rje khu tshur bcings te/_snying gar
[\[109b.3\]]bzhag la g.yas pa'i lag pa brkyang las la bzhag ste/_oM At+ma tiSh+Tha swA hA/_zhes pas gshegs su gsol lo/_/rang gi dbugs kyis rang gi lus la thim par bya'o/_/ye shes mkha' 'gro ma la sogs pa'i lha mo ni/_snying ga dang /_lce dang /_spyi bo dang /_rna ba dang /_mig
[\[109b.4\]]tu rim pa ji lta ba bzhin du zhugs par bya'o/_/seng ge ma la sogs pa ni mgrin pa dang /_dpung pa dang /_snying ga dang lte bar ro/_/sgo srung bzhin ni g.yas dang /_g.yon gyi brla dang rje dar gnyis su rim pa bzhin du/_yi ge'i gzugs su ba dan gsum pa'i phyag rgya dgod par
[\[109b.5\]]bya'o/_/oM sarba duSh+Ta gr-i h+Na gr-ih+Na g+ts+tsha hUM phaT/_ces pas se gol gsum gyis phyi'i lha gshegs su gsol/_de nas phyi dang nang gi mchod pa'i bdag nyid mchod pa rgyas pas bdag nyid mchod par bya ste/_lhag ma'i gtor ma nyid dbul bar bya'o/_/oM ku ru ku ru bat+tA li/_mahA bat+tA li/_
[\[109b.6\]]dur khrod bdag mo dngos grub zhal/_/gtum mo gtsigs byed yi dgas kha/_/dam tshig bsrung ba khrag dga' mo/_/kA li'i sgra sgrogs sbyor zin ma/_/dur khrod ro yi chal dbus na/_/tshogs dang pho nyar bcas pa ru/_/gtsigs byed gtum mo dung sol ma/_/gsol cig bzhes shig dam
[\[109b.7\]]tshig lha/_/gnas nas gnas su mdzad du gsol/_/bdag gi sems la ci 'dod pa/_/de ni khyod kyis grub par gyis/_/hUM gr-i h+Na gr-i h+Na sarba duSh+Ta nAM b+hak+Sha b+hak+Sha phroM phroM phriM phaT swA hA/_zhes pas rdo rje khu tshur gnyis mdzub mo gnyis mche ba'i tshul gyis kha'i grwar bzhag la gshegs su
[\[110a\]]
[\[110a.1\]]gsol lo/_/srang ka'i dbus su khas blugs par bya'o/_/rtsa ba'i gtor ma lho phyogs su bzhi mdor blugs par bya'o/_/lha'i nga rgyal gyi gzugs kyis gnas par bya'o/_/gtor ma'i cho ga'o/_/gong du gsungs pa'i rim pas bdag nyid sbyor ba thams cad
[\[110a.2\]]rdzogs par bya ste/_/bdag nyid mchod par byas la/_dang po bum pa'i sta gon du gnas pa'i rim pa bzhin du bya'o/_/gser la sogs pa'i bum par rin po che lnga dang sman dang 'o ma dang lha rten gyi chus bkang ba la/_pa la shas ldan par bya'o/_/las kyi rjes su 'brangs te gcig
[\[110a.3\]]gam gsum mam lnga'am/_dgu'i rim pas grangs bzhin du ku sha'i chun po la 'khor bzhin du byas pa'i steng mdun du gzhag par bya'o/_/ye shes kyi lha mo la sogs pa'i ming la sogs pa bsgom par bya'o/_/ji ltar rang gi phyag rgya dang sngags kyi mchod pa lngas nye bar mchod
[\[110a.4\]]de/_phyag byas la oM hUM swA hA/_zhes pa la sogs pas byin gyis brlab par bya'o/_/ji ltar gnas par mdun du gzhag par bya'o/_/de nas oM hi li hi li ki la bet+tA lI hUM phaT/_zhes pa'i chus kun nas bsang gtor bya'o/_/oM shrIM swA hA mar sbyang bar bya'o/_/oM oM swA hA/_
[\[110a.5\]]snod la sogs pa sbyang bar bya'o/_/oM jiM swA hA 'bru sbyang bar bya'o/_/oM ku ru ku ru swA hA 'bru la sogs pa sbyangs pa'o/_/oM a swA hA yam shing sbyang pa'o/_/so sor brgyad brgyar bzlas par bya'o/_/rdo rje khu tshur bcings te/_dbu ma khab ltar byas pa'i phyag rgyas/_oM hUM swA hA/_zhes pas me
[\[110a.6\]]tog blangs te dbul bar bya'o/_/de nas snod rnams su rdzas blugs te/_g.yas phyogs su sreg rdzas/_g.yon du rdo rje dang dril bu ston bzhin du bsags te/_gtor ma'i snod dang ar+g+ha'i snod gzhag par bya'o/_/ku sha'i mdud pa dang lhan cig pas/_bgegs nye bar zhi bar byed pa'i chus/_oM
[\[110a.7\]]badzra yak+Sha hUM phaT swA hA/_zhes pa bzlas la gzhag par bya'o/_/de nas mdun du nyi ma'i dkyil 'khor dang /_/sna tshogs pad+ma la gdugs dkar pos brgyan pa der hUM las rdo rje rtse lnga pa 'bar ba'i hUM de nyid blta'o/_/de las dpal ye shes mkha' 'gro ma bsgom par bya'o/_/seng ge'i gdan
[\[110b\]]
[\[110b.1\]]la pad+ma'i steng na nyi ma'i dkyil 'khor la/_sems dpa'i skyil mo krung gis bzhugs pa/_phyag gnyis pa las dang rjes su mthun par kha dog rgyan gyis brgyan pa g.yas pa rdo rje g.yon par dril bu blta bar bya'o/_/rang gi snying gar hU~M bsams la rang gi dbugs las dz+nyA na DA kI hUM
[\[110b.2\]]zhes pas phyung ste gcig tu gyur nas/_oM hUM swA hA zhes pas g.yas na dbyug pa g.yon na thod pa bsnams pa/_rtsa ba'i phyag rgya bstan par bya'o/_/oM badzra prA ka ra hUM phaT ces pas lag pa g.yon pa kha phyir bstan/_g.yas pa kha nang du bstan te brkyang la dbang ldan nas bskor ba
[\[110b.3\]]bya ba ni ra ba'i sngags dang phyag rgya'o/_/oM dzuM swA hA/_lag pa gnyis brkyang ste/_phan tshun bsnol ba ni dra ba'i sngags dang phyag rgya'o/_/oM bruM swA hA/_zhes g.yon pa khu tshur bcangs te mthe bong brkyang nas sa la btsugs pa ni phur bu'i sngags dang phyag rgya'o/_/de nas rim pa 'dis
[\[110b.4\]]mchod par bya ste/_oM badzra gan+d+he swA hA/_dri'o/_/oM puSh+pe mA le hUM swA hA/_me tog gi'o/_/oM tI k+Sh+Na dI pe hUM swA hA/_mar me'i'o/_/oM d+hU pe shwa ri hUM swA hA/_bdug pa dbul bar bya'o/_/phyag rgya ni lag pa g.yas pa phyed brkyang ba ni dri'i phyag rgya'o/_/mthe bong dang mdzub mo sbyar ba ni me
[\[110b.5\]]tog gi phyag rgya'o/_/khu tshur bcangs la mthe bong bsgreng ba ni mar me'i'o/_/de nyid la gung mo bsgreng ba ni bdug pa'i'o/_/de nas bgegs bsgrang par bya'o/_/rgyas pa'i gtor ma'i mdun du 'bar ba'i snod kyi me bzhag la/_bdud rtsi thab sbyor gyi sngags khro bo dang bcas pas bzlas par bya'o/_/
[\[110b.6\]]g.yas pas sdigs mdzub byas la g.yon pas tsha ba'i mar khu byug pa'i yungs kar lngas lag pa g.yas pa sdigs mdzub bcas g.yon pas sbyin sreg bya'o/_/oM gyis dbyung zhing bskrad par bya'o/_/de nas rdo rje gnod sbyin bzlas pas bgegs nye bar zhi bar byed pa'i chus
[\[110b.7\]]bsang gtor bya'o/_/sngon bzhin du rdo rje ra ba la sogs ba yang byas la/_de'i rjes la khrus brtsams pa ni lha'i lus la dri zhim pa'i bye brag gis khrus kyi cho ga bzhin du dri zhim po dbul bar bya'o/_/oM hUM suM k+ShuM yuM hUM phaT swA hA/_zhes pas lan bdun du ba dan gsum pa'i phyag rgyas reg
[\[111a\]]
[\[111a.1\]]par bya'o/_/dung dang rnga'i sgra dang bkra shis kyi glu sna tshogs pa'i dbyangs blangs shing dril bu gsil bar bya'o/_/bkra shis kyi tshegs bcad brjod cing chu'i rgyun sbreng bar bya'o/_/dri zhim po'i mar khu dang dri ma med pa'i chu dri zhim po dang /_sbrang rtse dang /_'o ma dang /_
[\[111a.2\]]me tog gi chus rim pas khrus bya'o/_/khrus byas nas khrus ras bsal la las dang rjes su mthun pa'i ras zung gcig dbul bar bya'o/_/rdo rje khu tshur gnyis bcings te bzung ba ni chos gos kyi rgya'o/_/sngags ni oM hUM swA hA/_gos nye bar dbul ba dang /_rgyan la sogs
[\[111a.3\]]ba dang /_mchod pa'i tshogs dang sgra yang rnam par dbul lo/_/de nas oM ha na ha na kro d+ha hUM phaT/_lag pa g.yas pa brkyang ste sa la reg nas brdabs pas sa sbyang bar bya'o/_/thab khung gi byang dang shar du rtse mo bstan te/_bud shing brtsig par bya'o/_/oM badzra satwa a/_
[\[111a.4\]]zhes pas lan bdun bdun du ku sha'i chun po la bzlas la thab khung nas rtse mo la rtsa ba sbyar te ku sha dgram par bya'o/_/de nas gtsub shing la sogs pa'i me sbar la ku sha'i chus lan gsum bsang gtor dang /_mchod pa byas te thab khung du gzhug par bya'o/_/oM badzra yak+Sha
[\[111a.5\]]hUM zhes pas lan bdun bzlas pa'i mar gyis sbar bar bya'o/_/lhag ma ku sha'i chun pos gdab par bya'o/_/de nas hUM gis thab khung bskyed la/_oM gyis pad+ma de'i steng du raM gyi rnam pa las me'i lha bsgom pa ni pad+ma la gnas pa/_mdog ser skya/_ral pa dang bcas pa phyag gnyis
[\[111a.6\]]na bgrang phreng dang gun+d+he bsnams pa 'bar ba'i phreng ba can rgyan thams cad kyis brgyan pa'o/_/de nas me'i mtshams nas de bzhin du ye shes sems dpa' rnam par bsgom par bya'o/_/oM A gats+tsha A gats+tsha ag+ne dzaHhUM swA hA/_zhes pas so/_/lag pa g.yas pa khu tshur bcangs
[\[111a.7\]]te mdzub mo dang dbu ma bsgreng la dbu ma'i tshigs su sdigs mdzub gnyis kyi sor mos spyan drang bar bya'o/_/dam tshig sems dpa' la ye shes sems dpa' gzhug par bya'o/_/oM dzu hu dzu hu swA hA/_zhes pas dbu mi'i rtse mo 'brel bar byas/_pad+ma'i phyag rgya ni dam tshig gi phyag rgya'o/_/
[\[111b\]]
[\[111b.1\]]oM pra wa ra sat+kA ra swA hA/_oM zhes pas zhabs bsil dang zhal bsil phul bas/_'dod pa'i dngos po mtha' dag gi sA li la sogs pas yang dag par mchod de/_dril bu dkrol zhing bstod par bya'o/_/de nas oM in+d+rA ye swA hA/_oM ya mA ye swA hA/_oM ba ru NA ye swA hA/_oM be shra
[\[111b.2\]]ba NA ye swA hA/_oM a gan ye swA hA/_oM nai r+r-i te ya swA hA/_oM ba ya be swA hA/_oM I sha nA ya swA hA/_oM tsan+d+ra A di tA b+h+yaHswA hA/_oM suM b+ha ni suM b+ha b+h+yaM swA hA/_zhes pas lha bshos la sogs pa'i mchod pa rab 'byam gyis 'jig rten skyong ba mchod par bya'o/_/me la zhal bsil phul la
[\[111b.3\]]me lha'i lce dang /_dgang gzar gyi khar hUM gi rnam par bsams la/_rang gi rdo rje dang dril bu blangs te ji ltar 'dod pa bzhin du chu byin la oM dzu hu dzu hu sa swA hA/_zhes pa'i rim pa 'dis bsreg par byas te/_yam shing gis ni rgya brten gyi tshul du'o/_/mar ni zhal du'o/_/'bru ni phyag
[\[111b.4\]]tu'o/_/'bras ni zhal du'o/_/zho yang zhal du'o/_/dUr ba dang /_me tog gi spyi bor ro/_/zhabs bsil phul te mchod pa la sogs pa phar bar du byas te lan gsum gsum du bsreg par bya'o/_/dgang blugs kyang dbul lo/_/de nas ku sha'i chus lan gsum bsang gtor bya ste/_'bar bar thim
[\[111b.5\]]par bya'o/_/oM hUM Ta Ti Ta ta zhes bgegs nye bar zhi bar byed pa'i chus rdo rje'i lag pa dang bcas pas me'i thab khung kun nas bsang bar bya'o/_/de nas gong du gsungs pa'i mdun du bsgoms la/_ye shes mkha' 'gro ma me'i dbus su bsgom par bya'o/_/ston mo bya ste/_sgeg mo la
[\[111b.6\]]sogs pas kyang mngon par mchod de/_zhal bsil ba dang /_zhabs bsil phul te/_oM hUM swA hA/_zhes pa gong du gsungs pa'i rim pas sbyin sreg bya'o/_/gong du gsungs pa'i rim pas sbyin sreg dang /_'bras bu la sogs pas sbyin sreg tu dbul lo/_/dgang gzar mar
[\[111b.7\]]gyis bkang ste rtsa ba'i sngags kyis lan brgya rtsa brgyad du mngon par bsngags shing rdo rje dril bu'i lag par blugs gzar la hUM bsams la/_mngon par 'dod pa'i don sems la bya ste/_dgong blugs dbul bar bya'o/_/sngon du zhal bsil phul nas/_ku sha'i chus me la bsang gtor
[\[112a\]]
[\[112a.1\]]bya'o/_/ye shes kyi lha mo bris sku la sogs pa la zhugs pas bya ste/_slar yang me'i lha gong du gsungs pa'i rim pas bsams la/_mchod pa sna tshogs pas mngon par mchod nas/_mngon par 'dod pa'i dngos grub rnam par rim par byas la/_oM khyed kyis sems can don kun mdzad/_/
[\[112a.2\]]ci lta'i rjes su dngos grub stsol/_/sangs rgyas yul du gshegs par mdzod/_/slar yang 'byon par mdzad du gsol/_/oM gats+tsha gats+tsha ag+ne swA hA/_zhes spyan drang ba'i phyag rgya las mdzub mo rgyab tu sbyar ba ni gshegs su gsol ba'o/_/de nas sngon du gsungs pa'i gtor ma'i dkyil 'khor gyi
[\[112a.3\]]'khor lo bya ste/_ji skad gsungs pa'i sngags dang phyag rgya mtha' dag gis gtor ma dbul bar bya'o/_/oM ku ru ku ru ma hA bat+tA li hUM swA hA/_zhes pas lag pa gnyis brkyang ste sor mo dbu ma gnyis sbyar ba ni sbyin sreg gi dus su gtor ma'i sngags dang phyag rgya'o/_/me'i bdag nyid sbyin sreg gi dus su
[\[112a.4\]]me brtags la gal te mtshan ma ngan pa mthong na de nas oM badzra yak+Sha hUM swA hA/_zhes pa gong du mtshan ma ngan pa mthong ba'i phyogs der mar brgya rtsa brgyad du ni sbyin sreg dbul lo/_/bgegs nye bar zhi bar byed pa'i chus lan gsum du bsang gtor byas la/_sngon bzhin du sbyin sreg bya'o/_/rtsa ba'i sbyin
[\[112a.5\]]sreg gis mchod nas/_gong du gsungs pa'i rnam pas rang gi dbugs kyis bkug ste/_rang gi lus la gzhag par bya'o/_/phyi'i lha gshegs su gsol la langs par bya'o/_/sbyin sreg gi cho ga'o/_/de nas mchod sbyin gyi cho ga brjod par bya'o/_/bla re bre ba dang /_na bza' sna tshogs 'phyang ba dang /_dri dkar la zhim pas dkyil
[\[112a.6\]]'khor gru bzhi par byas la/_dkar pos bum pa dang dbus kyi snod byug par bya'o/_/'o ma dang /_dri bzang po'i chus dgang bar byas la shing lo la sogs pas brgyan par bya'o/_/gos dkar pos dkris pa la 'dab ma mig ge gzugs/_sen rtsi dang ku sha la sogs pa dbul bar bya'o/_/suM k+ShuM yuM hUM/_s+m+r+yuM h+m+r+yuM y+m+r+yuM k+Sh+m+r+yuM/_zhes pas
[\[112a.7\]]dang por oM dang mthar swA hA/_re re la yang brgya rtsa brgyad mngon par bsngags te/_gnas ji lta bar bum pa brgyad gzhag par bya'o/_/dbus su yang snod chen po gzhag par bya'o/_/gong du gsungs pa'i rim pas bdag nyid rnal 'byor mtha' dag rdzogs par bya ste/_bdag
[\[112b\]]
[\[112b.1\]]nyid mchod la/_de nas sbyin sreg brtsam par bya'o/_/oM ka ma la gar+b+he swA hA/_zhes pas pad+ma'i rnam pa la lag pa'i thal mo dbye bar byas la de nas snod kyi dbus su pad+ma dgod par bya'o/_/de nas zla ba'i dkyil 'khor la gdugs dkar pos g.yogs la/_de nas hUM las rdo rje hUM gis byin
[\[112b.2\]]gyis brlab pa'o/_/de nas ye shes mkha' 'gro ma bsgom par bya'o/_/sku mdog dkar po phyag gnyis pa/_sems dpa'i skyil krung gis bzhugs pa/_rdo rje dang dbyig pa de g.yon pa dang g.yas par bsam par bya'o/_/de'i shar du rdo rje ma/_byang du drag mo/_/nub tu ro langs ma/_lhor
[\[112b.3\]]gtum mo/_/dbang ldan du seng ge ma/_mer stag mo/_/bden bral du ce sbyang ma/_rlung du 'ug ba ma/_/gong du gsungs pa'i mtshan ma dang rgyan dang ldan pa'i sku mdog dkar mo bsam par bya'o/_/ji ltar rang rang gi sngags dang phyag rgyas dam tshig dbul bar bya'o/_/oM sa ma ya tiSh+Tha hUM phaT/_rdo rje
[\[112b.4\]]bcing ba byas nas mdzub mo gnyis brkyang ste/_rtse mo bkug par byas la dam tshig gi phyag rgya bstan par bya'o/_/sngon ltar mchod la hUM swA hA/_rdo rje khu tshur gnyis byas nas g.yon pas snying gar bzhag g.yas spyi bor bzhag ba ni rtsa ba'i sngags dang phyag rgya'o/_/rtsa ba'i sngags kyis ji ltar
[\[112b.5\]]'dod par chu dbul bar byas nas/_dUr ba'am ku sha dang sbyar zhing kun da la sogs pa'i me tog dang /_bsgom pa dang ldan pas sngags lan re re bzlas pas rdo rje lha mo'i cod pan du dbul bar bya'o/_/khri phrag gcig tu spyi bor dbul bar byas la yid la ji ltar 'dod pa'i dngos grub 'phel zhing
[\[112b.6\]]nad med par 'gyur ro/_/sbyin sreg gi sngags gong du ji ltar gsungs pa'i rjes su 'brangs nas/_gtor ma dbul bar bya'o/_/zhi bar bya ba la ni dkar po'i mchod pa dang /_kha shar phyogs su mngon par bltas pas mchod par bya'o/_/tshigs bcad kyi bar du ming sbyar zhing bskul bar bya'o/_/phreng
[\[112b.7\]]ba'i grangs brgya phrag gcig gi mdzub mos bgrang zhing zhi ba'i yid kyis zhi bar bya'o/_/rgyas pa la yang mchod rdzas thams cad ser po dang kha byang du blta bar bya'o/_/phun sum tshogs pa thams cad dgug pa'o/_/brgya rtsa brgyad kyis lhag pa'i phreng ba dbus nas bgrang zhing dga' ba'i nga rgyal
[\[113a\]]
[\[113a.1\]]gyis rgyas pa'o/_/dbang la ni mchod rdzas thams cad dmar po dang nub tu bltas pas bya'o/_/dbang gis yid phyogs nas 'gugs pa la sogs pas bskul bar bya'o/_/bgrang phreng nyi shu rtsa lnga pas/_srin lag la gnas par byas la dbang gi yid kyis dbang du bya'o/_/
[\[113a.2\]]mngon spyod la mchod rdzas thams cad nag po'i rdzas kha lhor bltas pas bgrod cig ces bskul zhing bgrang phreng drug cu'i grangs kyis mthe'u chung la gnas pa'i khro bo'i cha byad kyis pad+ma'i gdan la bzhugs pa'i mngon par spyod pa bya'o/_/gtor ma dang sbyin sreg dang mchod sbyin mdor bsdus
[\[113a.3\]]pa'i cho ga'o/_/dpal rdo rje gdan bzhi pa'i man ngag mdor bsdus pa/_dpal ye shes dbang phyug ma'i sgrub pa'i thabs 'phags pa lhas mdzad pa rdzogs so//_//paN+Di ta smri ti dz+nyA na kIrtis bsgyur ba'o/_/phyis paN+Di ta sa ma ya shrI dz+nyA na sa rgya dpe la zhu tig byas so/_/
[\[113a.4\]{D1613}]@##/_/rgya gar skad du/_shrI tsa tuHpI Tha tan+t+ra rA dza s+ya maN+Da lo pA yi ka bi d+hi paN+Di sA ra sa muts+tsha ya nA ma/_bod skad du/_rgyud kyi rgyal po dpal gdan bzhi pa zhes bya ba'i dkyil 'khor gyi cho ga snying po mdor bsags pa zhes bya ba/_bcom ldan 'das 'phags pa spyan ras gzigs dbang
[\[113a.5\]]phyug la phyag 'tshal lo/_/yi ge bzhi pa sngon 'gro ba'i/_/klu sgrub la ni thog mar 'dud/_/shin tu gab cing gsang ba yi/_/sangs rgyas gsung la bdag phyag 'tshal/_/gsang ba'i mchog ni 'di dag las/_/sbrang rtsi gnas 'gyur pad+ma las/_/reg pa'i ye shes de kho na/_/dang po'i chos
[\[113a.6\]]la bdag 'dud do/_/A li'i ye shes 'dam skyes su/_/rdo rje sems kyi gdams pa las/_/sbrang rtsi bdud rtsi'i ro myong ba/_/gsung gnyis pa la bdag phyag 'tshal/_/khro dang nga rgyal la sogs med/_/kun du ye shes kyis bskul ba/_/gsung gsum pa la bdag 'dud do/_/gang yang theg pa
[\[113a.7\]]gsum mchog gtsos/_/sems can 'chi med nyid smos pa/_/sangs rgyas gsung la bdag phyag 'tshal/_/'bum phrag dag ni bcu dang brgyad/_/gcig nas gcig brgyud mthong ba las/_/rnal 'byor bstan bcos dam pa ste/_/phyi rol bstan bcos sun 'byin yin/_/sdeb sbyor dang ni
[\[113b\]]
[\[113b.1\]]tshad ma med/_/sgra yi mtshan nyid rnam par spangs/_/ye shes can gyi rnal 'byor tshig_/thams cad rnal 'byor bstan bcos yin/_/lus can rmi lam chu bur dang /_/gar gyi gnas dang mtshungs 'dra ba'i/_/rmongs dang gti mug 'phel byed pa/_/phyi rol bstan bcos ci zhig bya/_/snying po
[\[113b.2\]]snying po zhes bya'i chos/_/dag pa'i lam ni nges par spyad/_/dag pa'i chos ni dmigs pa la/_/dag pa'i lus 'gyur the tshom med/_/gnyis med shing rtar zhugs nas ni/_/theg le'i go chas go bgos nas/_/de nyid mda' yis bsnun na ni/_/'khor ba'i g.yul ni 'joms par
[\[113b.3\]]'gyur/_/don la bsten pa'i bstan bcos ni/_/gcig nas gcig tu bslab pa ste/_/shin tu gab cing gsang ba'i don/_/brda yi skad kyis bshad pa yin/_/gdan bzhi pa zhes bya ba'i rgyud/_/stong phrag bcu gnyis rab rgyas las/_/de nyid sbyor ba rnyed nas ni/_/dkyil 'khor cho
[\[113b.4\]]ga bstan pa yin/_/bcu dang brgyad du phye ba yis/_/lus can 'khor bar rnam rol te/_/zhi dang rgyas dang dbang dang dgug/_/bskrad pa dang ni bcings sogs kyi/_/sngags grub pa dang sbyin sreg sogs/_/dkyil 'khor mtshan nyid mtshon par bya/_/slob ma bzad la slob dpon ni/_/rnal
[\[113b.5\]]'byor gsang la rab tu gus/_/dul bas legs par brtags nas ni/_/dkyil 'khor de nyid bri bar bya/_/slob ma brtag pa la 'jug pa'i cho ga ste dang po'o//_//dang por re zhig slob dpon gyis/_/sngon du bsnyen pa la sogs bya/_/yid dang mthun pa'i sa phyogs su/_/bde ba'i
[\[113b.6\]]stan la 'dug nas ni/_/lag g.yas nyi ma'i dkyil 'khor la/_/dbus su dbyangs yig dang po bsam/_/g.yon du zla ba'i dbus gnas par/_/bdud rtsi'i yi ges mdzes par bya/_/dkar po dud pa dung dang ni/_/pad+ma g.yas kyi sor mo la'o/_/gi wang dri gsum 'jigs pa dang /_/sa yi
[\[113b.7\]]gdugs ni g.yon la dgod/_/ye shes rnam shes mthe bong gnyis/_/lag sogs las ni byed pa mo/_/dkar pos bsdigs shing rengs par byed/_/dud pas bskyod cing 'byed pa ste/_/dung gis thams cad 'gugs par 'gyur/_/pad+mas sbod cing skrod par byed/_/gi wang sdang ba 'joms
[\[114a\]]
[\[114a.1\]]pa ste/_/dri ma gsum gyis ltung bar 'gyur/_/'jigs pas gsod par rab tu bshad/_/sa gdugs las kun byed pa yin/_/A li zhes bya'i phyag rgya dang /_/sa bon brgyad kyis bskul bya ste/_/rdo rje mchog tu 'bar ba'i 'od/_/me yi sa bon steng sgor dgod/_/sa yi
[\[114a.2\]]mig la bsam par bya'o/_/nam mkha' rna ba sna dag la/_/bdud rtsi chu yi sa bon ni/_/dkar po lce la kun du bsam/_/sde tshan brgyad pa'i gsum pa yis/_/rtsa ba yis ni steng du btsir/_/ra ni gsum pa nyid yin te/_/'og tu rlung sbyar bzhi pa'o/_/sgra dang gzhon nu thig le can/_/yi ge bzhi pa'i
[\[114a.3\]]ming can te/_/chu ste gti mug mgrin par ro/_/nyon mongs pa ni nam 'tshod dgod/_/snying gar rlung gis bskyod par bya/_/lta bar me ste de bzhin phyugs/_/yi ge'i dgod pas bkod nas ni/_/sa bon las ni lha yi tshul/_/zla ba'i dkyil 'khor dbus gnas pa'i/_/rdo rje sems dpa' bsam par
[\[114a.4\]]bya/_/pad+ma'i gdan la bzhugs pa ste/_/gangs dang kun da lta bu'i 'od/_/phyag gnyis sems dpa'i skyil mo krung /_/sangs rgyas lnga yi cod pan can/_/rdo rje snying gar bzung nas ni/_/g.yon gyi dril bu dku ru brten/_/sku la rgyan rnams thams cad dang /_/shin tu mdzes pa'i na bza' klubs/_/'od
[\[114a.5\]]zer sna tshogs 'bar ba can/_/rdo rje sems dpa' bdag ces brjod/_/rang gi ye shes sa bon ni/_/sgra dang thig ler yang dag bcas/_/phyag 'tshal bsreg pa'i mtha' can te/_/'bum phrag gsum bzlas sngar bsnyen bya/_/rnal 'byor ma ni brgyad po dag_//khri phrag bzhir ni bsnyen pa bya/_/
[\[114a.6\]]sbom mo khro gnyer la sogs pa/_/nyi shu stong phrag lnga ru bzlas/_/phyi rol gnas kyi 'jig rten pa/_/rgyal dbang dngos grub shin tu drag_/stong phrag gsum du bzlas nas ni/_/kun nas kun du 'grub par 'gyur/_/sngon du bsnyen pas 'grub 'gyur te/_/ma bsnyen pa ni dkyil 'khor min/_/
[\[114a.7\]]sngags dang rnal 'byor de dag gis/_/rim gyis byin gyis rlob par 'gyur/_/sngon du bsnyen pas lha mnyes par bya ba'i cho ga ste gnyis pa'o//_//de nas brtan dang g.yo la sogs/_/sngags bsnyen pa la 'bad pa yis/_/de ma thag tu 'bebs gyur pa/_/sngags ni yang dag
[\[114b\]]
[\[114b.1\]]bstan pa ste/_/oM badzra A be sha dzaH/_gal te sangs rgyas sogs 'don na/_/'bum phrag gsum gyis bsgrub par bya/_/oM hi li hi li hUM dzaH/_'bum phag gsum gyis 'grub 'gyur bas/_/skyes pa la sogs mthong bas 'bebs/_/oM mA ta li hUM phaT/_'bum phrag gsum gyis
[\[114b.2\]]'grub 'gyur te/_/'di ni thos pas 'debs par bya'o/_/oM mA ta li tsi ta tsa li te hUM hUM phaT/_'bum phrag gcig tu bzlas na ni/_/sgrub pos skyes sogs ring nas 'bebs/_/oM bat+tA li bat+tA li hUM phaT/_sngon du 'bum phrag gsum du ni/_/sngags pas bsnyen pa byas nas ni/_/
[\[114b.3\]]ming nas brjod pa tsam gyis kyang /_/gsang sngags lha kun 'bebs par 'gyur/_/oM bat+tA li bat+tA li hUM phaT/_sngags pas 'bum phrag gcig tu ni/_/sngags du bsnyen pa byas gyur na/_/chu dang gseg ma rdo dang ni/_/shing rnams kyang ni 'bebs par 'gyur/_/dkyil 'khor mchog gi slob dpon gyis/_/sngon du
[\[114b.4\]]bsnyen pa la 'bad nas/_/de nas dkyil 'khor de nyid ni/_/shin tu dul bas brtag par bya/_/lha ni mnyes par ma byas na/_/bdag nyid rnam par sun 'byin yin/_/lag tu rdo rje dril thogs pa'i/_/rdo rje sems sogs rnal 'byor gyis/_/sna tshogs rtse mor bskor ba yi/_/rlung
[\[114b.5\]]gi dkyil 'khor bsam par bya/_/snying gar rlung dang rlung sbyar te/_/rlung gi sa bon gyis bskyod bya/_/rdo rje rtse mor ye shes kyis/_/sa bon bsams te snying gar bskul/_/seng ge mo yi gzugs bsams la/_/drag po hUM gis 'phang bar bya/_/sngon gyi sngags kyi sbyor ba yis/_/chu dang
[\[114b.6\]]bcas pa'i me tog rdeb/_/mchog dang bar ma tha ma yi/_/skyes bu'i bye brag dag gis so/_/oM ra ma ra ma ho ho ho a a a phaT/_rnal 'byor sngags dang dbang bskur la/_/gal te 'bebs par gdon za na/_/sngags kyi sbyor ba 'di yis ni/_/de ma thag tu 'bebs 'gyur te/_/
[\[114b.7\]]de nyid 'di yis phab pa dag_/skyes bu dam tshig can zhes bya/_/sgrub po skal ba med pa yis/_/skal ba dman pa'i mi rnams ni/_/mtshan nyid brtag par bya pa la/_/de nas sman ni bshad par bya/_/sngon du sdig pa mang spyad la/_/lha rnams dgongs par mi 'gyur na'ang /_/gsang
[\[115a\]]
[\[115a.1\]]sngags 'di dag bdug pa yis/_/de yi mod la 'bebs par 'gyur/_/ra ni rog po'i yan lag lnga/_/rnal 'byor pa yis bzung nas ni/_/chu dang me dang rlung gi ni/_/ji bzhin gnas su bzlas nas kyang /_/snying gar ye shes sa bon ni/_/bdun pa'i bdun par sbyar byas la/_
[\[115a.2\]]gu gul che dang mar nag che/_/cha ni mnyam por byas nas kyang /_/sman bdun dang ni ldan pa yi/_/bdud rtsi'i chu ni gu gul bcas/_/rdo rje'i sa bon bzlas nas su/_/mchod pa'i dus su bdug par bya/_/'di yi dri ni bsnams tsam gyis/_/de yi mod la 'bebs par 'gyur/_/khro ti ka dang dzo
[\[115a.3\]]ti ka/_/lcags kyu lnga dang sbyar bar bya/_/smyo byed la sogs rnam pa lnga/_/cha ni mnyam por sbyar bar bya/_/mar nag chen pos bsgos nas su/_/bdud rtsi'i chu dang bsres pa dag_/lce yi dbang pos myangs na ni/_/de yi mod la 'bebs 'gyur zhing /_/dman dang mchog gi sems can la/_/rab
[\[115a.4\]]tu sbyor bas chos ston 'gyur/_/shin tu brtags pa'i slob ma la/_/slob dpon gyis ni dkyil 'khor 'dri/_/dkon mchog gsum la skyabs song zhing /_/lus sogs rang bzhin dag par ldan/_/'jam zhing snyan par smra ba dang /_/snying rje la sogs phan sems ldan/_/nyan dang thos sogs lhag par
[\[115a.5\]]dang /_/sbyin sogs dge ba'i las la dga'/_/theg pa che la mngon par brtson/_/gsang ba'i chos la dad par ldan/_/rtag par rgyun du bla ma gus/_/de 'dra'i slob ma la yongs su bzung /_/dbab pa thams cad kyi slob ma yongs su brtag pa'i cho ga ste gsum pa'o//_//de nas dngos grub kun
[\[115a.6\]]'grub pa'i/_/dkyil 'khor cho ga bshad par bya/_/snying rje phan pa'i sems kyis ni/_/dang por sa gzhi yongs su bzung /_/yid ni dga' ba'i sa phyogs te/_/ma dag pa ni spang bar bya/_/dag pa'i sa phyogs bzung nas su/_/blo ldan der ni dkyil 'khor brtsam/_/bla re dag ni bres nas su/_/sna
[\[115a.7\]]tshogs gos bzang dpyad bar bya/_/gdugs dang rgyal mtshan la sogs pas/_/gnas dang gnas su brgyan par bya/_/rgyal ba la sogs mchog gis ni/_/sa ni yongs su 'dzin la brtson/_/kun nas gru bzhi pa ru ni/_/dri yi chus ni byug par bya/_/dkar dang ser sogs phye ma yis/_/pad+ma 'dab brgyad
[\[115b\]]
[\[115b.1\]]bris nas su/_/las kun byed pa zhes bya ba'i/_/bum pa de yi dbus su bzhag_/kha dog lnga yi skud pa ni/_/shar gyi 'dab mar gzhag par bya/_/lho ru rdo rje gzhag bya ste/_/byad du dril bu dgod par bya/_/bdud rtsi lnga yi dung chos ni/_/nub kyi 'dab mar dgod par bya/_/tshon sna lnga yis dag
[\[115b.2\]]ni/_/mtshams dang pad+ma'i lte bar gzhag_/rdo rje mkha' 'gror bdag bsgoms nas/_/byang chub yan lag cho ga bya/_/dri dang me tog bdug pa dang /_/lha bshos gtor mar bcas pa yis/_/der ni mchod pas mnyes par bya/_/sa ni bzung ba'i mtshan nyid do/_/rdo rje khu tshur gnyis bcings te/_/
[\[115b.3\]]nu ma'i steng du bzung nas su/_/de nas sar ni zhugs nas kyang /_/thams cad kun du shes par bya/_/oM gang su yang rung ba gnas kyi bdag por gyur pa rnams gzhan du dengs shig_/sa'i phyogs 'dir sems can gyi don rtsom gyis/_/klu dang gnod sbyin la sogs pa dang /_/dri za dang /_'byung po
[\[115b.4\]]dang /_/'byung mo dang /_mkha' 'gro ma rnams myur ba nyid du song shig_/oM hUM phaT phaT swA hA/_sa bslang ba'i sngags dang phyag rgya'o/_/de nas rdo rje dril bu yi/_/ye shes 'og nas gsungs mtshan nyid/_/rdo rje dril bu bzung nas kyang /_/mnyam par gzhag pas 'phang bar bya/_/bum pa'i chu las bskyed pa yi/_/
[\[115b.5\]]rdo rje mkha' 'gro ma bsam bya/_/gzugs mdzes shin tu rdzogs pa ste/_/pad+ma'i gdan la bzhugs nas su/_/rdo rje dril bu phyag na bsnams/_/'od zer dkar po shin tu gsal/_/rdzas rnams thams cad ldan pa yis/_/kun du rgya cher mchod par bya/_/khu tshur gnyis ni bcings nas su/_/dkar po gi wang bsgreng bar bya/_/
[\[115b.6\]]gnyis kyi rtse mo cung zad dgug_/phyag rgya 'di ni snying gar bstan/_/oM AHswA hA/_snying bo'i sngags dang phyag rgya'o/_/rdo rje rtse mor reg nas ni/_/bum par brgya rtsa brgyad du bzlas/_/sangs rgyas lnga yi sa bon gyis/_/skud pa lnga la bsang gtor bya/_/seng ge'i sa bon brtsegs pa yis/_/tshon rtsi thams cad bsang bar bya/_/oM s+m+r+yuM swA hA/_
[\[115b.7\]]gnas de nyid du rnal 'byor ma/_/sbyin min gtor ma sngon 'gro bas/_/phyogs brgyad kyi ni gnas rnams su/_/nye bar spyad pa'i gtong ma sbyin/_/sngon gyi sngags kyis ji bzhin du/_/sa ni yongs su bzung nas su/_/tshon gyi bzo yi las byed rnams/_/dam tshig bslab pa sbyin par bya/_/thams
[\[116a\]]
[\[116a.1\]]cad kun nas bsdus nas su/_/bum sogs lho yi phyogs su bzhag_/slar yang dri yis byug nas ni/_/thig skud dag ni bri bar bya/_/sa yongs su bzung ba'i cho ga ste bzhi ba'o//_//tshon rtsi lnga yis bsgos pa yi/_/dgu yi bdag nyid sar pa lnga/_/thig
[\[116a.2\]]gdab pa yi khyad par dag_/slob dpon gyis ni legs brtags te/_/sa yi dbus dang phyogs brgyad du/_/thig le mtshan ma dgod par bya/_/slob ma byang gi char gnas la/_/bla mas lho yi phyogs cha mnan/_/thig sku kha brgyad btab nas su/_/de yi 'og tu gru bzhi bya/_/kun
[\[116a.3\]]nas thams cad yongs rdzogs nas/_/de yi dkyil 'khor dbus su ni/_/cha lnga nang gi cha gsum bgo/_/gcig ni de yi phyi rol du/_/nang la sogs pa bskor nas ni/_/phyi rol rnal 'byor ma yi gnas/_/snying po'i dkyil 'khor re'u mig dgu/_/rdo rje'i ka bas nye bar brgyan/_/sna tshogs rdo rje
[\[116a.4\]]rnam pa bzhi/_/snying po'i gru bzhir bri bar bya/_/sgo ni kun nas gru bzhi par/_/cha lngar bgos pa'i cha tshad bya/_/sgo ni bzhi char bgos pa la/_/lha mo yi ni kha khyer bya/_/sgo yi brgyad kyi cha yis ni/_/rdul tshon kun gyi gnas su bya/_/dra ba dra phyed gru bzhi par/_/steng du ri mo mnyam por
[\[116a.5\]]dgye/_/snying po re'u mig dgu yi cha/_/phyogs kyi mdog tu dgang bar bya/_/rdo rje yi ni phyi rol gnas/_/tshon rtsi dmar pos dgang bar bya/_/de yi yang ni phyi rol nas/_/ra ba ltar ni dgye bar bya/_/de yi phyi rol gnas rnams kyi/_/sa ni ji ltar mdzes par brtags/_/lha yi gnas rnams
[\[116a.6\]]thams cad ni/_/gser btsos pa yi mdog can yin/_/gru bzhi pa la sgo bzhi pa/_/rta babs bzhis ni rnam par klubs/_/rdo rje'i ka bas nye bar brgyan/_/rnam pa sna tshogs bri bar bya/_/g.yer ka'i dra ba'i phreng ba dang /_/dra ba dra phyed sogs pas bskor/_/mtshams bzhir zla ba phyed pa
[\[116a.7\]]la/_/rdo rje yis ni mdzes par bya/_/sgo rnams su ni bum pa la/_/gnas pa'i rgyal mtshan bsgreng bar bya/_/shar gyi sgor ni pad+ma la/_/seng ges mtshan pa bsgreng bya ste/_/byang gi sgor ni rma bya yis/_/mtshan pa dag ni bsgreng bar bya/_/pad+ma dang pas mtshan pa yi/_/rgyal mtshan nub tu gzhag
[\[116b\]]
[\[116b.1\]]par bya/_/pad+ma chu srin gyis mtshan pa/_/de bzhin lho yi phyogs su gzhag_/rdo rje dang bcas drang po ru/_/gnas dang gnas su sbyar bar bya/_/de ltar dkyil 'khor de kho na/_/sangs rgyas thams cad kyi ni gnas/_/bum pa dag ni brgyad po yang /_/phyogs brgyad dag tu gzhag par bya/_/dri yi
[\[116b.2\]]chus ni yongs bkang zhing /_/shing los kha ni brgyan pa dag_/sgo yi ngos brgyad dag dang ni/_/gzhan yang grwa bzhir gzhag par bya/_/rgyal dang bkra shis shar sgor te/_/dngos grub rdzu 'phrul byang du'o/_/rgyal dang rnam rgyal nub du dgod/_/grub dang 'jigs pa lho sgor ro/_/gru gang ba
[\[116b.3\]]nas brtsam nas su/_/ji snyed bcu drug bar du bya/_/rnal 'byor ba yis sa mnan pa/_/zhi rgyas dbang gi don gnyer ba/_/dkyil 'khor gyi ni sa yi cha/_/slob dpon gyis ni sngar bsnyen bya/_/ye shes kyi skud pa dang /_/tshon rtsi sbyang ba dang /_bum pa gzhag pa'i cho ga ste/_
[\[116b.4\]]lnga pa'o//_//de nas bdag nyid kyi ni lus/_/rdo rje mkha' 'gro mar sprul te/_/gal te 'byor na slob dpon gyis/_/sgo bzhir slob ma bzhi gzhag bya/_/ma 'byor na ni gnyis su sbyar/_/mtha' mar gcig pu nyid kyis brtag_/dang por 'phen pa'i sbyor ba yis/_/bdud la sogs
[\[116b.5\]]pa'i sdang ba bskrad/_/nyi mas rdo rje gsor nas su/_/zla bas dril bu dkrol nas kyang /_/bskor zhing bskyod pas nges par 'phang /_/shar sgor lta ba'i phyag rgyar bcas/_/mnyam pa'i rkang stabs dbye ba'i stabs/_/gcig pa skum pa dang g.yon bskyod bya/_/rdo rje ma bdag ces brjod
[\[116b.6\]]nas/_/hUM byed hUM gis 'jigs par byed/_/oM hUM ha na ha na mA ra ya duSh+TA g+hA ta ya g+hA ta ya a a hUM dri phaT/_byang sgo yi ni gnas dag tu/_/rdo rje dril bu bskyod nas kyang /_/drag mor sbrul te nga yis brjod/_/hUM gi sgra yis dgang bar bya/_/rdo rje thal mo dam bcings nas/_/snying ga'i phyogs
[\[116b.7\]]su btsir bar bya/_/g.yas brkyang ba dang g.yon brkyang dang /_/sa ga dang ni zlum po'i stabs/_/oM hUM A phaT/_ro langs gzugs su bsgoms nas kyang /_/nub kyi phyogs su 'phang bar bya/_/mtshan ma gnyis bcangs lag pa ni/_/rked pa'i phyogs su btsugs nas su/_/
[\[117a\]]
[\[117a.1\]]pus mo sbyar dang g.yon 'phen stabs/_/bsnyems bcas g.yon skor seng ge'i stabs/_/hUM gi sgra yis bkang nas ni/_/oM hUM a zhes brjod par bya/_/lho sgo'i phyogs su gnas nas ni/_/gtum mo'i gzugs su sprul te 'phangs/_/lag gnyis rdo rje dam
[\[117a.2\]]bcings nas/_/spyi bo'i steng du gzung bar bya/_/pus mo'i rkang stabs rus sbal stabs/_/bskor ba dang ni bzlog stabs bya/_/hUM gi sa bon drag po ni/_/bzlas pa'i sgra yis dgang par bya/_/oM hUM a phaT/_/shar gyi gnas su nas kyang /_/slar yang 'phen pa'i stabs
[\[117a.3\]]kyis skyar/_/g.yas kyis rdo rje snying gar bzung /_/bdag nyid ye shes mkha' 'gro mar/_/bsgoms nas hUM zhes brjod par bya/_/g.yas brkyang 'dug dang g.yon brkyang 'dug_/g.yas brkyang bskum dang g.yon brkyang bskum/_/dbus dang 'og gi bgegs bcom nas/_
[\[117a.4\]]phur bu ra ba dra ba dang /_/go chas lus ni bsrung bar bya/_/ye shes mkha' 'gro bdag bsgoms te/_/sems dpa'i skyil krung yang dag gnas/_/lag gnyis kun du kha sbyar te/_/sor mo brkyang ste rtse mo sprad/_/oM hUM phu phaT/_dra ba'i sngags dang phyag rgya'o/_/rdo rje thal mo dam bcings
[\[117a.5\]]nas/_/ye shes rnam shes bsgreng bar bya/_/pad+ma sa gdugs sbyar te brkyang /_/phyogs brgyad du ni bskor bar bya/_/oM dzam+b+hA na ni hUM phaT/_/ra ba chen po'i sngags dang phyag rgya'o/_/rnal 'byor bdag nyid lag brkyang sta/_/der ni rdo rje brtags nas kyang /_/sa la gnas lngar bsrung ba
[\[117a.6\]]yis/_/sa 'og bdun ni sbyar bar bya/_/'di ni snying la phur bus gdab pa'i phyag rgya'o/_/oM hUM phuM phaT/_dkyil 'khor bsrung ba'i cho ga ste drug pa'o//_//de nas sngags ba bdag nyid ni/_/rdo rje mkha' 'gro ting 'dzin nas/_/sems can kun la rjes brtse
[\[117a.7\]]bas/_/bum pa rnams la bsang gtor bya/_/bum pa dag ni bcu bzhir bshad/_/de kho na nyid mtshan nyid gsungs/_/bum pa chu yis bkang nas su/_/gang gA'i chu ni dgug par bya/_/oM tap+te tap+te ma hA tap+te hUM swA hA/_lan bdun du ni bzlas pa yis/_/gang gA sngags su
[\[117b\]]
[\[117b.1\]]bsres pa yin/_/sna tshogs dri dang me tog dang /_/bdud rtsi lnga yis bsre bar bya/_/shing lo myu gus kha brgyan nas/_/kun la stan ni sbyin par bya/_/ras zung gis ni mgrin pa ru/_/dkris pas rgya cher mdzes par bya/_/'o ma dang ni bsres nas ni/_/me tog phreng ba dpyad
[\[117b.2\]]par bya/_/sa gdugs rnam shes rtse sbyar te/_/lhag ma gsum ni sbyar bar bya/_/bum pa kun la reg nas ni/_/sngags 'di lan bdun bar du bzlas/_/oM hUM suM kUM yuM hUM swA hA/_bum pa bzhag pa'i sngags dang phyag rgya'o/_/shar la sogs pa'i phyogs brgyad du/_/de dag rim bzhin
[\[117b.3\]]gzhag par bya/_/de nas slob dpon bdag gi lus/_/rdo rje nam mkha'i rang bzhin bya/_/tshon chen sogs kyi gos dang ni/_/dar la sogs pa gsar pas brgyan/_/lus ni kun du brgyan nas kyang /_/sangs rgyas lnga yi cod pan bsgom/_/shin tu mnyam gzhag sems kyis
[\[117b.4\]]ni/_/byang chub yan lag go cha bya/_/go cha dag ni bskon nas su/_/bsrung dang bcing bdag tu bya/_/lag pa gnyis ni brkyang byas la//_ye shes rnam shes spel bar bya/_/ngang pa'i gshog pa'i tshul byas nas/_/snying ga'i drung du bskor bar bya/_/oM hUM pheM phaT/_go cha chen po'i sngags dang phyag rgya'o/_/
[\[117b.5\]]rdo rje dril bu'i mtshan nyid ni/_/ji skad bshad pa gzung bya ste/_/de nyid gnyis kyis blangs nas ni/_/rdo rje sems dpa' bdag ces brjod/_/ba dan gsum pa'i phyag rgya ru/_/brkyang pa rdo rje zhes bya 'dis/_/yi ge brgyad po thams cad dang /_/bcas pas yan lag brgyad du bsrung /_/
[\[117b.6\]]lce la chu yi sa bon te/_/nam mkha' rna ba sna dag la/_/sa ni mig la sbyar bar bya/_/de bzhin tshangs pa me 'bar ba/_/mgrin par gti mug kha lo sgyur/_/bskyod pa snying gar yang dag gnas/_/nyon mongs kun du nam tshong ste/_/phyugs dag lte ba'i rtsa bar ro/_/yan lag brgyad po
[\[117b.7\]]bsrungs nas ni/_/lha yi gzugs kyis bzlas par bya/_/me tog bdug pa dri sogs pas/_/bdag nyid kun tu mchod par bya/_/oM badzra kA ya ho/_/oM badzra bAkya AH oM badzra hr-i da ya hUM/_oM swa b+hA wa shud+d+haH sarba d+harmAHswa b+hA wa shud+d+ho\u0f85haM/_oM badzra shud+d+haH sarba d+harma badzra shud+d+ho\u0f85haM/_
[\[118a\]]
[\[118a.1\]]oM yo ga shud+d+haHsarba d+harmA yo ga shud+d+ho\u0f85haM/_rdo rje zhes bya rdo rje'i bdag_/mngon par byang chub rim pa'o/_/bdag nyid mngon par byang chub pas rol ba'i cho ga ste bdun pa'o//_//de nas rnal 'byor chen po brtsam/_/ri sogs rim gyis bskyed nas ni/_/sngags
[\[118a.2\]]dang phyag rgyas rim bzhin du/_/rnal 'byor ma dang lha kun bsgom/_/rlung dang me yi bdun don la/_/rdo rje ma yi sa bon sbyar/_/sgra dang thig les yang dag mnan/_/'byung ba bzhi po gzhag par bya/_/bdun pa'i don ni smon bzhin sbyar/_/'o ma'i rgya mtsho lta bur 'gyur/_/sngon gyi rdo rje'i sa bon
[\[118a.3\]]gyis/_/ri bo kun gyi bdag por sbyar/_/sngar gyi ye shes gnas kyis ni/_/rten gyi mchog ni sprul par bya/_/gser las byung ba'i grong khyer mchog_/rin chen bdun po rnams kyis spras/_/g.yer ka'i dra ba phreng ba dang /_/dra ba dra phyed tshogs pas brgyan/_/dang por khang brtsegs bsgoms
[\[118a.4\]]nas ni/_/dang po'i sangs rgyas ye shes dang /_/rnal 'byor ma kun dkyil 'khor dang /_/lha rnams bsgoms te sprul par bya/_/dbus su seng ge'i gdan la ni/_/nyi ma'i dkyil 'khor gyis brgyan par/_/A li kA li'i sa bon las/_/dbu ma'i gzugs ni khyad par bskyed/_/zhal
[\[118a.5\]]gsum dang ni phyag drug ste/_/sprin sngon 'od zer sdug dang ldan/_/spyan gsum bzhad dang khro ba dang /_/sgeg pa yi ni nyams dang ldan/_/sems dpa'i skyil krung yang dag bzhugs/_/steng du mda' ni dgod par bya/_/gnyis pa 'khyud cing nu ma 'dzin/_/gsum pa na ni rdo rje'o/_/g.yon
[\[118a.6\]]gyi dang por gzhu dgod de/_/bdud rtsi chu yis yongs bkang ba/_/g.yon gyi gnyis pa'i mtshan ma yin/_/gsum pa na ni dril bu ste/_/shin tu mdzes pa'i na bza' klubs/_/ral pa dar gyis bcings nas su/_/thod pa'i cod pan shin tu bcings/_/de ltar mtshan ma rnam drug dang /_/rgyan
[\[118a.7\]]rnams kun gyis klubs pa'i sku/_/sna tshogs me dpung 'bar ba can/_/sangs rgyas rnal 'byor nam mkhar dgod/_/de yi stan ni shes rab ste/_/kha dog dkar zhing shin tu mdzes/_/phyag gnyis mgrin par 'khyud nas su/_/ma mchu tshems kyis 'debs par mdzad/_/zhabs kyi tshigs kyis
[\[118b\]]
[\[118b.1\]]dkris nas su/_/rdo rje pad+mar thim par mdzad/_/rnal 'byor nam mkha'i sangs rgyas ni/_/dbus su sems kyis 'di 'drar bsgom/_/ye shes shar gyi re'u mig la/_/rdo rje mkha' 'gro ma bsams te/_bdud rtsi yi ge las byung bas/_/glang chen dbang la rol pas bzhugs/_/kun de lta
[\[118b.2\]]bur dkar ba'i 'od/_/rol ba'i tshul gyis 'phen par bcas/_/phyag gnyis skra ni rnam par grol/_/sangs rgyas lnga yis shin tu brgyan/_/sku la sprul gyis brgyan pa ste/_/spyan gsum khro bo'i hUM mdzad pa/_/kha T+wAM ga dang rnal 'byor snod/_/'od zer sna tshogs rab tu 'phro/_/sham thabs
[\[118b.3\]]glang po'i pags pa ste/_/mi yi pags pa'i na bza' man pas/_/me yi dkyil 'khor gyis brgyan par/_/shar du rdo rje mkha' 'gro bsgom/_/de yi byang du lha mo ni/_/drag mo me yi sa bon byung /_/kha dog ser mo shin tu mdzes/_/ha har bzhad cing gtsigs pa'o/_/skra ni gyen du 'bar ba la/_/
[\[118b.4\]]sangs rgyas lnga yi cod pan can/_/rma bya yi ni gang na steng na/_/skyil krung phyed pas yang dag bzhugs/_/sku ni sprul gyis brgyan pa ste/_/phyag gnyis kyis ni shin tu mdzes/_/kha T+wAM ga dang rnal 'byor snod/_/nyi ma'i dkyil 'khor la bzhugs shing /_/sham thabs glang po'i pags pa ste/_mi yi pags
[\[118b.5\]]pa'i na bza' man pas/_/ye shes byang gi phyogs char ni/_/mkha' 'gro drag mo bsgom par bya/_/ye shes nub kyi phyogs char ni/_/ro langs drag mo'i hUM sgrogs ma/_/tsog pu yi ni 'dug stangs kyis/_/bya khyung gi ni gdan la bzhugs/_/sku mdog dmar po shin tu mdzes/_/phyag gnyis 'jigs
[\[118b.6\]]pa'i hUM sgrogs mdzad/_/skra ni 'bar zhing rnam par grol/_/sangs rgyas lnga yis shin tu brgyan/_/kha T+wAM ga dang rnal 'byor snod/_/sku ni sbrul gyi sa rnam par brgyan/_/glang po'i pags pa'i sham thabs can/_/mi yi pags pa'i na bza' mnabs/_/thig le sgra las sngon byung ba/_/nub kyi lha mo
[\[118b.7\]]bsgom par bya/_/ye shes lho yi phyogs char ni/_/gtum mo zhes bya'i lha mo ste/_/sku mdog sngon mo shin tu drag_/ha har bzhad pa 'jigs su rung /_/skyil krung phyed pa'i thabs kyis ni/_/bka' nyan gyi ni stan la bzhugs/_/skra ni lhug pa kun du rgyas/_/sangs rgyas lnga yis shin tu brgyan/_/
[\[119a\]]
[\[119a.1\]]phyag gnyis ma ni ha har bzhad/_/me dpung 'bar ba'i 'od dang mtshungs/_/kha T+wAM ga dang rnal 'byor snod/_/sbrul gyi rgyan gyis rnam par klubs/_/glang po'i pags pa'i sham thabs can/_/mi yi pags pa'i na bza' mnabs/_/thig le sgra las byung ba ru/_/gtum
[\[119a.2\]]mo lho yi phyogs su bsgom/_/dbang ldan lha mo seng ge ni/_/rol ba yi ni 'dug stangs kyis/_/seng ge yi ni gdan la bzhugs/_/sku mdog ser zhing dkar ba ste/_/phyag gnyis khro bo'i hUM mdzad la/_/'od zer me la ltar gsal zhing 'bar/_/na bza' dmar pos shin tu mdzes/_/sprul gyi
[\[119a.3\]]rgyan gyis rnam par klubs/_/ral gri gyen du 'phyar ba dang /_/g.yon na sdigs mdzub gzhags par bsnams/_/bdud rnams thams cad bsreg pa du/_/sa bon las ni bsgom par bya/_/me mtshams lha mo stag mo ni/_/zlum po yi ni stang stabs kyis/_/rdo rje phag gdong stan la bzhugs/_/
[\[119a.4\]]sku mdog dkar zhing sngo ba ste/_/phyag gnyis shin tu khro dang bcas/_/na bza' dmar po mnabs pas mdzes/_/lcags kyu zhags pa sdigs mdzub bsnams/_/sdang ba thams cad tshar gcod par/_me dpung 'bar ba'i 'od can du/_/sa bon sngon 'gro bsgom par bya/_/bden bral lha
[\[119a.5\]]mo ce sbyang mo/_/skyil krung phyed pa'i stabs kyis ni/_/ma he'i gdan la bzhugs pa ste/_/sku mdog dmar zhing sngo ba la/_/phyag gnyis kyis ni rnam par mdzes/_/dgra sta zhags pa sdigs mdzub dang /_/na bza' dmar po mnabs pas klubs/_/me yi dkyil 'khor 'bar ba
[\[119a.6\]]can/_/ha har bzhad pas 'jigs su rung /_/sa bon las byung bsgom par bya/_/rlung mtshams lha mo 'ug pa mo/_/tsog bu yi ni 'dug stangs kyis/_/ce sbyang gi ni gdan la bzhugs/_/sku mdog dmar zhing ser ba ste/_/dbyug pa sdigs mdzub zhags pa bsnams/_/sku la na bza'
[\[119a.7\]]dmar po gsol/_/sa bon las byung bsgom par bya/_/snying po'i dkyil 'khor re'u mig dgu/_/sgor ni mkha' 'gro ma bzhi ste/_/shar gyi sgor ni mkha' 'gro ma/_/mi ro yi ni stan la bzhugs/_/sku mdog dkar po shin tu 'bar/_/skra grol bas ni rnam par brgyan/_/lag gnyis kha ru
[\[119b\]]
[\[119b.1\]]bcug nas ni/_/rgyan rnams kun gyis rnam par klubs/_gos dmar bla gos phrag par gzar/_/phuM zhes bya bas bskyod de bsgom/_/byang sgor lha mo mar me ma/_/stan ni de dang 'dra ba ste/_/kha dog ser mo 'jigs chen mo/_/thal sbyar spyi bor bzhags pa dang /_/na bza' dmar pos
[\[119b.2\]]rab mdzes par/_/pheM las byung ba bsgom par bya/_/nub kyi sgor ni 'jib byed ma//_yi dgas stan la bzhugs pa ste/_/sku mdog dmar mo cher 'bar ma/_/snyim pas khrag ni 'thung bar byed/_/sa bon phroM las byung ba ste/_nub kyi sgo ni bsrung bar mdzad/_/'phrog byed ma ni lho sgor te/_/
[\[119b.3\]]sngar bstan stan la bzhugs pa yin/_/sku mdog sngon mo cher 'bar ma/_/sku la na bza' dmar po mnabs/_/gi wang gtun shing bsnams pa ru/_/sa bon phriM las byung bar bsgom/_/bcu bzhi gnas kyi phyi rol du/_/rnal 'byor ma ni nyi shu ste/_/rdo rje phreng bas mngon bskor te/_/
[\[119b.4\]]rta babs dang ni bral ba la/_/phyi rol gnas ni zlum po ru/_/pad+ma dang ni zla bar bstan/_/oM haHhoHhriHsbos mo 'jug byed gtum mo che/_/bdud rtsi'i snod ni phyag na bsnams/_/byang du g+hiM g+ha/_/drag mo khrag gsol sha gsol ma/_/lcags kyu lnga yis bkang ba yis/_/pad+ma'i snod
[\[119b.5\]]na bsnams nas su/_/gcig gis steng nas 'gebs par mdzad/_/nub tu ku ru/_/drag shul 'bar ma mi sdug ma/_/phyag na 'dam skyes gtor mas bkang /_/lhor ni bat+tA li hUM/_thod pa ma dang rdo rje ma/_/bum can bza' btung bsnams shing 'gebs/_/oM/_dbang ldan
[\[119b.6\]]sgeg mo sgeg dang bcas/_/g.yon du 'gying dang bcas pa bsgom/_/hUM sri/_dung chen ma ni dga' mo ste/_/dri yi phyag rgyas byug par mdzad/_/hUM ho/_me yi mtshams su pi wang ma/_/rdo rje phyag rgyas rdung bar byed/_/sriM me tog ma ste thal sbyar nas/_/bsdus te gyen du 'thor bar byed/_/
[\[119b.7\]]hUM hUM/_bden bral du ni glu mkhan ma/_/dkar mo bskyod cing glu len byed/_/oM/_bdug spos ma ste mkhrig ma nas/_/bzung nas bdug spos lta bur 'bul/_/hUM/_rlung mtshams gar ma zhes bya ste/_/g.yon du snyems shing sum 'khyor byed/_/hUM/_mar me ma ste phyag 'tshal ba'i/_/thal mo snyim par
[\[120a\]]
[\[120a.1\]]sbyar ba'o/_/mchod pa'i lha mo nyi shu 'di/_/thun mong ji ltar mdzes par brtag_/ye shes kyi gdan dang gzhan gyi gdan la bzhugs pa'i 'jig rten las 'das pa'i lha rnams kyi phyag rgya chen po'i cho ga ste brgyad pa'o//_//me las mkha' dbang shar du dgod/_/
[\[120a.2\]]mdog sngon lag pa bzhi dang ldan/_/bya khyung gi ni gdan la bzhugs/_/ral pa'i thor gtsug nye bar brgyan/_/'khor lo ral gri dbyug pa dung /_/sgo dpon du ni sprul pa yin/_/de yi g.yas su laM las byung /_/dpal lha mo ni dgod par bya/_/mdo gser skra ni ltag par bcing /_/
[\[120a.3\]]g.yas pa mi 'jigs g.yon pad+ma/_/de yi g.yon du phag mo ni/_/yi ge baM las sprul pa ste/_/phag gi gdong can khros par ldan/_/thod phreng cod pan shin tu bcings/_/sku mdog sngon mo 'bar chen mo/_/gos ser dag la rab tu dga'/_/g.yon na thod pa khrag dang bcas/_/g.yas
[\[120a.4\]]pa mi yi mgo bo gsol/_/byang sgor tshangs pa oM las byung /_/'od zer dmar mo shin tu 'bar/_/gdong bzhi pa la lag bzhi pa/_/cod pan gyis ni nye bar brgyan/_/ngang ba'i stan la gnas pa ste/_/g.yas pa mchog sbyin bgrang phreng thogs/_/pad+ma ril pa spyi blugs dang /_/rnga ma dag
[\[120a.5\]]ni g.yon na thogs/_/de yi g.yas su baM las byung /_/tshangs pa mo ste bdag por mtshungs/_/de yi g.yon du saM las byung /_/dbyangs can mar ka ta'i 'od/_/lus ni me tog phreng bas brgyan/_/tam+bu pa ni brdung zhing gnas/_/nub kyi sgo ru maM las byung /_/'phrog byed dkar mo glang la zhon/_/
[\[120a.6\]]stag lpags bla gos phrag par gzar/_/zla ba phyed pa'i dbu rgyan can/_/mig gsum mchog sbyin rje'u chung dang /_/thod pa mdung gis lag pa brgyan/_/bkra shis sgra ni sgrogs pa dang /_/glu dang gar gyis rtag tu gnas/_/de yi g.yas su laM las byung /_/dbang phyug chen po gtso bor mtshungs/_/
[\[120a.7\]]'on kyang de yi lag g.yas na/_bgrang phreng dag ni thogs par bshad/_/de yi g.yon du gaM las byung /_/gang gA'i lha mo gtso bor mtshungs/_/lag na mchog sbyin pad+ma thogs/_/sum cu gsum pas mchod pa yis/_/lho sgor maM las byung ba yi/_/brgya byin mdog ser cher 'bar ba/_
[\[120b\]]
[\[120b.1\]]g.yas na rdo rje snying gar thogs/_/g.yon pa rin chen gdugs thogs nas/_/lha mo la ni bsnyen te gnas/_/rin po che yi cod pan brgyan/_/de yi g.yas su eM las byung /_/dbang mo zhes bya bdag por mtshungs/_/skra ser thor gtsug g.yon du bcings/_/thod pa'i phreng bas rnam
[\[120b.2\]]par klu bas/_/de yi g.yon du tiM las byung /_/thig le mchog ma gser bsregs 'dra/_/g.yas na thod pa lcags kyu bsnams/_/g.yon pa mchod sdong lcugs dkris 'dra/_/dbang ldan pa'i byung dbang po ni/_/'dzam bu na da'i gser 'od 'dra/_/rgyan rnams kun gyis rnam par klubs/_/
[\[120b.3\]]glang chen sa srungs bstan pa ni/_/rgyal po'i rol bas yang dag gnas/_/g.yas kyis rdo rje snying gar 'dzin/_/g.yon pa lha mor bsnyen te gnas/_/mchod pa'i las la rtag tu brtson/_/de yi g.yas su saM las byung /_/bde sogs ma ste bdag por mtshungs/_/g.yas kyis rtse gsum
[\[120b.4\]]snying gar thogs/_/g.yon pas lcags kyu lta bur 'khyud/_/g.yon du raM las byung ba yi/_/ram+b+ha zhes bya margad 'dra/_/skra ni man dA ra yis brgyan/_/me long thogs shing rol par bcas/_/mer ni kun las byung ba yi/_/nor bdag ku ber zhes bya/_/mdog ni ser skya shin tu mdzes/_/
[\[120b.5\]]g.yas na bi dza pU ra thogs/_/g.yon na rin chen lcugs pa'i shing /_/ro langs kyi ni stan la gnas/_/de yi g.yas su baM las byung /_/nor gyi blo ma gser mdog can/_/lus ni rgyan rnams kun gyis klubs/_/lag pa gnyis kyis shin tu mdzes/_/g.yas kyis mi 'jigs sbyin par byed/_/
[\[120b.6\]]g.yon na 'bras kyi snye ma thogs/_/de yi g.yon du haM las byung /_/'phrog ma margad lta bu'i 'od/_/rgyan rnams kun gyis brgyan pa'i lus/_/mchog sbyin mya ngan med shing thogs/_/bden bral b+hUM byung 'byung po'i rgyal/_mdog sngon rta yi stan la gnas/_/thod pa rin chen cod pan
[\[120b.7\]]can/_/g.yas na dbyug pa thogs nas su/_/g.yon pa gi wang sdigs par byed/_/de yi g.yas su laM las byung /_/lang ka'i bdag mo zhes bya ba/_/gyen bsgreng skra ni thod pas bcings/_/mdog ljar ma ra ka ta 'dra/_/g.yas na rnal 'byor mtshon cha thogs/_/g.yon na thod
[\[121a\]]
[\[121a.1\]]par khrag ni thogs/_/de yi g.yon du raM byung ba'i/_/khrag la dga' ba'i rnal 'byor ma/_/mdog dmar gzi brjid chen mo ste/_/mtshan ma lang ka'i dbang por mtshungs/_/rlung mtshams chu lha'i rgyal po ste/_/b+hur b+hu ba zhes bya bas bskyed/_/chu srin gyi ni stan la gnas/_/mdog
[\[121a.2\]]dkar gzi brjid chen po ste/_/lag na mchod sbyin zhags pa thogs/_/cod pan dmar pos nye bar mdzes/_/de yi g.yas su b+haM las byung /_/longs spyod ldan ma byu ru'i mdog_/spyi bor gdengs kas brgyan pa ste/_/g.yas pa yis ni rnga yab thogs/_/g.yon pa lha yi lus la bsnyen/_/rang gi nu
[\[121a.3\]]ma lta zhing mdzes/_/g.yon du hUM las byung ba yis/_/ut+pal dga' ma'i rnal 'byor ma/_/mdog dkar gzi brjid chen mo ste/_/nor bur bcas pa'i gdengs kas brgyan/_/g.yas kyis ut+pal thogs nas ni/_/lag pa g.yon ba pus mor brkyang /_/'jig rten pa ya lha yi gnas/_/rdo rje'i phreng bas
[\[121a.4\]]shin tu bskor/_/sbyor ba'i gdan la bzhugs pa'i 'jig rten pa'i lha rnams kyi phyag dang gdan la sogs pa'i cho ga ste dgu pa'o//_//_/phyi rol gnas ni zlum po la/_/dpa' bo nyi shu'i re'u mig bya/_/shar gyi re'u cha'i dbus dgod pa/_/keng rus 'jigs byed kaM las byung /_/de yi pang
[\[121a.5\]]par dgod bya ba/_/pad+ma 'byung ma kaM las byung /_/de yi g.yas su khaM las byung /_/kha T+wAM ga yis srin po ste/_/de yis pang bar dgod bya ba/_/khaM byung lha mo sen rnon ma/_/de yi g.yon du khaM las byung /_/sgra zab ces bya'i dpa' bo ste/_/de yi par dgod lha mo ni/_/ga las byung ba sgra zab ma/_/
[\[121a.6\]]la bor lo'i byang gi dbus su ni/_/dril rna zhis bya g+haM las byung /_/de yi pang gnas lha mo ni/_/bum pa'i nu ba g+haM las byung /_/g.yas kyi cha la tsa las ni/_/byung ba'i gtum pa'i dbang phyug ste/_/de dang 'khyud pa'i lha mo ni/_/g.yon pa'i gdong can baM las byung /_/de yi g.yon
[\[121a.7\]]du tshaM byung ba'i/_/seng ge'i gdong can zhes bya ba/_/de dang 'khyud pa'i lha mo ni/_/so yis 'dral ba tshaM las byung /_/nub kyi re'u cha dbus ma la/_/dzaM byung mngal gyi mtshon cha dga'/_/de dang lhan cig gnas pa ni/_/bral mthon ma ste dzaM las byung /_/g.yas kyi re'u char gnas pa yi/_/
[\[121b\]]
[\[121b.1\]]sgra 'jigs zhes bya dzaM las byung /_/de dang 'khyud pa'i lha mo ni/_/sgra byed dga' ma'ang dz+haM yas byung /_/de yi g.yon gyi re'u cha la/_/chu skyar za pa TaM las byung /_/de yi pang par gnas pa ni/_/thor cog gis brgyan taM las byung /_/lho yi re'u mig dbus ma las/_/ThaM las
[\[121b.2\]]byung ba sgrogs pa can/_/de yi pang par gnas pa ni/_/dor thabs la dga' ThaM las byung /_/de yi g.yas su dgod pa ni/_/cang te'u 'dul byed DaM las byung /_/de yi pang bar gnas pa ni/_/DiM DiM rnga sgra DaM las byung /_/g.yon gyi re'u cha gnyis pa la/_/ro ka'i 'ur sgra DaM las byung /_/
[\[121b.3\]]de yi pang par gnas pa ni/_/d+ha kas rol mo D+haM las byung /_/dbang ldan gyi ni re'u cha la/_/rtsod la dga' ba taM las byung /_/de yi pang par gnas pa ni/_/byin phran ma ste taM las byung /_/de yi re'u cha gnyis pa la/_/lag rings zhes bya thaM las byung /_/de dang lhan cig gnas pa ni/_/
[\[121b.4\]]rnam par g.yo bar thaM las byung /_/me mtshams kyi ni re'u cha la/_/mche ba gtsigs ba daM las byung /_/de yi pang par gnas pa ni/_/'od rnon ma ste daM las byung /_/de yi re'u mig gnyis pa la/_/brtan zhing 'jigs pa taM las byung /_/de yi pang gnas rnal 'byor ma/_/dal bus
[\[121b.5\]]smra ba'ang taM las byung /_/bden bral gyi ni re'u mig la/_/lus rgyas zhes bya paM las byung /_/de yi pang bar gnas pa ni/_/mig seng ma yang baM las byung /_/ra yi re'u mig gnyis pa la/_/rtsub pa'i gdong can pheM las byung /_/de yi pang gnas lha mo ni/_/phaM las byung ba'i mig rgyas ma/_/
[\[121b.6\]]rlung mtshams re'u mig la gnas pa/_/tshangs pa'i dbyangs can paM las byung /_/de la gnas pa'i rnal 'byor ma/_/mdzes pa'i lus can baM las byung /_/de yi re'u mig gnyis pa la/_/sgra 'jigs zhes bya b+haM las byung /_/de yi yan lag la gnas pa/_/bung sgra ma ste b+haM las byung /_/nam
[\[121b.7\]]mkha' yi ni grong khyer mchog_/dpa' bo nyi shu kun gyis bskor/_/rtse bran lngas ni brgyan pa ste/_/gcer bu sgra ni rnam par grol/_/rnal 'byor ma dang phan tshun 'khyud/_/rnal 'byor mtshon dang snod thogs nas/_/bza' ba dag ni sna tshogs dang /_/btung ba zhim po dag gis bkang /_/
[\[122a\]]
[\[122a.1\]]ye shes gdan dang gzhan gyi gdan/_/sbyor ldan 'dod pa lnga yis mchod/_/gsang ba'i gdan la dgod pa'i dpa' bo gnyis su med pa'i mchod pa'i cho ga ste bcu pa'o//_//de nas 'khor lo kun bskyed de/_/ye shes 'khor lo bkug nas kyang /_/dam tshig
[\[122a.2\]]'khor lor bcug byas nas/_/gnyis med ye shes 'khor lor 'gyur/_/til dang 'bras yos nas dang gro//_dri zhim me tog dkar por bcas/_/chu ni'o mar bsres pas dgang /_/gser ram gzhan las byas pa'i snod/_/mdzes pa mdun du gzhag par bya/_/der ni me long dri med gzhag_/
[\[122a.3\]]rdo rje khu tshur gnyis bcings nas/_/dkar po dang ni sa gdugs sbyar/_/dkar po cung zad dgug par bshad/_/dam tshig mchog tu dgug pa ste/_/'di ni lcags kyu'i phyag rgya'o/_/oM badzra oM ku sha dzaH/_'jig rten las 'das pa'i lha rnams dgug pa'o/_/g.yon pa khu tshur bcings nas su/_/
[\[122a.4\]]gi wang dang ni dri gsum brkyang /_/dri gsum gyi ni tshigs gsum par/_/gi wang gi ni rtse mo gzugs/_/du ba lcags kyu nyid du bya/_/oM A kaR+Sha Ni hUM phaT/_'jig rten pa'i lha rnams dgug pa'o/_/rdo rje bcings pa bsdam byas nas/_/dri ma gsum dang dud pa bsgreng /_/ar+g+ha'i snod la
[\[122a.5\]]reg nas ni/_/oM pra tI ts+tsha ar+g+haM swA hA zhes/_/bdun nam nyi shu gcig bzlas la/_/ar+g+ha dag ni dbul bar bya/_/rdo rje khu tshur bcings nas ni/_/dkar po dang ni ye shes sbyar/_/pad+ma dung dang du ba bsnams/_/rim gyis bskyod cing dgrol bar bya/_/phyag rgya 'di yis me tog dbul/_
[\[122a.6\]]oM pra war sat+kA ra pra tIts+tsha swA hA zhes bya bas so/_/sngar bstan sngags kyis btab nas su/_/kha zhabs bkru ba dbul bar bya/_/nye bar spyod pa lngas mchod nas/_/hUM gi bkra shis dbyangs blang bya/_/hUM hUM hUM/_dga' ba'i lus 'di shin tu sprul/_/rnal 'byor ma ni thams cad khyod/_/gsang
[\[122a.7\]]ba dag ni bcing don du/_/gsang ba'i rdo rje shin tu bskyod/_/tshangs pas bsil yab g.yob pa dang /_/seng ge dag ni sgo dpon te/_/brgya byin gdugs ni thogs pa yin/_/'phrog byed yon tan sgrogs par byed/_/mi'am ci dang drang srong tshogs/_/bkra shis glu ni len pa'o/_/bkra
[\[122b\]]
[\[122b.1\]]shis kyi glu'o/_/rtsa ba nag sogs med cing chos/_/lto yangs mgrin pa 'phyang ba ni/_/shing lo phye ma'i steng gzhag ste/_/rgya mtsho 'bab chu chu bo'i chu/_/rdzing bu'i chu la sogs pa ni/_/btsags pas rab tu dgang bar bya/_/me tog phreng bas mgrin bcings te/_/sman lnga rin chen lnga sogs
[\[122b.2\]]gzhug_/chu ni 'o mar bsre bar bya/_/shing lo myu gu sna tshogs dang /_/mgrin pa gos kyis brgyan par bya/_/oM tap+te ma hA tap+te zhes bya bas/_/gang gA'i chu ni dgug par bya/_/rnam shes dang ni sa gdugs sbyar/_/lhag ma brkyang ba'i phyag rgya dang /_/reg nas sngags 'di lan bdun brjod/_/
[\[122b.3\]]oM suM k+ShuM yuM hUM phaT swA hA/_'byor ba yod na rnga chen dang /_/dung dang gling bu sna tshogs rnga/_/dga' dang bcas pas dril bu dkrol/_/khrus kyis dus su sbyar bar bya/_/dang por dri zhim mar nag dang /_/'dag chal gyis ni byug par bya/_/de nas dri zhim chu dang ni/_/sbrang rtsi yis kyang nan tan
[\[122b.4\]]bkru/_/dung chos chu dang 'o ma ni/_/me tog dri zhim bcas pa blugs/_/de nas khu tshur gnyis bcings nas/_/des ni gos zung brjod nas su/_/rdo rje steng gi phyogs su ni/_/rol mor bcas pas dbul bar bya/_/oM hUM swA hA/_zhes brjod pa ni/_gsang sngags 'di yis na bza' dbul/_/
[\[122b.5\]]sngon bzhin sngags dang phyag rgya yis/_/yon chab zhabs bsil la sogs dbul/_/rdo rje khu tshur gnyis bcings nas/_/dkar po gi wang sgrog tu sprel/_/oM badzra pA sha hUM zhes bya ba'i sngags kyis gzhug par bya'o/_/seng ge'i phyag rgya bcings nas su/_/oM s+m+r+yuM zhes bya ba'i sngags/_/
[\[122b.6\]]khro dang bcas par bzlas pa yis/_/bgegs rnams thams cad bskrad par bya/_/rdo rje khu tshur gnyis bcings nas/_/rgyab dang rgyab ni sbyar bar bya/_/'di ni lcags sgrog phyag rgya ste/_/oM badzra s+pho Ta baM zhes bya bas bcing ngo /_/sgo ba rnams kyi las so/_/ye shes u kyi 'khor lo dgug pa
[\[122b.7\]]dang khrus kyi cho ga ste bcu gcig pa'o//_//de nas de bzhin gshegs pa ni/_/rnal 'byor nam mkha'i phyag rgya bcings/_/oM tiSh+Tha A sa na hUM swA hA/_zhes bya bas/_seng ge'i gdan sogs bstan par bya/_/phyag rgya'i lan la ngos gnyis su/_/pad+ma'i bskor ba byas nas
[\[123a\]]
[\[123a.1\]]ni/_/de nas phyag rgya thams cad bcings/_/ye shes kyis ni pad+ma mnan/_/sa gdugs rnam par shes pas btsir/_/gnyis ka phan tshun sgrog tu sbrel/_/lhag ma ba dan gsum brkyang ste/_/dri ma gsum dang dud pa sprad/_/rdo rje rtse lnga zhes bya ba/_/rnal 'byor
[\[123a.2\]]nam mkha' de bzhin gshegs/_/phyag rgya 'di ni bla na med/_/oM badzra satwa dr-i sh+ya dzaHhUM baM hoH/_sa ma ya s+t+waM/_sa ma ya s+t+waM twaM/_a haM zhes mthar btags pa yi/_/snying sngags lan bdun brjod par bya/_/sngags ni oM hUM ha swA hA/_/rdo rje bcings pa dam byas la/_/dri ma gsum
[\[123a.3\]]dang dud pa bsgreng /_/shes rab pha rol phyin pa'i rgya/_/sngags ni/_oM aM A swA hA zhes bya ste/_shes rab kyi pha rol tu phyin pa'i'o/_/oM hUM ha ha swA hA zhes bya ba ste/_de dag ni ye shes mkha' 'gro ma'i'o/_/rdo rje bcing ba bsdams pa yi/_/nang du ye shes rnam shes sbyar/_/
[\[123a.4\]]oM suM a swA hA/_rdo rje mkha' 'gro ma'i'o/_/de nyid las ni ye shes dang /_rnam shes bsgreng ba drag mor 'dod/_/oM k+ShuM aH swA hA/_drag mo mkha' 'gro ma'i'o/_/de nyid pad+ma sa gdugs su/_/rtse sbyar ro langs ma yir 'dod/_/oM yuM aM swA hA/_ro langs ma'i'o/_/de nyid dud
[\[123a.5\]]ba dre ma gsum/_/rtse sbyar gtum mo'i yin par 'dod/_/oM hUM AHswA hA/_gtum mo'i'o/_/pad+ma sa gdugs sbyar nas ni/_/dkar mo gi wang rtse sprad pa/_/seng ge sa sogs rnam bzhi yi/_/dam tshig yin par thub pas gsungs/_/mkha' 'gro ma sogs sgo skyong dang /_/dkyil 'khor
[\[123a.6\]]zlum po la gnas rnams/_/bdag po yi ni phyag rgya nyid/_/sngags dang bcas par sbyar ba dag_/dam tshig phyag rgya sngags dang ni/_/las kyi phyag rgya bstan pa yin/_/'jig rten las 'das pa rnams kyi dam tshig gi phyag rgya dang sngags kyi cho ga ste bcu gnyis pa'o//_//gzhan
[\[123a.7\]]dag chung mar bcas pa yi/_/sngags dang phyag rgya bstan par bya/_/nyi ma'i khu tshur dam bcings nas/_/gyen du rnam par grol bar bya/_/oM mu khe sha swA hA/_seng ge'i'o/_/rdo rje khu tshur bcings nas ni/_/rang gi snying gar bskyod par bya/_/tshangs pa yi ni dam tshig du/_/bde bar
[\[123b\]]
[\[123b.1\]]gshegs kyis mdor bsdus gsungs/_/oM oM swA hA/_tshangs pa'i 'o/_/nyi ma'i khu tshur bcings nas ni/_/ba dan gsum pa gyen du bsgreng /_/'di ni mdung can phyag rgya ste/_/dam tshig 'jog pa'i dam pa'o/_/oM hUM swA hA/_ru dra'i'o/_/zla ba'i khu tshur bcings nas ni/_/gi wang
[\[123b.2\]]dag ni bsgreng bar bya/_/nyi ma'i sor mo kun brkyang nas/_/de yi steng du dgab par bya/_/oM maM suM hUM swA hA/_brgya byin gyi'o/_/nyi ma'i khu tshur brtan bcings la/_/dkar po dud pa bsgreng bar bya/_/dpral bar steng gi thad sor byug/_/dbar po yi ni dam tshig 'dod/_/oM muM muM hUM swA hA/_
[\[123b.3\]]dbang po'i'o/_/rdo rje bcing ba bsdam byas nas/_/dkar po dang ni gi wang bsgreng /_/rin chen lta bur sbyar nas ni/_/lus ngan la ni bstan par bya/_/oM d+ha na a gre hUM swA hA/_lus ngan gyi'o/_/khu tshur bcings nas dkar po ni/_/brkyang nas gyen du bsgreng bar bya/_/'byung po'i
[\[123b.4\]]bdag po'i dam tshig tu/_/thub pa rnams kyis bshad pa yin/_/oM khA ta ni hUM phaT/_'byung po'i bdag po'i'o/_/khu tshur de nyid gzhag nas su/_/dkar po dang ni du ba brkyang /_/phyag rgya 'di ni rgyal ba yis/_/gdengs ka'i bdag po'i dam tshig bshad/_/oM b+hur b+hu ba swA hA/_klu
[\[123b.5\]]yi bdag po'i'o/_/de dag gi ne chung ma rnams/_/bdag po'i dam tshig phyag rgya nyid/_/bcings pa dam tshig yin par bshad/_/sngags ni so sor bstan par bya/_/oM la k+Sh+mI ye swA hA/_oM bA rA hI swA hA/_oM swA ra swA t+yai swA hA/_oM brah+ma N+ye swA hA/_oM ma he shwa R+ye swA hA/_oM gaM gAM ye
[\[123b.6\]]swA hA/_oM in+d+ra ye swA hA/_oM ti lot+ha ma ye swA hA/_oM sa tsi ye swA hA/_oM raM b+ha ye swA hA/_oM ba su ma ti ye swA hA/_oM ha re n+ye swA hA/_oM laM ke sh+yo R+ye swA hA/_oM rak+ta pr-i ya ye swA hA/_oM b+h+yo ga pa t+ye swA hA/_oM ut+pal prI yA ye swA hA/_sbyor ba'i gdan la bzhugs pa'i lha
[\[123b.7\]]rnams kyi dam tshig gi phyag rgya dang sngags kyi chog ste bcu gsum pa'o//_//de nas rdo rje thal mo ni/_/dam bcings ye shes rnam shes dang /_/nang du bcug ste btsir bar bya/_/pad+ma'i snod ces bya bar grags/_/keng rus 'jigs byed la sogs pa dang pad+ma'i 'byung gnas
[\[124a\]]
[\[124a.1\]]la sogs pa'i dam tshig gi phyag rgya ste/_de dag chung ma dang bcas pa'i sngags ni 'di dag yin no/_/oM ka raM ga b+ha ra bA ya swA hA/_oM ka ma lA ka ri ye swA hA/_oM kha T+wAM gA rak+ShA swA ya swA hA/_oM nA kha tI k+Sha ya swA hA/_oM gam+b+hi ra nA dA ya swA hA/_oM g+han+Ta kaR+Na
[\[124a.2\]]ya swA hA/_oM g+ha da sha nI ye swA hA/_oM tsaN+Di shwa ra ya swA hA/_oM tsa pa lA nA nanA ya swA hA/_oM ts+tshi tra g+ho na yA swA hA/_oM ts+tshi tra da sha nI ye swA hA/_oM dza rA yu pri ya swA hA/_oM dz+nyA na no na tI ye swA hA/_oM dz+haM ka ra bi ma ya swA hAM/_oM dz+haM kri da ta kA mi nI ye swA hA+e/_oM Ti Ti b+hak+Sha ya swA hA/_
[\[124a.3\]]oM Ti ka b+hu Shi NI ye swA hA/_oM Thi wa not+ka rA ya swA hA/_oM Tha ka kA mi ni swA hA/_oM TA ka ka mi ni swA hA/_oM Ti Ti ma pri ya swA hA/_oM D+ha ka ko la ha lA ya swA hA/_oM T+ha ka la lA ya s+ya swA hA/_oM taM ka pri yA ya swA hA/_oM taM nu dzaM kA ye swA hA/_oM tho ra wa bA+e swA hA/_oM tha raM gi nI ye swA hA/_
[\[124a.4\]]oM daMSh+TA kA ra lA ya swA hA/_oM da ra ra smi nI ye swA hA/_oM da ra ra g+ho rA ya swA hA/_oM d+hi ra b+ha Shi nA ye swA hA/_oM pi nA da ta rA ya swA hA/_oM piM g+ha ak+Shi ye swA hA/_oM phen mu khA ya swA hA/_oM phul la nA ya ni swA hA/_oM brah+ma da tsA ya swA hA/_oM ban+du ra ga trA ye swA hA/_oM b+hi ma nA da ya
[\[124a.5\]]swA hA/_oM b+ha ma ra ke shI ya swA hA/_gsang ba'i gdan gyi dpa' bo dang dpa' mo gnyis su med pa'i dam tshig gi phyag rgya dang sngags kyi cho ga ste bcu bzhi pa'o//_//de la sogs pa'i phyag rgya bzhis/_/snga ma bzhin du rgyas gdab bya/_/lce yi dam tshig rdo rje la/_/dbyangs
[\[124a.6\]]yig dang po la sogs dgod/_/'di ni lha rnams thams cad kyi/_/chos kyi phyag rgya yin par bshad/_/pad+ma bskor ba byas nas su/_/rdo rje lcags sgrog bcing bar bya/_/snying gar bskyod de bkug nas kyang /_/rna ba'i drung du gzhag par bya/_/de bzhin gshegs pa rnal 'byor
[\[124a.7\]]nam mkha'i las kyi phyag rgya'o/_/khu tshur gnyis bcings snying ga ru/_/kun du 'khyud cing btsir bar bya/_/oM shrI pa ta ye hUM swA hA/_/ye shes mkha' 'gro ma'i'o/_/zla ba nyi ma kha sbyar nas/_/pad+ma'i tshul du dbye bar bya/_/shes rab pha rol phyin ma'i'o/_/rnam shes kyi ni
[\[124b\]]
[\[124b.1\]]sa gdugs mnan/_/lhag ma bsgreng ba rdo rje'i rtse/_/rdo rje mkha' 'gro ma'i'o/_/ye shes pad+mar de bzhin sbyar/_/snga ma dang ni rgya ba sbyar bya/_/mkha' 'gro drag mo'i'o/_/gnyis ka thal mo sbyar nas su/_/cung zad phye ste kha ru bzhag_/ro langs ma'i'o/_/rdo rje khu tshur dam
[\[124b.2\]]bcings nas/_/dkar po dang ni gi wang brkyang /_/rin chen tshul du sbyar nas kyang /_/gtum mo la ni bstan par bya/_/gtum mo'i'o/_/rdo rje khu tshur gnyis bcings te/_/dkar po gi wang sgrog tu sbrel/_/seng ge ma'i'o/_/de nyid brtan por bcings nas su/_/dri ma gsum dang dud
[\[124b.3\]]pa bsgreng /_/'ug pa ma la sogs pa'i'o/_/nyi ma zla ba sbyar nas su/_/dgod cing kha ru gzhug par bya/_oM phaM phuM swA hA/_mkha' 'gro ma'i'o/_/thal mo sbyar te spyi bor gzhag_/oM pheM phuM swA hA/_me 'bar ma'i'o/_/yi dgas thal mo kha ru gtor/_/oM phroM phuM swA hA/_'jib
[\[124b.4\]]byed ma'i'o/_/zla ba khu tshur brtan bcings nas/_/rna ba'i rtsa bar gzhag par bya/_/oM phriM phuM swA hA/_'phrog byed ma'i'o/_/zla ba'i lag pa brkyang nas su/_/rnam shes dang ni 'jigs par sbyar/_/de yi steng du nyi mas gdab/_/sbos mo sogs par rab tu grags/_/oM
[\[124b.5\]]haHhoHhrIHswA hA/_sbos mo la sogs pa'i'o/_/nyi ma zla ba brkyang nas su/_/kha sbyar nas ni steng du bzhag_/oM g+h+riM g+h+ra swA hA/_drag mo la sogs pa'i'o/_/rdo rje thal mo dam bcings nas/_/nyi ma zla ba phye ste spro/_/oM ku ru ku ru swA hA/_drag shul can ma la sogs pa'i'o/_/
[\[124b.6\]]nyi ma zla ba rab brkyang nas/_/brgyab dang rgyab gnyis sbyar bya ste/_/lag pa yi ni sor mo rnams/_/phan tshun rtse mo sgog tu sprel/_/oM bat+tA li hUM swA hA/_thod pa can la sogs pa'i'o/_/rdo rje khu tshur gnyis bcings nas/_/rked pa'i mtshams su gzhag par bya/_/snyems dang bcas pa
[\[124b.7\]]rab brtags nas/_/sgeg mo yi ni dam tshig 'gyur/_/oM hUM swA hA/_sgeg mo'o/_/zla ba'i lag pa brkyang nas su/_/rnam shes dang ni 'jigs par sbyar/_/nyi ma'i lag pas gzung bar bya/_/dri yi dung zhes bya bar grags/_/oM su gan+d+he hUM swA hA/_/dri'i'o/_/zla ba'i thal mo gshibs te brkyang /_/gru mo/_
[\[125a\]]
[\[125a.1\]]gyen du bsgreng bar bya/_/nyi ma'i sor mo bsgreng ba ni/_/pi wang phyag rgya zhes byar grags/_/oM hUM ho swA hA/_pi wang ma'i'o/_/zla ba nyi ma snyim par sbyar/_/gyen du bskyod de gtor bar bya/_/me tog snyi ma pa sbyor ba yis/_/me tog gi ni dam tshig 'gyur/_/oM sriM swA hA/_me
[\[125a.2\]]tog gi'o/_/khu tshur bcings nas dkar po bsgreng /_/hUM hUM zhes byas bskyod par bya/_/kha ru byug pa'i tshul byas pa/_/glu mkhan ma yi dam tshig bshad/_/oM hUM hUM hUM swA hA/_glu mkhan ma'i'o/_/rdo rje khu tshur dam bcings nas/_/zla bas mkhrig mar bzung nas su/_/bdug spos
[\[125a.3\]]dbul ba'i tshul byas pa/_/bdug spos kyi ni dam tshig bzung /_/oM i swA hA/_bdug spos kyi'o/_/rked pa g.yas kyi cha ru ni/_/zla ba'i lag pa bzhag nas kyang /_/nyi ma'i lag pa bskyed de bzung /_/de yi phyag rgya 'dzin par 'gyur/_/oM su nr-i t+ye hUM swA hA/_gar gyi'o/_/
[\[125a.4\]]phyag 'tshal thal mo sbyar byas nas/_/spyi bo'i steng du gzhag par bya/_/lus ni g.yon du cung zad dgug_/mar me'i phyag rgya zhes byar grags/_/oM hUM k+Shu swA hA/_mar me'i'o/_/nyi ma'i lag pa brkyang nas su/_/dkar po dang ni ye shes sbyar/_/du ba la sogs bsgreng bar bya/_/'di ni rdo rje'i
[\[125a.5\]]phyag rgyar grags/_/oM hUM swA hA/_rdo rje'i sngags dang phyag rgya'o/_/de ltar zla ba'i lag byas pa/_/dril bu'i phyag rgya zhes byar grags/_/oM ho swA hA/_dril bu'i sngags dang phyag rgya'o/_/nyi ma zla ba kha sbyar te/_/gsang ba'i gnas su bzhag nas kyang /_/pad+ma sa gdugs bskyod par bya/_
[\[125a.6\]]A li'i phyag rgya zhes byar grags/_/oM a swA hA/_mkha' 'gro ma thams cad kyi sngags dang phyag rgya'o/_/ye shes kyis ni pad+ma gnon/_/lhag ma gsum ni brkyang ste bsgreng /_/rnal 'byor rnal 'byor ma dkyil 'khor/_/mtshon cha'i phyag rgya zhes byar grags/_/oM tIk+ShaN hUM swA hA/_mtshon cha'i
[\[125a.7\]]sngags dang phyag rgya'o/_/zla ba'i lag pa de bzhin du/_/byas pa bde bar gshegs pa yi/_/mkha' 'gro ma yi dkyil 'khor du/_/mtshon cha med pa'i phyag rgyar bshad/_oM g+hur ni d+ha hUM phaT/_mtshon cha med pa rnams kyi sngags dang phyag rgya'o/_/mtshan mar bcas pa gzhan la ni/_/phyag rgya che nyid las
[\[125b\]]
[\[125b.1\]]phyag rgya/_/sngags kyang sngar gsungs bzhin du bstan/_/'jig rten 'jig rten 'das kun gyis/_/phyag rgya chen po'ang sngar bstan bzhin/_/so so'i mtshan ma rgyan dang ni/_/na bza' kha dog cha lugs bcas/_/phyag rgya chen po'i'o/_/de ltar phyag rgya bzhi yi ni/_/phyag rgyas btab nas
[\[125b.2\]]sngar bshad bzhin/_/rkang stabs brgyad dang bsrung brgyad bya/_/sku gsung thugs su byin brlabs nas/_/dbang bskur nas ni go cha bskon/_/dar dpyangs kyis ni mnyes par bya/_/mchod yon zhabs bkru phul nas su/_/me tog sogs pas mchod par bya/_/'jig rten las 'das pa dang 'jig rten pa'i
[\[125b.3\]]lha rnams kyi phyag rgya bzhis rgyas gdab pa'i cho ga ste bco lnga pa'o//_//de nas pad kor sngon 'gro ba'i/_/sgeg pa'i tshul gyis sgeg pa'o/_/pi wang tshul gyis pi wang dang /_/gling bu'i tshul gyis 'bud ba dang /_/sil snyan tshul gyis dkrol ba dang /_/brdab pa'i tshul gyis rdeb pa dang /_/
[\[125b.4\]]gar gyi tshul gyis yan lag bskyod/_/rlung yab tshul gyis g.yob pa dang /_/rgyal mtshan tshul gyis bsgreng ba dang /_/bla re'i tshul gyis bre ba dang /_/ba dan tshul gyis 'phyar ba dang /_/gdugs kyi tshul gyis gdab pa dang /_/cang te'u'i tshul gyis rdeb pa dang /_/rnga yi tshul gyis brdung ba dang /_/
[\[125b.5\]]bzhad pa'i tshul gyis 'dzum pa dang /_/gar gyi tshul gyis gar byed pa/_/khro ba'i tshul gyis khro ba dang /_/sgeg pa'i tshul gyis sgeg pa dang /_/'gying ba'i tshul gyis 'gying ba dang /_/mda' 'dren nu ma 'khyud pa dang /_/rdo rje gsor zhing phyag 'tshal ba'i/_/tshul gyis 'dud par byed pa ste/_/phyag
[\[125b.6\]]rgya'i mchod pa nyi shu nyid/_/hUM gi glu dang sbyar bar byed/_/rdo rje dril bu rol bcas pa/_/glu yi sgra yis dgang bar bya/_/dpal gyi 'bras bu 'am gzhan yang rung /_/'bras bu sna tshogs dbul bar bya/_/nyi ma zla ba kha sbyar te/_/'bras bu'i tshul du byas la'ang dbul/_/oM dzriM swA hA/_'bras
[\[125b.7\]]bu thams cad kyi sngags dang phyag rgya'o/_/de nas bdud rtsi lnga po nyid/_/mkhas pas de kho na yis dbul/_/nya phyis snod ni bkang nas su/_/nyi ma'i pad+mar gzhag par bya/_/rnam shes 'jigs par sbyar nas su/_/de nyid thams cad rig pas dbul/_/lha gsum gyis ni bsrubs nas
[\[126a\]]
[\[126a.1\]]kyang /_/thigs pa'i thor ma kun la dbul/_/snod brgyad dag ni bkang nas kyang /_/gnas brgyad dag tu dbul bar bya/_/lcags kyu lnga la sogs pa dag_/de bzhin de nyid rig pas dbul/_/bza' dang bca' ba sna tshogs sogs/_/kun nas thams cad dbul bar bya/_/
[\[126a.2\]]oM sriM g+haM dzraM a swA hA/_lcags kyu lnga'i phyag rgya'o/_/oM hUM hUM hUM guM guM hUM hUM hUM/_oM pheM guM pheM guM hUM swA hA/_mnyes pa chen po'i sngags kyis mnyes par bya'o/_/de nas rdo rje dril bu dkrol/_/de nyid rig pas rdo rje gsor/_/rdo rje mdzes pa gsor ba yis/_/sems can 'khor ba las grol zhing /_/
[\[126a.3\]]thar pa thob par mdzad pa ste/_/dga' dang bcas pas rdo rje bzung /_/rdo rje gsong ba'i de kho na nyid do/_/rdo rje khu tshur dam bcings nas/_/rgyab dang rgyab tu sbyar bar bya/_/pad+ma dang ni sa gdugs sbrel/_/hUM zhes bya bas bskyod par bya/_/oM badzrag+taN+Te hUM hoHoM badzra g+haN+De ra Ni ta pra ra Ni ta sarba bud+d+ha pra
[\[126a.4\]]tsa li te pradz+nyA pA ra mi tA na da swa b+hA be badzra d+ha ra hr-i da ya a ba to Sha ni hUM hUM hUM ho ho ho ho AHswA hA/_rdo rje dril bu'i sngags dang phyag rgya'o/_/rdo rje dril bu'i sgra dang ni/_/de kho na yis mchod nas su/_/me tog dkar po bdug pa dang /_/sA lu'i zan dang zho ru bcas/_/bu ram sbrang rtsi bsres nas ni/_/dbang ldan
[\[126a.5\]]mtshams su 'bad de mchod/_/me tog dkar sogs bdug pa dang /_/chang gi snod ni rgya cher bcas/_/lha bshos sna tshogs mchod pa ni/_/rlung gi mtshams su dbul bar bya/_/nya dang sha dang sran chan bcas/_/snod ni yongs su bkang nas su/_/til khur la sogs bza' dang
[\[126a.6\]]bcas/_/bden bral du ni dbul bar bya/_/zho dang sbrang rtsi mar du bsre/_/bza' ba zhim por bcas ba dag_/blo dang ldan pas me mtshams su/_/khyad par du ni dbul bar bya/_/dri dang me tog rgya chen dang /_/bdug sbos mar me rgya chen dang /_/gtor ma'i mchod pa rgya
[\[126a.7\]]chen rnams/_/dad dang ldan pas gnas nas dbul/_/phyi rol mtshams bzhi gtor ma'i mchod pa'i cho ga ste bcu drug pa'o//_//mnyam nyid ye shes las bskyod pa/_/slob dpon shin tu mnyam gzhag pas/_/nyi mas rdo rje gsor ba dang /_/zla bas dril bu gsil nas ni/_/
[\[126b\]]
[\[126b.1\]]sgeg cing dgod pa'i bzhin gyis ni/_/thams cad kun nas mchod par bya/_/hUM gi glu yi tshul gyis ni/_/rnal 'byor ma kun mnyes bya ste/_/mda' dang gzhu la sogs pa yi/_/phyag rgya dang ni ldan par bya/_/gang dag gang gi rgya 'ching ba/_/de dang de gzugs mtshon par bya/_/
[\[126b.2\]]hUM gi sgra ni snyan pa yi/_/bkra shis glu yis yongs su bkang /_/sems dpa' chen po dang po mchog_/dgyes chen rnams kyi dga' ba che/_/kun du bzang po kun gyi bdag_/rdo rje snyems pa'i bdag po'i bdag_/thugs kyi sems dpa' ting 'dzin mchog_/rdo rje'i rdo rje
[\[126b.3\]]stobs po che/_/kun du bzang po spyod pa'i mchog_/bdud kyi bdud sde 'joms pa'o/_/sems can kun gyi sems byang chub/_/sangs rgyas byang chub mchog skyes mchog_/rdo rje hUM ste hUM mdzad pa/_/'jig rten dbang phyug nor sbyin pa/_/'dod chags chen po bde ba che/_/
[\[126b.4\]]'dod dang thar pa nor che ba/_/dus gsum srid gsum mchog gsum ste/_/'jig rten gsum mchog khams gsum pa/_/mi rgyu ba ni mchog tu gsal/_/shin tu phra dang sgom pa'i tshogs/_/rgyu ba rnams kyi rab mchog brnyes/_/srid pa'i 'khor lo sbyong mdzad pa/_/
[\[126b.5\]]thog mtha' med cing gsal ba min/_/shes rab sdug la rnams par gnas/_/thugs kyi phyag rgya snyoms zhugs pa/_/de nyid sems dpa' che bas che/_/rdo rje khro bo khro chen po/_/'jigs pa'i me ni 'dul bar mdzad/_/bdug pa mchog ni 'dul ba che/_/drag po'i drag
[\[126b.6\]]mchog 'jigs byed pa/_/de bzhin gshegs pa'i dngos grub che/_/chos kyi las chen 'dzin pa po/_/dam chos las ni bzang po'i lam/_/byang chub sems ni sbyong bar mdzad/_/thams cad dag tu pad+ma che/_/shes rab thabs kyi nor che ba/_/'dod chags dag pa'i ting 'dzin
[\[126b.7\]]mchog_/sna tshogs chags pa dbang phyug cha/_/nam mkha' mtha' yas rtag pa'i don/_/sems can kun gyi gnas chen po/_/dpal gyi 'byor pas 'byor ba'i rgyal/_/bsam pa thams cad rdzogs mdzad pa/_/phyag 'tshal phyag 'tshal phyag 'tshal 'dud/_/phyag 'tshal
[\[127a\]]
[\[127a.1\]]'dud cing phyag 'tshal 'dud/_/dad pas khyod la 'dud bgyid pas/_/deng bdag rdo rje sems grub mdzod/_/thams cad rnam par dag pa dam pa dang po'i bstod pas mchod pa'i cho ga ste bcu bdun pa'o//_//de nas rdo rje dril sgrar bcas/_/slar yang bstod
[\[127a.2\]]pas mnyes par bya/_/hU~M zhes bya dang sna tshogs pa'i/_/rdo rje glu yis glu blang bya/_/hUM hUM hUM/_'khor ba mchog gi sku 'dzin pa/_/phan tshun 'khyud pa'i sbyor ba 'chang /_/rdo rje 'dzin pa te na hUM/_/ten te te hUM/_zhabs mchog lha mchog gis 'dud pa/_/me tog las sprul khro dang bcas/_/kye'i rdo rje
[\[127a.3\]]khyod te na hUM/_te na te te hUM/_dngos las grol ba'i don gyi phyir/_/gsang ba nges par 'ching mdzad pa/_/rol cig rol cig rdo rje khyod/_/gsang ba 'dzin pa'i dgongs pa mdzad/_/te na hUM/_te na te te hUM/_rin thang med pa'i bdud rtsi yis/_/sems can rnams ni khyod kyis bkrus/_/
[\[127a.4\]]bdag ni 'khor ba las grol ba/_/khyod ni gus dang bcas pas 'dud/_/te na hUM/_/te na te te hUM/_glang chen mchog gi steng bzhugs shing /_/sku ni drung ltar dkar bas mdzes/_/mtha' yas dug gis brgyan pa'i sku/_/shar gtso rdo rje ma la 'dud/_/gser gyi mchog ltar
[\[127a.5\]]mdzes pa'i sku/_/shin tu drag po'i sbrul gyis brgyan/_/mdzos pa'i bza' bkang thod pa can/_/byang gi lha mo rgyal gyur cig_/pad+ma dmar ltar mdzes pa'i sku/_/hUM gi ros 'jigs par mdzad/_/drag po'i dbyug pa thod pa bsnams/_/nub kyi lha mo'i gtso la 'dud/_/'od
[\[127a.6\]]zer dra ba sngon pos mdzes/_/seng ge 'phrog byed tshangs dbang gtso/_/bdud 'dul phyir na khro gzugs 'dzin/_/hUM mdzad lha yi lha mor 'dud/_/hUM hUM hUM/_sangs rgyas lnga yi mkha' 'gro ma/_/lnga lnga rnam par dag pa yi/_/rnal 'byor ma kun de nyid sprul/_/stong dang stong min
[\[127a.7\]]'khor ba'i dngos/_/dngos dang dngos min grol ba nyid/_/de 'dra'i sku ni dbus bzhugs nas/_/rnal 'byor ma yi tshogs kyis bskor/_/sangs rgyas mkha' 'gro ma yi sku/_/dkyil 'khor bya ba de yis mnyes/_/glu sogs chags pa'i rang bzhin nyid/_/bza' dang bza'
[\[127b\]]
[\[127b.1\]]min sngon nas spangs/_/stong pa yi ni rdo rje yis/_/pad+ma la ni bskyod par mdzad/_/bdud rtsi lnga yis bdag la bkrus/_/lcags kyu gsol ba'i sbyor ba brten/_/bzhengs shing kha sbyor sbyor ba mdzad/_/dam chos snying po rgyas mdzad ma/_/dam chos thar pa'i gtso bo'i gtso/_/yang
[\[127b.2\]]dag rgyal ba 'khor ba spangs/_/dkyil 'khor spros pas 'gro ba sgrol/_/bdud gsol seng ge ma yi sku/_/stag mos shin tu skrag par mdzad/_/'ug pa'i sgra yis kun skrag cing /_/pheM pheM sgrogs pas sdang lus gzigs/_/dpa' bo rdo rje khyod la 'dud/_/'khor ba
[\[127b.3\]]sgrol ba khyod la 'dud/_/gsang ba'i bdud rtsi gsol la 'dud/_/gus dang bcas pas phyag 'tshal lo/_/de nyid sbyor bas glu blangs pa/_/lnga ldan dbyangs dang sbyor bsngags/_/rdo rje dril bu sgrar bcas pas/_/'bras de sma tshogs mchod par bya/_/dpal ldan de nyid
[\[127b.4\]]rgyal po dam pa'i dbang phug ral pa'i cod pa na mdzes/_/dpal ldan gsang ba'i gdan la sku mchog 'od zer 'bar ldan pa/_/dpal ldan rdo rje dril bu bskyod sgra rnal 'byor de nyid can/_/dpal ldan ye shes brnyes pad+ma pa'i dbang phyug longs spyod rnams la spyod/_/ces bya ba'i sna
[\[127b.5\]]tshogs pa'i glu dang bstod pas mnyes par byas la/_/rdo rje thal mo sbyar nas ni/_/snying kha ru ni gzung byas la/_/oM shud+d+ha d+harmA hUM hUM a a swA hA/_zhes bya ba'i sngags kyis mchod par bya'o/_/'jig rten las 'das pa'i de kho na nyid kyi glus mnyes par bya ba'i cho ga ste bco brgyad
[\[127b.6\]]pa'o//_//de nas blo dang ldan pa yis/_/gal te 'byor na gzhan dang bcas/_/tshon chen gyi ni gos dag gam/_/dar sogs sar pa bgos nas ni/_/rdo rje dril bu de bzhin du/_/rgyan rnams kun gyis mdzes par bya/_/brgya byin gdugs ni thogs pa dang /_/tshangs pa
[\[127b.7\]]bsil yab g.yob dang bcas/_/seng ge mdun gnas gsol ka ba/_/'phrog byed yon tan sgrogs par byed/_/rol pa'i gdan la gnas pa yis/_/hUM zhes brjod cing shar du blta/_/nyi mas rdo rje gsor nas ni/_/zla bas dril bu gsil nas kyang /_/dre dkar maN+Dal gru
[\[128a\]]
[\[128a.1\]]bzhir bya/_/me tog dkar po gcal du bkram/_/dri dang me tog sogs son pa'i/_/sA lu'i 'bras zan rgya che ba/_/zho dang zur ma ma ra'o thug_/shar gyi sgor ni sbyin pa bya/_/rdo rje khu tshur gnyis bcings nas/_/rgyab dang rgyang tu sbyar bar bya/_/pad+mas gdugs
[\[128a.2\]]sbrel nas su/_/dkar po dang ni gi wang bsgreng /_/dkar po cung zad dgug pa yis/_/lha dang min grub pa dgug_/oM bat+tA li ma hA ba t+tA li hUM hUM dzaHswA hA/_shar gyi sgor dgug pa'i sngags dang phyag rgya'o/_/zla bas snod la reg nas ni/_/nyi mas rdo rje khu tshur bcings/_/
[\[128a.3\]]dkar po bsgreng ste rol pa yi/_/stabs la gnas nas brjod par bya/_/oM rgyu la dang ni cher rgyu ma/_/yi dgas rgyu ba nyi ma zla/_/dngos grub gdong dang rgyal ba dang /_/rta yi rgyal dang zla ba'i rgyal/_/lha mo u ma gang gA dang /_/gzugs mdzes skar ma 'dus pa dang /_/bza'
[\[128a.4\]]rnams kun dang tshogs kyi gtso/_/karti ka dang dpal ldan ma/_/lha mo ri bong 'dzin pa nyid/_/lhag pa dang ni lhag pa che/_/lha yi rgyal po lha min rgyal/_/puk+ka sI dang sgos chen mo/_/hUM ho ho A kar+Sha ya A kaR+Sha ya sa ma ya a ti baM hUM phaT dzaHswA hA/_spyan drang ba'i sngags dang phyag rgya'o/_/
[\[128a.5\]]spyan drangs pa'i phyag rgya las/_/dkar po gi wang dkri par bya/_/oM b+ha k+Sha b+hak+Sha sa ma ya/_/a d+hi pa ti dzuM hUM phaT swA hA/_zhes bya bas mnyes par byas la sngags dang phyag rgyas btang bar bya'o/_/de nas byang phyogs sgo ru ni/_/mnyam pa'i stabs su gnas nas kyang /_/nyi mas rdo rje
[\[128a.6\]]gsor ba dang /_zla bas dril bu dkrol ldan pas/_/maN+Dal dkar pas byug pa la/_/'o ma'i snod la sogs pa bzhag_/me tog dkar dang bdug pa dang /_/'o mar bcas pa'i lha bshos dbul/_/sngar gyi phyag rgyas dgug pa dang /_/sngags kyang de ni sbyar bar bya/_/zla ba khu
[\[128a.7\]]tshur brtan bcings la/_/rnam shes dang ni sa gdugs brkyang /_/nyi ma'i lag pa legs brkyang ste/_/gdengs ka'i tshul du steng du sbyor/_/phyag rgyas snod la reg nas ni/_/phyi rol byang du dgug par bya/_/oM mtha' yas dang ni nor rgyas bu/_/'jog po dang ni stobs kyi rgyu/_/pad+ma pad+ma
[\[128b\]]
[\[128b.1\]]chen po dang /_/dung skyong dang ni rigs ldan rnams/_/lha mo lha mo chen mo dang /_/zla ba'i spyi gtsug spyi gtsug che/_/be con 'dzin dang be con che/_/snying po med dang gu li ta/_/dga' po dang ni nye dga' dang /_/rgya mtsho dang ni rgya mtsho che/_/gdung ba dang ni gdung chen mo/_/dpal gyi
[\[128b.2\]]'od dang 'od po che/_/rin chen 'od dang gzugs bzang dang /_/gzugs chen sprul bzang lto 'phye che/_/smig rgyu dang ni smig rgyu che/_/oM A g+ts+tsha A gats+tsha ma hA nA ga a d+hi pa ti sarba b+hur b+hu ba phruM phaT swA hA/_byang phyogs su klu la gtor ma byin nas se gol gsum gyis btang par bya'o/_/
[\[128b.3\]]zlum po'i stabs gnas sbyor ba'i bdag_/nub kyi phyogs kyi cha ru ni/_/maN+Dal dmar pos byug nas su/_/me tog dmar po gcal du bkram/_/gnod sbyin gyi ni dbang po rnams/_/sngar gyi phyag rgyas dgug par bya/_/me tog dril sogs ldan pa'i/_/gtor ma bdud rtsi lnga dang bcas/_/
[\[128b.4\]]sngon gyi rkang stabs bskyod nas ni/_/nub tu gnod sbyin dbang po mchod/_/oM nor bu bzang dang gang ba bzang /_/rgyal ba bzang po dga' byed phur/_/oM phur bu che dang pad+ma'i gtsug_/dung gi gtsug bud dkar dang ni/_/gar chen 'bigs par byed pa dang /_/gcod par byed dang gang
[\[128b.5\]]bar byed/_/nor dang nor min shin tu nor/_/gzugs bzang rol pa rol chen po/_/dgod dang rtse dang rnam par bskyod/_/dpal bzang dang ni gzugs mdzes rnams/_/bde ba chen po'i bka' 'di yis/_/gnod sbyin gnod sbyin mo 'dir shog/_/hUM A ba da ra A ba dar/_oM bat+tA
[\[128b.6\]]li bat+tA li b+hak+Sha pri ya/_/yo ga'i ni ma d+he hUM hUM hUM swA hA/_khu tshur gnyis ni sbyar nas su/_/snying ga'i phyogs su btsir bar bya/_/oM dA na a d+hi pa ta ye bat+tA li phuM swA hA/_nub sgor gnod sbyin gyi gtor ma byin la/_se gol lan gsum gtogs par bya'o/_/gsum gyi gsum pa dbu ma la/_/rdo rje
[\[128b.7\]]rkang pas mnan nas su/_/khrag gam dmar po'i rdzas kyis ni/_/maN+Dal gru gsum byug par bya/_/me tog dmar po bdug pa sogs/_/nye ba'i longs spyod gtor mar ldan/_/sha skam dang ni nya la sogs/_/gtsod dang khrag gis gang ba'i snod/_/sran chan dang ni til khur bcas/_/
[\[129a\]]
[\[129a.1\]]bdud rtsi lnga dang bcas par bya/_/bza' bca' rnam pa sna tshogs pa/_/lho yi sgor ni sbyin par bya/_/sngar gyi sngags dang phyag rgya yis/_/lho yi logs su gnas te dgug/_/rnga chen la sogs gsum brdung zhing /_/sgra chen po ni dkrol bar bya/_/oM shing
[\[129a.2\]]gcig dang ni dur khrod dang /_/ri bo dang ni ri sul phug_/grong dang bzhi mdo'i zhing dang ni/_/khyad par du ni khang stong dang /_/sems can snod dang thang dang ni/_/khyad par du ni chu la gnas/_/nag po drag po drag chen mo/_/lha sbyin mnyam du bsten pa dang /_/nag po gtsigs
[\[129a.3\]]dang 'jigs byed dang /_/dga' las 'das dang log 'dren rnams/_/rgan byed ma dang drag mo dang /_/'jigs byed ma dang u ma dang /_/rgyal dang rnam par rgyal ba dang /_/mi thub gzhan gyis mi thub pa/_/nag mo bzang mo nag chen mo/_/nag sbom ma dang rnal 'byor
[\[129a.4\]]ma/_/dbang po dang ni zla ba mo/_/drag tu sdang dang 'phyad ba mo/_/'phrog byed ma dang mar me ma/_/'jigs byed grong gnas rnal 'byor ma/_/drag mo'i gzugs dang gzugs chen mo/_/mche ba gtsigs dang thod chen mo/_/thod phreng phreng can khaT+wAM ma/_/sbrul chen ral
[\[129a.5\]]gri dgra sta can/_/rdo rje de bzhin gzhu can ma/_/de nyid chen mo mkha' 'gro lnga/_/las kun rjes su sgrub byed ma/_/sbyor ba'i dkyil 'khor rgya chen mo/_/de bzhin rdo rje dbang phyug gtso/_/de bzhin gshegs pa'i sku chen te/_/rdul med rnal 'byor sbyin pa mo/_/rdo rje dbang
[\[129a.6\]]mo'i bka' 'di yis/_/thams cad kun nas 'dir spyon cig/_/oM k+kak+ka T+ha na b+ban+d+ha na khakh+khA da na/_sarba duSh+TA naM ha na ha na g+ha g+ha g+ha ta ya a mu ka s+yA sh+'+n+tiM ku ru phaT dzaH swA hA/_rdo rje khu tshur gnyis bcings nas/_/rgyab dang rgyab tu sbyar bar bya/_/pad+ma dang ni sa gdugs sbrel/_/
[\[129a.7\]]dkar po gi wang sgrog tu bya/_/oM tiSh+Tha hUM b+hak+Sha b+hak+Sha dzaHswA hA/_/zhes bya bas lho phyogs su gtor ma sbyin par bya'o/_/mtshan nyid ji ltar gsungs pa bzhin/_/phyogs ni rnam pa brgyad po yi/_/so so yi ni sa mtshams su/_/rnga chen la sogs gsum bkrol zhing /_/rdo rje dril
[\[129b\]]
[\[129b.1\]]bu dkrol bar bya/_/dkyil 'khor gyi phyogs brgyad du gtor mas mchod pa'i cho ga ste bcu dgu pa'o//_//de nas shar ram byang du ni/_/slob ma sta gon gnas par bya/_/bla re dag ni bres nas su/_/sna tshogs gos kyang dpyang bar bya/_/seng ge'i gdan sogs khri la ni/_/
[\[129b.2\]]rgyan dang mchod pa la sogs bya/_/'byor na dpa' bo gzhan yang rung /_/med na bdag nyid gcig pu yis/_/rgyan rnams kun gyis klubs nas ni/_/rdo rje sems sogs rnal 'byor bya/_/snying gar thal mo sbyor ba yis/_/slob ma mdun du gzhag nas ni/_/cho ga rdzogs par
[\[129b.3\]]mchod nas ni/_/so shing bca' ba la sogs sbyin/_/oM a dzi hwa saM brta ni hUM phaT/_/so shing gi sngags te/_/lan bdun du ni bzlas nas su/_/slob ma kun la byin te bstan/_/chu yi sngags kyis bzlas nas su/_/kun gyis kha ni bkru bar bya/_/rnam snang mdzad dang mi bskyod pa/_/
[\[129b.4\]]rin chen mchog dang 'jig rten dbang /_/don yod grub pa la sogs pa/_/sangs rgyas byang chub sems chen rnams/_/kun nas bdag la dgongs su gsol/_/bdag ming 'di zhes bgyi ba ni/_/dus 'di nas ni bzung nas su/_/byang chub snying por mchis kyi bar/_/
[\[129b.5\]]sems can kun gyi don gyi phyir/_/bla na med pa'i byang chub sems/_/dam pa bdag gis bskyed par bgyi/_/ji ltar dus gsum mgon po yis/_/byang chub tu ni nges byas te/_/tshul khrims rnams gsum bslab pa dang /_/dge ba'i chos ni bsdu ba dang /_/sems can don
[\[129b.6\]]byed tshul khrims te/_/so sor bdag nyid brtan por bzung /_/sangs rgyas chos dang dge 'dun dang /_/bla med dkon mchog gsum gyi mchog_/sdom pas sangs rgyas sbyor skyes pa/_/dang por re zhig gzung bar bgyi/_/rdo rje dril bu phyag rgya dang /_/so sor de bzhin nyid du
[\[129b.7\]]gzung /_/rdo rje chen po'i rigs mchog la/_/slob dpon nyid du gzung bar bgyi/_/dam tshig nyid du dag pa yi/_/rin chen 'byung ba'i rigs mchog la/_/nyin re dus drug byas nas su/_/sbyin pa rnam bzhi sbyin par bya/_/byang chub chen po 'byung ba yi/_/pad+ma chen po'i regs dag
[\[130a\]]
[\[130a.1\]]la/_/phyi nang gsang ba'i theg pa gsum/_/dam chos so sor gzung bar bgyi/_/sdom pa thams cad dang ldan pa/_/ji ltar nus pa mchod pa'i las/_/las kyi rigs mchog chen po la/_/de bzhin nyid du so sor gzung /_/bla na med pa'i byang chub sems/_/mchog
[\[130a.2\]]tu bskyed par byas nas su/_/sems can thams cad don byed phyir/_/sdom pa ma lus gzung bar bgyi/_/ma bsgral ba rnams bdag gis bsgral/_/ma grol ba rnams bdag gis dgrol/_/dbugs ma phyung ba dbugs dbyung ste/_/mya ngan 'das la sems can dgod/_/ces
[\[130a.3\]]bya ba ni slob mas zhus pa'i tshig go/_/slob dpon gyis lan btab pa/_/theg pa chen po'i 'bras 'byung ba'i/_/dpal ldan mchog gi lam 'di yin/_/gang gis khyed rnams grol 'gyur ba/_/de bzhin gshegs par 'gyur ba yin/_/lhag par gnas bya mchod nas ni/_/ji skad
[\[130a.4\]]gsungs pa'i chos bshad bya/_/thams cad sems ni tshim byas nas/_/de 'og dkyil 'khor bstan par bya/_/de nas slob dpon rang gnas su/_/rdo rje sems dpa'i rnal 'byor ldan/_/rdo rje dril bu sgrar bcas pas/_/slar yang glu ni blang bar bya/_/'phrog byed cod pan nor bu'i 'od kyis
[\[130a.5\]]zhabs gnyis brgyan/_/yid 'ong lha mos thugs ka dam por btsir ba'i sku/_/zhabs gnyis bskyod pas gsang ba phye zhing pad+mar sbyor/_/rdo rje sems mdzes dbang phyug dam pa'i go 'phang mchog_/slob ma lhag par gnas pa dang sdom pa'i cho ga ste nyi shu pa'o//_//de nas
[\[130a.6\]]lha rnams tshim byed pa'i/_/sbyin sreg las ni brtsam par bya/_/dkyil 'khor gyi ni shar phyogs sam/_/byang dang nub kyi phyogs char ni/_/zhi dang rgyas pa'i rim pa bzhin/_/'bad pas stegs bu brtsam par bya/_/rgyar ni sor mo bcu bzhi pa'o/_/phyi rol gru bzhi pa ru bya/_/de ni cha gsum
[\[130a.7\]]bgos pa la/_/zabs su cha gnyis brko bar bya/_/kha khyer de yi bzhi cha ru/_/kun nas yongs su bskor bar bya/_/pad+ma 'dab ma brgyad pa ni/_/kha khyer gyi ni phyed du bya/_/phyi rol phyi ni ra ba dag_/sor gcig pas ni kun nas bskor/_/thab khung dbus su rdo rje ni/_/pad+ma'i steng du gzhag
[\[130b\]]
[\[130b.1\]]bar bya/_/sangs rgyas lnga yi mtshan pa ni/_/ji bzhin phyogs su dgod bya ste/_/kha khyer gyi ni phyogs bzhi ru/_/sangs rgyas mtshan mas mtshan par bya/_/dbang po'i rdo rje mdzes pa yis/_/grwa dang grwa ru brgyan par bya/_/stan gyi gnas dang nye ba ru/_/ti se gangs kyi
[\[130b.2\]]gzugs dge ba/_/dpangs dang rgyar ni khru phyed bcas/_/sor mo bcu gnyis gzhag par bya/_/pad+ma'i 'dab ma rnams la ni/_/rim bzhin lha mo rnams kyang gzhag_/ra ba dra ba phur bu rnams/_/sngar bzhin thams cad sbyar bar bya/_/der ni dur khrod me dag gam/_/gtsubs
[\[130b.3\]]las byung ba'ang brtag par bya/_/de yi dbus su pad+ma ni/_/nyi ma'i dkyil 'khor gyis brgyan bsgom/_/yi ge raM gyi lcags kyu yis/_/de yi dbus su sems kyis dgug_/mchod yon zhabs bsil la sogs pa/_/las kyi cho ga ji bzhin dbul/_/yam shing zho can lnga
[\[130b.4\]]yi shing /_/'o ma la sogs lnga po bsreg_/zho dang sbrang rtsi bu ram dang /_/'o ma sA lu'i zan dang bcas/_/'bras kyi so ba la sogs 'bru/_/thams cad cho ga bzhin du bsreg_/zhi ba la sogs pa yi me/_/thams cad ji bzhin dpyad par bya/_/dri dang me tog bdug pa sogs/_/mkhas
[\[130b.5\]]pas thams cad mchod par bya/_/pad+ma me yi dbus bkod nas/_/de dbus rdo rje lha mo ni/_/lha mo kun gyi 'byung gnas te/_dbus kyi lha mo dgug par bya/_/zla ba'i dkyil 'khor dbus gnas pa/_/gzugs mdzes yongs su rdzogs par bsam/_/sngags dang phyag rgya kun rig pas/_/sngon
[\[130b.6\]]bzhin thams cad mchod par bya/_/rnal 'byor pa yi dbus su ni/_/de nyid du kun gyis mchod nas kyang /_/bsreg par bya ba'i rdzas kun gyis/_/lha rnams thams cad tshim par bya/_/oM sarba saM sho d+ha ni hUM phaT/_rdzas bsang ba'i sngags so/_/rnam shes sa gdugs sbyar nas ni/_/
[\[130b.7\]]rdo rje rtse mo gsum du brtag_/oM hUM A swA hA/_/sreg blugs kyi rtsa ba'i sngags dang phyag rgya'o/_/dang po yam shing bsreg par bya/_/de yi 'og tu mar byin nas/_/mar dang sbrang rtsi'o mar bcas/_/'bru rnams thams cad bsreg pa ni/_/sbyin sreg las ni gsum pa yin/_/bzhi par 'o
[\[131a\]]
[\[131a.1\]]thug dag bya ste/_/sA lu'i 'bras zan mar dang ni/_/'o mar bcas bsregs lnga pa yin/_/de nyid can gyis brgya phrag lnga'am/_/'byor na de bas lhag kyang rung /_/ji ltar nus pa bsregs pa yis/_/lha rnams thams cad tshim par bya/_/de 'og mar dang 'o mar
[\[131a.2\]]bcas/_/zhal gyi nang du bsreg par bya/_/slar yang de nyid sbyar nas su/_/las kyi dbye bas bsreg par bya/_/mar dang bdud rtsi lngar bcas pa'i/_/gang ba'i sreg blugs brtag par bya/_/de nas rdo rje dril dkrol te/_/rdo rje glu yis bstod par bya/_/hUM hUM hUM/_yang dag spro dang
[\[131a.3\]]sdud pa po/_/bdag med rnal 'byor ston mdzad pa/_/thun mong rnal 'byor bdag nyid de/_/rnam par snang mdzad phyag 'tshal bstod/_/hUM hUM hUM/_stong pa 'di nyid la sogs pa'i/_/de nyid las ni gzugs su bstan/_/gang dag 'dod bzhin gyur pa'i dngos/_/ye shes lha la phyag
[\[131a.4\]]'tshal bstod/_/thams cad glu dang gar la sogs/_/phyi dang nang gis mchod nas kyang /_/snying po bsdus shing bsags pa yis/_/slar yang de bzhin bsreg par bya/_/rdzas kyi cho ga yongs rdzogs nas/_/sgrub pos bdag nyid sbyor bar bya/_/dpal gyi 'bras bu lo 'dra'i 'bras/_/zho
[\[131a.5\]]dang sbrang rtsi mar gyis bsgos/_/byang chub sems kyi yam shing la/_/brgya phrag lnga ni bsreg par bya/_/de yi dbus su dbang bskur nas/_/smon lam btab ste mnyam par gzhag_/rgyal srid nyams pa'ang sa gsum gyi/_/rgyal srid mdzes pa'ang myur du thob/_/'o ma sbrang rtsis spags pa yis/_/
[\[131a.6\]]lo ma yi ni yam shing dag_/brgya phrag lnga ru bsregs na ni/_/myur du dpal dang ldan par 'gyur/_/las ni gang dang gang bsam pa/_/de dang de ni nges 'grub 'gyur/_/de nas sngon gyi rnal 'byor gyis/_/rang rang gnas su lha mo brtag_/me tog bdug pa sna tshogs kyis/_/mkhas pas
[\[131a.7\]]sngags dang phyag rgyas mchod/_/rnal 'byor can gyis bstan par bya/_/mchod pa nyi shus mchod nas ni/_/rdo rje dril bus rol par bya/_/rdo rje khu tshur gnyis bcings nas/_/rgyab dang rgyab tu sbyar bar bya/_/sa gdugs pad+mar bsgreng nas ni/_/dkar po gi wang bsgrengs nas su/_/phyag rgya
[\[131b\]]
[\[131b.1\]]'di yis bskyod par bya/_/oM badzra g+haN+De hUM hoH/_/oM badzra g+haN+De ra Ni ta pra ra Ni ta sarba bud+d+ha pra tsa li te pra dz+nyA pA ra mi tA na da swa b+hA we badzra d+ha ra ni hr-i da yA a ba saM to Sha ni hUM hUM ho ho AHswA hA/_zhes bya bas bskyod par bya ste/_/rdo rje dril bu'i sngags dang phyag rgya'o/_/me thab kyi mtshan nyid dang sbyin
[\[131b.2\]]sreg gi cho ga ste nyi shu rtsa gcig pa'o//_//de nas lcags kyu lnga la sogs/_/rnal 'byor ma la dbul bar bya/_/lcags kyu gzhan ni thams cad kyang /_/lcags kyu lnga yis de nyid bya/_/thams cad rig pas phyi nang gi_/_rnal 'byor ma kun dbul bar bya/_/khu tshur gnyis ni
[\[131b.3\]]bcings nas su/_/ye shes rnam shes dkri bar bya/_/oM AHhUM hUM guM suM swA hA/_lcags kyu lnga'i sngags dang phyag rgya'o/_/thams cad ro ni gcig gyur ba/_/lho nub kyi ni mtshams su gzhag_/gnas ni gzhan dang gzhan dag tu/_/nye bar spyod pa'i snod kyis mchod/_/slob dpon shin tu
[\[131b.4\]]brtag pa yis/_/bdud rtsi lnga ni dbul bar bya/_/nya phyis chen po la sogs sngon/_/snod ni mdzes par dgang bar bya/_/zla ba'i lag pa brkyang nas su/_/rnam shes dang ni 'jigs par sbyar/_/ba dan gsum pa brkyang byas nas/_/nya phyis la sogs mdun du bzhag_/sngon gyi sngags
[\[131b.5\]]sogs de nyid kyis/_/bdud rtsi lnga ni sbyar bar bya/_/de nyid dbus su zla ba la/_/bdud rtsi'i yi ge blta bar bya/_/oM haHhoHhrIHg+h+ri hUM a swA hA/_zhes bya ba ste/_bdud rtsi lnga sbyang ba'i sngags so/_/rnam shes dang ni sbyin par sbyar/_/bsrung ba rnam pa gsum du 'dod/_/rnal 'byor ma kun sngags
[\[131b.6\]]rig pas/_/nya byis la sogs snod bkang ste/_/so so'i char ni dbul bar bya/_/sbyin pa min pa'i cho ga yis/_/mkhas pas thams cad mchod par bya/_/rdo rje dril bu'i sgra yis ni/_/slar yang glu ni blang bar bya/_/hUM hUM hUM/_rdo rje sems dpa' bsam pas rol/_/thar pa la dgyes blta na yang /_/shin tu dbyer med brtan pa
[\[131b.7\]]ste/_/sha dang sbrang rtsi bsrubs mthu yis/_/rdo rje ma gcig nga lab 'joms/_/drag mo ro langs gtum mo yis/_/bya ba sna tshogs byed gyur gtso/_/yongs su grol ba'i mchog nyid de/_/thar dang 'gal dang snying rjes khros/_/snying po yi ni snying por gnas/_/bzhi pas bkab cing khro ba 'joms/_/
[\[132a\]]
[\[132a.1\]]dran pa lnga bral srid las grol/_/chags dang rmongs dang de nyid mkhyen/_/de nyid sbyor bas gzigs pa'i gtso/_/zhabs mchog lha yis phyag bgyis pa/_/pad+ma'i gdan bzhugs gtso bo ni/_/yongs su mnyes shing tshim bya'i phyir/_/brgya byin gyis ni gdugs
[\[132a.2\]]kyang thogs/_/gdong bzhi pa yis rnga yab g.yob/_/seng ge dag ni gsol kas gnas/_/'phrog byed rje bo'i mtshan mas sgrogs/_/'jig rten gsum gyis phyag byas pa'i/_/rdo rje sems dpa' rgyal gyur cig_/lcags kyu lnga la sogs pa'i mchod pa thams cad nges par dbul
[\[132a.3\]]ba'i cho ga ste nyi shu rtsa gnyis pa'o//_//de nas rnal 'byor mar bcas pa'i/_/dpa' bo'i sems ni mchod par bya/_/phyogs brgyad kun nas bskor ba ru/_/kun la gdan ni phul nas kyang /_/rnal 'byor rtsal 'byor ma gnas su/_/cig car lhan cig stan la bzhugs/_/de
[\[132a.4\]]nyid rnal 'byor ma kun gyis/_/gnyis spyod nu ma 'dzin pa dang /_/sgeg cing bzhad dang bcas pa yis/_/rdo rje dril bus rol bar bya/_/sku la dri ni rim bzhin dbul/_/kun la me tog sogs pas mchod/_/thams cad dri yis bdugs nas ni/_/thams cad la ni mar me
[\[132a.5\]]dbul/_/thams cad mdun du gtor ma ni/_/thams cad phud las dbul bar bgyi/_/lcags kyu'i rdzas ni sna tshogs te/_/khyad par du ni rnam pa lnga/_/gnyis med de nyid de nyid kyi/_/rnal 'byor ma kun mnyes par bya/_/rnal 'byor nam mkha'i rang bzhin du/_/slob dpon lus
[\[132a.6\]]ni nges par bya/_/bdud rtsi lnga yis dung chos las/_/nan tan du ni blang bas dbul/_/sngar bstan pa ni de nyid kyis/_/sgrub pa pos ni gsang sngags brjod/_/gnas gsum du ni gtor nas su/_/rnal 'byor ma yis kun nas dbul/_/dam tshig spyod pa thams cad la/_/tshigs
[\[132a.7\]]bcad 'dis ni sbyin par bya/_/ltos shig mdzes pa yi ni chos/_/'di la the tshom byar mi rung /_/khyi dang bram ze gdol pa gsum/_/rang bzhin gcig pas lhan cig bza'/_/pad+ma bskor ba sngon 'gro bas/_/gzhan gyis de bzhin bzung nas su/_/rnam shes dang ni 'jigs
[\[132b\]]
[\[132b.1\]]par sbyar/_/lhag ma rtse mo lta bur sbyar/_/nyi mar zla ba gzhag nas ni/_/tshigs bcad 'di ni rjes su bzlas/_/rin thang med pa dam pa'i chos/_/'dod chags dri bral legs 'ongs shing /_/gzung dang 'dzin pa rnam spangs pa/_/de nyid gnas la phyag 'tshal lo/_/de
[\[132b.2\]]nas thams cad rnal 'byor pa/_/thams cad dag pa'i rim pa yis/_/thams cad 'dod bzhin byin gyis brlab/_/bkra shis glu ni len pa dang /_/dpa' bo rnam par dag pa'o/_/A li kA li bzlas nas su/_/rdo rje dril bu'i sgrar ldan pas/_/de nyid glu ni blang bar bya/_/
[\[132b.3\]]thar pa'i bden pa dam pa'i mchog_/snying rjes brgyan pa'i bde la rol/_/chags pa'i dga' bas brgyan pa yi/_/drag pos rgol ba 'joms par mdzad/_/stong pa nyid du gzigs pa yis/_/bza' dang bza' min rnam par spangs/_/'gro ba yongs su bsgral ba'i phyir/_/
[\[132b.4\]]'jigs pa'i gzugs kyis rnam par rol/_/rdzas kun gyis ni mchod nas su/_/rdo rje glu yis nye bar bsrung /_/rdo rje dril bu sgra bcas pas/_/dpa' bos lhag ma'i gtor ma dgang /_/rang bzhin med pa'i sems gcig gis/_/kha ni yongs su dgang bar bya/_/las gang
[\[132b.5\]]'dod pa bsams nas su/_/gtor ma'i snod du gdab par bya/_/oM ku ru ku ru/_/rje dang rje chen dngos grub ster/_/dur khrod gnas pa yi dgas gdong /_/gtsigs byed gtum mo khrag dgyes ma/_/dam tshig srung zhing rnal 'byor 'dzin/_/kA li kA li sgra chen ma/_/pha
[\[132b.6\]]mes nags gnas gdon gyi ni/_/tshogs bcas dbus su bzhugs gyur pa/_/gtsigs byed gtum mo dud sol ma/_/bzhes shig gsol cig dam tshig la/_/gzhag nas dbang du mdzad du gsol/_/oM gr-ih+na gr-ih+Na sarba duSh+TaM naM b+hak+Sha b+hak+Sha ho phriM phreM phroM pheM phaT swA hA/_/rdo rje khu tshur gnyis
[\[132b.7\]]bcings nas/_/dkar po dang ni gi wang bsgreng /_/rtse mo cung zad da gug nas su/_/kha yi grwa ru gzhag par bya/_/lhag ma'i gtor ma la dud pa'i sol ba mo zhes bya ba'i sngags dang phyag rgya'o/_/phe mes nags kyi mchod dang ni/_/brag dang shing gcig chu chen 'gram/_/nye
[\[133a\]]
[\[133a.1\]]bar spyod pa lnga ldan pa'i/_/gtor sbyin se gol gsum gtogs bya/_/lhag ma'i gtor ma'i cho ga ste nyi shu rtsa gsum pa'o//_//de nas rdzas ni lnga po dag_/dri zhim bcas shing 'o mar bse/_/dung gi snod ni yongs bkang ba/_/dam tshig chu yis gtor bar bya/_/oM AHhUM swA hA/_
[\[133a.2\]]lan bdun bar du bzlas nas su/_/dam tshig chu ru brtag par bya/_/de nas slob ma re re nas/_/sdom pa dag ni byin nas gzhug_/mig ni gos kyis bkab nas su/_/thal mo sbyar nas gzhug par bya/_/slob dpon gyi ni mdun gnas te/_/thal mo me tog gis
[\[133a.3\]]bkang nas/_/de ring 'khor ba las bsgral nas/_/byang chub sems su smon par bya/_/de nas slob mas rang bzhin ni/_/dag pa la sogs bsgom par bya/_/oM sba b+hA wa shud+d+haHsarba d+harmA swa b+hA wa shud+d+ho\u0f85haM/_oM badzra sud+d+haHsarba d+harmA badzra shud+d+ho\u0f85haM/_oM yo ga shud+d+haHsarba d+harmA yo ga
[\[133a.4\]]shud+do\u0f85haM/_dag pa rnam gsum byas nas ni/_/slob ma la ni 'di skad brjod/_/sangs rgyas chos dang dge 'dun te/_/dkon mchog gsum la skyabs su song /_/gzhan gyi nor la reg bya min/_/'jigs pa kun gyis 'jigs mi bya/_/sems can byams dang snying rje sogs/_/sdom pa dang ni
[\[133a.5\]]tshul khrims bsrung /_/oM pany+tsa DA ki nI pU dzo pas+tha nA ya At+ma nAM niR+YA ti yA mi/_/oM A tsaR+Ya pU dzo pas+tha nA ya At+ma nAM niR+YA ta yA mi/_oM sa ka la swA twa/_pa ri tra nA ya/_At+ma nAM ni R+YA ta yA mi/_sa ma ya s+t+waM/_sa ma ya ho/_a ni yig 'bru kun gyi mchog_/gsung gi rdo rje byin gyis brlab/_/u ni
[\[133a.6\]]'dod pa sgrub byed pa/_/sku yi rdo rje byin gyis brlab/_hUM ni nyon mongs bsreg pa ste/_/thugs kyi rdo rje byin gyis brlab/_/oM d+hi li d+hi li man phur Ni da badzra a tsa le yuM yuM swA hA/_/de ring ye shes can ye shes/_/bdud rtsi dag ni myang bar gyis/_/oM dur kha ti A pa ha rA ya swA hA/_bdud rtsi yi
[\[133a.7\]]ni dung chos nas/_/sngags kyis kha ru blud par bya/_/ji bzhin bka' ni bsgos nas kyang /_/dam tshig byas te dbab par bya/_/slob ma lha yi skur bskyed la/_/snying khar rlung gis bskor ba yi/_/rlung gi sa bon gzhag par bya/_/rkang par rlung dang rlung gis ni/_/snying ga'i rlung ni sba bar bya/_/
[\[133b\]]
[\[133b.1\]]ye shes mkha' 'gro bdag byas te/_/hUM gi ye shes drug tu bzla/_/oM A kha khi la le hUM a/_rdo rje dril bu'i sgrar bcas pas/_/rnal 'byor pa yis nga rgyal bskyed/_/rdo rje glu yis glu len cing /_/rdo rje gar gyis drag tu bskyod/_/rang 'dod gar gyis gar byed cing /_/bdag nyid ji
[\[133b.2\]]ltar 'dod bzhin byed/_/oM tiSh+Tha badzra satwa sa ma ya pra ti ba la ka hUM hUM hUM ho ho ho swA hA/_/gshegs su gsol ba'i sngags so/_/de nas me tog gtor nas ni/_/gnas lnga yi ni lha mo yi/_/rigs kyi bye brag shes byas la/_/sngags dang phyag rgya la sogs sbyin/_/oM dz+nyA na
[\[133b.3\]]tsak+Shu hUM aHswA hA/_des mig phye nas phyag byas te/_/lha yi de nyid bstan par bya/_/sum cu pa yi 'byung ba'i gnas/_/lha rnams kun gyi bdag po ste/_/ye shes mkha' 'gro ma dngos kyi/_/shes rab pha rol phyin mas 'khyud/_/rnal 'byor nam mkha' zhes bya ba/_/rnam dag ye
[\[133b.4\]]shes kyis sprul ltos/_/me long ye shes las byung ba/_/sdang ba thams cad 'joms mdzad cing /_/glang po'i steng na yang dag bzhugs/_/shar gyi rdo rje mkha' 'gro ltos/_/mnyam nyid ye shes las byung ba/_/sprul dka' yi ni stan la bzhugs/_/bdud rnams thams cad sreg
[\[133b.5\]]byed pa/_/byang gi mkha' 'gro drag mo ltos/_/mi dge bcu yi las la sogs/_/rnam par dpyod las nges sprul pa/_/bya khyung gi ni stan la bzhugs/_/nub phyogs ro langs ma la ltos/_/bya ba kun byed las byung ba/_/seng ge 'phrog byed 'dul mdzad ma/_/nyon mongs thams cad
[\[133b.6\]]sreg pa yi/_/lho phyogs lha mo la yang ltos/_/stag seng 'ug pa ce sbyang ste/_/snying po'i grwa bzhi dag na gnas/_/seng ge phag dang ma he dang /_/ce spyang gi ni stan la bzhugs/_/sems can don bya'i rgyu ru ni/_/thams cad sna tshogs gzugs kyis bzhugs/_/mkha'
[\[133b.7\]]'gro me 'ang ra 'jib byed ma/_/'phrog byed ma ste sgo rnams skyong /_/lha rnams thams cad dgug pa dang /_/'dzud cing 'ching dang mnyes byed yin/_/sbos mo 'ju byed gtum mo ste/_/bdud rtsi'i snod ni phyag na bsnams/_/drag mo khrag gsol sha gsol ma/_/lcags kyu lnga yis bkad
[\[134a\]]
[\[134a.1\]]pa yi/_/pad+ma'i snod ni bsnams nas su/_/gcig gis steng na 'gebs par mdzad/_/drag shul 'bar ma mi sdug ma/_/phyag na 'dam skyes gtor mas bkang /_/thod pa ma dang rdo rje ma/_/bum can bza' btung bsnams shing 'gebs/_/sgeg mo dri dang pi
[\[134a.2\]]wang dang /_/me tog glu dang bdug par bcas/_/gar dang mar me bcas pa kun/_/phyogs mtshams mchod pa brtson pa yin/_/'phrog byed dag ni gsol ka ste/_/tshangs pa rnga ma thogs shing g.yob/_/drag mo ming ni sgrogs par byed/_/brgya byin gdugs ni thogs te gnas/_/rang
[\[134a.3\]]gi chung ma sder bcas pa/_/phyi rol sgo bzhi dag na gnas/_/dbang po nor lha 'byung po'i bdag_/chu yi rgyal po mtshams bzhin/_/rang gi chung ma sder bcas pa/_/sna tshogs mchod pa thogs te gnas/_/bar snang gnas pa'i grong khyer ni/_/lha yi de nyid mtshon par bya/_/lha'i de kho na
[\[134a.4\]]nyid kyi mchod pa'i cho ga ste nyi shu rtsa bzhi pa'o//_//de nas yan lag lngas btud de/_/ar+g+ha zhabs bkru mchod sogs te/_/rang 'dod chos ni gsol ba gdab/_/rnal 'byor ma yi tshogs bcas pa'i/_/rdo rje mkha' 'gro'i go 'phang las/_/phyir mi ldog par bdag
[\[134a.5\]]'gyur ba'i/_/rig pa gang yin deng bdag gsol/_/de nas slob ma thal sbyar nas/_/sdom pa'i sngags ni brjod par bya/_/oM badzra maN+Dal ma hA maN+Dal pra be sha s+t+waM hAM/_oM yo ga maN+Dal la ma hA maN+Dal dar shi s+t+waM hAM/_oM guh+ya maN+Dal hA maN+Dal d+hi k+Shi s+t+waM hAM
[\[134a.6\]]sa ma ya swA hA/_sa ma ya ho/_/yang slob mas brjod du gzhug par bya ste/_/don dam smra ba'i seng ge rnal 'byor zhes bya ba/_/sdug bsngal gcod pa'i don la shin tu mkhas gyur pa/_/srid pa'i nyes dmigs skyed rtsa nyon mongs bcad nas ni/_/
[\[134a.7\]]rnal 'byor don dam rgyal po de nyid grub par mdzod/_/nyi ma'i khu tshur bcangs nas su/_/dung dang ye shes sbyor bar bya/_/lha yi bdag nyid tshul gyis ni/_/gnas brgyad dag ni bsrung bar bya/_/k+ShuM ni spyi bor bsam bya ste/_/hUM ni mig gnyis dag tu dgod/_/yuM ni
[\[134b\]]
[\[134b.1\]]rnab sna dag la/_/lce la suM yig 'bar ba bsam/_/mgrin par s+m+R+YuM ni brtsegs pa ste/_/nam tshong dag la h+m+R+YuM bsam/_snying gi phyogs su y+m+R+YuM/_lte bar k+Sh+m+R+YuM dgod par bya/_sa bon brgyad ni dgod pa dang /_/phyag rgya rim bzhin yan lag dgod/_/oM sa ma yo ho haM/_mi
[\[134b.2\]]ti maM/_oM badzro haM/_mi ti a oM/_dz+nyA no haM/_mi ti hUM bar+d+da no haM ho/_oM ut+d+hA ba A a A oM hUM phaT/_de nyid so sor bzung ba yis/_/ye shes sku ni bdag ces brjod/_/gsang ba'i sdom pa byin nas su/_/de la dbang ni bskur bar bya/_/rnal 'byor ma brgyad
[\[134b.3\]]kyi go cha dang sdom pa'i cho ga ste nyi shu rtsa lnga pa'o//_//de nas dbang ni bskur ba'i phyir/_/lho dang nub dang byang du ni/_/shar phyogs kyi ni bum pa rnams/_/slob dpon gyi ni bsnyen pa bya/_/seng ge'i gdan sogs lnga la ni/_/mgo bor gdugs dang bcas te gzhag_/
[\[134b.4\]]bzang po'i 'dug stangs gnas nas ni/_/me tog bcas pa'i thal mo sbyar/_/byang chub sems kyi sa bon gyis/_/sems can bla med smon par bya/_/rdo rje dril bu'i sgrar ldan pas/_/bkra shis glu yis dgong bar bya/_/slob ma shar du bltas nas ni/_/slob dpon nub tu
[\[134b.5\]]blta bar bya/_/rdo rje sems sogs sbyor ba yis/_/nyi zla'i lag pas bum bzung nas/_/rdo rje bcas pa'i shing lo yis/_/bum pa'i ye shes chu blangs te/_/de ring 'khor ba sgrol byed pa'i/_/byang chub chen por dbang bskur bya/_/oM a phuM pheM phaT hUM phaT swA hA/_dbang bskur ba'i sngags
[\[134b.6\]]so/_/rdo rje lcags sgrog phyag rgya ni/_/dkar po gi wang sbrel bar bya/_/oM badzra kA ya hUM AHswA hA/_gnas brgyad kyi ni gnas rnams su/_/bsrung ba dag ni bcing bar bya/_/nyi mar rdo rje byin nas su/_/zla bar dril bu sbyin par bya/_/mgo bor sangs rgyas rnam pa lnga/_/sngags dang phyag
[\[134b.7\]]rgyas sbyar bar bya/_/rdo rje khu tshur gnyis bcings nas/_/dkar po dang ni gi wang bsgreng /_/rtse mo cung zad bkug ste sprad/_/du ba dang ni dri gsum brkyang /_/oM AHhUM swA hA/_sangs rgyas lnga yi cod pan gyi/_/dbang bskur sngags dang phyag rgya'o/_/bdag gis thams cad byin
[\[135a\]]
[\[135a.1\]]nas su/_/ming btags rdo rje lag tu sbyin/_/brtul zhugs gar la sogs pa rnams/_/ji ltar smos pa'i rim bzhin sbyin/_/de ni sngags dang phyag rgya bcing /_/sangs rgyas kun gyis nges pa yis/_/sangs rgyas rnal 'byor nam mkha' yi/_/dbang gis de ring
[\[135a.2\]]dbang bskur bya/_/sangs rgyas kun du rab grub phyir/_/rdo rje 'di ni khyod kyis zung /_/oM shrI yo ga oM ba ri twaM a b+hi Shiny+tsa mi/_ba ri sa ma ya s+t+waM/_thog mtha' med pa'i sems dpa' ni/_/rdo rje sems dpa' dga' ba che/_/kun du bzang po kun gyi bdag_/rdo rje snying po gtso bo
[\[135a.3\]]gtso/_/rdo rje'i 'o/_/'di ni sangs rgyas thams cad kyi/_/shes rab dbyangs kyi rjes 'gror brjod/_/khyod kyis kyang ni rtag tu bcang /_/byang chub mchog tu rgyal ba bzhed/_/srid pa rang bzhin dag pa'i phyir/_/rang bzhin gyis ni dngos med byas/_/rang bzhin dag pa'i sems
[\[135a.4\]]dpa' yi/_/dngos po mchog tu byed par 'gyur/_dril bu'i 'o/_/rdo rje dril bu 'khyud nas ni/_/g.yon snyems pa dang sgros gnon 'chang /_/gnyis med gnyis med rnal 'byor gyis/_/phyag rgya chen por byin gyis brlabs/_/sangs rgyas kun bdag rnal 'byor ldan/_/bdag po'i
[\[135a.5\]]dbang ni bskur nas su/_/A li kA li'i sa bon gyi/_/sngags kyis dbang bskur sbyin par bya/_/he shrI yo ga aM ba ri twaM/_a b+hi Shiny+tsa mi nA ma a b+hi She ka ta zhes bya ba dpal gyi sgra dang bcas pas ming gi dbang bskur bar bya'o/_/'di ni sangs rgyas thams cad nyid/_/gsang ba rdo rje'i phyag na gnas/_/
[\[135a.6\]]khyod kyis kyang ni rtag tu bcang /_/rnal 'byor nam mkha'i brtul zhugs brtan/_/oM sarba ta thA ga ta sid+d+hi badzra sa ma ya tiSh+Tha e Sha twaM d+hA ra ya mi hUM ha ha ha ha ho/_rdo rje brtul zhugs so/_/deng nas brtsams te rdzogs sangs rgyas/_/rnal 'byor ma dang dpa' sogs la/_/shes rab thabs kyi snyems
[\[135a.7\]]chen gyis/_/gar mchod bde ba'i dga' ston gyis/_/gar ro/_/sgeg dang bcas pas phreng ba 'phang /_/sangs rgyas kun sogs rnal 'byor ma/_/des ni 'bral bar mi 'gyur te/_/phreng ba de yi rgyan yin no/_/phreng ba'o/_/lus can kun la dam chos kyi/_/khyod kyis glu ni blang bar bya/_/des na rnal
[\[135b\]]
[\[135b.1\]]'byor ma de dang /_/myur du bde ba myong bar 'gyur/_/glu'o/_/khyod kyis rgyal la dri phul la/_/tshul khrims ting 'dzin shes rab dang /_/rnam grol ye shes mthong ba yis/_/byang chub lus can rnams la bsgos/_/dri'o/_/rdzogs sangs rgyas la spos phul la/_/brtul zhugs bzang pos
[\[135b.2\]]legs tshim gyis/_/lus can bde gshegs cha lugs su/_/ye shes kyis ni tshim par 'gyur/_/spos so/_/chos kyi me ni legs sbar la/_/pad+ma gar dbang rang nyid de/_/sems can ma rig ldogs byas pa/_/ye shes sgron mas snang bar gyis/_/mar me'o/_/ji ltar mig
[\[135b.3\]]mkhan rgyal po yis/_/'jig rten rab rib bsal ba ltar/_/bu khyod kyis ni mi shes pa'i/_/rab rib rgyal ba rnams kyis bsal/_/oM badzra ni tra a pa ha ra pa Ta laM hrIH/_thur ma'o/_/chos rnams gzugs brnyan lta bu ste/_/dag cing gsal la rnyog pa med/_/gzung du med cing brjod du
[\[135b.4\]]med/_/rgyu dang las las kun nas 'byung /_/ngo bo med cing gnas med pa/_/de ltar chos 'di shes gyis la/_/sems can don 'di mnyam med kyis/_/'on kyang rnal 'byor ma sras skye/_/me long ngo /_/sems can kun la phan pa'i phyir/_/'jig rten khams ni thams cad du/_/
[\[135b.5\]]bya ba spyod tshul gsang ba yi/_/chos kyi 'khor lo bskor bar gyis/_/'khor lo'o/_/khyod kyis the tshom dogs med par/_/yid gnyis med pa'i sems kyis ni/_/chos kyi dung ni bla med pa/_/dri med kun tu gang bar gyis/_/dung ngo /_/g.yon pa'i chos gos phrag par gzar/_/
[\[135b.6\]]g.yas pas mi 'jigs phyag rgya dang /_/ye shes mkha' 'gro bdag byas te/_/'khor lo kun la rnam bzhugs te/_/rnal 'byor nam mkha' lung ston bzhin/_/mgrin gcig bzhin du lung bstan bya/_/'di ni khyed la ngas lung bstan/_/rnal 'byor nam mkha' de bzhin gshegs/_/
[\[135b.7\]]ngan 'gro srid las bton nas su/_/srid mchog gtan du dag par gyis/_/he shrI yo gI ba ri nA nA ma ta thA ga ta sid+d+hi sa ma ya s+t+waM b+hur b+hu ba swaH lung bstan pa'o/_/shes rab pha rol phyin lha mo/_/kun du 'khyud de me tog rol/_/sangs rgyas lnga yi dngos sa bon/_/me tog nang du rtag tu
[\[136a\]]
[\[136a.1\]]rol/_/sde tshan gsum gyis rnam rol pa/_/der ni rnam par dgod par bya/_/dpa' bo sdig gi gnyen po ste/_/dpal dang ldan zhing lhun che ba/_/dpa' bos de nyid goms par bya/_/sangs rgyas kun bdag sbyor ba yis/_/mdun du yi ges dbang bskur
[\[136a.2\]]pa/_/sangs rgyas lnga ni bstan par bya/_/sngags kyis dbang bskur bstan par bya/_/yi ge brgyad po bsgom du gzhug_/slob dpon gyi ni dbang bskur nas/_/ye shes rnam shes brtan par bya/_/sbyor ba yi ni dbang bskur nas/_/gsang ba thams cad mngon par
[\[136a.3\]]brjod/_/gsang chen de dag thams cad kyis/_/dbang bskur ba ni go 'phang mchog_/bzod pa'i chos ni sngon 'gro bas/_/sems can rnams ni gzir mi bya/_/tshig rtsub 'khyal pa smra min zhing /_/sems can rnams ni sun mi dbyung /_/tshul khrims sdom pa bsrung bya zhing /_/
[\[136a.4\]]skye bo rnams la gtse mi bya/_/bdag nyid shi bar gyur kyang sla/_/sems can srog gcod de lta min/_/rab tu 'bar mer mtshungs pas na/_/gzhan gyi nor la reg mi bya/_/rnal 'byor pa yis brdzun bsrung zhing /_/phan tshun dbye ba'i las mi bya/_/rnal 'byor spyod pa'i rnal
[\[136a.5\]]'byor pa/_/de la brdzun ni yod ma yin/_/spyod pa bag yod bcas pa dang /_/bza' dang longs spyod bag yod bya/_/dga' bar rol pa bag yod cing /_/gtor sogs cho ga bag yod byos/_/rnal 'byor pa ni grub 'dod pas/_/sems can bsten na 'grub par 'gyur/_/
[\[136a.6\]]thams cad shes pa'i slob ma gang /_/sems can dga' ba'i las rnams bya/_/mnyam nyid ye shes las bskyed nas/_/thams cad mnyam nyid blta bar bya/_/rtag tu mnyam pa'i spyod pa can/_/rtag tu rnal 'byor bsam gtan gus/_/bslab pa blangs pas sngon 'gro ba/_/dkyil 'khor
[\[136a.7\]]gtor ma la sogs pa/_/sems can don bya'i tshul khrims rnams/_/bu yis srog bzhin bskyang bar bya/_/gtso bos ji ltar bka' stsal pa/_/de ltar bdag ni bgyid par 'tshal/_/slob ma'i gtso bo la sogs pas/_/sems can thams cad rim bzhin du/_/gnyis med cho ga
[\[136b\]]
[\[136b.1\]]bzhin mchod nas/_/lha la phyag ni 'tshal du gzhug_/slob ma dag ni thams cad dang /_/sems can kun la de nyid bstan/_/dbang bskur ba thams cad dang bslab pa'i cho ga ste nyi shu rtsa drug pa'o//_//de nas slob ma blo ldan pas/_/bla mar yon ni dbul bar bya/_/bu dang chung ma sdug
[\[136b.2\]]pa dang /_/gnyen dang bran pho bran mor bcas/_/yul dang zhing dang khyim dang ni/_/mu tig gos dang gser dang ni/_/dngul dang zangs sogs nor rnams dang /_/'bru ni rnam pa sna tshogs dbul/_/mal stan dag ni thams cad dang /_/mnyes pa'i longs spyod kun phul nas/_/mthar ni bdag
[\[136b.3\]]gi lus nyid kyang /_/slob dpon yon du brtag par bya/_/slob ma gus pa med pa yis/_/dngos grub ring bar the tshom med/_/yon dang dad pa sngon 'gro bas/_/dngos po kun gyis mnyes par bya/_/dri dang me tog bdug pa sogs/_/phyag rgya thams cad mchod par bya/_/rdo rje dril bu'i sgra ldan
[\[136b.4\]]pas/_/bkra shis glu yis dgang bar bya/_/hUM hUM hUM/_mgon khyod yongs su thar pa'ang khyod/_/chos ston pa yang khyod yin te/_/snying rje'i rgyu las byung ba'i gzugs/_/kye gzugs bzang mthar phyin pa yang khyod/_/kye de nyid srid pa las grol khyod/_/rdo rje khyod la phyag 'tshal 'dud/_/
[\[136b.5\]]kye thar pa'i rdo rje khyod nyid do/_/lnga pa'i dbyangs dang bcas pa yis/_/bkra shis bstod sgra nye bar bsdu/_/oM raM ra ma ho hi hi hi hi hUM ho A/_oM ra ma ra ma ho hUM hUM hUM ho haM a/_oM ra ma ra ma phruM phruM phruM phriM hUM hUM phruM phreM a/_oM ra ma ra ma ho g+hu g+hu g+ho a swA hA/_rnal 'byor ma brgyad phreng sngags kyis/_/
[\[136b.6\]]mnyes par byas nas nyi ma dang /_/zla ba dag ni kun du sbyar/_/me tog gis ni snyim pa dgang /_/sems can kun la sems chen pos/_/smon lam dag ni gdab par bya/_/ma brgal ba rnams bdag gis bsgral/_/rnal 'byor bstan bcos go 'phang gnas/_/bya ba dag ni 'phral du
[\[136b.7\]]brtag_/rgyal dbang shis pa brjod pa dag_/thams cad sngon du byin la brtag_/yon bdag la sogs sems can rnams/_/thal mo sbyar te gnas par bya/_/me tog bcas te dung chos chus/_/shis par brjod la 'bad par bya/_/de ring khyod ni 'khor ba yi/_/rgya mtsho las
[\[137a\]]
[\[137a.1\]]ni rang bsgral zhing /_/rdo rje las byung rdo rje dngos/_/sangs rgyas go 'phang dbang bskur zhing /_/myur du sems can thams cad kyi/_/don byed nus pa'i sems dang ldan/_/shis pa dag ni brjod nas su/_/gshegs su gsol ba'i sbyor ba bya/_/bla mar yon dang slob
[\[137a.2\]]mas bzod par gsol ba la sogs pa sngon du 'gro ba'i mchod pa'i cho ga ste nyi shu rtsa bdun pa'o//_//de nas rdo rje dam bcings nas/_/sems can kun la rjes brtse bas/_/oM na maHte hUM/_na ma me hUM/_na mo na maHhUM swA hA/_sku gsung thugs kyi rdo rje yi/_/sngags gsum
[\[137a.3\]]rig pas phyag bya'o/_/rdo rje khu tshur gnyis bcings nas/_/zla ba snying gar btsir nas su/_/nyi ma sa la brkyang nas ni/_/brtan par sngags ni bzla bar bya/_/oM gats+tsha gats+tsha swa b+hA wa naM hUM hA/_'jig rten las 'das pa gshegs su gsol ba'i sngags dang phyag rgya'o/_/oM gats+tsha pA rA nA ga ma na ya hUM
[\[137a.4\]]phaT swA hA/_se gol gsum ni gtogs par bya/_/'jig rten pa kun gshegs su gsol/_/oM g+hi li g+hi li na d+haM hUM swA hA/_/tshon rtsi bsdu ba'i sngags so/_/tshon rtsi dag ni bsdus nas ni/_/chu bo chen por bskyal bar bya/_/lhag ma'i cha yis gtor ma yang /_/lam gyi bzhi mdo 'am chu 'gram
[\[137a.5\]]bskyal/_/oM hi li hi li phu li ma hA phu li pheM phoM phiM swA hA/_lhag ma'i gtor ma la bzlas pa'i sngags so/_/btung dang bza' ba la sogs lnga/_/de nas slar ni mchod par bya/_/dkyil 'khor gnas ni de nyid du/_/tshon rtsi ser po la sogs pas/_/pad+ma 'dab rgyas ge sar bcas/_/lte bar
[\[137a.6\]]ldan pa bris nas su/_/gnyis med gtor ma byin gyis brlab/_/sngar gyi sngags dang phyag rgya dang /_/mchod pa rgya chen thams cad kyis/_/gsang ba'i 'khor lo mchod par bya/_/slob mar bcas pas sngags dang ni/_/bkra shis glu blangs gar yang bya/_/rnal 'byor nam mkha' gang yin
[\[137a.7\]]pa/_/de nyid rnam par snang mdzad gtso/_/rdo rje mkha' 'gro gang yin pa/_/de nyid 'phags ma mA ma kI/_/mkha' 'gro drag mo gang yin pa/_/de nyid na bza' dkar mo yin/_/mkha' 'gro ro langs ma gang yin/_/de ni 'phags ma sgrol ma ste/_/mkha' 'gro gtum mo gang yin pa/_/de nyid sangs
[\[137b\]]
[\[137b.1\]]rgyas spyan ma yin/_/grub pa'i pho nya rnam pa bzhi/_/thams cad rig pa'i lus su byed/_/sangs rgyas zhing sogs zhing rnams la/_/khyad par du ni sbyin la spyad/_/dmangs rigs stong phrag gnyis dag ni/_/bram ze gtsang ma gcig dang 'dra/_/bram ze stong phrag gnyis dag ni/_/dge slong gcig la
[\[137b.2\]]rab tu sbyar/_/dag slang stang phrag gnyis dag ni/_/rdul med pa ni gcig dang mnyam/_/rdul med stong phrag brgyad dag ni/_/ye shes ldan pa gcig dang sbyar/_/ye shes ldan pa stong phrag gnyis/_/slob dpon gcig dang mnyam par brtag_/de ltar sbyin pa'i zhing byas nas/_/blo dang
[\[137b.3\]]ldan pas rtag tu sbyin/_/rnal 'byor rtsa ba'i chos la ni/_/zhing bzang po la sa bon gdab/_/mtshams med pa dang sdig can dang /_/tshon rtsi mthong bas grol bar 'gyur/_/sngags kyis de nyid pham pa yis/_/gtsang ma'i gnas su skye bar 'gyur/_/sbyin bdag bzang po'i rnal
[\[137b.4\]]'byor pa/_/rim gyis myur du byang chub 'gyur/_/srid pa gsum por skur ni rjes chags dul bar ldan/_/'od zer sngon po stong ldan nyi ma brgya stong ldan/_/rnam mang sku dang cha lugs rjes chags sems dpar ldan/_/rnal 'byor nam mkha' mchog gi dbang phyug gar byed rol/_/hUM
[\[137b.5\]]zhes bya ba'i glu yis ni/_/rnal 'byor ma kun chags par bya/_/bkra shis skra ni snyan pa yis/_/shin tu mnyam par gzhag ste blang /_/rdo rje gdan bzhi rgyas pa las/_/stong phrag bcu gnyis mdor bsdus pa/_/de la dngos po tsam bsdus pa/_/snying po mdor bsags zhes bya ste/_/
[\[137b.6\]]sdeb sbyor dang ni tshad ma med/_/rnal 'byor sbas par gyur pa yi/_/brda yi skad kyis bshad pa las/_/don la ston pa'i de nyid bsdus/_/rnal 'byor ma'i rgyud kyi rgyal po gdan bzhi pa las/_/rnal 'byor ma thams cad dang gar dang glu'i rab tu byed pa dang mchod pa'i cho ga rgyas pa'i dkyil 'khor
[\[137b.7\]]gyi sgrub thabs te nyi shu rtsa brgyad pa rdzogs so/_/slob dpon chen po AR+Ya de bas mdzad pa'i rgyud kyi rgyal po dpal gdan bzhi pa zhes bya ba'i dkyil 'khor gyi cho ga snying po mdor bsags pa zhes bya ba rdzogs so//_//rgya gar gyi mkhan po chen po ga ya d+ha ra dang /_bod kyi lo tsA ba 'gos khug pa lhas
[\[138a\]]
[\[138a.1\]]btsas kyis bsgyur cing zhus te gtan la phab pa'o//_//[{D1614}]@##/_/dpal gdan bzhi pa'i za ba don sngon pa shing gcig gi dka' 'grel bzhugs/_@##/_/dpal rdo rje sems dpa' la phyag 'tshal lo/_/gtso mo lha mo thams cad bde/_/de nyid thams cad rab brtson
[\[138a.2\]]mdzad/_/gru gsum pad+ma'i dbus gnas pa'i/_/zla ba nyi ma me yis brgyan/_/pad+ma chen po nyer gnas te/_/yi dgas chen pos gdan byas par/_/gdan skyes rnal 'byor ma bsgoms na/_/myur du dngos grub thob par 'gyur/_/gdan bzhi pa yi rgyud kyi ni/_/lung gi don gyi rjes
[\[138a.3\]]'brangs te/_/shing gcig la sogs dka' 'grel ni/_/rnal 'byor grub phyir bshad par bya/_/dam tshig ma dang sgrub pa pos/_/rnal 'byor pho mo'i dkyil 'khor la/_/gtor ma'i las ni khyad par du/_/nges pa nyid ni sbyar bar bya/_/zla ba yang ngo'i tshes brgyad dang /_/
[\[138a.4\]]bco lnga dang ni bcu bzhi la/_/rang khyim rnal 'byor ma mchod nas/_/phyi nas gtor ma brtsam par bya/_/rang gzhan de bzhin phyi rol dang /_/lus la gnas pa'i lha rnams mchod/_/shing gcig la sogs gnas rnams su/_/gtor dang btung bas yongs su mchod/_/de ltar gyur pa'i sngags
[\[138a.5\]]kyis ni/_/rnal 'byor ma kun mchod par bya/_/de ltar sngags kun ma shes par/_/sngags pas phyi rol spyod byed na/_/bskal pa bye ba brgya bsgrubs kyang /_/lha rnams mnyes par mi 'gyur ro/_/de phyir rgyud rnams thams cad du/_/bcom ldan 'das kyis rtag sbas pa/_/rnal 'byor
[\[138a.6\]]rgyud 'di thams cad la/_/dngos grub thob pa'i rgyu ru ni/_/'di ni rgyas par byas pa la/_/nyon cig bzang po bdag gis bshad/_/oM zhes pa ni mchod pa'i dag_/shing gcig la sogs bdun du ni/_/rgyang grags gcig gi nang rol nas/_/shing gzhan dag ni rnam spangs pa/_/
[\[138a.7\]]shing gcig pa ni thams cad kyis/_/bshad pas shes par mi 'gyur phyir/_/lus ni shing zhes bya bar bshad/_/lag pa yal ga la sogs bya/_/rig byed mtha' yas gsungs pa dang /_/rgyud gzhan dag la de skad gsungs/_/steng gi rtsa ba yal ga 'og_/a shwad zhes
[\[138b\]]
[\[138b.1\]]gsungs mi zad pa/_/me tog 'bras bus yongs su brgyan/_/shing zhes bya bar bshad pa yin/_/lus kyi dbus na a gnas pa'i/_/gsang ba'i shing ni mi shes phyir/_/lte ba nas ni sor bzhin/_/de las lus rten rab tu gnas/_/de las steng 'byung yal ga gsum/_/shing gi
[\[138b.2\]]bu gur yongs su ldan/_/lte snying smin ma'i dbus gnas par/_/thig le gsum ni gsungs pa dag_/steng du 'og tu 'gro ba las/_/yal ga bcu zhes bya bar bshad/_/me tog 'bras bu rtag tu ldan/_/'dab ma brgyad pa shin tu mdzes/_/gang tshe sna las phyir byung srog_/shing gcig pa
[\[138b.3\]]zhes bya bar bshad/_/gsang ba'i shing gi shing chen po/_/gsang ba yi ni gnas na gnas/_/mu stegs nyan sogs thams cad kyis/_/shing de rnam par shes mi 'gyur/_/chos 'byung ba yi tshal chen por/_/de yi dbus su yongs gnas par/_/su kra rak+ta rang 'byung ba'o/_/
[\[138b.4\]]me tog 'bras bus yongs su brgyan/_/de la gnas pa'i rnal 'byor pas/_/thar pa'i dngos grub thob par 'gyur/_/bla ma'i zhal snga'i bka' drin gyis/_/mngon sum nyid du bdag gis bshad/_/pha zhes bya ba su krar brjod/_/ma ni rak+tar yongs su shes/_/yi ge gnyis
[\[138b.5\]]ni kun sbyong ba/_/dur khrod du ni rnam par grags/_/dur khrod shi ba'i tshul du shes/_/yi dgas kyi ni gnas su bshad/_/gang yang pha yis bsdus pa yi/_/gzugs dang kha dog mdzes pa'o/_/ma las byung ba'i gsum gyi dngos/_/de bzhin pha las byung ba'ang gsum/_/'gyur
[\[138b.6\]]ba drug po bsdus pa ni/_/dur khrod du ni rnam par grags/_/de phyir shi ba'i tshal du bshad/_/lus po yis ni brten byas pa/_/dbang po bcu po la sogs kun/_/'dus pa dang ni khu bar 'gyur/_/srog ni dur khrod zhes byar brjod/_/rim gyis 'byung sogs ngo bo ni/_/tshigs bcad dang por
[\[138b.7\]]gang gsungs pa/_/de lta bar ni gsang ba'i gzugs/_/shes rab pad+ma'i mkha' khams su/_/ri dgas 'dzin pa'i tshul gyis su/_/'byung po thams cad ltung ba'i gnas/_/dur khrod du ni yongs su brtag_/ri zhes bya ba'i ri bor bshad/_/lha rnams gnas su sa 'dzin te/_/lus kyang ri
[\[139a\]]
[\[139a.1\]]zhes bya bar brjod/_/gsum 'dus pa ni yang dag ldan/_/dbang po bya yis yongs su gang /_/ri dgas la sogs sna tshogs ldan/_/lus rir gnas pa'i lha rnams ni/_/gtor dang btung bas mchod par bya/_/srog kyang ri zhes bya bar bshad/_rgyu dang mi rgyur bcas pa
[\[139a.2\]]'dzin/_/'bras bu shing gis kun tu gang /_/ba spu rtsa yi phreng bas gang /_/chu ni yongs su 'bab par ldan/_/grub pa'i rnal 'byor ma bsnyen pa/_/pa zhes pa ni pad+mar bshad/_/rba zhes bya ba rdo rjer shes/_/ta zhes pa ni bde ba che/_/de phyir ri la ri zhes brjod/_/gang yang ri yi phyogs gcig gnas/_/
[\[139a.3\]]de la gnas pa'i lha rnams ni/_/mkhas pa yis ni mchod par bya/_/dbang po sgo dgu'i gnas rnams ni/_/sna tshogs cho ga yi ni gnas/_/de phyir gcong rong zhes su bshad/_/srog gi gcong rong gcong rong ni/_/ka zhes pa ni lus kyi dngos/_/de ni srog gi rlung gis bzung /_/de phyir gcong rong
[\[139a.4\]]zhes su btags/_/ye shes bdud rtsi'i chu 'bab pas/_/b+ha ga gcong rong zhes su gsungs/_/gang yang 'dod chags zhu ba yis/_/khu ba yi ni gzugs su gnas/_/ka zhes pa ni myos pa'i mdog_/da zhes pa ni zhu ba'i bdag_/ri zhes pa ni dga' ba'i bdag_/gcong rong de ni de
[\[139a.5\]]ltar bshad/_/phug ni phyi nas bshad tshul gyis/_/sgrub pa po yi gnas su gsungs/_/bye ba brgyad cu'i rnal 'byor pas/_/gang du gnas ni rab brtags pa/_/de ni phug ces bya ba'i ming /_/lus kun de dang 'dra bar gsungs/_/rkang pa'i mthil nas spyi bo'i bar/_/gsang char
[\[139a.6\]]khyab pa rlung gi gzugs/_/rtag tu rlung gi gzugs su gnas/_/phug ces bya bar bshad pa yin/_/gsang ba'i gsang bar gnas pa'i lha/_/de ni lha dang mi la gsang /_/rgyud dang rgyud ni thams cad las/_/sba bar gsang ba yin par bshad/_/skye bo gnas la grong 'dab tu/_/gtor
[\[139a.7\]]dang btung bas mchod par bya/_/dbang po'i grong gis kun tu gang /_/'dab ni lus la rnam par gnas/_/rang gi bdag po'i lha bsgoms la/_/nus pa yis ni mchod par bya/_/lus kyi grong khyer spyi bor gnas/_/'dab ni mtha' yi rnam par gnas/_/dbang du gnas pa'i nang gi gang /_
[\[139b\]]
[\[139b.1\]]grong gi 'dab ces bya bar bshad/_/grong khyer gang la gnas pa ni/_/skye ba'i byin gyi rlabs las byung /_/shes rab dbyings kyi dngos po ni/_/grong khyer bya ba'i ming du gsungs/_/rtse gcig pa dang rtse gnyis pa/_/gsum po dag ni bzhi mdo ru/_/lha yi mchod pa sngar
[\[139b.2\]]bshams te/_/lam du gnas te mchod par bya/_/las bcu la ni gnas pa ni/_/lam zhes pa ni lus la gnas/_/gcig pa rtog pa las byung ba/_/gnyis po gnyis kyis khyad par gyi/_/sum mdo theg pa'i khyad par du/_/rnal 'byor pas ni rtag ces bya/_/
[\[139b.3\]]srog ni sum mdo zhes su gsungs/_/gsher dang dmar ser skam pa yi/_/bzhi mdo ru ni shes par bya/_/skyor ba la sogs rnam pa bzhi/_/steng dang 'og gi khyad par gyi/_/sum mdo zhes ni yongs su grags/_/steng du tshangs pa'i lam zhes bya/_/de bzhin 'og tu
[\[139b.4\]]khyab 'jug dran/_/drag po dbus su rnam par shes/_/lam ni sum mdo dag tu bshad/_/gru bzhi yon tan kun ldan pa/_/gsang ba yi ni pad+mar gnas/_/gru gsum lam gsum du shes bya/_/gnyis kyis gzugs su gnyis su 'gro/_/gang tshe dngos po gcig gyur
[\[139b.5\]]pa/_/'gro ba rnams kyis gnas kyi dngos/_/de ltar lam gcig shes bya ste/_/thar pa yi ni gzugs su gnas/_/btab pa'i lam ni yongs thob pa'i/_/zhing brgyad du ni gnas par bya/_/shin tu dgod dang spyod pa'i gnas/_/de bzhin du ni rigs kyi ri/_/rgyal ba dang ni
[\[139b.6\]]nye rgyal dang /_/de bzhin rab mchog chu yi gnas/_/char pa'i rtse dang de brgyad dang /_/de dag zhing zhes bya bar grags/_/gnas de dag tu 'dug gnas kyang /_/gtor ma a yis mchod par bya/_/zhing gi 'gram na gnas pa ni/_/nye ba yi ni zhing du bstan/_/zhing brgyad dag ni
[\[139b.7\]]gnas rnams ni/_/lus la gnas pa'i bdag gis bshad/_/bla ma'i zhal snga'i bka' drin gyis/_/rim pa ci bzhin bdag gis dgrol/_/shin tu dgod pa kha la gnas/_/spyod ma'i gnas ni smin ma'i mtshams/_/rigs can rna ba dag tu brjod/_/rgyal ba sum mdo yi ni
[\[140a\]]
[\[140a.1\]]mdun/_/nye rgyal de bzhin snying gar gsungs/_/rab mchog sna yi rtse mo la/_/chu yi gnas ni mig tu shes/_/char ba'i rtse mo spyi bor gnas/_/tshan+do ha ni sdom par gsungs/_/gsang ba yi ni pad+mar gnas/_/ze 'bru dang ni ze bar ldan/_/'dab ma brgyad
[\[140a.2\]]kyis rnam par brgyan/_/de lta bas na brgyad du shes/_/ye shes dbang phyug ma dang ldan/_/lus ni zhing zhes bya bar gsungs/_/zhing ma shes rab tu shes bya/_/rnam pa kun gyis stong pas na/_/khyim stong du ni rab tu bshad/_/de na gnas pa'i lha rnams ni/_/cho ga snga mas mchod
[\[140a.3\]]par bya/_/dngos po thams cad rnam spangs pas/_/lus kyang stong pa nyid du brjod/_/khyim stong zhes pa lus la gzung /_/bsgom pas lha rnams bsgoms nas ni/_/sna tshogs mchod pa drug cho gas/_/rtag tu rnal 'byor pa yis mchod/_/gzugs kyi stong pa de nyid ltar/_/na di
[\[140a.4\]]bcu po'ang de bzhin no/_/de la gnas pa'i ye shes ni/_/yid kyi sbyor bas mchod par bya/_/stong pa'i ye shes rdo rje yis/_/gnas gang la ni rab gnas pa/_/chos 'byung zhes bya ba yi khyim/_/ye shes rnam shes dag dang ldan/_/de la gnas pa'i lha mo rnams/_/me tog chu yis mchod
[\[140a.5\]]par bya/_/sgrub pos dngos grub thob pa'i phyir/_/gsang ba las kyang gsang ba ste/_/gang dang gang du gang bsnyen pas/_/de phyir bsnyen pa zhes su gsungs/_/de dag las kyang gnas rgyu ru/_/gnas nas kyang ni mchog tu 'gro/_/'khor ba'i rgya mtsho las brgal ba'o/_/'gram du phyin
[\[140a.6\]]pas chu 'gram gnas/_/rab dga' la sogs sa brgyad dang /_/lags pa'i blo gros dang bcas dgu/_/zhing brgyad khyad par du brjod pa/_/zhing dgu'i bdag por shes par bya/_/'dod pa srog ces byar bar shes/_/sa bon zhes bya dbang phyug go/_/'dod pa las byung nga rgyal
[\[140a.7\]]ni/_/de ni rdo rje 'dzin pa che/_/'dod pa'i spyi bor yongs gnas te/_/rkang pa nas ni spyi bor khyab/_/'dod pa gsum dor bab pas ni/_/der ni 'gro ba gsum po rmongs/_/sa la sogs pa de bzhin drug_/'dod pa yi ni gzugs su gnas/_/gzhan du bdud rtsi lnga yang brjod/_/
[\[140b\]]
[\[140b.1\]]dbang phyug dang sogs dngos grub brgyad/_/mi rnams gang gis sgrub byed pa/_/chung ngu la sogs sgrub par ldan/_/'dod pa lus kyi yan lag ste/_/de nas glang chen zhes su bshad/_/gnas de dag la gnas pa yi/_/lha rnams su ni rab grags pa/_/lnga po lnga po'i bdag nyid
[\[140b.2\]]kyis/_/sngags pas rtag tu mchod par bya/_/dbang po phyogs nas brtsams nas ni/_/ji srid dbang ldan mtshams bar du/_/g.yas dang g.yon du bskor ba yi/_/rim pa brgyad pa shes par bya/_/dang po drag nag ces bya ba/_/rkang pa yi ni mthe bong bar/_/dus med drag
[\[140b.3\]]po zhes grags pa/_/lha mo yi ni 'khor gyis bskor/_/gsang ba'i gnas su drag chen dang /_/lus kyi yan lag kun la khyab/_/lte ba'i gnas la lha byin te/_/sgyu ma yi ni gzugs kyi tshul/_/snying gar gnas pa'i nag po che/_/sgyu ma chen po mchog gi mchog_/gtsigs pa
[\[140b.4\]]kha yi phyogs gnas te/_/rdo rje mtshon ni mtshon chen po/_/'jigs byed mchu la rtag tu gnas/_/'bar ba'i me dang mnyam pa'i 'od/_/mgo bor gnas pa dag pa che/_/tshangs pa'i bug las rnam par byung /_/sna yi bar du rtag gnas pa/_/bgegs kyi rgyal po gtso bo che/_/
[\[140b.5\]]de dag mtshams su gnas pa ni/_/dbang ldan la sogs rim pa bzhin/_/tsa mu N+Di ni mgo bo'i gnas/_/be tA lI ni shing la brten/_/A g+ho tsir ni sum mdor gnas/_/de nyid gsum po lam gsum bzhi/_/mgo zhes bya bar sgra chen po/_/bcu gnyis kyi ni mtshams su
[\[140b.6\]]gnas/_/shin tu dgod pa dgod chen po/_/bgegs med kyi sa ni rnam par 'joms/_/bi bad tsha yis 'joms pa ste/_/snying ga yi ni pad+mar gnas/_/lha mo sgyu ma zhes su grags/_/'gro rnams smos pas rmongs par bshad/_/lha mo u ma klad par gnas/_/klad pas
[\[140b.7\]]ni tshugs 'dod pa ma/_/rgyal mo lha sogs lha mo che/_/na li yi ni gzugs su gnas/_/pus mo byin pa nag po sogs/_/bzhi po dag ni chen po yin/_/dbang mo la sogs lha mo'i tshogs/_/snying ga yi ni pad+mar gnas/_/gzugs la sogs pa'i bye brag drug_/reg
[\[141a\]]
[\[141a.1\]]bya yi ni gzugs su gnas/_/ze'u 'bru la ni a yi gzugs/_/rdo rje sems dpa' rnam par bzhugs/_/ngag 'phrog la sogs lha mo che/_/nye ba'i na li bzhi por 'dod/_/ngag 'phrog ma ni gsang bar gnas/_/'bar byed ma ni spyir gnas te/_/sreg ma dang
[\[141a.2\]]ni mched mar byed/_/dbang phyug chen mo me yi gzugs/_/'jib byed ma ni rkan la gnas/_/rlung gi gzugs can dbang phyug ngag_/'jigs pa'i gzugs kyi lha mo ni/_/mkha' 'gro ma dang 'dus pa'i tshul/_/lce yi rtsa bar gnas pa yi/_/de ni chu yi gzugs su gnas/_/
[\[141a.3\]]'jigs byed la sogs lha mo bzhi/_/lam bzhi ru ni gnas pa yin/_/rnal 'byor rnal 'byor ma yi tshogs/_/de ni sgra yi gzugs su gnas/_/thod pa'i phreng gis phreng bcings pa'i/_/lha mo bzhi ni chen mo yin/_/thig le gnas na rtags 'byung ba/_/shak+ti yi ni gzugs su
[\[141a.4\]]gnas/_/ral gri la sogs 'dzin pas brgyan/_/lag pa dang ni rkang par gzhag_/'dod pa la sogs nyon mongs gcod/_/rgol ba thams cad phyi mthar byed/_/bgegs rnams thams cad 'joms pa'i lta/_/pad+ma dbyings kyi rjes su 'gro/_/zhi sogs las kyi dngos grub
[\[141a.5\]]dang /_/mkha' 'gro ma la sgrub pa la/_/de bzhin gshegs pa'i sku chen po/_/rdo rje sems dpa' khyab pa'i gtso/_/bdag nyid de ltar bsgoms nas ni/_/kun tu sngags pa yis ni mchod/_/bza' dang btung ba gos dag kyang /_/phreng ba dri dang gos la sogs/_/lus kyi de nyid la
[\[141a.6\]]gnas te/_/rnal 'byor rig pas rtag tu mchod/_/ji ltar de nyid rjes 'brang ste/_/de yi gtor las cho ga bshad/_/khrag ni rab tu mchod sbyin te/_/chu yi gnas ni de bzhin nya/_/til gyi khur ba char ba'i rtse/_/shin tu dgod pa mkhur skya ba/_/kha dog lnga pa spyod pa'i gnas/_/sha
[\[141a.7\]]ni rigs kyi ri'u gsungs/_/A li de bzhin rgyal ba'i gnas/_/nye bar rgyal ba'i ba dan gsungs/_/zhi brgyad kyis ni mtshan pa'o/_/de nas zhing gi bdag po rnams bshad par bya ste/_/shar phyogs su ni shin tu dgod pa la/_/zhi ba'i mig can gser bsreg pa'i mdog lta
[\[141b\]]
[\[141b.1\]]bu phyag na rdo rje bsnams shing ka dam ba la gnas pa'o/_/me'i phyogs su ni spyod pa nag mo'i lha mo kha dog dmar mo/_/phyag na shak+ti bsnams shing ka rany+dza la gnas pa'o/_/lho phyogs su ni ki li gi ris mtshan pa'i lha chen po kha dog nag po dbyug pa bsnams pa'o/_/bden bral
[\[141b.2\]]du ni rgyal ba can te/_shing nim pa la gnas pa/_phyag na ral gri bsnams pa du ba'i mdog can zhal 'bar ba dang /_nub phyogs su ni nye rgyal te sgyu 'phrul chen po dang /_shing a shwat+tha la gnas pa'i zhags pa bsnams pa'o/_/rlung gi phyogs su ni mchod sbyin la
[\[141b.3\]]rlung gi shugs can te/_ba dan bsnams shing rlung gi mdog can shing u dum bA ra la gnas pa'o/_/byang gi phyogs su ni shing ka ri dbyug pa bsnams pa la/_kha dog ser bo shing ta la la gnas pa'o/_/dbang ldan gyi phyogs su ni char pa'i rtse la rna bo che/_mdog
[\[141b.4\]]dmar po rtse gsum pa bsnams pa/_shing wa ta la gnas pa'o/_/de dag ni shing gi bdag por shes par bya zhing mkha' 'gro ma lnga'i rang bzhin nyid do/_/karkaDa dang ro hi ta ni sna'i steng du'o/_/chu srin dang mo hi ta ni sna'i 'og tu'o/_/bi bA dang tsa ba na dang /_k+ShuM dang du ba dang
[\[141b.5\]]me'o/_/seng ge dang mi ki ri dang /_hUM dang pad+ma dang sa'o/_/gzhon nu ma dang /_bi tri dang /_dkar mo dang /_suM dang chu'o/_/'dod pa dang gzhu dang /_yuM dang rlung ste/_de dag sna bug g.yas pa la'o/_/glang dang kuM ma dang k+Sh+m+r+yuM dang ro tsa na dang me'o/_/bum pa dang mo hi ta dang /_h+m+r+yuM dang dri med
[\[141b.6\]]gsum dang sa'o/_/nya dang b+ha tra dang s+m+r+yuM dang chu dang sa'i gdugs so/_/'khrig pa dang chu srin dang y+m+r+yuM dang dbye ba dang rlung ngo /_/de dag sna bug g.yon pa la'o/_/srid dang aM dang ye shes dang /_rdo rje sems dpa' dang nam mkha'o/_/a dang ye shes mkha' 'gro ma dang /_/lug dang
[\[141b.7\]]rnam par shes pa dang /_nam mkha'i rtsa'o/_/bla ma'i zhal gyi rim pa 'di ni dngos grub 'dod pa'i phyir gsang bar bya'o/_/dang po la ni nor btang bya/_/gnyis pa la ni nor bsdu'o/_/gsum pa la ni zhing las bya/_/bzhi pa la ni sa bon gdab/_/lnga pa la ni khyim du 'jug/_/
[\[142a\]]
[\[142a.1\]]drug pa la ni khyim bzhi'i gnas/_/bdun pa la ni las bya ba/_/gos dang rgyan dang longs spyod rdzogs/_/song ba dag ni phyir mi ldog_/sangs rgyas dngos grub sgrub rnams kyis/_/bla ma mchod phyir rang phyag rgya/_/rang gi phyag rgya bstan pa yis/_/dngos grub thob par
[\[142a.2\]]rgyud las gsungs/_/gzhan las dngos grub thob mi 'gyur/_/phyi rol bskul pas dam tshig med/_/dpal ldan sangs rgyas kun gyi dngos/_/slob dpon byang chub rdo rje nyid/_/dngos rnams sgyu ma lta bu la/_/spro ba dang ni bsdu ba mdzad/_/rnal 'byor chen po skal ldan rnams/_/
[\[142a.3\]]sdig pa rnams ni rnam byang zhing /_/bsod nams rnams ni 'phel ba rnams/_/bde ba can du 'gro par shog_/shing gcig pa'i dka' 'grel slob dpon 'phags pa'i lha'i zhal snga nas mdzad pa rdzogs so/_/[{D1615}]@##/_/rgya gar skad du/_badzra g+haN+Ta pU dza kra ma sA d+ha naM/
[\[142a.4\]]bod skad du/_rdo rje dril thabs kyis mchod pa'i thabs kyi rim pa/_/dpal rdo rje can la phyag 'tshal lo/_/sgrib gnyis spong zhing tshogs gnyis bsgrub/_/mchod pa dag la rtag dga' phyir/_/rdo rje dril bu'i sgrub pa ni/_/bde mchog gsad la btud de bshad/_/yid dang mthun
[\[142a.5\]]zhing dben gnas su/_/yang dag don ldan rnal 'byor gyis/_/rdo rje dril bu byin gyis brlab/_/mdzes pa'i maN+Dal steng dag tu/_/me tog tshom bu gnyis bzhag ste/_/rdo rje dril bu steng du bzhag_/dang por dag pa'i khrus bya ste/_/mos pa tsam gyis lhar bskyed nas/_/'od kyis
[\[142a.6\]]brtag gnyis sbyang bya ste/_/stong pa'i ngang las AHhUM bskyed/_/de nas rdo rje dril bu gnyis/_/de nas dpal ldan yab yum bskyed/_/de la ye shes 'khor lo gzhug_/gnyis med bstim nas dbang bskur zhing /_/byin gyis brlabs nas mchod cing bstod/_/de 'od zhu las
[\[142a.7\]]rdor dril gyur/_/bzlas pa byas nas blang bar bya/_/g.yon gyis steng 'og tshul du blang /_/de nas g.yas su rdo rje blang /_/snying ga dag tu bzung nas ni/_/dril bu g.yon gyi dku ru bsten/_/de nas g.yon du gar bcas te/_/g.yas la thug pa dgu ru bskor/_/de nas gong
[\[142b\]]
[\[142b.1\]]bzhin gzung bar bya/_/dang po thun mong bshad bya ste/_/gar bskor rdo rje dril bu gnyis/_/gong bzhin 'dzin pa bca' ba ste/_/de nas dril bu len gsum dkrol/_/de nas gnyis kas lan gsum ste/_/tha mas steng du bskor nas ni/_/gar bskor gong bzhin 'dzin pa ni/_/
[\[142b.2\]]kun gyi sngon du 'gro ba yin/_/ba dan phyar ba'i rnam pa la/_/drang por 'dzin dang dril bu 'khrol/_/rdo dril gsor gsil bcas pa la/_/gnyis ka 'dzin pa sbyor min te/_/dkrol ba ba dan g.yob pa la/_/dang po la sogs lugs bzhin te/_/ba dan mi g.yo ba bting pa la/_/
[\[142b.3\]]mi dkrol mi gsor so ru bzhag_/ba dan 'gugs pa'i dus dag tu/_/dran pa chu bur bzhin du dkrol/_/sems can don brtson gyur pa na/_/mdung thabs zhes ni bya ba ste/_/nyon mongs tha ba 'bigs pa'i tshul/_/dang po dril bu gsum yin te/_/g.yas su 'phang pa'i
[\[142b.4\]]'bigs bzhin te/_/g.yon du gnyi gas byed pa yin/_/sgrib pa gnyis ni 'joms pa ste/_/lan gsum bskor ba dngos grub len/_/steng du bskor ba brtan par byed/_/snying gar bzung bas bkrag mdangs bskyed/_/don grub sbyor ba bshad bya ste/_/g.yas kyis rgya gram sbyor
[\[142b.5\]]ba dang /_/g.yon dang dbus kyi sbyor ba ni/_/sku gsung thugs kyi sbyor ba ste/_/snying ga la ni rten par byed/_/dril bu'i cha la rab brtags nas/_/spyi bo mgrin pa snying ga yi/_/thad kar 'dzin cing bskor ba ni/_/sa 'og sa bla sa steng gi_/_srid gsum sprul pas 'grub pa'o/_/rdo
[\[142b.6\]]rje sems 'gugs sbyor ba la/_/dang por phar la spros pa ni/_/rang gi mchod pa byed pa ste/_/snying gar 'gugs pa dngos grub len/_/rdo rje bsnol brtan zhes bya ba/_/gnyis ka'i dbang du byas pa ste/_/kar 'dzin gnyis kyi thad ka ru/_/bzung ba steng 'og byed pa'o/_/g.yas
[\[142b.7\]]brtan pa ni thabs yin te/_/g.yon brtan pa ni shes rab yin/_/gnyis brtan pa ni sbyor ba'o/_/gong du sbyor ba'i byang chub sems/_/gnyis brtan nas ni 'bul bar byed/_/de yis rgyal ba thams cad mnyes/_/rol pa'i cho ga byed pa ni/_/lag pa bsnol mar
[\[143a\]]
[\[143a.1\]]byed pa ste/_/shes rab ye shes gnas skabs dang /_/gsang ba yi ni spyod pa dang /_/gsang ba'i spyod pa'i skabs su shod/_/gzhan yang yon tan brjod las 'das/_/bla med gsang ba'i bla na med/_/gtso bo mchog gi las sbyor ba/_/khyad par gyi ni
[\[143a.2\]]bshad bya ste/_/dang po'i las dang tha ma'i las/_/gong ma bzhin te thun mong ngo /_/'khor lo 'dzin sogs lnga po dang /_/snying gar 'dzin pas shes par bya/_/mdun du spos phor 'dzin pa dang /_/gyen la me tog 'thor ba dang /_/sor mo mar me'i tshul du bsgreng /_/
[\[143a.3\]]gdengs pas byug pa'i tshul du byug_/mnyes pa yi ni thabs su bshad/_/zhi ba yi ni sbyor ba ste/_/rdo rje dri bu'i thad bzung nas/_/gang la phog pas de byed bsam/_/rgyas pa steng du 'phyar ba ste/_/ye shes khams gsum bcud len byed/_/dbang ni gyen la phyogs nas su/_/lag
[\[143a.4\]]pa'i 'og tu 'jug tshul lo/_/drag po gsang ba'i cho ga ni/_/gdul bya mdun du gnas pa la/_/steng du 'phyar zhing thur du 'gugs/_/rengs pa yi ni sbyor ba ste/_/gdul bya mdun du bas ma bya ste/_/gyen thur thad kar phyar ba yis/_/spyi bo rkang pa'i bar dag tu/_/rdo rje ring po bsgeng
[\[143a.5\]]bar byed/_/bstab pa'i cho ga'i las byed pa/_/rdo rje gdengs ba'i sbyor ba yis/_/thur bsags la ni len pa ste/_/gyen du phyar nas bteg byas nas/_/de nas mdun du bstan pa'o/_/de la sogs pa'i sbyor ba mchog_/gsang ba de nyid rjes 'brangs nas/_/blo dman don du
[\[143a.6\]]bshad pa yin/_/'di la nyes par gyur pa kun/_/'phags dang mkhas la bzod par gsol/_/bdag gis 'di brtsams bsod nams kyis/_/khams gsum thams cad bla med shog_/rdo rje dril thabs kyis mchod pa'i rim pa slob dpon 'phags pa ltas mdzad pa
[\[143a.7\]]rdzogs so//[ {D1616}]@##/_/rgya gar skad du/_shrI tsa tuHpI Tha sA d+hA no pi ka_/bod skad du/_dpal gdan bzhi pa'i sgrub pa'i thabs/_thugs rje chen po 'phags pa spyan ras gzigs dbang phyug la phyag 'tshal lo/_/dngos dang dngos med ngang las dpe mtshan ldan/_/
[\[143b\]]
[\[143b.1\]]de las 'gro ba'i don mdzad la btud de/_/bcu dang gsum po mngon du bya ba'i thabs/_/rgyud na mi gsal bsdus te bri bar bya/_/de la re zhig slob dpon bum pa dang gsang ba'i dbang thob cing /_rig pa nges pa des/_mchog dang thun mong gi dngos grub thob par bya ba'i phyir 'jug
[\[143b.2\]]par bya'o/_/yid du 'ong ba'i sa phyogs kyi/_/gnas dag tu ni bsten nas su/_/bla re dag ni bre bar bya/_/sna tshogs gos ni dpyangs nas su/_/ba dan rgyal mtshan bsgreng bar bya/_/g.yer ka dra bas mdzes par bya/_/gnas bcu dag ni kun du yang /_/de bzhin dri yi dkyil
[\[143b.3\]]'khor bya/_/mnyam med sems kyi dri yis ni/_/gru bzhi par ni byug par bya/_/lus la ste'u 'jog tsan+dan byug_/sems ni mnyam par gnas pa ste/_/bzod pa'i me tog rnal 'byor pas/_/'bad dang ldan pas dgram par bya/_/mnyam nyid bsgoms pa'i bdug pa yis/_
[\[143b.4\]]rang bzhin dag pas bdug par bya/_/shes rab mar me'i snang ba ste/_/khams gsum gyi ni mun pa rnams/_/mar me 'di yis bcom nas su/_/ci ltar 'dod bzhin snang bar bya/_/mchod pa dgram par byas nas kyang /_/bde ba'i stan la 'dug nas su/_/oM badzra prA ka
[\[143b.5\]]ra hUM phaT/_lag g.yon thal mo phar bstan te/_/g.yas pa khu tshur rgyab sbyar nas/_/dbang ldan phyogs tshogs bskor bar bya/_/ra ba'i sngags dang phyag rgya'o/_/lag pa gnyis ni brkyang nas su/_/phan tshun chen mor reg par bya/_/oM rdzu swA hA/_dra ba'i sngags dang phyag rgya'o/_/g.yon
[\[143b.6\]]pa khu tshur bcings nas su/_/mthe bong 'og tu brkyang par bya/_/oM bruM swA hA/_phur pa'i sngags dang phyag rgya'o/_/rnam par dag pa dang phan yon ni rgyud las shes par bya'o/_/rang gi snying ga'i zla dbus su/_/sa bon hUM gi 'od zer gyis/_/bla ma sangs rgyas snang byas la/_/tshigs bcad
[\[143b.7\]]'di ni brjod par bya/_/bdag ming 'di zhes bgyi ba ni/_/bla ma'i zhabs lham la phyag 'tshal/_/mkha' 'gro ma rnams la yang 'dud/_/sangs rgyas rnams la skyabs su mchi/_/'od zer de las byung ba yi/_/lha mo lag na spos la sogs/_/thogs pas mchod pa byas par
[\[144a\]]
[\[144a.1\]]bsam/_/sdig pa bgyis dang bgyid du stsal/_/rjes yi rang ba so sor bshags/_/sangs rgyas byang chub sems dpa' dang /_/nyan thos rang rgyal ma lus dang /_/'jig rten dge ba'i rtsa ba la/_/kun nas bdag ni yi rang ngo /_/chos kyi 'khor lo bskor bar 'tshal/_/
[\[144a.2\]]mya ngan mi 'da' bzhugs su gsol/_/dus 'di nas ni sangs ma rgyas/_/bar du lam ni bsten par bgyi/_/bdag gi lus kyang dbul bar bgyi/_/bdag ming 'di zhes bgyi ba ni/_/dus 'di nas bzung ji srid du/_/byang chub snying por mchis kyi bar/_/ji ltar dus gsum mgon po
[\[144a.3\]]rnams/_/yang dag byang chub nges mdzad pa/_/de bzhin bla med byang chub sems/_/dam pa bdag gis bskyed par bgyi/_/sangs rgyas rnal 'byor skyes sdom pa/_/sangs rgyas chos dang dge 'dun te/_/bla na med pa'i dkon mchog gsum/_/deng nas brtsams te mchog tu bzung /_/
[\[144a.4\]]bslab pa yi ni tshul khrims dang /_/dge ba'i chos ni bsdu ba dang /_/sems can don ni tshul khrims gsum/_/bdag gis so sor brtan por gzung /_/rdo rje rigs mchog chen po la/_/rdo rje dril bu phyag rgya yang /_/yang dag nyid du gzung bya zhing /_/slob dpon dag kyang bdag gis
[\[144a.5\]]gzung /_/rin chen rigs mchog rnal 'byor gyis/_/dam tshig yid du 'ong ba la/_/nyin re bzhin du dus drug tu/_/sbyin pa rnam bzhi stsal bar bgyi/_/byang chub chen po las byung ba'i/_/pad+ma'i rigs mchog dag pa la/_/phyi dang gsang ba'i theg pa gsum/_/dam chos
[\[144a.6\]]rab tu gzung bar bgyi/_/las kyi rigs mchog mthon po la/_/mchod pa ci nus bgyi ba dang /_/sdom pa thams cad ldan par bgyi/_/bla na med pa'i byang chub sems/_/dam pa de ni bskyed bgyi zhing /_sems can kun gyi don gyi phyir/_/sdom pa ma lus gzung bar bgyi/_/ma bsgral pa
[\[144a.7\]]rnams bsgral ba dang /_/ma grol ba rnams bdag gis dgrol/_/dbugs ma phyin pa dbugs dbyung zhing /_/'gro kun mya ngan 'das la dgod/_/byams dang snying rje dga' ba dang /_/btang snyoms bzhi po bsam par bya/_/de nas hUM gi me lce yis/_/snod bcud thams cad stong
[\[144b\]]
[\[144b.1\]]par bsgom/_/oM swa b+hA wa shud+d+haHsarba d+harmaHsab+hA wa shud+d+ho\u0f85haM/_mnyam nyid stong par bsams nas su/_/de yi dbus su bltas nas kyang /_/der ni mtshan ma brtag par bya/_/mar me'i 'od kyis zhi ba ste/_/dmar po rdul gyis rgyas pa'o/_/nyi ma'i dkyil 'khor ltar snang ba/_/
[\[144b.2\]]chags pa la sogs 'grub par 'gyur/_/mthar ni du ba nag mthong na/_/mngon spyod du ni rab tu grags/_/rlung gi mdog ltar 'khrug pa yis/_/de yi mod la bsgrag par 'gyur/_/zla ba dkar po'i 'od zer ltar/_/thams cad du ni dkar mthong na/_/rnal 'byor 'grub par shes
[\[144b.3\]]par bya/_/blo ldan 'gro ba'i yang dag gnas/_de yi nang du bsam pa ni/_/yuM las rlung gi dkyil 'khor bskyed/_/k+ShuM las me yi dkyil 'khor bsam/_/de steng suM las chu rang bzhin/_/hUM las gser gyi sa gzhi dang /_/ri rab chen po bsam par bya/_/de steng hUM las
[\[144b.4\]]gzhal yas ni/_/khang pa brtsegs pa bsam pa ste/_/gser las byung ba'i grong khyer mchog_/rin chen bdun po rnams kyis spras/_/g.yer ka'i dra ba'i phreng ba dang /_/dra ba dra phyed sogs pas brgyan/_/dbus dang phyogs bzhir seng ge'i gdan/_/nyi ma'i dkyil 'khor gyis
[\[144b.5\]]brgyan par/_/'byung po glang po me mtshams su/_/rin chen bum pa gang ba'o/_/bden bral du ni ma he'i gdan/_/sbrul gyi gdan ni rlung mtshams su/_/sgo bzhir yi dgas gdan dgod bya/_/dbus kyi nyi ma'i gdan steng du/_/rang gi dbugs las byung ba yi/_/hUM las rdo rje rtse lnga pa'o/_
[\[144b.6\]]oM badzra shud+d+haHsarba d+harmA badzra shud+d+ho\u0f85haM/_de las ye shes mkha' 'gro bskyed/_/sems dpa' yi ni skyil krung can/_/skra grol bas ni g.yogs pa ste/_/sangs rgyas lnga yis mdzes par byas/_/kha dog sngon po drag chen mo/_/sbrul gyi rgyan gyis rnam par klubs/_/bzhad
[\[144b.7\]]dang khro dang sgeg pa yis/_/zhal gsum po ni spyan gsum mo/_/ha har bzhad cing 'jigs pa ste/_/na bza' dmar pos shin tu mdzes/_/kha T+wAM gyen du bsgreng ba dang /_/gnyis pa na ni dgra sta nyid/_/gsum pa na ni rdo rje thogs/_/g.yon pa dril bu sgra sgrogs shing /_/gnyis pa na
[\[145a\]]
[\[145a.1\]]ni snod nyid de/_/gsum pa de bzhin ral gri 'phyar/_/'od zer sna tshogs 'phar ba ru/_/dbus su mkha' 'gro ma bsgom bya/_/oM yo ga shud+d+haHsarba d+harmA yo ga shud+d+ho\u0f85haM/_ye shes kyi ni shar phyogs su/_/bdag gi chu las byung ba yi/_/suM las rdo rje
[\[145a.2\]]mkha' 'gro bsgom/_/kha dog dkar po shin tu mdzes/_/skra grol bas ni rnam par klubs/_/phyag gnyis sems dpa'i skyil krung can/_/rgyan rnams kun gyis rnam par brgyan/_/phyag na kha T+wAM rnal 'byor snod/_/shin tu mdzes pa'i na bza' klubs/_/'od zer sna
[\[145a.3\]]tshogs 'bar ba'o/_/ye shes kyi ni byang gi shar/_/bdag gi me las byung ba yi/_/k+ShuM las byung ba'i drag mor bskyed/_/kha dog ser mo shin tu mdzes/_/sems dpa' yi ni skyil krung bcas/_/skra grol bas ni brgyan pa ste/_/sbrul gyi rgyan gyis rnam par
[\[145a.4\]]klubs/_/sku la na bza' mdzes pa mnabs/_/phyag gnyis kha T+wAM rnal 'byor snod/_/ye shes kyi ni nub phyogs char/_/bdag gi rlung las byung ba yi/_/yuM las mkha' 'gro ro langs ma/_/phyag gnyis sems dpa'i skyil krung can/_/kha dog dmar po kun du
[\[145a.5\]]'od/_/kha T+wAM rnal 'byor snod bsnams shing /_/skra grol bas ni mdzes pa ste/_/lus kun sprul gyi rgyan gyis brgyan/_/shin tu mdzes pa'i na bza' gsol/_/'od zer sna tshogs 'bar bar bsam/_/ye shes kyi ni lha yi char/_/sa yi ye shes las byung ba'i/_/hUM las mkha'
[\[145a.6\]]'gro gtum mo bsgom/_/sems dpa' yi ni skyil krung can/_/kha dog sngon po shin tu mdzes/_/kha T+wAM rnal 'byor snod bsnams shing /_/rgyan rnams kun gyis klubs pa ste/_/skra grol bas ni shin tu mdzes/_/ha har dgod pas 'jigs par mdzad/_/'od zer sna
[\[145a.7\]]tshogs 'bar ba'o/_/dpal ldan gyi ni phyogs kyi char/_/seng ge'i gdong ni bsam bya ba/_/kha dog dmar zhing ser ba ste/_/glang po yi ni stan la bzhugs/_/rdo rje lcags kyu sdigs mdzub can/_/shin tu mdzes pa'i na bza' gsol/_/'od zer sna tshogs
[\[145b\]]
[\[145b.1\]]'bar ba yis/_/'bar ba'i lus can bsgom par bya/_/me mtshams bstab mo zhes bya ba/_/rin chen bdun gyi stan la bzhugs/_/phyag gnyis kha dog dkar zhing sngo/_/shin tu mdzes pa'i na bza' gsol/_/phyag na lcags kyus brgyan pa ste/_/g.yon pa sdigs mdzub
[\[145b.2\]]zhags pa can/_/'od zer sna tshogs 'bar ba yis/_/'bar ba'i lus can bsgom par bya/_/bden bral lha mo ce spyang mo/_/ha har bzhad pas 'jigs par mdzad/_/ma he yi ni stan la bzhugs/_/mdog ni dmar zhing sngo ba ste/_/sku la na bza' mdzes pa gsol/_/
[\[145b.3\]]phyag gnyis lcags kyu zhags pa dang /_/sdigs mdzub kyis ni shin tu mdzes/_/sbrul gyis brgyan zhing rnam par klubs/_/'od zer sna tshogs 'bar ba yi/_/'bar ba'i lus can bsgom par bya/_/rlung mtshams lha mo 'ug pa mo/_/kha dog ser zhing dmar ba ste/_/klu yi stan
[\[145b.4\]]la yang dag bzhugs/_/rgyan yang de nyid sbyar bar bya/_/phyag gnyis sems dpa'i skyil krung can/_/sdigs mdzub lcags kyu zhags pa bsnams/_/'od zer sna tshogs 'bar ba yi/_/'bar ba'i lus can bsgom par bya/_/dbus kyi mkha' 'gro ma brgyad kyi/_/phyi rol dag
[\[145b.5\]]ni rnam bzhi la/_/shar du mkha' 'gro phuM las skyes/_/phyag gnyis kha dog dkar po ste/_/yi dgas kyi ni stan la bzhugs/_/sbrul gyi rgyan gyis klubs pa ste/_/shin tu drag cing skra grol ba/_/'od zer sna tshogs yang dag 'bar/_/lag gnyis kha ru bcug nas ni/_/ha har bzhad
[\[145b.6\]]pas shin tu 'bar/_/byang du 'bar ma pheM las bskyed/_/kha dog ser po shin tu drag_/spyi bo'i steng du lag pa gnyis/_/thal sbyar me mar lta bur 'bar/_/drag po'i gzugs can 'tshigs pa ste/_/shin tu mdzes pa'i na bzas brgyan/_/yi dgas kyi ni stan la bzhugs/_/'od
[\[145b.7\]]zer me ltar 'bar ba bsgom/_/nub tu 'jigs byed phroM las bskyed/_/kha dog dmar mo 'jigs su rung /_/yi dgas kyi ni stan la bzhugs/_/shin tu mdzes pa'i na bzas brgyan/_/lag gnyis snyim par sbyar byas nas/_/khrag gi rgyun ni 'thung bar mdzad/_/me ltar 'bar
[\[146a\]]
[\[146a.1\]]zhing shin tu gsal/_/'jigs byed drag mo bsgom par bya/_/lho ru 'phrog byed phriM las byung /_/kha dog sngon po kun du 'od/_/yi dgas kyi ni stan la bzhugs/_/skra grol bas ni brgyan pa ste/_/shin tu 'bar ba'i na bzas brgyan/_/sprul gyi rgyan gyis klubs pa ste/_/
[\[146a.2\]]sdigs mdzub dang ni gtun shing thogs/_/sems can sems ni rmongs par byed/_/'od zer me ltar 'bar zhing grags/_/kun rig pas ni thams cad bsgom/_/de nas ba dan gsum pa'i phyag rgyas bsrung bar bya ste/_/mgo bor ni k+ShuM ngo /_/mig tu ni hUM ngo /_/sna dang rna ba gnyis la yuM ngo /_/
[\[146a.3\]]khar suM mo/_/mgrin par smraM ngo /_/nam tshong du h+m+r+yuM ngo /_/snying gar y+m+r+yuM ngo /_/lte bar k+Sh+m+r+yuM ngo /_/de nas rang gi sa bon las 'od zer 'phros pas/_sangs rgyas la bskul bas lha mo mang po byung ste/_/dbu rgyan dang bum pa la sogs pas dbang bskur bar bsam mo/_/bdag gi dbugs
[\[146a.4\]]kyi 'od zer gyis/_/mkha' 'gro ma rnams spyan drangs te/_/de dag gi ni gzugs mdun du/_/dam tshig rnams ni bstan par bya/_/khu tshur gnyis ni bcings nas su/_/dbu ma gnyis ni brkyang nas su/_/rtse mo phan tshun sprad nas ni/_/ye shes lha mo bstan par bya/_/lag
[\[146a.5\]]gnyis phan tshun sbyar nas ni/_/dbu ma dang ni mthe bong sprad/_/cung zad cig ni bskyod par bya/_/shar phyogs rdo rje ma la bstan/_/khu tshur mnyam par bcings nas su/_/mthe bong gnyis ni brkyang byas la/_/byang gi phyogs nas brtsams nas su/_/rgya 'di drag mo la bstan bya/_/
[\[146a.6\]]phyag rgya de nyid bcings nas su/_/mthe'u chung gnyis ni brkyang bar bya/_/nub tu gnas pa'i ro langs ma'i/_/phyag rgya ru ni sbyar bar bya/_/phyag rgya de nyid bcings nas su/_/gung mo gnyis ni brkyang bar bya/_/lho phyogs phyag rgyar bshad pa ste/_/de ni phyag rgya bzhi pa'o/_/rdo rje khu tshur gnyis
[\[146a.7\]]bcings nas/_/khro bo gnyis ni brkyang nas su/_/rtse mo sprad de gnas pa ni/_/mtshams bzhi yi ni phyag rgya yin/_/lag gnyis thal mo khar bcug nas/_/phuM zhes bya bar sbyar bar bya/_/shar phyogs mkha' 'gro'i phyag rgya yin/_/lag g.yon thal mo kha sbyar nas/_/spyi bo ru ni gzhag
[\[146b\]]
[\[146b.1\]]par bya/_/byang du gnas pa'i 'bar ma la/_/phyag rgya 'di ni bstan par bya/_/phyag 'tshal thal mo sbyar nas su/_/kha ru bcug ste hUM zhes bya/_/nub phyogs lha mo 'jib byed ma'i/_/phyag rgya ru ni sbyar bar bya/_/lag gnyis kun du bskor nas su/_/sor mo rnams kyi rtse mo ru/_/
[\[146b.2\]]gsang ba'i gnas su bzhag nas kyang /_/lho phyogs 'phrog byed ma la gnas/_/bskyed pa'i dus su brkyang pa ste/_/phyag rgya'i dus su oM dang ni/_/swA hA'i bar du spel te bzlas/_/dam tshig lha mo rnams la ni/_/rdo rje khu tshur gnyis bcings nas/_/g.yon pa snying gar gzhag
[\[146b.3\]]nas su/_/g.yas pa mchan khung gzhug par bya/_/dam tshig sems dpa' rnams la bstan/_/sngags ni oM hUM swA hA zhes so/_/de ltar ye shes sems ma dang /_/dam tshig sems ma rnams la ni/_/dam tshig so sor bstan nas kyang /_/gnyis su med par bsam par
[\[146b.4\]]bya/_/da ni mchod pa 'byung ste/_/khro bo dang mthe bong sbyar la lhag ma brkyang ste/_oM puSh+pa mA le hUM swA hA/_me tog gi sngags dang phyag rgya'o/_/me tog gi phyag rgya las dbu ma bsgreng ba dang /_/oM d+hU pe shwa ri hUM swA hA zhes pa ni bdug pa'o/_/khu tshur las mthe bong brkyang ba
[\[146b.5\]]dang /_oM badzra tIk+Sh+Na dI pe hUM swA hA/_zhes pa mar me'o/_/lag pa g.yas brkyang ba dang /_oM gan+d+he hUM swA hA zhes pa ni dri'i sngags dang phyag rgya'o/_/lag pa gnyis brkyang ste/_gung mo'i rtsar mthe bong bskyod pa dang /_/oM ku ru ku ru ma hA pa li hUM swA hA/_zhes bya ba ni gtor ma'i
[\[146b.6\]]sngags dang phyag rgya'o/_/phyi nas mchod pa nyi shu yis/_/ye shes can gyis mchod par bya/_/hUM zhes bya ba'i glu blang zhing /_/rnal 'byor ma kun mnyes par bya/_/rdo rje khu tshur gnyis bcings la/_/rked pa'i mtshams su bzhag nas ni/_/yan lag gsum du hUM gis bskyod
[\[146b.7\]]mi wang tshul du bsgreng ba dang /_/gling bu'i tshul du 'bud pa dang /_/zangs dung tshul du 'bud pa dang /_/dkrol ba'i tshul du dkrol ba dang /_/pa Ta ha ltar brdung ba dang /_/gar gyi tshul du bskyod pa dang /_/bsil yab tshul du g.yob pa dang /_/rgyal mtshan tshul du bsgreng
[\[147a\]]
[\[147a.1\]]ba dang /_/bla re'i tshul du bre ba dang /_/ba dan tshul du 'phyar ba dang /_/gdugs kyi tshul du dgab pa dang /_/rdza rnga'i tshul du brdung ba dang /_/rnga zlum tshul du brdung ba dang /_/'dzum pa'i tshul du bzhad pa dang /_/khro bo'i tshul du khro ba dang /_/sgeg pa'i tshul du
[\[147a.2\]]sgeg pa dang /_/'gying ba'i tshul gyis rol pa dang /_/phyag 'tshal tshul du 'dud pa ste/_/mda' 'dren nu ma 'khyud pa dang /_/nyi shu'o/_/rnal 'byor ma brgyad de nyid kyis/_/dngos po kun gyis mchod par bya/_/hUM zhes bya bar bdag sprul nas/_/hUM gi glu ni blang bar bya/_/rgyud las byung ba nyid du ni/_/bdud
[\[147a.3\]]rtsi myang ba'i bar du bya/_/rdo rje'i de nyid dang ldan pas/_/tshigs bcad 'di yis blang bar bya/_/rdo rje gsor ba mdzes pa yis/_/sems can rnam thar bsgral bar bya/_/rnam thar chos su bya ba ste/_/rdo rje shin tu snying po mchog_/de kho na nyid dang ldan pa'i dril bu 'dis
[\[147a.4\]]blangs so/_/oM badzra g+haN+De hUM ho/_/oM badzra g+haN+De hUM hoHpra ra Ni ta saM pra ra Ni ta sarba bud+d+ha k+She tra pra tsa li te/_pradz+nyA pA ra mi tA nA tha swa b+hA be na badzra d+ha ra hr-i da ya a wa san+toSha ni hUM hUM hUM/_ho ho ho/_/oM a a swA hA/_gnas brgyad dril bu'i sgra bsgrags shing /_/rdo rje gsor te rang las byung ba'i lha mos
[\[147a.5\]]bstod pa ni/_/lus can don phyir shes rab gsol btab pa/_/kun 'khyud la sogs gnyis kyis gnyis sprod cing /_/sgyu ma lta bur sbyor bas shin tu brgyan/_/srid pa las grol khyod la phyag 'tshal lo/_/rdo rje dga' ba'i mthu dang spyan gyis gzigs/_/yi ge'i dngos po rang bzhin
[\[147a.6\]]stong par rol/_/dngos dang dngos med las sgrol dbu mas mkhyen/_/mi 'gyur bcom ldan lhag ma sems pa'o/_/gnyis spyod kun 'khyud chu yi bya ba can/_/gnyis med chos brnyes thar pa brnyes pa'o/_/bde ba'i 'khor mnan thar pa btang ba'o/_/thams cad dngos kyi
[\[147a.7\]]rnal 'byor ma sngags rol/_/rnal 'byor ma lnga sangs rgyas de nyid mkhyen/_/gzugs ma sgyu ma sems can smin mdzad pa/_/rdo rje kun rtog chos kyi rmongs pa gcod/_/rnal ma ma rmongs snying chos tshogs la 'dud/_/sems can sgrol mdzad rnal 'byor bdag la bstod phyag 'tshal/_/
[\[147b\]]
[\[147b.1\]]thams cad bdag skyes ngo bo gcig la bstod phyag 'tshal/_/'khor ba'i rgya mtsho rmongs pa gcod la bstod phyag 'tshal/_/de nyid gcig la rtag tu bdag 'dud bstod phyag 'tshal/_/rang dgar sems can dgrol ba yi/_/rgyu med dngos la 'dud par bgyi/_/te na hUM/_te na te te
[\[147b.2\]]hUM/_ston ka'i zla ltar rab mdzes shing /_/dung ltar dkar ba'i sku 'dzin pa/_/te na hUM/_te na te te hUM/_rdo rje dril bu'i phyag rgya can/_/gnyis 'khyud sbyor ba 'dzin pa'o/_/te na hUM/_te na te te hUM/_sgyu ma'i lus su thim pa yis/_/'gro ba 'dzin pa rgyu med dngos/_te na hUM/_te na
[\[147b.3\]]te te hUM/_srid gsum 'bar ba'i sku ni rjes chags 'dul bar ldan/_/'od zer rnon po stong ldan nyi ma stong 'drar ldan/_/rnam mang sku dang cha byad rjes chags sems dang ldan/_/rdo rje sems dpa' dbang phyug mchog rol gar mdzad pa/_/zhes bya bas khyad par du bstod cing glu
[\[147b.4\]]dang bstod pas mchod pas mnyes par bya/_/bar bar du hUM gi sgra dang dril bu bsgrags la smon lam rnam pa gsum gdab par bya'o/_/rdo rje thal mo dam bcings nas/_/snying ga'i phyogs su btsir bar bya/_/oM swa b+hA ba shud+d+haHsarba d+harmA swa b+hA ba shud+d+ho\u0f85haM/_oM badzra shud+d+haHsarba
[\[147b.5\]]d+harmA badzra shud+d+ho\u0f85haM/_oM yo ga shud+d+haHsarba d+harmA yo ga shud+d+ho\u0f85haM/_zhes brjod la lha'i rnal 'byor la gnas par bya'o/_/ting nge 'dzin gyis skyon sngags bzla ste/_phreng ba de nyid dang ldan pas sngags 'dis sbyang ngo /_/oM pa te pa te ma hUM dz+nyA na sarba bud+d+ha ma hA ba be+e hUM hUM hUM ho ho ho
[\[147b.6\]]a swA hA/_oM dzruM swA hA/_rtsa ba'i sngags so/_/oM hUM swA hA/_ye shes mkha' 'gro ma'o/_/oM suM swA hA hA/_oM k+ShuM swA hA/_oM yuM swA hA/_oM hUM swA hA/_oM s+m+r+yuM swA hA/_oM h+m+r+yuM swA hA/_oM y+m+r+yuM swA hA/_oM k+Sh+m+r+yuM swA hA/_oM phuM swA hA/_oM pheM swA hA/_oM phroM swA hA/_oM phriM swA hA/_
[\[147b.7\]]zhes 'bum phrag gsum bzlas pas sngon du bsnyen pa byas par 'gyur ro/_/phyi nas las la sbyar ro/_/de nas langs par 'dod na smon lam gdab ste/_ma lus sems can kun gyi phyir/_smon lam dag ni gdab par bya/_/sems can thams cad nad med cing /_/
[\[148a\]]
[\[148a.1\]]sems can thams cad bde gyur cig_/gang gis lam la 'gro ba yis/_/sangs rgyas nyid dang phrad par shog_/ma brgal ba rnams bsgral bya zhing /_/ma grol ba rnams bdag gis dgrol/_/de ltar nyid du rjes brtse bas/_/rnal 'byor bstan bcos la
[\[148a.2\]]gnas shog_/gtor ma btang ba ni/_/dmar ba yi ni rdzas rnams kyis/_/maN+Dal gru gsum byug par bya/_/me tog dmar po bdug pa dang /_/dri dang mar me la sogs dbul/_/nye bar longs spyod gtor mar ldan/_/sha rlon dang ni nya sha sogs/_/bza' ba'i rdzas rnams
[\[148a.3\]]thams cad la/_/bdud rtsi lnga dang bcas par dgod/_/g.yon gyi cha ru snod gzhag la/_/g.yas kyi khro bo'i bstan par bya/_/ha zhes pa yis kha dog dbrog_/ho zhes pa yis dri zhim ste/_/hrIHzhes pa yis nus pa bskyed/_/go rims de ltar mngon par brjod/_/rnam gsum
[\[148a.4\]]lan gsum brjod nas su/_/lha gsum du ni gsal bar bya/_/g.yas pa pad+ma bsams nas su/_/g.yon pa rdo rje bsgrengs nas kyang /_/pad+ma'i bskor ba bskor nas ni/_/phyag rgya chen po bstan par bya/_/oM ha hoHhriHswA hA/_phyag rgya chen po byin gyis brlabs
[\[148a.5\]]pa'i sngags dang phyag rgya'o/_/rdo rje khu tshur gnyis bcings la/_/rgyab dang rgyab tu sbyar bar bya/_/mthe'u chung gnyis ni bsgrengs nas su/_/mdzub mo gnyis ni bsgreng bar bya/_/g.yas pa cung zad bskum nas su/_/sbyar bas lha rnams spyan drang ngo /_/oM ku ru ku ru sa ma
[\[148a.6\]]ya a d+hi pa ti hUM dzaHswA hA/_spyan drangs pa'i sngags dang phyag rgya'o/_/shing gcig la sogs brjod par bya/_/bdud rtsi lnga yis kha bkang nas/_/las kyi go 'phang mngon par bsam/_/rnal 'byor rnal 'byor ma bsgoms te/_/las rnams thams cad sgrub byed cing /_/rdo rje khu
[\[148a.7\]]tshur gnyis bcings nas/_/rgyab dang rgyab tu sbyar bar bya/_/mthe'u chung gnyis ni dkris nas su/_/khro bo dag tu sgrog tu sgrel/_/oM tiSh+Tha tiSh+Tha hUM b+hak+Sha b+hak+Sha dzaHphaT swA hA/_ji bzhin la sogs sbyar byas nas/_/gtor ma la sogs sbyar bar bya/_/zhi dang rgyas dang dgug pa dang /_/
[\[148b\]]
[\[148b.1\]]gsad bskrad dbye dang bcing ba dang /_/phyi rol gtor ma'i de nyid kyis/_/gtor ma'i las sogs pas bsgrub pas/_/mchog gi dngos grub 'dod rnams kyis/_/gsang ba'i gsang ba bsgom bya ba/_/lha yi rnal 'byor la gnas te/_/lte ba snying ga mgrin pa dang /_/mgo bo
[\[148b.2\]]dang ni rnam pa bzhi/_/'dab ma drug cu rtsa bzhi dang /_/brgyad dang bcu drug rim pa ste/_/sum cu rtsa gnyis bsgom par bya/_/bde chen dang ni chos 'khor lo/_/thabs kyi cha ru shes par bya/_/sprul pa dang ni longs spyod gnyis/_/shes rab cha ru shes par bya/_/oM dang hUM
[\[148b.3\]]dang a dang haM/_/lte ba bzhi la dgong par bya/_/'dab ma'i yi ge thams cad la/_/gtum mo me yi sbar thabs dang /_/bde ba bskyed pa'i rim pa ni/_/bla ma'i kha las rtogs par bya/_/ting 'dzin de las langs pa'i tshe/_/gzhan ni ci yang mi bsam par/_/rdzogs pa'i
[\[148b.4\]]rim pa'i man ngag ni/_/mchog 'dod don la mos par bya/_/yang ni lha yi tshul gnas te/_/sgyu ma'i rnam pa bzhi ru brtag_/mdor na mchog 'dod rnal 'byor pas/_/man ngag rim pa 'di nyid la/_/zas la bya ba ji bzhin du/_/ma yengs nan tan bskyed par bya/_/bdag
[\[148b.5\]]'dras brtson par nus pa ma yin yang /_/sems can dman pa rnams la phan gdags phyir/_/'di byas bdud rtsi lta bu'i bsod nams kyis/_/thams cad kun gyis bden pa mthong bar shog_/dpal gdan bzhi pa'i sgrub thabs slob dpon chen po b+ha ba b+ha dras mdzad pa rdzogs
[\[148b.6\]]so//_//rgya gar gyi mkhan po chen po ga ya d+ha ra dang /_bod kyi lo tsA ba chen po 'gos lhas btsas kyis bsgyur cing zhus te gtan la phab pa'o/_/[{D1617}]@##/_/dpal gdan bzhi pa'i chu'i sbyin sreg bzhugs/_@##/_/bcom ldan 'das ye shes mkha' 'gro ma la phyag 'tshal lo/_/
[\[148b.7\]]chu yi sbyin sreg rim pa zhig_/'gro ba sems can don du ni/_/cung zhig bstan par bya ba yang /_/khyad par bsgrub pa'i don du bshad/_/chu yis sbyin sreg ji ltar 'gyur/_/sgrub pa po ni the tshom skyes/_/med kyang sdig sreg sdig pa sbyong /_/chu yang de bzhin 'dra bas na/_/des na sbyin sreg
[\[149a\]]
[\[149a.1\]]ces bya'o/_/sa gzhi la sogs mtshan ldan par/_/shin tu yangs shing gru bzhi la/_/kun du dris byug maN+Dal steng /_/bla re la sogs rgyan rnams bre/_/dbus su chu yi snod sogs la/_/dri ni dkar pos byugs nas ni/_/bum pa skyon bral yon tan ldan/_/
[\[149a.2\]]dbyibs ni gru bzhi'am zlum po la/_/thab khung lta bu'i dbyibs can de/_/bcu bzhi kha tshad sum gnyis zabs/_/chu dang 'o ma bsres pa yi/_/dri zhim chu yis dgang bar bya/_/kha ni shing lo sar pas brgyan/_/yang na bum pa brgyad sogs kyis/_/gzhung gi don du 'dod par
[\[149a.3\]]shes/_/'dir ni blo dman don sgrub cig_/bdag nyid ye shes mkha' 'gro ru/_/skad cig gcig gis bskyed nas kyang /_/mchod pa la sogs bya ba'o/_/de nas stong pa'i ngang las kyang /_/cho ga gsum mam skad cig mas/_/ye shes mkha' 'gro zhal gsum ni/_/bzhad
[\[149a.4\]]dang khro ba sgeg dang bcas/_/phyag gnyis rdo rje dbyug pas mtshan/_/sems dpa'i skyil krung rgyan gyis klubs/_/kha dog dkar po'i na bza' gsol/_/byin rlabs la sogs rdzogs byas la/_/chu skyon la sogs med pa yis/_/lag gnyis thal mo sbyar nas su/_/pad+ma'i tshul
[\[149a.5\]]du cung zad dbye/_/oM ka ma la be ha swA hA/_pad+ma'i sngags dang phyag rgya'o/_/zla ba'i dkyil 'khor rgyas pa yi/_/pad+ma chu yi nang bkod la/_/gdugs dkar po yis g.yogs pa yi/_/sa bon dbus su bsgom par bya/_/rang gi dbus las byung ba yi/_/sa bon las ni gzugs
[\[149a.6\]]su bskyed/_/sku mdog la sogs gong dang mthun/_/sngags dang phyag rgyas spyan drangs bstim/_/lag gnyis phan tshun khu tshur bcings/_/mdzub mo gnyis ni brkyang nas su/_/mdzub mo gnyis ni mdud par bya/_/dam tshig phyag rgyar rab tu grags/_/oM sa ma ya tiSh+Tha hUM phaT/_
[\[149a.7\]]dam tshig sngags dang phyag rgya'o/_/me tog bdug spos dri la sogs/_/mkhas pa yis ni mchod par bya/_/rdo rje khu tshur gnyis bcings la/_/g.yon pa snying gar gzhag nas su/_/g.yas pa steng nas dbub par bya/_/rtsa ba'i phyag rgyar rab tu grags/_/oM dzuM hUM swA hA/_rtsa ba'i
[\[149b\]]
[\[149b.1\]]sngags dang phyag rgya'o/_/kun+da la sogs rtsa mdog dkar/_rtse mor dUr ba btsugs nas su/_/lha mo'i dbu steng rdo rje yi/_/cod pan la ni gtor bar bya/_/gsang sngags lan re bzlas nas su/_/lan re skyor bas dbul bar bya/_/lan grangs khri yi las kyis ni/_/
[\[149b.2\]]thams cad reg cing tshe 'phel 'gyur/_/ka ra bI ra'i me tog dmar/_/dUr ba dang ni ldan pa yi/_/las ni khri phrag byas pa ni/_/khyim rnams zhi bar rab tu grags/_/nA ga puSh+pa'i yam shing ni/_/'o mar spangs te dbul bar bya/_/las 'di khri phrag byas pa yis/_/grong
[\[149b.3\]]ni zhi bar byed par 'gyur/_/pad+ma yi ni yam shing rnams/_/khri phrag du ni bzlas nas su/_/las rnams kun la sbyar byas na/_/yul phyogs zhi bar byed par 'gyur/_/bri yang ku dang bil ba dang /_/de bzhin ut+pal ku ma da/_/rgyal po las la sogs sbyar na/_/pha rol kun 'khor
[\[149b.4\]]'joms par 'gyur/_/sngags pas rtag tu skyor chu gtor/_/brgya rtsa brgyad du gtor byas pas/_/bye brag tu ni rgyas par 'gyur/_/bcom ldan ye shes mkha' 'gro ma/_/sems dpa'i skyil krung phyag gnyis ldan/_/rgyan rnams kun gyis rnam par klubs/_/phyag gnyis rdo rje
[\[149b.5\]]dbyug to bsnams/_/kha dog dkar po shin tu mdzes/_/bzhad cing khro la sgeg dang bcas/_/shin tu mdzes pa'i na bza' gsol/_/ye shes mkha' 'gro phyag 'tshal lo/_/phrin las bcol bar byas nas ni/_/yi ge brgya pas bshags pa bya/_/badzra muHyis gshegs
[\[149b.6\]]su gsol/_/snying gar sbyor ba'i man ngag ni/_/mchod rdzas la sogs phul bas su/_/lha rnams mnyes par gyur nas ni/_/sku gsung thugs kyi 'od zer gyis/_/bdag dang slob ma gnyis ka yi/_/lus ngag yid gsum sgrib pa sbyong /_/me dang 'dra bar chu yis kyang /_/
[\[149b.7\]]sdig pa 'dag par kho nar gsungs/_/bdag gis 'di byas dge ba yis/_/sems can ma lus thams cad kyi/_/sdug bsngal ma lus byang nas kyang /_/thams cad byang chub thob par shog_/slob dpon b+ha ba'i man ngag rdzogs so//_//lo tsA ba tshul khrims gzhon
[\[150a\]]
[\[150a.1\]]nus bsgyur cing gtan la phab pa'o//[ {D1618}]@##/_/rgya gar skad du/_dz+nyA na DA ki nI sA d+ha naM/_bod skad du/_ye shes mkha' 'gro'i sgrub thabs/_/dpal rdo rje rnal 'byor ma la phyag 'tshal lo/_/gang don sna tshogs sku 'dzin pa'i/_/lha mo ye
[\[150a.2\]]shes mkha' 'gro ma/_/bdud rtsi'i dga' ston gyis 'gro rnams/_/ku mud can bzhin dga' gyur cig_/'dir ni rdo rje 'dzin pa'i sku/_/bsam yas rdo rje rnal 'byor ma/_/bla na med pa'i gnas thob phyir/_/bsten bya rdo rje phag mo'o/_/yid dang rjes su mthun
[\[150a.3\]]pa'i sa phyogs 'ga' zhig tu nub tu mngon par phyogs pa skra grol bas gtor ma sbyin pa sngon du 'gro bas skad cig gis bdag nyid ye shes mkha' 'gro ma'i gzugs su lhag par mos par byas la/_/rang gi snying ga'i sa bon gyi 'od zer gyis ye shes mkha' 'gro
[\[150a.4\]]ma 'khor dang bcas pa nam mkhar bkug pa la snying ga'i sa bon las skyes pa'i lha mo rnams kyis phyi dang cig shos kyi mchod pas yang dag par mchod cing /_/sdig pa bshags pa nas btang snyoms kyi bar du rnam par bsgoms te/_oM swa b+hA ba shud+d+haHsarba d+harmA swa b+hA
[\[150a.5\]]ba shud+d+ho\u0f85haM/_zhes pa yid kyis brjod nas don mngon du byas la chos thams cad stong pa nyid la bzhugs par bya'o/_/de nas oM hUM swA hA zhes pa'i sngags kyis rdo rje'i rang bzhin gyis gzhi dang /_oM dzaM b+ha ni hUM phaT ces pas rdo rje'i ra ba dang /_oM dzriM swA hA/_zhes pas rdo rje'i gur
[\[150a.6\]]rnams bsgoms te/_oM hUM phaT ces pas bgegs la phur bus gdab par bya'o/_/de'i dbus su/_yuM k+ShuM suM hUM hUM rnams kyis rim pa bzhin du bskyed pa'i rlung dang me dang chu dang sa dang lhun po rnams kyi steng du/_sna tshogs pad+ma dang sna tshogs rdo rje'i lte bar/_oM hUM phaT
[\[150a.7\]]ces yongs su gyur pa las/_rin po che sna bdun gyis spras pa'i gser gyi rang bzhin gyi khang pa brtsegs pa'i dbus dang phyogs bzhi rnams su seng ge lnga rnams la sna tshogs chu skyes la gnas pa'i nyi ma'i dkyil 'khor lnga rnams so/_/dbus su seng ge las gdugs dkar
[\[150b\]]
[\[150b.1\]]po'o/_/de'i dbus kyi nyi ma la A li kA li las skyes pa'i zla ba dang nyi ma'i dbus su gnas pa'i hUM las skyes shing /_/des byin gyi rlabs rdo rje rnam par bsgoms te/_oM badzra shud+d+haH sarba d+harmA badzra shud+d+ho\u0f85haM/_zhes pas de las byung ba'i de bzhin gshegs pa dang lha mo rnams
[\[150b.2\]]kyis 'gro ba'i don byas te/_der 'dus pa'i bla ma la sogs pa rnams kyis bskyed pa'i ye shes mkha' 'gro ma dang /_de bskyed pa dang dus mnyam du dkyil 'khor pa rnams kyang rang rang gi sa bon rnams kyis bskyed par bsams nas/_oM yo ga shud+d+haHsarba d+harmA yo ga
[\[150b.3\]]shud+d+ho\u0f85haM zhes pas nga rgyal bya'o/_/de la rdo rje mkha' 'gro ma la sogs pa rnams kyis rang rang gi gdan sna tshogs chu skyes dang nyi ma rnams la rim pa bzhin du/_hUM hUM hUM AM IM UM r-IM l-IM eM auHsa bon rnams so/_/de la ye shes mkha' 'gro ma sngon mo ste/_'di'i cod pan gyi
[\[150b.4\]]steng du rdo rjes mtshan pa/_sangs rgyas lnga 'phro ba rnams kyis brgyan pa'i dar dpyangs bcings pa/_rtsa ba'i zhal khros shing gad rgyangs dang bcas pa/_g.yas pa dkar po bzhad pa/_g.yon pa dmar po sgeg pa dang bcas/_/zhal so sor spyan gsum gsum dang ldan pa/_
[\[150b.5\]]phyag g.yas pa gsum na steng du byas pa'i kha T+wAM ga dang dgra sta dang rdo rje'o/_/g.yon pa gsum na dril bu dang khrag gis gang ba'i thod pa dang ral gri bsnams pa'o/_/shar du rdo rje mkha' 'gro ma dkar mo sgeg pa'i nyams can no/_/byang du 'jigs byed mkha' 'gro ma gser mdog go/_/
[\[150b.6\]]nub tu ro langs ma sngon mo'o/_/lhor gtum mo dmar mo ste bzhi po 'di rnams g.yas dang cig shos kyi phyag gnyis steng du byas pa'i kha T+wAM dang khrag gis gang ba'i thod pas mdzes pa'o/_/dbang ldan du seng ge mo seng ge'i gdong pa can g.yon pa dang g.yas pa'i lus phyed phyed dkar
[\[150b.7\]]po dang ser po dbang po dkar po la'o/_/mer stag mo stag gi gdong pa can g.yon dang g.yas pa'i lus phyed phyed sngon po dang dkar po rin po che bdun po la'o/_/bden bral du ce spyang mo ce spyang gi gdong pa can g.yas g.yon gyi lus phyed phyed dmar po dang nag po ma he la'o/_/rlung du 'ug pa mo 'ug pa'i
[\[151a\]]
[\[151a.1\]]gdong pa can g.yon dang g.yas pa'i yan lag ser po dang dmar po gdengs can gyi dbang po brgyad kyi mjug ma rnams la ste/_bzhi po 'di rnams g.yas pa dang g.yon pa'i phyag gnyis rdo rje lcags kyu dang sdigs mdzub dang bcas pa'i zhags pas brgyan pa'o/_/de
[\[151a.2\]]nas shar sgor rgyal dbang mo dkar mo phyag gnyis snyems pa'i tshul du khar bcug pa'o/_/byang du me can ser mo snyim pa kha sbyar ba mar me lta bu spyi bor 'dzin pa'o/_/nub tu 'jib byed ma dmar mo khrag gis gang ba'i snyim pa steng du byas pa kha dang nye bar bzhag nas khrag rgyun
[\[151a.3\]]'thung ba'o/_/lhor kaM po dzI nag mo rdo rje thal mo'i mthe bo'i rtse mo gnyis phan tshun yang dag par sbyar te mdzub mo gnyis khab lta bu b+ha ga'i gnas su bzhag nas rang gi b+ha ga nye bar ston pa ste/_bzhi po 'di rnams yi dgas kyi snying gar gnas pa'o/_/rdo rje mkha' 'gro ma la sogs pa bcu
[\[151a.4\]]gnyis spyan gsum la zhal gcig pa rnams so/_/lha mo bcu gsum po rnams kyang lha'i mchog gi gos dmar po gyon pa/_/mgo la thod pa lnga'i phreng ba can/_/phyag rgya dang lnga dang ldan pa/_sems dpa'i skyil krung gis bzhugs pa/_lag 'gro'i rgyal po brgyad kyis rnam par mdzes
[\[151a.5\]]pa/_/bskal pa'i mtha'i me 'bar ba lta bu'i 'od zer gyi phung po 'bar ba rnams kyis 'jigs par byed pa bsgom par bya'o/_/de'i rjes la bdag nyid mgo bor k+ShuM/_mig la hUM/_rna ba dang sna'i nang du yuM/_lce la suM/_mgrin par s+m+r+yuM/_snying gar y+m+ruM/_lte bar k+Sh+m+r+yuM/_/zhes pa cho
[\[151a.6\]]ga'i yi ge rnams bkod de/_oM AHhUM zhes pas sku gsung thugs byin gyis brlabs nas/_/rang gi snying ga'i sa bon byi 'od zer rnams kyis ye shes kyi 'khor lo nam mkhar spyan drangs la/_/sngar bzhin yang dag par mchod la yu dam tshig bstan par bya'o/_/
[\[151a.7\]]de la rdo rje khu tshur gnyis bcings te/_gung mo gnyis rab tu brkyang ba'i rtse mo dang rtse mo sbyar ba ni/_oM hUM swA hA/_zhes pas ye shes mkha' 'gro ma la bstan par bya'o/_/rdo rje thal mo byas nas/_mthe bo rgan po dag gung mo gnyis la yang dag par reg cing bskyod pa'i phyag
[\[151b\]]
[\[151b.1\]]rgya/_oM badzra DA ki nI hUM swA hA/_zhes pas rdo rje mkha' 'gro ma la'o/_/khu tshur gnyis mnyam por bcings te mthe bong rgan po gnyis rab tu brkyang ba ni/_oM gau rI hUM zhes pas 'jigs byed ma la'o/_/phyag rgya 'di nyid bcings nas mthe'u chung gnyis rab tu brgyang ba ni oM be
[\[151b.2\]]tA lI hUM zhes pas ro lngas ma la'o/_/phyag rgya 'di nyid bcings te/_gung mo'i sor mo gnyis rab tu brkyang ba ni/_oM tsaN+DA lA hUM swA hA zhes pas gtum mo la'o/_/rdo rje khu tshur gnyis bcings te/_/mdzub mo gnyis rab tu brkyang pa'i rtse mo sbyar ba ni/_oM A swA hA/_oM IM swA hA/_
[\[151b.3\]]oM hUM swA hA/_oM r-I swA hA/_zhes pas seng ge mo la sogs pa bzhi po rnams la'o/_/oM l-IM swA hA/_oM aiM swA hA/_oM auM swA hA/_oM A swA hA/_zhes pas rgyal dbang mo la sogs pa bzhi po rnams la de dang de'i phyag rgya bstan par bya'o/_/de'i rjes su pad kor sngon du 'gro bas ye
[\[151b.4\]]shes kyi 'khor lo dam tshig gi 'khor lo la ji ltar rigs par gzhug par bya'o/_/de nas snying ga'i sa bon gyi 'od zer gyis spyan drangs pa'i da bzhin gshegs pa dang lha mo rnams kyis mngon par dbang bskur ba'i bar ma chad par rgyas 'debs par bsam par bya'o/_/de la ye shes
[\[151b.5\]]mkha' 'gro ma la sogs pa rnams rim pa bzhin mi bskyod pa dang /_rnam par snang mdzad dang /_rin chen 'byung ldan dang /_'od dpag med dang /_don yod grub pa rnams kyis so/_/seng ge ma la sogs pa rnams la mi bskyod pa dang rnam par snang mdzad dang rin chen 'byung ldan dang 'od
[\[151b.6\]]dpag med rnams kyis so/_/rgyal dbang mo la sogs pa rnams la rnam par snang mdzad dang rin chen 'byung ldan dang 'od dpag med dang don yod grub pa rnams kyis so/_/de'i rjes su sprod pa'i mchod pa'i lha mo rnams kyis bdag la mchod cing bstod nas des nye bar bstabs pa'i
[\[151b.7\]]bdud rtsi myang ste/_bde ba chen po'i pad+mar zla ba'i dkyil 'khor la gnas pa kha 'og tu phyogs pa smin ma'i dbus su 'phyar ba'i thig le dang /_hUM yig las bdud rtsi'i rgyun 'dzag par bsam par bya'o/_/zhes pa thig le'i rnal 'byor bsgom pa'i mthar phra mo'i rnal 'byor
[\[152a\]]
[\[152a.1\]]yun ring du rnam par bsam par bya'o/_/skyon sngags bzlas par bya'o/_/de la ye shes mkha' 'gro ma'i sngags/_oM hrIHswA hA/_zhes pa 'bum phrag gsum bzlas par bya'o/_/rdo rje mkha' 'gro ma la sogs pa'i sngags kyang /_oM badzra DA ki nI hUM phaT
[\[152a.2\]]swA hA/_oM gau rI hUM swA hA/_oM be tA lI hUM swA hA/_oM tsaN+DA lI hUM swA hA/_oM badzra siM ha ni AM swA hA/_oM badzra byA g+h+ra I swA hA/_oM badzra dzam+bu ka UM swA hA/_oM badzra hU lu kA s+yA r-IM swA hA/_oM badzra DA kI nI l-IM swA hA/_oM badzra dI pa ta te dze oM swA hA/_oM badzra tsuShI ni tsu Sha sa sarba
[\[152a.3\]]satwA na auswA hA/_oM sarba kaM po dzi aHswA hA/_zhes pa rnams bzlas pas mngon par 'dod pa'i dngos grub thob bo zhes pa'o/_/dpal ldan ye shes mkha' 'gro ma'i/_/sgrub thabs rab tu gsal byed pa'i/_/bsod nams kyis ni 'gro ba rnams/_/de gzugs 'jigs med myur thob
[\[152a.4\]]shog_/ces pa ye shes mkha' 'gro ma'i sgrub thabs/_/paN+Di ta chen po 'jigs med 'byung gnas sbas pas mdzad pa rdzogs so//_//'di ni dpal ldan sa skya'i chos grwa chen por dge slong rin chen rgyal mtshan gyis/_rgya dpe las bsgyur cing zhus te dag par byas pa'o/_/'dis
[\[152a.5\]]'gro ba du ma la phan par gyur cig_/ye shes mkha' 'gro ma'i sngags ni/_oM hrI swA hA/_zhes 'bum phrag gsum yang dag par bzlas par bya'o/_/[{D1618a}]rdo rje mkha' mgro ma la sogs pa'i sngags kyang bzlas par bya'o/_/ye shes mkha' 'gro ma la sogs pa'i lha mi rnams kyi sa bon
[\[152a.6\]]no/_/hUM dang /_hUM dang /_A dang /_IM dang /_uM dang /_rIM dang /_l-IM dang /_aiM dang /_auM dang /_a rnams yin no//[ {D1619}]@##/_/rgya gar skad du/_yo ga am+ba ra no pi ka_/_bod skad du/_rnal 'byor nam mkha'i sgrub thabs/_shin tu dga' ba'i rdo rje la phyag
[\[152a.7\]]'tshal lo/_/rnal 'byor ma yi dra ba'i gtso/_/rnal 'byor nam mkha'i 'gro mgon la/_/dngos po kun gyis bdag phyag 'tshal/_/rtag tu gus pas bla ma la'ang /_/gdan bzhi'i rim pa gsungs pa yi/_/bde ba'i sgrub thabs btus nas su/_/slob mas sngon du zhus nas ni/_/de
[\[152b\]]
[\[152b.1\]]yi bsnyen pa bdag gis bshad/_/de nas gdan bzhi pa'i rgyud kyi rim pas dbang bskur ba thob pa dang /_bla ma la gus pa dang /_zab mo'i chos la mos pa dang /_sbyor ba'i rgyan gyis brgyan pa'i sgrub pa pos/_lha khang kun dga' ra ba la sogs pa gnas yid dga' ba'i phyogs su shin
[\[152b.2\]]tu 'jam pa'i stan la 'dug nas dkyil 'khor gyi 'khor lo'i dbus su bzhugs pa'i rnal 'byor nam mkha'i bsnyen pa bya'o/_/de la dang por re zhig nyi ma'i lag mthil la ni yi ge a dmar po bsams nas/_dkar po la sogs pa'i lag pa'i sor mo la rim pas suM k+ShuM yuM hUM
[\[152b.3\]]a sa bon las bskyed pa'i rdo rje rtse lnga pa bsgom par bya'o/_/de bzhin zla ba'i lag mthil la yi ge soM las zla ba'i dkyil 'khor la s+m+r+yuM/_d+h+m+r+yuM/_y+m+r+yuM/_k+Sh+m+r+yuM/_oM sa bon de dag gis sprul pa'i gi wang la sogs pa'i lag pa'i sor mo pad+mar rnam par bsgom par bya'o/_/de dag ni lag pa rnam
[\[152b.4\]]par dag pa'i cho ga'o/_/de nas mgrin pa la yi ge hrIMHlas bskyed pa'i pad+ma 'dab brgyad lce'i 'dab ma la yi ge hUM gis rdo rje/_de'i bum pa la yi ge hUM bskyed cing bsgoms te/_oM badzra dzihwa saM brta ni hUM phaT/_sngags kyis byin gyis brlab pa'o/_/de dag ni lce
[\[152b.5\]]rnam par dag pa'i cho ga'o/_/de nas nyi ma'i lag pa la dkar po dang ye shes sbyar nas yan lag brgyad la bkod pa'i bdag nyid du bya'o/_/spyi bo mig gnyis rna ba gnyis sna lce mgrin pa dpung pa gnyis snying ga lte ba/_oM badzra kA ya ho/_oM badzra wAka AH/_oM badzra tsit+ta hUM yan lag
[\[152b.6\]]byin gyis brlab par bya ba'i cho ga'o/_/de'i 'og tu dung phor la sogs pa'i mchod yon gyi snod la/_oM pra tIts+tsha ar+g+haM hUM swA hA/_zhes bya ba'i sngags de phyag rgya dang bcas pas bdun gsum nyi shu rtsa gcig mngon par bsngags la gdab par bya'o/_/de'i phyag rgya ni rdo rje bcings pa las
[\[152b.7\]]dri ma gsum dang dud pa bsgreng ba'o/_/de bzhin du rdo rje khu tshur bcings te dkar po dang ye shes sbyar nas pad+ma dang dung dang dud pa bsgreng ba'i tshul gyis phyag rgya des byin gyis brlab par bya ste/_oM pra ba ra sat+kA ra pra tIts+tsha swA hA/_zhes bya ba'i sngags des mchod pa'i zhal bsil gyi
[\[153a\]]
[\[153a.1\]]snod la sngags btab nas gzhag par bya ste/_de ni zhal bsil gyi snod byin gyis brlab pa'i cho ga'o/_/yang nye bar sbyor ba'i snod rnams la seng ge ma'i sngags dang phyag rgyas yongs su btab ste gzhag par bya'o/_/khu tshur gnyis bcings te dkar po dang gi wang
[\[153a.2\]]lcags kyu'i tshul du byas la/_oM s+m+r+yuM swA hA/_de'i chus bsang gtor bya'o/_/sngags ni/_oM sarba saM sho d+ha ni hUM phaT de ni nyi shu rtsa gcig tu mchod pa'i sngags yan lag la chu gtor ba'i cho ga'o/_/de nas bdag bsrung ba dang bgegs bskrad pa'i don du phur bu gdab
[\[153a.3\]]pa dang dra ba la sogs pa'i rim pa bya'o/_/zla ba nyi ma phyed nas su/_/ye shes rnam shes sbrel bar bya/_/ngang pa'i gshog pa'i tshul byas te/_/phyir bzlog snying gar gzhag par bya/_/sngags ni oM hUM phaT dang bcas pas bdag la go chas bsrung bar bya'o/_/bdag la bsrung ba
[\[153a.4\]]byas nas su/_/nyi zla bcing ba byas nas su/_/dri ma gsum dang dud pa bsgreng /_/nga ro hUM gi ldan byas nas/_/phyag rgya de ltar bcing bar bya/_/phyag rgya des ni phyogs bcings pa dang phur bu gdab pa dang dra ba dang ra ba dang kho ra khor yug bcings pa la sogs pa rim pa bzhin du
[\[153a.5\]]bya'o/_/rdo rje khu tshur dam bcings te/_/dkar po gi wang bsgreng nas su/_/kun nas de nyid kha sprad nas/_/dud pa dri ma gsum bsgrengs nas/_/de ni rtag tu dbang bskur bya'o/_/spyi bo dang /_dpral ba dang rna ba g.yas kyi steng dang ltag khung dang rna ba g.yon gyi steng rnams su rnam par
[\[153a.6\]]snang mdzad dang /_mi bskyod pa dang /_rin chen 'byung ldan dang /_snang ba mtha' yas dang /_don yod grub pa rnams sku mdog dkar po dang /_sngon po dang /_ser po dang /_dmar po dang /_ljang gu rnams phyag rgya byang chub mchog dang /_sa gnon dang /_mchog sbyin dang /_ting nge 'dzin
[\[153a.7\]]dang /_skyabs sbyin rnams dang ldan pas gnas go rims bzhin rgyan thams cad kyis brgyan zhing mdzes pa na bzas klubs par bsam par bya'o/_/sngags ni oM hUM a swA hA/_dbang bskur ba'i cho ga'o/_/rdo rje khu tshur dam bcings te/_dkar po gi wang bsgreng nas su/_/gnyis ka
[\[153b\]]
[\[153b.1\]]bzlog nas rtse sbyar sprad/_/rgyab dang snying ga'i cho ga bsrung /_sngags ni oM tuM hUM swA hA/_oM hUM swA hA/_sngags de go rims bzhin du bcing ba dang lan gsum du bcing bar bya ste/_oM badzra tuSh+ya ho zhes bya ba'i sngags des thal mo lan gsum du brdabs nas dga' bar bya'o/_/
[\[153b.2\]]de ni bdag bsrung ba'i cho ga'o/_/de nas ting nge 'dzin gyi phyag rgya bcas nas sems dpa'i skyil mo krung du 'dug ste mig sna rtse la bzhag nas dang po la 'og nas 'byung ba'i mtshan nyid dang ldan pa'i lha'i skus brgyan pa'i dkyil 'khor dmigs nas dri la sogs pas mchod par
[\[153b.3\]]bya'o/_/de la sngags dang phyag rgya 'di yin te/_nyi ma'i lag pa phye nas su/_/dud pa dri ma gsum bsgreng ste/_/oM ar+g+haM pra tIts+tsha ar+g+haM hUM swA hA/_nyi ma'i lag pa brkyang nas su/_/dkar po ye shes sbyar bar bya/_/sngags la oM pra wa ra sat+kA ra pra tIts+tsha hUM swA hA/_ji ltar 'byung ba'i dkyil
[\[153b.4\]]'khor bsam byas te rim pa ji lta ba bzhin du me tog dang spos dang mar me dbul bar bya'o/_/yang na sngags dang phyag rgyas dri zhim pa la sogs pas mchod par bya'o/_/de ltar sngags dang phyag rgya sbyar bar bya'o/_/nyi ma'i lag pa brkyang bsgreng nas/_/dri yi phyag rgya dang por sbyar/_oM
[\[153b.5\]]hUM swA hA/_dri'i sngags dang phyag rgya'o/_/dkar po ye shes legs sbyar ba/_/me tog phyag rgya rnam par bsgom/_oM suM swA hA/_me tog gi sngags dang phyag rgya'o/_/dung dang pad+ma bkug nas su/_/spos kyi phyag rgyar rab tu sbyar/_/oM A swA hI/_spos kyi sngags dang phyag rgya'o/_
[\[153b.6\]]nyi ma rdo rje khu tshur la/_/mthe bong gyen du bsgreng bar bya/_/oM k+ShuM swA hA/_mar me'i sngags dang phyag rgya'o/_/nyi ma'i lag pa phye nas su/_/dbus kyi sor mo bsgreng bar bya/_/oM i swA hA/_lha bshos kyi sngags dang phyag rgya'o/_/phyag rgya de nyid las mthe bong bskyod cing /_oM g+hu
[\[153b.7\]]swA hA/_gtor ma'i sngags dang phyag rgya'o/_/de nas snying gar thal mo bzhag ste/_pad+ma bskor zhing bskor bas dkyil 'khor lngas phyag 'tshal lo/_/sngags ni oM na maHte hUM/_na ma me hUM/_na mo na maHhUM swA hA/_yang phyag 'tshal ba gsum pa'i sngags ni 'di lta ste/_pany+tsa DA
[\[154a\]]
[\[154a.1\]]ki ni pU dzo pas+thA na ya At+ma naM ni R+YA ta yA mi/_oM A tsaR+Ya pU dza u pas+thA na ya At+ma naM ni R+YA ta yA mi/_oM sa ka la satwa pa ri tra nA yA At+ma naM niR+YA ta yA mi/_sa ma ya s+t+waM/_sa ma ya hoH/_zhes lan gsum brjod do/_/de nas dkon mchog gsum la skyabs su 'gro ba
[\[154a.2\]]la sogs pa bya ste/_sangs rgyas chos dang dge 'dun la/_/rtag par bdag ni skyabs su mchi/_/thams cad theg pa gsum la yang /_/sbyor ba gsang ba mkha' 'gro dang /_/dpa' bo dpa' mo dbang lha mo/_/byang chub sems dpa' dga' chen dang /_/khyad par du yang
[\[154a.3\]]slob dpon la/_/rtag tu skyabs su bdag mchi'o/_/bdag la dgongs shig thams cad kyis/_/rnam snang mi bskyod rin chen mchog_/snang mtha' yas dang don yod sogs/_/sangs rgyas byang chub sems dpa' kun/_/che ge mo zhes bya ba dag_/dus 'di nye bar
[\[154a.4\]]bzung nas su/_/snying po byang chub thob pa'i bar/_/bla na med pa'i byang chub sems/_/mchog tu bdag gis bskyed par bgyi/_/ji ltar dus gsum mgon po yis/_/byang chub tu ni nges byas bzhin/_/tshul khrims rnam gsum bslab pa dang /_/dge ba'i chos ni sdud pa
[\[154a.5\]]dang /_/sems can don bya'i tshul khrims kyang /_/so sor bdag gis brtan por bzung /_/sangs rgyas chos dang dge 'dun dang /_/bla med dkon mchog gsum gyi mchog_/sdom pa sangs rgyas 'byor bskyed pa/_/dang po de ring gzung bar bgyi/_/rdo rje dril bu phyag rgya yang /_/
[\[154a.6\]]so sor de bzhin nyid du bzung /_/rdo rje chen po'i rigs mchog la/_/slob dpon nyid du gzung bar bgyi/_/dam tshig yid du 'ong ba la/_/rin chen 'byung ba'i rigs mchog la/_/nyin re bzhin du lan drug tu/_/sbyin pa rnam bzhi sbyin par bgyi/_/byang chub chen po 'byung ba yi/_/
[\[154a.7\]]pad+ma chen po'i rigs dag la/_/phyi nang gsang ba'i theg pa gsum/_/dam chos so sor gzung bar bgyi/_/sdom pa thams cad dang ldan pa/_/ci ltar nus pa mchod pa'i las/_/las kyi rigs mchog chen po la/_/de bzhin nyid du so sor bzung /_/bla na med pa'i byang chub sems/_/
[\[154b\]]
[\[154b.1\]]mchog tu bskyed pa byas nas su/_/sems can thams cad don byed phyir/_/sdom pa ma lus gzung bar bgyi/_/ma bsgral ba rnams bdag gis bsgral/_/ma grol ba rnams bdag gis dgrol/_/dbugs ma phyin pa dbugs dbyung ste/_/mya ngan las 'das la dgod par bgyi/_/zhes
[\[154b.2\]]pa'o/_/de nas ting nge 'dzin gyi phyag rgya dang ldan pas gnas te sna'i rtse la mig bzhag nas/_rang gi snying ga'i 'od zer gyi phreng ba dang ldan pa'i yi ge k+ShuM rang gi lus dang 'jig rten gyi khams thams cad bsregs nas bdag gi sa bon tsam lus la mi snang bar byed par bsgom mo/_/oM
[\[154b.3\]]swa b+hA ba shud+d+haHsarba d+harmA swa b+hA ba bi shud+d+ho\u0f85haM/_zhes bya ba'i sngags bzlas te chos bdag med par byin gyis brlab par bya'o/_/de nas chos kyi sku'i rgyu mthun par gyur pa'i longs spyod rdzogs pa'i sku bskyed par bya ba'i phyir rdo rje mkha' 'gro la sogs pa'i lha mo bzhis dbyangs kyis
[\[154b.4\]]bskul bar byed par bsgom par bya'o/_/dza dza dza dza rdo rje sems dpa'i dngos grub bzhugs pa'i bdag po khyod/_/ha ha ha ha hUM yig mgon po dam tshig bdag po bdag phyag 'tshal/_/ba ba ba ba rdo rje sgrog gi gsang ba las byung sku 'dzin pa/_a a a a ho mgu ba'i rdo rje A li
[\[154b.5\]]gcig tu thim par hUM/_de nas zla ba'i dkyil 'khor gyi tshul du bsgoms te dz+nyA na a haM zhes brjod par bya'o/_/yang de'i steng du sgra yig la sogs pa yongs su rdzogs pa gang la zla ba'i dkyil 'khor bsgoms nas de'i dbus su yi ge hUM de nas hUM las rdo rje/_/rdo rje'i lte ba la sa bon
[\[154b.6\]]gyis brgyan par bsams te dam pa'i sngags brjod nas nga rgyal bya'o/_/oM badzra shud+d+haHsarba d+harmA badzra shud+d+ho\u0f85haM/_de nas rdo rje'i 'od zer 'phros pa las de bzhin gshegs pa thams cad kyi sku byung ste/_'jig rten gyi khams thams cad du sems can gyi don byas nas slar yang de
[\[154b.7\]]nyid la zhugs te sngags kyis nga rgyal bya'o/_/oM bar+d+ha na mo ya ha ho/_zhes bya'o/_/de nas mtshan kun yongs rdzogs pa/_/sems can don gcig dam par byed/_/zhal gsum de nyid phyag drug pa/_/dbyar gyi sprin dang 'dra ba'i 'od/_/spyan gsum bzhad dang khro ba dang /_/ldem bag
[\[155a\]]
[\[155a.1\]]tshul dang yang dag ldan/_/sems dpa'i skyil mo krung gis bzhugs/_/thod pa'i dbu rgyan 'jigs byed pa/_/rgyal ba'i 'od zer spros pa'i sku/_/shes rab lus thogs ldan pa ste/_/rdo rje nu ma mda' dang ni/_/dril bu snod dang gzhu rnams te/_/sangs rgyas rnal 'byor
[\[155a.2\]]nam mkha'i bdag_/mgon po rgyas par bsgom par bya/_/de nas rnal 'byor nam mkha'i bdag nyid du nga rgyal bskyed pa'i sngags 'di brjod do/_/oM su b+ha bo baM a a A aM hUM swA hA/_de nas phyag rgya chen por gsal bar bsams te/_oM yo ga shud+d+haHsarba d+harmA yo ga shud+d+ho\u0f85ham/_yang rdo
[\[155a.3\]]rje gsor nas sngags 'di rjes su dran par bya'o/_/oM dz+nyA na kA ya a haM/_de nas dam tshig gi phyag rgya dang sngags su ldan pas snying ga dang dpral ba dang spyi bor byin gyis brlab par bya'o/_/ye shes pad+ma kha sbyar te/_/sa yi gdugs dang rnam shes sbyar/_/gnyis ka lu gu rgyud bcings
[\[155a.4\]]te/_/lhag ma rnams ni gyen du bsgreng /_/dud pa dri ma gsum sprad de/_/rtse lnga rdo rje 'dzin zhes so/_/oM sarba ya hUM hUM sa ya ma traM a d+hi tiSh+Tha/_zhes sngags brjod par bya'o/_/de nas dkyil 'khor sprul nas sems can gyi don byed par bsams nas rdzogs par bya'o/_/sbyor ba dang po zhes bya
[\[155a.5\]]ba'i ting nge 'dzin to/_/de nas yuM k+ShuM suM hUM rnams kyis rlung dang me dang chu dang sa rnams zla ba phyed pa/_gru gsum pa/_zlum po/_gru bzhi pa'i dkyil 'khor cho ga rim bzhin du bsgom mo/_/de'i dbus su hUM suM hUM gis rin po che sna bdun gyi dngos po'i ri rab chen po bsgoms te/_oM hUM swA hA/_zhes bya ba'i
[\[155a.6\]]sngags kyis lag pa kha sbub ste rdo rje'i dngos po'i sa gzhir byin gyis brlab par bya ste/_ri rab rtse mor sngags de kho nas rnal 'byor nam mkha'i dkyil 'khor rin po che sna bdun gyi gzhal yas khang gi nang na gru bzhi dang sgo bzhi twa ra na bzhis brgyan pa ste dra ba dang dra phyed du brgyan pa'o/_/
[\[155a.7\]]dril bu dang dra bas klubs pa'i sum rim la seng ge dang rma bya dang ngang pa'i rgyal po dang chu srin rnams kyis brgyan pa'i rgyal mtshan gyis sgo bzhi brgyan te grwa dang mtshams na zla ba rdo rjes brgyan pa'o/_/de'i nang na dbus na seng ge/_/shar phyogs su glang po che'i gdan/_byang phyogs su rma
[\[155b\]]
[\[155b.1\]]bya'i gdan/_nub phyogs su bya khyung gi gdan/_lho phyogs su king ka ra/_dbang ldan gyi mtshams su seng ge_/_me'i mtshams su rdo rje'i gdan/_bden bral gyi mtshams su ma he/_rlung gi mtshams su spyang ki rnams kyi gdan te/_de ltar re mig dgu'i gdan byin gyis brlabs par
[\[155b.2\]]bya'o/_/sgo bzhi la ro'i gdan no/_/de'i phyi rol rdo rje'i phreng bas byin gyis brlab par bya'o/_/yang de'i phyi rol du 'khor lo zlum po de la lha kun gyi gnas/_pad+ma'i steng na zla ba'i gdan du byin gyis brlab par bya'o/_/de'i phyi rol du dkyil 'khor gyi snam bu la yang de kho na bzhin du
[\[155b.3\]]pad+ma'i steng gi zla ba'i dkyil 'khor gyi gdan la 'jigs pa chen po'i ting nge 'dzin gyis dmigs par bya'o/_/de nas nam mkha' las babs te/_seng ge'i gdan la gnas nas gong ma bzhin du sngags kyis sangs rgyas rnal 'byor nam mkha' bsgom par bya'o/_/de nas rdo rje
[\[155b.4\]]mkha' 'gro ma suM zhes bya ba'i snying pos phyung ste/_sems can thams cad byang chub tu sems bskyed pa dang /_dkon mchog gsum la skyabs su 'gro ba la sogs pa skal pa ji lta ba bzhin du sbyar nas bsdu ba'i tshul gyis slar bsdus te/_mdun du glang po che'i gdan la rdo rje mkha'
[\[155b.5\]]'gro ma bsams te/_sku mdog dkar po phyag gnyis kha T+wAM ga dang rnal 'byor ma'i lhung bzed 'dzin pa/_spyan gsum pa skra sil bur btang ba sangs rgyas kyis dbu la brgyan pa/_glang po che'i pags pas smad g.yogs shing na ra tsa rmas stod g.yogs pa/_/glang po che'i gdan
[\[155b.6\]]la nyi ma'i dkyil 'khor la rol pa'i skyil mo krung du bzhugs pa/_rdo rje mkha' 'gro ma'i bdag nyid bsgom par bya'o/_/suM badzra DA ki nI a haM/_zhes brjod par bya'o/_/de bzhin du k+ShuM zhes brjod pas drag mo'i mkha' 'gro ma spros te sems can kun la ma rig pa'i mun pa ye shes kyi mig
[\[155b.7\]]can du byas te/_slar 'dus drag mo'i mkha' 'gro ma gser gyi mdog can sgra sgrogs nas mche ba gtsigs pa skra gyen du bsgril ba dang sangs rgyas lngas dbu brgyan pa/_rma bya'i gdan la phyed kyi skyil mo krung gis bzhugs pa/sbrul gyis brgyan pa kha T+wAM ga dang lhung bzed 'dzin pa me'i dkyil
[\[156a\]]
[\[156a.1\]]'khor la gnas pa/_rdo rje mkha' 'gro ma bzhin du stod g.yogs dang smad g.yogs bsnams pa/_drag mo'i bdag nyid du bsgoms te/_k+ShuM gau rI DA ki nI a haM/_zhes byin gyis brlab par bya'o/_/de bzhin du yuM zhes brjod pas ro langs ma'i mkha' 'gro ma kun spros
[\[156a.2\]]te sems can thams cad byang chub kyi lam la bkod nas slar log ste gcig tu gyur nas bya khyung gi gdan la sogs pa'i 'dug stangs kyis 'dug pa byi ru dang 'dra ba'i mdog gzhan rdo rje mkha' 'gro ma dang 'dra bar ro langs ma'i gzugs bsams te yuM be tA lI DA ki nI a haM/_zhes nga rgyal bya'o/_/
[\[156a.3\]]de kho na bzhin du hUM zhes brjod pas snying ga nas spros pa'i tshul gyis gdol pa mo'i mkha' 'gro ma spros te sems can thams cad ji ltar 'dod don yongs su bskang nas slar log ste gcig tu gyur te/_gdol pa mo'i gzugs ji ltar sprul pa las bskyed pa la mnyam par gzhag ste/_sku
[\[156a.4\]]mdog nag mo dang /_skra dmar po sil bur 'dug pa/_pus mo'i skyil mo krung du 'dug pa/_thal mo sbyar ba spyi bor gzhag ste/_gzhan ni drag mo mkha' 'gro ma dang 'dra bar bsgoms te/_oM tsaN+Da lI DA ki nI a haM zhes nga rgyal bya'o/_/de bzhin du byang shar mtshams su ni s+m+r+yuM gis bskyed
[\[156a.5\]]pa'i seng ge'i mdog can sku mdog dkar po dang ser po dang gos dmar po/_/phyag gnyis pa'i g.yas pa kha T+wAM ga gyen du bsgreng ba/_g.yon sdigs mdzub dang zhags pa 'dzin pa/_bdud thams cad skrag par byed pa/_seng ge'i mkha' 'gro ma seng ge'i gdan la rol pa'i skyil mo krung gis bzhugs
[\[156a.6\]]pa bsgom par bya'o/_/de bzhin du shar lho'i mtshams na h+m+r+yuM gis bskyed pa stag mo sku mdog dkar ba dang nag mo gos dmar po g.yas pa na lcags kyu g.yon pa na zhags pa 'dzin pa/_gong nas gsungs pa'i gdan la zlum po'i skyil mo krung gis bzhugs par bsgom mo/_/de bzhin du lho nub mtshams su sa bon y+m+r+yuM gis bskyed
[\[156a.7\]]pa'i ce sbyang ma spyang ki'i mgo can ma sku mdog dkar mo dang nag mo/_/gos dmar po dang /_phyag gnyis kyis zhags pa dang dgra sta 'dzin pa gong du gsungs pa'i gdan la phyed kyi skyil mo krung gis bzhugs par bsgom mo/_/nub byang mtshams na sa bon
[\[156b\]]
[\[156b.1\]]k+Sh+m+r+yuM gis bskyed pa'i 'ug pa mo sku mdog dmar mo dang ser mo gos dmar po phyag gnyis la be con dang zhags pa/_gong du gsungs pa'i gdan la 'jo ba'i tshul du bsgom par bya'o/_/shar la sogs pa'i sgo bzhi la sa bon buM las mkha' 'gro ma/_sa bon paM las mar me ma/_/sa
[\[156b.2\]]bon phroM las 'jib byed ma/_/sa bon phriM las 'phrog byed ma/_/bskyed de gong du gsungs pa'i gdan la sogs pa bzhin du gnas pa sku mdog dkar po dang ser po dang dmar po dang nag po dang /_phyag gnyis khar bcug pa dang /_spyi bor thal mo sbyar ba dang /_kha dang snying gar
[\[156b.3\]]lag pa gzhag pa dang /_gtun shing 'dzin pa rnams te skra sil bur btang ba mkha' 'gro ma la sogs pa'i sgo srung snying ga nas spros te gzhag par bya'o/_/rdo rje phreng ba'i phyi rol na sa bon ha hoHhrIHlas bskyed pa/_/puk+ka sI dang /_khro gnyer ma dang /_gtum mo bdud rtsi'i snod phyag
[\[156b.4\]]gis 'dzin pa rnams shar du dgod do/_/sa bon g+hi g+h+ra las bskyed pa drag mo dang /_khrag 'thung ma dang /_sha za ma rnams lcags kyu rnam pa lngas gang ba'i pad+ma'i snod 'dzin pa byang du dgod do/_/sa bon ku ru ku ru las bskyed pa'i khro mo dang /_'bar ma dang /_'jigs ma
[\[156b.5\]]rnam gsum gtor ma'i snod phyag gis 'dzin pa nub tu dgod do/_/sa bon bat+tA lI las bskyed pa'i thod phreng ma dang /_rdo rje ma dang /_bum pa ma dang gsum dam tshig gi zas dang btung ba'i snod phyag gis 'dzin pa lhor dgod do/_/dbang ldan mtshams la sogs pa'i grwa bzhi
[\[156b.6\]]la dbang ldan mtshams su sa bon lA s+ye hUM dang /_su pri ya gan+d+he hUM gis sgeg mo dang dri chab ma bskyed/_dkur brten pa'i phyag rgya dang dri chab kyi snod 'dzin pa'o/_/me'i mtshams su sa bon hUM hoHdang sriM gis bskyed pa'i pi wang ma dang me tog ma bskyed de/_pi wang brdeb pa dang me
[\[156b.7\]]tog 'thor ba'i mchod pa'i phyag rgya dang bcas pa'o/_/bden bral mtshams su sa bon hUM hUM hUM dang oM las bskyed pa dbyangs len ma dang spos ma bskyed de kha'i mdun du dkar po bskul ba dang spos phor 'dzin pa'i phyag rgya dang bcas pa'o/_/rlung gi mtshams kyi sa bon ni hUM
[\[157a\]]
[\[157a.1\]]nr-i t+ye hUM dang k+ShuM las skyes pa'i gar byed ma dang me mar ma ste/_/gar byed cing spyi bor thal mo sbyar ba dang mar me lag pas 'dzin pa'i phyag dang bcas pa'o/_/de dag kun kyang dri zhim pa'i me tog phreng bas brgyan pa/_bar gyi dkyil 'khor zlum po'i 'khor lo'i
[\[157a.2\]]sngon du 'god par bya'o/_/de'i phyi rol gyi dkyil 'khor gyi shar sgo nas sa bon khe zhes pas ni khyab 'jug go/_/byang gi phyogs su oM zhes pas tshangs pa'o/_/nub sgo nas sa bon hUM zhes pas lha chen po'o/_/lho phyogs su sa bon mu mu zhas pas brgya byin no/_/dbang ldan gyi
[\[157a.3\]]mtshams su sa bon mu mu zhes pas dbang ldan no/_/me'i mtshams na sa bon d+ha na a gre zhes pas nor lha ku be ra'o/_/bden bral mtshams na sa bon kha ni zhes pas 'byung po'i bdag po'o/_/rlung gi mtshams na sa bon bu phu zhes pas chu lha wa ru Na'o/_/shar gyi snam bu la oM
[\[157a.4\]]guM a swA hA/_keng rus 'jigs byed do/_/oM guM a d+he swA hA/_kha T+wAM srin po'i'o/_/oM guM iM swA hA/_tshogs kyi dbang phyug go/_/oM guM i swA hA/_dril sna'o/_/de dag ni mkha' 'gro ma'i sku mdog dang mthun no/_/byang gi snam bu la oM tsu u swA hA/_gtum pa'i dbang
[\[157a.5\]]phyug go/_/oM tsu u swA hA/_bdun pa'i lha mo'o/_/oM dzu re swA hA/_tshe ba'i dbang phyug go/_/oM dzu re swA hA/_sgra 'jigs byed do/_/de dag ni mar me ma'i sku mdog dang mthun no/_/nub kyi snam bu la oM tuM le swA hA/_'dod pa'i bdag po'o/_/oM the le swA hA/_than de'i dbang
[\[157a.6\]]phyug go/_/oM dum e swA hA/_cang te'u'i rda bzhag go/_/oM tuM e swA hA rnga chen 'jigs byed do/_/de dag na 'jigs byed ma'i sku mdog dang mthun no/_/lho'i snam bu la oM TuM la oM swA hA/_pi wang dbang phyug go/_/oM ShuM oM swA hA/_nga ro chen po'o/_/oM DuM aM swA hA/_mche ba gtsigs
[\[157a.7\]]pa'o/_/oM DuM aM swA hA/_gzhu 'dzin pa'o/_/de dag ni 'phrog byed ma'i sku mdog dang mthun no/_/de rnams kyang phyag bzhi bzhi ste/_kha T+wAM ga dang b+han+d+ha dang lha mo la 'khyud pa dang dril bu 'dzin pa dang spyan gsum dang ldan pa'o/_/rgyan thams cad kyis brgyan pa/_thod pa'i phreng
[\[157b\]]
[\[157b.1\]]bas bcings pa ste/_de dag ni phyi rol gyi dkyil 'khor la'o/_/de ltar lha so so'i sngags re res rdzogs pa'i skad cig gis ting nge 'dzin gyis mngon sum du dam tshig gi dkyil 'khor gyi lha yongs su gang bar bskyed par bya'o/_/de yan chad ni dkyil 'khor rgyal po mchog ces
[\[157b.2\]]bya'o/_/de nas nam mkha'i khams kun du de bzhin gshegs pa thams cad rang bzhin rdul phra rab kyi gzugs kyis sems can thams cad kyi don byed pa la sogs pa thams cad rtsom pa rnams kyi sngags dang phyag rgya'i rim pa 'di bya'o/_/til dang nas dang 'bras yos dang
[\[157b.3\]]me tog dkar po dang dri chu dang bsres pa'o/_/'o mas gang ba 'byor pa gser la sogs pa yon chab kyi snod rang gi g.yon gyi glor gzhag ste sngags bzlas te sta gon la gnas par bya'o/_/rdo rje khu tshur gnyis bcings te/_/sa gdugs dang ni dkar po sprel/_/dkar po lcags
[\[157b.4\]]kyu zhes bya ba'i dam tshig 'gugs pa'o/_/oM badzra aM ku sha dzaH/_zhes bya ba'i phyag rgya dang sngags kyis 'jig rten las 'das pa'i lha spyan drang do/_/rdo rje khu tshur gnyis bcings te/_/gi wang dri ma gsum bsgreng nas/_/dri ma gsum gyi tshigs gsum la/_/gi wang bkug nas
[\[157b.5\]]gnas par bya'o/_/oM kaR+Sha ni hUM phaT/_ces bya ba'i phyag rgya dang sngags kyis 'jig rten pa'i lha thams cad dgug par bya'o/_/gong ma bzhin du mchod yon dbul bar bya'o/_/de nas rdo rje khu tshur gnyis bcings nas/_dkar po dang gi wang sbrel la/_oM s+m+r+yuM swA hA/_seng ge ma'i sngags dang
[\[157b.6\]]phyag rgyas bgegs bskrad par bya'o/_/de nas rdo rje khu tshur gnyis bcings te/_rgyab dang rgyab tu yang sbyar nas/_/badzra s+pho Ta baM/_zhes lcags sgrog gi phyag rgya dang sngags kyis sgo bcing par bya'o/_/de nas ye shes mkha' 'gro ma'i dam tshig gi phyag rgya zla ba dang nyi ma kha sbyar
[\[157b.7\]]nas pad+ma kha bye ba'i tshul du bya'o/_/oM tiSh+Tha A sa na hUM swA hA/_sngags dang ldan pas lha thams cad gdan la bzhugs par bya'o/_/de nas rim pa 'dis phyag rgya bzhi bstan par bya ste/_rang gi snying gar rdo rje rtse lnga pa bsams te/_oM yo ga ba ra dr-i sh+ya dzaHhUM baM hoHsa ma ya s+t+waM/_
[\[158a\]]
[\[158a.1\]]sa ma ya ho/_/pad+ma ye shes sbyar bar bya/_/sa yi gdugs dang rnam shes sbyar/_/gnyis ka lu gu rgyud du ni/_/lhag ma ba dan tshul du bya/_/dri ma gsum dang dud par sbyar/_/rtse mo lnga bor rdo rje 'dzin/_/snying po'i sngags te rnal 'byor nam mkha' byin gyis
[\[158a.2\]]brlab pa'i sngags dang phyag rgya'o/_/oM hUM a swA hA/_rnal 'byor nam mkha'i dam tshig gi sngags so/_/de nas nyi ma zla ba'i snyim par byas te/_pad+ma'i tshul gyis rnam par phye bar bya ste/_oM AHhUM a swA hA/_shes rab kyi pha rol tu phyin pa'i sngags dang phyag rgya'o/_/sa gdugs
[\[158a.3\]]rnam shes sbyar nas su/_/lhag ma rdo rje bzhin du bsgreng /_/oM suM swA hA/_rdo rje ma'i sngags dang phyag rgya'o/_/phyag rgya de nyid gnyis bcings te/_gnyis ka rgyab gnyis sbyar bar bya/_oM k+ShuM swA hA/_drag mo'i sngags dang phyag rgya'o/_/khu tshur gnyis ni sbrel nas su/_/kha yi phyogs
[\[158a.4\]]su dgrol bar bya/_/oM yuM swA hA/_ro langs ma'i sngags dang phyag rgya'o/_/khu tshur dam por gnyis bcings te/_/dkar po gi wang bsgreng nas su/_/rtse dang rtse mo sprad byas te/_/rin chen tshul du sbyar bar bya/_/oM hUM swA hA/_gdol pa mo'i sngags dang phyag rgya'o/_/mdun du lag pa
[\[158a.5\]]gar byas nas/_/phyag rgya thams cad bcing bar bya/_/rdo rje khu tshur gnyis bcings te/_/dkar po gi wang sbrel bar bya/_/oM s+m+r+yuM swA hA/_seng ge ma'i sngags dang phyag rgya'o/_/de yi phyag rgya dam bcings te/_/dud pa dri ma gsum bsgreng ngo /_/oM h+m+r+yuM swA hA/_stag mo'i sngags dang phyag
[\[158a.6\]]rgya'o/_/de yi phyag rgya brtan bcings te/_/sa gdugs dang ni pad+ma sbrel/_/oM y+m+r+yuM swA hA/_ce spyang ma'i sngags dang phyag rgya'o/_/rdo rje khu tshur gnyis bcings te/_/phan tshun lan gsum gdab par bya'o/_/oM k+Sh+m+r+yuM swA hA/_'ug pa mo'i sngags dang phyag rgya'o/_/nang gi lha mo dgu rnams mi
[\[158a.7\]]snying po phyag rgya sngags bzhin du/_/zla ba'i lag pa phye nas su/_steng du nyi ma bstim par bya/_/oM shI g+h+raM swA hA/_byang phyogs kyi rnal 'byor ma rnams kyi sngags dang phyag rgya'o/_/rdo rje thal mo brtan bcings te/_/nyi ma zla ba rnam par phye/_/oM ku ru ku ru swA hA/_nub
[\[158b\]]
[\[158b.1\]]phyogs kyi rnal 'byor ma rnams kyi sngags dang phyag rgya'o/_/zla ba nyi ma phye nas su/_/rgyab dang rgyab tu sprad par bya/_/rtse mo gnyis ka kha sprad de/_/lha mo rnal 'byor ma gsum ste/_/oM pad+mA li bat+tA li hUM swA hA/_lho'i rnal 'byor rnams kyi sngags dang phyag rgya'o/_/rdo rje khu tshur gnyis bcings te/_
[\[158b.2\]]sta zur gnyis su gzhag par bya/_/oM hUM swA hA/_sgeg mo'i'o/_/g.yon gyi lag pa phye nas su/_/'jigs pa rnam shes sbyar bar bya/_/nyi ma kun gyis bzung ba ni/_/dung gi phyag rgya ji bzhin du/_/oM suM pri ya gan+d+he swA hA/_dri chab kyi sngags dang phyag rgya'o/_/dbang ldan mtshams na'o/_/pi wang tshul
[\[158b.3\]]gyis pi wang ste/_oM hUM hoHswA hA/_pi wang ma'i sngags dang phyag rgya'o/_/lag pa gnyis kyi thal mo ni/_/bskor zhing gyen du gtor bar bya/_/oM sriM swA hA/_me tog ma'i sngags dang phyag rgya'o/_/me'i mtshams na'o/_/rdo rje khu tshur bcings nas su/_/khu tshur bcings nas dkar po
[\[158b.4\]]ni/_/bsgreng nas kha yi mdun du bskul/_/oM hUM hUM hUM swA hA/_dbyangs mkhan ma'i sngags dang phyag rgya'o/_/rdo rje khu tshur dam bcings te/_/mkhrig ma zla bas gzung bar bya/_/oM i swA hA/_spos me ma'i sngags dang phyag rgya'o/_/bden bral mtshams na'o/_/ye shes dkar po sbyar
[\[158b.5\]]te spyi bor brkyang /_/rnam shes gi wang sbyar te dku ru brkyang /_oM su nr-i t+ye swA hA/_gar mkhan ma'i sngags dang phyag rgya'o/_/nyi ma khu tshur bcings nas su/_/ye shes gyen du bsgreng bar bya/_/oM k+ShuM swA hA/_mar me'i sngags dang phyag rgya'o/_/g.yas kyi sta zur mtshams su ni/_/zla
[\[158b.6\]]ba'i lag pa brkyang bar bya/_/bsgreng nas g.yon gyi phyag na bsnams/_oM n+ye d+he swA hA/_rlung mtshams su'o/_/nyi ma'i lag pa khar bcug ste/_/ha ha gad sgrogs bzhad byed pa/_/oM phuM phu swA hA/_mkha' 'gro ma'i sngags dang phyag rgya'o/_/thal mo spyi bor bzhag pa ni/_/oM pheM phu swA hA/_byang
[\[158b.7\]]gi 'bar byed ma'i sngags dang phyag rgya'o/_/yi dgas thal mo khar bcug ste/_oM phroM phuM swA hA/_nub kyi 'jigs byed ma'i'o/_/zla ba'i khu tshur dam bcings te/_/rna ba'i rtsa la sbyar bar bya/_oM phriM phu swA hA/_lhor 'phrog byed ma'i'o/_/phyag rgya thams cad so so ru/_/snying po sngags dang sbyar
[\[159a\]]
[\[159a.1\]]bar bya/_/thams cad lha mo rnal 'byor ma/_/rdo rje sgrog gis brtan par bya/_/rdo rje khu tshur gnyis bcings te/_/rgyab dang rgyab tu sbyar bar bya/_/oM badzra s+phoT baM/_rdo rje lcags sgrog gi sngags dang phyag rgya'o/_/mda' bkang ba yi tshul du ni/_/rna bar mda' 'dren
[\[159a.2\]]thugs bskul lo/_/oM khruM swA hA/_mda' 'dzin ba'i sngags dang phyag rgya'o/_/'khyud dang nu ma 'dzin pa ni/_/bdag gis lag pa gnyis kyis bzung /_/oM su pri ya te me hUM swA hA/_nu ma 'dzin pa'i sngags dang phyag rgya'o/_/nyi ma'i lag pa phye bas te/_/dkar po ye shes sbyar bar bya/_/
[\[159a.3\]]de yi dud pa la sogs bsgreng /_/rdo rje phyag rgya bstan par bya/_/oM hUM swA hA/_rdo rje sngags dang phyag rgya'o/_/de nyid zla ba sbyar byas nas/_/dril bu'i phyag rgyar rab tu grags/_/oM aM swA hA/_dril bu'i sngags dang phyag rgya'o/_/snying gar nyi ma zla ba sbyar/_/pad+ma sa gdugs
[\[159a.4\]]bskyod byas nas/_/gsang ba'i gnas su sbyar bar bya/_/A li'i phyag rgyar grags pa yin/_/oM A swA hA/_A li'i sngags dang phyag rgya'o/_/khu tshur byas nas oM bsgreng nas/_/oM khe swA hA/_shar gyi khyab 'jug gi'o/_/khu tshur snying gar skul byed cing /_/oM aM swA hA/_
[\[159a.5\]]byang gi tshangs pa'i'o/_/ba dan gsum ni gyen bsgreng nas/_oM hUM swA hA/_nub kyi drag po'i'o/_/zla ba gi wang bsgreng ba la/_/nyi ma'i lag phye nas su/_/de yi rtse mo kho na sbyar/_/oM mu mu swA hA/_lho'i gdugs 'dzin pa'i'o/_/khu tshur bcings nas dpral ba nas/_dud pa dkar po
[\[159a.6\]]gshibs nas kyang /_/oM mu mu hUM swA hA/_dbang ldan mtshams nas dbang ldan gyi'o/_/khu tshur gnyis ni gshibs nas su/_/dkar po gi wang bsgreng byas nas/_/rtse dang rtse ru kha sprad de/_/rin chen tshul du sbyar bar bya/_/oM nA dA gre hUM swA hA/_me'i mtshams na ku be ra'o/_/khu tshur byas nas
[\[159a.7\]]dkar po bsgreng /_/oM kha de ni hUM phaT/_bden bral gyi mtshams na 'byung po'i bdag po'o/_/rdo rje khu tshur gnyis bcings nas/_/dud pa dkar po bsgreng bar bya/_oM b+hur b+hu wa swA hA/_/rlung gi mtshams na ba ru Na'o/_/rdo rje khu tshur gnyis bcings te/_/dud pa dri ma gsum bsgreng nas/_/rtse dang
[\[159b\]]
[\[159b.1\]]rtse mo kha sprad de/_/sems ma rdo rje rab tu grags/_/phyag rgya de ni keng rus 'jigs byed la sogs pa rnams kyi thun mong du bstan pa'o/_/sngags ni rang rang gi sngags brjod de shes par bya'o/_/oM kuM a swA hA/_keng rus 'jigs byed kyi'o/_/oM khuM A swA hA/_kha dang srin
[\[159b.2\]]po'i'o/_/oM guM i swA hA/_tshogs kyi dbang phyug gi'o/_/oM gaM I swA hA/_dril bu rna ba'i'o/_/oM tsuM u swA hA/_gtum mo'i dbang phyug gi'o/_/oM tshuM U swA hA/_bdun pa'i lha'i'o/_/oM dzuM ri swA hA/_tsha ba'i dbang phyug go/_/oM dzuM rIM swA hA/_hUM sgra 'byin byed do/_/oM
[\[159b.3\]]tuM l-i swA hA/_'dod pa drag po'i'o/_/oM thuM lI swA hA/_than le dbang phyug gi'o/_/oM duM e swA hA/_cang te'u'i phyi gzhag gi'o/_/om thuM ai swA hA/_rnga chen 'jigs byed kyi'o/_/oM tuM o swA hA/_pi wang dbang phyug gi'o/_/oM thuM au swA hA/_nga ro chen po'i'o/_/oM duM aM
[\[159b.4\]]swA hA/_mche ba rnam par gtsigs pa'i'o/_/oM du aHswA hA/_gzhu 'dzin ma'i'o/_/de dag ni dam tshig gi phyag rgya yin no/_/chos kyi phyag rgya ni lha dang rang gi lce'i pad+ma'i 'dab ma la de'i dbus su rang gi sngags kyi yi ge rnam par bsgom par bya'o/_/de ni chos kyi phyag rgya'o/_/las
[\[159b.5\]]kyi phyag rgya ni sngon bzhin du bcing ba gong ma dang 'dra ste/_lha dang rang gi thugs kar yi ge a las rdo rje rgya gram bsams te phyag mtshan med par 'ching ba ni las kyi phyag rgya'o/_/phyag mtshan de kho na phyag mtshan dang ldan par byas te/_rnal 'byor nam mkha' la sogs pa'i phyag rgya chen po
[\[159b.6\]]yin no/_/de nas rnal 'byor nam mkha'i dkyil 'khor gyi lha rnams la sgeg mo la sogs pa mchod pa brgyad kyis rim pa bzhin du mchod de zla ba nyi ma'i lag pa phye ste/_dud pa dri ma gsum bsgreng ste/_phyag rgya des ni yon chab dbul lo/_/oM ar+g+haM pratIts+tsha ar+g+haM hUM swA hA/_yang me tog la
[\[159b.7\]]sogs pas mchod do/_pra wa ra sat+kA ra pra tIts+tsha swA hA/_de nas gong ma bzhin du dri la sogs pas mchod de mchod pa nyi shu bas kyang rim pa 'dis mchod par bya'o/_/de la nyi shu 'di lta ste/_so so re re gar byas nas/_/sngon du sgeg pa la sogs pa bcing ngo /_/de nas pi wang gi tshul dang /_
[\[160a\]]
[\[160a.1\]]gling bu'i tshul dang /_dung gi tshul dang /_phyag 'tshal ba'i tshul dang /_spang g.yab kyi tshul dang /_rgyal mtshan gyi tshul dang /_bla re'i tshul dang /_'phen gyi tshul dang /_gdugs kyi tshul dang /_rnga brdung ba'i tshul dang /_rdza rda brdung ba'i tshul dang /_rda pa Ta
[\[160a.2\]]ha brdung ba'i tshul dang /_gar byed pa'i tshul dang /dgod pa'i tshul dang /_'gying ba'i tshul dang /_khro ba'i tshul dang /_mda' 'phang pa'i tshul dang /_rdo rje gsor ba'i tshul dang /_nu ma 'tshir ba'i tshul dang /_thal mo sbyor ba'i tshul lo/_/sngags ni kun la hUM sbyar bar bya'o/_/rdo
[\[160a.3\]]rje de bzhin du ni gzung bya'o/_/dril bu chos su gzung bar bya'o/_/oM badzra g+haN+De ra Ni ta pra ra Ni ta saM pra ra Ni ta sar+b+ba bud+d+ha k+She tra pra tsa li te pra dz+nyA pA ra mi tA nA dA sra b+hA wa hUM hUM hUM hoH/_dril bu dkrol nas de dag la sogs pa'i mchod pa bya'o/_/dpal ldan sku gsung thugs las grol ba'i zhal
[\[160a.4\]]gsum pa/_/'gying bag khro bo dgod pa de bzhin spyan yang gsum/_/klu dbang nor bu'i 'od mdog shin tu mdzes pa'i sku/_/phyag mtshan drug gis mtshan pa'i phyag mchog drug_/kha T+wAM lhung bzed ral gri dgra sta rdo rje dril bu 'dzin/_/ha ha la sogs gang sgrogs dmyal ba'i lang ling
[\[160a.5\]]gcod byed pa/_/thar par phyin pa'i srid pa'i rang bzhin skye ba'i mchog_/ye shes mkha' 'gro ma khyod zhabs gnyis phyag 'tshal bstod/_/dpal ldan sangs rgyas mi gzugs mdzes pa'i sku mdog dkar po'i sku/_/byang chub sems kyi bdud rtsi dam pas gang ba'i snod 'dzin
[\[160a.6\]]pa/_/mgon med sems can kun don dkon mchog gsum skyabs mdzad/_/rdo rje mkha' 'gro ma khyod zhabs la phyag 'tshal lo/_/dpal ldan rin chen spyi gzugs shin tu gser mdog sku/_/kha T+wAM bdud rtsi dam pas bkang ba'i lhung bzed 'dzin/_/sdug bsngal sems can mang po tshim
[\[160a.7\]]par byed pa'i sku/_/drag mo mkha' 'gro ma khyod zhabs gnyis la phyag 'tshal/_/dpal ldan chos kyi spyi gzugs pad+ma rA ga'i mdog_/kha T+wAM yar bsgreng drag mo'i ro can 'dzin pa po/_/kun 'gro la sogs srid pa'i 'ching ba gcod byed ma/_/ro langs mkha' 'gro ma khyod zhabs gnyis la phyag 'tshal/_/
[\[160b\]]
[\[160b.1\]]dpal ldan las kyi spyi gzugs mdog ljang don yod gzugs/_/kha T+wAM drag mo mi yi thod pa sar ba 'dzin/_/'dod pa'i nyon mongs srid pa'i 'ching byed gcod byed ma/_/gdol ba'i mkha' 'gro ma khyod zhabs gnyis la phyag 'tshal/_/dpal ldan seng ge ma dang stag mo ce spyang 'ug
[\[160b.2\]]mgo ma/_/sdigs mdzub zhags pa dang ni dge ba'i lcags kyu dgra sta can/_/dmyal ba'i sdug bsngal mang po thams cad gcod mdzad ma/_/sprul pa'i sku rnams khyed kyi zhabs gnyis la phyag 'tshal/_/mkha' 'gro mar me 'jib byed 'phrog byed khyed rnams ni/_/mchog tu sa rnams
[\[160b.3\]]srung bar byed pa drag po rnams/_/sdang ba gdul dka' gzhan gyi rig pa gcod mdzad ma/_/lha yi mkha' 'gro ma kun zhabs gnyis la phyag 'tshal/_/sgeg mo yid dga' yid 'ong phreng ba dbyangs len ma/_/gar sogs dbyangs sgrar gar gyi yan lag dgu/_/sna tshogs rnam
[\[160b.4\]]bkod me tog mchog gi spos rno ba/_/ye shes snang ba mar me dri zhim zhing /_/dpa' bo dbang mchog rnal 'byor ma yi 'khor lo ni/_/sbyor ba shin tu sbyor ba sbyor ba chen po la/_/lus ngag yid kyis chags pas nan tan drag tu ni/_/dpal ldan gsang ba'i gdan mchog mchod
[\[160b.5\]]nas phyag 'tshal lo/_/dpal ldan de nyid rgyal po dam pa dbang phyug spyi gzugs kyis/_/dpal ldan gsang ba'i gdan mchog 'od zer rab 'bar ba/_/dpal ldan rdo rje dril bu dkrol sbyor de bzhin nyid/_/dpal ldan ye shes brten pa'i dbang phyug longs spyod 'dud/_/de ltar
[\[160b.6\]]bstod pa byas nas dril bu dkrol bar bya'o/_/oM shud+d+ho ma ma hUM a a a aM swA hA/_de nas thams cad sbyor ba bzhi la sogs pa'i sbyor ba chen po'i bar du chos thams cad bdag med pa'i rang bzhin du bsgom par bya'o/_/ji srid mi skyo'i bar du'o/_/skyo bar gyur na gong ma bzhin du
[\[160b.7\]]mchod pa thams cad kyis mchod nas rim pa bzhis gtor ma yang dbul bar bya'o/_/dang po dkyil 'khor mdun du byas nas phyag rgya 'dis dgug par bya'o/_/rdo rje khu tshur gnyis bcings te/_/rgyab dang rgyab tu sbyar bar bya/_/sa gdugs pad+mas dkris nas su/_/dkar po gi wang
[\[161a\]]
[\[161a.1\]]bsgreng bar bya/_/dkar po dgug nas 'dren pa ni/_/lha rnams dgug pa'i dam pa'o/_/dgug pa dam tshig gi phyag rgya dam pa'o/_/oM bat+tA li ma hA bat+tA li hUM hUM hUM swA hA/_dgug pa'i dam tshig gi sngags so/_/de nas yon chab dang khrus chab dbul lo/_/di dang me
[\[161a.2\]]tog dang spos dang 'byor ba ji bzhin du bsten pa zas lcags kyu lnga la sogs pa dang /_zan dang sran ma la sogs pa dang nya skam po dang byis skyu dang ldan pa'i gtor ma'i snod la lag pas reg pas sngags 'di bzlas pas gtor ma sbyin no/_oM shing gcig dang ni dur khrod dang /_/
[\[161a.3\]]ri brags dang ni phyugs kyi lhas/_/yul gyi mdo dang lam dang zhing /_/khyad par du ni khyim stong dang /_/snod dang thang dang sa steng dang /_/khyad par gdol ba'i khyim gnas dang /_/nag po drag po drag chen po/_/lha min mnyam du bsten pa dang /_/nag po gtsigs byed 'jigs byed pa/_/dga'
[\[161a.4\]]las 'das dang bgegs rgyal po/_/dga' byed ma dang drag mo dang /_/'jigs byed ma dang u mas bstod/_/rgyal mo rnam par rgyal dbang mo/_/thub med gzhan gyis mi thub ma/_/nag mo bzang mo nag chen mo/_/nag sbom ma dang rnal 'byor ma/_/dbang byed ma dang zla ba mo/_/nag
[\[161a.5\]]mo sdang ba'i lam pa ki/_/'phrog byed ma dang me mar ma/_/'jigs byed yul gnas rnal 'byor ma/_/drag mo'i gzugs dang gzugs chen mo/_/mche ba gtsigs dang thod chen ma/_/kha T+wAM rdzu 'phrul chen mo dang /_/ral gri dgra sta'i lag pa gang /_/rdo rje de bzhin chu lag dang /_/mkha'
[\[161a.6\]]'gro lnga yi de nyid che/_/las kun rjes su sgrub pa yi/_/sbyor ba'i dkyil 'khor rgya chen po/_/rdo rje'i dbang phyug de bzhin gtso/_/de bzhin gshegs pa'i sku chen po/_/gos med sbyor ba skyed byed ma/_/rdo rje dbang phyug ma yi bkas/_/thams cad thams cad dgug pa'o/_/oM kak+ka D+ha na bab+ban+d+ha
[\[161a.7\]]na spyan drangs pa'i sngags dang phyag rgya'o/_/khakh+kha d+ha na hUM hUM hUM phaT phaT raM swA hA/_spyan drangs pa'i phyag rgya de nyid las dkar po dang gi wang bsgreng ba'o/_/oM bat+tA li bat+tA li hUM hUM hUM hoHswA hA/_dga' bar bya ba'i sngags dang phyag rgya'o/_/gtor ma'i snod bzhag ste rdo rje bcings te ral gri byug
[\[161b\]]
[\[161b.1\]]pa'i tshul du byas te/_oM a kA ro mu khaM sarba d+harmA NAM/_Ad+ya nut+pan+na twA ta oM guM swA hA/_sgeg mo la sogs pa'i mchod pas kyang mchod de bstod pa bya zhing dril bu dkrol bar bya'o/_/sems dpa' chen po dang po mchog/_/dga' ba chen po dga' ba che/_/kun du bzang po kun
[\[161b.2\]]gyi bdag/_/rdo rje snying po gtso bo'i gtso/_/thugs kyi sems dpa' ting 'dzin mchog_/rdo rje rdo rje chen po'i stobs/_/kun du bzang po'i spyod pa'i mchog_/bdud dang bdud ni rab 'joms pa/_/kun gyi khro bo khro chen po/_/sangs rgyas sangs rgyas chos skyes
[\[161b.3\]]sogs/_/rdo rje hUM byed hUM byed pa/_/'jig rten dbang phyug nor bu sbyin/_/chags pa chen po bde ba che/_/'dod pa thar pa nor chen po/_/srid gsum 'jig rten gsum gyi mchog_/'jig rten gsum mchog khams gsum la/_/mi g.yo rab mchog mi gsal ga_/
[\[161b.4\]]shin tu phra ba rab 'dus pa/_/g.yo dang rab mchog thob pa yi/_/srid dang 'khor ba dag byed pa/_/thog ma med pa tha med pa/_/'dod chags dag pa ting 'dzin mchog_/sna tshogs 'dod chags dbang phyug che/_/nam mkha'i mtha' las rtag pa'i don/_/'byung ba
[\[161b.5\]]chen po kun gyi gzhi/_/longs spyod dpal gyi rgyal po gtso/_/'dod pa thams cad rdzogs byed pa/_/phyag 'tshal bstod de phyag 'tshal bstod/_/gus pas khyod la phyag 'tshal lo/_/rdo rje sems dpa' rab grub bstod/_/bdag gis cho ga ma tshang ba rnams ni bcom ldan
[\[161b.6\]]'das la bzod par gsol/_/khyod kyis sems can don kun mdzod/_/dngos grub gsol nas ci bder gshegs/_/sangs rgyas yul du gshegs nas kyang /_/slar yang 'dir ni gshegs su gsol/_/phyi rol lha rnams kyang se gol gsum dang sngags 'dis gtang bar bya'o/_/
[\[161b.7\]]oM gats+tsha gats+tsha hUM swA hA/_ji ltar sprul pa'i dkyil 'khor rnams rang gi dbugs kyis drangs nas/_rang gi lus la zhugs te/_rang gi gnas la dgod par bya'o/_/'di lta ste spyi bo mig dang rna ba dang sna dang /_lce la go rims bzhin du drag mo'i mkha' 'gro ma dang /_gdol pa'i mkha'
[\[162a\]]
[\[162a.1\]]'gro ma dang /_ro langs ma'i mkha' 'gro ma dang /_rdo rje mkha' 'gro ma rnams dgod do/_/seng ge ma dang /_/stag mo dang /_/ce spyang ma dang /_'ug pa ma rnams go rims bzhin du mgrin pa dang /_dpung pa gnyis dang snying ga dang /_/lte ba rnams la dgod do/_/sgo ba bzhi ni
[\[162a.2\]]brla g.yas g.yon dang rje ngar la'o/_/puk+ka sI la sogs pa go rims bzhin du lce'i thig le'i steng du puk+ka sI la sogs pa bstim par bya'o/_/brang la sogs pa'i yan lag lnga la ni drag mo la sogs pa bstim par bya'o/_/kha'i gnas su byin gyis brlabs nas gtum mo la sogs
[\[162a.3\]]pa bstim par bya'o/_/so'i phreng ba dang lce la yang thod phreng ma la sogs pa bstim par bya'o/_/de dag gi bdud rtsi la sogs pa'i snod ni lus la byin gyis brlab par bya'o/_/'jig rten gyi lha tshangs pa dang khyab 'jug la sogs pa ni ba spu'i bu ga dang rkang pa la sogs pa la go rims bzhin
[\[162a.4\]]du thim/_keng rus 'jigs byed la sogs pa'i byang chub sems dpa' bcu drug ni rnal 'byor nam mkha'i dbugs dang 'od zer la thim par bya'o/_/snying gar sgeg mo/_nu ma'i bar du dri chab ma'o/_/mgrin pa la pi wang ma'o/_/mgo bo la me tog ma'o/_/so'i phreng ba gnyis la
[\[162a.5\]]dbyangs ma'o/_/gsang bar spos me ma'o/_/dpung pa gnyis por gar byed ma'o/_/mig gnyis la mar me ma'o/_/gzugs kyi rnam pa'am ngo bo nyid du rnam par bsam/_dngos po thams cad kyi ngo bo rnal 'byor nam mkha' bdag go zhes nga rgyal gzung bar bya'o/_/
[\[162a.6\]]bsrung ba dgod pa dang /_/dbang bskur ba dang /_/go cha bgo byas nas rdo rjer pa la sogs pa bsams nas gzhag par bya'o/_/nyal ba dang /_'dug pa dang /_'gro ba dang /_'greng ba dang /_rtag tu shin tu mnyam par gzhag nas lha dang bdag gi sbyor ba bsgom/_/de dag ni shin tu
[\[162a.7\]]sbyor ba zhes bya'o/_/de nas longs spyod rnal 'byor pa bzhin du ji snyed dam tshig gi rdzas de dag gis tshogs kyi 'khor lo'i zas rim par mchod pa 'dis bya'o/_/yi ge k+ShuM gis dga' bar bya ba dang /_/yi ge yuM gis dag par bya ba dang /_yi ge hUM gis mkhregs par bya ba dang /_yi ge suM
[\[162b\]]
[\[162b.1\]]gyis bdud rtsir bya'o/_/yi ge hUM gis ro mnyam por bya ba dang /_pad+ma'i snod la bzhag la nyi ma'i lag pa la bdud rtsi'i snod bzhag nas/_/zla ba'i lag pa'i mthe bong dang srin lags dang ri rab tu bsgom/_/oM haHhoHhrIHsa bon gyi sku gsung thugs gzugs dang dri dang ro dang dpa' bo
[\[162b.2\]]lha gsum gyi bdag nyid gzung 'dzin spangs pa'i rang bzhin dkyil 'khor gyi lha re re'i 'khor lo la mthe bong dang srin lag gis 'thor 'thung sbyin par bya'o/_/de nas mchod nas phyag byas te de nas rang gi lus la gnas pa'i lha dang 'khor lo'i lha ji ltar dga' bar tshim par bya'o/_/de kho na
[\[162b.3\]]bzhin du tshogs kyi 'khor lo'i go cha la yang sbyor ba gsum gyi rang bzhin lha'i sbyor ba la gnas nas tshogs kyi 'khor lo la mchod par bya'o/_/'di lta ste dpral ba dang spyi bo dang lce'i rtse mo la thig le gsum byin nas ji ltar bde bar bya'o/_/de ltar mngon sum du dga' ba yul gyi mchod pa
[\[162b.4\]]rnams kyis/_de bzhin gshegs pa rnams la mchod nas/_/yongs su rdzogs pa la gong ma bzhin du me tog la sogs pas rdzogs par bya'o/_/de'i 'og tu lhag ma'i gtor ma sbyin par bya'o/_/tshigs bcad bzlas nas gtang bar bya'o/_/tshigs bcad ni 'di lta ste/_/oM bat+tA li
[\[162b.5\]]bat+tA li tshe/_oM ku ru ku ru bat+tA li ma hA bat+tA li swA hA/_dur khrod nag mo dngos grub zhal/_/gtum mo 'jigs byed yi dgas la/_/dam tshig srin mo khrag dga' ma/_/kI li kI li sgra sgrogs ma/_/dur khrod ro yi tshal dbus su/_/tshogs dang pho nya bcas pa ru/_/'jig rten gtum mo dud sol
[\[162b.6\]]ma/_/gsol cig bzhes shig dam tshig ma/_/gnas nas dbang du mdzad du gsol/_/tiSh+Tha sid+d+hi ku ru hu tu oM phroM ha gri ha sarba duSh+TA phuM pheM phroM phriM phaT swA hA/_rdo rje dam pa bcings nas su/_/dkar po gi wang bsgreng nas su/_/gnyis ka rtse mo bkug nas ni/_/kha yi 'gram du gzhag par bya/_/lhag
[\[162b.7\]]ma'i gtor ma byin gyis brlab/_/dud pa sol ba zhes bya ba'i sngags dang phyag rgya'o/_/bcom ldan 'das rnal 'byor nam mkha' dang ye shes mkha' 'gro ma'i sgrub thabs/_/slob dpon chen po rnam par rgyal ba'i dbang po'i sdes mdzad pa rdzogs so//_
[\[163a\]]
[\[163a.1\]{D1620}]@##/_/gdan bzhi'i de kho na nyid bzhi pa bzhugs//_@##/_/'phags pa spyan ras gzigs dbang phyug la phyag 'tshal lo/_/nam mkha'i btsun mo dang 'dus las/_/dpal ldan dga' ba bzhi ston pa/_/'jig rten gsum po bskyed pa'i mgon/_/sna tshogs gzugs can de la 'dud/_/gdan bzhi'i
[\[163a.2\]]rim pa las 'ongs pa/_/'khor lo bzhi la yang dag gnas/_/de nyid bzhi zhes gang bshad pa/_/de ni bdag gis gsal bar bri/_/dag byas bde ba'i stan gnas te/_/mdun du bde gshegs yang dag mchod/_/blo ldan ma lus stong bsgoms nas/_/rgyud las gsungs pa bsam
[\[163a.3\]]par bya/_/lhun po'i rtse mor khang brtsegs ni/_/shin tu mdzes pa yid du 'ong /_/der ni byang chub sems nyid las/_/sprul pa'i dkyil 'khor bsgom par bya/_/rkang pa'i mthil du gnas pa yi/_/rlung gi dkyil 'khor gzhu lta bu/_/ji srid lte ba'i mtsho skyes su/_/rim gyis steng du 'gro ba ste/_/
[\[163a.4\]]de nas me yig las byung ba/_/me yi dkyil 'khor gru gsum tshul/_/'dis ni bdag dang kun bsregs nas/_/sna tshogs nam mkha' mtshungs par bsam/_/de nas sngags dang mtshan ma yi/_/cho ga rim pas lus su bsgom/_/seng ge'i stan la gnas pa yi/_/ri bong can gyi 'od 'dzin
[\[163a.5\]]'phro/_/me dang chu yi dbus gnas pa/_/sna tshogs pad+ma yid 'ong ba/_/der ni kun du rnam 'phro ba'o/_/sde mtshan dang po bsam byas te/_/gangs dang kun da zla 'dra ba'i/_/'od zer tshogs ni shin tu bsil/_/sangs rgyas tshogs chen rnams 'phro ba'o/_/sna tshogs gzugs can nor bu'i 'od/_/ye
[\[163a.6\]]shes lha mo'i bdag nyid gsal/_/chos kyi dbyings kyi rang bzhin nyid/_/dbugs kyi rlung la zhon nas su/_/'ba' san ti yi bdud rtsi 'thung /_/gzugs dang sgra dang dri dang ro/_/reg bya dang ni chos kyi khams/_/gzhan yang mig dang rna ba dang /_/sna dang lce dang lus dang yid/_/rnam shes drug
[\[163a.7\]]dang 'byung ba dang /_/'byung las gyur dang phung po lnga/_/brtan pa dang ni g.yo ba'o/_/'gro ba thams cad de las byung /_/shar dang lus ngan phyogs su ni/_/dbyangs yig dang po gnyis pa dgod/_/nub tu bcu pa'i mtha' ma ste/_/lho yi 'dab mar de yi mtha'/_/mkha' 'gro ma dang drag mo'i
[\[163b\]]
[\[163b.1\]]gzugs/_/ro langs ma dang gtum mo dang /_/seng ge stag dang ce spyang mo/_/'ug pa mo ste mtshams bzhir dgod/_/dkar dang ser dang de bzhin dmar/_/sngo dang sngo bsangs bzhi pa'o/_/mtshams su kha dog 'dres ma ru/_/ma ning las skyes bsam par bya/_/zhal gcig phyag
[\[163b.2\]]gnyis shin tu drag_/lha yi rgyan gyis shin tu klubs/_/spyan gsum khro zhing bzhad pa ste/_/kha T+wAM ga dang mi thod ldan/_/mtshams kyi lha mo g.yon na ni/_/sdigs mdzub dang ni zhags pa rnams/_/ral gri lcags kyu dgra sta dang /_/dbyug pa rnams te phyag g.yas na'o/_/lha mo
[\[163b.3\]]rdo rje cod pan can/_/stag gi pags pa'i sham thabs can/_/mi yi pags pa'i bla gos dang /_/sgeg pa yi ni nyams kyis mdzes/_/mche ba can dang cod pan can/_/ngang pa ci bgyi phyogs kyi gdan/_/mtshams su seng ge stag gdong dang /_/'ug pa dang ni ce spyang ngo /_/mkha' 'gro
[\[163b.4\]]ma dang mar me ma/_/'jib ma 'phrog byed rang rgya can/_/ro dang nyi ma'i stan bzhugs pa/_/rang gi gnas kyi mdog bzhin bsam/_/me long mnyam nyid so sor rtog_/bya grub shin tu dag rnams las/_/sangs rgyas gzugs su bskyed nas su/_/rang gi rigs kyi phyag rgyas gdab/_/
[\[163b.5\]]gang zhig phyi rol dkyil 'khor dga'/_/de yis de dag lus bsgoms nas/_/dbyangs yig dang po thig le'i gzugs/_/sngar bstan bzhin du lte bar bsgom/_/bdag nyid de ltar bsgoms nas su/_/dngos grub thams cad bsgrub par bya/_/sngags kyis bdag nyid ma bsten
[\[163b.6\]]par/_/las rnams bya bar nus min pas/_/ji srid snang bar mthong ba'i bar/_/rnal 'byor can gyis de srid bsgom/_/mtshan ma thob na myur du ni/_/rtag tu grol ba'i dngos grub 'gro/_/kha sna mig dang rna ba ni/_/rang gi lag pas bsdams nas su/_/ma yengs blo yis bltas nas ni/_/yang
[\[163b.7\]]dag sbyor bas thig le mthong /_/rlung dang me dang sa dang chu/_/'khor lor bsgyur ba'i thig le ste/_/de yi mtshan nyid shes byas nas/_/las ni ji bzhin sbyar bar bya/_/dkar po snang na zhi bar bya/_/ser zhing dmar bas rgyas pa ste/_/sngon pos nang gi las ni bya/_/du ba'i mdog gis bskrad
[\[164a\]]
[\[164a.1\]]cing gsad/_/lag gnyis gsang bar mnyam gzhag ste/_/mchod rten 'og tu thur sel la/_/ka sha'i yi ge bltas nas su/_/shin tu mnyam par gzhag nas bsdam/_/mig gnyis sna rtser bltas nas su/_/rlung gis lte bar gsal bar bsam/_/gzugs ni
[\[164a.2\]]stong par brtan byas na/_/yid bcing ba yi dam pa yin/_/rnam par snang mdzad dbyangs dang po/_/de bzhin sangs rgyas lngar ldan pas/_/rang gi lha yi sbyor ba ni/_/'byung dang 'jug pas bzlas par bya/_/drod mtha' tsheg drag bcas pa dang /_/de nyid dgu pas brgyan pa
[\[164a.3\]]dang /_/me la gnas shing i yis brgyan/_/'di yis rdzas rnams byin gyis brlab/_oM AHhUM swA hA/_bzlas pa'o/_/ha ho hrIHbyin gyis brlab pa'o/_/a A aM aHr-i r-I l-i l-I/_phuM pheM phroM phriM/_dkyil 'khor gyi 'khor lo'i sa bon no/_/rlung dang me yi dkyil 'khor la/_/
[\[164a.4\]]gnas pa yi ni thod pa la/_/lus las byung ba thams cad bsam/_/zla ba zhu ba'i tshul du gyur/_/de nas zla ba bar snang 'dzag/_/pad+ma'i dbang phyug shin tu mdog mdzes shing /_/rnam par snang mdzad dri zhim btung bar mdzod/_/phyag na rdo rje ro bro rdo rje dbang /_/rnam gsum lha gsum
[\[164a.5\]]du ni gzung bar bya/_/lte bar me yi rang bzhin bsam bya ba/_/'od gsal 'od zer dra ba'i tshogs 'phro ba/_/nyi mar gnas la dag pa'i blo yis ni/_/bsreg pa'i lha la gtor na gos mi 'gyur/_/nang gi sems las sprul pa yi/_/bdag gi gdan ni bsgom pa dang /_/sngags dang thig le'i
[\[164a.6\]]de kho na nyid kyi dum bu ste dang po'o//_//ye shes lus su bsgoms nas ni/_/thur sel rlung ni bsdams nas kyang /_/steng du drangs te bsdam byas la/_/'byung dang 'jug pa'i brtan por bya/_/chu shing me tog lta bu'i rtsa/_/snying gar gnas shing 'og tu lta/_/sna tshogs
[\[164a.7\]]pad+mas mdzes pa la/_/sa bon dag gis dgod bya ste/_/de yi dbus gyur sa bon ni/_/sangs rgyas kun gyi bdag nyid mchog/_/dbyug pa 'jig rten dbang phyug mgon/_/gya gyur rdo rje 'dzin pa'i gtso/_/yan lag dam tshig rdo rje ste/_/mgo ni rin chen rgyal po yin/_/thig le sgra dang
[\[164b\]]
[\[164b.1\]]bcas pa ni/_/sangs rgyas gtso bo zhes byar grags/_/zla ba'i zer ltar dri med pa'i/_/rigs kyis khyab pa'i 'od zer 'phro/_/gal te sna tshogs sgrub 'dod na/_/shes rab can gyis 'di bsam bya/_/de nas drod kyi gsum pa dang /_/brgyad kyi mtha' dang bdun pa yi/_/dang po de bzhin
[\[164b.2\]]drod pa'i mtha'/_/sgra dang bcas pas yang dag brgyan/_/shar gyi phyogs su mkha' 'gro ma/_/de bzhin byang du drag mo bsgom/_/nub kyi phyogs su ro langs ma/_/lho phyogs mkha' 'gro gtum mo ste/_/sngon du bstan pa'i mdog bzhin du/_/phyogs kyi 'dab mar bsgom par bya/_/mtshams
[\[164b.3\]]su kha dog 'dren ma ru/_/brtsegs pa'i sa bon bzhi po bsam/_/yan lag brgyad kyi go cha gang /_/sngags de nyid kyis rnal 'byor ldan/_/'od zer 'bar ba'i phreng 'khrug pa'i/_/sngags de dag ni blta bar bya/_/las bzhi yi ni gnas skabs la/_/rjes su mthun pa'i mi shigs
[\[164b.4\]]bsgoms/_/de bzhin las bzhi sgrub byed pas/_/lus kyang kha dog bzhi ru dgod/_/zhal gcig phyag gnyis la sogs pa/_/zhal phyag ji snyed 'dod par bya/_/drag la khro bor bsgom par bya/_/zhi ba la ni zhi ba'i lus/_/rlung dang me yi steng du ni/_/nyi ma la gnas drag por bya/_/sa chu zla
[\[164b.5\]]ba la gnas te/_/zhi ba'i las ni bsgom par bya/_/oM suM k+ShuM yuM hUM hUM/_smraM h+m+raM y+m+raM k+Sh+m+raM/_phuM pheM phroM phriM/_dkyil 'khor gyi sa bon no/_/oM hrI Ta Ta d+ha ra hUM hUM hUM phu phu phu/_/A A A phaT phaT phaT/_klu brgyad kyi dug dbrog pa'o/_/oM hr-I kriM k+ShuM swA hA/_/grong khyer dkrugs pa'i'o/_/oM bat+tA li
[\[164b.6\]]rak+Sha rak+Sha hUM hUM phu phuM phaT/_dam tshig srung ba'i 'khor lo 'di bris nas/_yu yu yu yu/_dpung par btags te bsrung bar mos/_/nad pa nad las grol gyur zhing /_/dus la bab pas mtho ris 'gro/_/rdo rje 'dzin par snyoms zhugs nas/_/gzhan gyi gdan ni bstan pa ste/_/dngos grub sna
[\[164b.7\]]tshogs byed pa'i gnas/_/dngos grub thams cad kyis ni gnas/_/tshes gcig sogs la rkang g.yon gyi/_/mthe bong sogs 'phel mgo bor gnas/_/de nas g.yas kyi cha la ni/_/zla ba gnyis kyis 'ju bar 'gyur/_/rlung dang me dang nyi ma la/_/gnas pa'i rang la sa bon
[\[165a\]]
[\[165a.1\]]blta/_/thams cad dbang bskur phyag rgya ni/_/blo dang ldan pas gsang sngags kyi/_/sbyor ba 'di yis slob ma dbab/_/ra ma ra ma tu hUM badzra sa ma ya ma nu pA la ya oM AM hUM hrI/_sngags 'di gnas bzhir bkod nas su/_/rdzas bcu dag ni bzung nas
[\[165a.2\]]kyang /_/'bum du bzlas nas bsgrub par bya/_/de ni kha ru blugs tsam gyis/_/slob ma myur du babs nas ni/_/gang gis 'khor lo'i steng du ni/_/shin tu myur bar 'khor zhing gnas/_/des ni 'khor ba sgyu ma dang /_/smig rgyu lta bur mthong bar 'gyur/_/snying gar rdo rje bkod
[\[165a.3\]]nas su/_/tiSh+Tha badzra zhes brjod la/_/zhi bar shes nas mi g.yo zhing /_/byung chub sems ni brtan par bgyi/_/zhes brjod do/_/ri dgas dbang zhon rdo rje gzhu dang mda'/_/thogs shing rang 'od btsun mo thod pa dril/_/bsnams pa'i zhal gsum phyag drug mdog
[\[165a.4\]]sngo ba/_/snying ga'i phyogs su rnam par bsgom byas nas/_/rdzogs ldan yi ge 'bum phrag gcig tu bzlas/_/gnyis ldan dus su sngags pas 'bum phrag gnyis/_/gsum ldan la ni sum 'gyur bya ba ste/_/rtsod dus bye ba gsum dang 'bum phrag bzhi/_/le lo'i nyes pa phan
[\[165a.5\]]min gdams ngag dang /_/spro ba nyams dang yul la chags pa dang /_/dad pa dang bral dge ba'i rtsa ba nyams/_/de dag thub pa'i bka' ni 'grub mi 'gyur/_/nang gi sems las sprul pa yi/_/byin gyis brlabs pa'i rim pa dang bcas pa'i gzhan gyi gdan bsgom pa'i de kho
[\[165a.6\]]na nyid de dum bu gnyis pa'o//_//sbyor ba'i gdan la gnas pa yi/_/'dab ma bcu drug pad+ma che/_/gnas der gnas pa'i lha mo rnams/_/sna tshogs gzugs can yid dga' ma/_/yi ge'i dbang phyug dbus sa bon/_/sangs rgyas kun gyi rang bzhin te/_/ma mo'i tshogs
[\[165a.7\]]dang yang dag ldan/_/ri dgas mtshan ma'i bdud rtsi 'dzin/_/shar du ma mo gsum yin te/_/de bzhin byang du rnam pa gsum/_/nub kyi phyogs su'ang gsum yin te/_/lho yi phyogs su rnam gsum dgod/_/mtshams su ma ning sa bon rnams/_/sngon bzhin 'dren mar
[\[165b\]]
[\[165b.1\]]shes par bya/_/phyogs kyi 'dab ma'i sa bon rnams/_/phyogs kyi bde gshegs mdog tu blta/_/mchod rten rtse mo'i sgo ru ni/_/blo ldan yi ge'i dbang phyug bsam/_/de 'od bdud rtsir 'dzag pa yis/_/chos kyi dkyil 'khor bkru bar bya/_/de yi 'og tu 'bab bsgyur bas/_/
[\[165b.2\]]sa yi bu gar thim par bya/_/bdud rtsi char pa las byung des/_/lha mo thams cad bskyangs par 'gyur/_/shin tu mnyam gzhag sems kyis ni/_/srid pa stong nyid bsgoms byas nas/_/mngon sum sangs rgyas nyid 'gyur na/_/dngos grub gzhan lta smos ci dgos/_/'di ni
[\[165b.3\]]sngon por bsgom gyur na/_/nad dang skra dkar 'byung mi 'gyur/_/dbang chen la gnas bsams nas ni/_/dpung rnams thams cad bcing bar 'gyur/_/dkar po'i mdog gis ltas mkhan dang /_/dri ma med pa'i snyan dngags 'gyur/_/zla drug tsam du goms pa yis/_/
[\[165b.4\]]dngos grub 'dir 'gyur the tshom med/_/ye shes lha mor kun 'khyud pa'i/_/rdo rje sems dpar rnam bsgoms la/_/dngos grub kun byed gdan dang ni/_/sngags kyis pha rol son shes bya/_/'di ni sbyor ba'i gdan shes bya/_/rnal 'byor thams cad yang dag 'byung /_/
[\[165b.5\]]snying po las kyang snying po sbyor/_/sangs rgyas ye shes sgrub byed pa/_/thub pa'i dbang po zhes bya ste/_/gdan de 'dod pa thams cad pa'o/_/de las longs spyod spyad byas na/_/der ni chags las khyad par 'gro/_/steng gi lam du 'bar ba dag_/ji srid mgrin pa'i bar
[\[165b.6\]]du dmigs/_/mgrin par 'khyud nas lha mo rnams/_/gang yang mgrin par yang dag rig_/g.yas g.yon gyi ni mthe bo yis/_/steng du 'gro ba btsir bar bya/_/rgyas pa'i 'og tu bskyod pa yis/_/bde ba dam pa rig par bya'o/_/thog mtha' spangs pa'i skad cig ste/_/
[\[165b.7\]]der ni dngos po dmigs mi 'gyur/_/byang chub sems ni bde ba che/_/rang rig pa ni skye gyur pa/_/brjod las ring du song ba ste/_/mthong med gang na'ang gnas pa min/_/bla ma'i bsnyen bkur brtson pa yis/_/bsod nams las ni rang gi rtogs/_/de lta mod kyis
[\[166a\]]
[\[166a.1\]]lus dang ni/_/bla ma'i man ngag gis mtshon cha/_/de nyid kha dog med cing mtshan nyid med/_/thub dbang 'chi ba'i gnas skabs lta bur rtogs/_/dag pa'i lus su bsgoms nas sngags kyi ni/_/man ngag ji bzhin sgo rnams bsdams nas su/_/rnam
[\[166a.2\]]shes sa bon rlung la yang dag gnas/_/tshigs dgu nas ni steng du 'pho bar bya/_/'khor ba'i rgya mtsho 'jigs su rung ba'i 'dam du bying ba yi/_/'tshe zhing rmongs par 'gro bar zhugs gang yin/_/nyi ma stong gis mngon shes drug ldan lus/_/bla na med pa'i go 'phang
[\[166a.3\]]thob par 'gyur/_/nang gi sems las sprul pa'i sbyor ba'i gdan gyi bsam gtan gyi de kho na nyid dang /_bdag med ma'i mngon par byang chub pa dang /_/gong du 'pho ba ste dum bu gsum pa'o//_//ri yi rtser gnas ge sar dang /_/sna tshogs 'dab ma 'jam pa
[\[166a.4\]]la/_/de yi dbus gnas dpa' bo ni/_/'dod don thams cad sgrub byed pa/_/'byung po kun gyi gnas yin te/_/thams cad bskyed pa'i rgyu yang yin/_/lus can kun la khyab pa ste/_/thams cad thams cad bdag nyid gnas/_/haM gi sa bon yang dag 'byung /_/'jig
[\[166a.5\]]rten gsum bskyed gtso bo yin/_/yid bzhin nor bu'i bdag nyid de/_/rin chen sna tshogs 'bras bu 'byung /_/mtshan ni sum cu rtsa gnyis ldan/_/dpe byad bzang po brgyad cur bcas/_/rlung bskyod pa la zhon nas su/_/rtag tu lte bar 'gro 'ong byed/_/mgo bo mtha' na rlung
[\[166a.6\]]dkyil 'khor/_/gzhu yi dbyibs ltar gnas pa ste/_/steng dang 'og gi rlung la ni/_/'dab ma bzhi po yang dag gnas/_/lce dang rkan ni sbyar nas su/_/rtag tu sgra dang bcas byed pa/_/gcig tu gyur cing thim gyur pa/_/der ni phyag rgya chen por brjod/_/'jug pa'i rlung ni bsdams
[\[166a.7\]]nas su/_/steng du drangs te sbyar bar bya/_/ji snyed ldog par 'gyur bar du/_/rnal 'byor pa yis brtsir bar bya/_/ji ltar mar la mar blugs shing /_/ji ltar chu la chu bzhag dang /_/nam mkha' dang ni nam mkha' bzhin/_/rang gis rang ni rig par 'gyur/_/'jug dang 'byung dang
[\[166b\]]
[\[166b.1\]]gnas pa yi/_/dal zhing ngal ba'i ris kyis su/_/cha med dge ba rab zhi nas/_/rang bzhin med pa nyid du 'gro/_/ye shes 'di ni rang rig ste/_/kun du rtog pa thams cad spangs/_/bdag byin brlab pa'i rim gyis ni/_/de nyid rnal 'byor can shes bya/_/kun du dga' la
[\[166b.2\]]sogs rim dang /_/nye bar bstan pa la sogs bye brag dang /_/rnal 'byor la sogs rim pa yis/_/bla ma'i lung las mchog tu bde/_/sa bon med cing bsgom pa med/_/rang bzhin stong pa gnas med pa/_/ma lus bsreg par gshegs par bya/_/khyad par 'gro ba'i bde
[\[166b.3\]]ba dang /_/gang phyir chags pa'ang rnam rtog ste/_/chags bral de yis dri mar bcas/_/gti mug spangs pa gang yin pa/_/gnyid log sad pa bzhin shes bya/_/sa 'og sa steng mtho ris su/_/skad cig gcig gis sku gcig 'gyur/_/bdag dang gzhan gyi rtog pa
[\[166b.4\]]yis/_/bcing bar nus pa ma yin no/_/sngags kyi rjes 'brangs man ngag shin tu bstan/_/gang yin dngos rnams chu zla lta bur blta/_/yul la mngon zhen dag ni bzlog 'gyur zhing /_/thub pa'i dbang po'i lam ni nye bar 'gyur/_/rang gi sems nyid bdud yin pas/_/de bas sems
[\[166b.5\]]ni dbang du bya/_/rang sems dbang du byas nas ni/_/bdud dang dgra dag yod ma yin/_/dper na ge sar dri zhim la/_/myos pa'i bung ba spang nang du/_nyi ma nub pas bcings nas su/_/sdug bsngal sna tshogs myong bar 'gyur/_/de bzhin bla ma'i lung ni nyi ma nub pa'i sems can gang /_/'khor ba rab 'jigs
[\[166b.6\]]rab rib bde ba'i zhags pas bcing gyur pa/_/de shar ba yis de kho na nyid lam ni nyer mtshon nas/_/rjes su mthun pa'i lam gyis go 'phang mchog ni thob par 'gyur/_/dper na zas la longs spyod dang /_/'dod la mngon par zhen pa bzhin/_/de bzhin du ni goms byas pas/_/
[\[166b.7\]]dngos kun stong pa nyid du mthong /_/'khor lo bzhi la gnas pa yis/_/gdan bzhi pa yi de bzhin bzhi/_/dgra las rgyal ba'i slob dpon gyis/_/rang gis myong ba bzhin du bris/_/gdan bzhi pa'i shes rab ye shes kyis mngon par byang chub gtan la phab pa ste dum bu bzhi pa'o//_//
[\[167a\]]
[\[167a.1\]]dpal gdan bzhi pa'i de kho na nyid bzhi pa slob dpon dze tA ris mdzad pa rdzogs so//_//rgya gar gyi mkhan po ga ya d+ha ra dang /_bod kyi lo tsA ba 'gos lhas btsas kyis bsgyur cing zhus te gtan la phab pa'o//[ {D1621}]@##_/_rgya gar skad du/_Sha Ta ta twa
[\[167a.2\]]bya bas+thA na/_bod skad du/_de kho na nyid drug rnam par gzhag pa/_dpal rdo rje sems dpa' la phyag 'tshal lo/_/dpal ldan khyab bdag lnga yi dngos/_/ye shes mkha' 'gro la btud de/_/bla ma'i bka' bzhin nyer bsten te/_/de nyid drug 'di bdag gis bya/_/gsang rgyud
[\[167a.3\]]'phags pa gdan bzhi las/_/btus te slob ma blo zhan la/_/phan phyir dad pas 'di byas kyang /_/mkhas pas dpyad cing bzod par gsol/_/rdo rje dril bu bgrang phreng dang /_/ye shes dang ni rnam bzhi la/_/bdud rtsi 'dod dang mchod rten gnyis/_/bsnan te drug tu shes par
[\[167a.4\]]bya/_/dang po rdo rje bsdams pa ni/_/bkrol te lag pa gnyis brkyang nas/_/pad+ma'i lag skor lnga byas te/_/pus mo g.yas g.yon steng du gzhag_/lag mthil gnyis la bsgom pa ni/_/g.yas su nyi ma'i dkyil 'khor dang /_/g.yon du zla ba'i dkyil 'khor dag_/ma dang a las
[\[167a.5\]]bskyed par bya/_/de steng rdo rje dril bzhag nas/_/hUM dang a las bskyed par bya/_/A li kA li'i sbyor ba yis/_/thabs dang shes rab dngos su ni/_/rtogs te de nyid bsgom par bya'o/_/de nas rdo rje'i de nyid ni/_/bsgom pa'i man ngag 'di lta ste/_/rdo rje'i steng gi rtse lnga la/_/
[\[167a.6\]]rigs lnga'i lha dang sbyar bar bya/_/dkyil gyi rtse mor rnam snang mdzad/_/shar gyi rtse mor mi bskyod pa/_/lho rtser rin chen 'byung ldan te/_/snang ba mtha' yas nub tu dgod/_/byang du don yod grub pa bsgoms/_/de 'og pad+ma 'dab brgyad la/_/byang chub sems brgyad shes
[\[167a.7\]]bya ste/_/pad+ma'i phyag dang byams pa dang /_/nam mkha' mdzod dang kun du bzang /_/phyag na rdo rje 'jam dpal dang /_/sgrib sel dang ni sa snying po/_/lha rnams brgyad po 'di dag ni/_/ji bzhin phyogs su bsgom pa yin/_/dbus kyi sgo nga lta bu la/_/ye shes lnga ni bsgom
[\[167b\]]
[\[167b.1\]]par bya/_/de yi phyi rol phyogs bzhin/_/lcags kyu la sogs rnam bzhi bsgom/_/de 'og 'dab brgyad pad+mar yang /_/sgeg mo la sogs brgyad bsgom pa/_/rgyud las sbas nas ma gsungs kyang /_/man ngag don gyis shes par bya/_/'og gi rtse mo rnam lnga yang /_/bcom
[\[167b.2\]]ldan mkha' 'gro ma lnga ste/_/dbus rtse ye shes mkha' 'gro ma/_/de yi phyi rol phyogs bzhin/_/shar du rdo rje mkha' 'gro ma/_/de bzhin drag mo byang phyogs te/_/ro langs ma ni nub kyi rtser/_/lho ru gdol pa'i mkha' 'gro ma/_/rdo rje de nyid lha mor bsgom/_/de ltar sum cu rtsa
[\[167b.3\]]gcig ltar/_/rtogs te rdo rjer bsgoms nas ni/_/hUM gi dbyangs 'di blang byas te/_/sangs rgyas thams cad mnyes par bya/_/hUM/_mdzes pa'i rdo rje gsor nas su/_/sems can thar pa la ni dgod/_/rnam par thar pa chos kyi don/_/rdo rje snying po 'dzin par bya/_/hUM hUM hUM
[\[167b.4\]]ho ho ho/_/de ni 'khor ba gcod gyur te/_/nyon mongs mun pa bsal byas nas/_/bla med byang chub thob pa dang /_/ye shes snang ba thob par 'gyur/_/rdo rje de nyid ma shes na/_/byang chub dngos grub ring du spangs/_/rdo rje dag par ma gyur na/_/brgya byin mtshon cha rdo rje 'dra/_/
[\[167b.5\]]de nas dril bu de nyid ni/_/nang gi nam mkha'i khams la ni/_/byang chub snying po gnas pa yin/_/mtshan nyid med par spang ba ni/_/bum pa shes rab bdud rtsi'o/_/de steng 'dab brgyad pad+ma la/_/sa bon brgyad las lha mo brgyad/_/shar du lha mo sgrol ma ste/_/na bza' dkar mo
[\[167b.6\]]byang gi phyogs/_/nub tu mA ma kI shes bya/_/de bzhin lho ru sangs rgyas spyan/_/me yi mtshams su skul byed ma/_/rdo rje lu gu rgyud dbang ldan/_/khro gnyer ma ni rlung mtshams su/_/bden bral mtshams su rin chen sgron/_/lha mo de brgyad dbus su yang /_/shes rab pha rol
[\[167b.7\]]phyin pa ste/_/pad+ma rgyas pa'i spyan mnga' ma/_/gzugs rdzogs 'od dang ldan par bsgom/_/steng gi pad+ma 'dab brgyad la/_/sngon bzhin sgeg mo la sogs brgyad/_/rtse lngar mkha' 'gro lnga bsgom/_/dbus kyi lce la ye shes te/_/thams cad 'du dang 'phro bar byed/_/nyi shu rtsa
[\[168a\]]
[\[168a.1\]]gnyis lhar sbyor ba/_/rnam par dag pa'i dril bu 'di/_/sngags 'di dag ni bzlas nas su/_/phyogs brgyad dag tu len gsum dkrol/_/oM badzra g+haN+De ra Ni ta pra ra Ni ta sarba bud+d+ha pra tsa li te pradz+nyA pA ra mi tA/_nA dA swa b+hA we hUM hUM hUM ho ho ho a swA hA/_shes rab chos kyi dril bu 'di/_/
[\[168a.2\]]sangs rgyas thams cad blang byas nas/_/mi shes 'dam las bying ba yi/_/sems can sangs rgyas don du dkrol/_/de nyid sbyor ba dman na ni/_/dngos grub ring du mtshon pa ste/_/de nyid med pa'i rnal 'byor pa'i/_/glang chen dril bu dkrol ba 'dra/_/de nas bgrang phreng de nyid kyi/_/yang
[\[168a.3\]]dag cho ga shes par bya'o/_/shel dang nya phyis mu tig dang /_/dkar po la sogs gzhan yang rung /_/zhi ba'i las la khyad par gsungs/_/gser dang dngul dang zangs ma dang /_/pad+ma'i snying po rgyas pa yin/_/gur gum la sogs dri yis ni/_/byug pa'i ri lu dbang la smos/_/rudwAk+Sha dang lung
[\[168a.4\]]thang dang /_/mi rus mngon spyod ces su gsungs/_/zhi rgyas dbang dang mngon spyod la/_/po de tses ni las kun byed/_/de yi grangs ni 'di lta ste/_/sngags sgrub pa la lnga bcu dang /_/dbang la de bzhin nyi shu lnga/_/zhi ba la ni brgya phrag ste/_/brgya rtsa brgyad ni rgyas pa'i yin/_/
[\[168a.5\]]mngon spyod la ni drug cu'o/_/phreng thag dgu sgril byas pa la/_/mdo 'dzin nyis brtsegs shes par bya/_/g.yas pa'i lag mthil nyi ma la/_/AHyig dmar po bsgom par bya/_/g.yon gyi lag mthil zla ba la/_/hUM yig dmar po bsgom nas su/_/sa bon de nyid las bskyed
[\[168a.6\]]pa/_/g.yas sor rdo rje rtse lnga pa/_/g.yon ni pad+ma 'dab lngar bsgom/_/phreng ba gang yin dkyil bzhag ste/_/rdo rje pad+ma snyim par sbyar/_/ri lu dgra bcom bsgoms nas su/_/phreng thag lha dgur byin gyis brlab/_/mdo 'dzin 'og ma mchod rten te/_/gong ma chos kyi sku ru
[\[168a.7\]]bsgom/_/bgrang phreng de nyid bsgom nas su/_/sngags 'di yis ni byin gyis brlab/_/oM ya te ya ma hA dz+nyA na sarba bud+d+ha ma hA b+he be ta/_/hUM hUM hUM ho ho ho a swA hA/_chos kyi sku dang mchod rten la/_/dgra bcom bskor ba byed bsams te/_/mchod rten grib ma'ang
[\[168b\]]
[\[168b.1\]]mi 'gong phyir/_/bsgyur log byas nas phreng ba bgrang /_/phreng ba de rnams bgrang ba yang /_/so so'i khyad par gyis shes te/_/zhi ba'i phreng ba mdzub la bzhag_/de bzhin rgyas pa gung mo ste/_/srin lag la ni dbang du bshad/_/mngon spyod mthe chung shes par bya/_/
[\[168b.2\]]sgrub pa'i lha gang 'gugs bsams te/_/mthe bong lcags kyis bkug par bsgom/_/de yang lha mo g.yon pas 'dren/_/g.yas pas lha rnams 'dren pa yin/_/de ltar dag pa'i bgrang phreng gis/_/gang 'dod dngos grub 'grub par byed/_/de nyid med pa'i phreng
[\[168b.3\]]ba ni/_/bud med rgyan gyi do shal 'dra/_/de nas ye shes de nyid ni/_/'di ltar yang dag shes par bya/_/chos kun ye shes gcig pa la/_/khyad par ring thung gyur nas gnas/_/lha dang klu dang gnod sbyin dang /_/dri za dang ni lha min dang /_/nam mkha' lding dang mi'am
[\[168b.4\]]ci/_/rgyal chen dang ni gang ba bzang /_/lto 'phye dang ni grul bum dang /_/mi dang mi min mkha' 'gro ma/_/byol song dang ni yi dgas dang /_/dmyal bar bcas pa'i sems can dang /_/byol song gzugs kyi khyad par dang /_/phra mo sgo nga 'dzin sogs pa'i/_/de rnams g.yo
[\[168b.5\]]ba thams cad dang /_/mi g.yo ba yi rnam pa yang /_/sa chu me dang rlung gi khams/_/phra mo gtso dang lo ma dang /_/rdo dang bong ba rtse mo sogs/_/thams cad ye shes snang bya yin/_/de yang sems dang ldan pa dang /_/sems pa med pa gnyis su 'dod/_/sems pa dang
[\[168b.6\]]ldan khyad par ni/_/ye shes bye brag 'di lta ste/_/rgyal chen sum cu rtsa gsum dang /_/'thab bral dang ni dga' ldan dang /_/'phrul dga' gzhan 'phrul dbang byed dang /_/tshangs ris tshangs pa'i mdun na 'don/_/tshangs chen dang ni 'od chung dang /_/dpag med 'od dang
[\[168b.7\]]'od gsal dang /_/dge chung dge rgyas tshad med dge_/sprin med dang ni bsod nams skyes/_/'bras bu che dang mi che ba/_/mi gdung ba dang gya nom snang /_/shin tu mthong dang 'og min te/_/nyi shu rtsa gsum lha rnams ni/_/ye shes rags shing zab pa ni/_/nyis 'gyur
[\[169a\]]
[\[169a.1\]]nyis 'gyur shes par bya/_/de yang rgyal chen rigs bzhi nas/_/gzhan 'phrul dbang byed bar du ni/_/'dod pa lnga yi ye shes dag_/gong nas gong du zab pa yin/_/lha min ye shes khro ba ste/_/yi dgas ye shes sme ba yin/_/gti mug
[\[169a.2\]]ye shes byol song gi_/dmyal ba'i 'jigs pas dub pa yin/_/mi shes ye shes rnam lnga ste/_/glen pa dang ni 'on pa dang /_/lkugs pa dang ni byis pa dang /_/ye shes can dang rnam pa lnga/_/bye brag tu ni shes par bya/_/gzhan yang gnod sbyin la sogs
[\[169a.3\]]pas/_/rtsa ba'i rgyud las ma gsungs kyang /_/don gyi ye shes khyad par ni/_/rnal 'byor pas ni shes par bya/_/de 'dra'i ye shes de nyid ni/_/rnal 'byor gang gis rtogs gyur pa/_/de ni tshe rabs sa ya stong /_/sangs rgyas shes pas bskul ba'o/_/rnal 'byor
[\[169a.4\]]gtsug lag las byung ba'i/_/ye shes de nyid mi shes te/_/phyi yi gtsug lag shes na yang /_/gar mkhan cha lugs dang 'dra'o/_/de nas bdud rtsi'i 'od de nyid/_/man ngag 'di ltar shes par bya/_/b+han+d+ha'am nya phyis la sogs pa/_/bdud rtsi lnga dang bsres pa
[\[169a.5\]]yis/_/bdud rtsi'i 'od kyis bkang byas la/_/sngags dang phyag rgyas dag par bya/_/g.yas pa zla dkyil bsam pa la/_/bdud rtsi'i 'od kyis snod bzhag ste/_/g.yon pa rtse gsum phyag rgya yis/_/snod la reg nas sngags 'di brjod/_/oM ha ho hrIHswA hA/_ha yis
[\[169a.6\]]kha dog 'phrog pa dang /_/ho yis phyi yi dri ma bsal/_/hrIHyis mthu yang 'joms byed pa/_/rim pa de ni shes par bya/_/de ltar log pa bsal nas su/_/'di ltar yang dag sbyor ba bsgom/_/gzugs ni pad+ma'i dbang phyug ste/_/rnam par snang mdzad dri chu dngos/_/
[\[169a.7\]]ro ni rdo rje dbang phyug ste/_/sku gsung thugs kyi ngo bor bsam/_/de 'og phyag rgya sngags kyis yang /_/bsrabs nas bdud rtsi 'od du 'grub/_/sa bon suM las bskyed pa yi/_/g.yon pa'i mthil du zla ba bsgom/_/de dkyil bdud rtsi sa bon suM/_bsgoms nas srin
[\[169b\]]
[\[169b.1\]]lag mtheb rtser sbyar/_/bdud rtsi'i dkyil du phyag rgya de/_/bzhag nas rim pa 'di ltar bsgom/_/hUM las bskyed pa'i mthe bong ni/_/dbang chen sa gzhir bsgom pa dang /_/sum las bskyed pa'i srin lag ni/_/ri rab zur bzhir bsgom par bya/_/srin lag rtser yang suM bsgoms
[\[169b.2\]]te/_/bdud rtsi'i snying po gsum bzlas nas/_/lan gsum bdun ni bsgrub par bya/_/'khor ba bdud rtsir dmigs nas ni/_/lha dang rnal 'byor mkha' 'gro ma/_/so sor gtor nas mnyes par bya/_/lce dang dpral ba spyi bo la/_/bdud rtsi'i thig le bzhag nas su/_/
[\[169b.3\]]yi dam lha yang mchod bya zhing /_/dam tshig tsam du btung bar grags/_/gang tshe rnal 'byor tshogs pa'i tshe/_/dbyangs 'di blangs nas gzhan la dbul/_/gzigs shing mdzes pa dam pa'i chos/_/'di la the tshom byar mi rung /_/bram ze khyi dang gdol pa dag/_/rang bzhin
[\[169b.4\]]gcig tu bsgoms nas gsol/_/rnal 'byor gzhan gyis blang ba yang /_/dbyangs dang phyag rgya shes bya ste/_/g.yas pa pad+ma'i gdan bsgoms nas/_/g.yon gyi rtse gsum phyag rgyas blang /_/bde bar gshegs shing chos kyi mchog_/dri ma med pa'i gnas 'di la
[\[169b.5\]]gzung dang 'dzin pa rnam grol ba/_/de bzhin nyid de phyag 'tshal lo/_/de ltar man ngag rtogs nas su/_/bdud rtsi'i 'od la brten byas nas/_/'khor ba'i sdug bsngal bcom nas su/_/thar pa'i rtsi ru 'grub pa yin/_/de nyid med pa'i rnal 'byor pa/_/mdangs dang stobs dang longs
[\[169b.6\]]spyod phyir/_/sred pa'i sgo nas 'thung byed na/_/sems can phal pa'i btung ba 'dra/_/de nas mchod rten de nyid kyang /_/yang dag par ni bsam par bya/_/nang bzhin nam mkha' dang 'dra bar/_/dngos kun stong pa nyid du bsgom/_/rang gi sems dang dbyer med pa'i/_/gdan bcas hUM
[\[169b.7\]]yig 'dus par bsgom/_/de yi khams gsum 'jig rten ni/_/mchod rten gnas su bsgom par bya/_/sa yi khri 'phang zur bcu gnyis/_/dgug pa'i phyogs brgyad gling yin te/_/bang rim bdun du bsams pa ni/_/gser gyi ri bdun shes par bya/_/dril bu dbyings su bum pa ni/_/
[\[170a\]]
[\[170a.1\]]lha gnas ri rab bsgom bya ste/_/bum rten 'khor ba gdung ba'i dbyibs/_/klu yi rgyal po nor rgyas yin/_/kha khyer rim pa drug ldan pa/_/'dod ris lha rnams drug tu btags/_/dbus su srog shing yar bsgreng ba/_/bdag med chos nyid zad med bsgom/_/'khor
[\[170a.2\]]lo bcu bdun gyis brgyan pa/_/gzugs khams gnas bcu bdun du btags/_/chos kyi dbyibs pa yar 'phags pa/_/gzugs med khams bzhir shes par bya/_/de yi steng gi sgo nga'i dbyibs/_/rang gi sems ni sku ru bsgom/_/de la de bzhin gshegs pa dang /_/
[\[170a.3\]]sangs rgyas byang chub sems dpa' dang /_/rang gi slob dpon yi dam lha/_/bzhugs par dmigs nas rang sems dang /_/dbyer med bsgoms nas phyag byas nas/_/mchod dang bstod pa dbul byas nas/_/bla na med pa'i go 'phang thob/_/gzhan du gzung 'dzin ma spangs par/_/
[\[170a.4\]]dngos su rtogs nas phyag byas na/_/'khor ba las bsgral mi 'grub ste/_/mu stegs phyag gnas lha rten dang /_/de nyid drug gi rim pa 'di/_/phyi nang gang du sbyor na yang /_/'gal ba med cing dngos grub ster/_/ston pa thun mong bstan phyir ro/_/smr-i ti dz+nyA na kIrti yis/_/slob
[\[170a.5\]]mas zhus pa 'di byas pa'i/_/dge ba thob pa gang yin pa/_/de yis sems can sangs rgyas shog_/de kho na nyid drug rnam par bzhag pa/_rgya gar gyi mkhan po smr-i ti dz+nyA na kIrtis mdzad pa rdzogs so//_//paN+Di ta de nyid kyis bsgyur cing gtan la phab pa'o//_//
[\[170a.6\]{D1622}]@##/_/rgya gar skad du/_ma hA mA yA tan+t+ra s+ya pany+dzi kA mA yA wa tI nA ma/_bod skad du/_sgyu 'phrul chen mo'i rgyud kyi dka' 'grel sgyu ma can zhes bya ba/_/rdo rje mkha' 'gro ma la phyag 'tshal lo/_/nyon mongs la ni mi srun med/_/'gro bas rgyal bar rab tu gsungs/_/mi gtsang ba
[\[170a.7\]]yi rnam rtog rnams/_/sdong po dang ni tshang tshing rnams/_/bsreg pa'i me 'drar bcom byas te/_/'gro ba'i don ni bya ba'i phyir/_/rtag tu rtse mo byed pa yin/_/las las phyir ldog gyur pa'o/_/sgyu 'phrul gzungs ma'i theg pa las/_/rgyal ba'i bla ma rgyur gyur cig_/don rnams ci ltar
[\[170b\]]
[\[170b.1\]]gnas pa bzhin/_/tshig gnyis gsal bar mi ston yang /_/don rnams ji ltar gnas bzhin yin/_/ji lta ji ltar gsungs pa yi/_/tshig las mi 'gal zla ba yis/_/byas pa'i rgyud kyi dka' 'grel ni/_/sgyu ma can 'di rgyas gyur cig/_/sgyu ma chen mo rnam bshad kyi/_/
[\[170b.2\]]tshig bshad rnams la bzo bar ni/_/bdag ni rab tu gsung mi bya/_/kye legs pa po nyid tshig 'di la/_/yongs su zhugs par bya ba min/_/don nyid snying por gzung bar bya/_/de nas mkha' 'gro ma rnams dang /_/gsang ba'i dbang phyug ma rnams kyis/_/yang dag gsang ba'i
[\[170b.3\]]rgyud nyid ni/_/bdag gis rab tu bshad la sogs/_/'di dag gi ni tshig gnyis kyis/_/dbu gnyis bdag ni 'dir ma byung /_/de nas yang ni tshig sgra gnyis/_/dbu ni stong pa ma lus sbyor/_/de ltar 'gal bar bdag gis go/_/yongs bshad yongs su bshad pa ni/_/rtsa ba'i
[\[170b.4\]]rgyud las gang gsungs pa/_/sngags 'byung ba zhes bya ba'i le'u/_/bcu pa nyid las nges par phul/_rdzu 'phrul thams cad 'phros pa ste/_/yang na le'u nyid bcu gcig pa/_/de phyir bshad pa'i don gyi don/_/de dus lha mo rgyud nyid 'di/_/da phyir gang nas byung ba bstan/_/rdo
[\[170b.5\]]rje zhes bya mi shigs te/_/sems de nyid ni nam mkha' bzhin/_/bde bar gshegs pas gsungs pa ni/_/sems ni nam mkhar yang dag bshad/_/skabs ni thams cad sbyin pa'i phyir/_/de sems nam mkha' la ni 'phur/_/yang na yang dag 'gro ba ste/_/bskal pa'i dus
[\[170b.6\]]bzhi ma byung las/_/lung dang bstan pa mi rtag go/_/byang chub sems ni rdo rje nyid/_/rdo rje mkha' 'gro zhes gsungs so/_/de mthun rdo rje mkha' 'gro ma/_/sems nyid nam mkha' spyod par 'gro/_/byang chub sems dpa' thams cad la/_/bcom ldan 'das kyis 'od zer can/_/de yi
[\[170b.7\]]'jig rten khams nyid la/_/rdo rje ma lus gsungs pa zhes/_/byA ka ra Na yod par gsungs/_/de nas sgra nyid 'di ltar bsgyur/_/nam mkhar 'gro la rjes zhes pa/_/dbyings ni de nas btags pa ste/_/nam mkha' la spyod grub thams cad/_/DA ki nI zhes bya bar grags/_/de dag
[\[171a\]]
[\[171a.1\]]gang na grag ce na/_/'byung la sogs pa'i dbyangs las ni/_/mkha' 'gro ma zhes bya ba yi/_/de dag nyid kyi bshad pa rdzogs/_/de nas bshad pa 'di nyid ni/_/ma rig ri ni rnam par 'joms/_/rdo rje ye shes la sogs gsungs/_/TA zhes bya ba gsungs
[\[171a.2\]]pa ni/_/mtshon pa'i skad la TA nyid bstan/_/skyes bu dag ni thams cad grag_/bde ba nyid ni thams cad rig_/shes rab ma nyid stong nyid bstan/_/de bas 'di ni snying rdo rje stong /_/de dag nyid ni gnyis su med/_/byang chub sems nyid yongs su bzung /_/gtan tshigs rim pas
[\[171a.3\]]gang nyid rig_/de nas mkha' 'gro ma rnams nyid/_/rnal 'byor ma rnams nyi shu bzhi/_/de nas mkha' 'gro ma rnams kyis/_/don nyid bshad pa'i grub pa po/_/gsang ba'i dbang phyug ma rnams kyis/_/gsang ba rnams dang sku gsung thugs/_/'khor lo gzugs kyis rnam par gnas/_/
[\[171a.4\]]de nas dbang phyug ma rnam gsum/_/gsang ba'i dbang phyug rje dpon ma/_/de dag gsang ba'i dbang phyug ma/_/yang dag gsang ba zhes bya ste/_/sa la sogs pa 'byung ba lnga/_/de dag gsang ba mchog nyid de/_/rnal 'byor ma lnga rnam par dag_/gsang ba'i mchog ni
[\[171a.5\]]rnam par gsung /_/sa yi khams ni ltung byed bshad/_/chu khams gsod byed mar ni grags/_/me yi khams ni 'gugs byed ma/_/rlung khams gar gyi dbang phyug ma/_/nam mkha'i khams ni rab tu gsungs/_/rgyu 'phrul chen po dbang phyug che/_/de rnams rnal 'byor
[\[171a.6\]]ma lnga bstan/_/sgra yi de nyid rgyud dngos te/_/sgra rgyud gnyis su med pa la/_/de dag yang dag gsang ba'i mchog_/de ltar 'di ni rab tu gsal/_/de phyir 'khor lo gsum pa las/_/dam tshig mchog ni bzhi pa'o/_/ye shes pad+ma yang dag gnas/_/mkha' 'gro ma lnga smra ba
[\[171a.7\]]po/_/yang dag gsang ba'i rgyu nyid rab/_/de don 'gugs pa rab tu bstan/_/de ltar rgyud 'di dag gis bshad/_/spros par bshad par bya ba'i don/_/yang na ci yang gsang ba'i phyir/_/lha mo thams cad mi mnyam ste/_/'on kyang gtso bo gzhan dang dbye/_/gtso bo dbang
[\[171b\]]
[\[171b.1\]]mo nyid byas la/_/rje dpon ma nyid so sor bstan/_/ma lus tshangs pa'i sgo nyid khyab/_/g.yo ba dang ni mi g.yo ba/_/khyab ces bya ba nyi tsher byas/_/ma lus zhes bya ji snyed do/_/tshangs pa'i sgo nyid khams yin te/_/'dod khams rgyal po chen po bzhi/_/gzhan 'phrul dbang byed
[\[171b.2\]]man chad du/_/tshangs pa'i khams sogs bcu bdun te/_/gzugs kyi khams la skal bar bya/_/nam mkha' mtha' yas skye mched dang /_/'du shes med pa'i skye mched dang /_/yod min med min skye mched dang /_/tshangs pa'i khams nyid de bzhin te/_/g.yo dang mi g.yo ldan pa
[\[171b.3\]]ste/_g.yo ba zhes bya 'gro drug nyid/_/mi g.yo zhes bya mi 'gul rnams/_/de dang ldan par spyod pa ste/_/g.yo dang mi g.yo tshangs pa'i khams/_/gzhan gyi lta ba nyid la grags/_/'dod khams bshad pa'i rim pa yis/_/rlung gi phung po rim pa bzhin/_/yang kun 'gro
[\[171b.4\]]dang rnam par 'gro/_/yang dag 'gro ba rab tu 'gro/_/so sor 'gro dang yongs 'gro rdzogs/_/de steng dbang phyug bdun rnams gnas/_/rig pa'i bden bral dbang phyug dang /_/tshangs pa'i gnas dang tshangs pa'i gzhi/_/dus kun zhi ba mthu yi sku/_/spyad sku nyid dang bdun pa
[\[171b.5\]]rdzogs/_/de steng rlung me chu dang sa/_/de ltar thams cad grub byas la/_/gti mug rang gi blo gros dang /_/yon tan 'dod chags rigs pa ste/_/sgrin pa sgyu ma mthar phyin te/_/sgrib pa bcu gsum de la gnas/_/de yi steng du brag bzang ste/_/de yi steng du tshangs pa'i khams/_/gang dag
[\[171b.6\]]gis ni thams cad khyab/_/gang gis sde dpon mar kyur te/_/a la la ste khams gsum khyab/_/bcom ldan 'das ma chen mo nyid/_/ya mtshan che yang ya mtshan che/_/lha mo kun mkhyen rgyu la sogs/_/rgyu dang 'bras bu spyod pa lags/_/skye pa'i rgyu ni skye ba nyid/_/dngos po rnams
[\[171b.7\]]kyis skye ba'am/_/'di nyid las ni skye ba'i rgyud/_/don mang bzung ba dbang po las/_/ji ltar dbang gsungs shes par bya/_/lha mo thams cad gang nyid de/_/ltung byed la sogs lha mo bzhi/_/drag mo la sogs nyid shu bzhi/_/kha da'i zhal ma la sogs brgyad/_/de rnams thams
[\[172a\]]
[\[172a.1\]]cad lha mo nyid/_/lha mo rnam nyid sum cu drug_/lha mo kun bzhin zhes su bshad/_/tshangs pa la sogs shes bya gang /_/tshangs pa zhes bya rnam par snang /_/sku yi rdo rje 'phro ba las/_/stobs chen la sogs rdo rje sems/_/tshangs pa zhes bya dpa' bo brgyad/_/
[\[172a.2\]]da rnams kyi ni gang nyid lnga/_/spyan mi sdug la sogs pa yi/_/thod pa dum sogs yan chad du/_/sku gsung thugs la 'phro ba rnams/_/dpa' bo rnams ni bcu dang drug_/tshang pa dpa' bo nyid shu bzhi/_/de rnams snang mdzad rim pa yin/_/tshangs pa rnams kyi rgyu ba'i rgyu/_/de
[\[172a.3\]]nyid las ni byung ba'i don/_/ci ste chen mo mthu ldan nyid/_/'di ltar bcom ldan 'das ma che/_/mtshan ni da yang bstan par bya/_/'di ltar the tshom mkhyen byas la/_/'di nyid sgyu 'phrul chen mo gsungs/_/mi srid yon tan brtan pa mo/_/gang bshad rgyu ni phrin las bzhi/_/
[\[172a.4\]]don phyir gzugs ni spangs byas la/_/'di rnams gzugs bzhin ldan pa ste/_/lhung byed ma ni sgyu 'phrul bzhi/_/'di rnams las che sgyu rgyu che/_/'di rnams las ni de nyid bzang /_/de nyid chen mor phyir gsungs pa/_/de 'di nyid ni gsang ba ste/_/de rnams 'byung ba'i
[\[172a.5\]]bdag nyid gcig_/lhung bzed la sogs 'di bzhi yin/_/'byung ba lnga yi bdag nyid ma/_/gsang bar chen mo de phyir yin/_/de phyir sgyu 'phrul chen mo gsungs/_/'byung ba rang bzhin yang dag gnas/_/rdo rje rje dpon ma nyid gsungs/_/rdo rje 'bras bu rdo rje mtshan/_/rje dpon ma
[\[172a.6\]]ni sgyu 'phrul che/_/dbang phyug la sogs yon tan ldan/_/gzhan las de nyid dbang phyug ma/_/de nyid chen po dbang phyug che/_/yon tan ldan pa gcig bu min/_/bcom ldan sgyu 'phrul chen mo can/_/lha mo kun dang tshangs sogs kyis/_/skyed byed ma ni bstan par gsungs/_/sgyu 'phrul
[\[172a.7\]]drag chen la sogs na/_/de nyid bcom ldan sgyu 'phrul che/_/drag chen drag po las byed ma/_/lha mo rnams kyi bskyed pa'i rgyu/_/rgyu phyir de nyid drag mo min/_/'di nyid yang ni drag por go/_/ci ste 'di nyid 'di ltar bsgyur/_/'byung bo nyid kyi sdud byed ma/_/'byung po zhes bya srog chags
[\[172b\]]
[\[172b.1\]]nyid/_/khams nyid dang ni 'dus byed de/_/byed pa'i rang bzhin ga la yod/_/de phyir 'byung po sdud byed ma/_/de phyir bcom ldan 'das kyis ni/_/skye ba dang ni rab tu brlag_/gtan tshigs nyid ni bstan pa la/_/stong nyid snying rje gnyis med de/_/yan lag gnyis ni so
[\[172b.2\]]sor bstan/_/lha mo mang pos khyad par can/_/sgyu 'phrul chen mo zhes byar grags/_/de phyir the tshom za byas la/_/de ma thag tu tshigs su bcad/_/gnyis pa dran phyir de nyid gsungs/_/gang gis ma lus khyab la sogs/_/bcom ldan 'das mas 'di dag khyab/_/de dag nyid
[\[172b.3\]]'di sgyu 'phrul che/_/gang de nyid ni sgyu 'phrul che/_/de nyid srid par yang dag khyab/_/'di yis ye shes sku gcig khyab/_/gang yang byed pa gal te gsungs/_/'di rnams de nyid kyis ni bsdus/_/bcom ldan 'das bde chen po yi/_/khams gsum nyid ni yang dag bsdu/_/skyed
[\[172b.4\]]byed ma phyir de nyid kyi/_/de nyid kyis ni yang dag go/_/gsang pa rnams kyi gzungs ma 'di/_/gsang ba po rnams sangs rgyas lnga/_/rnam par snang mdzad la sogs nyid/_/de dag rnams ni yum nyid 'di/_/sangs rgyas kun gyi skyed byed ma/_/dri ma'i snying po las kyi phyag_/de dag
[\[172b.5\]]nyid ni spang bar gsungs/_/ye shes phyag rgya ma rab rtogs/_/bla med byang chub rgyu li phyir/_/rgyal 'gro skyed byed ma ni bsgoms/_/legs ldan phyag rgya ma sogs nyid/_/bcom ldan 'das ma rdzu 'phrul che/_/legs ldan phyag rgya ma nyid 'thad/_/legs ldan phyag rgya ma nyid don/_/
[\[172b.6\]]gsang ba po rnams dang ni srid/_/gsum las 'das pa rnams kyis te/_/ci ste 'di nyid yum du 'gyur/_/the tshom za phyir 'di ltar gsungs/_/sgyu ma'i sgyu ma rnam grags sogs/_/bye brag 'di sgo gang nyid kyis/_/kun gyis bkur nyid rnam par grags/_/mtshan gyi
[\[172b.7\]]gtan tshigs med ma yin/_/ba dang glang ma de ltar don/_/khyad par nyid ni da ltar gsungs/_/'dus pa dang ni rgya che nyid/_/byang chub sems kyi rim pa gnyis/_/sgyu 'phrul chen mo zhes bya gsungs/_/rgyal ba skyed byed mthu dang ldan/_/de phyir rgyal ba rnams kyi yum/_/
[\[173a\]]
[\[173a.1\]]yum 'di nyid ni rigs yin te/_/'on kyang byang chub sems nyid 'di/_/sgyu 'phrul chen mo zhes bya ste/_/gang phyir don nges 'di ltar yin/_/de nyid rab tu bstan pa'i phyir/_/bshad pa'i rgyud las bstan pa nyid/_/tshigs su bcad pa'i sde
[\[173a.2\]]gnyis gsungs/_/a ra li nyid khu bar bsgyur/_/shes rab ma nyid bde chen gsungs/_/a ra li dang rnal 'byor ni/_/sgyu 'phrul chen po de nyid gsungs/_/gal te bcom ldan 'das ma 'di/_/gsang ba rnams kyang skyed byed ma/_/lha sbyin la sogs ma gyur te/_/rgya che 'di
[\[173a.3\]]nyid skyon du 'gyur/_/the tshom mthong byas lan gnyis gsungs/_/rig ma 'jig rten gsum nyid de/_/lus ngag yid dang sku gsung thugs/_/'jig rten gsum nyid gang gis grub/_/sangs rgyas nyid ni ma lus sbyor/_/'jig rten gsum grub ye shes dngos/_/ci snyed
[\[173a.4\]]chos nyid 'gro byed dngos/_/'dod pa thams cad gzugs sgra rnams/_/'dod pa thams cad rab sbyin ma/_/bzlas brjod bsgom sogs nyon mongs pas/_/'dod pa thams cad sbyin byed ma/_/'di nyid mang pos 'bras bu gcig_/de phyir nyon mongs shes rnams kyis/_/de ltar
[\[173a.5\]]sbyin pa nyid ni brten/_/gang gis rnam par shes tsam sogs/_/gang gis zhes gzhan med ces gsungs/_/sgyu 'phrul chen mo rnam par shes/_/rnam par khyad par shes tsam gyis/_/yang na ci ltar de nyid de/_/the tshom go byas 'di ltar gsungs/_/rig ma ye shes phyag rgya ma/_/
[\[173a.6\]]grub byed dbang phyug ma zhes bya/_/grub pa po ni mkha' 'gro ma/_/dbang phyug ma nyid he ru shes/_/'di ltar shes pa tsam gyis ni/_/grub pa po la bcom ldan grub/_/nyon mongs ma byas thams cad grub/_/grub pa po la rab tu bstan/_/rnal 'byor ma mo la sogs gang /_/'khor
[\[173a.7\]]lo gsum spyod rnal 'byor ma/_/sgo la gnas dang grwa la gnas/_/srung ma rnal 'byor ma mo brgyad/_/'jig rten khams gsum gang nyid de/_/yul lus sa bcu nyi shu bzhi/_/de rnams 'dir ni 'dus byas la/_/sku gsung thugs ni 'khor lo gsum/_/khams gsum zhes bya
[\[173b\]]
[\[173b.1\]]rab tu bshad/_/ci snyed ma lus grub la sogs/_/ci snyed ces bya phung po khams/_/skye mched chos ni ji snyed do/_/de rnams ma lus ci yang grub/_/lha yi rnam pas 'grub par 'gyur/_/ci ste grub 'di gal te bzla/_/thams cad sgyu ma sprul pa yin/_/thams cad ces bya bar
[\[173b.2\]]med gsungs/_/phung po skye mched khams rnams nyid/_/bcom ldan 'das ma sdar gsungs mtshan/_/sgyu 'phrul chen mo nyid kyis te/_/grub pa po nyid las ni spro/_/dngos ni ci ste grub mi 'gyur/_/rnal 'byor dbang phyug ma byed gar/_/sa yi khams la sogs pa dbang /_/
[\[173b.3\]]rnal 'byor gyis ni thams cad brtsam/_/dbang phyug byed pa'i rang bzhin nyid/_/rnal 'byor dbang phyug byed pa mo/_/de ltar sgyu 'phrul byed pa yi/_/mngon ma mthong ba'i rnal 'byor gyis/_/gzhan gyi pho brang la sogs dgos/_/mi snang ba rnams gang nyid de/_gzhan gyi pho
[\[173b.4\]]brang gzhan gyis lus/_/thog ma'i lus ni mi bzung pa/_/mi snang zhes bya gzhan mi mthong /_/'di ltar bstan pa'i le'u las ni/_/seng ge rnam par rol la sogs/_/de dag bdag gis bshad par bya/_/yang na ci ste ming tsam gyis/_/las rnams byed pa dga' ba gang /_/gal
[\[173b.5\]]te dbang ni bzla bar bya/_/rnal 'byor sgyu 'phrul rig pa sogs/_/rnal 'byor de dag yi ge nyid/_/sgyu 'phrul zhes bya sngags gzugs rigs/_/de nyid rnal 'byor sgyu 'phrul rig_/yi ge dang ni sngags gzugs kyis/_/las rnams 'di ni gsal bar gsungs/_/rnal 'byor ma
[\[173b.6\]]rnams rab tu grub/_/bag zhad rkang pa mi brkos bstan/_/A li kA li rnal 'byor te/_/de nyid kyis ni mthong ba myong /_/nyid kyi yon tan bstan pa ste/_/de nyid kyis ni sgyu 'phrul ltar/_/de yi rnal 'byor sgyu 'phrul te/_/de nyid kyis ni go bar byed/_/rnal 'byor sgyu 'phrul sgyu
[\[173b.7\]]'phrul rig_/yi ge zhes bya mi 'gyur te/_/sngags kyis gzugs nyid rab tu gsal/_/yi ge sngags kyi rang bzhin 'di/_/rnal 'byor rdzu 'phrul rig pa yis/_/yi ge sngags kyi gzugs kyis spro/_/spro zhes bya ba sngon dang 'brel/_/ci ltar de nyid rnal 'byor rnams/_/gang
[\[174a\]]
[\[174a.1\]]phyir 'di ltar spro bar 'gyur/_/'di ltar the tshom go byas gsungs/_/klog dang bsam par byed pa dang /_/ting nge 'dzin gyis bsgom rnams sogs/_/'di ltar mdor na go bar bya/_/rig pa klog pa byed ces bya/_/rnal 'byor sgyu 'phrul rig pa nyid/_/sngon gsungs las kyi mtshan
[\[174a.2\]]nyid kyi/_/gang rig grub par bsten byas la/_/klog pa tsam gyis 'grub par 'gyur/_/grub pa po nyid bsnyen sogs te/_/dka' bar mthong byas mi spyod de/_/'di ltar the tshom go byas gsungs/_/bsnyen gnas dang ni brtul zhugs dang /_/nyon mongs mi dgos la sogs te/_/'di ltar
[\[174a.3\]]las rnams 'grub par 'gyur/_/'di ltar the tshom go byas gsungs/_/bde dang dga' rnams la sogs te/_/bcom ldan 'das ni shes rab ma/_/de nyid kyis ni sgyu 'phrul che/_/thabs bcom ldan nyid he ru ka_/thog ma de nyid rnal 'byor mchog_/shes rab thabs la sogs
[\[174a.4\]]rnams kyis/_/thabs dang shes rab sgrub thabs la/_/lung 'bogs bdag gis bstan par bya/_/mdo la rnal 'byor nyid ni khyod/_/de ltar nyid ni bstan par gsungs/_/lte dkyil dpa' bo gnas la sogs/_/lte ba'i dkyil na zhes bya gang /_/lte dkyil sprul pa'i 'khor lo nyid/_/de nyid sprul pa'i
[\[174a.5\]]'khor lo la/_/dpa' bo bcom ldan a ral+li/_/thams cad la ni de nyid med/_/'on kyang gang phyir phyogs na bstan/_/ze'u 'bru spyod yul la zhes bya/_/ze'u 'bru 'dab ma drug cu bzhi/_/snying po bar gyi yan lag nyid/_/gsang ba ma tshor ye nyid de/_/de yi spyod yul de dag la/_/ze'u 'bru gsang
[\[174a.6\]]ba'i spyod yul la/_/dus kun 'gro don mdzad ldan nyid/_/a ral+li ni zhugs par 'gyur/_/'di ltar the tshom go byas gsungs/_/sems dang sems min sems dngos la/_/thog med sems dngos don phyir sems/_/dag pa nyid la yang dag dga'/_/nyon mongs gnas
[\[174a.7\]]skabs dbye ba'i phyir/_/bskul ba'i bdag nyid bsams pa yis/_/yang dag rab 'byor min pa las/_/bskul ba med phyir skyes lta bur/_/sems dngos min par sgyur la sogs/_/the tshom go byas 'di nyid gsungs/_/sems dngos zhes bya bsam rig go/_/'di ltar dngos po nyid
[\[174b\]]
[\[174b.1\]]yin te/_/sems nyid rang gsal rang bzhin te/_/shes dang shes bya'i rang bzhin gang /_/go phyir ye shes thabs nyid de/_/snying rje shes rab rang bzhin te/_/shes par bya bar bde mchog stong /_/'di dag gnyis ni gcig tu bsgyur/_/shes dang shes bya rang bzhin te/_/byang
[\[174b.2\]]chub sems dpa' zhes bya nyid/_/gang na ci ste 'di ltar ni/_/bcom ldan 'das nyid shes par bya/_/'di ltar the tshom go byas gsungs/_/sangs rgyas bstan pa zab pa ste/_/de dag bdag gis bstan par bya/_/nyan thos rang rgyal rnams kyis ni/_/rab med phyir na zab nyid de/_/
[\[174b.3\]]sangs rgyas rnam shes sku gsung thugs/_/de rnams gang na bstan par byed/_/sangs rgyas kun gyi bstan pa nyid/_/bar na gsungs pa'i 'og gi gdan/_/ci ste stan byed gal te gang /_/A li kA li mnyam byed ces/_/A li zhes bya a la sogs/_/dbyangs kyi yi ge bcu drug nyid/_/kA li zhes bya ka la sogs/_/
[\[174b.4\]]nga nya gnyis ni dri mi rgyu/_/de nyid spang phyir sum cu gnyis/_/'di ltar phred gnyis kA li zhes/_/A li phyogs gnyis de nyid spyod/_/kA li phreng ba gnyis sbyor mnyam/_/grangs ni bcu drug rnam par gzhag_/A li kA li mnyam byas la/_/de na shar bu 'byor bya zhes/_/gnas na sangs rgyas
[\[174b.5\]]bstan pa la/_/pad+ma'i steng du zla mtshan phyed/_/yaM byung rlung gi dkyil 'khor zhon/_/raM las byung ba phreng gsum gyis/_/shar bu shes rab ma nyid gsungs/_/'di dngos rang byung ma nyid gsungs/_/shes rab ma gnas de las 'byung /_/de nyid kyis na gzugs can ma/_/
[\[174b.6\]]lte ba'i dkyil 'khor de nyid la/_/las kyi rlung gis bskul bar 'bar/_/thams cad las ni grub byed ma/_/sgyu 'phrul chen po zhes byar grags/_/skra rtse stong phrag yan lag ma/_/glog 'phro mnyam pa'i 'od byed ma/_/lha sku rnal 'byor rnam nyid la/_/ba spu rtse mo bu ga rnams/_/
[\[174b.7\]]lha dang lha min 'jigs byas la/_/phyogs nyid thams cad ma la byung /_/snying chos 'khor lo bsreg byas la/_/longs spyod rdzogs pa'i dkyil 'khor la/_/de dag nyid la song bar bya/_/g.yas pa'i sna sbubs byung bar bya/_/mdzod spu nyid 'gro bu ga la/_/phyogs bcu la gnas sangs
[\[175a\]]
[\[175a.1\]]rgyas rnams/_/de dang byang chub sems dpa' rnams/_/g.yon sna sbubs la zhugs byas la/_/spyi bor 'khor lo dag bsreg byas/_/rnam par ma lus dbyung bar bya/_/sngar gsungs bu ga yis ni yang /_/spyi bo la ni rab tu 'jug_/'di ltar sangs rgyas bsreg
[\[175a.2\]]pa yi/_/phyogs kyis de phyir dga' bar 'gyur/_/lto la dkyil 'khor 'od byas la/_/sba ma lta bu mi 'gul te/_/shar bu steng du 'bar zhes bya/_/gsungs pa'i rim pas shar bu gzugs/_/steng du zhu 'gro gtan tshigs 'di/_/shes rab ces bya gang phyir 'gyur/_/khu ba'i gzugs
[\[175a.3\]]kyis zhu 'gyur sogs/_/ci tsam du nyid de ltar gzung /_/bdud rtsi thigs pa'i gzugs can nyid/_/tshe dang ldan pa rnams kyis ni/_/skye ba dang ni 'dug pa dang /_/rol pa'i phyir na bdud rtsi yin/_/thigs pa rnam shes kun gyis ni/_/yi ge bcu drug yang dag gsungs/_/bcu drug
[\[175a.4\]]sgyu 'phrul chen mo ste/_/thigs pa lta bu yongs su bstan/_/dbyangs yig sgyu 'phrul chen mo nyid/_/de nyid go phyir yang na gsungs/_/'di rnams gyu 'phrul chen mo gnas/_/de yi thigs pa rnam shes ci/_/khams kyi don rnams bcu drug ni/_/de dag gzugs nyid thigs pa'i gzugs/_/
[\[175a.5\]]khams kyi nor rnams bshad pa yin/_/yang ni bdag gis bshad par bya/_/lha mo khyod kyis mod la nyon/_/thigs pa'i gzugs ni 'di la yod/_/de phyir thigs pa'i gzugs shes bya/_/dbyangs dang 'dra bar 'byung phyir thigs/_/gang gsungs smra 'don bshad pa'i rgyud/_/gsang
[\[175a.6\]]tshig rnam par bshad pa la/_/ra zhes rak+ta'i khams la sogs/_/gi ri dzin/_ga sha d+ha ba tra/_twa ga na d+ha/_ku suM tar ma ri Na/_a ri na/_bi sid dar/_gu na dur/_gad taM ni de'i la/_daM sa gar tsa/_swa g+ha re dze na/_'di rnams snying po ga bur 'gyur/_/sgyu 'phrul chen mo khams bcu drug_/thigs
[\[175a.7\]]pa'i rig pa 'byung bar 'gyur/_/chu klung ni rany+dza na nyid/_/snyan ngag gi ni rig par 'gyur/_/sangs rgyas bcom ldan bstan pa la/_/dpa' bo gtam rgyud skabs 'di nyid/_/de nyid spang bya thigs pa bshad/_/thigs don rnam par shes ma byas/_/bcom ldan 'das nyid dmigs par 'gyur/_/
[\[175b\]]
[\[175b.1\]]bcom ldan de phyir thigs pa gsungs/_/de yi mtshan nyid dpa' bos bshad/_/shes rab yang dag sbyor la sogs/_/nyid mgo thigs gzugs zhu bar 'gyur/_/'di ltar rdo rje 'chang nyid de/_/byang chub sems ni rdo rje can/_/dri ma'i phyir gzhan khyad par med/_/dug gzhi
[\[175b.2\]]rnams ni 'dra bar gtam/_/'di ltar the tshom go byas gsungs/_/gang dbang po lam 'di nyid sogs/_/gang gang zhes bya 'dod pa yis/_/mig la sogs nyid dbang por 'dus/_/de sgo dbang po mas nyid de/_/gang dbang pos de nyid lam 'gro/_/de yi mtshan nyid rang bzhin
[\[175b.3\]]gyis/_/byang chub sems nyid rang bzhin gyis/_/yang dag 'dod pa'i rnal 'byor zhes/_/yang dag ces bya thigs gzugs can/_/de nyid bcom ldan rdo rje 'chang /_/'dod pa zhes bya gzugs kyis ni/_/de nyid kyis ni yang dag bshad/_/de nyid 'dod pa'i rnal 'byor gyis/_/
[\[175b.4\]]sangs rgyas thams cad nyi tshe gang /_/sangs rgyas thams cad ces bya ba/_/rnam snang mdzad sogs nyid dag ste/_/de rnams bya ba byas nas ni/_/sangs rgyas thams cad mnyam par 'gyur/_/rang dang gzhan dang de bzhin gshegs/_/nyid kyi phyir na mnyam pa'i don/_/ci ste dri ma sangs
[\[175b.5\]]rgyas 'gyur/_/thams cad go byas gal te byas/_/dam tshig chen po grub pa dang /_/ri lu chen po grub la sogs/_/goms dang lobs dang mngon sum byed/_/de phyir 'di nyid dam tshig rnams/_/de nyid chen po dam tshig che/_/de ltar dam tshig chen po rnams/_/sangs rgyas rnams
[\[175b.6\]]nyid rnam pa lnga/_/grub pa dam tshig chen po nyid/_/ri lu chen po 'grub par bya/_/gang dag ri lu chen po grub/_/de dag grub pa nyid kyis ni/_/dam tshig chen po grub par 'gyur/_/gang nyid dam tshig chen po 'grub/_/ji ltar de nyid ri lu yin/_/'grub pa de yi zhes bya gang /_/rnam par
[\[175b.7\]]bshad pa'i rgyud las gsungs/_/sbrang rtsi khrag dang ga pur dang /_/khrag dang tsan+dan 'byor bar bya/_/tshogs kyi dkyil na rab tu gzhag_/thams cad las ni de nyid mchog_/ra sa ya na zhes bya ste/_/dam tshig chen po 'grub rgyu yin/_/rnal 'byor ri lu grub pa nyid/_/ji ltar bya ba
[\[176a\]]
[\[176a.1\]]gal te bzlas/_/sgyu 'phrul chen mor rab sbyor bas/_/rnal 'byor sdom pa byed la sogs/_/sgyu 'phrul chen po zhes bya gang /_/de rnams dbyangs yig bcu drug yin/_/de nyid 'di ni rab tu sbyor/_/so sor dam tshig sku gsung thugs/_/de dag nyid
[\[176a.2\]]kyi rnal 'byor rnams/_/sgyu 'phrul chen mor rab sbyor gyis/_/rnal 'byor 'byor nyid longs spyod yin/_/dam tshig rnal 'byor sdom pa nyid/_/ci ste byed ces gal ter bzlas/_/yo byad rnam lnga ldan zhes bya/_/spyod yul gang nyid yo byad yin/_/me tog spos la
[\[176a.3\]]sogs rnam lnga/_/'dod pa lnga nyid gzugs sgra sgrogs/_/de rnams kyis ni yang dag gnas/_/yo byang rnam pa lnga dag dang /_/'dod pa'i yon tan lnga dang ldan/_/'di rnams ci ltar rnyed pa bzhin/_/de ltar de rnams shin tu spyod/_/mi spang ba ni de nyid don/_/'di ltar bsdoms pas
[\[176a.4\]]ci 'gyur te/_/'di ltar the tshom go byas te/_/grub pa'i dbang po shes bya sogs/_/yang dag rtag pa'i bya ba nyid/_/rnal 'byor dbang pos shes par bya/_/bskyed pa'i mtshan nyid grub pa ste/_/dam tshig grub pa'i ri lu nyid/_/grub pa 'di nyid 'bras bur gsungs/_/ri lu
[\[176a.5\]]gcig pu 'di ltar grub/_/grub 'gyur zhes ni gal te bzla/_/gang grub pa ni shes byas gang /_/ye shes gang gis grub pa yis/_/grub pa'i de nyid grub par 'gyur/_/grub pa nyid ni grub byas la/_/khams gsum ma zhes lha yi khams/_/rig 'dzin gzugs kyi rnal 'byor rnams/_/
[\[176a.6\]]yang na lus ngag yid rnam gsum/_/dbang po lnga dang spyod yul lnga/_/de rnams gang na rten par byed/_/de nyid khams gsum zhes bya nyid/_/srid gsum sku ni bcom ldan 'das/_/byang chub sems ni rdo rje 'chang /_/gang 'khor khams ni sum cu la/_/de rnams kyis ni 'di ltar thob/_/
[\[176a.7\]]bdag gis ye shes rab bshad bya/_/lha mo sgyu 'phrul chen mo bden/_/brdzun min bden par bdag gis bzla/_/gal te nges par 'di ltar gsungs/_/legs so legs so bcom ldan 'di/_/rang bdag khyod ni sgyu 'phrul che/_/de nyid ye shes sgyu 'phrul chen/_/bstan zla smra dang de bzhin bshad/_/
[\[176b\]]
[\[176b.1\]]las gnyis ma nying go bar bya/_/khyod ni ye shes brtson 'grus nyid/_/mkhas pa rnams kyis rig pa ste/_/rig ma 'jig rten gsum grub ma/_/srid pa gsum gyi skyed byed ma/_/sku gsung thugs nyid rab grub byed/_/rnal 'byor dbang phyug ces bya ste/_/chen po yang yin rnal 'byor
[\[176b.2\]]yin/_/bsam gyis mi khyab mtshan nyid de/_/A li kA li sngon du bsam/_/rnal 'byor chen pos ngal sor gsungs/_/lto ba'i dkyil gnas gang ba yi/_/zla ba'i dkyil 'khor bsgom par bya/_/lte dkyil sems nyid 'gro ba la/_/yi ge de nyid dbang rab gsungs/_/de ni rje dpon ma
[\[176b.3\]]nyid dngos/_/rnal 'byor dbang phyug chen mo ste/_/ci ltar de nyid ye shes yin/_/legs ldan khyod kyis gal te bstan/_/kun gyis rang bzhin dngos legs nyid/_/de dag nyid ni legs ldan te/_/chu sbyin lta bu legs ldan te/_/yang dag 'byor las skye ba dang /_/rab 'byor
[\[176b.4\]]las kyi de ltar gnyis/_/yang dag 'byor skye zhes bya ba/_/b+ha ga dkyil na yang dag gnas/_/bde ba thams cad sbyin pa'o/_/thams cad byis pa rmongs pas na/_/de la gnas pa ma shes so/_/the tshom gcad pa'i phyir na gsungs/_/yi ge phreng rnams zhes bya gang /_/yi ge rnams ni
[\[176b.5\]]a dang ka_/_dbyangs dang mtshon dang gsum rnams kyis/_/phreng ba rnams kyi zhes bya ba/_/yi ge phreng ba rnams kyi shar/_/don mi spong phyir yi ge yin/_/mi dmigs pa ni bde mchog yin/_/de rnams kyi ni tshor ba'i phyir/_/de yi phyir na legs ldan yin/_/yang na legs ldan
[\[176b.6\]]dpe med nyid/_/yi ge phreng ba rnams kyi ste/_/A li kA li rnam sna tshogs/_/las kyi ye shes yin pa ste/_/sngags kyi shar ba spyod pa yi/_/cho ga'i le'u bzhi bcu rtsa gcig_/tshig bshad sum brgya A li kA_/li ni rab tu bstan pa yin/_/A yig thig le me 'od zer/_/dmar
[\[176b.7\]]pos brgyan par byas pa ste/_/bsgrub bya snying dang spyi bo gsang /_/de bzhin lte bar rnam par bsam/_/a yig thig le ldan bzang ris/_/mtshal dang 'dra ba'i mdog tu ste/_/bsgrub par bya ba'i spyi bo la/_/bse 'bras 'dra ba'i mdog ni bsam/_/myos dang brlag dang gsang dang
[\[177a\]]
[\[177a.1\]]bsam/_/ye shes nyid kyi mthu ni brtan/_/gang dag bsams tsam gyis sogs 'di/_/g.yo ba ces bya skye bo rnams/_/mi g.yo zhes bya mi 'gul rnams/_/g.yo dang mi g.yo 'grub par 'gyur/_/g.yo ba ces grub thar pa yin/_/yang na ci ste de ltar grub/_/
[\[177a.2\]]legs ldan mi g.yo mi 'grub po/_/byas pa'i 'bras bu'i rig pa dang /_/ye shes phye ba'i bzhi pa la/_/de ltar don nyid tshol ba dang /_/ye shes nyid dgongs pa rnams kyis/_/bsnyen gnas nyid la gnas mi bya/_/'di ltar the tshom go byas gsungs/_/'dod pa'i longs spyod thams
[\[177a.3\]]cad sogs/_/'dod pa'i longs spyod thams cad kyis/_/rnal 'byor ba rnams ci 'dod spyod/_/ye shes 'di ni grub par 'gyur/_/ye shes 'di ni grub pa yis/_/ye shes can gyis gal te bzla/_/rdo rje rnal 'byor ma rnams kyis/_/rnal 'byor dus kun rtse la sogs/_/rdo rje zhes bya ye shes nyid/_/'di
[\[177a.4\]]ltar rnal 'byor rdul phran nyid/_/de nyid gzugs kyis yang dag 'byor/_/de nyid gang la snang ba de/_/rdo rje rnal 'byor ma rnams te/_/de dag rnal 'byor ma rnams kyis/_/dus zhes bar chad med rtag tu/_/de rnams lhan cig rtse bas 'grub/_/'dod pa'i don kun grub par
[\[177a.5\]]'gyur/_/de phyir de nyid brtan par bshad/_/chang dang khu ba dgug pa dang /_/gong du de bzhin dgug la sogs/_/ba si ta chen po rtog pa che/_/bdun 'khor kun gyi sha za'am/_/lha mig dang ni rdzu 'phrul che/_/mngon par shes pa lnga la sogs/_/yon tan yod phyir
[\[177a.6\]]mi 'gag gsungs/_/nyin re bzhin du zla 'thung sogs/_/zla ba zhes bya bdud rtsi yin/_/so sor rnam lnga btung bar bya/_/sngar gsungs 'bras bu 'grub par bstan/_/rnal 'byor dbang phyug ces mngon bshad/_/lhag med las byed rig ma che/_/grub pa rig ma chen mo
[\[177a.7\]]yi/_/gang nyid rnal 'byor 'byor dbang ma/_/de nyid rnal 'byor dbang phyug ma/_/de rnams rig pa'i skyes bu nyid/_/rnal 'byor dbang phyug ma rnams kyi/_/thabs dang shes rab de nyid kyis/_/rnal 'byor dbang phyug rig pa che/_/de yi rgyud dang gtan tshigs dang /_/de ni rnam
[\[177b\]]
[\[177b.1\]]par bstan pa ste/_/de bzhin yongs su bcad pa ni/_/de nyid kyis ni rol par 'gyur/_/sbyor ba tsam gyis mi 'gug brten/_/yi ge gnyis 'byor la zhes bya/_/yi ge ma yin thig le tsam/_/rgyud las gsungs pa 'di ltar yod/_/spang pa dag dang dri med de/_/byang chub
[\[177b.2\]]sems zhes rnam par bshad/_/dung zla me tog kun da 'dra/_/de yi rnal 'byor gyis ni bdag_/yi ge gnyis pa rnal 'byor gyis/_/bsgom pa nyid ni goms par byed/_/bsgom bya zhes bya rnam par bsgom/_/dkar dang dmar dang ma lus 'byor/_/rgyud las 'di ltar
[\[177b.3\]]gsungs pa nyid/_/mdog ni dmar po bsam byas la/_/bsam gtan la ni zhugs par bya/_/gzungs ma dang ni yang dag ldan/_/khams gsum dag ni bsgom par bya/_/dgug par gzabs pas gsal byas la/_/yang na rab tu zhugs par bya/_/khams gsum thams cad
[\[177b.4\]]dbang du 'gyur/_/dbang dang dgug pa bstan byas la/_/gong bu chen po dgug par gsungs/_/a yig yang dag 'byung zhes bya/_/thig le dang bral a yig ste/_/yang dag 'byung zhes sku gsung nyid/_/yang dag sbyor bsgom gong bu dgug_/de dag rnam par goms
[\[177b.5\]]par bya/_/gang de de las yang dag 'byung /_/gang de gong bu dgug par bya/_/rnam brgyad rgyud la bstan par gsungs/_/a zhes yi ge las ni grub/_/sku mdog dkar po zhal bzhi ste/_/rdo rje khwa dang bzhin du dpa'/_/zla ba phyed kyis thod mchog byas/_/ka phal dang
[\[177b.6\]]ni tsas ka_/dbugs ni mi 'gul bsam par bya/_/rlung dang me nyid zhon la sogs/_/gong bu dgug pa bstan byas la/_/de bzhin khu ba dgug par gsungs/_/khe zhes yi ge yang dag ldan/_/khe yig yang dag dang ldan gang /_/thog ma'i dbyangs yig mtshan nyid
[\[177b.7\]]gsungs/_/bsgrub bya thig le la ni bsams/_/khu ba nyid ni zhu bar bya/_/khu ba'i dgug pa gsungs byas la/_/de bzhin chang gi dgug pa gsungs/_/ci zhes ye shes grub par bya/_/rnam par bshad pa'i rgyud las gsungs/_/zhal bzhi phyag bzhi mdog ni ser/_/
[\[178a\]]
[\[178a.1\]]thod mchog ka pA la phreng byas/_/sdigs mdzub rdo rje dang ni zhags/_/ka pA la yang g.yon pa'i phyag_/g.yas pa rdo rje 'bar ba nyid/_/de bzhin gzhan la lcags kyu sbyin/_/rta yi zhal dang 'dra byas la/_/chang gi dgug pa mchog gi mchog_/
[\[178a.2\]]de nas khrag gi dgug pa gsungs/_/ra zhes ye shes nyid kyis 'grub/_/sku mdog dmar po 'bar ba che/_/dpa' bo ka pA la phreng 'dzin/_/rgyan rnams kyis ni brgyan par byas/_/phyag bzhi zhal bzhi ce spyang zhal/_/de dag rgyan gyis rnam par brgyan/_/g.yon pa'i
[\[178a.3\]]phyag na kha T+wAM dang /_/de bzhin ka pA la yang 'dzin/_/gzhan la rdo rje ral gri 'dzin/_/rak+ta sho Na di nyi tshe/_/'grub par bya ba'i gzugs ni gzabs/_/mkha' 'gro 'khor lo spro bar bya/_/'jigs byed rnams ni rnam par bsam/_/phra mo rdo rje mthu yis ni/_/khrag gis
[\[178a.4\]]dgug pa'i rab kyi mchog_/kha dog drug dang ldan pa zhes/_/kha dog drug ldan gsungs pa de/_/da ltar na ni rab tu bstan/_/snying dang mgo dang spyi bo dang /_/dpung mgo spyan dang yan lag rnams/_/lte ba snying dang kha dang mgo/_/spyi bo mtshon rnams kyi ni gnas/_/rdo rje sems
[\[178a.5\]]dpa' snang mdzad dang /_/pad+ma gar gyi dbang phyug dang /_/de bzhin dpa' bo he ru ka_/rdo rje nyi ma rta mchog ces/_/mchod pa'i rdo rje 'di rnams drug_/phag mo dang ni mtshan byed ma/_/myos byed dang ni g.yo byed ma/_/skrag byed ma ni drag mo ste/_/de rnams rnal 'byor drug ni bshad/_/
[\[178a.6\]]gnas pa bsam bya dgos pa gsungs/_/mkha' 'gro ma rnams sdom pa grub/_/ye shes mkha' 'gro ma rnams nyid/_/rdo rje mkha' 'gro ma rnams te/_/mkha' 'gro ma rnams nyi shu bzhi/_/phrin las bzhi yi rnal 'byor mkha'/_/de rnams kyis ni sdom pa zhes/_/mkha' 'gro rnams kyi
[\[178a.7\]]sdom pa la/_/gzhan gyi pho brang zhugs pa yi/_/de yi phyag na skabs 'di la/_/'phyang dang ha ra de gnyis kyis/_/de dag gzhan lam 'gog pa gsungs/_/mi gnyis la sogs shes bya ba/_/spyi bo nas ni rten du 'phro/_/gzhan gyi pho brang zhugs pa'i phyir/_/mig la sogs
[\[178b\]]
[\[178b.1\]]ni gnas drug spang /_/puM hUM smuM h+m+yaM yan chad dag_/sa bon drug rnams 'gog byas la/_/grub par bya ba'i yi ge dang /_/yang gsungs rgyas pa'i sa bon gyis/_/yang dag par zhes bya ba'i don/_/'dren par bshad pa gzhag ste btang /_/gang gis pho brang
[\[178b.2\]]bstan par bya/_/'di ltar the tshom go byas gsungs/_/seng ge rnam par rtse ba yi/_/de yi phyag rgya zhes bya ni/_/seng ge zhes ni mnan byas la/_/glang po che ni gsad byas la/_/gzung byas rang gnas 'ong bar byed/_/rang gi ye shes seng ge yi/_/gzhan gyi ye shes
[\[178b.3\]]glang po che/_/gang gi rnam par rtse ba yi/_/ye shes ri dgas kyi rgyal po/_/rtsed mo rnal 'byor rig pa yin/_/seng ge rtsed mo phyag rgyar gsungs/_/seng ge rnam par rtsed mo yi/_/phyag rgya yang dag de nyid ni/_/ye shes gnyis kyis yang dag dkris/_/phyag rgya bya bar
[\[178b.4\]]gal te bstan/_/srog chags yang dag mnan byas la/_/srog ces bya ba 'phyang ba nyid/_/chags ces bya ba ha ra sti/_/de dag gnyis ni yang dag dag_/srog dang chags dang yang dag mnan/_/nges pa'i gnas ni dag byas la/_/de phyir rgyud las kha cig bstan/_/gang du gnas
[\[178b.5\]]rnams la ni dag_/ma byas 'bras bu med par 'gyur/_/pu ra bya ba dag par gsungs/_/de ltar lus ni gang bar bya/_/kum pa ka nyid rengs par bya/_/re rtse ka zhes bya ba ni/_/sna tshogs nyid ni phyung bar bya/_/zhi ba nyid ni zhi bar 'gyur/_/srog dang chags dang yang dag mnan/_/ji ltar
[\[178b.6\]]sgyur ram gal te zla/_/bsam par byas la de nyid du/_/skad cig la ni rab tu 'bar/_/gang nyid ye shes khA lnga yis/_/ye shes gzhan nyid glang po che/_/de yi dbang po gsod par byed/_/ye shes seng ge bsam byas la/_/bsam byas ji ltar gal te bzla/_/rab tu 'bar zhes bya ba ni/_/
[\[178b.7\]]'bar ba gzhan phyogs zad par 'gyur/_/bsam phyir gal te 'di ltar 'gyur/_/khyod ni de phyir legs par gsungs/_/ji ltar de nyid gal te bzla/_/'og min khams ni man chod ni/_/rgyal po chen po bzhi la sogs/_/'og min khams ni man chad du/_/'jig rten khams ni nyi shu ste/_/
[\[179a\]]
[\[179a.1\]]'jig rten bdun zhes bya ba ni/_/sa 'og bdun la sogs pa ste/_/mi yi 'jig rten man chad du/_/ye shes rgyal po bsgo ba yis/_/de dag kyang ni go mi nus/_/ji ltar de nyid shes par bya/_/de nyid mi shes the tshom gsungs/_/thams cad go zhes
[\[179a.2\]]bya ba ni/_/'gro ba'i rtse mo zhes bya 'di/_/'di dag 'jig rten rol mo yin/_/yang dag rdzogs pa'i sangs rgyas nyid/_/de rnams la ni ga la yod/_/'gro ba'i rtse mo bcad pa yis/_/'jig pas ye shes gang ba yin/_/sangs rgyas spyod yul ye shes che/_/bshad pa'i the
[\[179a.3\]]tshom go byas gsungs/_/gzugs ni gcig pus bsam par bya/_/gcig pu zhes bya gnyis su med/_/gong bu gzugs ni gnas pa nyid/_/de la song ba'i gzugs rnams ni/_/gong bur 'gyur ba'i sems rnams de/_/gong bu bsam gtan bshad par bya/_/ji ltar
[\[179a.4\]]rgyud gzhan las ni bstan/_/de nyid 'di na rgya chen drangs/_/pad+ma chen po mdog ni sngo/_/kha dog lta bu ga bur ldan/_/de yi dbang byed gnas ni gang /_/kun da zla blta bu'i mdog_/kye lha mo chen mo rnam par shes/_/ye shes bdud rtsi gcig pu nyid/_/srog gi dngos por sgrin
[\[179a.5\]]pa ste/_/gong bu la gnas de nyid bstan/_/A li lA li yang dag ldan/_/rnal 'byor rnams kyis khyad par du/_/'phyang dang ha ra de gnyis kyis/_/nyi ma'i lam nas sgyu 'phrul lha/_/mo nyid dang ni ldan par 'byung /_/grub par bya ba'i snying bar na/_/me rlung 'bar ba rab tu zhugs/_/
[\[179a.6\]]rnam par shes pa gzung byas la/_/rang lus dkyil 'khor lta bur zhugs/_/gzhan gyi pho brang rab tu zhugs/_/de dag nyid ni bstan byas la/_/ra sa yan bstan par gsungs/_/sgo dgu las byung gang nor bdag_/de dag la ni rab tu 'grub/_/bsgom par bya zhes bya ba
[\[179a.7\]]ni/_/nor rnams gser dang dngul dang srog_/rtsa ba rnams ni bsgom par bya/_/yang na bshad rgyu so sor rgyud/_/yang na sa la sogs pa yi/_/'byung ba lnga nyid nor rnams ni/_/'di ltar lus nyid nor bdag ste/_/lus 'di ra sa dbang po ste/_/las kyis bdag gi skal pa yi/_/
[\[179b\]]
[\[179b.1\]]de yi dbye ba nges pa las/_/dang po de nyid ma lus bstan/_/mig dang rna ba sna dang lce/_/gsang ba g+hing g+ha la sogs sgo/_/de las byung ba las byung ste/_/ji ltar de nyid ra sa yin/_/de yi ji ltar 'byor pa bya/_/gsang ba las ni bza' bar bya/_/dngos po yin te gzhan ma
[\[179b.2\]]yin/_/ci ltar bza' zhes gal te bza'/_/thams cad rnal 'byor ma nyid yin/_/rnal 'byor gyis zhes bya ba ni/_/thams cad rnal 'byor ma dbyangs kyis/_/de dag yi ge bcu drug ste/_/chos kyi dbyings kyi rang bzhin nyid/_/lus bzhi dam tshig bzhi ni bsam/_/kha
[\[179b.3\]]sbyor bzhi yis rnal 'byor gyis/_/pa ha ra bzhi rnam par bsam/_/grub pa po mchog nyid kyis ni/_/ji ltar dus bzhi byin gyis brlab/_/lha yi 'khor lo rnam pa rnams/_/ji ltar de nyid rnal 'byor ma/_/gang gis bkur stis rnal 'byor grub/_/'di yi grub ces gal te
[\[179b.4\]]bzlas/_/thams cad rgyan ni yang dag tshang /_/gang gis 'dis ni sku gsum 'grub/_/de ltar rnal 'byor mchog gi mchog_/de phyir gzhan grub grub pa ci/_/nor tshogs grub ces bzlas pas ni/_/nges par grub pa ma lus thob/_/sku gsum smon lam sbyin pa po/_/de nas rdo rje
[\[179b.5\]]sems dpa' ste/_/sku gsum grub pa thob dang ldan/_/nor gyi tshogs kyi goms pa po/_/yang de ltar ni thob ces bstan/_/ji ste 'gyur zhes gal te bzlas/_/dbang po gnyis kyis rab tu sbyor/_/dbang po gnyis kyis rab sbyor bas/_/las byung sku gsum grub pa
[\[179b.6\]]nyid/_/nor tshogs dbang po gnyis las byung /_/mi shigs pa yi phyir 'di nyid/_/'di ltar sku gsung grub pa bstan/_/bla med de nyid grub par bstan/_/'di ni dam pa ci yod don/_/de nas rgyud 'di las ni bstan/_/ma lus bstan pa so sor bstan/_/de nyid dag ni gsal
[\[179b.7\]]bar bshad/_/don min grub pa po nyid go/_/'di la bstan pa'i grub pa rnams/_/'grub par bya zhes go byas bshad/_/'di ni tshigs su bcad par 'gyur/_/tshigs su bcad rnams tshigs su bcad/_/phyed kyang tshigs su bcad pa ste/_/de nas gong bu don gyis snyan/_/dngags
[\[180a\]]
[\[180a.1\]]rab tu ni brtag pa po/_/tshigs su bcad pa gal te bzla/_/gzugs rnams dang ni phyag rgya rnams/_/mtshan ma rnams la de bzhin du/_/gzugs rnams la ni dbyibs rnams te/_/lha yi rnam pa'i gzugs rnams nyid/_/phyag rgya rnams la zhes bya gang /_/phyag rgya
[\[180a.2\]]dbu rgyan la ni rigs/_/de dag bdag po bzhag pa ste/_/mtshan ma rnams kyis phyag mtshan mtshon/_/de dag gzugs la sogs pa yi/_/dbang bskur yan chad yan lag bzhi/_/ting 'dzin 'dod pa'i nor rnams ni/_/dam tshig bcu rnams bsam gtan te/_/de nyid nor ni 'bar byed
[\[180a.3\]]dang /_/srog byed de nyid sdom pa ste/_/ril bu dngos grub rnams ni de/_/thabs ni sna tshogs ma lus bstan/_/har dang 'phyang ba'i 'gro ba ste/_/sngags kyis bkod pa'i phrin las nyid/_/ri lu rab tu grub la sogs/_/kye/_lha mo sgrub thabs sogs yid 'ong /_/de dag rab tu bstan pa ste/_/
[\[180a.4\]]lha mo yid mgyogs rnam par bstan/_/khyim na rtag tu 'di ltar 'gyur/_/'du byed sngags 'di mchod pa byed/_/'chang byed klog byed bsam byed de/_/ji snyed dam bsgrags mi 'gyur/_/de nyid rnal 'byor dbang phyug ma/_/rtag tu kun du bsrung bar 'gyur/_/rnal 'byor dbang phyug ma nyid
[\[180a.5\]]ni/_/rdzu 'phrul chen po bsrung ba'i don/_/sgyu 'phrul chen mo mkha' 'gro ma'i rgyud rnam par bstan pa'i le'u gsum pa rdzogs so//_//sgyu 'phrul chen mo'i rgyud la rdo rje slob dpon mkhas pa dpal du dza ya tsan+d+ras sgyu 'phrul dang ldan pa'i 'grel pa byas pa rdzogs so/_/gti mug mun pas
[\[180a.6\]]ldongs rnams la/_/'grel pa 'di nyid mig sman byas/_/dge ba 'dod rnams cis ni mdo/_/'grel pa sgyu ma can la dga'/_/rje yi mnga' ris mdo smad dbyar mo thang /_/rdo rje rin chen gling btsun dben gnas su/_/ye shes sems dpas mos pa'i dad pas zhus/_/bde bar gshegs
[\[180a.7\]]pa'i grags pas thugs rjes gnang /_/lung rigs dang mi 'gal bar bsgyur ba rdzogs so/_/'grel pa dang ldan rgyud nyid de/_/bsgyur ba mar me 'dra byas la/_/mkhan po bde gshegs grags pa yis/_/ri rab lta bu'i dge rtsa 'dis/_/sems can nyon mongs mes bsregs rnams/_/
[\[180b\]]
[\[180b.1\]]yang dag ye shes dang ldan 'gyur//[ {D1623}]@##/_/rgya gar skad du/_gu Na wa t+yaM shrI ma hAmA yA TI kA_bod skad du/_dpal sgyu 'phrul chen mo'i 'grel pa yon tan ldan pa/_dkon mchog gsum la phyag 'tshal lo/_/dpal rdo rje sems dpa' la phyag 'tshal lo/_/bcom
[\[180b.2\]]ldan 'das 'jig rten dbang phyug la phyag 'tshal lo/_/gang gis lon tan rnams kyi don phyir rigs rnams dang /_/lha mo rnams dang rigs kyi gtso bo'i skur mdzad cing /_/sku yi mtshan ma rjes 'gro de nyid gcig pu yi/_/rdo rje 'dzin pa zhi ba'i don du nges bsten bya/_/gang zhig
[\[180b.3\]]tshig tshogs rab tu mang po dpal ldan sgyu 'phrul chen mo'i rgyud/_/mdo don ma lus yongs su shes pa'i skye bo ding sang 'ga' tsam srid/_/de bas thos ldan gsal zhing dag pa'i skye bo rnams kyis de yi ni/_/tshig don so sor shes pa rnyed par bya phyir bdag gis 'grel pa 'di/_/skye bo'i
[\[180b.4\]]'dod pa tha dad rnams la gzigs nas ni/_/bde bar gshegs pas byang chub lam ni sna tshogs gsungs/_/'dod ldan mang du rang nyid 'jug pa srid pas na/_/rnam 'grel yon tan ldan 'di bya bar 'os pa yin/_/de nas zhes bya ba la sogs pa la/_/rgyud 'di ni rang gi rgyud ma
[\[180b.5\]]yin no/_/'o na ci zhe na/_rgyud gzhan dang 'grel pa ste/_/de bas na de nas zhes bya ba'i don rgyud 'di rgyud snga ma la ltos pa'i rjes thogs yin par gsal bar byed do/_/de nyid kyi phyir 'di'i dang por 'di skad bdag gis thos pa la sogs gleng gzhi'i tshig phrad sbyar bar ma mdzad de/_
[\[180b.6\]]snga ma nyid la sbyar ba'i phyir/_dper na dpal rdo rje rtse mo la sogs pa'i rgyud bzhin no/_/de nas zhes bya ba'i sgras gang gi phyir mdor bsdus pa la dga' ba rnams 'di nyid kyis myur du byang chub bsgrub pa'i phyir te/_/de nas rab tu bshad par bya/_/zhes bya ba dang sbyar te/_/rab
[\[180b.7\]]tu rnam par phye ste bshad pa ni rab tu bshad par bya ba'o/_/rgyud ces bya ba ni rab tu rgyas pa ste/_rgyu'i rgyud dang /_'bras bu'i rgyud dang /_thabs kyi rgyud de rnam pa gsum mo/_/de la rang bzhin gyis 'od gsal ba thog ma dang tha ma med pa'i byang chub kyi sems de ni rgyud de sa bon no/_/
[\[181a\]]
[\[181a.1\]]de gang gi sa bon zhe na/_byang chub kyi ste/_yang dag par rdzogs pa'i byang chub kyi'o/_/de nyid ni bla na med pa'i 'bras bu yin pa'i phyir 'bras bu'o/_/de yang rang bzhin gyis 'od gsal ba'i sems glo bur gyi sgrib pa thams cad zad pas rnam par dag pa'i mtshan
[\[181a.2\]]nyid sangs rgyas rnams kyi chos sku ste/_longs spyod rdzogs pa dang /_sprul pa'i skus bsdus pa'i yon tan mtha' yas pa sangs rgyas kyi chos rnams kyi rten du 'gyur ba zhes bya ba'i don to/_/de nyid ni sangs rgyas rnams kyi byang chub chos kyi sku ste/_rdo rje 'dzin pa chen
[\[181a.3\]]po'i go 'phang ngo /_/rgyu de las de'i 'bras bu rdzogs par byed pa ni thabs te/_de yang pha rol tu phyin pa'i theg pa chen po la ni byang chub sems dpa' rnams kyis bskal pa grangs med pa gsum du sgrub pa'i lam 'khor dang bcas pa'o/_/gsang sngags kyi theg pa la ni
[\[181a.4\]]byang chub kyi lam ni shin tu rgya chen po de nyid mdor bsdus pa'i rang bzhin shin tu myur ba dang /_shin tu bde bar byang chub sgrub pa'i thabs dkyil 'khor gyi 'khor lo la sogs pa'i lam 'khor dang bcas pa'o/_/rgyu dang /_'bras bu dang /_thabs de dag gi dbang du byas nas gang bstan pa de
[\[181a.5\]]dag ni rgyas pa ste go rims bzhin du rgyu'i rgyud dang /_'bras bu'i rgyud dang /_thabs kyi rgyud de/_rgyud rnam pa gsum po 'di dag rab tu bshad par bya'o/_/'o na rgyud de'i ming ci zhe na/_mchog tu gsang ba zhes pa'i sgra ni zad par mi 'gyur ba dang /_grags pa la 'jug pa
[\[181a.6\]]ste/_mchog tu gsang ba zhes bya ba'i ming can du grags pa zhes bya ba'i don to/_/gang rnams kyis mchog tu gsang ba yin zhe na/_rdo rje mkha' 'gro ma rnams kyis/_/zhes bya ba gsungs te/_'di ni rdo rje mkha' 'gro ma ma lus pa rnams kyi mchog tu gsang ba'i rgyud ces bya ba'i
[\[181a.7\]]bar du mchod pa'i don dang sbyar bar bya'o/_/mkha' 'gro ma zhes bya ba la/_/de ni nam mkha' la 'gro ba ste/_e ar byas nas d+ha gsum pa'i don du sbyar bas D+has nam mkha' la 'gro ba zhes bya ba'i don to/_/a ka a ga ni gya gyur 'gro ba'o/_/'dir thams cad du 'gro ba ni gya gyur
[\[181b\]]
[\[181b.1\]]'gro ba'o/_/DAs gya gyur 'gro ba'i ngang tshul gang rnams la yod pa de dag ni nam mkha' la 'gro ba rnams te/_rdzu 'phrul gyis bye ba phrag brgya stong gi skus cig car thams cad du 'gro ba mi rnams zhes bya ba'i don to/_/de skad du yang /_/de ni nam mkhar 'gro ma zhes/_/khams las
[\[181b.2\]]'dir ni rnam par brtag_/nam mkha' kun du rgyu grub pas/_/mkha' 'gro ma zhes brdar btags so/_/zhes gsungs so/_/rdo rje'i sgra smos pa ni phyi rol gyi mkha' 'gro ma rnam par gcad pa'i don to/_/rdo rje yang yin la mkha' 'gro ma yang yin pas rdo rje mkha' 'gro ma
[\[181b.3\]]rnams te/_spros pa med pa'i ye shes las byung ba zhes bya ba'i don to/_/de rnams ji lta bu zhig yin zhe na/_/gsang ba'i dbang phyug ma zhes gsungs te/_'dir rigs ldan ni gsang ba yin la/_de rnams de la 'byin pa dang yang dag par sdud par byed pas na dbang phyug
[\[181b.4\]]ma'o/_/de la de bzhin gshegs pa'i rigs kyi dbang mo ni sangs rgyas mkha' 'gro ma'o/_/rdo rje'i rigs kyi ni rdo rje mkha' 'gro ma'o/_/nor bu'i rigs kyi ni rin chen mkha' 'gro ma'o/_/pad+ma'i rigs kyi ni pad+ma mkha' 'gro ma'o/_/las kyi rigs kyi dbang mo'i ni sna tshogs
[\[181b.5\]]mkha' 'gro ma'o/_/de rnams kyi yang dbang mo ni sgyu 'phrul chen mo ste/_gang gi phyir 'di ni gsang ba las kyang shin tu gsang ba yin pa de'i phyir/_mchog tu gsang ba'o/_/de rjod par byed pa'i tshig la yang de skad ces bya ste/_rol snyed ma phrogs pa'i snyan ngag bzhin no/_/
[\[181b.6\]]ming 'di nyid kyi don bstan par bzhed nas/_gang zhig ces bya ba la sogs pa gsungs te/_tshangs pa zhes bya ba la/_b+harma ni ta ste rgan po yin la/_ma na ni rkyen yin te/_yi ge rnam par bsgyur ba'i nges pa'i tshig tu byas pas tshangs par 'gyur te/_'dir 'jig rten thams
[\[181b.7\]]cad kyi bla mar gyur bas thams cad las rgan pas na tshangs pa ste/_longs spyod rdzogs pa dang /_sprul pa'i skus bsdus pa'i de bzhin gshegs pa rnams so/_/de rnams kyi sgo nga ni skye gnas te/_chos kyi sku zhes bya ba'i don to/_/yang na khyad par du gyur pa'i thar pa ni tshangs pa
[\[182a\]]
[\[182a.1\]]yin la/_/sku nyid kyi skye gnas yin pa'i phyir sgo nga yang yin pas tshangs sgong ste chos kyi sku'o/_/'dir sangs rgyas kyi zhing yongs su dag pa rnams kyi sems can gyi 'jig rten rnams ni rgyu ba'o/_/de rnams kyi snod kyi 'jig rten gang yin pa de ni 'dir
[\[182a.2\]]mi rgyu ba'o/_/de rnams dang lhan cig 'jug pas na/_rgyu mi rgyu bcas tshangs sgo nga ste/_de dag la gang gis khyab pa zhes bya bar 'brel te/_ma lus zhes bya ba ni de bzhin gshegs pa thams cad kyis de dag kun la zhes bya ba'i don to/_/de ltar ji ltar tshangs pa'i sgo nga la des
[\[182a.3\]]khyab ce na/_gang gi phyir sangs rgyas thams cad kyi tshangs pa'i sgo nga ste/de'i rang bzhin yin pa'i phyir ro/_/ci'i phyir rgyu mi rgyu ba'i 'jig rten la des khyab pa ce na/_de las byung ba'i phyir ro/_/de nyid bstan pa'i phyir/_lha mo thams cad ces bya ba la sogs pa
[\[182a.4\]]gsungs te/_lha mo thams cad ni rigs lnga'i mkha' 'gro ma rnams so/_/tshangs pa la sogs pa ni de bzhin gshegs pa lnga rnams te/_rigs de dag mtha' yas pa de rnams skyed par byed pa ni rgyur gyur ba'i phyir ro/_/bdag nyid che zhes bya ba ni mthu che ba'o/_/de su zhig
[\[182a.5\]]ce na sgyu 'phrul chen mo zhes bya ba gsungs te/_sgyu 'phrul chen po'i sgras ni bcom ldan 'das rdo rje 'dzin pa mchog tu gsang ba'i sku bcom ldan 'das dpal he ru ka bstan to/_/dbang phyug che zhes bya ba la/_gang gi phyir tshangs pa la sogs pa 'byin par byed pas de dag ni dbang phyug
[\[182a.6\]]yin la/_de dag kyang 'dis 'byin par byed pas na 'di ni dbang phyug che'o/_/gang gi phyir dbang phyug chen mo yin pa de'i phyir/_de rnams kyis ni gsang chen 'di/_/zhes gsungs te/_de rnams zhes bya ba ni rdo rje mkha' 'gro ma rnams so/_/gsang chen ni mchog tu gsang ba'o/_/
[\[182a.7\]]'di zhes bya ba ni sgyu 'phrul chen mo'o/_/'de ltar rgya chen po la ltos nas phra ba'i rang bzhin ni gsang bar brjod do/_/de nyid kyi phyir rigs rnams las rigs kyi bdag po lnga ni gsang ba yin te rigs rnams de'i bdag nyid yin pa'i phyir ro/_/yang mkha' 'gro ma lnga ni gsang ba
[\[182b\]]
[\[182b.1\]]de las kyang gsang bar gyur pa'o/_/'di ltar rang rang gi rigs la khyab pa'i rigs kyi dbang po rnams ni gsal pa'i mtshan nyid de/_dngos po'i cha gtso bor byas pas na de dag ni rigs pa'o/_/mkha' 'gro ma rnams ni gsal ba de nyid kyis stong pa'i mtshan nyid de/_/dngos po med
[\[182b.2\]]pa'i cha gtso bor byas nas de dag ni de bas phra pa'o/_/de bas na gsang ba las kyang shin tu gsang bar gyur pa rnams kyi yang gsang ba ni sgyu ma chen mo ste 'di ltar rigs so so'i chos nyid kyi mtshan nyid ni rgya che ba yin la/_/'di ni lnga char gyi chos nyid mnyam pa nyid thun mong ba ste/_
[\[182b.3\]]des na 'di ni gsang ba de rnams kyi yang gsang chen no/_/de rjod par byed pa'i rgyud la yang gsang chen zhes brjod do/_/gsang chen zhes brjod mod/_/yang ci'i phyir sgyu 'phrul chen mo yin zhe na/_de'i phyir sgyu 'phrul chen mo zhes bya ba la sogs pa gsungs te/_gang gi phyir de ni drag
[\[182b.4\]]mo chen po ste/_mchog tu rnam par 'tshe ba'i phyir ro/_/gang las she na/_gang gi phyir/_'byung ba yang dag sdud mdzad ma'o/_/ma rig pa las byung bas na 'byung ba ste/_sangs rgyas kyi byang chub la sgrib pa thams cad do/_/de yang dag par sdud pa ni de 'jig par mdzad pa
[\[182b.5\]]de/_de bcom pas na thar pa'i mchog tu gyur pa'o/_/'di snyam du rnam par 'tshe ba ni ma yin la/_i ar byas pas mar gyur te/_D+Sha rkyen du sbyar bas yang 'dren par byed de/_des na mA yA zhes bya bar dgongs so/_/rnam pa gzhan gsungs pa/_gang gis zhes bya ba dang /_'jig rten
[\[182b.6\]]gsum zhes bya ba ni sangs rgyas kyis zhes yongs su dag pa'o/_/rgyu mi rgyur bcas zhes bya ba ni snga ma bzhin no/_/khyab pa zhes bya ba ni de las byung ba ste/_gang gi phyir rgyu mi rgyur bcas pa rnams chos kyi sku'i rgyu mthun pa yin pa'i phyir ro/_/'di snyam du nges par sprul pa ni sgyu ma ste/_
[\[182b.7\]]ma'i mA la Na'i rkyen sbyar bas ya drangs pas mA yAr 'gyur bar dgongs so/_/rnam pa gzhan gsungs pa de nas de yis zhes bya ba la sogs pa la/_de nas zhes bya ba ni gzhan te rnam pa gzhan zhes bya ba'i don to/_/de yis zhes bya ba ni he ru ka'i gzugs can gyi sgyu
[\[183a\]]
[\[183a.1\]]'phrul chen mos so/_/bsdus zhes bya ba dang /_'jig rten gsum po zhes bya ba ni dbang phyug chen po la sogs pa rnams gzigs pas bsgyel te thal bar mdzad pa'o/_/yang zhes bya ba phyi nas so/_/spro'o zhes bya ba ni de dag nyid kyis zhe sdang med par mdzad
[\[183a.2\]]nas rgyal mtshan chen po'i dril bu'i sgra rnams kyis slar gso bar mdzad pa'o/_/des cir 'gyur zhe na/_gsang ba pa rnams zhes bya ba la sogs pa gsungs te/_phyi rol rdo rje rigs kyi lha rnams ni cung zad gsang bar gyur pas na gsang ba'o/_/de rnams kyis ma ni mar gyur pa ste/_
[\[183a.3\]]de bas na 'di ni sgyu ma'i bdag nyid ces rnam grags zhes gsungs te/_sgyu ma'i sgrub pa ni sngar bshad pa bzhin du dgongs so/_/rnam par grags pa ni rab tu grags par gyur pa'o/_/de lta bur gyur pa'i bdag nyid can yin mod des sgrub pa po rnams la ci zhig byed ce na/_de'i
[\[183a.4\]]phyir 'jig rten gsum sgrub ces bya ba la sogs pa gsungs te/_bla na med pa'i ye shes kyi rang bzhin yin pas na rig pa ste/_sgyu ma'i bdag nyid du grags pa'i rim pas sgrub pa po rnams la 'jig rten gsum po sgrub pa'o/_/'dod pa thams cad ni bsam pa thams cad de/_
[\[183a.5\]]rig 'dzin la sogs pa'o/_/ster pa ni de dag khyad par du ster bar byed pa ste/_tshigs su bcas pa phyed po 'di ni bstan pa'o/_/'di nyid kyis nye bar bstan pa ni/_gang zhig ces bya ba nas sgyu ma'i rig pa 'di zhes bya ba'i bar yin te/_gang zhig ces bya ba ni rig pa'o/_/rnam par
[\[183a.6\]]shes pa tsam gyis zhes bya ba ni nyams su blangs pa tsam ste/_sgrub po rnams la 'grub par 'gyur/_zhes bya ba dang 'brel te/_sgrub pa'i dbang phyug ces bya ba ni sgrub pa po rnams kyi dbang phyug ste rig pa nyid do/_/ci zhig 'grub par 'gyur zhe na/_lha dang zhes bya ba la sogs pa
[\[183a.7\]]gsungs te/_lha ni brgya byin la sogs pa'o/_/nor bdag ni yi dgas rdzu 'phrul can no/_/dri za ni yul 'khor skyong la sogs pa'o/_/bcas pa ni de dag dang lhan cig tu 'jug pa'o/_/sgrub po zhes bya ba ni sgrub pa po'o/_/'grub par 'gyur zhes bya ba ni dbang du gyur
[\[183b\]]
[\[183b.1\]]pa'o/_/dbang du 'du zhes bya ba ni dbang du gyur pa nyid do/_/'byung po ni sems can rnams so/_/chu las skyes pa ni chu srin la sogs pa'o/_/thang las skyes pa ni stag la sogs pa'o/_/de ltar re zhig phyi rol gyi 'jig rten gsum po sgrub pa nges par bsten nas 'jig
[\[183b.2\]]rten las 'das pa'i 'jig rten gsum po sgrub pa nges par bstan pa'i phyir chos rnams zhes bya ba la sogs pa gsungs te/_'dir tshig rkang dang po gnyis kyis ni rgyu'i rgyud mdor bsdus nas bstan to/_/rang byung ye shes lnga par 'gyur/_/zhes bya ba ni 'bras bu'i rgyud do/_/
[\[183b.3\]]tshig rkang pa gsum pa dang /_lnga pa dang /_drug pas ni thabs kyi rgyud bstan to/_/rang bzhin ni gnyug ma'i rang bzhin no/_/'od gsal ba ni snang zhing gsal ba ste/_shin tu dri ma med pa zhes bya ba'i don to/_/de ci zhig ce na/_chos rnams te/_rang bzhin mtshan nyid 'dzin pas
[\[183b.4\]]na chos te/_dngos po'i chos thams cad do/_/de yang 'di ltar dngos po thams cad sems tsam ste/_dper na rmi lam na khang khyim dang /_skyed mos tshal dang /_rdzing bu dang /_rta dang /_glang po dang mi la sogs pa'i gzugs su sems nyid snang ba ltar sems nyid dngos po
[\[183b.5\]]de dang de'i rnam par snang ste/_sems las byung ba ni sems las gud na med pa'i phyir ro/_/de skad du yang sa bcu pa las/_khams gsum pa 'di dag ni sems tsam mo zhes gsungs la/_'phags pa lang kar gshegs pa las kyang /_ji ltar byis pas rnam brtags pa'i/_/
[\[183b.6\]]phyi rol don ni yod min pas/_/bag chags kyis ni dkrugs pa'i sems/_/don du snang ba rab tu skye/_/zhes gsungs te/_bag chags kyis dkrugs pa ni bag chags kyis brtson zhing bslad pa'o/_/chos thams cad sems tsam yin mod/_yang de rang bzhin gyis snang zhing 'od gsal
[\[183b.7\]]pa'i phyir yin zhe na/_gdod nas zhes bya ba la sogs pa gsungs te/_gdod nas ni thog ma med pa nyid nas so/_/thog ma med pa nyid nas sgrib pa thams cad kyi dri ma med pas na dag pa'o/_/sgrib pa rnams kyi bag chags med pas na rnyog pa med pa'o/_/cing zhes bya ba ni gang gi
[\[184a\]]
[\[184a.1\]]phyir zhes bya ba'i don to/_/gang gi phyir gdod ma nas dag pa'i phyir rang bzhin gyis snang la rnyog pa med pa'i phyir rang bzhin gyis 'od gsal pa'o/_/'o na dri ma rnams kyang yod la de'i bag chags rnams kyang yod bzhin du ci'i phyir dag pa dang rnyog pa med ce na/_de
[\[184a.2\]]dag gi rang bzhin de ma yin pa'i phyir te/_nam mkha' la rdul dang /_du ba dang /_khug rna la sogs pa bzhin du dri ma rnams de la glo bur ba yin pa'i phyir ro/_/de bas na chos rnams ni rang bzhin gyis 'od gsal ba'o/_/ci ste de ltar ma gyur na 'ga' yang byang chub thob par mi 'gyur te/_
[\[184a.3\]]sems kyi rang bzhin dri mar gyur na sems yod pa de zad par 'gyur ba mi rigs pa'i phyir ro/_/de'i phyir rang bzhin kyis 'od gsal ba'i sems nyid byang chub kyi rgyu yin la/_byang chub kyi 'bras bu yin no/_/byang chub de yang bag chags dang bcas pa'i sgrib pa thams cad
[\[184a.4\]]zad pas sems kyi rgyud shin tu rnam par dag pa yin la/_de nyid ni chos kyi sku ste/_longs spyod rdzogs pa dang sprul pa'i skus bsdus pa'i chos rnams kyi gzhi dang gnas su gyur pas na sku'o/_/de la chos kyi sku nyid kyis ni sangs rgyas bcom ldan 'das rnams rang byung ba
[\[184a.5\]]yin te/_sgrib pa thams cad zad pas rang nyid 'ba' zhig tu gyur pa ste/_rang gi rang bzhin kho na snang ngo zhes bya ba'i don to/_/sku gsum gyis ni ye shes lnga por 'gyur te/_de la de dag gi ye shes lnga ni me long lta bu'i ye shes dang /_mnyam pa nyid kyi ye shes dang /_
[\[184a.6\]]so sor rtog pa'i ye shes dang /_bya ba grub pa'i ye shes dang /_chos kyi dbyings shin tu rnam par dag pa'i ye shes so/_/de la me long lta bu'i ye shes ni me long dri ma med pa ltar dag cing mtha' med la rtag pa ste/_ye shes bar ma gsum gyi gnas su gyur pa dang /_ye
[\[184a.7\]]shes gzhan thams cad kyi gzugs brnyan 'char ba'i gnas yin la/_gzugs brnyan gang zhig shar bas de bzhin gshegs pa rnams kyis rnam pa thams cad du chos thams cad gzigs par gyur pa'o/_/mnyam pa nyid kyi ye shes ni rtag tu byams pa chen po dang snying
[\[184b\]]
[\[184b.1\]]rje chen po dang mtshungs par ldan pas sems can thams cad bdag nyid khyad par med par mkhyen pa'o/_/so sor rtog pa'i ye shes ni shes bya thams cad la thogs pa med pa dang /_ting nge 'dzin dang /_gzungs thams cad kyi gnas su gyur pas 'khor gyi dkyil 'khor du bdag
[\[184b.2\]]nyid kyi phun sum tshogs pa thams cad ston par mdzad cing /_chos kyi char chen po 'bebs par mdzad pa'o/_/ye shes gang gis de bzhin gshegs pa rnams 'jig rten gyi khams mtha' yas pa thams cad du sku dang gsung dang thugs kyi sprul pa rnams kyis mtha' yas pa'i
[\[184b.3\]]sems can rnams kyi don mdzad pa de ni de rnams kyi bya ba grub pa'i ye shes so/_/ye shes gang gis de bzhin gshegs pa rnams chos thams cad kyi de bzhin nyid shin tu rnam par dag pa la gzigs pa ste/_mtshan ma'i dri ma thams cad shin tu mi snang bas de tsam du gzigs pa ste/_de ni de rnams kyi
[\[184b.4\]]chos kyi dbyings shin tu rnam par dag pa'i ye shes so/_/de la ye shes dang po gsum ni longs spyod rdzogs pa'i sku'o/_/bzhi pa ni sprul pa'i sku'o/_/lnga pa ni chos kyi sku'i phyogs gcig ste/_rang byung yang yin la ye shes lnga pa yang yin pas de la de skad ces bya ste/_de bzhin gshegs pa rnams zhes bya ba'i don to/_/de las
[\[184b.5\]]zhes bya ba ni rang bzhin gyis 'od gsal ba'i rgyu de las so/_/thabs brjod pa zhes bya ba ni 'bras bur gyur pa de rnams la thabs gtso bor gyur par bstan pa ste/_'di ltar rgyu yod du zin kyang thabs ma rtogs par 'bras bur 'gyur ba ma yin te/_rgyu ni thog ma med pa'i dus can yin pas thams
[\[184b.6\]]cad thog ma nyid nas byang chub par thal bar 'gyur ba'i phyir ro/_/de bas na thabs gtso bor gyur par bstan to/_/de ci zhig ce na/_rnal 'byor ma rnams zhes bya ba la sogs pa gsungs te/_rnal 'byor ma rnams ni mkha' 'gro ma lnga'o/_/sbyor ba'i ma zhes bya ba ni sgyu 'phrul chen mo'o/_/
[\[184b.7\]]khams gsum po ni ma lus kun/_/zhes bya ba ni khams gsum pa thams cad de/_de dag las yang dag par byung ba ni rigs kyi dbang po rnams dang rigs rnams so/_/ci'i phyir de dag khams gsum pa yin zhe na/_de dag de bzhin gshegs pa rnams kyi gsang ba gsum gyi rdo rje'i khams
[\[185a\]]
[\[185a.1\]]su 'dus pa'i phyir ro/_/de'i phyir de dag thabs yin zhe na/_byang chub kyi snod du gyur ba'i mtshan nyid rgyu phun sum tshogs pa yod pa la 'di rnams nyid bsgom pa dang bzlas pa 'khor dang bcas pas myur du byang chub thob par byed la de thob nas kyang de dag nyid longs
[\[185a.2\]]spyod pa dang /_sprul pa'i skus bsdus pa rnams kyis gzhan rnams snod ji lta ba bzhin du byang chub rnam pa gsum thob par byed pa'i phyir ro/_/ma lus lus pa med pa zhes bya ba la/_ma lus pa ni rnal 'byor ma la sogs pa phung po gsum po de dag las phung po gcig kyang dor ba med pa'o/_/
[\[185a.3\]]lus la med pa ni phung po gcig gis yang lha gcig kyang dor ba med pa ste/_ma lus pa yang de yin la lus pa med pa yang de yin pas de dag la de skad ces bya'o/_/grub cing zhes bya ba ni gang zhig rnam par shes pa tsam gyis sgrub pa po rnams la lam dang 'bras bu rang bzhin gyis
[\[185a.4\]]rdzogs par gyur pa'o/_/ci'i phyir 'grub ce na/_sgyu mas kun la rnam par rol pa'i phyir te/_lam dang 'bras bu la sogs pa'i gnas skabs 'di dag thams cad sgyu 'phrul chen mo kho na la rag las pa'i phyir ro/_/'jig rten gsum bsgrub ces gang sngar bstan pa de'i nye bar bstan pa
[\[185a.5\]]mdzad nas/_'dod pa thams cad rab ster ba/_/zhes bya ba gang sngar bstan pa de nye bar bstan pa'i phyir/_sangs rgyas thams cad ces bya ba la sogs pa gsungs te/_sangs rgyas thams cad ni sangs rgyas rnams so/_/'phrog pa zhes bya ba ni bdag gam bdag gi don gyi phyir dgug pa'o/_/lha mchog ni
[\[185a.6\]]lha'i gtso bo rnams te/_brgya byin la sogs pa'o/_/spyod ces bya ba ni bkug nas nye bar spyod pa'o/_/rnal 'byor ni ting nge 'dzin no/_/de'i dbang phyug ni snyoms par 'jug pa dang ldang ba dag la dbang thob pa'o/_/mig 'phrul ni yod pa dang med pa'i dmag la sogs pa ji ltar
[\[185a.7\]]rigs par sprul te ston pa dang /_mi snang bar yang byed pa'o/_/rmongs pa ni brgyal ba'i gnas skabs su gyur pa'o/_/rengs pa ni mi g.yo bar byas pa'o/_/bskrad pa ni gnas nas g.yo ba'o/_/bsad pa ni dkon mchog gsum la sogs pa la shin tu gnod par byed pa rnams
[\[185b\]]
[\[185b.1\]]gzhom pa'o/_/sogs pa'i sgras ni yan lag nyams pa dang /_rims dang /_srin pos bzung ba la sogs pa bsdu'o/_/dbang ni dbang du gyur pa ste/_'di dbang du byed pa'i las la dbang zhes bya'o/_dgug pa ni rnam pa gnyis te/_rkang pas dgug pa dang /_gong bur
[\[185b.2\]]dgag pa'o/_/dang po ni sa las 'ong ba'o/_/gnyis pa ni nam mkha' las 'ong pa'o/_/las rnams ni dbang dang dgug pa'i las gsum mo/_/gzhan gyi grong na gzhan gyi lus la 'jug pa'o/_sogs pa'i sgras ni gong du 'pho ba la sogs pa gzung ngo /_/bya ba ni gzhan gyi grong
[\[185b.3\]]la sogs pa la de dag nyams su blang ba'o/_/mi snang ba ni mi mthong par bya ba'o/_/zhe 'gras pa ni phan tshun chags pa dang ldan pa dag kyang sdang bar bya ba'o/_/rmugs pa ni lkugs pa'o/_/sa 'og 'gro ba ni lha ma yin gyi sgor 'jug pa'o/_/rig 'dzin 'khor los sgyur ba zhes bya ba la/_
[\[185b.4\]]rig 'dzin rnams tshar bcad pa dang rjes su gzung ba'i nus pa can de ni 'khor los sgyur ba ste de'i dngos ni de nyid do/_/'chi ba med pa dang /_rgas pa med pa dang /_na ba med pa gsum ni go sla ste/_na ba med pa nyid dang zhes dang gi don shes par bya ste/_rmongs pa la sogs pa de dag
[\[185b.5\]]thams cad rnal 'byor ma sgyu ma'i rigs 'di yis bya'o zhes bya ba ni lhag ma'o/_/sgyu ma zhes bya ba ni sgyu 'phrul chen mo ste de nyid ni rig pa'i/_/sangs rgyas kyi chos thams cad ro gcig tu sbyor bas rnal 'byor te/_rnal 'byor yang yin la sgyu ma'i rig pa yang yin pas na de skad ces bya'o/_/de
[\[185b.6\]]ltar sangs rgyas thams cad las 'phrog pa la sogs pa'i las kyi sbyor ba kha cig ni rgyud 'di nyid las brjod pa yin la/_kha cig ni rgyud gzhan gyi rjes su 'brangs te blta bar bya'o/_/gang zhig rnam par shes pa tsam gyis zhes bya ba ni nyams su blangs pa tsam mo zhes bya ba la nyams su blang ba
[\[185b.7\]]de bstan pa'i phyir/_sngags kyi zhes bya ba la sogs pa gsungs te/_sngags ni sngags kyi tshogs so/_/yi ge'i gzugs ni yi ge las skyes pa'i gzugs te/_sngags dang yi ge'i gzugs de dag gi zhes bya ba'i don to/_/rnal 'byor pa ni sgrub po rnams so/_/rnam par rol pa ni las la sogs
[\[186a\]]
[\[186a.1\]]pa grub pa'i rnam pa rtse pa'o/_/sngags ji ltar nyams su blang zhe na/_bklag pa dang ni bsam pa dang /_/zhes gsungs te/_bklag pa ni ngag gi bzlas pa'o/_/bsam pa ni yid kyi bzlas pa'o/_/yi ge'i gzugs nyid ji ltar nyams su blang zhe na/_bsgom pa zhes bya ba la
[\[186a.2\]]sogs pa gsungs te/_bsgoms pa ni yid kyis rnam pa rgyun chags su 'jug pas lta ba'o/_/ting 'dzin zhes bya ba ni dmigs pa de nyid la sems gnas pa'o/_/bklags pa zhes bya ba la sogs pas ni ji ltar nyams su blangs pa'i 'bras bu ston pa yin te/_bklags pa zhes bya ba ni bzlas
[\[186a.3\]]brjod do/_/rig pa ni sgyu 'phrul chen mo'o/_/byed pa zhes bya ba ni dgug pa la sogs pa'i las thams cad byed pa'o/_/rig pa'i sgra gnyis pas ni bsgoms pa las byung ba'i shes rab ston to/_/de yang sku'i bsgom pa rdzogs pa ste/_rang gi lha'i gzugs kyis rnam par bdag nyid gsal
[\[186a.4\]]bar blta'o/_/dngos grub byed pa ni des sgrub pa po phyag rgya chen por sgrub pa'o/_/gang zhes bya ba ni las rnams kyang sgrub par byed pa ste/_phyag rgya chen po'i dngos grub ni rang gi lha'i gzugs su rdzogs par byas la rang ngam gzhan gyis mthong bar 'gyur ba'o/_/bde blag tu nyams
[\[186a.5\]]su blang ba bstan pa'i phyir/_brtul zhugs med ces bya ba la sogs pa gsungs te/_'dir med ces bya ba'i sgras ni byed pa zhes bya ba snga ma dang sbyar te bya ba ma yin no zhes bya ba'i don to/_/brtul zhugs ni khrus gsum dang /_gos gsum brje ba la sogs pa'o/_/dka' thub ni sngo tshod
[\[186a.6\]]dang /_sred za ba la sogs pa'o/_/dka' spyod ni bsten par dka' ba ste 'di ni bstan pa'o/_/'di'i nye bar bstan pa ni/_smyung ba dang /_sdom pa med pa'o/_/de la smyung ba ni dus ma yin par mi za ba'o/_/sdom pa ni 'dod chags sdom par gyur cing khyim la yin na yang tshangs par spyod
[\[186a.7\]]pa'o/_/rnam par shes pa lnga dang lhan cig skyes pa'i tshor ba sim pa ni bde ba'o/_/yid kyi rnam par shes pa dang lhan cig skyes pa'i sim pa ni dga' ba ste/_des sgrub pa po rnams la sgrub par 'gyur ba'o/_/bsgoms pa las byung ba ni mkha' 'gro ma chen mo dang /_de'i gzugs bsgom
[\[186b\]]
[\[186b.1\]]pa'i phyi rol gyi bud med ni shes rab bo/_/thabs ni de la nye bar bgrod pa ste/_bdag nyid dpal he ru ka'i gzugs su bsgoms pas nye bar spyod pa'o/_/sogs pa'i sgras mchod pa rnam pa lnga dang /_'dod pa'i yon tan lnga rnams kyang gzung ngo /_/de rnams kyis rtag tu ste
[\[186b.2\]]thun mtshams rnams su'o/_/shes rab dang thabs kyis re zhig ji ltar na dga' ba dang bde bar 'gyur zhe na/_lte ba'i dbus gnas zhes bya ba la sogs pa gsungs te/_lte ba ni pad+ma'i lte ba'o/_/de'i dbus su gnas pa de su zhig ce na/_dpa' bo zhes bya ba la sogs pa gsungs te/_
[\[186b.3\]]rgyun mi 'chad par brtson pa dang ldan pas na dpa' bo ste rdo rje sems dpa'o/_/de 'dir snod gang na gnas she na/_kar+Ni ka zhes bya ba la sogs pa gsungs te/_lte ba'i pad+ma'i kar+Ni ka la'o/_/gsang ba'i spyod yul na gsang zhing sba bar bya ba'i phyir spyod yul te/_nyi ma dang zla ba
[\[186b.4\]]kha sbyar ba'i spyod snod ces bya ba'i don to/_/'di tsam gyis ni de gnas pa'i snod bstan nas rang bzhin bstan pa'i phyir/_sems dang zhes bya ba la sogs pa gsungs te/_sems ni rnam par shes pa'o/_/tshig gcig la yang nges par gzung bar snang ste dper na chu tsam
[\[186b.5\]]'thung ba la zas su chu 'thung zhes bya ba dang /_rlung tsam za ba la zas su rlung za zhes bya ba lta bu'o/_/de bzhin du 'dir yang rnam par shes pa las ma gtogs pa'i gzung ba med pas sems kyi sgras sna tshogs 'di dag sems tsam mo zhes nges par gzung ngo /_/sems de yang sems
[\[186b.6\]]med pa'o/_/ci'i phyir sems she na/_gzung ba med pa'i phyir ro/_/ci'i phyir sems med pa zhe na/_gzung ba med pas 'dzin pa yang med pa'i phyir ro/_/gang gi phyir 'jig rten na don 'dzin pa ni rnam par shes par grags la/_rnam par shes pa nyid ni sems yin pas sems kyang
[\[186b.7\]]de yin la sems med pa yang de yin pas na sems med pa'o/_/gal te 'dzin pa'i mtshan nyid kyis sems dang bral bas/_de sems med pa yin na sems gang gi mtshan nyid dang ldan pas de la sems zhes ci'i phyir bya zhe na/_sems kyi gzugs zhes bya ba gsungs te/_
[\[187a\]]
[\[187a.1\]]gsal ba'i phyir sems kyi gzugs te/_sems dang /_snang ba dang /_myong ba dang /_yongs su gsal ba dang /_lkog tu gyur pa ma yin pa zhes bya ba'i bar du ste/_rang bzhin 'di la yod pas na sems kyi gzugs te/_sems kyi gzugs kyi mtshan nyid de dang ldan
[\[187a.2\]]pas sems zhes bya'o/_/'o na rnam par shes pa thams cad de lta bu nyid yin bzhin du dpa' bo la yang khyad par gyi rang bzhin ci zhig yod ce na/_ye shes zhes bya ba la sogs pa gsungs te/_rang ni gnyug ma'o/_/bzhin ni de'i ngo bo ste de'i rang bzhin no/_/'dis shes par byed pas
[\[187a.3\]]na ye shes yin la shes par bya bas na shes bya'o/_/ye shes dang shes bya ni zlas dbye ba ste/_ye shes bya ba'i rang bzhin 'di la yod pas na ye shes zhes bya ba'i rang bzhin gzhag go/_/de la so so'i skye bo rnams kyi ni rang bzhin ma yin pa yang shes byar 'gyur te/_gzung ba dang 'dzin
[\[187a.4\]]pa dag de dag gis brtags pa'i phyir te/_gzung ba dang 'dzin pa'i rnam pa dngos por med bzhin du de rnams la snang ba'i phyir ro/_/gang yang med pa dang /_dngos po ma yin pa de ni rnam par shes pa'i gnyug ma'i rang bzhin ma yin no/_/'o na ci zhig ce na/_'khrul pas sgro btags
[\[187a.5\]]pa ste/_'khrul pas mtshan mar gzung ba'i phyir 'khrul pa'i mtshan ma'o zhes brjod do/_/gang dag gi rang bzhin ma yin pa'i shes byar gyur pa de rnams kyi ye shes kyang rang bzhin ma yin par 'gyur te 'di dag 'khrul pa'o/_/'di ltar 'khrul pa'i dbang gis med pa dang dngos
[\[187a.6\]]po ma yin pa yang snang ste/_de'i phyir 'khrul pa de yang de dag gi shes pa ma yin te/_snang ba'i rgyur gyur pa'i phyir ro/_/'khrul pa de ni blo yis bslad pa yin gyi blo'i gnyug ma'i rang bzhin ni ma yin te/_dri ma rnams glo bur ba yin pa'i phyir ro/_/de'i phyir rang bzhin ma yin pa yang de
[\[187a.7\]]rnams kyi shes pa yin no/_/don dam pa'i byang chub kyi sems ni spros pa med pa'i ye shes kyi bdag nyid de/_spros pa ni 'khrul ba'o/_/de bas na de la spros pa thams cad med pas rang bzhin nyid de'i ye shes yin gyi 'khrul pa ni ma yin te/_spros pa'i mtshan ma thams cad de la mi snang
[\[187b\]]
[\[187b.1\]]zhing nub pa'i phyir ro/_/rang bzhin nyid de'i shes bya yin gyi med pa dang dngos po ma yin pa yang ni ma yin no/_/tshigs su bcad pa byed po des ni dpa' bo'i don dam pa'i byang chub sems kyi spros pa med pa'i ye shes kyi ngo bo'i rang bzhin dngos su bstan nas bde ba chen
[\[187b.2\]]po'i ngo bo ni shugs kyis ston pa ste/_spros pa med pa'i ye shes dang bde ba chen po ni lhan cig skyes pa yin pa'i phyir ro/_/de skad du rnam par mi rtog pa la 'jug pa'i gzungs las/_dam chos 'di la rgyal sras rnams/_/mi rtog bsam pas brtan gnas na/_/rim gyis rgal
[\[187b.3\]]dka' rtog pa las/_/'das nas rnam par mi rtog rnyed/_/rab zhi mi g.yo rnam pa ste/_/dbang bsgyur mi mnyam mnyam pa yin/_/rnam par mi rtog bde ba ni/_/byang chub sems dpa' de las thob/_/ces gsungs te/_dam chos 'di la zhes bya ba ni theg pa chen po'o/_/rgyal
[\[187b.4\]]sras zhes bya ba ni byang chub sems dpa' rnams so/_/brtan gnas zhes bya ba ni mi g.yo bar gnas pa'o/_/rnam rtog 'di ni rgal dka' ba ste/_rnam par rtog pa rnam pa bzhi'o/_/rim bzhin 'das pa ni de las 'das pa'o/_/mi rtog rnyed pa ni rnam par mi rtog cing spros pa med pa'i
[\[187b.5\]]ye shes thob par 'gyur ba ste/_/de'i phyir rnam par mi rtog pa'i ye shes de nyid kyi bde ba thob par 'gyur ro/_/'dir nyon mongs pa med pas na rab tu zhi ba'o/_/nyams pa med pas ni mi g.yo ba'o/_/'jig rten dang 'jig rten las 'das pa'i bde ba thams cad las 'phags pas na
[\[187b.6\]]dam pa'o/_/ji ltar 'dod pa dang ji snyed 'dod pa mngon du byed pa'i phyir dbang bsgyur ba'o/_/de las gzhan pa'i bde ba dang rigs mtshungs pas na mnyam pa'o/_/khyad par bzhi po de dag gis khyad par du 'phags pas na mi mnyam pa yang yin no/_/de lta bur gyur pa'i dpa' bo de ni
[\[187b.7\]]bdag gis bshad par bya'o zhes bya'o/_/theg pa gang la grags she na/_sangs rgyas bstan pa zhes bya ba gsungs te/_theg pa gang gis sangs rgyas su 'gyur ba'i bstan pa ni sangs rgyas bstan pa ste/_theg pa chen po zhes bya ba'i don to/_/'o na sngar tshigs su bcad pa phyed kyis de bstan
[\[188a\]]
[\[188a.1\]]zin bzhin du yang bshad pas ci zhig brjod ce na/_de'i phyir zab mo zhes bya ba gsungs te/_theg pa chen po las gsang sngags kyi theg pa ni zab mo ste gang gi phyir pha rol tu phyin pa'i tshul las gsang sngags kyi tshul byang chub kyi sems kyi phyag rgya'i rnam pa 'khor
[\[188a.2\]]dang bcas pas myur ba kho nar byang chub bsgrub pa'i phyir bsgom par bya ste/_mtshan nyid mi mthun pa'i phyir ro/_/de yang da dung ma gsungs te/_de bas na bshad par bya zhes gsungs so/_/de nyid A li kA li zhes bya ba la sogs pa gsungs pa ste/_de la zhes bya ba ni nyi ma dang zla ba kha sbyar ba
[\[188a.3\]]la'o/_/nges par sbyar zhes bya ba ni nges par bcing ba'i phyir sbyar ba'o/_/ci zhig ce na/_ri mo ste dpa' bo de nyid las zla ba'i dbus kyi bu ga shin tu phra ba las byung ba dbyer med la gcad du med pa pad+ma'i rtsa ba'i snal ma lta bu'i 'od phra mo'i skud pa lta bu'o/_/ji ltar sbyar zhe na/_A li kA li mnyam
[\[188a.4\]]byas zhes bya ba gsungs te/_A li kA li dag mnyam pa gang la yod pa de la de skad ces bya'o/_/de la de skad ji lta bu zhe na/_mu tig gi phreng ba brgyus pa lta bur sbyar nas so/_/ji ltar mnyam par bya zhe na/_gang gi phyir kA li phyed mar bgos te dum bu gnyis su bgos pa kA li'i sgras
[\[188a.5\]]bshad la de yang nga dang nya spangs te bcu drug pa gnyis su bya'o/_/de bas na de dag mnyam por gyur pa'i 'od kyi ri mos kha sbyar ba'i rim pa gsum du bskor bas dkri bar bya ste/_yi ge rnams klog pa'i rim pa bzhin du zla ba'i steng du brgyud de dgod do/_/de la phreng ba dbus ma la ni A li
[\[188a.6\]]rnams so/_/tha ma gnyis su ni kA li phyed phyed do/_/de skad du/_bzang po'i yi ge'i phreng ba rnams/_/zhes 'og nas bstan par 'gyur la/_dpal bde mchog bla ma las kyang /_yi ge ka nas ha yi bar/_/nga nya spangs nas dgod par bya/_/d+ha nas k+Sha yi bar thug par/_/phreng ba gnyis ni
[\[188a.7\]]mnyam por bri/_/a la sogs par dbus gnas par/_/zla ba'i dkyil 'khor la dgod bya/_/zhes gsungs so/_/ri mo'i steng du zhes bya ba la sogs pa la/_'od kyi ri mo gzhan shes rab kyi 'dod chags kyi me 'bar ba gang gi tshe dpa' bo la gyen du ldang ba de'i tshe de'i 'og
[\[188b\]]
[\[188b.1\]]tu 'bab par byed par 'gyur ro/_/'di 'dzag pa ni 'bab pa'i sgras bstan te/_rgyun 'dzag pa zhes bya ba'i don to/_/ci ste 'bab par byed pa des ci zhig 'dzag par 'gyur zhe na/_bdud rtsi zhes bya ba gsungs te/_thar pa yin pa'i phyir dang /_zad pa med pa'i phyir bdud rtsi ste/_bde ba
[\[188b.2\]]chen po'o/_/ji lta bu zhe na/_thigs pa'i gzugs zhes bya ba gsungs te/_bde ba chen po'i kha dog dkar po'i thig le'i gzugs kyis dpa' bo zhes bya ba'i don to/_/ji ltar 'dzag par 'gyur zhe na/_khu ba'i tshul gyis zhas bya ba gsungs te/_rnam par dag pa'i ye shes kyi ro bsil
[\[188b.3\]]zhing bde ba zhu ba'i rang bzhin can yin pas na/_khu ba dang chos mthun pa'i phyir khu ba'i sgras bstan te/_tshul des 'bab cing 'dzag pa ste/_de nyid 'dzag par 'gyur ro zhes bya ba'i don to/_/A li kA li zhes bya ba la sogs pa de dag gi ni der dpa' bo de legs par gnas pa bstan la/_
[\[188b.4\]]ri mo steng du zhes bya ba la sogs pas ni de'i las bstan cing khu ba'i tshul gyis zhes bya ba la sogs pas ni rang bzhin gyis khyad par bstan to/_/thigs pa'i gzugs zhes bya bas ni de'i phyag rgya'i rnam pa bstan to/_/yang de ji ltar na phyag rgya'i rnam par 'gyur zhe na/_'dir brjod
[\[188b.5\]]par bya ste/_gang zla ba ltar dkar ba'i thig le phra mo de ni sems te/_nang na gsal ba'i phyir ro/_/gang yang de tsam la sems gnas pa de ni sems tsam ste/_de las ma gtogs pa'i don gzhan mi dmigs pa'i phyir ro/_/gang yang de'i gzung ba med pas 'dzin pa med
[\[188b.6\]]pa de ni de'i sems med pa ste/_de'i phyir 'di ni stong pa'i gzugs can no/_/gang yang de'i gsal zhing bde ni sems kyi gzugs so/_/gang yang de tsam la sems gnas pas spros pa thams cad kyi mtshan ma nub pa de ni de'i ye shes zhes bya ba'i rang bzhin bdag go/_/rdo rje sems
[\[188b.7\]]pa'i ye shes kyi phyag rgya shin tu phra ba'i rnam pa de/_dpal gsang ba 'dus pa las kyang /_nam mkha'i dbyings kyi dbus gnas par/_/zla ba'i dkyil 'khor bsgom par bya/_/sangs rgyas gzugs su rnam bsgoms nas/_/phra mo'i rnal 'byor bsgom par bya/_/sna yi rtse mor
[\[189a\]]
[\[189a.1\]]yungs kar bsam/_/'gro dang mi 'gro yungs kar la/_/gsang ba'i ye shes kyis brtags pa'i/_/ye shes gnas ni nyams dga' bsgom/_/zhes gsungs la/_dpal rdo rje bdud rtsi 'byung ba'i rgyud las kyang /_phra mo'i rnal 'byor 'di bzhi dang
[\[189a.2\]]ldan par gsungs te/_rig par mi g.yo gnas nas ni/_/bdud rtsi'i bsam gtan bsam par bya/_/bdud rtsi thigs pa'i gzugs kyis ni/_/de nyid mchog gi bsam gtan bya/_/nam mkha'i dbus su zla 'dra ba'i/_/stong pa'i de nyid zhes byar brjod/_/zad med nyams
[\[189a.3\]]med phra ba ste/_/rdo rje sems dpa' mi shigs pa'o/_/ge sar gsang ba'i spyod yul la/_/lte ba'i dbus gnas bzhugs pa'i lha/_/b+ha ga ling ga'i dbus gnas nas/_/khu ba'i gzugs kyis 'dzag par 'gyur/_/zhes so/_/de bas na ji ltar bklags pa'i rim pa bzhin du
[\[189a.4\]]'di'i rnal 'byor dang las dag bya'o/_/gang yang kha cig gi rgyud 'dir gnas bzhir 'khor lo bzhi bsgoms pas gtum mo sbar bas rang gi 'khor lo bzhi po bsro ba dang /_de las byung ste spros nas sangs rgyas thams cad kyis 'khor lo bzhi rnams bsros te zhu ba las byung ba slar 'ong
[\[189a.5\]]ste bde ba chen po'i 'khor lo la zhugs nas yi ge haM las bdud rtsi 'dzag par gzhan dag tu bstan pa de thams cad btus nas 'dir sbyor bar byed pa de ni rigs pa ma yin te/_de dag ston pa'i tshig med pa'i phyir ro/_/rgyud thams cad ni mngon par rtogs pa sna tshogs yin pa dang /_rgyud 'dir
[\[189a.6\]]ni mngon par rtogs pa shin tu mdor bsdus pa yin pa'i yang phyir ro/_/gang gang zhes bya ba la sogs pas ni bya ba gzhan gsungs te/_dbang po ni mig la sogs pa'o/_/lam ni yul nyid do/_/skye bar 'gyur zhes bya ba ni thob pa ste/_dngos po gang dag mthong ba dang thos pa dang /_bsnams
[\[189a.7\]]pa dang /_myang ba dang /_reg pa dang /_ci yang rung ba dang de dag thams cad sangs rgyas kyi rang bzhin te/_de dag ma lus pa so sor sangs rgyas kyi rang bzhin du nges par bya'o/_/ji ltar sangs rgyas kyi rang bzhin zhe na/_ngo bo nyid kyis te/_rang bzhin dang bcos ma ma yin pa zhes bya ba'i
[\[189b\]]
[\[189b.1\]]bar du ste/_'di ltar thog ma dang tha ma med pa'i chos kyi dbyings ni chos thams cad kyi rang bzhin te/_chos kyi dbyings de nyid ni sangs rgyas thams cad kyi rang bzhin gyi mchog ste/_rang bzhin des 'gro ba rnams sangs rgyas thams cad kyi ngo bo yin no/_/rang bzhin 'ba' zhig gis kyang
[\[189b.2\]]ma yin te/_mchog tu gzhag pa'i rnal 'byor gyis kyang yin te/_ma smos mod kyi kyang gi sgra blta bar bya'o/_/mchog ces bya ba ni 'jig rten las 'das pa'i ye shes spros pa med pa dpa' bo zhes bya bar grags pa'o/_/des gzhag pa ni bskyed cing sprul pa ste/_dpa' bo'i rgyud
[\[189b.3\]]mthun par 'gyur bar bya'o zhes bya ba'i don to/_/de'i rnal 'byor ni lhag par mos pa ste/_mig la sogs pa la gzugs la sogs pa 'di dag dpa' bo nyid kyi rgyu mthun pa yin no zhes lhag par mos par bya'o zhes bya ba'i don to/_/dam tshig chen po zhes bya ba la sogs pas ni yang
[\[189b.4\]]bya ba gzhan gsungs te/_dam tshig ni dkyil 'khor gyi lha rnams so/_/de dang bcas pa'i dkyil 'khor gyi bdag po ni dam tshig chen po'o/_/de'i dngos grub ni bskyed pa'o/_/ni zhes bya ba'i sgra ni tshig kha bskang ba'o/_/dngos grub de ni ril bu chen pos sgrub pa ste/_ril bu ni ye shes
[\[189b.5\]]kyi thig le ste/_thig le bzhi bskor ba'o/_/dbus kyi thig le ni ril bu chen po ste/_thig le bzhi bskor bskyed pa'o/_/dkyil 'khor gyi dngos grub des ci zhig bya zhe na/_sgyu 'phrul chen mo zhes bya ba la sogs pa gsungs te/_dkyil 'khor gyi bdag po dpal he ru ka ni sgyu 'phrul
[\[189b.6\]]chen mo yin la/_de'i rig pa sangs rgyas mkha' 'gro ma yang sgyu 'phrul chen mo ste/_de dag rang bzhin gcig pa'i phyir ro/_/de'i rab tu sbyor ba ni kun du 'khyud pa dang tsu m+ba na la sogs pa ste/_de'i sbyor ba dang sdom pa nyams su blang bar bya ste/_de la lte ba'i pad+ma'i ka Ni kar nyi ma dang zla ba sbyar
[\[189b.7\]]ba'i dbus su thig le phra mo dkar po gnas pa ni sbyor ba'o/_/sdom pa ni bde mchog ste so sor dbugs dang rnam par bcad pa'i mthar bde ba chen po'i las bya ba ste/_ri mo'i steng du 'bar ba'i mthar/_/zhes bya ba la sogs pa'i tshigs su bcad pas gang sngar gsungs pa'o/_/ci 'di 'ba'
[\[190a\]]
[\[190a.1\]]zhig bya'am zhe na/_mchod pa lnga dang zhes bya ba la sogs pa gsungs te/_bcu po 'di dag lhan cig ces bya ba'i don to/_/ye shes kyi thig le ste/_mkha' 'gro ma'i pad+ma'i nang du babs pa'i thig le de las me tog la sogs pa'i rnam pa bcu'i sprin gyis so sor khyab
[\[190a.2\]]par rim gyis spro bar bya ste/_me tog dang /_bdug pa dang /_mar me dang /_dri dang /_lha bshos rnams kyi pe nye bar spyad par bya bas na mchod pa lnga'o/_/ma thob pa rnams 'dod cing don du gnyer bar bya ba yin pas na 'dod pa'o/_/thob pa rnams yang dang yang du goms par bya zhing
[\[190a.3\]]spyad par bya bas na yon tan te/_'dod pa yang de yin la yon tan lnga yang de yin pas na 'dod pa'i yon tan te/_gya nom pa'i gzugs dang /_sgra dang /_dri dang /_ro dang /_reg bya rnams so/_/de la sdom pas ni gsang ba'i mchod pa dang /_de kho na nyid kyi mchod pa bstan la
[\[190a.4\]]lhag mas ni phyi'i mchod pa bstan to/_/des lha rnams mnyes par byas pa'i dbus su gsungs pa/_sgrub pa'i dbang po zhes bya ba la sogs pa la/_shes bya ba zhes bya ba ni nges par bya ba'o/_/rtag pa zhes bya ba ni phyag rgya chen po'i dngos grub ste nyams pa med pa dang /_shin tu
[\[190a.5\]]zad pa med pa'i phyir te/_de thob par 'gyur ro zhes bya ba ni lhag ma'o/_/de ltar mdor bsdus pa'i phan yon dang bcas pa'i bsgom pa bstan nas/_da ni bsgom pa dang thun mong ba'i phan yon dang bcas pa'i bzlas pa bstan pa'i phyir/_gang zhig ces bya ba la sogs pa
[\[190a.6\]]gsungs te/_shes pa zhes bya ba ni rig pa'o/_/dngos grub kyis zhes bya ba ni nyams su blangs pas so/_/lha zhes bya ba ni lha rnams so/_/de rnams kyi gnas ni yul lo/_/lha mo zhes bya ba ni/_sangs rgyas mkha' 'gro ma la bod pa'o/_/ci 'di bden pa kho na yin zhe na/_
[\[190a.7\]]bden par zhes bya ba la sogs pa gsungs te/_bden pa kho nas smra'i nam yang brdzun pa ma yin no zhes nges par gzung ba'i don to/_/'o na ye shes de'i lha de lha ni gang zhig yin/_nus pa ni ci 'dra/_rang bzhin ni gang zhig yin no/_/khyod la zhes bya ba la sogs pa gsungs te/_
[\[190b\]]
[\[190b.1\]]khyod la ngas bshad par bya zhes bya ba'o/_/'og nas byung ba dang 'brel to/_/de la lha ni gang zhig yin zhes bya ba'i lan ni sgyu 'phrul chen mo khyod dang nga zhes bya ba yin te rig pa zhes bya ba'i don to/_/mthu ri ni ci 'dra zhes bya ba'i lan ni/_'jig rten gsum 'grub ces bya ba gsungs
[\[190b.2\]]so/_/rang bzhin ni gang zhig yin zhes bya ba'i lan ni/_sgyu 'phrul chen mo rnams kyi ni bzang po zhes bya ba yin te/_bzang po zhes bya ba ni 'dir rol cing rtse bas na bzang po ste/_nyi ma dang zla ba kha sbyar ba'i b+ha ga zhes bya ba'i don to/_/de yang rnal 'byor ma rnams kyi mnyam pa nyid
[\[190b.3\]]de/_de nyid ni rnal 'byor pa rnams kyi rol pa'i gnas so/_/yi ge'i phreng ba rnams zhes bya ba ni dbyangs dang gsal byed kyi phreng ba rnam pa gsum ste/_des dkri'o zhes bya ba ni lhag ma'o/_/de'i dbus su gyur pa ni dpa' bo ste dpal he ru ka yin la/_kha sbyor de ni sangs rgyas mkha'
[\[190b.4\]]'gro ma yin no/_/gang zhig ces bya ba ni dpa' bos byin gyis brlabs pa ste/_dbyangs dang gsal byed kyi phreng ba gsum gyis brgyan pa'i nyi ma dang zla ba kha sbyar ba na gnas pa'o/_/bsam pa tsam gyis zhes bya ba ni bzlas pa tsam gyis te/_bzlas pa ji ltar bya ba ni nges par bstan pa
[\[190b.5\]]gnyis pa las 'chad par 'gyur ro/_/rgyu dang mi rgyu zhes bya ba ni phyi rol gyi 'jig rten gsum mo/_/'grub ces bya ba ni dbang du 'gyur ba'o/_/ji ltar 'dod bzhin zhes bya ba ni ji ltar 'dod pa bzhin du'o/_/brten byas nas zhes bya ba ni rnal 'byor ma'o/_/su yis she na/_rdo rje
[\[190b.6\]]rnal 'byor ma rnams kyis so/_/rnal 'byor bdag nyid ces bya ba ni sngags kyi lha rnams so/_/ston par byed ces bya ba ni des mthong bar byed pa'o/_/dngos grub chen mo ster bar 'gyur/_/zhes bya ba ni ral gri dang /_mig sman la sogs pa'i dngos grub chen po rnam pa
[\[190b.7\]]brgyad ster ba'o/_/de bzhin gshegs pa zhes bya ba la de bzhin nyid rtogs pas na de bzhin gshegs pa ste/_sangs rgyas dang byang chub sems dpa' rnams so/_/de rnams kyi dpal ni phun sum tshogs pa'o/_/sems can don byed pa zhes bya ba ni rnal 'byor pa de nyid
[\[191a\]]
[\[191a.1\]]kyis so/_/chang zhes bya ba ni dgug pa zhes bya bar sbyar ro/_/tshe zhes bya ba ni tsho ba'o/_/brtson 'grus ni spro ba'o/_/gzi brjid ni mthu'o/_/lha'i mig ni mig gi rnam par shes pa'o/_/rdzu 'phrul ni rdzu 'phrul gyis mngon par shes pa'o/_/zla ba 'thung ba ni
[\[191a.2\]]bdud rtsi 'thung ba'o/_/nyin re zhes bya ba ni nyin gcig bzhin du 'thung ba ste/_thob par 'gyur ro zhes bya ba ni tshigs su bcad pa rangs pa'i lhag ma'o/_/tshe ring zhes bstan pa de nyid kyi nye bar bstan pa ni/_/de'i tshe ni zhes bya ba la sogs pa yin te/_de'i zhes bya ba ni rnal
[\[191a.3\]]'byor pa'i'o/_/'phel zhes bya ba ni ring du nur pa'o/_/'gyur zhes bya ba ni thob pa'o/_/bskal ba chen po'i bar du gnas pa gang la yod pa de la de skad ces bya'o/_/cho 'phrul zhes bya ba la sogs pa la/_'dis sems can rnams kyi yid so sor 'phrog par byed pas na cho
[\[191a.4\]]'phrul lo/_/de yang rnam pa gsum ste/_rdzu 'phrul gyi cho 'phrul dang /_kun brjod pa'i cho 'phrul dang /_rjes su bstan pa'i cho 'phrul te/_go rims bzhin du rdzu 'phrul gyi mngon par shes pa dang /_gzhan gyi sems shes pa'i mngon par shes pa dang /_zag pa zad pa'i
[\[191a.5\]]mngon par shes pa ste de dag yin no/_/de dag byed ces bya ba ni rnal 'byor pa'o/_/blta bas mi ngoms pa'i lus zhes bya ba ni mthong bas tshim pa med pa'i lus te/_ston par byed ces bya ba dang 'brel to/_/rang gi gzugs ni bdag nyid kyi lus so/_/yongs su brjes
[\[191a.6\]]zhes bya ba ni gzhan gyi gzugs yongs su 'dzin pa'o/_/yid la bsams ma thag tu zhes bya ba ni yid la brjod ma thag tu ste/_bdag gzugs 'dir bya'o snyam pa'i rjes la'o/_/phan yon gyi sgo nas nye bar bsdu ba bstan pa'i phyir/_bklags pas zhes bya ba la sogs pa
[\[191a.7\]]gsungs te/_bklags pas 'grub pa zhes bya ba ni da ltar klog bzhin pa ste/_bzlas pa tsam gyis 'grub pa zhes bya ba'i don to/_/don yod pa zhes bya ba ni mthu dang ldan pa ste/_grub par gyur na nges par ji skad du gsungs pa'i 'bras bu ster bar byed pas na don yod pa'o/_/rig
[\[191b\]]
[\[191b.1\]]pa zhes bya kye rig pa zhes bod pa'o/_/khyod ces bya ba ni khyod dang mnyam pa'i rig pa gzhan la med pa'o/_/'jig rten gsum po zhes bya ba ni de bzhin gshegs pa dang /_rdo rje dang pad+ma'i rigs rnams su'o/_/lung zhes bya ba ni sgrub thabs so/_/mdzes ma zhes bya ba ni bod pa'o/_/rnal 'byor
[\[191b.2\]]ma'i dbang phyug ni thabs kyi chas so/_/rig ma chen mo'i zhes bya ba ni shes rab kyi cha yis so/_/de dag ci zhig ce na/_sgyu 'phrul chen mo'o/_/dngos grub ni de nyams su blangs pa'o/_/mtshan ma ni rtags te mthu rnam pa du ma'o/_/de'i don nges par bstan pa ni bshad pa'o/_/dpal sgyu
[\[191b.3\]]'phrul chen mo'i 'grel pa yon tan ldan pa zhes bya ba las nges par bstan pa dang po'o//_//de nas de las rnal 'byor ma'i dbang phyug chen mo rnams kyi yi ge bzang po zhes bya ba yi ge bcu gnyis ni rkang pa gcig pa'i tshigs su bcad pa'o/_/de nas de las zhes bya ba la sogs pa la/_
[\[191b.4\]]de nas zhes bya ba ni bzlas pa yongs su rdzogs par byas pa'i skabs kyi don to/_/de las zhes bya ba ni lha'i sku bsgoms pa'i rjes thogs la'o/_/rnal 'byor dbang phyug chen mo rnams kyi zhes bya ba ni bzang po zhes bya ba dang sbyar te/_bzang po zhes bya ba ni dpa' bo dang bcas pa'i dpa' bo'i
[\[191b.5\]]smod de/_lte ba'i pad+ma'i kar+Ni ka la bsam mo zhes pa ni lhag ma'o/_/'dir ci zhig bzlas par bya zhe na/_gsang ba'i zhes bya ba la sogs pa gsungs pa la/_sba bar bya bas na gsang ba ste mngon du mi 'byung ba'o/_/yang na 'dis lha'i de kho na nyid bsdus pas na gsang ba ste/_gsang ba yang de
[\[191b.6\]]yin la yi ge yang de yin pas de la de skad ces bya'o/_/sbyor ba zhes bya ba ni lha'i ting nge 'dzin to/_/dngos grub ni de rdzogs pa'o/_/'bras bu ni rdzogs pa de'i rgyu mthun pa ste/_phyag rgya chen po'i dngos grub po/_/rab tu ster ba ni de nyid kyi khyad par du ster ba ste/_sbyor ba'i dngos grub kyi
[\[191b.7\]]'bras bu rab tu ster ba'o/_/bsam pa tsam gyis zhes bya ba ni sbyor ba 'di'i dngos grub ma gtogs par bzlas pa tsam gyis kyang don du gnyer ba'i mchog ste rig 'dzin la sogs pa'i mchog ste ster ba'o/_/kha sbyor gyi dbus su gsang ba'i yi ge bltas la de'i mgo bor dpa' bo gzhag
[\[192a\]]
[\[192a.1\]]ste bzlas pa bya'o zhes dgongs so/_/ji ltar bzlas par bya zhe na/_dang po'i yi ge zhes bya ba la sogs pa gsungs te/_dang po'i yi ge ni rab sngags te/_sngags phal cher gyi dang por mthong ba'i phyir ro/_/de'i sbyor ba ni dal bar brjod pa'o/_/dbugs btang ba ni srog
[\[192a.2\]]steng du 'gro ba'o/_/bya zhes bya ba ni rnal 'byor pa'i zhes bya ba dang 'brel to/_/brgyad pa'i mtha' zhes bya ba ni yi ge ha'o/_/u dang zhes bya ba la sogs pa la/_ji ltar ha'i 'og tu U sbyar la ha'i mgor ni thig le dang bcas par bya ba ste bsdus pas hUM zhes bya bar 'gyur ro/_/ji lta bu'i
[\[192a.3\]]dbugs gtong bar rngub pa yin zhe na/_dngos dang dngos med du spangs pa/_/zhes bya ba gsungs te/_go rims bzhin du zhes bya ba ni lhag ma'o/_/de la oM gyi don ni ye shes tsam ste/_dpal gsang ba 'dus pa las/_oM ni ye shes snying po ste/_/zhes gsungs pa'i phyir ro/_/hUM
[\[192a.4\]]gi don ni sku dang gsung dang thugs snang ba med pa nyid kyis mnyam pa nyid de/_hUM ni sku gsung thugs rdo rje/_/gsum po mi phyed mnyam thob pa/_/zhes gsungs pa'i phyir ro/_/de bas na oM gyis sna tshogs 'di dag sems tsam nyid du bstan pa la bltas pas ni dngos po rnam par spangs pa'o/_/
[\[192a.5\]]sna tshogs 'di dag sems tsam po da nyid dngos po med pa ste/_sems las ma gtogs pa'i dngos po med pa'i phyir sna tshogs pa'i sems tsam po de nyid kyang snang ba med pas mnyam pa nyid du 'jug par hUM gis ston par byed de/_/de la bltas pas ni dngos po med pa rnam par spangs pa'o/_/'o na
[\[192a.6\]]'dir sems tsam dang mnyam pa nyid la 'jug pa ji ltar lta zhe na/_'dir man ngag ni rab sngags brjod nas dpa' bo las dbugs gtong ba ni lhan cig tu ye shes kyi 'od zer steng du rgyu bar bltas la/_de spros pas sna tshogs sangs rgyas kyi rang bzhin du byas te/_sa bon gyi yi ge brjod nas sna
[\[192a.7\]]tshogs sangs rgyas su byas pa de dag rang gi lha'i rnam par bsgom pa ni sems tsam du blta ba'o/_/de nas hUM brjod pas dbugs 'jug pas na sna tshogs dpa' bo la bsdu ba ni mnyam pa nyid du 'jug pa la blta'o/_/de dag gnyi ga yang dal bus yang dang yang du ji
[\[192b\]]
[\[192b.1\]]srid dal par ma gyur gyi bar du bya ste/_'dir na rgyud 'dir bzlas pa'o/_/'di tshegs med par nyams su blangs pa gsungs pa/_de la zhes bya ba la sogs pa la/_de la zhes bya ba ni bzlas pa la'o/_/brtul zhugs zhes bya ba ni mi smra ba dang /_
[\[192b.2\]]khrus dang /_slong mo la sogs pa'i nges pa med pa'o/_/phreng ba sngags dang bzung ba zhes bya ba ni srog gi rlung gi'o/_/ldog par 'gyur zhes bya ba ni rgyud gzhan dag las 'byung ba 'dir mi drang zhing bzlog par bya ba'i don to/_/gzhan dang gzhan dag ces bya ba las kyang
[\[192b.3\]]gi don la blta bar bya ste/_de las gzhan pa'i las thams cad kyang bzlog par bya'o zhes bya ba'i don to/_/'o na bzlas pa ni brjod pa yin la 'dir bzlas pa 'ba' zhig brjod par bya ba yin nam/_'on te sku dang ye shes kyang bsgom par bya zhe na/_de'i phyir sngags dang zhes bya ba
[\[192b.4\]]la sogs pa gsungs te/_de kho na nyid la dmigs pa'i ting nge 'dzin ni rnal 'byor ro/_/rnal 'byor de yang rnam pa gsum ste/_bye brag gsum mo/_/gang las she na/_gang gi phyir sngags dang /_dbyibs dang /_chos kyi bdag nyid kyis so/_/de la de kho na nyid gsal bar byed pa'i
[\[192b.5\]]ngag ni sngags so/_/lha'i sku ni dbyibs so/_/sngags kyi don gyi ye shes ni chos so/_/ye shes rnam pa gsum gyis ni zhes bya ba ni bstan ma thag pa'i rnal 'byor rnam pa gsum gyis yin gyi brjod pa tsam gyis ni ma yin no/_/srid pa'i nyes pas goms mi 'gyur/_/zhes bya ba la/_
[\[192b.6\]]srid pa'i nyes pa ste sdig pa la sogs pa rnams las grol bar 'gyur ro zhes bya ba'i don to/_/de ltar zhes bya ba ni rnal 'byor gsum mo/_/rgyun du zhes bya ba ni nyin re zhing ngo /_/rtag tu zhes bya ba ni thun mtshams so so la'o/_/rdo rje sems dpa' zhes bya ba ni dpal he ru ka'o/_/mtshungs pa ni de dang mnyam
[\[192b.7\]]pa'o/_/'ang gi sgras ni rdo rje mkha' 'gro ma rnams dang yang mnyam pa'o/_/de zhes bya ba ni rnal 'byor ma'o/_/'grub 'gyur zhes bya ba ni rdzogs par 'gyur ba ste/_de la 'dir he ru ka'am mkha' 'gro ma rnams kyi skur de'i nga rgyal gyis bsgoms la/_rab sngags dang hUM gi dbus su rtsa ba'i sngags bcug
[\[193a\]]
[\[193a.1\]]ste rim gyis dal bus brjod de sngags kyi don nyi ma dang zla ba kha sbyar ba'i nang du chud pa'i rig pa'i yi ge'i thig le la dpa' bo'i thig le gzhag ste/_de las byung ba'i 'od kyis dngos po thams cad sangs rgyas kyi rang bzhin du byas nas de rnams kyis rang gi lha'i
[\[193a.2\]]sku'i rnam par byas te/_dpa' bo'i thig le las yang dag par bsdu bas sngags kyi don rig par bya'o/_/de ltar sngags dang /_dbyibs dang /_chos kyi rnal 'byor gyis zla ba drug tu bzlas pa byas na 'dra ba'i dngos grub thob par 'gyur ro/_/thob kyang rung ma thob kyang rung
[\[193a.3\]]ste rig pa'i yi ge dang yang dag par rab tu ldan pas las rnams ji lta ba bzhin du yang dag par bsgrub par bya ste/_de bas na rig pa'i yi ge dang de'i rab tu sbyor ba yang dag par bstan par bya ba'i phyir/_dbang po'i mdog ces bya ba la sogs pa gsungs te/_dbang po'i
[\[193a.4\]]sgras ni lham bu chu gsher bstan to/_/dang po'i yi ge'i ni rab sngags so/_/de bsgoms pa ni gang gis dbug par bya ba'i don du rab tu sbyor ro/_/rig pa zhes bya ba ni rig pa dang ldan pa'i rnal 'byor pa'o/_/des zhes bya ba ni rnal 'byor pas so/_/'di zhes bya ba ni bsgrub
[\[193a.5\]]bya'o/_/mod la zhes bya ba'i nye bar bstan pa ni myur du zhes bya'o/_/de dag gis 'di skad du sangs rgyas mkha' 'gro ma la sogs pa'i rnal 'byor gur gum gyi mdog lta bu byas la/_dpa' bo'i snod du gur gum gyi mdog lta bu'i rab sngags bsams te/_de'i thig ler dpa' bo bkod
[\[193a.6\]]la rab sngags kyis dpa' bo yang dmar por bsgyur nas dpa' bo la sogs pa ri mo gnyis phyung nas 'od gcig gi rtse mor zhags pa dang gnyis pa'i rtse mor ni lcags kyu bsams te zhags pas bsgrub bya'i mgul pa bcings la lcags kyus snying gar phug ste/_myur du 'gugs par
[\[193a.7\]]bsams la skad cig gis khugs par 'gyur ro zhes bstan par bya'o/_/yi ge gnyis pa zhes bya ba ni dbyangs kyi yi ge gnyis pa ste A'o/_/de dang ldan pa ni de'i mgo bor gzhag pa'i dpa' bo'o/_/des bsam pa ni rang gi lha'i rnal 'byor pas bsgrub bya'i rdul phra rab rnams
[\[193b\]]
[\[193b.1\]]mdog dmar por bsgyur ba'o/_/rnam par bsgom pa zhes bya ba ni bsgrub bya rnam pa du ma ste gang 'dod pa'o/_/de dag thams cad ces bya ba ni bsgrub bya'o/_/sa gsum zhes bya ba la sogs pa la/_'dir yang dang yang zhes bya ba'i don blta bar bya ste/_'jig rten gsum po ma lus pa yang dam
[\[193b.2\]]du 'gyur na/_srog chags brgya dang stong lta smos kyang ci dgos zhes bya ba'i don to/_/'di dag gis kyang 'di skad du lha drug gi nang nas gang yang rung ba'i rnal 'byor dza ba'i ku su ma ltar dmar ba byas la/_yi ge A dza ba'i ku su ma ltar dmar ba kha sbyor du bkod de/_de'i mgo bor dpa' bo
[\[193b.3\]]bkod la de nyid kyis mdog bsgyur te/_de nyid kyi 'od zer gyis bsgrub bya'i rdul phra rab rnams btsos la rkang pa'i drung du 'gyel bar bsgoms te dbang du gyur par bsams na des na thams cad dbang du 'gyur ro zhes bstan pa yin no/_/tshangs pa zhes bya ba la sogs pa la/_'dod dbang
[\[193b.4\]]phyug ces bya ba ni bdud do/_/mi zad pas na yi ge ste thugs rdo rje'o/_/de'i gsang ba'i yi ge'i yang yi ge'o/_/gzhung kha cig las ni ye shes yi ge zhes 'byung ste/_ye shes ni dpa' bo ste de'i yi ge'o/_/gnyis ka ltar na yang yi ge hUM la bya'o/_/de yang dgug pa la ni dza ba'i ku sum
[\[193b.5\]]ltar dmar ba'o/_/des bskul ba ni sbad cing gtong ba'o/_/ji ltar bskul bar bya zhe na/_dgug pa'i cho ga dang po'i sbyor bas so/_/gzhan dag ni hUM gis dbugs nang du gzhug pas dgug go zhes zer ro/_/kha cig na re rgyud 'di la dpa' bo las byung ba'i 'od glang po che'i sna lta bus
[\[193b.6\]]dgug pa'i sbyor ba bya'o zhes zer ro/_/gong bur dgug pa'i mchog gsungs pa/_yi ge a dang zhes bya ba la sogs pa gsungs te/_a dang yi ge ni zlas dbye ba'o/_/de dag dang yang dag par ldan pa ni a'am yi ge hUM dang yang dag par ldan pa'i sgrub pa po zhes bya ba'i don to/_
[\[193b.7\]]rnam pa gsum pa dang sbyor ba ni sbyor ba rnam pa gsum mo/_/sku gsung thugs la legs gnas pa/_/zhes bya ba ni bsgrub par bya ba'i lus dang /_mgrin pa dang /_snying ga dag tu gnas pa'o/_/des kyang 'di skad du lha drug gi nang nas dza ba'i ku su ma lta bu gang yang rung ba'i rnal 'byor
[\[194a\]]
[\[194a.1\]]byas la/_kha sbyor gyi nang du A'am yi ge hUM gi mgo dang thig ler dpa' bo bkod la yaM las bskyed pa'i rlung gi dkyil 'khor la bsgrub bya bskyon te/_dpa' bo'i 'od zer gyi ri mo dmar po gnyis kyis rtse mo'i zhags pa dang lcags kyu dag gi go rims bzhin
[\[194a.2\]]du mgrin pa bcings pa dang /_snying ga phug ste bar snang las myur du 'gugs par bsams na skad cig gis khugs par 'gyur ro zhes bstan pa yin no/_/yi ge khe zhes bya ba la sogs pa la/_de dag gis kyang 'di skad du yi ge khe las sku mdog dkar po zhal bzhi la phyag na
[\[194a.3\]]thod pa bsnams pa chags pa'i bdag nyid de sems chags pa dang ldan par bsgoms la/_khe'i mgo bor bkod pa'i dpa' bo las 'od zer sbu gu'i gzugs can bsgrub bya'i gsang bar zhugs te khu bas bkang nas thod par drangs par bsams na skad cig gis khu ba khugs par 'gyur ro zhes ston to/_/yi ge tsi
[\[194a.4\]]zhes bya ba la sogs pa la/_yi ge tsi thung ngu las mdog ser po 'od zer ser po dang ldan pa rta'i zhal can bsams la/_yi ge tsa'i mgo bor gnas pa'i dpa' bo'i 'od glang po che'i sna lta bus chang snod chang gis bkang nas drangs te snod gang bar bsams na skad cig gis gang bar 'gyur ro zhes
[\[194a.5\]]ston to/_/yi ge ra zhes bya ba la sogs pas kyang yi ge ra las mdog dmar po phyag bzhi la ce spyang gi zhal bzhi dang ldan pa gzi brjid che zhing khro ba'i bdag nyid can du bsgoms la/_snga ma bzhin du 'od zer srin po pad+ma'i gzugs lta bur spros pas bsgrub bya'i lus las khrag 'dren
[\[194a.6\]]bzhin par bsgoms na snga ma bzhin du 'gyur ro/_/de ltar rig pa'i yi ge drug gi skabs su rang gi lha'i rnal 'byor gyi yan lag drug la dgod pa yang bstan pa'i phyir/_yi ge drug dang zhes bya ba la sogs pa gsungs te/_yi ge drug dang bstan ma thag pa'i rig pa'i yi ge
[\[194a.7\]]drug go/_/de dang yang dag ldan zhes bya ba ni nges sbyar bya zhes bya ba dang sbyar te/_rang gi lha'i lus la zhes bya ba ni lhag ma'o/_/gang du ldan pa yin zhe na/_gnas drug tu zhes bya ba gsungs te/_yan lag drug tu zhes bya ba'i don to/_/de lta bus ni rdo rje rnal 'byor ma rnams
[\[194b\]]
[\[194b.1\]]'grub par 'gyur gyi gzhan du ni ma yin no/_/de la rdo rje ni dpal he ru ka'o/_/rnal 'byor ma ni mkha' 'gro ma lnga rnams so/_/yang na rnal 'byor ni dpal he ru ka'o/_/mkha' 'gro ma'i bde mchog ni rnal 'byor ma de rnams dang lhan cig tu spyod pa las byung ba'i bde
[\[194b.2\]]ba'i mchog dang ldan pas so/_/gnas drug po bstan pa de nye bar bstan pa'i phyir mig gnyis zhes bya ba la sogs pa gsungs te/_yid ces bya ba ni snying ga'o/_/dang gi sgras ni lce dang lus kyang gzung ngo /_/rnal 'byor rnam pa gzhan gsungs pa/_seng ge zhes bya ba la sogs pa
[\[194b.3\]]la/_seng ge ni dpa' bo'o/_/de'i rnam par rol pa gang la yod pa de la de skad ces bya'o/_/phyag rgya ni nyi ma dang zla ba kha sbyar bar bya'o/_/bcing bar bya ba ni yi ge'i phreng ba gsum gyis sngar bstan pa bzhin du bcings par bsam pa'o/_/rnal 'byor pas zhes bya ba ni lha
[\[194b.4\]]mo bzhis yongs su bskor ba'i dpal he ru ka'i rnal 'byor la gnas pa'o/_/srog dang rtsol ba ni dbugs dbyung ba dang 'jug pa'o/_/bsdams nas su zhes bya ba ni rim gyis shin tu phra bar byas pas shin tu gnas par 'gyur ro/_/bsgoms na zhes bya ba ni zla ba'i bu ga
[\[194b.5\]]nas dpa' bo de nyid la blta bzhin pas bsgom pa'o/_/skad cig de la 'bar zhes bya ba ni dpa' bo la sems brtan pa las ye shes kyi me lce ldang zhing 'bar ba ste snang bar byed do zhes bya ba'i don to/_/ji skad du slebs par 'bar zhes bya/_'og min zhes bya ba la sogs pa gsungs te
[\[194b.6\]]sa 'og dang /_sa steng dang /_bar snang dang /_bsam gtan dang po dang /_gnyis pa dang /_gsum pa dang /_bzhi pa rnams yang dag par bsdus pas ni 'jig rten bdun no/_/bsam gtan gsum po ni so sor re re yin la/_bsam gtan bzhi pa la gnas gzhan brgyad
[\[194b.7\]]pa ni 'og min te/_de nyid kyi phyir gsungs pa'i 'og min gnas kyi mthar thug pa zhes so/_/de la rgyu ba ni sems can no/_/gzhal med khang la sogs pa'i gnas ni mi rgyu ba'o/_/da ni dpa' bo de sems can thams cad kyi snang bzhin du mthong bar bstan par bzhed nas/_thams
[\[195a\]]
[\[195a.1\]]cad kyi ni zhes bya ba la sogs pa gsungs te/_thams cad kyi ni sems zhes pa ste sems can thams cad do/_/de bsgoms nas zhes bya ba ni 'dris par byas pa ste/_rang gi sems nyid de dang de dag tu snang ba'i phyir ro/_/de ni rtogs pa ma yin no zhes bya ba ni de kho na nyid
[\[195a.2\]]mthong ba ma yin te/_byis pa rnams la de'i yang dag pa ma yin pa'i ngo bo snang ba'i phyir ro/_/'gro ba'i rol pa zhes bya ba ni sna tshogs su rol pa ste/_de dang de'i rnam pa gnyis su brtag pa'i phyir ro/_/rnam par 'jig ces bya ba ni gal te kun gyis rtog na ni 'gro ba'i rol pa
[\[195a.3\]]dang po nyid nas zhig par 'gyur na da ltar gyi bar du de ltar ni ma yin no/_/gang gi phyir de lta bu yin pa'i phyir ye shes 'di gsang zhing zhes bya ba gsungs te/_ye shes ni gnyis su med pa'i de kho na nyid dpa' bo zhes bya ba'o/_/gsang ba zhes bya ba ni byis pa rnams la sbas
[\[195a.4\]]pa'o/_/gang gis she na/_yang dag pa yin pa'i ngo bo ma mthong ba'i 'khrul pa rnams kyis so/_/ye shes de ci 'dra zhe na/_mi gsal yi ge med pa zhes gsungs te/_ngag gi yul las 'das pa'i phyir na mi gsal ba'o/_/yid kyis brjod pa'i yul ma yin pa'i phyir yi ge med
[\[195a.5\]]pa'o/_/'o na de'i don dam pa de sus shes na/_sangs rgyas zhes bya ba la sogs pa gsungs te/_hi zhes bya ba ni rim pa bzhin du sbyar bas nges par gzung ba'i don te/_de bzhin gshegs pa nyid kyis zhes bya ba'i don to/_/'o na de bzhin gshegs pa rnams kyis kyang rang bzhin de phyis
[\[195a.6\]]gzigs na ni gzhan gyis kyang de mthong bar 'gyur la/_ci ste rdo rje rnal 'byor gyi kha na las pa yin na yang rnal 'byor des gzhan dag gis kyang de mthong bar 'gyur ro zhe na/_de'i phyir rnal 'byor zhes bya ba la sogs pa gsungs te/_gcig kho nar g.yo ba med pa'i phyir gnyid dang chos
[\[195a.7\]]mthun pas na gnyid do/_/'di ni rnal 'byor yang yin la gnyid kyang yin pas rnal 'byor gnyid do/_/yang dag par ldan pa ni mnga'o/_/de nyid nye bar bstan pa ni/_gong bur zhes bya ba la sogs pa yin te/_gzugs zhes bya ba ni chos thams cad kyi rang bzhin no/_/gcig ces bya ba
[\[195b\]]
[\[195b.1\]]ni snang ba med cing gsal ba tsam du ro gcig pa'o/_/gong bu zhes bya ba ni de dag nyid shin tu bsdus pa ste/_yungs kar ltar phra ba'i thig le tsam gyi gong bur phra mor byas pa'o/_/de dag gis ni dpa' bo'i phyag rgya gzugs su bsgrub pa bstan to/_/der song ba'i yid ces bya ba ni gong bu
[\[195b.2\]]de la sems gnas pa'o/_/de dag gis rnal 'byor gyi gnyid kyi don bstan to/_/rnam pa de lta bu'i rnal 'byor rdzogs par byed pa'i dam tshig bstan pa'i phyir/_sgo dgu las zhes bya ba la sogs pa gsungs te/_rnam bsgoms la zhes bya ba ni lhag par mos par zhes bya ba'i don to/_/
[\[195b.3\]]gang zhig la lhag par mos par bya zhe na/_sgo dgu las byung ba'i rdzas la'o/_/ci zhig tu mos she na/_bdag nyid ces bya ba gsungs te/_rtag pa dang mi bskyod pa dang /_rin chen dbang dang /_'jig rten dbang dang /_gdon mi za ba'i rang bzhin gyi sangs rgyas rnams kyi bdag nyid
[\[195b.4\]]du'o/_/rang bzhin med pa zhes bya ba ni gzung ba dang 'dzin par mi snang bas so/_/blo ldan pa zhes bya ba ni gsal ba tsam la gnas pa'i blo can no/_/rnam par mi rtog pa zhes bya ba ni dogs pa med pas so/_/bza' zhes bya ba ni rnam par rtog pa bza' ba'i phyir spyad pa'o/_/mthe bong zhes
[\[195b.5\]]bya ba la sogs pa la/_sgo ru yid bzhin nor bu zhes bya ba ni mthe bong dang srin lag gi rtse mo yid bzhin gyi nor bu gyur pa zhes bya ba'i don to/_/de bas na de nyid kyis des bza'o zhes bya bar dgongs so/_/nam zhe na/_bdud rtsi zhes bya ba la sogs pa gsungs te/_gang gi tshe 'og nas
[\[195b.6\]]byung ba'i chogs de dag thams cad bdud rtsir byas pa de'i tshe zhes bya ba'i don to/_/des cir 'gyur zhe na/_rtag pa'i dngos grub ces bya ba la sogs pa gsungs so/_/rnal 'byor ma'i rig pa chen mo zhes bya ba ni bshad zin to/_/de'i sbyor ba ni nyi ma dang zla ba kha sbyar ba'i thig le'i rnal
[\[195b.7\]]'byor ro/_/de seng ge rnam par rol pa la sogs pa'i bye brag gang dag gis nges par byed pa de ni gtan la phab ste bstan pa ni brjod pa'o/_/dpal sgyu 'phrul chen mo'i 'grel pa yon tan ldan pa las nges par bstan pa gnyis pa'o//_//de nas zhes bya ba la sogs
[\[196a\]]
[\[196a.1\]]pa la/_rdzas gzhan zhes bya ba ni bstan ma thag pa'i rdzas dgu las gzhan pa'o/_/tshogs zhes bya ba ni tshogs las tha mi dad pa'i phyir so so re re zhing yang tshogs kyi sgras bstan to/_/thams cad mkhyen pa nyid 'bras bu yin pas na thams cad mkhyen pa'i
[\[196a.2\]]'bras bu'o/_/gang zhig ces bya ba ni rdzas kyi tshogs rnams so/_/'byung po'i ma ni rdo rje mkha' 'gro ma rnams so/_/chen por yang dag ldan pa ni yon tan che bas brgyan pa ste/_sha chen po'o/_/de bzhin zhes bya ba ni yang dag par bsdu ba'o/_/lhan cig ma yin zhes bya ba ni so sor ro/_/
[\[196a.3\]]bsgos zhes bya ba ni byug pa ste/_sha lnga po so so zhing bdud rtsi lnga lngas bsgo ba'o/_/dus ji snyed cig tu zhu zhe na/_nyi ma bdun du zhes bya ba gsungs te/_mar ngo'i nyi shu gsum nas nyi shu dgu'i bar du'o/_/sbyar byas nas zhes bya ba ni de ltar byas pa'i 'og tu sbyar nas so/_/ce
[\[196a.4\]]spyang gi dbus su gzhag la zhes bya ba ni 'byung po'i mtshan mo ce spyang gi yan lag mchog tu gzhag pa'o/_/de la zhes bya ba ni de ltar bsgos pa dang gzhag pa'i rdzas las so/_/yungs kar gyi 'bras bu'i tshad tsam zhes bya ba ni yungs kar gyi tshad tsam mo/_/ci las byas she na/_lnga po dag
[\[196a.5\]]ces bya ba gsungs te/_sha lnga po dag las so/_/rgyud 'dir gsungs kyi zhes bya ba la/_tshad ni nye bar mtshon pa ste cho ga yang gzung bar bya'o/_/de bas na tshad la sogs pa 'dir rdzogs pa gsungs so/_/kun tu sbas zhes bya ba ni rgyud gzhan du thams cad rdzogs par gsungs pa'o/_/
[\[196a.6\]]ci'i phyir zhe na/_'bras bu chen po zhes bya ba la sogs pa gsungs te/_rtogs nas zhes bya ba ni 'bras bu chen por shes par bya ste/_phung po lnga po ye shes lngas bsgos shing ce spyang gi yan lag mchog kha sbyor gyi snod du gnas pa'i dpa' bo dang mnyam par rtogs pas so/_/de nas zhes
[\[196a.7\]]bya ba la sogs pa la/_de nas zhes bya ba ni de'i 'og tu'o/_/rgyud 'dir sgrub pa'i thabs 'byung ba zhes bya ba ni/_sgrub pa'i thabs kyi lam gang gis bcom ldan 'das dkyil 'khor dang bcas pa sgrub cing mnyes par byed par gyur pa'i skabs zhes bya ba'i don to/_/pad+ma bsam
[\[196b\]]
[\[196b.1\]]bya ba zhes bya ba ni byang chub kyi sems snang ba med par bsgoms pas 'gro ba rnams nam mkha' ltar mnyam pa nyid du byas te/_rdo rje'i rang bzhin gyi sa gzhi bsams nas phyogs mtshams rnams su 'jigs par byed pa'i dur khrod brgyad bltas la/_de'i dbus su khang bu brtsegs pa'i
[\[196b.2\]]nang du chud pa'i pad+ma 'dab ma brgyad pa'am bzhi pa bsam pa'o/_/kha dog dmar po kun 'od ces bya ba ni mdog dmar zhing 'od dmar po dang bcas pa'o/_/yid kyis zhes bya ba ni dpa' bor grags pa ste/_shin tu rnam par dag pa'i yid kyi thig le pad+ma'i kar+Ni kar gnas pa las phyogs
[\[196b.3\]]bzhi'i 'dab ma rnams su yang spros pas mtshan pa'o/_/lha mo bzhi dang yang dag ldan/_/zhes bya ba ni shar phyogs la sogs pa'i 'dab ma rnams kyi thig le rnams las go rims bzhin du rdo rje dang /_nor bu dang /_pad+ma dang /_las kyi rigs kyi dbang po mtha' yas pa'i
[\[196b.4\]]rigs dang bcas par so sor mtha' yas pa'i phyogs su spros te de dag bsdus pa las byung ba'i rdo rje dang /_rin po che dang /_pad+ma dang /_sna tshogs mkha' 'gro ma rnams 'dab ma de rnams kyi gdan la bkod pa'o/_/sangs rgyas gzugs kyis nyer brgyan pa/_/zhes bya ba la sogs
[\[196b.5\]]pa la/_sangs rgyas ni rdo rje 'dzin pa'o/_/gzugs ni dpal he ru ka'i sku ste/_de dkyil 'khor gyi bdag por gyur pas nye bar brgyan pa'o/_/de yang lha mo de rnams kyis rtsa ba'i yid kyis thig le la 'og nas 'byung ba'i glus bskul bar gyur pas sa bon gnyis kyi rnam par gyur pa la
[\[196b.6\]]de las rigs lnga'i dbang po de'i rigs rnams phyogs mtshams rnams su khyab par spros te/_de rnams yang dag par bsdus pa'i sa bon gnyis po yongs su gyur pa las sangs rgyas mkha' 'gro mas yongs su 'khyud pa'i dpal he ru kas nye bar brgyan pa'o/_/sangs rgyas kyi
[\[196b.7\]]gzugs ci 'dra ba zhig gis she na/_shar du zhes bya ba la sogs pa gsungs te/_zhal bzhi zhes bya ba ni phyogs bzhir bstan pa'i zhal bzhi'o/_/phyag bzhi dang spyan gsum ni go sla'o/_/zhal gang gi mdog gang yin pa bstan pa'i phyir/_shar du zhes bya ba la sogs pa gsungs
[\[197a\]]
[\[197a.1\]]te/_shar phyogs kyi zhal ni ut+pal sngon po'i mdog go/_/lho phyogs kyi zhal ni ser po'o/_/nub phyogs kyi zhal ni dkar zhing dmar ba'o/_/byang phyogs kyi zhal ni ljang gu ste/_rtsa ba'i zhal gyi mdog gang yin pa de nyid sku mdog kyang yin no zhes bya ba ni rab tu grags pa nyid do/_/
[\[197a.2\]]'bar ba'i phreng bas 'khrigs pa zhes bya ba la/_'jig pa'i dus kyi me lce'i phreng ba lta bu'i 'od kyis kun du 'khrigs pa gang la yod pa de la de skad ces bya'o/_/phyag g.yon na zhes bya ba la sogs pa ni lha mo rnams kyi mtshan ma gsungs pa ste/_'di'i phyag g.yon na kha TAM ga dang dril bu
[\[197a.3\]]yod pas na phyag g.yon na kha T+wAM ga dang dril bu'o/_/de bzhin du rdo rje dang thod pa rnams zhes bya ba la/_rdo rje dang thod pa dag 'di'i phyag g.yas na mnga' bas na de skad ces bya'o/_/shar phyogs zhes bya ba ni shar phyogs kyi 'dab ma'i'o/_/lha mo zhes bya ba ni byang phyogs la sogs
[\[197a.4\]]pa'i bar du yang sbyar bar bya'o/_/'dir dang por dpal rdo rje mkha' 'gro ma nas bzung ste/_byang phyogs kyi bar du go rims bzhin du rin chen mkha' 'gro ma dang /_pad+ma mkha' 'gro ma dang /_sna tshogs mkha' 'gro ma rnams yin no/_/lho phyogs zhes bya ba la sogs pa la/_mdung
[\[197a.5\]]rtse gsum dang /_rin po che dang /_ba dan dang /_ce spyang rnams 'di'i phyag na mnga' bas de skad ces bya'o/_/nub phyogs zhes bya ba la sogs pas kyang gzhu dang /_mda' dang /_sna tshogs pad+ma dang /_thod pa can bstan to/_/byang phyogs zhes bya ba la sogs pa'i don kyang
[\[197a.6\]]ral gri dang /_zhags pa dang /_rnge'u chung dang /_thod pa rnams 'di'i phyag na mnga' bas na de skad ces bya'o/_/de dag kyang /_'bar ba'i phreng bas 'khrigs pa dang /_/zhal bzhi phyag bzhi spyan gsum mdzes/_/zhes bya bar sbyar te/_gtso bo dang rjes su mthun pa'i 'khor
[\[197a.7\]]yin pa'i phyir ro/_/de nyid kyi phyir de dag gi mdog bcom ldan 'das kyi zhal gyi rjes su 'brel par bya ste/_shar phyogs kyi ni sngon mo'o/_/lho phyogs kyi ni ser mo'o/_/nub phyogs kyi ni dkar zhing dmar po'o/_/byang phyogs kyi ni sngo bsangs ma yin la zhal gyi mdog kyang de
[\[197b\]]
[\[197b.1\]]bzhin no/_/'on kyang rtsa ba'i zhal ni sku mdog dang mthun pa yin la/_bcom ldan 'das kyi zhal gyi gnas su ni zhal sngon po dgod par bya'o/_/bcom ldan 'das kyis gnas dang mtshan ma gsungs pa/_sku zhes bya ba la sogs pa gsungs pa/_sku gsung thugs kyi rdo rje ni dpal he ru
[\[197b.2\]]ka ste de bsam pa'o/_/de'i zhes bya ba ni pad+ma dmar po'o/_/dbus su zhes bya ba ni kar+Ni ka la'o/_/thod pa zhes bya ba la sogs pa la/_de'i phyag tu zhes bya ba ni lhag ma'o/_/dpal he ru ka ji lta ba bzhin du sangs rgyas mkha' 'gro ma yang de bzhin te/_/'on kyang sku mdog dmar zhing de
[\[197b.3\]]dang zhal sbyor ba phyag gnyis kyis mgrin pa nas 'khyud pa'o/_/dam tshig ma gtogs par dngos grub 'grub par mi 'gyur bas dam tshig slar bshad pa'i phyir/_dang po'i sngags dang zhes bya ba la sogs pa gsungs te/_dang po sngags ni rab sngags so/_/de dang yang dag ldan ni rdzas 'bar
[\[197b.4\]]bar 'gyur zhes bya ba dang 'brel to/_/bsgoms nas zhes bya ba ni man ngag ste/_ji lta ba bzhin du bsgoms par gyur na'o/_/rdzas zhes bya ba ni dam tshig gi rdzas so/_/bsgrub na zhes bya ba ni bskyed pa'o/_/ji lta bur bskyed ce na/_dngos grub 'bras bu ster zhes bya ba gsungs so/_/de skad du
[\[197b.5\]]yang dpal gsang ba 'dus pa las kyang /_sngags rnams kun gyi yi ge oM/_/bsgoms na skad cig de la 'bar/_/zhes gsungs so/_/'bar ba'i phan yon gsungs pa/_rnal 'byor zhes bya ba la sogs pa la/_rnal 'byor ni rnal 'byor pa ste/_'dis 'byor pa dang rnal 'byor ma grub
[\[197b.6\]]par gyur pa dag yod do zhes skye bo rnams kyi yid ches pa 'jug par 'gyur te/_'bar bas mthu dang ldan pa'i dpe ston par byed do zhes bya ba'i don to/_/mi snang ba la sogs pa'i dngos grub kyi mthu gsungs pa thams cad kyis ni zhes bya ba la sogs pa la/_stong phrag gcig tu snang bar
[\[197b.7\]]'gyur/_/zhes bya ba ni gling bzhi pa stong gi 'jig rten gyi khams ni stong phrag gcig go/_/de gcig tu snang ba ni bdag por gyur ba dang /_gzhan gyi don byed par gyur pa'o/_/grub pa kun las zhes bya ba ni rig pa 'dzin pa la sogs pa la ste bu mo zhes bya ba dang 'brel to/_/rdo rje'i gnas
[\[198a\]]
[\[198a.1\]]zhes bya ba ni sangs rgyas de dag nyid kyi ste sangs rgyas rnams kyi zhing ngo /_/yang dag gnas zhes bya ba ni de dag nyid kyi 'khor ro/_/bcas pa ni rdo rje'i gnas de dang /_yang dag gnas de dag dang lhan cig tu'o/_/rdo rje'i mig ni rdo rje'i spyan gyis te/_lha'i mig gi mngon par
[\[198a.2\]]shes pas zhes bya ba'i don to/_/lag tu zhes bya ba la sogs pa ni rang gi lag mthil du bzhag pa'i skyu ru ra gcig ji lta ba bzhin du zhes bya ba'i don to/_/zhing zhes bya ba ni sangs rgyas kyi zhing ste/_der gnas pa'i sems can rnams zhes bya ba'i don to/_/sku zhes bya ba la sogs pa la/_sku'i
[\[198a.3\]]thugs ni dbang po'i rnam par shes pa rnams so/_/gsung thugs ni yid kyi rnam par shes pa ste/_brjod pa dang bcas pa'i phyir ro/_/mtshan nyid ni de rnams kyi rang bzhin no/_/mkhyen zhes bya ba ni yid kyis rtogs pa'o/_/ji ltar rtogs shes na/_kun gyi bdag nyid kyis te dngos po kun gyi
[\[198a.4\]]bdag nyid kyis so/_/de ci zhig ce na/_sems zhes bya ba la sogs pa gsungs te/_sems kyis gar zhes bya ba ni rdo rje'i sems te/_gzhan gyi sems [(]shas [,]shes [)]pa'i mngon par shes pa zhes bya ba'i don to/_/ji ltar rtogs she na/_kun gyi bdag nyid kyis te rnal 'byor gyi rgyud la bdag
[\[198a.5\]]nyid rang gi lha'i rnam par bsgom pa'o/_/'di la de las byung ba yod pas na de skad ces bya'o/_/dam tshig gi rdzas sgrub pa cung zad cig gsungs nas de'i cho ga gzhan bstan pa'i phyir yi ge zhes bya ba la sogs pa gsungs te/_de ru zhes bya ba ni dam tshig sbyar ba la'o/_/sngags zhes
[\[198a.6\]]bya ba ni yi ge gsum gyi sngags so/_/go bzlog pa zhes bya ba ni gong du yi ge rnams kyis sbyor ba rim pa las bzlog pa ste/_hUM AHoM zhes bya ba'o/_/rnam bsgom zhes bya ba ni ji skad du/_dpal gsang ba 'dus pa las/_rdo rje hUM las byung ba ru/_/bar snang gnas su chud par bsam/_/
[\[198a.7\]]pad+mo AHlas byung ba ni/_/de yi 'og tu bsgom byas la/_/bdud rtsi oM gyis mtshan pa ni/_/de yi nang du gzhag par bya/_/zhes gsungs so/_/rdo rje chu zhes bya ba ni chang ngo /_/byin gyis brlab pa'i don du brjod pa'i sngags bstan par bya ba'i phyir/_brgyad kyi mtha' zhes bya ba la
[\[198b\]]
[\[198b.1\]]sogs pa gsungs te/_yi ge brgyad kyi mtha' ni ha'o/_/ldan pa zhes bya ba ni u dang zhes bya ba dang 'brel to/_/mtha' ni kun gyi rjes la'o/_/kun du brjod ces bya ba ni dal bar bzlas pa'o/_/gsang ba zhes bya ba ni dam tshig gi rdzas so/_/nye bar brtags zhes bya ba ni mngon du
[\[198b.2\]]yongs su brtags pa'o/_/'di ltar zhes bya ba ni 'og nas ston pa'i cho gas so/_/rnal 'byor ma kun sbyor ba yis/_/zhes bya ba ni rnal 'byor ma lnga'i nang nas gang yang rung ba'i sbyor bas so/_/sngags ji lta bu zhe na/_dbang po'i zhes bya ba la sogs pa gsungs te/_dang po'i yi ge ni
[\[198b.3\]]oM ste/_de dang yang dag par ldan pa ni dbang po nyid du sbyar ba'o/_/rdo rje can gyis grub 'dod na/_/zhes bya ba ni rdo rje 'dzin pa'i dngos grub 'dod na'o/_/lan bdun zhes bya ba ni go sla'o/_/rnal 'byor pa ni rnal 'byor can no/_/ci ste byin gyis rlob pa'i sngags 'di yi ge du zhig
[\[198b.4\]]ce na/_yi ge gsum mtha' zhes bya ba la sogs pa gsungs so/_/'o na yi ge gnyis ni sngar gsungs na yi ge gsum pa'i gnas ni gang /_ngo bo ni gang zhig_/mtha' ru tsa dang zhes bya ba la sogs pa bstan pa'i yi ge dag dang nye bar te/_dbus su zhes bya ba'i don to/_/tsa ni bsdu
[\[198b.5\]]ba'o/_/tsa dang 'brel ba'i a ni gsum pa'o/_/bstan pa'i sbyor ba dang sdom pa'i cho ga bstan par bya ba'i phyir/_/brgyad pa'i mtha' zhes bya ba la sogs pa gsungs te/_sde tshan brgyad kyi mthar gnas pa ni ha zhes bya ba'i don to/_/ji lta bur zhe na/_U dang thig ler yang dag ldan
[\[198b.6\]]no/_/mchog tu gyur ba'i gnas zhes bya ba ni rdo rje 'dzin pa'i sa bon du gyur pas so/_/yi ge zhes bya ba la/_/mi 'gyur ba ni rdo rje ste des de bskyed par bya ba'o/_/ji ltar zhe na/_dang po'i sngags dang yang dag par ldan te/_de'i nor bu rab sngags kyis bskyed par bya'o zhes bya ba'i don to/_/
[\[198b.7\]]hrIHzhes bya ba yang dag ldan/_/zhes bya ba la/_yi ge hrIHyis pad 'dab brgyad par bskyed la yang dag par sbyor zhes bya ba 'og nas 'byung ba dang 'brel lo/_/gang dang zhe na/_a yi mtha' zhes bya ba la/_a'i mtha' ni gshegs su gsol ba ste/_de dang ldan pa'i yi ge as de'i
[\[199a\]]
[\[199a.1\]]nor bu bskyed par bya'o zhes bya ba'i don to/_/sa bon lngas ni rab tu dgang /_/zhes bya ba ni oM hUM swA A hAHzhes bya ba'i sa bon rnams kyi shes rab kyi lus kyi mgo dang nu ma'i dbus lte ba dang gsang ba dang brla gnyis su sbyar bar bya zhes ba dang 'brel to/_/yi ge yis
[\[199a.2\]]bya ba la 'dis mi 'dzag pas na yi ge ste phaT do/_/rnam bsgoms te zhes bya ba ni de dang sbyar ba ste/_rdo rje'i sgor zhes bya ba ni lhag ma'o/_/rab tu rgyas par bya zhes bya ba ni rdo rje dang sbyar bas so/_/de ltar sbyor ba kun shes bya/_/zhes bya ba ni sbyor ba thob nas te/_bsgom par bya'o
[\[199a.3\]]zhes bya ba ni lhag ma'o/_/de nas zhes bya ba la sogs pa la/_rdo rje rnal 'byor ma rnams kyi dgongs pa ni gang de rnams kyis yongs su gzung ba'i grub pa'i mtha'o/_/rdo rje ni bde ba chen po'o/_/de sad par byed pa'i glu ni rdo rje'i glu'o/_/srid pa zhes bya ba ni sku dang gsung dang
[\[199a.4\]]thugs te/_byung bas na srid pa'o/_/shin tu zhes bya ba ni an ta ni 'jig pa'o/_/de las 'das pas na an ta ste 'jig pa med pa'o/_/shin tu yang de yin la dngos kyang de yin pas na shin tu dngos grub ste sgrub pa ni de'i thabs so/_/ha le zhes bya ba la sogs pa la/_'dir
[\[199a.5\]]tshigs su bcad pa rkang pa bzhi pa gnyis te/_'di ltar tshigs su bcad pa phyed pa gnyis pa gang yin pa de nyid phyed pa bzhi pa yang yin te/_'dus par bya ba'i phyir ha le si ha zhes bya ba ni/_kye grogs po zhes bya ba'o/_/bi a si a ka ma la zhes bya ba ni pad+ma bye bar gyur to zhes
[\[199a.6\]]pa'o/_/ba po hi u pa dze zhes bya ba la/_rdo rje ni byang chub kyi sems chen po ste pad+ma'i kar+Ni ka la gnas pa'i ye shes kyi thig le'i gzugs sam/_dpal he ru ka'i gzugs su bskyed cing rdzogs par gyur pa'o/_/rab tu sad pa ni gdung bar gyur pa'o/_/ci'i phyir gdung
[\[199a.7\]]'gyur zhe na/_a la la la la ho zhes bya ba gsungs te/_dang po'i ya dang mtha' ma'i ho la bzhi po dag ni shin tu rmad du gyur pa'i ba'i bde ba chen po 'di'i don du 'jug pa'i phyir ro/_/de skad du yang /_dpal sangs rgyas thams cad dang mnyam par sbyor ba las/_e ma'o
[\[199b\]]
[\[199b.1\]]bde mchog rmad byung ba/_a la la la la ho zhes brjod ces gsungs so/_/de bas na ci zhig bya zhe na/_ma hA su he na zhes bya ba la sogs pa la bde ba chen po ni rdo rje 'dzin pa'o/_/i na ni bdag po'o/_/bde ba chen po yang yin la i na yang yin pas na bde ba chen po yin
[\[199b.2\]]te/_mgon po bde ba chen po zhes bya ba'i don to/_/a ra hi u zhes bya ba ni mnyes par byas pa ste/_bdag cag gis zhes bya bar shes par bya'o/_/gi ste zhes bya ba ni gar gyis so/_/ra bi zhes bya ba la sogs pa la/_pa phu li u ka ma lu zhes bya ba ni pad+mo rnam par gsang
[\[199b.3\]]ba'o/_/gang gis she na/_ma hA su he na zhes bya ba gsungs te/_bde ba chen po ste rdo rje de nyid kyis so/_/ci 'dra zhe na/_nyi ma lta bu'i 'od 'di la yod pas ra bi ka ra ne na zhes bya ste/_ji ltar nyi ma'i 'od kyis pad+ma'i kha 'byed pa de bzhin du bde ba chen po'i rgyu mthun pa'i 'od zer rnams
[\[199b.4\]]kyis zhes bya bar dgongs so/_/a la la la la ho zhes bya ba la sogs pa ni yang bskyar la blang ste don ni de nyid do/_/glu 'di gnas skabs gnyis pa bstan par bzhed nas/_de nas zhes bya ba la sogs pa gsungs te/_de nas zhes bya ba ni lha mo bzhi bskyed pa'i 'og tu'o/_/
[\[199b.5\]]'dir ni glu tsam gyis zhes bya ba ni glu 'ba' zhig gis bskul bas so/_/ci'i don du zhe na/_rdo rje 'dzin pa chen po ste/_/mgon po bde ba chen po'i phyir ro/_/rdo rje mkha' 'gro ma rnams zhes bya ba ni rdo rje mkha' 'gro ma rnams kyi'o/_/gar zhes bya ba ni de dag gis gar kyang byas pa'o/_/rdo
[\[199b.6\]]rje sems dpa' zhes bya ba ni glu dang gar gyis sad par byas pa'i thig le yongs su gyur pa las skyes pa'i dpal he ru ka gzhag pa ste/_kar+N-i ka'i nyi ma'i dkyil 'khor la phyed krung gis bzhugs su gsol ba'o/_/'di ni blang ba'i gnas skabs so/_/mchod pa'i dus kyi gnas
[\[199b.7\]]skabs gnyis pa bstan pa'i phyir/_'di yis zhes bya ba la sogs pa gsungs te/_'di yis zhes bya ba ni rdo rje'i glu dang gar gyis so/_/sbyor ba'i dngos grub 'gyur ba nyid/_/ces bya ba ni mchod pa'i phan yon no/_/rtag tu gus pa dang ldan pas bsgom pa'i mchog ces bya ba ni
[\[200a\]]
[\[200a.1\]]rgyun mi 'chad pas dus ring po rab tu sbyar zhing bsgom pa'o/_/dus bzhir rab tu sbyor ba yis/_/zhes bya ba ni rnal 'byor dang mchod pa'i dus so/_/gsang ba'i mchod pa bstan pa'i phyir/_rgyan rnams thams cad ces bya ba la sogs pa gsungs te/_bu mo gzhug
[\[200a.2\]]par bya'o zhes bya ba ni lhag ma'o/_/rdo rje'i sku dang /_rdo rje'i gsung dang /_rdo rje'i thugs dag ni sku gsum mchog go/_/de lta bas na sku gsum mchog ster ba ste/_rdo rje sems dpa'o/_/ji ltar zhes bya ba ni ji lta ba bzhin du dngos grub thob par 'gyur ba'o/_/rab tu snang bar byed ces bya ba
[\[200a.3\]]ni rang bzhin 'od kyis so/_/'dir 'da' bar bya ba ma yin pa'i dam tshig gnyis bstan pa'i phyir/_/dbang po gnyis ni zhes bya ba la sogs pa gsungs te/_rdzas zhes bya ba la/_bza'o zhes bya ba ni lhag ma'o/_/sangs rgyas kyi byang chub nyid go 'phang yin te rab tu gnas pa'o/_/
[\[200a.4\]]lhag ma ni 'di nyid kyi bshad pa ste/_nye bar 'tshe ba thams cad dang bral bas na zhi ba ste/_nges par legs pa zhes bya ba'i don to/_/nyan thos dang rang sangs rgyas dag la yang 'di lta bu'i zhi ba yod pas de nyid ces bya ba ni de las khyad par du byed de/_spros pa thams cad dang bral ba'i ye
[\[200a.5\]]shes zhes bya ba'i don to/_/byang chub sems dpa' rnams la yang de lta bu'i ye shes yod mod kyi/_da ni sangs rgyas kyi ye shes kyi bla ma dang bcas pa yin pas de las bye brag tu bya ba'i phyir bla na med pa zhes bya ba gsungs te/_'di las bla mar gyur pa med pas na bla na med pa'o/_/'dir tshigs
[\[200a.6\]]bcad du 'gyur ba zhes bya ba ni ji skad du gsungs pa'i rgyud kyi don bsdu ba'i tshigs su bcad pa'o/_/gzugs rnams zhes bya ba ni lha rnams kyi sku mdog dang dbyibs rnams so/_/phyag rgya zhes bya ba ni phyag rgyas btab pa'o/_/yan lag drug tu dgod pa dang /_rdo rje pad+mo sbyor ba la
[\[200a.7\]]sogs pa'o/_/de bzhin mtshan ma zhes bya ba ni thod pa dang kha T+wAM ga la sogs pa'o/_/rdzas rnams ni dam tshig gi rdzas rnams so/_/bsam gtan zhes bya ba la/_bsam par bya bas na bsam gtan te/_bzlas pa zhes bya ba'i don to/_/bsgom pa zhes bya ba ni dkyil 'khor
[\[200b\]]
[\[200b.1\]]gyi 'khor lo la sogs pa'i ting nge 'dzin to/_/cho ga'i thabs sna tshogs ni las rgyas pa la sogs pa ste/_dman pa'i dngos grub la sogs pa'o/_/bstan pa ni de dag thams cad bshad pa'o/_/'di dag thams cad ci'i phyir byas she na/_lha mo'i zhes bya ba la sogs pa
[\[200b.2\]]gsungs te/_lha mo ni sgyu 'phrul chen mo'o/_/de'i yid la 'dod pa ni thugs su byon pa gang yin pa ste/_de'i phyir bstan pa'o/_/rgyud yongs su 'dzin pa'i phan yon bstan pa'i phyir/_gang gi khyim du zhes bya ba la sogs pa'i tshigs su bcad pa gsungs te/_gang gi khyim ni gang zhig
[\[200b.3\]]gi khyim du'o/_/rgyud ni sgyu 'phrul chen mo zhes grags pa'o/_/rtag tu gnas shing zhes bya ba ni rtag par gnas pa'o/_/'chang ba zhes bya ba ni 'dzin pa'o/_/klog pa ni gus par 'don pa'o/_/rnam pa bsgom pa ni ting nge 'dzin du byed pa'o/_/bgegs ni bgegs rnams so/_/
[\[200b.4\]]rdo rje rnal 'byor ma yang de yin la chen mo yang de dag yin no/_/dgongs pa ni de dag gis yongs su bzung ba'i grub pa'i mtha' ste/_rnal 'byor ma'i rgyud mtha' dag ces bya ba'i don to/_/gsang ba ni de'i snying pa'o/_/de ci zhig ce na/_gsang ba chen po zhes bya ba ste/_rgyud kyi dang
[\[200b.5\]]po ni mchog tu gsang ba zhes gsungs pa la/_mthar ni gsang ba chen po'o zhes bya ba'i rnam grangs gzhan gyis gsungs pa yin te/_sgyu 'phrul chen mo zhes bya bar grags pa'i rgyud do/_/nye bar spyod pa dang bcas pa zhes bya ba la/_bsgrub bya sgrub pa'i thabs kyi cho ga ni nye bar
[\[200b.6\]]spyod pa dang bcas pa'o/_/de dang lhan cig tu 'jug pa ni nye bar spyod pa dang bcas pa ste/_/des stong pa ma yin pa zhes bya ba'i don to/_/rdzogs pa ni de mthar thug pa'o/_/de ltar bdag gis sgyu 'phrul chen mo'i rgyud kyi 'grel pa yon tan ldan byas pas/_yongs su rdzogs pa'i
[\[200b.7\]]ri bong can ltar mdzes pa'i bsod nams thob pa gang yin pas/_/rgyal ba rnams kyi bdag nyid gcig po rdo rje 'dzin pa nyid du bdag gyur nas/_/de yis skye bo rnams kyi sdug bsngal mi bzad ma lus zad pa rnyed par shog_/rin chen 'byung gnas de ni rdzogs pa'i sangs rgyas
[\[201a\]]
[\[201a.1\]]sras bcas rnams kyis nges par byin brlabs pas/_/de yi sku gsung thugs kyi 'jug pa rnams ni nges par 'gro ba rnams la phan phyir yin/_/sgyu 'phrul chen mo zhes bya'i rgyud mchog tshig don rtogs dkar sbyar bas dka' ba gang yin pa'i/_/'grel pa
[\[201a.2\]]yon tan ldan pa 'di ni mu tig phreng ltar skye bo'i snying ni 'gugs byed yin/_/dpal sgyu 'phrul chen mo'i 'grel pa yon tan ldan pa las nges par bstan pa gsum pa'o//_//dpal sgyu 'phrul chen mo'i 'grel pa yon tan ldan pa zhes bya ba slob dpon paN+Di ta chen po
[\[201a.3\]]dpal rin chen 'byung gnas zhi ba'i zhal snga nas mdzad pa rdzogs so//_//paN+Di ta chen po zhi ba bzang po dang /_zhu chen gyi lo tsA ba 'gos lhas btsas kyis bsgyur cing zhus te gtan la phab pa'o//[ {D1624}]@##/_/rgya gar skad du/_ma hA mA yA tA n+t+ra s+ya smr-i ti br-i t+tI ti/_bod skad du/_
[\[201a.4\]]sgyu 'phrul chen mo'i rgyud kyi 'grel pa dran pa zhes bya ba/_bcom ldan 'das 'jig rten dbang phyug la phyag 'tshal lo/_/slob dpon rdo rje can mgon la/_/dngos po kun gyis phyag byas nas/_/chen po sngon 'gro'i sgyu ma'i rgyud/_/bdag gis dran phyir bri bar bya/_/'dir rgyud 'chang ba rnams
[\[201a.5\]]kyis nyan pa po rnams bde blag tu rtogs par bya ba'i phyir dang por rgyud kyi don gyi lus mdor bsdus te rtogs par bya ba'i phyir gsungs pa/_dpal ldan zhes bya ba la sogs pa gsungs pa la/_dpal gyi sgra ni bla na med pa bsod nams dang ye shes kyi tshogs spel ba ste/_de gang la
[\[201a.6\]]yod pa de la de skad ces bya'o/_/rdo rje mkha' 'gro ma zhes bya ba ni rdo rje dbyer mi phyed pa'i sems te/_de nyid mtshan ma dang dmigs pas stong pa mkha' 'gro zhes bya'o/_/mkha' 'gro ma yi 'khor los sgyur/_/zhes bya ba la/_mkha' 'gro ma ni rgyu'i mthar phyin pa ste/_ming gi khyad par gzhan
[\[201a.7\]]byang chub sems dpa' zhes bya'o/_/de rnams kyi tshogs ni 'khor lo ste/_de'i bdag nyid kyis sgyur ba'i ngang tshul gang la yod pa de la de skad ces bya'o/_/yang na mkha' 'gro ma zhes bya ba ni dmigs pa dang bcas pa'i de bzhin gshegs pa'i dbugs dbyung bar gyur pa'o/_/mkha' 'gro ma
[\[201b\]]
[\[201b.1\]]de rnams kyis 'khor los sgyur ba ni dmigs su med pa'i rdo rje 'dzin pa chen po'i dbugs dbyung ba ste/_bcom ldan 'das rdo rje mkha' 'gro'o/_/ye shes lnga dang zhes bya ba ni me long lta bu la sogs pa'i bye brag gis so/_/sku gsum nyid ces bya ba ni sngags dang dbyibs dang chos kyi bdag
[\[201b.2\]]nyid kyis te/_ming gi khyad par gzhan longs spyod dang /_sprul pa dang /_chos kyi sku zhes bya ba yin la/_gang gis ye shes lnga dang sku gsum yin pa de la de skad ces bya ste/_phyag 'tshal lo zhes bya ba dang sbyar ro/_/'gro ba zhes bya ba ni rigs pa la sogs pa rga shi'i mthar thug pa'i sdug
[\[201b.3\]]bsngal gyi phung por son pa'i ngang tshul can gyi sems can gyi khams te/_skyob pa zhes bya ba ni yongs su skyob par byed par mdzad pa'o/_/tshigs su bcad pa phyed snga mas ni bcom ldan 'das kyis bdag gi don phun sum tshogs par bstan pa yin la/_phyed phyi mas ni gzhan gyi don phun sum
[\[201b.4\]]tshogs pa'i thabs gsungs te/_de dag gis bdag dang gzhan don phun sum tshogs pa'i gnas bcom ldan 'das kyis chos kyi sku zhes bstan pa yin no/_/ji snyed ces bya ba la sogs pa la/_gang 'jig rten gyi khams kyi rdul phra rab kyi grangs pas kyang bgrang bar mi nus pa'o/_/
[\[201b.5\]]rdo rje mkha' 'gro ma zhes bya ba ni/_zhing las skyes ma dang /_sngags las skyes ma dang /_lhan cig skyes ma'i rang bzhin can ma rnams so/_/kun du rtog pa'i 'ching gcod pa/_/zhes bya ba ni sems can gyi 'jig rten no/_/mngon par mtho ba dang nges par legs pa'i mtshan nyid can gang
[\[201b.6\]]rnams kyis kun du rtog pa'i 'ching ba bcad pa de rnams la de skad ces bya ste/_bdag dang bdag gir 'dzin pa'i kun du rtog pa'i 'ching ba med par 'gyur ro/_/'jig rten byed pa rab 'jug pa/_/zhes bya ba la 'jig rten ni sems can gyi 'jig rten no/_/de yis zhes bya ba ni mngon par mtho
[\[201b.7\]]ba dang nges par legs pa'i mtshan nyid can te/_der 'jug pa'i ngang tshul gyi rang bzhin gang la yod pa de rnams la de skad ces bya'o/_/'di'i don ni sems can rnams la 'khor ji snyed bskal pa ji lta ba bzhin du 'jig rten dang 'jig rten las 'das pa'i don rdzogs
[\[202a\]]
[\[202a.1\]]par bya ba'i phyir/_de rnams kyis rnam pa sna tshogs kyi gzugs kyis chos ston par 'jug pa'i chos dang longs spyod dang sprul pa'i sku zhes pa yin no/_/de snyed rnams la zhes bya ba la sogs pa la dpag tu med pa'i grangs can rnams la chos dang zang zing dang bla na med pa dang /_
[\[202a.2\]]de kho na nyid rtogs pa'i mchod pa sngon du 'gro bas bsam gyis mi khyab pa'i sngags dang /_phyag rgya dang rnam par thar pa'i sgo las byung ba'i dpag tu med pa'i lus dang ngag dang yid rnams kyis 'dud pa'i mtshan nyid de/_phyag 'tshal zhing bstod pa'o/_/phyag bya ba'i thabs kyis
[\[202a.3\]]dbugs dbyung ba rnam pa gnyis dang /_ye shes lnga dang sku gsum yongs su rdzogs pa'i brjod par bya ba dang /_'og nas byung ba'i rgyud kyi rgyal po ma lus pa'i nus pa rjod par byed pa dang brjod par bya ba dang /_rjod par byed byed pa'i 'grel pa la sogs pa yang bstan pa yin te/_'khor
[\[202a.4\]]ba ji snyed pa'i sems can rnams kyi ngan 'gro las yongs su bskyab pa sngon du 'gro bas mi gnas pa'i mya ngan las 'das pa la rab tu dgod pa 'di ni brjod par bya ba'i dgos pa yin no/_/de nas zhes bya ba'i sgra ni bkra shis pa'i don to/_/de la zhes bya ba ni don 'di dag go/_/'di skad bdag
[\[202a.5\]]gis bya ba ci'i phyir ma smos snyam du sems pa la/_bcom ldan 'das ni mi gnas pa'i mya ngan las 'das pa'o/_/de nyid kyis na rtag tu zhes bya ba la sogs pa gsungs pas/_rnam pa thams cad du yongs su mya ngan las 'das pa ni ma yin no/_/cis te rgyun mi 'chad pa'i bde ba chen po'i
[\[202a.6\]]rang bzhin chos kyi sku'i ming can de ni rnam par rtog pa thams cad 'gags shing /_'phags pa rnams kyis ting nge 'dzin gyi spyod yul du gyur pa dngos po'i rang bzhin ma lus pa dang bral ba ste/_de yod cing skal ba dang ldan pa'i 'gro ba rnams yod par gyur kyang chos ston pa ma yin
[\[202a.7\]]te/_'on kyang gzugs sku rnam pa gnyis kyis yongs su dag pa dang yongs su ma dag pa'i sangs rgyas kyi zhing rnams su chos ston la/_de dag kyang gdul bar bya ba med na 'gal bar 'gyur la/_de'i 'og tu de las thos pa 'dzin cing rtogs pa dang ldan la/_phyin ci ma
[\[202b\]]
[\[202b.1\]]log par ston pa rnams kyis sdud par mdzad pa ci'i phyir yod pa ma yin te/_'dir bden mod kyi gang gi phyir theg pa chen po'i mchog gi rim pa la ni 'khor ba ji snyed par bde ba chen po rgyun mi 'chad pa'i chos kyi sku nyid sngon gyi sngags la sogs pas sbyangs pa'i dbang gis 'bad pa med par phyi
[\[202b.2\]]rol gyi gzugs kyi sku rnam pa gnyis su mdzad nas/_nam mkha'i khams kyi mthas gtugs pa'i sems can gyi khams rnams la ji ltar 'dod pa bzhin du mngon par mtho ba dang /_nges par legs pa'i don rdzogs par mdzad kyi/_rnam pa thams cad du yongs su mya ngan las 'das pa ni
[\[202b.3\]]ma yin no/_/gsungs pa/_sems can rnams kyi don gyi phyir/_/gzhan gyi mthar thug gnas par bya/_/zhes pa ste/_de bas na gang ci yang rung bas sems can rnams la ston pa de dag thams cad kyang sangs rgyas nyid kyi mthu ste/_bya rnams dang ni shing kun dang /_/'od zer dang ni mkha' las
[\[202b.4\]]kyang /_/chos kyi sgra ni rgyun mi 'chad/_/lus can rnams kyis thos par 'gyur/_/zhes gsungs so/_/rdo rje mkha' 'gro ma rnams zhes bya ba la rdo rje ni rnam par mi 'jigs pa'i sems so/_/nam mkha' lta bu nyid kyis na mkha' 'gro ma ste/_de gang rnams la yod pa de la de skad ces bya'o/_/gsang
[\[202b.5\]]ba'i dbang phyug ma zhes bya ba la sku dang gsung dang thugs ni gsang ba ste/_cig car sems can rnams la skal ba ji lta ba bzhin du sku yongs su rdzogs par mdzad pa 'di ni sku'i gsang ba'o/_/'jig rten gyi khams thams cad du gdul bya ji lta ba bzhin du gdul bar mdzad pa'i sgra la sogs pa'i ngag
[\[202b.6\]]brjod pa ni gsung gi gsang ba'o/_/sems can thams cad kyi sems kyi spyod pa g.yo ba rnams lus pa med par yongs su shes pa 'di ni thugs kyi gsang ba ste/_sku dang gsung dang thugs kyi gsang ba bdag dang gzhan gyi don phun sum tshogs pa brnyes pas na de rnams kyi dbang phyug go/_/
[\[202b.7\]]mchog tu zhes bya ba la sogs pa la rnam par mi rtog pas na mchog ste/_rang rig pa'i de kho na nyid gzhan gyi spyod yul ma yin pas na gsang ba'o zhes bya ba'i rgyud ces bya ba ni mchog tu gsang ba 'chad par byed pa'i sgra'i tshogs te/_bshad par bya ba dang bshad par byed pa'i phreng bas sgra'i
[\[203a\]]
[\[203a.1\]]tshogs la yang de skad ces bya ste/_rol snyed ma phrogs pa'i snyan dngags bzhin no/_/gang zhig gis ni zhes bya ba ni gang gis te mchog tu gsang bas so/_/kun zhes bya ba ni ma lus pa'o/_/khyab pa zhes bya ba ni rang nyid lhag par gnas pa'o/_/rgyu dang mi rgyu zhes
[\[203a.2\]]bya ba ni snod dang bcud du bcas pa la'o/_/tshangs pa'i sgo nga zhes bya ba ni tshangs pa'i gnas so/_/skyed par byed ces bya ba ni sangs rgyas mkha' 'gro ma la sogs pa rnams kyi'o/_/tshangs pa zhes bya ba ni dpal he ru ka ste/_sogs pa'i sgras ni nyan thos dang rang sangs rgyas la
[\[203a.3\]]sogs pa gzung ngo /_/bdag nyid che zhes bya ba ni mthu bo che la sogs pa'o/_/de rnams kyis ni zhes bya ba ni rdo rje mkha' 'gro ma rnams so/_/gsang ba chen po zhes bya ba ni spros pa med pa'i de kho na nyid kyis gzhan gyi spyod yul ma yin pa'o/_/'di zhes bya ba ni rdo rje mkha' 'gro'o/_/
[\[203a.4\]]de nyid ni sgyu 'phrul chen mo ste/_gdul bya'i skye bo mos par bya ba'i phyir/_sprul pa thams cad kyis sgyu ma'i bdag nyid kyi phyir ro/_/dbang phyug che ba zhes bya ba la chen bo ste rgyu'i mthar phyin pa'i byang chub sems dpa' rnams la dbang phyug ster bas so/_/sgyu 'phrul chen mo zhes bya ba ni skye bo
[\[203a.5\]]thams cad kyis mngon par mtho ba'i shin tu khyad par du gyur pa'i sgyu ma yin pas so/_/drag chen mo zhes bya ba ni bstan pa thams cad la mngon par ma dad pa'i sgyu ma brlag par mdzad pa'i phyir ro/_/'byung ba yang dag sdud mdzad ma/_/zhes bya ba la 'byung ba ni rgyu ba dang mi rgyu ba
[\[203a.6\]]rnams te/_de rnams kyis sdud pa ni bdag gi rgyud dang gnyis su med pa'i bde ba chen po bla na med pa'i rang bzhin du de dag med par byed pa'i ngang tshul gang la yod pa de la de skad ces bya'o/_/gang gis zhes bya ba ni gang gis te sgyu 'phrul chen mos khyab pa'o/_/'di zhes bya ba ni
[\[203a.7\]]mdun na yod pa rnams so/_/kun zhes bya ba ni yul dang dus dang rang bzhin gyis bskal pa rnams so/_/rgyu dang mi rgyu zhes bya ba la sogs pa ni/_rten dang brten pa'i rang bzhin ma lus pa rnams te/_de dag gis ni ma khyab pa dang gzhan gyis khyab pa dgag pa mdzad pa yin no/_/
[\[203b\]]
[\[203b.1\]]de yang bdag gis thams cad la ni khyab ces gsungs pas so/_/des ni de nas zhes bya ba la sogs pa la sgyu 'phrul chen mo de nyid kyis yang phyi nang gi dngos po rnams bla na med pa'i bde ba chen po'i rang bzhin nyid kyis bsdus pa ste/_rang gi rang bzhin len par byed do/_/de ltar
[\[203b.2\]]rang bzhin nyid rang bzhin med par bshad de/_'di dag lhan cig skyes pa'i rang bzhin no zhes gsungs pas so/_/'jig rten gsum po yang spro'o zhes bya ba ni sgyu 'phrul chen mo'i rang bzhin gyis rnam par dag pa de bzhin nyid kyi bdag nyid de las/_las dang nyon mongs pa
[\[203b.3\]]las byung ba srid pa gsum po la skyes pas so/_/de yang gsungs pa khams gsum bskyed pa'i rgyu nyid du nyer 'gro zhes bya'o/_/gsang ba rnams kyis zhes bya ba ni khams gsum po rnams 'ba' zhig gir ma zad kyi/_zag pa med pa'i zhing las skyes ma dang sngags las skyes ma la
[\[203b.4\]]sogs pa rnams kyis yang ngo /_/de dag gis ni chos thams cad gzhan gyi rgyud las byung ba dang /_rgyu med pa las byung ba dag zlog pa yin no/_/ma zhes bya ba ni bskyed ma'o/_/'di zhes bya ba ni bstan ma thag pa'o/_/sgyu ma'i bdag ces bya ba ni sgyu 'phrul chen mo'o/_/rnam par grags
[\[203b.5\]]zhes bya ba ni thams cad kyi bskyed ma zhes shin tu grags pa'o/_/'jig rten gsum bsgrub ces bya ba ni rang gis khyab pa'i rgyu'i rang bzhin gyis spyod yul ma yin pa de nyid kyis khams gsum po rnams mthar mdzad pa'i phyir ro/_/rig ma zhes bya ba tshul de ltar rig pa yod pas
[\[203b.6\]]so/_/'dod pa thams cad rab ster bas/_/zhes bya ba ni phun sum tshogs pa thams cad ster ba'i phyir ro/_/gang zhig rnam par shes tsam gyis/_/zhes bya ba ni spro ba dang bsdu ba'i bsgoms pas rang gi rgyud dang dbyer med par yongs su shes pas so/_/sgrub pa'i dbang
[\[203b.7\]]phyug ces bya ba ni sgrub pa po rnams kyi rgyud la dbang du gyur pa thams cad rdzogs par mdzad pa'i phyir ro/_/rig pa zhes bya ba ni yang sgyu 'phrul chen mo de nyid do/_/lha dang gnod sbyin zhes bya ba la sogs pa'i don lha la sogs pa thams cad rang gi gnas nas 'ongs nas sgrub pa po rnams la
[\[204a\]]
[\[204a.1\]]mchog tu gus pas yang dag par mchod de bka' lung nod ba'i don du nye bar gnas pa ni 'grub ces bya ba yin no/_/dbang du 'du 'gyur zhes bya ba ni dbang du 'gyur ba'o/_/chu las skyes pa zhes bya ba ni chu srin la sogs pa'o/_/thang las skyes zhes bya ba ni stag la sogs
[\[204a.2\]]pa'o/_/rnal 'byor ma rnams zhes bya ba ni zhing las skyes ma dang sngags las skyes ma dang lhan cig skyes ma'i rang bzhin can rnams so/_/sbyor ba'i ma zhes bya ba ni lung dang rtogs pa bskyed ma yin pas so/_/khams gsum zhes bya ba ni rten dang brten pa ma lus pa rnams so/_/'grub par
[\[204a.3\]]'gyur zhes bya ba ni bla na med pa'i de bzhin nyid kyi tshul gcig gis so/_/ma lus zhes bya ba ni nyan thos dang rang sangs rgyas kyi gzugs rnams kyis so/_/lus pa med ces bya ba ni byang chub sems dpa' kun gyi bdag nyid kyis so/_/kun gyis zhes bya ba ni de bzhin gshegs pa thams cad kyi bdag nyid
[\[204a.4\]]kyis so/_/sgyu mas rnam rol pa zhes bya ba ni de bzhin gshegs pa rnams kyi sprul pa'i rnam pa thams cad kyi sgyu mas 'jig rten gyi khams thams cad du sgra skad sna tshogs kyis chos ston pas 'gro ba rnams rjes su gzung bar bya ba'i phyir sngags pa rnams gar mdzad pa gang yin pa'o/_/
[\[204a.5\]]phrogs nas zhes bya ba la sogs pa ni slob ma rnams la mchog tu gsang ba'i dbang bskur ba'i phyir/_lha la sogs pa'i bu mo bkug cing drangs pa'o/_/sangs rgyas kun gyis zhes bya ba ni de bzhin gshegs pa thams cad kyi rang gi btsun mor bya ba'o/_/bu mo spyod ces bya ba ni sems can
[\[204a.6\]]thams cad la bla mas slob dpon dang /_rnal 'byor ma rnams dang lhan cig tu mchog tu dga' ba'i dbang bskur ba'i phyir gzhan gyis longs ma spyad pa'i bu mo dang gnas dang dus kyi khyad par du byas pa'i de bzhin gshegs pa thams cad dbyer med pa'i bde ba chen por tshul gcig pa'i
[\[204a.7\]]mtshon pa mngon du byed cing bskyed la mthe bong dang mi theg pas zhes bya ba la sogs pas gsang ba'i dbang bskur ba rdzogs par bya'o/_/'di'i bya ba gsungs pa/_rnal 'byor dbang phyug ces bya ba la sogs pa la rnal 'byor ni nges par legs pa'o/_/dbang phyug ni mngon par mtho
[\[204b\]]
[\[204b.1\]]ba'i mtshan nyid de de'i skal pa can du byed pa'i ngang tshul gang la yod pa de la de skad ces bya'o/_/rig pa zhes bya ba ni spros pa kun gyis stong pa'i rang bzhin no/_/de bzhin zhes bya ba ni phyi dang nang gi phyin ci log dang bral ba'i rang bzhin yin pas so/_/mig 'phrul byed ces bya ba ni gdul
[\[204b.2\]]bya'i skye bo rnams mos par bya ba'i phyir mig 'phrul dang 'dra bar sprul pa sna tshogs byed par 'dod pa'i rang bzhin gang la yod pa de la de skad ces bya'o/_/rmongs pa dang ni zhes bya ba la sogs pa ni bla ma dang dam tshig dang sems can rnams la 'tshe ba rnams rmongs pas na/_dgug
[\[204b.3\]]pa'i las mthar thug pa las yi ge dang zhes bya ba la sogs pa 'og nas 'byung ba'i tshul du bya'o/_/nam mkhar 'gro ma zhes bya ba ni ral gri la sogs pa rig pa 'dzin pa'i dngos grub po/_/gzhan gyi grong zhes bya ba ni man ngag ji lta ba bzhin goms pa'i stobs kyis rang gi lus las
[\[204b.4\]]rnam par shes pa phyung ste/_rnam pa dang bral ba gzhan gyi lus rab tu gzhug pa'o/_/sogs pa'i sgras ni gang du 'pho ba gzung ngo /_/mi snang ba zhes bya ba ni skye bo thams cad kyi dbang po las 'das pa'o/_/zhe 'gras pa zhes bya ba ni dkon mchog gsum la sogs pa la sdang ba
[\[204b.5\]]rnams phan tshun du mi mdza' bar bya'o/_/rmugs pa nyid ces bya ba ni lkugs pa'o/_/sa 'og 'gro zhes bya ba ni rdo rje sa 'og las bstan pa'i gnas rnams su'o/_/rig 'dzin 'khor los sgyur zhes bya ba ni bcos ma ma yin pa'i gser la sogs pa'i 'khor los sgyur ba'o/_/
[\[204b.6\]]rnal 'byor sgyu ma'i rig pas ni/_/zhes bya ba la rnal 'byor ni thabs dang shes rab kyi rang bzhin no/_/sgyu ma ni sku'o/_/rig pa ni chos thams cad gcig gi bdag nyid kyi rang rig pas so/_/yi ge zhes bya ba ni 'og nas 'byung ba'i khe la sogs pa'am gzhan gyis kyang ngo /_/
[\[204b.7\]]sngags kyi gzugs zhes bya ba la yid skyob par byed pas na sngags te/_de'i gzugs kyis ji skad bshad pa'i gnas rnams su dgod pa dang 'og nas 'byung ba'i kha dog dang nyams dang zhal gyi bdag nyid can gyi gzugs so/_/rnal 'byor pa ni zhes bya ba ni bsgom pa la
[\[205a\]]
[\[205a.1\]]mngon par dga' ba rnams so/_/rnam par byed ces bya ba ni rnam pa sna tshogs pa'i las rnams rdzogs par mdzad pa'o/_/ci ste mu stegs can la yang 'di yod pa nyid do zhe na/_rgyal ba'i sras la snying rjes so/_/zhes bya ba ni bye brag go/_/gzhan dag na re/_
[\[205a.2\]]rnal 'byor rig pa'i yi ge ni/_/zhes bya ba la rnal 'byor pa ni bcom ldan 'das rdo rje mkha' 'gro'o/_/sgyu ma ni sgyu 'phrul chen mo ste de nyid rig pa'i bdag nyid can no/_/yi ge zhes bya ba la chos thams cad rang bzhin gyis mi 'gyur bas na yi ge ste bde ba chen po'o/_/sngags
[\[205a.3\]]kyi gzugs zhes bya ba la shes pas na man te shes rab po/_/skyob pas na tra ste snying rje'o/_/de'i bdag nyid can gzugs so/_/rnal 'byor pa ni zhes bya ba ni bsod nams dang ye shes kyis gzhan gyi don la sbyor ba'i ngang tshul gang la yod pa de la de skad ces bya'o/_/rnam par byed
[\[205a.4\]]ces bya ba ni rmongs pa la sogs pa rnam pa sna tshogs pa ste/_las bco lnga po rnams byed pa'o/_/bklags pa dang ni zhes bya ba la sogs pa ni thos pa dang bsams pa dang bsgoms pa'i shes rab rnams so/_/ting nge 'dzin gyis zhes bya ba ni sems rtse gcig pas so/_/bklags
[\[205a.5\]]pas zhes bya ba la sogs pa ni sdig pa dang bral ba rnams kyis bklags pa ste/_thos pa dang bsams pa dang bsgoms pa rnams la goms pas 'grub pa'o/_/rig pa zhes bya ba ni mkhyen pa'o/_/rig pa'i dngos grub ces bya ba ni chos dang longs spyod dang sprul pa'i bdag nyid can gyi
[\[205a.6\]]dngos grub bskyed par mdzad pa'o/_/byed par 'gyur zhes bya ba ni gzhan dag la yang lam 'di nyid bstan pas phyag rgya chen po'i dngos grub la sbyor bar mdzad pas so/_/bsnyen gnas med ces bya ba ni brtul zhugs kyi spyod pa med pas so/_/dka' thub med ces bya ba ni ji skad du bstan pa'i
[\[205a.7\]]phyag rgya bkag pa med pas so/_/dka' spyod med ces bya ba ni skra 'bal ba la sogs pa med pas so/_/smyung ba med ces bya ba ni tshes brgyad la sogs pa rnams su zas spong ba med pas so/_/sdom pa med ces bya ba ni ji skad bshad pa'i bsgom pa ma gtogs par lus dang ngag dang sems
[\[205b\]]
[\[205b.1\]]kyi bya ba med pa'o/_/dga' dang zhes bya ba ni 'dod pa'i yon tan lnga las skyes pa'i tshim pa'o/_/bde bas zhes bya ba ni nang gi bdag nyid kyi bde bas yongs su gang bas so/_/shes rab kyis zhes bya ba ni shes rab dang thabs rnam par dag pa'i lha rnams kyis so/_/sogs pa'i sgras ni 'di
[\[205b.2\]]mchod pa dang smon lam la sogs pa bla na med pa'i sgom pas 'grub par 'gyur ro/_/lte ba zhes bya ba ni pad+ma'i lte ba ste/_de'i dbus gnas zhes bya ba ni rtag tu gsal zhing 'bar ba'i tshul gyis so/_/dpa' bo zhes bya ba ni bag chags dang bcas pa'i nyon mongs pa'i dgra las rgyal bas so/_
[\[205b.3\]]ge sar gsang ba'i spyod yul zhes bya ba la sogs pa ge sar gyi ming gi rnam grangs gzhan sna'i rtse mo zhes bya'o/_/gsang ba ni sbas pa ste de'i spyod yul gyi cha byad can gang yin pa de la de skad ces bya'o/_/gzhan gyis rig par bya ba ma yin pa'o/_/gdul bya'i skye bo rnams mos par bya ba'i
[\[205b.4\]]phyir 'og nas 'byung ba'i lha rnams kyi rnam par dag pa spros pa med pa'i rang bzhin yin na'ang rnam pa lngar spros pa'i bdag nyid kyis shes par bya ba gsungs pa/_sems dang zhes bya ba la sogs pa ste/_rtog pa thams cad dang bral zhing rang bzhin gyis 'od gsal ba'i chos kyi dbyings
[\[205b.5\]]bla ma'i yang bla mar ye shes kyi khyad par can bskyed pas me long lta bu'i ye shes kyi rang bzhin gyi sems so/_/sems dpa' zhes bya ba ni de tsam gyi sems can thams cad kun du gnas pas na/_mnyam pa nyid kyi ye shes kyi bdag nyid can ni sems dpa'o/_/bsam pa'i gzugs
[\[205b.6\]]zhes bya ba ni/_bdag dang sems can dang bral ba'i sems tsam yin pas so sor rtog pa'i ye shes kyi mtshan nyid ni sems kyi gzugs so/_/ye shes zhes bya ba ni rnam par rtog pa thams cad kyis bdag nyid 'gags kyang sngon gyi 'phen shugs kyis yid bzhin gyi nor bu rin po che ltar
[\[205b.7\]]'khor ba ji srid kyi bar du sems can rnams kyi 'jig rten dang 'jig rten las 'das pa'i don ma lus par phun sum tshogs par mdzad pas na bya ba grub ba'i ye shes kyi bdag nyid ni ye shes so/_/shes bya'i rang bzhin zhes bya ba la rang bzhin gyis dri ma med cing rnam par dag pa'i rang bzhin gang yin pa de
[\[206a\]]
[\[206a.1\]]la de skad ces bya'o/_/rnam pa thams cad du bsam du med pa'i rnam par dag pa 'dzin par byed pa'i chos kyi dbyings kyi ye shes kyi bdag nyid kyi shes bya'i rang bzhin zhes bya bar dgongs so/_/de ltar gyur ba'i ye shes lnga po sku gsum gyi rang bzhin du bstan pa'i phyir de ni
[\[206a.2\]]bdag gis zhes bya ba la sogs pa gsungs te/_gong du gsungs pa'i ye shes lnga po rnams kyi nang na me long lta bu dang mnyam pa nyid dang /_shin tu rnam par dag pa chos kyi dbyings kyi rang bzhin rnams ni nyan thos dang rang sangs rgyas thams cad dang byang chub sems dpa' rnams la ring du gyur
[\[206a.3\]]cing 'jug par dka' la shin tu rnam par dag pa'i mthar phyin pa gzhan gyis myong ba ma yin pa'i bdag nyid can yin pas zab mo ste chos kyi sku'o/_/sangs rgyas zhes bya ba ni byang chub sems dpa' la sogs pa'i thun mong du gyur pa'i so sor rtog pa'i ye shes kyi bdag nyid mtshan dang dpe
[\[206a.4\]]byad kyis brgyan pa'i bdag nyid can yin pas longs spyod rdzogs pa ste sangs rgyas so/_/bstan pa zhes bya ba ni gdul bya rnams sdig pa mi dge ba rnams las rjes su skyob pa sngon du 'gro bas mngon par mtho ba dang nges par legs pa'i don phun sum tshogs pa la dgod pas na bya ba nan tan
[\[206a.5\]]gyi ye shes ni dbyings kyi bdag nyid de sprul pa'i sku'i rang bzhin no/_/de yang /_sngags dang dbyings dang chos bdag nyid/_/sbyor ba rnam gsum gyis shes te/_/ye shes rnam pa gsum gyis ni/_/srid pa'i nyes pas gos mi 'gyur/_/zhes gsungs pas so/_/A li kA li zhes bya ba ni
[\[206a.6\]]dbyangs dang gsal byed rnams so/_/mnyam pa zhes bya ba ni 'khor lo bzhi'i ngos rnams su/_hUM gi skud pas mnyam par 'dud pa'o/_/ri mo zhes bya ba ni oM gyi gzugs can gyi shes rab ste/_lte ba sprul pa'i 'khor lo drug cu rtsa bzhi'o/_/sbyar ba ni ldan par bya ba'o/_/ri mo'i
[\[206a.7\]]steng du zhes bya ba ni steng du bltas pa'o/_/'bar na zhes bya ba ni 'og tu rlung dang me'i dkyil 'khor dag gis sbar ba'o/_/'og tu 'bar zhes bya ba ni mgo bor bde ba chen po'i 'khor lo 'dab ma sum cu rtsa gnyis nas kha 'og tu bltas nas 'bab pa'o/_/byed ces bya ba ni mi shigs pa'i
[\[206b\]]
[\[206b.1\]]rang bzhin no/_/ji ltar 'bab ce na khu ba'i tshul gyis so/_/bdud rtsi zhes bya ba ni gang gis sems can rnams 'ching bar mi 'gyur ba de ni bdud rtsi ste/_rnam par shes pa sngon du 'gro ba byang chub kyi sems so/_/'dis ni sngags kyi sku bstan pa yin no/_/yang na A li kA li zhes
[\[206b.2\]]bya ba ni/_/mdzes ma dang /_ro bcud ma'o/_/mnyam byas zhes bya ba ni mtshungs par ro/_/ri mo zhes bya ba ni kun bskyod ma'o/_/de la zhes bya ba ni de ru'o/_/sbyar bar bya zhes bya ba ni dbus su yang dag par ldan par bya ba'o/_/'bar ba ni gsal ba'o/_/ri mo'i steng zhes bya ba ni
[\[206b.3\]]steng du kha bltas pa'o/_/ni zhes bya ba ni de nas so/_/'og tu zhes bya ba ni 'og tu kha bltas pa ste rdo rje'o/_/'bab pa ni yang dag par bskyed pa ste phung po dang khams dang skye mched rnams bde ba chen po'i ngang tshul gyis yang dag par bskyed pa'o/_/byed pa zhes bya ba ni rgyu ste gzhan dag na
[\[206b.4\]]ni rgyur mi rung ba'i phyir ro/_de yang gsungs pa/_nga las 'gro ba thams cad 'byung /_/sa gsum po yang nga las skyes/_/zhes gsungs pas so/_/khu ba'i tshul gyis zhes bya ba ni/_/bdud rtsi ste/_byang chub kyi sems kyi rang bzhin gyis so/_/bdud rtsi zhes bya ba ni 'chi ba med pa'i
[\[206b.5\]]phyir ro/_/thigs pa'i gzugs zhes bya ba ni chung ngu dang 'bring po dang chen po'i yang chen po'i dbye bas so/_/bla na med pa'i bde ba chen po'i rang bzhin can no/_/gang gang zhes bya ba la sogs pa la dngos po gang dang dbang po'i shes pa'i spyod yul du gyur pa de dang /_de'i rang bzhin
[\[206b.6\]]gyis spros pa med pa nyid do/_/mchog tu zhes bya ba la sogs pa la mchog kyang yin la gyur pa yang yin pas mchog gyur de shes rab bo/_/phan pa ni snying rje'o/_/de dag gi rnal 'byor ni sbyor ba ste des sa/_/sangs rgyas rang bzhin zhes bya ba ni rtog pa skye ba'i bdag nyid do/_/thams cad
[\[206b.7\]]ces bya ba ni ma lus pa'o/_/'gyur zhes bya ba ni bsgom par bya ba'o/_/des ni chos kyi sku bstan pa'o/_/dam tshig chen po'i dngos grub ces bya ba la chen po ni ting nge 'dzin brnyes pas so/_/dam tshig ni phyin ci log gi rtog pa rab tu 'joms pa'i thabs te de'i dngos grub po/_/ril
[\[207a\]]
[\[207a.1\]]bu chen po zhes bya ba la sogs pa la don chen po la sbyor bas na chen po ste/_chen po yang yin la ril bu yang yin pas na ril bu chen po ste/_de'i sgrub pa ni tshes brgyad ces bya ba 'og nas 'byung ba'i cho ga'o/_/sgyu 'phrul chen mo rab sbyor ba/_/zhes bya ba ni/_
[\[207a.2\]]dam tshig dang sdom pa la sogs pa shes pa'i las kyi phyag rgya sgyu 'phrul chen mo'i rnam par bskyed pa ste/_de bzhin gshegs pa thams cad bzhugs pa sngon du 'gro ba'i byang chub kyi sems las der rab tu sbyor ba'o/_/sbyor ba ni shes rab dang thabs kyi snyoms par 'jug pa'o/_/
[\[207a.3\]]sam zhes bya ba ni bde ba ste/_pa ra zhes bya ba ni bla na med pa'o/_/byed ces bya ba ni las kyi phyag rgya'i mgo bo bla ma'i brla steng du bzhag la pad+ma dang /_rdo rje byin gyis brlabs pa sngon du 'gro bas de bzhin gshegs pa thams cad bsten pa'i blos slob ma gsang ba'i nye bar spyod
[\[207a.4\]]pa byin gyis brlabs te/_dga' ba la sogs pa rab tu dbye ba sngon du bya'o zhes bya ba'i don to/_/mchod pa lnga zhes bya ba ni me tog la sogs pa rnams so/_/'dod pa'i yon tan lnga zhes bya ba ni gzugs la sogs pa'o/_/sgrub pa'i dbang po zhes bya ba ni sgrub pa po'i mchog gi dbang
[\[207a.5\]]bskur ba'i dus su thams cad nges par bya'o/_/dngos grub ces bya ba ni chos thams cad dbyer med pa'i de bzhin gshegs par bskyed pa'o/_/shin tu rtag pa zhes bya ba ni kun brtags pa'i rnam pa thams cad stong pa nyid kyi rab tu gnas pa'i phyir ro/_/gang zhig ces bya ba la sogs pa
[\[207a.6\]]ni gong du bstan pa'i ye shes kyis so/_/lha'i gnas zhes bya ba ni nye bar mtshon pa ste/_khams gsum po rnams su yang ngo /_/'phro zhes bya ba ni bde ba chen po'i rang bzhin gyis rtogs pa'o/_/de ni bdag gis zhes bya ba la sogs pa la/_bshad par bya zhes bya ba ni rab tu bstan par bya ba'o/_/bden pa zhes bya ba ni
[\[207a.7\]]'di las mchog tu gyur pa'i rgyud gzhan med pa'o/_/rgyu 'phrul chen mo zhes bya ba la chen mo ni 'byung ba dang /_'byung ba las gyur pa'i spros pa rnams te de dag sgyu ma'i rang bzhin can yin pas so/_/'jig rten gsum sgrub ces bya ba la 'jig rten gsum gyi chos thams cad yang
[\[207b\]]
[\[207b.1\]]dag pa ji lta ba bzhin du bsgrub pa'o/_/rnal 'byor chen mo zhes bya ba la chen mo ni gzhan gyi don bsod nams dang /_ye shes te der sbyor ba'i ngang tshul gang la yod pa de la de skad ces bya'o/_/bzang po zhes bya ba ni bde ba chen po ste gsal ba'i phyir ro/_/yi ge zhes bya ba ni a nas ha'i mthar
[\[207b.2\]]thug pa ste/_'di don dam pa ni nyi ma'i dkyil 'khor la thig le dkar po lnga la lha thams cad gzhug pa sngon du 'gro bas 'byung ba bzhi rnam par dag pa'i phyogs bzhi'i thig le las byung ba'i lha mo bzhir bskyed de/_de nas de rnams kyi glus bskul ba'i mthar dbus kyi thig le las
[\[207b.3\]]byung ba'i hUM gis rdo rje mkha' 'gro bskyed pa yin no/_/phreng ba rnams zhes bya ba la/_'dir man ngag ni bcom ldan 'das kyi thugs kar zla ba dang /_nyi ma kha sbyar ba'i dbus su dbyangs dang gsal byed kyis rnam par brgyan pa ste/_de yang sbrul 'khyil ba lta bu'i thig le'i phreng ba phyed dang
[\[207b.4\]]bcas pa'i bdun gyis bskor bar bsams la/_yi ge gsum gyi sgra yis rlung steng du dbyung zhing gzhug la gnas pas ni rlung phra mo'i thig le'i dbus su gnas par bya'o/_/gang zhig ces bya ba la sogs pa la sgom pa gang gis rten dang brten pa'i rang bzhin
[\[207b.5\]]gyis khams gsum po ma lus pa rnams kyi chos kyi dbyings kyi rang bzhin gyis rdzogs par mdzad pa'o/_/'dod pa thams cad ces bya ba la sogs pa la 'dir rigs lnga'i 'dod pa lnga la nye bar longs spyod pas kyang goms pa dang ldan pa rnams kyis 'grub par 'gyur ro/_/rol pa zhes
[\[207b.6\]]bya ba ni rtse ba'o/_/rnal 'byor pa chen mo zhes bya ba ni bdag dang gzhan gyi don chen po sbyor ba gang la yod pa'o/_/rnal 'byor ma rnams zhes bya ba ni zhing skyes ma dang sngags skyes ma dang lhan cig skyes ma ste/_/de rnams kun dang lhan cig tu chos thos pa sngon du 'gro bas de bzhin gshegs
[\[207b.7\]]pa'i bde ba bla na med pa la rol pa ste rtse ba'o/_/rnal 'byor bdag nyid ces bya ba ni/_gcig tu grub pa sgyu 'phrul chen mo la sbyor ba'o/_/rnam pa sna tshogs gzugs su zhes bya ba ni sprul pa rnam pa sna tshogs kyi gzugs kyis so/_/dngos grub chen po zhes bya ba la sogs pa ni sems can
[\[208a\]]
[\[208a.1\]]thams cad la chos ston pa sngon du 'gro ba'i de bzhin gshegs pa'i dngos grub bla na med pa rab tu ster ba'o/_/bcud len zhes bya ba la sogs pa la 'di dag ni nye bar mtshon pa tsam ste/_gzhan yang dman pa'i dngos grub phra mo rnams sems can thams cad ji
[\[208a.2\]]ltar 'dod pa bzhin mngon par mtho ba dang nges par legs pa rab tu sogs pa'o/_/de yang phyag rgya chen po'i dngos grub thob na sngags dang sman gyi rab tu sbyor bas sems can kun la bde ba ster ba'o/_/gar ni thugs rjes bsams bzhin mdzad/_/ces bya ba ni bsdus pa'i tshigs
[\[208a.3\]]su bcad pa'o/_/khu ba dgug dang zhes bya ba ni/_lha'i rnal 'byor sngon du 'gro bas yi ge khe dang zhes bya ba 'og nas 'byung ba bzhin du bya'o/_/chang zhes bya ba ni rta'i rnam pa'i zhal zhes bya ba la sogs pa 'og nas 'byung ba bzhin du shes par bya'o/_/gong bu dgug pa zhes bya ba
[\[208a.4\]]la yang sbyor ba rnam pa gsum zhes bya ba la sogs pa 'og nas 'byung ba bzhin du bya'o/_/sha chen bo ni zhes bya ba ni skye ba bdun pa la sogs pa kha na ma thob med pa'i sha cho ga bzhin du dgug pa sngon du 'gro bas shin tu mnyam par bzhag cing mdzes pa rnams dang lhan cig tu gtor ma
[\[208a.5\]]sngon du 'gro bas ro 'dzin pas spyad par byas nas sgyu 'phrul chen po'i sbyor bas zos pa tsam gyis mi snang ba la sogs pa'i dngos grub tu 'gyur ro/_/dngos grub dman pa rnams kyi tshe dang dngos grub la sogs pa gsungs pa/_tshe ring zhes bya ba la sogs pa ste/_de yang de'i tshe ni 'phel
[\[208a.6\]]bar 'gyur te zhes bya ba la sogs pa gsungs so/_/brtson 'grus chen po zhes bya ba ni sems can thams cad la phan 'dogs pa'i phyir 'khor ba ji srid kyi bar du smon lam 'dzin pa'o/_/gzi brjid che zhes bya ba ni/_sems can rnams la phan gdags pa'i phyir bdag nyid gzi brjid can du
[\[208a.7\]]byed pa'o/_/stobs che zhes bya ba gdul bya rnams mos par bya ba'i phyir sred med kyi bu'i stobs pas kyang lhag pa'i stobs byed pa'o/_/mig gi mngon par shes pa ma gtogs par phra ba dang rags pa dang thag nye ba dang rgyang ring ba'i dngos po rnams shes par bya bar nus pa'i phyir gsungs
[\[208b\]]
[\[208b.1\]]pa/_lha'i mig dang zhes bya ba gsungs so/_/rdzu 'phrul ma gtogs par sems can thams cad yang dag par 'dun par mi 'gyur bar gsungs pa rdzu 'phrul dang ldan zhes bya ba ste/_de dag gis ni dbus na gnas pa ma smos pa'i lha'i rna ba dang sngon gyi gnas rjes su dran pa dang /_
[\[208b.2\]]gzhan gyi sems shes pa dang /_zag pa zad pa'i mngon par shes pa rnams kyang gzung bar shes par bya'o/_bdud rtsi btung bas gdul ba'i dbang du byas te gsungs pa/_/zla ba 'thung ba zhes bya ba la sogs pa la/_lha la sogs pa'i bdud rtsi bkug ste/_sems can rnams dang lhan
[\[208b.3\]]cig tu nyin re zhing btung pa'o/_/pra ti ha r+ya zhes bya ba la pra ti ni so so'o/_/ha r+ya ni sems can rnams kyi yid 'phrog pa ste/_sprul pa sna tshogs kyi rdzu 'phrul gyis 'dun par byed pa'o/_/blta bas mi ngoms pa'i lus zhes bya ba ni lus skye bo thams cad kyis mthong na kun du tshim par
[\[208b.4\]]byed pa'o/_/rang gi gzugs ni yongs brjes shing /_/zhes bya ba ni bsams pa tsam gyis 'dod pa'i gzugs 'dzin par 'gyur ro/_/bklags pas 'grub ces bya ba ni/_sdig pa dang bral ba rnams kyis bklags pa tsam gyis myur du dngos grub rdzogs par byed pa'o/_/don
[\[208b.5\]]yod pa zhes bya ba ni de bzhin gshegs pa thams cad kyi bla na med pa'i 'bras bu dang bcas pa'o/_/rig ma'i dbang phyug ces bya ba ni gzugs yongs su brje ba la sogs pa'i rig pa thams cad kyi gtso mo sta sgyu 'phrul chen mo ste zhes bya ba'i ming can no/_/nga'i zhes bya ba la
[\[208b.6\]]sogs pa la nga ni thams cad gzigs pa'i rdo rje mkha' 'gro ste/_de'i rig pa dang mnyam pa yang med na lhag pa lta ci smos/_/rgyud rnams kun du zhes bya ba la sogs pa la/_don lhag par rtogs pa'i sgra'i gzhung gi tshogs ni lung ngo /_/khrod la ni sangs rgyas mkha'
[\[208b.7\]]'gro ma'o/_/mdzes ma zhes bya ba ni sngags rgyud thams cad 'dzin pa'i skal pa yod pas so/_/bshad pa ni bshad pa'o/_/rnal 'byor ma'i dbang phyug ma zhes bya ba la sogs pa thabs dang shes rab dag la dbang phyug tu gyur pa ni rig pa yang yin la chen po yang yin pas
[\[209a\]]
[\[209a.1\]]rig pa chen po ste rang rig pa'i bdag nyid kyis so/_/de'i dngos grub kyi mtshan ma ni rgyu ste gzhung gang gis de nges par bstan pa de la de skad ces bya'o/_/dang po ni gnyis pa la ltos pa'o/_/sgyu 'phrul chen mo'i rgyud kyi 'grel pa dran pa zhes bya ba las le'u dang
[\[209a.2\]]po'i bshad pa'o//_//de nas zhes bya ba ni/_dang po bshad pa'i 'og tu'o/_/rnal 'byor ma'i dbang phyug chen mo zhes bya ba ni/_bdag dang gzhan gyi don nus pa'i sbyor ba la dbang bsgyur bas de la de skad ces bya'o/_/gsang ba zhes bya ba ni sku dang gsung dang thugs so/_/
[\[209a.3\]]yi ge ni oM dang AHdang hUM ngo /_/bzang po zhes bya ba la sogs pa la/_bzang po ni rnam pa bzhi ste/_de la bdag gi bzang po ni bde ba chen po'i rang bzhin no/_/gzhan gyi bzang po ni/_de'i rang bzhin gyis sems can thams cad kyi rgyud la lhag par gnas pa'o/_/dus kyi bzang po ni dus
[\[209a.4\]]gsum du rnam par mi 'jigs pa'o/_/ye shes kyi bzang po ni rnam par mi rtog bzhin du sems dang sems las byung ba thams cad yongs su mkhyen pa'o/_/rab tu bshad par bya zhes bya ba ni khyad par du bstan par bya ba'o/_/sbyor ba'i 'bras bu rab ster ba/_/zhes bya ba ni/_sbyor
[\[209a.5\]]ba ni shes rab dang thabs kyi bdag nyid de dngos grub po/_/de nyid kyi 'bras bu ste de ster ba'o/_/gang zhig ces bya ba la sogs pa ni gsang ba'i yi ge bsam pa'o/_/rnal 'byor ma zhes bya ba ni zhing skyes ma dang sngags skyes ma dang lhan cig skyes ma'i rang bzhin no/_/mchog ster zhes bya ba ni
[\[209a.6\]]mngon par 'dod pa'i don ster ba'o/_/dang po'i yi ge sbyor ba yis/_/zhes bya ba ni sngags thams cad kyi dang por gyur pa ni/_oM ste yi ge oM brjod pas sna sgo'i dbugs dbyung bar bya'o/_/brgyad kyi mtha' zhes bya ba ni sde tshan gyi tha ma ha ste/_de dang u bya ba'i ring po dang thig
[\[209a.7\]]ler zhes bya ba thig le'i sgra dang lhan cig tu ste/_yi ge hUM gi rlung snying gar gnas par bya'o/_/dbugs rngub ces bya ba ni man ngag gi yi ge AHsa rlung nang du gzhug par bya'o/_/rnal 'byor pa zhes bya ba ni sgom pa la mngon par dga' ba'o/_/dngos dang dngos med rnam spangs pa/_/
[\[209b\]]
[\[209b.1\]]zhes pa la kun brtags pa'i rang bzhin thams cad ni dngos po dang dngos med pa ste de dang bral bar bsgom pa'o/_/de yang gsungs pa/_rlung gi phreng ba gang yin pa de dpal gyi slob dpon no zhes bya ba'o/_/de yis bya ba ni/_de ltar gyur pa'i bsgom pa'o/_/ma bshad ces bya ba ni yul
[\[209b.2\]]dang dus dang rnam pa la sogs pa'i nges pa ma gsungs so/_/phreng ba med ces bya ba ni shel la sogs pa'i bgrang phreng med pa'o/_/sngags med ces bya ba ni phyi dang nang gi brjod par bya ba'i sngags so/_/gzung ba zhes bya ba ni phyi dang nang gi sems kyis gzung ba'o/_/sbyin sreg med ces bya ba
[\[209b.3\]]ni phyi dang nang gi sbyin sreg go/_/gcig na gcig tu bzlog par 'gyur/_/zhes bya ba ni las kyi tshogs mang po gzhan yang rang nyid rang bzhin gyis ldog par 'gyur ro/_/sngags zhes bya ba ni mig la sogs pa'i gnas drug tu bkod pa'i oM la sogs pa'i sngags so/_/dbyibs zhes bya ba
[\[209b.4\]]ni 'og nas 'byung ba'i tshul dang /_mdog dang dbyibs dang phyag dang zhal gyi bdag nyid can no/_/chos zhes bya ba ni kun brtags pa thams cad las rnam par grol ba'i rang bzhin nyid do/_/sbyor ba zhes bya ba ni shes rab dang thabs kyi bdag nyid do/_/rnam gsum zhes bya ba ni gsum gyi
[\[209b.5\]]bdag nyid do/_/shes bya ste zhes bya ba ni bdag dang gzhan gyi don mngon par 'dod pas don du gnyer ba'o/_/gsungs pa/_mig la sogs pa sngags yin te/_dbyibs ni lha yi rnam pa'o/_/dmigs med sku ni chos nyid de/_/'di ni rnam gsum sgom pa'o/_/zhes gsungs pa dang /_
[\[209b.6\]]yang /_de nas thams cad sbyor de nyid/_/rnam gsum rim gyis bsgom bya ste/_/sngags dang dbyibs dang chos kyi bdag_/chos dang longs spyod sprul pa'o/_/zhes gsungs pa'o/_/spros pa med pa'i sgom pa rnam pa gsum gyis ci zhig tu 'gyur zhe na/_gsungs pa srid pa zhes bya ba
[\[209b.7\]]la sogs pa la las dang nyon mongs pa'i bag chags las byung bas na srid pa ste sems so/_/de'i nges pa ni dpag tu med pa'i shes pa dang /_shes bya dang nyon mongs pa dang las dang skye ba'i sgrib pa rnams kyi mtshan nyid de/_mi gos pa zhes bya ba ni yang phyis skye bar mi 'gyur ro/_/de yang
[\[210a\]]
[\[210a.1\]]gsungs pa/_phung po ye shes kyis dag cing /_/rnal 'byor mas ni khams rnams sbyangs/_/mig sogs dag ni dag pa ste/_/ye shes gsum gyis skyon med pa'o/_/zhes so/_/gzhan dag na re sngags zhes bya ba ni/_A li kA li la sogs pa'i sngags kyis
[\[210a.2\]]sku bstan pa ste/_ming gi khyad par gzhan yang longs spyod rdzogs pa'i sku zhes bya'o/_/dbyibs zhes bya ba ni/_yid kyis pad+ma bsam bya ba/_/zhes bya ba la sogs pa 'og nas 'byung ba bzhin du shes par bya ste/_ming gi rnam grangs gzhan yang sprul pa'i sku zhes bya'o/_/chos zhes bya
[\[210a.3\]]ba ni lte ba'i dbus gnas zhes bya ba la sogs pa ste chos kyi sku'o/_/de yang /_A li kA li 'khor lo bzhi/_/sngags kyi sku ru rnam par bsgom/_/gzugs sogs thams cad rnam dag pa/_/he ru ka yi dbyibs su bya/_/bla ma'i lung gis legs sbyangs pa/_/chos kyi sku ru rnam par
[\[210a.4\]]bsgom/_/zhes bya ba ni bsdus pa'o/_/sbyor zhes bya ba ni/_'dis sbyor bas na sbyor ba ste shes rab dang thabs kyi bdag nyid do/_/rnam gsum zhes bya ba ni bye brag gsum ste/_chos dang longs spyod dang sprul pa'i sku'i mtshan nyid do/_/ye shes rnam pa gsum gyis ni/_/zhes bya ba ni sbyor ba ni sbyar
[\[210a.5\]]ba rnam pa gsum gyi ye shes de nyid kyis so/_/srid pa zhes bya ba ni phyin ci log gi bdag nyid kyi 'khor lo'o/_/nyes pa zhes bya ba ni/_lus dang ngag dang sems sun 'byin par byed pas na 'dod chags la sogs pa'i nyon mongs pa bag chags dang bcas pa'o/_/gos mi 'gyur zhes
[\[210a.6\]]bya ba ni/_des rdul tsam gyis kyang reg par mi 'gyur zhing 'ching bar mi 'gyur ba'o/_/de yang dang po rnal 'byor gyis/_/sprul pa'i gzugs ni bsgom par bya/_/sprul pa la ni brtan gyur na/_/longs spyod rdzogs pa brtan par bsgom/_/sprul pa'i gzugs ni brtan pa dang /_/
[\[210a.7\]]longs spyod rdzogs par snang ba tsam/_/de nas chos sku dmigs su med/_/'di ni mdo ru bsdus pa'o/_/zhes gsungs so/_/de ltar zhes bya ba ni/_gong du gsungs ba'i bsgom pa'i rnam pa'o/_/rgyun du zhes bya ba ni gnas skabs thams cad du'o/_/rnal 'byor zhes bya ba ni chos
[\[210b\]]
[\[210b.1\]]thams cad kyi bya ba la mkhas pa'o/_/rtag tu zhes bya ba ni dus thams cad du'o/_/goms pa zhes bya ba ni lus dang sems yang dag par gyur pa nyid da/_/rdo rje sems dpa' zhes bya ba la rdo rje ni bla na med pa'i sems so/_/de nyid ni sems can gyi don byed pas na sems dpa' ste/_des mnyam pa
[\[210b.2\]]ni dbyer med pa'i rang bzhin no/_/de yang gsungs pa/_tshogs dang chos kyi sku dang ni/_/'gro ba'i don ni spyod pa yis/_/sangs rgyas thams cad mnyam pa nyid/_/rigs dang tshe yi tshad kyis min/_/zhes so/_/zla ba drug gis de 'grub ces bya ba ni/_zla ba drug gis goms par rdzogs
[\[210b.3\]]par gyur pa la 'dir the tshom med do/_/mngon par phyogs par legs 'dus pa/_/zla drug tsam gyis nges par ni/_/rnal 'byor pa yis nyer bsten pa'i/_/rnal 'byor chen po 'di gsal 'gyur/_/zhes gsungs pa'i phyir sngar gsungs pa dang gsungs pa'i las kyi cho ga bshad par
[\[210b.4\]]bzhed nas gsungs pa/_dbang po mdog dang zhes bya ba la sogs pa ste/_in+d+ra ni srog chags lta bu chu gsher ro/_/de'i mdog ni dmar po ste/_/mdog de dang yang dag par ldan pa'o/_/dang por yi ge bsgom bya ste/_/zhes bya ba ni/_dbyangs yig rnams kyi dang po a thung ngu rna ba'i
[\[210b.5\]]gnas su dgod pa'o/_/gang gis zhes bya ba la sogs pa ni/_gang gi don du sngags kyis rig pa rab tu sbyar bar byas na de'i mod la de nyid du 'grub par 'gyur ro/_/yi ge gnyis pa zhes bya ba ni a ring po'o/_/yang dag par ldan zhes bya ba la sogs pa la/_gong du gsungs pa'i
[\[210b.6\]]mdog dang ldan pa'i yi ge mgrin pa'i gnas su dgod pa sngon du 'gro ba lha'i rnal 'byor gyis sa gsum po ma lus pa de'i mod la 'ong bar 'gyur ro/_/tshangs pa zhes bya ba la sogs pa ni go sla'o/_/ye shes zhes bya ba ni/_sems brtan par gyur ba'i ye shes kyis so/_/yi ge zhes bya
[\[210b.7\]]ba ni gong du gsungs pa'i yi ges so/_/bskul byas zhes bya ba ni/_yi ge dang ye shes dgug par 'gyur zhes snga ma dang yang sbyar ro/_/cha byad ces bya ba ni/_lha mo'i cha byad do/_/yi ge las byung zhes bya ba ni/_snying ga'i sa bon las spros te lcags kyu dang /_zhags pa dmar po phyag
[\[211a\]]
[\[211a.1\]]na bsnams shing sku mdog dmar por bsgom par bya'o/_/sku gsung thugs la legs gnas pa/_/zhes bya ba ni/_oM AHhUM zhes bya bas byin gyis brlabs pa ste/_bsgom byas na zhes bya ba ni/_bsgom pas so/_/sbyor ba rnam gsum zhes bya ba ni bsgrub
[\[211a.2\]]bya rlung gi dkyil 'khor la bskyon te/_mgrin pa zhags pas bcings nas/_snying ga lcags kyus phug ste/_bar snang las kun du 'ong bar bsam mo/_/yi ge k+Sha dang zhes bya ba la sogs pa la bla ma dang dam tshig dang sems can la 'khu ba rnams la sbyin pa dang bkur
[\[211a.3\]]sti sngon du 'gro bas gsol ba btab kyang bzlog par mi nus na/_thabs gzhan dag ni ma mchis pas des na khyed kyis 'di btang mdzod ces bya bas de bzhi ni gshegs pa thams cad la gsol ba btab pas de mkhyen nas yongs su gtong bar 'gyur te/_de ltar snying
[\[211a.4\]]rje chen po'i bsam pas rang gis bsten pa'i rig ma'i mtshan ma bsten pa rnyed pa'i sngags pas bla ma la sogs pa la gnod par byed pa dmyal ba la sogs pa'i sdug bsngal bzlog par bya ba dang /_sems can rnams mchog gi theg pa la mngon par dad par bya ba'i phyir
[\[211a.5\]]'ga' zhig tshar gcod pas rjes su gzung bar bya'o/_/kha dog drug dang zhes bya ba la sogs pa ni yi ge drug po dpral ba la sogs pa'i gnas drug tu cho ga ji lta ba bzhin du bsam zhing khyad par du bsgom par bya'o/_/rnal 'byor mkha' 'gro ma yi tshogs/_/zhes bya ba ni
[\[211a.6\]]dmigs su med pa'i rdo rje 'dzin pa'i lhan cig skyes pa'i rang bzhin te de'i yang dag par bsags pa ni tshogs te 'dus pa'o/_/'di'i don ni 'di yin te/_dpa' bo dang dpa' mo'i dbang phyug ma thams cad kyi spyan sngar bla na med pa'i bde ba chen po'i rang bzhin sku gsum gyi
[\[211a.7\]]bdag nyid du 'grub par 'gyur ro/_/rdo rje rnal 'byor ma la zhes bya ba ni/_rdo rje ni ye shes lnga'o/_/de sbyor ba'i ngang tshul gang la yod pa de la de skad ces bya'o/_/zhing skyes ma dang sngags skyes ma dang lhan cig skyes ma rnams so/_/grub ces bya ba ni rdzogs par 'gyur ba'o/_/mig
[\[211b\]]
[\[211b.1\]]gnyis zhes bya ba la sogs pa la/_mig gnyis la sogs pa'i ji skad gsungs pa'i gnas rnams su rtse gcig pa'i yid kyis sor mo rnams kyis bkag la mig dang rna ba dang mgo bo rnams su 'od dang sgra dang du ba rnams shes par bya zhing /_'chi ltas zhes bya ba ni mtshan ma gzhan
[\[211b.2\]]yang man ngag ji lta ba bzhin du shes par byas la/_de'i 'og tu rdo rje mkha' 'gro la sogs pa'i rim pa bzhin du dus dang /_dus ma yin pa nges par byas la rang gi 'khor dang nor dang nad med pa rnams 'phel ba dang /_'bri ba med par shes par bya'o/_/yang na seng ge zhes bya ba ni/_bcom
[\[211b.3\]]ldan 'das kyi chos kyi sku ste/_phyin ci log gi ri dgas 'jigs par mdzad pa'i phyir ro/_/rnam par rol pa zhes bya ba ni longs spyod dang sprul pa'i bdag nyid de/_phyag rgya zhes bya ba ni/_bdag dang gzhan gyi don la 'debs pas so/_/bcing bar bya zhes bya ba ni/_bdag gi rang bzhin
[\[211b.4\]]mi g.yo bar bya'o/_/srog dang rtsol ba zhes bya ba la sogs pa la/_srog dang rtsol ba ni rlung ngo /_/bsdams pa ni rtse gcig pa'i sems kyis bkag pa'o/_/skad cig de la zhes bya ba ni 'gog pa'i skad cig la'o/_/'bar zhes bya ba ni rang rig pa'i de kho na nyid kyis bdag nyid gsol bar
[\[211b.5\]]gyur pa'o/_/de yang /_'gro dang 'ong dang gnas pa nyid/_/dal zhing dal ba'i rim gyis ni/_/zhi ba'i go 'phang mngon phyogs nas/_/de nas rang bzhin med par 'gro/_/zhes gsungs so/_/gzugs kyi khams kyi gnas bcu bdun gyi nang gnas gtsang ma gtso bor byas te gsungs pa
[\[211b.6\]]'og min zhes bya ba la sogs pa la 'og min gyi srid pa'i mthar thug pa gang dag yin pa de dag la de skad ces bya ste/_'di ltar mi che ba dang /_mi gdung ba dang /_gya nom snang ba dang /_shin tu mthong ba dang /_'og min te lnga dang /_rgyu ba zhes bya ba ni/_'dod pa'i khams kyi gnas ris nyi shu ste
[\[211b.7\]]drug pa ste/_mi rgyu ba zhes bya ba ni/_gzugs med pa'i snyoms par 'jug pa bzhi ste bdun pa'o/_/yang na 'og min ni gzugs kyi khams las gnas gtsang ma'i ming can no/_/'jig rten bdun ni rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom
[\[212a\]]
[\[212a.1\]]pa'i rgyu la zhugs pa rnams rgyu dang 'bras bur phye bas so/_/lhag ma med pa'i mya ngan las 'das pa ni 'gog pa'i 'bras bu tsam ste gnas med pas ni ma gsungs so/_/rgyu ba zhes bya ba ni sems can gyi 'jig rten no/_/mi rgyu zhes bya ba ni 'byung ba dang 'byung ba las gyur pa thams
[\[212a.2\]]cad do/_/yang na 'og min gyi mthar thug par gyur pas dang chu dang me dang rlung dang rnam par shes pa dang /_nam mkha' dang chos kyi khams te 'jig rten bdun no/_/rgyu ba zhes bya ba ni sems can thams cad do/_/mi rgyu zhes bya ba ni gzugs med pa'i snyoms par 'jug pa dang /_'gog pa'i
[\[212a.3\]]snyoms par 'jug pa ste/_de dag gis ni zag pa dang bcas pa dang zag pa med pa'i chos rnams dbyer med pa'i rang bzhin bde ba chen po'i tshul gcig pa'i chos sku bstan pa yang yin/_bsgom kyang zhes bya ba la sogs pa la de zhes bya ba ni gong du gsungs ma thag pa'i sems dang sems
[\[212a.4\]]las byung ba'i 'du byed dang bral ba'i rjes su myong ba de bsgoms kyang ngo /_/de ni rtogs pa ma yin zhes bya ba ni 'gro ba thams cad kyi rang bzhin 'du byed thams cad dang bral ba'i byang chub kyi bdag nyid khong du chud pa ma yin pa'o/_/gal te thams cad ces bya ba la sogs pa la/_gal te
[\[212a.5\]]yang 'gro ba thams cad kyi rang bzhin gyis bdag nyid rang gi sems tsam du rtogs par gyur na ni de'i 'gro ba'i rol pa rnam par 'jig ces bya ba la 'gro ba'i rol pa ni ma rig pa la sogs pa nas rga shi'i mthar thug pa'i mtshan nyid de 'jig pa'o/_/de'i phyir zhes bya ba la sogs pa la de'i phyir zhes bya
[\[212a.6\]]ba ni rtag tu da ltar byung ba yin kyang ngo /_/gsang ba zhes bya ba ni 'phags pa nyan thos la sogs pa rnams kyi spyod yul ma yin pa'i phyir ro/_/ye shes zhes bya ba ni rnam par mi rtog kyang bems po la sogs pa'o/_/mi gsal zhes bya ba ni mtshan ma dang rnam par rtog pa thams cad kyis
[\[212a.7\]]brtag par mi nus pa'i phyir ro/_/yi ge med ces bya ba ni thig le dang sgra dang bral ba'i phyir ro/_/gang phyir sangs rgyas rnams kyis mkhyen/_/zhes bya ba ni/_bcom ldan 'das gcig pu nyid kyis mkhyen pa'o/_/ji lta bu zhe na/_rnal 'byor nyid dang yang dag ldan/_/zhes bya ste/_rnal
[\[212b\]]
[\[212b.1\]]'byor ni thabs dang shes rab kyi bdag nyid can no/_/de nyid ni gnyid de de'i tshul gyis sems dang sems las byung ba thams cad rab tu brgyal ba'i phyir ro/_/yang dag ldan zhes bya ba ni yang dag par rtog pa dang ldan pa ste de'o/_/gzugs gcig tu zhes bya ba la sogs pa man
[\[212b.2\]]ngag las pad+ma dmar po 'dab ma bzhi ba'i lte pa la thig le dkar po yid kyis bsams te/_thig le der de bzhin gshegs pa thams cad bcug la/_de yongs su gyur pa las rnal 'byor ma bzhi dang bcas pa'i rdo rje mkha' 'gro'i phyag dang zhal dang dbyibs la sogs pa 'gro
[\[212b.3\]]bzang snying pos mdzad pa'i sgrub thabs kyi rim pa bzhin du shes par byas nas bcom ldan 'das kyi thugs kar sa dang chu rnam par dag pa'i zla ba dang /_de'i steng du me dang rlung gi rang bzhin nyi ma bsams la de nyid kyi dbus su dbyangs dang gsal byed kyi rang bzhin gyi thig le dkar
[\[212b.4\]]po pad+ma'i rtsa ba'i snal ma lta bu dor song ba'i yid kyis bsgom par bya'o/_/de yang /_kha sbyar rang byung gzugs ni der song yid bsgoms nas/_/gso bar dka' ba'i nad kyi tshogs ni 'phrog byed cing /_/'o ma'i rgyun ni 'bab pas thugs ni mnyes mdzad pas/_/'chi ba'i dus la bab pas drag
[\[212b.5\]]po kun kyang 'joms/_/zhes gsungs te/_bcom ldan 'das de nyid phyag rgya dang bral bar bya'o zhes dgongs so/_/gzhan dag ni gzugs gcig tu ni zhes pa ni rnam pa so so re re ste/_gzugs dang sgra dang dri dang ro dang reg bya rnams so/_/gong bu zhes bya ba ni/_de kho na nyid kyi tshul
[\[212b.6\]]gcig tu bsdus pa ste/_der song yid kyis zhes bya ba ni mi phyed par der song ba'i yid gang yin pa de la de skad ces bya'o/_/de yang shes bya'i bdag nyid bde ba'i rang bzhin du de rnams kyi lhan cig bdag gzugs bsgom par bya ba zhes gsungs so/_/sgo dgu las ni gang byung ba/_/zhes bya
[\[212b.7\]]ba ni mig la sogs pa las yang dag par 'byung ba'o/_/rnam bsgom la zhes bya ba ni/_lce sbyang dbus su zhes bya ba la sogs pa 'og nas 'byung ba'i cho gas so/_/rang bzhin med pa zhes bya bas ni/_bza' ba dang mi bza' ba'i rang bzhin mi dmigs pa'o/_/rang blo ldan zhes
[\[213a\]]
[\[213a.1\]]bya ba ni de bzhin gshegs pa thams cad gus shing brten pa'i blo ste/_shes rab dang thabs kyi bdag nyid do/_/rnam par mi rtog ces bya ba ni/_'og nas 'byung ba'i sngags/_oM a gu ha b+hak+Sha a b+ha k+She haM/_zhes bya ba bzlas pas te/_rtog pa med pa ste des so/_/
[\[213a.2\]]mthe bo zhes bya ba la sogs pa la de bzhin gshegs pa thams cad spyan drangs bdag la bcug nas yid bzhin zhes bya ba ni/_kun rdzob kyi byang chub sems kyi gzugs nor bu zhes bya ba rdo rje'i nor bu legs gnas zhes bya ba la rang rig pa mngon du byas la de'i 'og tu slob
[\[213a.3\]]ma'i mig dang lag pa'i spyod yul ma yin par khar zhes bya bar slob ma'i pad+ma'i nam mkhar mthe bong dang mi theg pas byang chub sems sbyin par bya ste/_phyag rgyas kyang de bzhin du bya'o zhes bya bar dgongs so/_/de bzhin du slob mas kyang /_de bzhin gshegs pa thams cad
[\[213a.4\]]la bsdus pa'i blos longs spyod rdzogs par drangs te phul la/_a ho ma hA su kha zhes brjod par bya'o/_/bdud rtsi'i rang bzhin las byung ba/_/zhes bya ba la/_gang gis sems can rnams 'chi bar mi 'gyur ba de ni bdud rtsi ste/_kun rdzob dang de las bzlog pa'i byang chub kyi sems
[\[213a.5\]]so/_/dngos grub ces bya ba ni gzhan dang gcig tu phan pa la mkhas pa bde ba chen po'i tshul gcig pa gzhan yang phyag rgya chen po'i ming can ni dngos grub ste/_rtag pa zhes bya ba ni bde ba chen po'i rang bzhin rtag tu da ltar byung ba nyid kyis rgyun mi 'chad pa'o/_/rnal 'byor ma'i dbang phyug
[\[213a.6\]]ces bya ba la sogs pa la 'dir sbyor bas na rnal 'byor te ting nge 'dzin to/_/des phun sum tshogs pa thams cad thob pas na dbang phyug go/_/rig pa'i gnas lnga rtog par byed pas na rig pa chen mo ste/_des chos thams cad nyid gcig gi bdag nyid du bsre ba ni sbyor ba ste/_de dag gtan
[\[213a.7\]]la dbab pa'i gzhung gang gis nges par ston pa de la de skad ces bya'o/_/sgyu 'phrul chen mo rgyud kyi 'grel pa dran pa zhes bya ba las le'u gnyis pa'i bshad pa'o//_//de nas zhes bya ba la sogs pa la rdzas zhes bya ba ni glang po che la sogs pa'i dam rdzas so/_/thams cad mkhyen pa'i
[\[213b\]]
[\[213b.1\]]'bras ster ba/_/zhes bya ba la thams cad mkhyen pa'i 'bras bu ni gzhan la phan 'dogs pa'i mtshan nyid de de ster ba'o/_/gang zhig ces bya ba ni legs par bsgrubs pa'i dam tshig gi bdud rtsi ste/_zos pa tsam gyis zhes bya ba ni phyin ci log gi rtog pa rab tu zhi ba'i bsgom pa sngon du 'gro
[\[213b.2\]]bas rjes su mthun par longs spyod na 'grub par 'gyur zhes bya ba mngon du phyogs par 'gyur ro/_/su zhig ce na 'byung po ma rnams te/_'byung po ni phyin ci ma log pa'o/_/ma zhes bya ba ni sngags skyes ma dang zhing skyes ma dang lhan cig skyes ma ste/_ming gi khyad par gzhan sprul pa'i
[\[213b.3\]]sku dang longs spyod dang chos kyi sku zhes bya'o/_/chen po zhes bya ba ni mi'i sha dang ngo /_/ril bu mngon par sbyar ba gsungs pa tshes bcu bzhi zhes bya ba la sogs pa la 'dir go rims 'chol pa ste tshes brgyad dang por byas la tshes bcu bzhi'i bar du nyi ma bdun bya'o/_/lhan cig sgo zhes bya
[\[213b.4\]]ba ni sgo las byung ba dang lhan cig bsgos pa'o/_/lnga po dag las zhes bya ba ni/_gong du gsungs pa'i sha lnga las so/_/'di dag gis ni 'di skad bstan par 'gyur te/_glang po la sogs pa'i sha dang sgo dgu las 'ongs pa'i rdzas lhan cig tu byas te/_rang shi ba'i ce spyang gi khog pa'i
[\[213b.5\]]nang du tshes brgyad la bcug ste/_nyin zhag bdun du bzhag la de nas bcu bzhi la bton nas btags te/_yungs kar gyi tshad tsam gyi ril bu byas la sbyar ba dang 'bar ba la sogs pa myang par bya'o/_/rgyud 'dir gsungs kyis zhes bya ba ni rgyud gzhan bde mchog la sogs pa
[\[213b.6\]]rnams su tshad ma gsungs pa'o/_/'bras bu chen po zhes bya ba ni 'bras bu chen po'i rgyur gyur pa'o/_/sangs rgyas rnams kyi zhes bya ba ni sangs rgyas nyid kyis te/_sbas pa ni gab pa'o/_/bsgom pa'i rim pa gsungs pa/_de nas 'dir zhes bya ba la sogs pa la 'dis 'grub par
[\[213b.7\]]byed pas na sgrub thabs te/_yid kyis pad+ma zhes bya ba la sogs pa rim pa'o/_/pad+ma dmar po zhes bya ba la kha cig ni 'dab ma brgyad par bya'o zhes zer ro/_/gzhan dag na re bsgom pa la ni 'dab ma bzhi par byas la ri mo'i dkyil 'khor la ni 'dab ma brgyad par bya ste/_der nyi ma'i
[\[214a\]]
[\[214a.1\]]dkyil 'khor la lha mo bzhi dang yang dag ldan zhes bya ba la hUM las skyes pa'i bcom ldan 'das lha mo bzhis bskor bar bltas te/_de'i rjes la 'dod chags chen pos zhu bar gyur nas lha mo bzhi'i dbyangs kyis yang dag par bskul la/_/ro'i steng du nyi ma la hUM las skyes
[\[214a.2\]]pa'i bcom ldan 'das bsgom par bya ba 'di yin no/_/sangs rgyas gzugs kyis nyer brgyan pa/_/zhes bya ba la sangs rgyas ni sangs rgyas mkha' 'gro ma la sogs pa rnal 'byor ma lnga ste/_de rnams kyi gzugs ni gzhan gyi don la gcig tu gzhol ba'i skur bskyed pa'o/_/nye bar zhes bya ba ni nye
[\[214a.3\]]'khor du ste pad+ma'i 'dab ma la'o/_/brgyan pa ni mdzes par byas pa'o/_/bcom ldan 'das kyi zhal bzhi'i mdog gi nges par gsungs pa/_shar phyogs zhes bya ba la sogs pa'o/_/zhal bzhi zhes bya ba stong pa nyid dang mtshan ma med pa dang /_smon pa med pa dang /_mngon par 'du bya
[\[214a.4\]]ba med pa zhes bya ba rnam pa bzhir chos thams cad gsungs pas zhal lo/_/phyag bzhi zhes bya ba la bzhi ni sbyin pa dang snyan par smra ba dang /_don mthun pa dang don spyod pa ste/_des sems can thams cad longs spyod la sbyor bas na phyag go/_/spyan gsum zhes bya ba la gsum ni sku gsum ste/_
[\[214a.5\]]des sems can thams cad bla na med pa'i bde ba chen po'i gnas su 'dren par byed pas na spyan no/_/lha mo rnams kyang zhal bzhi pa phyag bzhi pa spyan gsum pa sngon po la sogs pa'i mdog can te/_rtsa zhal mdog bzhin lus kun te/_/ser sogs gnas su sngon po lta/_/lha mo rnams
[\[214a.6\]]kyi phyag mtshan gsungs pa/_phyag g.yon pa zhes bya ba la sogs pa gsungs te go sla'o/_/dril bu zhes bya ba ni chos thams cad bdag med pa'i rang bzhin dngos po thams cad sgrub par byed pas ni dril bu'o/_/mdud rtse gsum zhes bya ba ni sku gsum gyi bdag nyid kyis so/_/rin
[\[214a.7\]]po che zhes bya ba ni de bzhin gshegs pa'i yon tan bla na med pa'i rin po che dang ldan pas so/_/ba dan zhes bya bas ni sems can rnams la skal ba ji lta ba bzhin du sngags skyes ma dang /_zhing skyes ma dang /_lhan cig skyes ma'i rang bzhin ltung bar byed pas so/_/ce sbyang zhes bya ba ni 'gro
[\[214b\]]
[\[214b.1\]]ba 'dul ba'i sbyor bas so/_/sna tshogs pad+ma zhes bya ba ni/_sems can rnams kyi don sna tshogs mdzad pas so/_/zhags pa ni nyon mongs pa bcings pas so/_/ral gri ni phyin ci log thams cad gcod pa'o/_/rde'u chung zhes bya ba ni rnam pa thams cad du stong pa nyid du
[\[214b.2\]]sgrogs pa'o/_/sku gsung thugs kyi rdo rje zhes bya ba ni sku gsum dang ye shes lnga'i bdag nyid can gyi bcom ldan 'das rdo rje mkha' 'gro'o/_/de'i zhes bya ba ni pad+ma'i lte ba la'o/_/dbus su zhes bya ba ni 'byung ba chen po bzhi rnam par dag pa'i lha mo bzhi'i dbus su'o/_/bsam
[\[214b.3\]]par bya zhes bya ba ni bsgom par bya ba'o/_/thod pa zhes bya ba la ka ni bde ba'o/_/pA la ni skyong ba ste thod pa'o/_/kha T+wAM ga zhes bya ba ni rnam pa thams cad stong pa nyid kyis so/_/gzhu zhes bya ba ni/_snying rje'i yon tan dang ldan pas sems rtse gcig pa'i bdag nyid kyis so/_/
[\[214b.4\]]mda' zhes bya ba ni spro ba dang bsdu ba'i rno ba ste/_shes rab kyi de'i rjes su 'gro ba'o/_/dang po ni sngags dang zhes bya ba la oM la sogs pa'i yi ge drug gnas drug po rnams su bkod de bsgom par bya'o/_/'bar zhes bya ba ni spro ba dang bsdu ba'i bdag nyid can du gyur ba'o/_/gzhan
[\[214b.5\]]dag na re rang gi 'dod pa'i lha'i rnal 'byor pa'i sgrub thabs thams cad la mthu dang ldan pa gsungs pa/_dang po'i sngags zhes bya ba la sogs pa rdzogs par byas pa'i bdud rtsi/_oM gyis byin gyis brlabs pa ste/_de ltar bsgoms na skad cig de la 'bar zhes bya ba
[\[214b.6\]]dri ma med pa shel 'drar 'gyur ba'o/_/de ltar zhes bya ba ni gong du gsungs pa'i sngags dang bsam gtan gyi cho ga rnams so/_/rnal 'byor pas bsgrubs na zhes bya ba ni tha mal pa'i rnam par rtog pa las grol ba'o/_/rdzas zhes bya ba ni dam tshig gi rdzas rnams te/_
[\[214b.7\]]dngos grub ni rdzogs pa'o/_/de'i 'bras bu ni 'jig rten dang 'jig rten las 'das pa'i mtshan nyid can de der 'gyur ba'o/_/'dir rgyu gang yin zhe na/_gsungs pa/_rnal 'byor ma'i sbyor ba ste/_dmigs pa dang bcas pa dang /_dmigs pa med pa'i bye brag gis/_
[\[215a\]]
[\[215a.1\]]sangs rgyas dang rdo rje 'dzin pa nyid kyis zhing skyes ma dang /_sngags skyes ma dang /_lhan cig skyes ma'i [(]rnam [,]rnal [)]'byor ma rnams kyis gnas dang nye ba'i gnas la sogs pa'i ming can gyi yul sna tshogs su sems can thams cad la dngos grub mngon du gsol bar
[\[215a.2\]]mdzad pa'o/_/dngos grub ces bya ba ni/_mi snang ba la sogs pa rnams so/_/dngos grub grub pa rnams kyis/_stong phrag gcig tu snang bar byed par 'gyur ba'i yid ches pa'i rgyu gsungs pa/_'phral du yang dag yid ches 'jug bya ba'o/_/de yang /_nor bu sngags
[\[215a.3\]]kyi rab sbyor dang /_/sman rnams kyis ni rab rgyas par/_/mthu ni kun du mthong ba ste/_/khyad par du ni rnal 'byor ma'i/_/zhes gsungs so/_/dngos grub phra mo grub pa'i sngags pas gsungs pa/_stong phrag gcig tu snang bar 'gyur/_/zhes bya ba ste/_gling bzhi pa
[\[215a.4\]]stong ni stong gi 'jig rten gyi khams te/_der snang ba gcig gis te gzhan gyi don bya ba'i phyir bdag po nyid du gyur pa'o/_/'phrog pa dang zhes bya ba la sngar ni dbang bskur ba'i don gyi phyag rgya ma gsungs pa/_'dir rig pa'i brtul zhugs kyi rim pas bla na med pa'i bde ba
[\[215a.5\]]chen po yongs su rdzogs par bya ba'i phyag rgya ste bye brag go/_/sangs rgyas kun zhes bya ba la lha la sogs pa'i bu mo yang dag par bkug ste/_ji skad gsungs pa'i rig pa'i brtul zhugs kyi rim pas chos thams cad dbyer med pa'i bde ba chen po'i rang bzhin de bzhin gshegs
[\[215a.6\]]pa thams cad kyi ye shes ji srid 'dod kyi bar du nye bar spyad na/_'khor ba ji srid par sems can thams cad la/_ji ltar 'dod pa bzhin mngon par mtho ba dang nges par legs pa'i don ster bar 'gyur ro/_/de yang gsungs pa/_thun gcig gam ni nyin gcig gam/_zla phyed zla ba
[\[215a.7\]]lo yi dus/_/bskal pa'am bskal pa stong du yang /_/ye shes sbyor ba rtag tu gnas/_/zhes pa'o/_/'di'i phan yon gsungs pa/_gang gA'i bye snyed ces bya ba la sogs pa ste/_gang gA'i bye ma dang mnyam pa'i sangs rgyas nyid kyis rdo rje'i gnas bzhugs pa zhes bya ba la rdo rje ni
[\[215b\]]
[\[215b.1\]]sems so/_/de nyid ni gnas te/_de tsam la bzhugs pa'o/_/lag tu zhes bya ba la sogs ni/_/ji srid rang gi lag mthil du skyu ru ra bzhag pa bzhin du mthong ste/_bla na med pa'i ye shes kyi mig gis sangs rgyas thams cad rang gi rgyud las gud na med par mthong ba'o/_/gang gA'i bye ma snyed
[\[215b.2\]]ces bya ba la sogs pa la gang gA'i klung gi bye ma dang mnyam pa'i zhing zhes bya ba sangs rgyas kyi zhing ste/_rten gyi dkyil 'khor dang /_sku gsung thugs kyi mtshan nyid ces bya ba la sku dang gsung dang thugs dang /_dngos po zhes bya ba sangs rgyas kyi zhing gi dngos po rnams yongs su
[\[215b.3\]]mkhyen par 'gyur te/_ji ltar zhe na gsungs pa la/_sems kyi zhes bya ba la sems nyid mnyam pa dang mi mnyam pa dang /_mtho ba dang dma' ba la sogs pa thams cad kyi bdag nyid du gar mkhan dang 'dra bar snang ngo /_/bdud rtsi'i sgrub thabs gsungs pa/_yi ge go bzlog ces bya
[\[215b.4\]]ba la sogs pa la yi ge rnams kyi bzlog pa'i sbyor bas/_de ru zhes bya ba chang dang rdo rje'i chu dang yang dag par ldan pa'i ril bu la sngags zhes bya ba hUM lhag par dgod do/_/mngon par bsngags pa'i don du sngags btu ba gsungs pa/_yi ge brgyad kyi mtha' zhes bya ba la sogs pa mtha' ni
[\[215b.5\]]lhag pa'i yi ge ste/_'dir hUM ngo /_/rnal 'byor ma zhes bya ba ni sangs rgyas mkha' 'gro ma la sogs pa'o/_/kun zhes bya ba ni de bzhin gshegs pa thams cad kyi bdag nyid rdo rje mkha' 'gro'o/_/rnal 'byor pa'i zhes bya ba ni/_ji skad gsungs pa'i bdud rtsi la longs spyod pa'i rgyud la'o/_/rdo rje can
[\[215b.6\]]zhes bya ba ni/_phyin ci ma log pa'i ye shes bde ba chen po'i dngos grub kyi bdag nyid 'dod na'o/_/dang po'i yi ge oM/_yi ge a ma gsungs pas don du gsungs pa/_yi ge gsum mtha' zhes bya ba ste/_yi ge a dbus su bcug pas gsum du 'gyur ro/_/de dag gis ni ji skad bstan
[\[215b.7\]]par 'gyur te/_rlung dang me'i dkyil 'khor gyi steng du a las skyes pa'i pad+ma'i snod du gnas pa'i yi ge hUM dbus su bsgoms la 'og tu rlung gis sbar ba'i mes dkyil 'khor 'bar bas dri ma thams cad bsregs te/_ye shes kyi bdud rtsi'i rang bzhin du byas la steng du yi ge oM bsams la
[\[216a\]]
[\[216a.1\]]de'i 'od zer rnams kyis rgyal ba'i tshogs rnams bkug la ro gcig tu byas nas/_oM a guh+ya a guh+ya b+ha k+Sha a b+ha k+She hUM/_zhes bya ba 'di mngon par bzlas la lce'i rdo rje sbu gu nas 'od zer gyis drangs la longs spyod par bya'o/_/sbyor ba'i sdom pa gsal bar gsungs pa
[\[216a.2\]]brgyad kyi mtha' zhes bya ba la sogs pa ste/_'dis ni yi ge hUM gis gsang ba'i rdo rje bskyed par bya'o/_/yi ge zhes bya ba ni kun rdzob kyi byang chub kyi sems mi 'dzag pa'o/_/mchog tu zhes bya ba ni mchog tu dga' ba'i gnas kyis so/_/gnas zhes bya ba ni bla na med pa'i bde ba chen po skye bas so/_/
[\[216a.3\]]dang po'i yi ge'i sbyor ba yis/_/zhes bya ba ni oM gyi nor bu'i sprul pa'o/_/hrIHzhes bya ba ni lha mo'i pad+ma'i hrIHlas sprul pa'o/_/yi ge rnams kyi mtha' sbyar la/_/zhes bya ba ni rdo rje dang pad+ma'i bu gar phaT bkod pa'o/_/sa bon lngas ni rab dgang bya/_/zhes bya ba ni/_oM dang hUM dang swA dang
[\[216a.4\]]a dang hA/_/zhes bya ba'i sa bon rnams shes rab kyi mgo dang nu ma'i dbus dang /_lte ba dang gsang ba dang /_brla gnyis rnams su yang dag par dgod pa'o/_/yi ge yis ni rnam bsgoms te/_/zhes bya ba ni yi ge bruM gyis/_ge sar ser po sprul par bya'o/_/pad+ma zhes bya ba ni grags
[\[216a.5\]]par zad do/_/rab tu rgyas par zhes bya ba ni/_rdo rje dang pad+ma sbyor bas so/_/ji ste 'dod na zhes bya ba ni gal te 'dod na ste ci zhig ce na/_rdo rje can 'grub ces bya ba ni de bzhin gshegs pa thams cad kyi bde ba chen po phyin ci ma log pa'i rang bzhin rdo rje nor bu'i nang du son pa'i kun rdzob dang /_don
[\[216a.6\]]dam pa'i byang chub kyi sems rdzogs pa'i dngos grub 'dod na'o/_/de ltar zhes bya ba ni rdo rje dang /_pad+ma'i sbyor ba zhes bya ba ni rab tu sbyor ba'o/_/kun zhes bya ba ni lhag par shes par bya ba'o/_/de nas 'dir zhes bya ba ni/_de nas 'dir te bcom ldan 'das kyi sku las gzugs kyi sku rnam
[\[216a.7\]]pa gnyis 'dzin par bya ba'i phyir/_rnal 'byor pa rnams kyi glus yang dag par bslang ba'o/_/rdo rje zhes bya ba ni me long lta bu la sogs pa'i bye brag gi de bzhin gshegs pa lnga'o/_/rnal 'byor ma zhes bya ba ni ye shes de dag gi bdag nyid kyis chos thams cad la sbyor ba'i ngang tshul
[\[216b\]]
[\[216b.1\]]gang la yod pa de la de skad ces bya'o/_/dgongs pa zhes bya ba ni rjes su bsam pa ste/_de rnams gzugs kyi sku yang dag par bslang par 'dod pa'o/_/dpal ni bsod nams te thabs so/_/rdo rje ni shes rab ste glu ni thabs dang shes rab ston pa sngon du 'gro bas thugs la gnas pa'i dgongs pa
[\[216b.2\]]yid du 'ong bas bslang ba'o/_/de nyid kyis na bcom ldan 'das kyi bdag nyid can no/_/srid pa bsgrub ces bya ba ni 'jig rten gyi khams thams cad du gdul bya rnams skal ba ji lta ba bzhin du yang dag par bsgrub par 'gyur ba'o/_/shin tu zhes bya ba ni srid pa dang zhi ba shin tu gnon pa'o/_/
[\[216b.3\]]kye grogs po zhes bya ba ni 'dir grogs la bod pa'i tshig go/_/pad+ma zhes bya ba ni chos kyi 'byung gnas rab tu rgyas pa'o/_/rdo rje sad mdzad pa zhes bya ba ni/_rdo rje pad+ma rgyas par byas nas sad mdzad ces bya ba 'dir bde ba chen po bla na med pa'i rgyu ste/_ci zhig ce na/_a la la la la ho zhes
[\[216b.4\]]bya ba la a zhes bya ba ni de bzhin gshegs pa'i dbyung ba'o/_/la bzhi ni dga' ba zhes bya bar 'dir thim pas na la ste dga' ba rnam bzhi'o/_/ho zhes bya ba ni rtag tu gsal zhing dga' ba'i rang bzhin can rdo rje 'dzin pa'i dbugs dbyung pa'o/_/bde ba chen po'i zhes bya ba ni bde ba chen po
[\[216b.5\]]rdzogs pa'i phyir ro/_/bsnyen bkur mdzod ces bya ba ni rjes su chags pas so/_/gar zhes bya ba ni bde ba chen po'i lha'i bkur sti'i rang bzhin rdo rje dang pad+ma'i gar gyis so/_/nyi ma'i 'od kyis zhes bya ba la nyi ma ni khrag go/_/'od ni de'i mthu'o/_/pad+ma'i kha ni phye bas zhes bya ba ni/_chos kyi
[\[216b.6\]]'byung gnas rab tu rgyas pa'o/_/bde ba chen po zhes bya ba ni bde ba chen po'i rgyu'o/_/bsnyen bkur zhes bya ba ni bsnyen pa ste mngon du phyogs par byas nas bde ba chen po rdzogs par mdzad pa'o/_/gar zhes bya ba ni sngar gsungs ma thag pa'i rdo rje dang pad+ma dag bskyod pa'i sgra'i gar gyis so/_/
[\[216b.7\]]'di'i bsdus pa'i don ni 'di yin te ji ltar thabs kyis dga' ba rnam pa bzhi po de bzhin gshegs pa'i dbugs dbyung ba sngon du 'gro ba'i rdo rje 'chang chen po'i dbugs dbyung ba bzhin du shes rab kyi yang gong du gsungs pa bzhin du tshangs pa med par thams cad khong du chud par bya'o/_/
[\[217a\]]
[\[217a.1\]]de nas zhes bya ba ni de ma thag tu'o/_/glu tsam gyis zhes bya ba ni/_mkha' 'gro ma rnams kyi glus so/_/rdo rje 'dzin pa chen po zhes bya ba ni dpe med pa'i bde ba chen po'i chos kyi sku'o/_/rdo rje mkha' 'gro ma rnams gar zhes bya ba ni/_de bzhin gshegs pa'i dbugs
[\[217a.2\]]dbyung bar gyur pa rnal 'byor ma rnams kyi chos dang zang zing gi mchod pa sngon du 'gro ba'i gar gyi mchod pas so/_/rdo rje sems dpa' zhes bya ba la/_rdo rje ni bla na med pa'i ye shes so/_/de nyid ni sems can thams cad kyi don la gcig tu nus pa dang ldan pas na sems dpa'o/_/bskul
[\[217a.3\]]zhes bya ba ni/_sems can thams cad la mngon par mtho ba dang nges par legs par sbyin pa'i rnal 'byor pa rnams kyis gsol ba btab pa'o/_/de ltar zhes bya ba ni sngar gsungs ma thag pa'i glus so/_/gus ldan pas zhes bya ba ni/_bsgom pa gsal bar byas pa'o/_/sbyor ba'i
[\[217a.4\]]dngos grub ces bya ba la sbyor ba ni thabs dang shes rab kyi bde ba chen po'i bdag nyid kyis chos thams cad la sbyor ba'o/_/de'i dngos grub ni rdzogs pa'o/_/dus bzhir zhes bya ba ni dus bzhi po rnams su myur ba myur bar bzlas pa dang bsgom pa byas na 'dir dngos grub 'gyur ba la the tshom med do/_/rgyan thams cad ces
[\[217a.5\]]bya ba la sogs pa ni sngar gsungs pa'i shes rab ye shes kyis dbang bskur ba'i don du phyag rgya gsungs pa yin no/_/ji ltar sku gsum mchog ster ba zhes bya ba ni chos dang longs spyod dang sprul pa'i sku rnams kyis sems can thams cad la ji ltar mngon par 'dod pa bzhin du mngon par
[\[217a.6\]]mtho ba dang /_nges par legs pa'i dngos grub rab tu ster bar nus pa bzhin du rdzogs par 'gyur ba'o/_/dngos grub ces bya ba ni rdzogs pa'o/_/nges par zhes bya ba ni/_gdon mi za bar ro/_/thob par 'gyur zhes bya ba ni nor bu'i lte bar ro/_/yang na mtshams bzhir zhes bya ba ni/_
[\[217a.7\]]dus tshigs bzhir te/_bla ma la sogs pa las rjes su gnang ba thob pa'i sngags rig pa'i brtul zhugs kyi rim pas lha la sogs pa'i bu mo phyi dang nang gi yon tan rnams kyis brgyan par bkug la man ngag ji lta ba bzhin du rang nyid goms par byas pas a wa d+d+hU tI zhes bya ba'i rtsa rnyed nas
[\[217b\]]
[\[217b.1\]]sor mo dang lce dag gis yang dag par bskul la/_rdo rje cung zad bskyod pas yul dang dus kyi khyad par du byas pa'i byang chub kyi sems phyung ste nyams su blangs nas zla ba bcu'am drug gam zla ba gsum mam zla ba phyed dam/_nyi ma bzhir skya rengs 'char ba'i dus chos thams cad
[\[217b.2\]]dbyer med pa'i bde ba chen po'i rang bzhin gyis dngos po thams cad mkhyen pa'i phyag rgya dang /_lhan cig tu 'grub par 'gyur ba la the tshom med do/_/de yang gsungs pa/_sor mo cung zad bskum nas su/_/de nas lce yi thur ma yis/_/mchog tu dga' ba rab 'bab pa'i/_/
[\[217b.3\]]rtsa de rgyas par gyur nas ni/_/sngags pas rim gyis rim gyis ni/_/rdo rje cung zad bskyod byas la/_/nor bur gnas pa'i phaT kyis ni/_/yid las byung ba bcing bar bya/_/byang chub sems ni ma shor ba/_/myur du bde ba dam pa skye/_/ma lus de bdag nyid 'phros pas/_/kun
[\[217b.4\]]du snang ba rgyun mi chad/_/nges par khyab pa bde zhi ba/_/mchog gi gnas ni thob par 'gyur/_/byang chub sems ni shor gyur na/_/rnyed pa 'jig cing sems brgyal 'gyur/_/sku gsum zhes bya ba ni chos dang longs spyod dang sprul pa'i sku rnams so/_/mchog ster ba zhes bya ba ni/_
[\[217b.5\]]yongs su dag pa dang ma dag pa'i zhing rnams su gzugs kyi sku rnam pa gnyis kyis gdul bya'i sems can ji lta ji ltar de lta de ltar mngon par 'dod pa'i don mngon par mtho ba dang nges par legs pa ster bar 'gyur ba'o/_/dpag tshad brgya'i zhes bya ba la sogs pa ni de ltar grub pa dang ldan pa'i lhan cig
[\[217b.6\]]skyes pa'i mthus dpag tshad brgya'i zhes bya ba nye bar mtshon pas grangs med cing tshad med pa'i 'jig rten gyi khams su rab tu snang bar byed pa ste/_byang chub sems dpa' rnams dang lhan cig tu 'jig rten gyi khams rnams su kun du snang bar 'gyur ro/_/sgo dgu las ni byung
[\[217b.7\]]ba zhes bya ba ni mig la sogs pa las gang byung ba'o/_/rdzas zhes bya ba ni dam tshig tu bshad do/_/dbang po gnyis zhes bya ba ni/_dad pa dang shes rab kyi dbang po dag gis so/_/rab 'byor las zhes bya ba ni 'bar ba la sogs pa ste/_des gang gi tshe dpag
[\[218a\]]
[\[218a.1\]]tshad brgya'i khyon tsam du ye shes kyi snang ba byed par nus pa de'i tshe 'grub par 'gyur ro/_/sangs rgyas byang chub gnas zhes bya ba la sangs rgyas ni ye shes lnga'i rang bzhin no/_/de'i byang chub ni skal ba ji lta ba bzhin du sems can rnams kyi mngon par 'dod pa'i
[\[218a.2\]]don rdzogs par mdzad pa ste/_de nyid ni mthar thug pa'i gnas pa'o/_/zhi ba zhes bya ba ni rang bzhin gyis rnam par mi 'jig pa ste rtag pa'o/_/de nyid ces bya ba ni gnyis su med pa'i ye shes phyin ci ma log pas so/_/bla na med pa'i ye shes zhes bya ba ni/_gang rnam par rtog pa
[\[218a.3\]]gzhan med pa de la de skad ces bya'o/_/yang bla na med pa zhes bya ba ni/_'di las mchog tu gyur pa gzhan med pa'o/_/de nyid ces bya ba ni rnam pa bzhir shes par bya ste/_'di ltar bdag gi de kho na nyid dang gzhan gyi de kho na nyid dang dkyil 'khor gyi de kho na nyid dang lha'i de kho na nyid
[\[218a.4\]]dang /_sangs rgyas zhes bya ba la sangs rgyas ni de bzhin gshegs pa'i dbugs dbyung ba thob pa'i byang chub sems dpa'o/_/de'i byang chub ni rdo rje 'dzin pa'i rang bzhin te de nyid ni bla na med pa'i gnas so/_/zhi ba zhes bya ba ni sems can thams cad la 'jig rten dang 'jig rten las 'das pa'i don
[\[218a.5\]]phun sum tshogs par mdzad pa'i dge ba'i bshes gnyen no/_/sngar gsungs pa'i don mdor bsdus te gsungs pa/_gzugs rnams dang ni zhes bya ba la sogs pa la gzugs ni lham bu chu gsher la sogs pa'i mdog go/_/phyag rgya ni rnal 'byor ro/_/mtshan ma ni thod pa la sogs pa'o/_/
[\[218a.6\]]rdzas zhes bya ba ni bdud rtsi lnga la sogs pa'o/_/bsam gtan zhes bya ba ni dgug pa la sogs pa'i las rgyas pa'o/_/bsgom pa'o zhes bya ba ni mngon par rtogs pa'i rim pa'o/_/cho ga thabs ni sna tshogs bstan pa'o zhes bya ba ni gzhan gyi grong du 'jug pa la sogs pa'o/_/lha mo zhes bya ba ni
[\[218a.7\]]bod pa'o/_/yid 'dod rnams zhes bya ba ni ral gri la sogs pa nas phyag rgya chen po'i mthar thug pa'o/_/gzhan dag na re sbas pa bdun la bya'o zhes zer ba ste/_sku gsum dang las kyi tshogs dang gzugs yongs su brje ba dang /_gzhan gyi grong du 'jug pa dang /_mi snang ba dang /_
[\[218b\]]
[\[218b.1\]]dbang bskur ba dang /_bdud rtsi sgrub pa rnams so/_/yang gzhan na re dkyil 'khor gyi de kho na nyid dang /_lha'i de kho na nyid dang /_sngags kyi de kho na nyid dang /_las tshogs kyi de kho na nyid dang /_glu'i de kho na nyid dang /_dam tshig gi de kho na nyid dang /_dman pa'i dngos grub kyi de kho
[\[218b.2\]]na nyid ces zer ro/_/gang gi khyim du zhes bya ba la sogs pa la gang gis gnas su don khong du chud par byed pa'i sgra'i tshogs lung gi bdag nyid kyi pu sti gus pas 'chang ba'o/_/rgyun du zhes bya ba ni rtag tu'o/_/'chang ba zhes bya ba ni sgra sngon du 'gro ba'i don rtogs pas yid la 'dzin pa'o/_/
[\[218b.3\]]klog pa zhes bya ba ni pu sti bltas te klog pa dang kha ton byed pa'o/_/bsgom pa zhes bya ba ni bsgom pa sngon du 'gro ba'i bzlas pa la sogs pas der song ba'i yid kyis rtag tu gnas pa'o/_/de dag gi phan yon gsungs pa/_de la nad 'byung bar mi 'gyur zhes bya ba la sogs pa la de'i
[\[218b.4\]]lus la nad kyis gzir bar mi 'gyur ba dang /_rgas par mi 'gyur ba zhes bya ba ni de'i lus rnying par mi 'gyur ba'o/_/'chi bar mi 'gyur ba'o zhes bya ba ni tshe dang dbang po dang rnam par shes pa 'gag par mi 'gyur ba'o/_/bgegs rnams mi 'byung ba zhes bya ba ni/_lha'i bu
[\[218b.5\]]la sogs pa rnams kyis de'i sems g.yeng bar mi 'gyur ba'o/_/rgyun du zhes bya ba ni mnyam par gzhag pa dang /_mnyam par ma bzhag pa'i gnas skabs kun du'o/_/dus thams cad du zhes bya ba ni 'das pa dang ma 'ongs pa dang /_da ltar byung ba dang /_bgegs rnams las zhes bya ba
[\[218b.6\]]ni phung po dang nyon mongs pa dang lha'i bu dang 'chi bdag gi bdud rnams kyis bar chad du 'gyur ba'i las rnams 'byung bar mi 'gyur te/_ci'i phyir zhe na/_rnal 'byor ma'i dbang phyug gi zhes bya ba la rnal 'byor ma thams cad bsrung ba ste/_cho ga bzang po mdzad pa'i phyir ro/_/rdo rje rnal 'byor
[\[218b.7\]]ma rnams kyis zhes bya ba ni dmigs pa dang bcas pa dang /_dmigs pa med pa'i bye brag gis gnas pa'i zhing skyes ma dang /_sngags skyes ma dang /_lhan cig skyes ma rnams so/_/dgongs pa ni thugs la gnas pa'o/_/mchog tu zhes bya ba ni rnam par mi rtog pas so/_/
[\[219a\]]
[\[219a.1\]]gsang ba zhes bya ba ni sba bar bya ba gsang ba ste/_bde ba chen po'i bdag nyid kyis so/_/gsang ba chen po zhes bya ba la sogs pa la/_gsang ba chen po nyid nye ba'i spyod pa ste/_bcom ldan 'das rdo rje mkha' 'gro ye shes lnga dang sku gsum gyi bdag
[\[219a.2\]]nyid do/_/de'i sgrub thabs ni bsgom pa'i rim pa ste/_gsal la nyung ba rnal 'byor ma'i zhal nas byung ba rdzogs so//_//dpal ldan gsang ba'i nyer spyod ces bya ba/_/dran pa las ni dge ba gang thob pa/_/des ni 'jig rten 'di dag ma lus pa/_/bde ba chen po
[\[219a.3\]]gcig pu gnas gyur cig_/sgyu 'phrul chen mo zhes bya'i rgyud/_/'grel pa dran pa zhes bya ba/_/nag po'i lha la gus pa yi/_/nag po rdo rjes mdzad pa ste/_/gang zhig rgyud mchog ma mos dang /_/nam yang dbang bskur med pa la/_/dran pa zhes bya'i 'grel pa 'di/_/de la sbyin par
[\[219a.4\]]mi bya'o/_/bla ma dam pas rgyud bstan las/_/gang zhig brjed nas ma smras pa/_/de ni bdag blo'i nyes pa ste/_/bla ma rdo rje can bzod mdzod/_/sgyu 'phrul chen mo rgyud kyi 'grel pa dran pa zhes bya ba las le'u gsum pa'i bshad pa rdzogs so//_//rgya gar gyi mkhan po dzi na wa ra
[\[219a.5\]]dang /_bod kyi lo tsA ba 'gos lhas btsas kyis bsgyur ba'o//[ {D1625}]@##/_/rgya gar skad du/_ma hA mA yA nA ma pany+tsa kI_/_bod skad du/_/sgyu ma chen mo zhes bya ba'i dka' 'grel/_dpal rdo rje sems dpa' la phyag 'tshal lo/_/de nas zhes bya ba la sogs pa la/_
[\[219a.6\]]'di skad bdag gis zhes ci'i phyir ma gsungs she na/_mi gnas pa'i mya ngan las 'das pa ste/_ma lus pa'i sbyor ba de las yongs su mya ngan las 'das pa byung bas sam/_phyi ma'i dus su 'di skad bdag gis thos pa'i dus gcig na zhes bya ba'i sdud par byed pa dngos po med pa'i
[\[219a.7\]]phyir ro/_/gzhan du ni sdud par byed pas 'dul bar byed pa'i sems can gyi dbang du dgongs pa'i phyir 'di skad bdag gis zhes bya ba la sogs pas sdud par byed pa bstan pa med pa'i phyir ram rtsa ba'i rgyud stong phrag bcu gnyis pa las 'di phyogs gcig tu gyur pas so/_/
[\[219b\]]
[\[219b.1\]]gzhan yang rdo rje zhes bya ba ni rgyu dang 'bras bu'i ngo bo me long lta bu'i ye shes la sogs pa lnga po rnams so/_/de nyid gsungs pa/_rgyu lnga zhes bya rig pa yang /_/rdo rje zhes ni mngon par brjod/_/dai bai ha yas yi 'gro ba la/_/sangs rgyas rnams kyis 'dir skad kyi/_/dbyings
[\[219b.2\]]rnam par dag pa ni/_thams cad nam mkha' la spyod par grub pa'i phyir mkha' 'gro ma zhes bya bar grub pa'am/_skad kyi dbyings 'di las dang por bstan pa na/_a shi hi zhes bya bas ar byas shing /_kwipa zhes pas ka dang /_ni ma tu zhes bya bas phyi ba dang /_rin me dang di
[\[219b.3\]]ba zhes bya ba dag gis mkha' 'gro mar grub pa ste/_de nyid kyi phyir ye shes mchog gi bdag nyid can rdo rje mkha' 'gro mar 'grub pa rnams mi dmigs pa nyid kyi phyir nam mkhar bzhugs so/_/gsang ba zhes bya bas ni sku dang gsung dang thugs gsum du mngon par brjod
[\[219b.4\]]de/_mngon sum du bdag nyid rig pa nyid kyis gzhan du nam mkha' spyod yul ma yin pa'i phyir gsang ba'o/_/rang dang gzhan gyi don dang ldan pa'i phyir dbang phyug go/_/'dus pa'i rgyud las gsungs pa/_lnga dang rigs brgya rnam gsum ni/_/sku gsung thugs kyi gsang bar
[\[219b.5\]]brjod/_/de nyid kyi phyir rigs brgya ni/_/sku dang gsung dang thugs kyi bdag nyid can bcom ldan 'das rdo rje mkha' 'gro ni 'dir ston pa po dang /_sangs rgyas kyi mkha' 'gro ma ni gzhan sgyu ma chen mo zhes bya ba'i mtshan dang ldan pa ni sdud par byed pa ste/_gang bshad pa/_/lha mo nga ni
[\[219b.6\]]bden par gsungs/_/zhes bya ba la sogs pa'o/_/de nyid kyi phyir bcom ldan 'das 'dir brjod par bya ste/_de thob par bya ba'i phyir mngon par rtogs pa'i rim pa'i theg pas de yang de'i sgras brjod par bya ste/_de rtogs par byed pa'ang sbyar/_sgra'i tshogs chen dam pa'i
[\[219b.7\]]gsang ba yi/_/zhes bya ba rnyed par 'gyur te/_de nyid kyi phyir rgyud du gsungs te/_bcom ldan 'das kyis rgyas par mdzad pa dang go bar mdzad pa ni/_bcom ldan 'das thob pa'i rgyur mngon par rtogs pa'i rim pa 'di byas so zhes bya ba'i sgra ni rab tu grub pa'i tshig go/_/gsang
[\[220a\]]
[\[220a.1\]]ba'i rnam par 'grel par 'dod pas brjod par bya ste/_gang gis zhes bya ba la sogs pa la/_gang gis zhes bya ba ni/_chos kyi dbyings kyi rang bzhin gyis so/_/khyab ces bya ba ni de'i bdag nyid de/_gang gi phyir sems can dang snod kyi 'jig rten chos
[\[220a.2\]]kyi dbyings las rnam par mi 'byung ba'i chos yod pa ma yin no zhes rig pas dngos po rnams las stong pa nyid gzhan pa yang ma yin zhing dngos po yod pa yang ma yin no/_/de 'dul ba'am de'i rang gi rgyu nyid kyang brjod par bya ste/_rdo rje mkha' 'gro ma la sogs pa lha mo
[\[220a.3\]]bzhi po de rnams kyis bskyed pa'o/_/tshangs pa zhes bya ba ni gnyis su med pa'i ye shes kyi bdag nyid can rdo rje mkha' 'gro ma'o/_/sogs pa'i sgras ni sangs rgyas kyi mkha' 'gro ma la sogs pa'o/_/mthu chen zhes bya ba ni/_dngos grub dang rdzu 'phrul chen po rang dang
[\[220a.4\]]gzhan gyi dngos grub yin pa'i phyir ro/_/de gang zhe na de'i dam pa'i gsang ba zhes bya ba brjod pa de rnams kyis zhes bya ba ni/_rdo rje mkha' 'gro ma rnams kyi'o/_/'di zhes bya ba ni blo la bzhag nas sgom pa'o/_/sgyu ma chen po zhes bya ba ni thig le'i gzugs dkar zhing phra ba'o/_/dbang
[\[220a.5\]]phyug che zhes bya ba ni dbang phyug chen po'i rgyu'i phyir ro/_/sgyu ma chen po zhes bya ba ni mig 'phrul chen po'i dngos po ltar stong pa nyid la rnam pa sna tshogs pa snang ba'i sgyu ma'i phyir ro/_/drag mo chen mo zhes bya ba ni bdud bzhi 'joms pa'i phyir ro/_/'byung po sdud par mdzad pa mo/_/
[\[220a.6\]]zhes bya ba ni spro ba dang sdud par byed pa'i phyir ro/_/khyab ces bya ba ni phyogs thams cad du dus gcig tu sems can gyi don mdzad pa'i phyir ro/_/de nyid gsungs pa/_rgya cher rnam par rol pa las/_/sangs rgyas kyis ni khyab par brjod/_/ce'o/_/'jig rten gsum zhes bya ba ni
[\[220a.7\]]'dod pa dang gzugs dang gzugs med pa'i khams nyid de de nyid gsal bar bya ba rgyu dang mi rgyu zhes bya ba'o/_/'dis ni sdud par byed pa zhes bya ba ni mi snang bar byed pa'o/_/'byin par byed ces bya ba ni sprul par byed pa'o/_/bskyed pa gsal bar gsungs pa/_gsang ba'i zhes bya ba ni
[\[220b\]]
[\[220b.1\]]rdo rje rnal 'byor ma'o/_/yum zhes bya ba ni skyed mar byed ma ste/_gang zhig 'di ni sgyu ma chen mo'o/_/gsungs zhes bya ba ni rnam par bshad pa'o/_/'jig rten gsum bsgrub cing zhes bya ba ni khams gsum 'dzin cing 'byung ba'i phyir ro/_/rig ma zhes bya ba ni/_rang rig pa'i
[\[220b.2\]]bdag nyid kyi phyir ro/_/'dod pa thams cad rab sbyin ma/_/zhes bya ba ni rang dang gzhan gyi 'dod pa'i 'bras bu thams cad rab tu ster ba'i phyir ro/_/thos pa med pa tsam gyi phyir gsungs pa/_rnam par shes zhes bya ba ni/_bye brag med par shes pa ste/_bsgom pas mngon sum du byed pa'o/_/ma
[\[220b.3\]]rig pa la sogs pa'i mi mthun pa'i phyogs kyis rig pa'o/_/sgrub pos dbang phyug ces bya ba ni/_sgrub pa po'i bdag po'i rgyu'i phyir ro/_/de nyid gsungs pa/_khams gsum ma lus pa las ni/_/'chi ba dang ni 'tsho ba nyid/_/skad cig tsam gyis byed par 'gyur/_/bsal bar nus
[\[220b.4\]]par the tshom med/_/'jig rten gsum gyi rnam par 'grel pa gsungs pa/_lha dang zhes bya ba la sogs pa ni go sla'o/_/sgrub pos zhes bya ba ni/_/sgrub pa pos 'grub par 'gyur ro/_/tshig rkang rnam par 'grel pa gsungs pa/_/dbang du byed ces bya ba ni gus par 'gyur pa'o/_/
[\[220b.5\]]'byung po rnams zhes bya ba ni bskyed pa brten par byed pa'o/_/chu skyes zhes bya ba ni chu srin la sogs pa rnams so/_/thang skyes zhes bya ba ni mi la sogs pa rnams so/_/rnal 'byor ma zhes bya ba ni thabs dang shes rab kyi rang bzhin no/_/de nyid gsungs pa/_thabs dang shes rab snyoms 'jug
[\[220b.6\]]pa/_/rnal 'byor zhes byar mngon par brjod//_/rnal 'byor ma mo zhes bya ba ni sgrub pa po'i rim pas rnal 'byor de'i bdag po 'byung ba'i phyir/_'jig rten gsum gyis bsgrub par brjod do/_/khams gsum dag ni ma lus pa/_/zhes bya ba ni thams cad 'grub par 'gyur ba'o/_/sgyu ma rnam
[\[220b.7\]]'phrul pa zhes bya bas kyang sbyor bas 'grub par 'gyur te/_rnam pa sna tshogs rmad du byung ba sgyu ma'i rnam par 'phrul pa'i gar gyis skye bo rjes su gzung ba'i don du bstan par bya'o/_/rol pa rnam par mdzad pa gsungs so zhes brjod do/_/de nyid gsungs pa/_'phrog pa zhes bya ba la sogs
[\[221a\]]
[\[221a.1\]]pa'o/_/de rnams kyis nye ba'i longs spyod dang /_rang gi rigs la mngon sum du byed pa'o/_/lha mchog la skyes zhes bya ba ni/_nye bar mtshon pa ste/_lha dang lha ma yin la sogs pa'i bu mo bkug nas rig pa'i brtul zhugs la sogs pa'i dus su spyod pa'o/_/rnal
[\[221a.2\]]'byor ni rab tu mang por byed pa ste sgyu ma chen mo'o/_/mig 'phrul byed ma zhes bya ba ni sgyu ma'i don du bshad pa'o/_/rmongs par byed pa zhes bya ba ni rgyal bar byed pa'o/_/rengs par byed pa ni g.yo ba med par byed pa'o/_/gsang ba ni bstan pa dang dkon mchog gsum la gnod pa byed pa'o/_/
[\[221a.3\]]skrod pa ni gnas nas skrod pa'o/_/sogs pa zhes bya ba'i sgras ni/_nye bar 'tshe ba'i rims dang gdon dang nad skyed par byed pa'o/_/dbang ni rjes su chags pa'o/_/mkha' 'gro dang zhes bya ba ni nam mkha' la rgyu ba'o/_/gzhan gyi grong du zhugs pa zhes bya ba ni rnam par shes pa dang bral ba'i lus
[\[221a.4\]]la 'jug pa'o/_/mi snang ba ni mi mthong ba'o/_/rnam par snang zhes bya ba ni chags pa dag mi dga' ba'o/_/lkugs pa ni smra mi shes pa'o/_/sa 'og 'gro zhes bya ba ni phyag na rdo rjes gsungs pa'i bu gar 'jug pa'o/_/rig 'dzin zhes bya ba ni ral gri la sogs pa'o/_/'khor los sgyur
[\[221a.5\]]ba nyid ces bya ba ni/_gser la sogs pa'i 'khor los so/_/rga ba dang na ba dang 'chi ba dang bral ba nyid do/_/rnal 'byor mas ni rnam par byed/_/ces bya ba ni/_'brel par byed pa ste/_khyad par du rnam par byed pa'o/_/'dis zhes bya ba ni rig pas so/_/rig pa zhes bya bas ni thabs dang shes
[\[221a.6\]]rab kyi bdag nyid sgyu ma lta bu'o/_/yi ge ni dbyangs dang gsal byed rnams so/_/sngags ni oM la sogs pa rnams so/_/de'i gzugs kyis zhes bya ba ni/_de'i rang bzhin gyis te/_thos pa dang sems pa dang /_bsgom pas ting nge 'dzin skyed par byed do zhes brjod do/_/'don pa zhes bya ba la
[\[221a.7\]]sogs pa'o/_/ting nge 'dzin sems rtse gcig pa'o/_/bzlas 'grub ces bya ba ni 'brel bya ba ste/_bklags pa tsam nyid kyis sdig pa dang bral bas 'dod pa'i dngos grub byed do/_/rig ma'i dngos grub ces bya ba ni/_phyag rgya chen po'i dngos grub po/_/kyang zhes bya ba'i sgras ni
[\[221b\]]
[\[221b.1\]]tshangs pa'i dngos grub dman pa ma yin pa'o/_/bsgom pa'i nad du spang par bya ba'i phyir gsungs pa/_brtul zhugs med cing zhes bya ba la sogs pa'o/_/ji ltar grub par 'gyur zhe na/_bde zhing rangs pas zhes gsungs so/_/shes rab ces bya ba ni chos thams cad rnam
[\[221b.2\]]par 'byed pa'i bdag nyid can te/_lha mo'i rnam par yongs su grub pa'o/_/thabs zhes bya ba ni/_snying rje chen po'i rang bzhin te/_rang gi 'dod pa'i lha'o/_/la sogs pa zhes bya ba'i sgras ni/_sdig pa bshags pa dang /_bsod nams la rjes su yi rang ba dang /_gsum la skyabs
[\[221b.3\]]su 'gro ba dang /_byang chub tu sems bskyed pa dang /_yongs su bzung ba'o/_/dam tshig chen po'i grub pa dang /_/zhes bya ba ni rin thang med pa'i dngos grub chen po ste/_phyag rgya chen po'i dngos grub po/_/sgyu ma chen mo'i rab sbyor bas/_/zhes bya ba ni/_sgyu ma lta bu'i thig le dang /_sa bon gyi
[\[221b.4\]]bsgom pa rnams kyis so/_/rnal 'byor gyi ni sdom pa zhes bya ba ni/_thabs dang shes rab kyi bdag nyid can gyi bde ba mchog la rjes su chags par byed pa ste/_de yang rnal 'byor gyi sdom pa bla ma'i man ngag las/_ye shes bdag nyid ces bya ba 'dis dbang la snyegs
[\[221b.5\]]so/_/mchod pa lnga zhes bya ba ni/_lha bshos la sogs pa'o/_/'dod yon lnga zhes bya ba ni gzugs dang sgra dang dri la sogs pa dam pa'o/_/sgrub po'i dbang pos zhes bya ba la sogs pa ni/_bla ma dam pa dang /_rigs pa dang lung dag gis shes par bya'o/_/gang gis ye shes
[\[221b.6\]]zhes bya ba ni/_bdag gis de ma thag tu gsungs pa'o/_/grub pa yis zhes bya ba ni bsgom pa'i stobs las gsal ba lta bu'o/_/shin tu zhes bya ba ni dngos po dang dngos po med pa la sogs pa'i mtha' gnyis zil gyis mnan cing bsgom pa'i mtshan nyid do/_/dngos grub ces bya ba ni
[\[221b.7\]]dmigs pa dang bral ba ste/_mi gnas pa'i mya ngan las 'das pa'i rang bzhin no/_/rtag par zhes bya ba ni rgyun brtag pas 'thob pa'o/_/yi ge dam pa'i phreng ba yis/_/zhes bya ba la sogs pa rnams kyis te/_brgyad kyi phyed kyi 'gyur gyis bskor ba'i thig le'i gzugs so/_/thig
[\[222a\]]
[\[222a.1\]]le'i rnal 'byor la sogs pas sems brtan par byas na rnam pa thams cad du nus par 'gyur ro zhes brjod do/_/mthong bar 'gyur zhes bya ba la sogs pa ni/_sprul pa rnam pa sna tshogs pa gang zhig sprul pas byas te brjod do/_/de bzhin gshegs pas zhes
[\[222a.2\]]bya ba ni/_sems bskyed pa'i rim pas sam dbab pa'i rim pas sangs rgyas nyid 'grub pa'o/_/dngos grub ces bya ba ni dngos grub chen po brgyad la sogs par mngon par 'dod pa sems can gyi don to/_/bcud kyis len zhes bya ba ni grub pa'i rdzas kyis so/_/las rgyas pa mdor bstan pa
[\[222a.3\]]gsungs pa/_khu ba zhes bya ba la sogs pa'o/_/gong du dgug pa zhes bya ba ni bsgrub par bya bar snang nas 'ong ba'o/_/gang gi tshe phreng ba skye ba bdun pa la sogs pa dang /_skyes pa'i sha la sogs pa bkug nas grub pa'i gzi brjid gsungs pa/_tshe ring zhes bya ba ni bskal pa chen por gnas pa'o/_
[\[222a.4\]]khro bo yi ni lus dang yang /_/zhes bya ba ni mthong na mi dga' bar byed pa'o/_/cho 'phrul zhes bya ba ni 'bar ba dang bsreg pa la sogs pa'o/_/bsam pa zhes bya ba ni 'dod pa tsam gyis so/_/gzugs ni yongs su bsgyur zhes bya ba ni/_stag la sogs pa'i gzugs su'o/_/rig ma chen
[\[222a.5\]]mo zhes bya ba ni mtshan te/_shin tu bdag nyid chen mo'o/_/dbang phyug ces bya ba ni gtso mo'o/_/sgyu mche zhes bya ba ni sdig pa dang bral ba'o/_/bklags pas 'grub pa rmongs med ma/_/zhes bya ba ni 'bras bu dang bcas pa'o/_/'dis ni nga dang mtshungs pa'i rig ma ni yod pa ma yin zhes pa'o/_/
[\[222a.6\]]nga zhes gsungs pa ni/_rdo rje mkha' 'gro ste 'gro ba rnams su 'jig rten thams cad kyi bdag po'o/_/lung ni 'di dag shes pa'o/_/khyod la bshad pa yin zhes bya ba ni sangs rgyas kyis mkha' 'gro ma la'o/_/de ma thag tu gsungs pa/_rnal 'byor gyi dbang phyug rig ma chen mo'i grub pa'i
[\[222a.7\]]rdo rje'i dngos grub po/_/mtshan ma zhes bya ba ni mngon par shes pa lnga la sogs pa'o/_/de rnams kyis bstan pa zhes bya ba ni gzhung gang gis de de bzhin du gsungs pa'o/_/dang po zhes bya ba ni gnyis ba la ltos pa'o/_/de nas zhes bya ba ni dang por bstan pa'i de ma thag pa'o/_/gsang ba zhes bya ba ni/_
[\[222b\]]
[\[222b.1\]]sku dang gsung dang thugs kyi bdag nyid can gyi phyir ro/_/yi ge zhes bya ba ni/_oM la sogs pa bzlas pa ste/_chos kyi dbyings su mi 'gyur ba'i phyir ro/_/dam pa zhes bya ba ni/_mya ngan las 'das pa la sogs pa ste/_srid pa dang bral ba'i phyir ro/_/rnal 'byor dang dngos grub ces
[\[222b.2\]]bya ba ni thabs dang shes rab kyis zag pa med pa'i dga' ba'i bdag nyid kyi rang bzhin rdzogs pa'o/_/de nyid gsungs pa/_/thabs dang shes rab snyoms 'jug pa/_/rnal 'byor zhes ni mngon par brjod/_/thabs dang shes rab dngos po yis/_/mtshan nyid rang bzhin med pa gang /_/zhe'o/_/de nyid 'bras
[\[222b.3\]]zhes bya ba ni/_rang dang gzhan gyi don gyi dngos grub phun sum tshogs pa'i phyir ro/_/de'i sems kyis mtho ba'ang gsungs pa/_/gang gis zhes bya ba la sogs pa'o/_/mchog ces bya ba ni mngon par 'dod pa ste/_sangs rgyas kyi thabs dngos grub brgyad la sogs pa de sbyin pa de yin
[\[222b.4\]]no/_/dang po'i yi ge zhes bya ba ni oM ste/_bzlas pa'i dus su spro ba'o/_/ston par byed pa'i tshul gyi phyir/_/sprul pa'i sku yi rang bzhin te/_/oM ni sku yi yi ge dang /_/longs spyod rdzogs pa'i sku'i bdag nyid can gyis so/_/hUM ni thugs kyi rdo rje'i bdag nyid can te gnas su bstan pa'i dngos
[\[222b.5\]]po la yang chos kyi sku'i/_oM ni srog dang rtsol ba khyab pas bzla bar bya'o/_/dbugs ni dbyung bar bya zhes bya ba ni rnal 'byor pa 'di'i don to/_/brgyad kyi mtha' zhes bya ba ni sde tshan brgyad kyi mtha' ste ha'i rnam pa'o/_/u zhes bya ba ni 'og tu ldan pa'o/_/thig ler bcas pa zhes bya ba ni spyi
[\[222b.6\]]bor zla ba phyed pa'o/_/dngos dang dngos med ces bya ba ni bsgom pa dang bral ba'i bzlas pa bya'o zhes bya ba'i don to/_/de la brtul zhugs bshad pa med/_/ces bya ba ni/_bdud rtsi'i rgyun gyis rang dang gzhan gyi cha dang bral bas gzhan nas gzhan du bzlog par 'gyur te/_dka' thub kyi
[\[222b.7\]]bdag por 'gyur ro/_/de ma thag tu gsungs pa'i rnal 'byor gyi don brjod pa/_sngags dang zhes bya ba ni hUM la sogs pa'o/_/dbyibs zhes bya ba ni lha'i rnam pa'o/_/chos zhes bya ba ni chos kyi dbyings so/_/de'i bdag ces bya ba ni de'i rang bzhin te/_rnal 'byor zhes bya ba'i don to/_/yi
[\[223a\]]
[\[223a.1\]]ge'i mthar gsungs pa/_ye shes zhes bya ba ni/_sems rtse gcig pas bskul bas snying ga'i mthar gsungs so/_/a thung ngus mtshon pa'i lcags kyu dang zhags pa'i lag pa dang bcas pa'i lha phyag gnyis pa spros nas zhags pas mgrin pa bcings shing /_
[\[223a.2\]]lcags kyus snying phug cing rlung gi dkyil 'khor la zhon par bsgrub par bya ba'i lus par snang nas 'gugs par bsams na 'ong bar 'gyur ro/_/sbyor ba gsum zhes bya ba ni rlung gi dkyil 'khor dang /_zhags pa dang lcags kyu'i sbyor ba dang /_sku la sogs pa yang dag par
[\[223a.3\]]gnas pa'o/_/gsung zhes bya ba ni mgrin pa'o/_/khu ba dgug pa gsungs pa/_khe zhes bya ba ni/_sbu gu'i dbyibs su sgra dkar po khe yis byin gyis brlabs la kha nas phyung nas bsgrub bya'i gsang bar zhugs te/_dbugs dbyung bas ni gzhug pa dang /_/rngub pas ni bkug nas
[\[223a.4\]]snod nas snod du gzhag pa'am btung bar bya'o/_/chags pa'i bdag ces bya ba ni lus dang ngag dang yid kyis shin tu chags pa'o/_/zhal bzhi dang thod pa'i phyag gis zhes bya ba lha'i rnal 'byor gyis dgug go/_/chang dgug pa gsungs pa tsi yig ser po rta'i gdong gi lha'i rnal 'byor
[\[223a.5\]]pas/_tsi yig mtshan ma'i sbu gus dgug par bya'o/_/khrag dgug pa gsungs pa/_ce sbyang gi dbyibs kyi gdong gi lha'i rnal 'byor pa kha dog dmar po khros pas snying gnas pad+ma'i dbyibs kyi skras re phas byin gyis brlab pa kha nas bton te/_bsgrub bya'i lus phug nas
[\[223a.6\]]khrag dag par bya'o/_/yan lag drug gi dgod pa gsungs pa/_kha dog drug dang zhes bya ba la sogs pa ni/_yi ge 'di rnams kha dog drug dang mnyam par ldan pa'o/_/drug gi gnas su zhes bya ba ni/_dpral pa dang mgrin pa dang /_mig dang /_rna ba dang /_sna dang /_snying
[\[223a.7\]]ga rnams su'o/_/rjes su bsngags pas gsungs pa 'grub/_/ces bya ba ni/_de nyid brjod par 'gyur ro/_/dang po'i yi ge zhes bya ba ni oM ste sngags thams cad kyi dang por nges par phyag 'tshal bar gyur pa'i phyir ro/_/dbang po'i mdog ces bya ba ni/_dbang po sbas pa'i srog
[\[223b\]]
[\[223b.1\]]chags lta bu'am 'bar ba'i me lta bu'o/_/yi ge gnyis pa zhes bya ba ni a ste/_dbyangs kyi nang du gnyis pa'i phyir dang man ngag las tsheg drag gnyis kyi dbang du byed pa'i phyir ro/_/ban+du'i me tog lta bu'i a thung ngus lhag par dbang du byed pa'i phyogs gcig gi phyir ro/_/dgug
[\[223b.2\]]pa'i mthar gsungs pa khe'i yig 'bru nyid dkar po'o/_/tsi thung ngu ni ser po'o/_/re pa ni me'i kha dog nyid do/_/yi ge 'di rnams las rgyas pa lhag par byed pa las ni kha dog gi khyad par ro/_/yan lag drug dgod pa'i dus su ni oM 'ba' zhig dkar po ste/_gzhan dag ni ji
[\[223b.3\]]skad gsungs pa'i kha dog nyid do/_/oM ni dkar po'o/_/dbang po'i mdog mnyam ldan pa'i/_/zhes bya ba'i dbang po'i kha dog dang mnyam par ldan pa'i zhes brjod pa'i gzhung yod par blta bar bya ste/_dbang po ni zla ba ste/_kha dog dag pa'i phyir dkar po'o/_/gzhan dag dbang po
[\[223b.4\]]dang mnyam par ldan pa zhes yan lag dang nying lag gis mdor bsdus nas zur gyis ston par byed do/_/in+d+ra nI la'i kha dog nyid ni mngon spyod kyi lhag par byed pa la bsngags so/_/bzlas pa'i dus su yi ge gsum po thams cad dkar po nyid do/_/thig le dkar po la 'jug pa
[\[223b.5\]]dang sbyor ba las byung ba'o/_/de ltar sngags rnams kyi kha dog gi rim pa'i gzhung gzhan nas gzhan du 'ong ba bshad par bya ste/_bdag gi bla ma'i gzhung gsungs pa/_mig dang dpral ba dang mgrin pa la sogs par bsgom pa gang gi tshe sems pa gsungs pa/_seng ge lta
[\[223b.6\]]bur rnam par rol pas gang gis nyon mongs pa'i ri dgas gzhom pa'i phyir lkugs par byed pa de de bzhin du sku dang gsung dang thugs phyag rgyas btab pa'i phyir phyag rgya che'o/_/'dod pa'i lha'i rnam pa'o/_/bcing bar bya zhes bya ba ni/_mi g.yo bar bya ba'o/_/rnal 'byor mas zhes
[\[223b.7\]]bya ba ni/_sems rtse gcig pas so/_/sngags dang dbyibs dang chos kyi rang bzhin gnyis su med par gyur pa'o/_/las rgyas pa'i kha bskor ba gsungs pa/_srog dang rtsol ba legs sbyar ba/_/zhes bya ba ni dbugs 'byin pa dang bsdam pa'o/_/skad cig ces bya ba ni yi ge la
[\[224a\]]
[\[224a.1\]]sogs pa sems pa ni'o/_/'bar zhes bya ba ni drod dang du ba la sogs pa'i rim pas 'bar ba'o/_/da ni rnal 'byor gyi ring por shes pa gsungs pa/_'og min zhes bya ba dang 'jig rten bdun zhes bya ba ni/_'dod pa'i lha rnam pa drug dang 'og min gyi bar
[\[224a.2\]]du rnam pa bcu bdun te/_gzugs kyi khams su gcig tu bya bar brjod do/_/rgyu dang mi rgyu zhes bya ba ni gzhan yang g.yo ba dang mi g.yo ba ste brtan pa dang 'gro ba'o/_/rnal 'byor ma'i bza' ba'i khyad par gsungs pa/_sgo dgu las ni byung ba'i rdzas/_/zhes bya ba ni mig dang
[\[224a.3\]]rna ba dang /_sna dang /_kha dang nye ba'i gnas rnams las byung ba'i tshe rnams so/_/blo ldan zhes bya ba ni dri ma med pa'i shes rab po/_/de nyid gsungs pa/_bshang gci bza' bar bya ba'i don/_/de 'di sgrub pa skal bar ldan/_/zhe'o/_/rang bzhin med pa yis/_/zhes pa ni rang
[\[224a.4\]]dang gzhan du brjod du med pa'i dngos po ni rang bzhin gyis gcig dang du ma dang bral ba'i phyir ro/_/gsang ba'i dbang la snyeg pa'i phyir/_/mthe bong srin lag dag gis khar/_/zhes gsungs te/_gang gis zhes bya ba ni ma bshad do/_/rnam rtog med pas zhes bya ba ni sngags kyi lus kyis
[\[224a.5\]]brtags pas so/_/de nyid gsungs pa/_sngags kyi don gyis rnam rtog ni/_/rnam par rtog pa med pa'i blo/_/zhe'o/_/yid bzhin nor bu zhes bya ba ni/_mngon par 'dod pa'i don sbyin par 'dod pa'i phyir ro/_/ji ltar 'gyur zhe na myang bar bya bar gsungs pa/_bdud rtsi'i bdag
[\[224a.6\]]nyid las byung bas/_/zhes bya ba ni/_bsam gtan gyis yang dag par grub pa'i byang chub bo/_/brtag pa zhes bya ba ni 'khor ba ji srid par rgyun mi 'chad pa'o/_/sha lnga gsungs pa/_phyi ma rdzas kyi tshogs rnams zhes bya ba ni de'i rdzas kyi phung po'o/_/kun mkhyen 'bras bu zhes bya
[\[224a.7\]]ba ni sangs rgyas nyid do/_/sbyin pa po zhes bya ba ni/_gzhan nas gzhan la sogs pa'i tha snyad do/_/zos pa zhes bya ba ni lus bde ba dang ldan par gyur pa dang /_sems bde ba dang ldan pa'i ting nge 'dzin du 'gyur pa dang /_sems bde ba dang ldan pa'i ting nge 'dzin du 'gyur ba dang /_sems mnyam par gzhag par gzhag pas ji ltar 'byung ba rab tu shes
[\[224b\]]
[\[224b.1\]]par 'gyur ro/_/'byung po ma mo zhes bya ba ni/_rdo rje rnal 'byor ma'o/_/ma chen po zhes bya ba ni dri ma chen po dang ldan pa yang ye shes lnga'i bdag nyid kyi phyir ro/_/de bzhin du brjod pa ril bu brgyad du bya ba gsungs pa/_bcu bzhi pa zhes gsungs te/_'chol ba'i rim pas brgyad pa dang por
[\[224b.2\]]byas nas bcu bzhi pa ji srid du nyi ma bdun du 'gyur ro/_/lhan cig nye bar zhes bya ba ni sgo dgu las byung ba'i rdzas dang nye ba nyid do/_/lnga zhes bya ba ni/_gsungs ma thag pa'i sha lnga po rnams nyid do/_/'dis ni de nyid brjod par 'gyur ro/_/brgyad par son pa'i glang po che la sogs pa'i
[\[224b.3\]]sha rnams blangs nas sgo dgu las byung ba dang /_mnyes te ce sbyang shi ba'i lus kyi nang du bcug ste/_nyi ma bdun du gzhag par bya'o/_/de nas bcu bzhi pa la btus te/_btags nas yungs kar gyi 'bras bu'i tshad tsam du ril bu byas te me la sogs pa'i cho gas skams te myang
[\[224b.4\]]par bya'o/_/sangs rgyas zhes bya ba ni/_sangs rgyas kyis so/_/sbas pa zhes bya ba ni gsang ba'o/_/'bras chen mo zhes bya ba ni 'bras bu chen po'i rgyu'i phyir ro/_/gzhan gyi rgyud du ma gsungs so/_/zhes bya ba ni rgyud 'dir brjod pa'o/_/bsgom pa'i rim pa gsungs pa/_de nas zhes
[\[224b.5\]]bya ba ni bsgrub par bya ba'o/_/'di zhes bya ba ni sgrub pa po'o/_/bsgom pa'i rim pa de nyid yid kyis zhes bya ba la sogs pa gsungs so/_/kha cig na re pad+ma dmar po 'dab ma bzhi pa zhes zer ro/_/gzhan dag na re 'dab ma brgyad pa zhes zer ro/_/bsgom pa'i dkyil 'khor du 'dab ma bzhi pa'o/_/ri mo'i dkyil 'khor
[\[224b.6\]]la ni 'dab ma brgyad pa'o/_/der nyi ma'i dkyil 'khor la thig le dkar po lnga'o/_/phyogs bzhir zla ba las byung ba'i lha mo bzhi dang ldan pas phyis glu yis bskul ma thag tu/_dbus su thig le las byung ba hUM las skyes pa'i rdo rje mkha' 'gro'o/_/sangs rgyas gzugs brnyan nye bar mdzes/_/
[\[224b.7\]]zhes bya ba ni/_bcom ldan 'das zhal bzhi pa'o/_/sku mdog gsungs pa/_shar du zhes bya ba la sogs pa ni/_lha mo rnams kyang zhal bzhi pa dang sku mdog ser po la sogs pa'o/_/'di rnams kyi rtsa ba'i zhal ser po la sogs pa de'i gnas su sngon por blta bar bya'o/_/phyag bzhi pa
[\[225a\]]
[\[225a.1\]]dang spyan gsum pa'o/_/lha mo'i mtshan ma rnams gsungs pa/_g.yon na zhes bya ba la sogs pa ni lha mo bskyed ma thag tu bcom ldan 'das bskyed pa'o/_/gang gis bcom ldan 'das bskyed pa dang dus mnyam pa nyid du lha mo rnams skyed par byed pa de rnams kyi
[\[225a.2\]]gzhung bdag gis sun dbyung bar bya ste/_gang gi phyir/_lha mo bzhi dang mnyam ldan zhing /_/sangs rgyas gzugs brnyan nye bar mdzes/_/zhes gzhung 'dir lha mo bzhi dang por gsungs nas/_phyis kyang bcom ldan 'das so/_/lha mo rnams kyi mtshon cha la sogs pa
[\[225a.3\]]dang /_phyogs la sogs pa dang por gsungs nas/_phyis bcom ldan 'das 'dis mtshon pa'i phyir/_lha mo'i glus yang dag par bskul ma thag tu/_phyis bcom ldan 'das kyi bskyed pa ste/_rgyud gzhan dang mtshungs pa ni ma yin no/_/'di'i gtan tshigs brjod pa gang gi phyir
[\[225a.4\]]tha dad par gyur pa 'di nyid de nas yang 'od zer can la sogs pa'i rgyud du blta bar bya ste/_lha mo gzhan dag nyi ma'i gtso mo rnams bskyed pa'i 'od zer gyis bskul bas phyis dbus su bzhugs pa'i bcom ldan 'das gtso mo bskyed do zhe'o/_/dang po'i sngags dang zhes bya ba ni oM ste/_
[\[225a.5\]]yi ge drug po rnams kyis gnas drug po rnams su ldan par bsgom par bya'o/_/'bar zhes bya ba ni spro ba dang sdud par byed pa yin no/_/de ltar gyur pa'i lha'i rnal 'byor pas sgrub pa thams cad la nus par 'gyur ro zhes brjod do/_/de ltar zhes bya ba ni rdzas te ril bu la sogs pa'o/_/
[\[225a.6\]]grub ces bya ba ni phyag rgya chen po'i dngos grub po/_/de'i 'bras bu ni gzhan gyi don te sgyu ma thams cad rnam par mdzad pa'o/_/de rab sbyin zhes bya ba ni de grub pa'i phyir ro/_/dman pa ma yin pa'i dngos grub sgrub pa'i sngags pa gsungs pa mi snang ba zhes bya ba ni mi mthong bar
[\[225a.7\]]gsungs so/_/bzlog pa zhes bya ba ni yi ge gsum gyi rnal 'byor ro/_/de la zhes bya ba ni rdo rje chu dang yang dag par ldan pa'i ril bu hUM gis byin gyis brlabs pa'i a las skyes pa'i thod par bzhag la phyi nas oM bsgom par bya'o/_/mngon par bsngags pa'i don du sngags
[\[225b\]]
[\[225b.1\]]btu ba gsungs pa/_brgyad ces bya ba 'di ni mtha'i yi ge'o/_/kun zhes bya ba 'di lha mo bzhi'i 'khor los sgyur ba'i rnal 'byor gyis dang po'i yi ge ste oM mo/_/a ni 'dir ma gsungs so/_/de'i don gsungs pa gsum zhes bya ba la sogs pa ni a dbus su bcug pa
[\[225b.2\]]ste/_gsum du 'gyur zhes bya ba'i don to/_/'dis ni de gsungs pa yin no/_/rlung gi dkyil 'khor la sogs pa'i steng du a las skyes pa'i pad+ma'i snod du bzhag pa'i rdzas hUM dang bcas bsams nas/_/'og nas rlung gi dkyil 'khor dang /_'bar bas sdig pa bsregs
[\[225b.3\]]te/_ye shes kyi bdud rtsi'i rang bzhin can du byas nas/_steng du oM gyi 'od zer gyis spyan drangs pa'i rgyal ba'i tshogs ro mnyam par byas te/_oM a guh+ya b+ha shas b+ha shes haM zhes mngon par bsngags nas lce li rdo rje'i sbu gu'i 'od zer gyis bkug nas bza' bar bya'o/_/rnal 'byor gyi
[\[225b.4\]]sdom pa gsungs pa gsal bar bka' stsal pa/_brgyad ces bya ba la sogs pa ni hUM rnam par sprul pa'i gsang ba'i rdo rje'o/_/dang po'i yi ge sbyor ba yis/_/zhes bya ba ni/_oM gyis sprul pa'i nor bu'o/_/hrIHdang zhes bya ba ni/_hrIHyis sprul pa'i lha mo'i pad+ma'i/_/yi ge mtha' ru
[\[225b.5\]]sbyar nas ni/_/zhes bya ba ni rdo rje'i bu gar phaT nang du bcug pa'o/_/sa bon lnga ni rab tu sbyar/_/zhes bya ba ni rigs lnga'i cha dang ldan par ro/_/yi ge rnam par bsgom par bya bas ni bruM las byung ba'i lte bar ser po'o/_/de ltar sbyor ba shes par bya/_/zhes bya ba ni snyoms par 'jug par byas pa'o/_/
[\[225b.6\]]glu 'dis rdo rje'i gar nyid kyis rdo rje sems dpa' zhes bya ba ni he ru ka'o/_/gzhug par bya ba ni rdo rje'i lte ba'i dbus su bsgom par bya'o/_/thabs dang shes rab snyoms 'jug pas/_/rnal 'byor zhes byar mngon par brjod/_/rnal 'byor dngos grub ces bya ba ni/_thabs dang shes rab kyi
[\[225b.7\]]bdag nyid can gyi dngos grub bo/_/thun tshod bzhir ni sbyor ba yis/_/bsgom pa mchog gi zhes bya ba ni/_dam par byas pas rgyun du yun ring po dang rab tu ldan pa ni bsgom pa'i mchog go/_/'dod pa'i yon tan lngas gang zhing /_/zhes bya ba ni mchod pa lnga yis brgyan pa ste gsungs ma
[\[226a\]]
[\[226a.1\]]thag pa'i dngos grub 'thob bo/_/de cir 'gyur zhe na/_de ltar sku gsum mchog sbyin pa/_/zhes gsungs te/_chos dang longs spyod rdzogs pa dang sprul pa'i sku'i bdag nyid can mchog sbyin pa ni sems can thams cad la mngon par 'dod pa'i don sbyin pa ste/_
[\[226a.2\]]ji ltar rdzogs pa'i sangs rgyas gzhan du 'dir 'gyur ro zhes bya ba'i don to/_/dngos grub ces bya ba ni 'od gsal bar gsungs so/_/dpag tshad ces bya ba la sogs pa ni mnyam par sbyor ba bsgoms pa'i mthar bdud rtsi myang bar bya'o zhes gsungs pa'o/_/sgo dgu zhes bya ba
[\[226a.3\]]'di'i 'bras bu gsungs so/_/dge ba de nyid ces bya ba ni dus gsum du nye bar 'tshe ba dang bral ba ste yang dag pa'i don gyi phyir ro/_/bla med ces bya ba sgyu ma lta bur rang dang gzhan gyi lhag pa'i lha'i rnam pa'i phyir ro/_/grub par zhes bya ba la sogs pa ni/_zag pa med pa'i bde
[\[226a.4\]]ba chen po'i rang bzhin gyi phyir ro/_/rgyud kyi bsdus pa'i don la snyeg pa'i phyir/_gzugs dang zhes bya ba la sogs pa ni/_dbang po sbas pa la sogs pa'i kha dog go/_/phyag rgya zhes bya ba ni lha'i rnal 'byor ro/_/mtshan ma zhes bya ba ni/_thod pa la sogs pa'o/_/rdzas zhes bya
[\[226a.5\]]ba ni bdud rtsi lnga la sogs pa'o/_/bsam gtan ni dgug pa la sogs pa'i las rnams so/_/sgom pa zhes bya ba ni mngon par rtogs pa'i rim pa'o/_/rnam pa sna tshogs thabs zhes pa dang /_lha mo zhes bya ba ni lha mo rnams so/_/yid la 'dod pa zhes bya ba ni/_/ral gri la sogs pa
[\[226a.6\]]dang phyag rgya chen po'i dngos grub kyi mthar thug pa rnams so/_/rgyud kyi che ba'i bdag nyid gsungs pa/_gang gis zhes bya ba la sogs pa 'di ni glegs bam gyi bdag nyid can no/_/'dzin dang zhes bya ba ni/_khong du chud par byed pa'o/_/klog cing zhes bya ba ni glegs bam mthong ba
[\[226a.7\]]las so/_/sgom byed ces bya ba ni thun tshod bzhi'i rim pas so/_/'dir kha cig na re bcom ldan 'das ni snyoms par 'jug pa med pa zhes zer ro/_/'di'i don ni yang dag pa ma yin pa'i snyoms par 'jug pa zhes bya bar snyegs te/_'dir nges par mngon sum du tshig rkang yod de/_gang
[\[226b\]]
[\[226b.1\]]zhig gang du gsungs pa/_thabs dang shes rab sogs sbyor bas/_rtag tu zhes bya ba ni de bzhin du de ltar mnyam par sbyor bar shes par bya zhing /_rigs lnga'i cha dang ldan pa nyid rtogs par byas nas gsungs pa ste/_de bzhin du rnal 'byor gyi dngos grub tu 'gyur ba'i phyir/_thabs dang
[\[226b.2\]]shes rab kyi bdag nyid can gyi rnal 'byor gsungs so/_/de nas gzhan yang dbang po gnyis rab tu sbyor ba gsungs pa zhes bya ba la sogs pa'ang /_mthong ba yin mod kyi snyoms par 'jug pa nyid ni/_bdag gis mchog tu dga' ba'i bdag nyid can gyi byang chub sgrub pa dang /_snyoms par
[\[226b.3\]]'jug pa ma gtogs pa'i mchog tu dga' ba'i bdag nyid can gyi mtshon par grub par byed par nus na/_dgod pa dang blta ba 'dod chags kyi mtshan nyid mchog tu dga' bas bdag gis mtshon pa yin gyis gzhan du ni ma yin no/_/gang gi phyir yin mod kyi de las bdag gis
[\[226b.4\]]de la gnas nas rnam par bsgom pa gnyis gnyis snyoms par 'jug pa'i gnas su 'jug ste/_bdag gis mtshon cha rab tu mnyam par sbyor bas nges par mtshon par bya'o/_/dpal sgyu ma chen mo zhes bya ba'i dka' 'grel/_/slob dpon mkhas pa chen po dpal rgyan gyi zhal snga
[\[226b.5\]]nas mdzad pa rdzogs so//[ {D1626}]@##/_/rgya gar skad du/_ma hA mA yA sA d+ha na nA ma/_bod skad du/_sgyu 'phrul chen mo zhes bya ba'i sgrub pa'i thabs/_dpal rdo rje mkha' 'gro dang /mkha' 'gro ma'i tshogs thams cad la phyag 'tshal lo/_/dang por snga bar langs la snying rje
[\[226b.6\]]dang ldan pa'i rnal 'byor pas rang gi snying gar pad+ma'i steng du thig le dpa' bo bltas la/_de'i 'od zer gyis bla ma dang /_dpa' bo dang /_rnal 'byor ma rnams yang dag par bskul nas/_bar snang la dmigs par byas la mchod pa gsum kyis mchod par byas te/_de rnams kyi
[\[226b.7\]]mdun du dkon mchog gsum la skyabs su 'gro ba'i tshigs bcad dag brjod par bya ba ni 'di'o/_/oM dpal ldan bla ma'i zhabs rdul rnams la phyag 'tshal lo/_/oM dpal ldan rdo rje sems dpa' la yang phyag 'tshal lo/_/oM dpal ldan rdo rje mkha' 'gro ma rnams la phyag 'tshal
[\[227a\]]
[\[227a.1\]]lo/_/zhes pa 'di dag brjod nas cho ga bzhin du/_snyig pa bshags pa dang /bsod nams la rjes su yi rang ba dang /_bsod nams yongs su bsngo ba dang /dkon mchog gsum la skyabs su 'gro ba dang /_byang chub tu sems bskyed pa dang lam bsten pa dang /_
[\[227a.2\]]bdag gi dngos po dbul bar bya'o/_/de nas tshangs pa'i gnas bzhi sngon du bsgom pas/_stong pa nyid bsgom par bya ba ni/_oM shun+ya tA dz+nyA na badzra swa b+hA wa At+ma yi ko\u0f85haM/_zhes pa ste/_'di'i de ma thag tu yi ge raM las byung ba'i nyi ma'i steng du yi ge hUM gnas pa bsam bar bya'o/_/de'i 'od
[\[227a.3\]]zer gyis khyad par dang /_de dag thams cad yongs su zhu ba las sa gzhi rdo rje'i rang bzhin dang /_rdo rje'i rtsig pa dang /_rdo rje'i bur ba dang /_dur khrod brgyad kyi dbus su pad+ma dmar po 'dab ma bzhi pa la/_rdo rje nag po'i phreng bas mtha' ma yongs su bskor bar bsam par bya'o/_/yang na klu
[\[227a.4\]]lhag ma can gyi rim pas so/_/pad+ma'i lte ba'i dbus su dbyangs yig a la sogs pa nyis 'gyur du byas te zla ba'i dkyil 'khor du bsgom par bya'o/_/de'i steng du yi ge drug po bsnan pa'i yi ge ka la sogs pa nyis 'gyur du byas te nyi ma'i dkyil 'khor du bsgom par bya'o/_/me long lta bu
[\[227a.5\]]zla bar yang dag bshad/_/mnyam pa nyid ni nyi mar rab tu grags/_/'di dag dbus su thig le'i rgyal po ste/_/'di la spro bsdu 'gro pa'i don byed pa/_/so sor rtog pas bya ba nan tan no/_/rdzogs pa shin tu rnam dag chos kyi dbyings/_/ye shes lnga yi bdag nyid 'khor lo bsgom/_/
[\[227a.6\]]de nas snying rje'i bdag nyid bcom ldan 'das/_/rdo rje mkha' 'gro ni sngon po ste/_sngon po dang /_ser po dang /dkar dmar dang /_ljang gu'i zhal bzhi ba dang ldan pa/_phyag bzhi ni thod pa dang /_mda' dang /_g.yon na kha TI ga dang /_gzhu 'dzin pa'o/_/dbu skra dmar ser gyen du
[\[227a.7\]]'bar ba/_thod pas bcings pa dang stag lpags kyi smad g.yogs dang /_'khor lo/_rna cha/_mgul rgyan/_gdu bu/_mchod phyir thogs dang thal pa ste/_phyag rgya drug dang ldan pa/_mi mgo brgya byed kyi phreng ba dang /_mi'i rus pa'i rkang gdub dang /_ske rags dang /_phyag gdub
[\[227b\]]
[\[227b.1\]]dang /_dpung rgyan rnams kyi rgyan can/_skyil krung phyed pa'i gar byis bzhugs shing /mche bas 'jigs par byed pa/_kha dog lnga'i 'od zer gyi phreng ba can/_rang nyid lta bu'i shes rab la 'khyud pa can du bdag nyid rdo rje mkha' 'gro'i gzugs su rnam par bsgom pa'o/_/
[\[227b.2\]]shes rab kyang bdag nyid dang 'dra bar blta bar bya'o/_/'on kyang gcer bu mgo'i phreng ba dang bral ba'o/_/shar gyi 'dab ma la/_rdo rje mkha' 'gro ma kha dog sngon mo/_sngon po dang /_ser po dang /_dkar dmar dang /ljang gu'i zhal bzhi pa/_phyag bzhi dang ldan pa ste/_
[\[227b.3\]]rdo rje dang /_thod pa dang /_dril bu dang /_kha TI ga 'dzin pa'o/_/lho'i 'dab ma la/rin chen mkha' 'gro ma ser mo ste/_ser po dang /_sngon po dang /_dkar dmar dang /ljang gu'i zhal bzhi pa/_phyag bzhi pa ste/_rin po che dang /_rtse gsum pa dang /_dar dpyangs dang /_ce spyang
[\[227b.4\]]phyag na bsnams pa'o/_/nub kyi 'dab ma la pad+ma mkha' 'gro ma kha dog dkar dmar te/_dkar dmar dang /ser po dang /_sngon po dang /_ljang gu'i zhal bzhi pa phyag bzhi dang ldan pa ste/_sna tshogs pad+ma dang /_mda' dang /_gzhu dang /_thod pa rnams phyag na bsnams pa'o/_/byang gi
[\[227b.5\]]'dab ma la sna tshogs mkha' 'gro ma kha dog ljang gu ste/_ljang gu dang /_ser po dang /_dkar dmar dang /_sngon po'i zhal bzhi pa/_phyag bzhi dang ldan pa ste/_ral gri dang /_Da ma ru dang /_zhags pa dang /_ka pA la rnams phyag na bsnams pa'o/_/de lta bu rnam par bsgoms pa'i snying gar
[\[227b.6\]]man ngag ji lta ba las thig le'i rgyal po bsgom par bya'o/_/de nas phung po dang /_khams dang /_skye mched kyi rang gi ngo bo khams gsum pa ni sgyu ma dang /_smig rgyu dang /_rmi lam dang /_dri za'i grong khyer lta bur rang gi sems dang tha mi dad pa/_rang bzhin gyis 'od gsal
[\[227b.7\]]par phyi nang gi gzugs la rnal 'byor pas bsam mo/_/de nas de ma thag tu ye shes kyi dkyil 'khor bkug ste/_dam tshig gi 'khor lor bcug la/_oM d+harma d+h+wa tu swa b+hA ba At+ma ko\u0f85hi zhes nga rgyal bya'o/_/de nas AHdmar po yongs su gyur pa las/_pad+ma rdzogs pa dang /_oM oM hUM
[\[228a\]]
[\[228a.1\]]k+bUM hrI hrIHzhes pa'i yi ge rnams shar la sogs pa'i 'dab ma la rnam par snang mdzad la sogs pa'i kha dog dgod par bya'o/_/yi ge hUM gis rdo rje rdzogs par byas la/_glu 'di dag gis bskul bar bya'o/_/kye grogs mo mchog ni bdag cag go/_/pad+ma'i kha yis
[\[228a.2\]]rnam dbye bar/_/'od gsal ba yi rdo rje yang /_/bde ba nyid mdzod a la la la la ho/_/glu 'di dag gis de ma thag tu rjes su chags pas mchod cing byin gyis brlab po/_/de'i rjes su bdud rtsi myang bar bya ba ni thod pa lag tu bzhag par bi dang /_ra dang /_su dang /_ma dang /_chu
[\[228a.3\]]dang /_da dang /_go dang /_ha dang /_na dang /_ku dang ste/_A li kA li 'di dag gis byin kyis brlabs shing /_phyin ci log gi yi ge gsum gyis kyang byin gyis brlabs pas yi ge de rnams las mi bskyod pa la sogs pa de bzhin gshegs pa rnams 'thon te/_phyogs bcu na
[\[228a.4\]]gnas pa'i bdud rtsi rnams phyag tu blangs nas yi ge rnams nyid la zhugs pas bdud rtsi dang lhan cig tu ro gcig par gyur par bsams te/_yi ge gsum pos rim pa dang rim pa ma yin pas spro zhing bsdu ba ni sku gsung thugs kyi rang bzhin kyi mdog tu'o/_/oM AHhUM
[\[228a.5\]]zhes bya ba 'di dag ji lta ba'i man ngag gis bzla'o/_/ji ltar nus par bzlas brjod byas nas/_de nyid gsum dang yi ge muHsa ye shes kyi 'khor lo gshegs su gsol lo/_/lha mo bzhi la sogs pa ni/_thig le'i nang du bcug la/_smon lam btab par byas la ji ltar
[\[228a.6\]]bde bar 'jug par bya'o/_/thun mtshams gzhan rnams su ni/_de nyid gsum po brjod pas sngar kyi de bzhin du ye shes kyi 'khor lo spyan drangs te/_gcig tu byas la rjes su chags pa la sogs pa dag kyang bya'o/_/sgyu 'phrul chen mo zhes bya ba'i sgrub thabs bcom
[\[228a.7\]]ldan 'das yum rdo rje mkha' 'gro ma nyid u rgyan gyi yul du byon nas gsungs pa rdzogs so//_//rgya gar gyi mkhan po a wa d+hU tI pa'i zhal snga nas dang /_bod kyi lo tsA ba dge slong shAkya brtson 'grus kyis zhus te bsgyur ba'o//_//
[\[228b\]]
[\[228b.1\]{D1627}]@##/_/rgya gar skad du/_ma hA mA yA tan+t+ra a nu he ru ka sA d+ha na no bi ka_/bod skad du/_sgyu 'phrul chen mo'i rgyud kyi rjes su 'brang ba'i he ru ka'i sgrub pa'i thabs/_bcom ldan 'das dpal rdo rje mkha' 'gro ma la phyag 'tshal lo/_/sgyu 'phrul chen mo'i bdag nyid rgyal/_/
[\[228b.2\]]rdo rje mkha' 'gro phyag byas te/_/de yi gzhung lugs bsdus pa yi/_/sgrub thabs rim pa bshad par bya/_/dad byams snying rjer ldan pa yis/_/yang dag byang chub yid byas te/_sbyin dang tshul khrims la sogs ldan/_/'jig rten chos brgyad mnyam sems shing /_/sngags rgyud
[\[228b.3\]]dngos grub stsol rig pas/_/rnal 'byor spyod dang mthun la rol/_/bde ba'i gnas su nyer 'dug ste/_/snying gar nyi ma hUM bzhag nas/_/'od zer las byung mchod pa yis/_/mdud na du bdag po yongs mchod nas/_/sdig pa bshags pa la sogs byas/_/de nas stong nyid bsgom bya
[\[228b.4\]]ste/_oM shU nya tA dz+nyA na dzra swA wa A t+ma ko\u0f85haM/_zhes pa yid kyis brjod par bya/_/mkha' la dmar po 'dab bzhi pa'i/_/pad+ma la gnas nyi dkyil la/_/thig le dkar po lnga bsams te/_/dang po spro dang bsdu byas nas/_/sngon du goms pa'i byams chen dang /_/snying rje la sogs rang bzhin
[\[228b.5\]]can/_/phyogs bzhir thig le las byung ba'i/_/gar gyi tshul gyis 'khyud dga' ba'i/_/rtag tu mkha' 'gro ma bzhi yis/_/bskul bar rnam par bsam par bya/_/ha les hi bi ya si a/_/ka ma lu pra ba yu badzre/_a la la la la ho/_/ma hA su te na/_a ra ha ni te na/_ra wi ki ra Na/_pra
[\[228b.6\]]phu li yu la/_ka ma lu ma hA su te na/_de nas 'khor ba'i sdug bsngal las/_/sems can bsgral ba'i bsam pa yis/_/'gro ba de nyid sgyu ma bzhin/_/ji ltar 'byung las rnam gzigs te/_/dbus ma'i thig le las byung sngo/_/sa bon hUM las snying rje'i dngos/_/ye shes lnga dang sku gsum bdag_/mchog tu
[\[228b.7\]]dga' zhing mdzes pa yi/_/zhal bzhi pa dang phyag bzhi pa/_/yan lag rnams ni thal bas byugs/_/rtsa zhal lus bzhin kha dog sngo/_/g.yas pa'i zhal ni ser ba dang /_/rgyab ma dkar zhing dmar bar snang /_/g.yon pa ma rgad bzhin du 'bar/_/spyan gsum na ra'i pags
[\[229a\]]
[\[229a.1\]]la sogs/_/phyag rgya rnam pa lnga yis brgyan/_/mgo skyes kham pa gyen bsgreng pa/_/mi bskyod thod pa'i dbu rgyan mtho/_/g.yas na ka pA la dang mda'/_/kha T+wAM ga dang gzhu ni g.yon/_/'od zer bye ba 'phro ba'i tshogs/_/'gro la phan phyir sangs rgyas mdzad/_/
[\[229a.2\]]rang snang sangs rgyas mkha' 'gro ma/_/'dod la dga' bas rtag 'khyud ma/_/zhal ni lha mo bzhir gzigs pa'i/_/gar lta he ru ka bsam bya/_/mkha' 'gro ma rnams kyi mtshan la sogs pa bshad par bya ste/_de la shar phyogs kyi 'dab ma la ni rdo rje mkha' 'gro ma kha dog sngon po ste sngon
[\[229a.3\]]po dang /_ser po dang /_dkar zhing dmar ba dang /_ljang gu'i zhal bzhi ste/_sa dang me long lta bu'i ye shes la sogs pa rnam par dag pa/_g.yas pa na rdo rje dang ka pA la 'dzin pa/_g.yon pa na dril bu dang kha T+wAM ga 'dzin pa'o/_/lho phyogs kyi 'dab ma la ni mnyam ba nyid
[\[229a.4\]]kyi ye shes dang /_chu'i khams la sogs pa'i rang bzhin can/_dpal rin chen mkha' 'gro ma phyag na rin po che'i rgyal mtshan dang tri shU la bsnams pa/_g.yon pa na b+han+d+ha dang ce sbyang gi mgrin pa dam du 'dzin pa ste/_ser po dang /_sngon po dang /_dkar zhing dmar pa dang /_ljang
[\[229a.5\]]gu'i zhal bzhi'o/_/nub kyi 'dab ma la ni pad+ma mkha' 'gro ma dkar zhing dmar ba ste/_me dang so sor kun du rtog pa la sogs pa'i ye shes kyi rang bzhin can gzhon zhing mdzes pa ste/_zhal dkar zhing dmar ba dang /_gser bzhus pa lta bu dang /_sngon po dang /_ljang gu'i zhal
[\[229a.6\]]can no/_/phyag g.yas pa na sna tshogs pad+ma dang mda'o/_/g.yon na ni ka pA la dang gzhu'o/_/byang phyogs kyi 'dab ma la ni sna tshogs mkha' 'gro ma ljang gu ste ljang gu dang /_ser po dang /_dkar po dang /_sngon po'i zhal can bya ba grub pa dang /_rlung la sogs pa'i rnam par dag
[\[229a.7\]]pa'i sna tshogs mkha' 'gro ma ste/_g.yas pa na ral gri dang DA ma ru/_g.yon ba na zhags pa dang ka pA la'o/_/lha mo thams cad kyang spyan gsum pa zhal bzhi dang /_phyag bzhi pa ste/_sgeg pa la sogs pa'i nyams dang ldan pa mtshan dang dpe byad 'bar zhing nyi ma'i gdan la
[\[229b\]]
[\[229b.1\]]gnas pa/_mgon po'i gar gyi tshul lta bu/_/phyag rgya lnga dang ldan pa la sogs pa'o/_/yan lag drug tu dgod byas nas/_/mgon po dgug pa la sogs pas/_/dbang bskur rgyal ba mchod pa dang /_/bstod dang rjes chags la sogs pa'o/_/dpral ba mgrin pa mig gnyis dang /_
[\[229b.2\]]rna ba sna dang snying gar dgod/_/oM a A khe tsi ra zhes pa'o/_/re pha'i steng du hUM byas te/_/rdo rje myur du mnyam sbyor bas/_/ye shes dkyil 'khor rnam par dgug_/mchod yon sbyin sogs sngon byas te/_/rang dang gcig tu gzhug par bya/_/'khor lo gcig tu mnyam byas
[\[229b.3\]]pas/_/khyad par 'bras bu'i dngos grub 'gyur/_/zangs sogs khu bas byug pa yis/_/gser gyi dngos po 'grub pa ltar/_/snying nas snying po'i 'od zer gyis/_/phyogs bzhugs mgon po bskul byas te/_/'od zer las byung rig ma rnams/_/bdud rtsi'i chus gang
[\[229b.4\]]bum pa yis/_/rang gi spyi bor dbang bskur bas/_/mi bskyod gtso bo'i cod pan du'o/_/btsun mo bzang mo rnams la yang /_/rtag pa dang ni rin chen dbang /_/dpag med don yod grub pa rnams/_/dam pa'i mchod pas lag brel ba'i/_/mchog gi lha mo mnyam phyung
[\[229b.5\]]ste/_/rnal 'byor ma dang bcas mchod cing /_/bdag nyid he ru ka bstod bya/_/mche ba gtsigs shing 'jigs pa che/_/sngags kyi me tog phreng bas brgyan/_/sha chen rab tu gsol mdzad pa/_/he ru ka dpal bdag phyag 'tshal/_/de dag ni bstod pa'i glu'o/_/mgo bo lte
[\[229b.6\]]ba gsang gnas dang /_/brla gnyis la sogs rim bzhin du/_/oM hUM swA AHhAr bcas pa'i/_/rigs lnga'i bdag nyid sa bon bsam/_/hrIHyig dmar po chu skyes te/_/bruM las byung ba'i ge sar ser/_/sangs rgyas mkha' 'gro dpal dang 'dra/_/chags pas gzigs
[\[229b.7\]]te dga' mos pa'i/_/lha mo bzhi la sogs pa rnams/_/glu yi dbyangs kyis bskul bar bsam/_/oM byung nor bu hUM rdo rje/_/rnam pa sna tshogs mdzad sogs pas/_/rgyal ba rjes su chags mdzad pa'i/_/dga' ba 'di ni brtsam par bya/_/rdo rje bad bskyod phaT kyi sgras/_/bkug
[\[230a\]]
[\[230a.1\]]nas kyang ni gzhug par bya/_/rgyal ba'i tshogs rnams bde bar ni/_/zhu ba las ni rdo rjer byung /_/de nas lce yi cho ga bzhin/_/pad+ma las rang sems myong bya/_/snying gar 'byung ba bzhi dngos kyi/_/pad+ma dmar po 'dab bzhi pa/_/nyi ma zla gnas thig le la/_/
[\[230a.2\]]kha sbyar shin tu bskor ba ni/_/pad rtsa'i skud 'dra'i ri mo ni/_/phyed bcas mdun gyi khyab yig tshar/_/sgra dang bcas te steng byung nas/_/de nas zla ba'i bu gar zhugs/_/rjes su 'gro dang 'ong 'gyur ba/_/brjod nas spro bar bya ba ni/_/srog dang rtsol ba bsdams nas su/_/sngags
[\[230a.3\]]ni de bzhin slar bsdu ba'o/_/yi ge gsum gyi sgra yis ni/_/gzhug pa dang ni dbyung ba dang /_/steng du 'gro ba'i rlung gis ni/_/yi ge oM gyi sgras dbyung zhing /_/gzhug pa la ni bcug nas su/_/gnas bya la gnas rlung phra mo/_/thig le dkar po'i dbus su gnas/_/lte bar dbyangs
[\[230a.4\]]dang gsal byed rgyus/_/ri mo phyed bcas bdun yon tan/_/gzhug dang gnas dang phyir dbyung ba/_/dal zhing dal bas gzhan mi 'gro/_/rab tu spyod pa'i sems kyis bsgom/_/oM AHhUM/_'di ni yi ge gsum bzlas pa'i sngags so/_/'dod pa'i mchod sogs byas nas
[\[230a.5\]]ldang /_/de nyid mthong zhing rnam grol bas/_/'gro ba'i sdug bsngal la bltas te/_/bde ba yongs su bsngo bar bya/_/bdag gis gang zhig byas bsod kyis/_/rdo rje mkha' 'gro bsgom gyur cing /_/de yis rdo rje mkha' 'gro'i bdag_/'gro mgon phun tshogs thob gyur
[\[230a.6\]]cig_/langs nas bsod snyoms la sogs dang /_/nyan dang bshad pa la sogs bya/_/rang gzhan he ru kar byas te/_/sgyu ma'i rnam pa bzhin du spyad/_/hUM gis kha zas byin brlabs te/_/a las byung ba'i ka pA lar/_/'og tu rlung las me'i 'khor lo/_/'bar ba dri ma med
[\[230a.7\]]byas te/_/steng du oM ni bsam byas te/_/bdud rtsi'i gzugs ni mngon bsngags la/_/lce rtser rdo rje bsam byas te/_/bkug ste de yis tshim par bya/_/oM AHhUM guh+ya b+hak+Sha b+hak+Sha haM/_'di ni bdud rtsi myang ba'i sngags so/_/khrus kyi dus su sngon bzhin du/_/dbang bskur cho ga sngon bzhin
[\[230b\]]
[\[230b.1\]]bsgom/_/thun bzhi po ni thams cad du/_/de ltar bsgom zhing mnyam par gzhag_/bdag gis rdo rje mkha' 'gro yi/_/sgrub thabs byas ba'i dge ba gang /_/thob ba des ni 'gro bdag nyid/_/de bzhin byed pas mdzes gyur cig_/sgyu 'phrul chen mo'i rgyud kyi rjes su
[\[230b.2\]]'brang ba'i he ru ka'i sgrub thabs slob dpon ku ku ri pas mdzad pa rdzogs so//[ {D1628}]@##/_/rgya gar skad du/_badzra sa twa sA d+ha naM/_bod skad du/_rdo rje sems dpa'i sgrub thabs/_dpal rdo rje sems dpa' la phyag 'tshal lo/_/yid dga'i gnas su song nas ni/_/raM
[\[230b.3\]]las chos 'byung gru gsum ste/_/maM las nyi ma yongs su shes/_/de dbus hUM las 'od zer 'phros/_/sems can kun gyi lus la phog_/de yis sems can smin byas nas/_/slar 'dus hUM la rab tu thim/_/rdo rje sems dpa'i gzugs su gyur/_/sku mdog
[\[230b.4\]]dkar la zhal gcig pa/_/g.yas na rdo rje dril bu g.yon/_/rgyan ni ci rigs pa ru sbyar/_/rang 'dra'i lha mos 'khril bar bsams/_/de ltar shin tu gsal byas te/_/paM las yongs su gyur pa yi/_/pad+ma dkar po 'dab bzhi pa/_/snying ga ru ni bsam par
[\[230b.5\]]bya/_/de ni 'byung bzhi'i rang bzhin can/_/de yi 'dab bzhir thig le bzhi/_/gsal ba nyid du bsam par byas/_/de ni tshad med bzhi yi dngos/_/de yi lte bar bsam pa ni/_/nyi dkyil thig le zla ba ste/_/dbyibs ni ga'u kha sbyar 'dra/_/nyi ma thabs la shes rab zla/_/
[\[230b.6\]]ba thag yi ge ldan pa yis/_/las kyi rdo rje ldan par bya/_/shes rab cha yi dbus su ni/_/rnga 'brum phra ba'i skar khung bsam/_/yi ge gsum gyis 'gro 'ong bya/_/de ltar lan bdun byas nas ni/_/skar khung dag gi lam nas ni/_/shin tu 'bad ba'i bsam pa yis/_/
[\[230b.7\]]dbyings kyi thig le nyid la blta/_/de las yang ni zhugs nas ni/_/mtshan ma lnga'am brgyad 'byung ngo /_/de nas 'od gsal la gnas 'gyur/_/zhag dang zla ba lo la sogs/_/ji srid 'dod kyi bar du gnas/_/sems cad don la sogs bya kun/_/'bad pa med par lhun
[\[231a\]]
[\[231a.1\]]gyis grub/_/ting 'dzin de las langs pa'i tshe/_/gzhan ni bsam par mi bya ste/_/thig le gcig tu rtag tu bzung /_/bdag gis 'di byas bsod nams kyis/_/nam mkha'i mthas gtugs ji snyed pa'i/_/sems can thams cad 'khor ba yi/_/
[\[231a.2\]]sdug bsngal rab tu zhi gyur cig_/shin tu spros pa med pa'i man ngag slob dpon ku ku ri pas mdzad pa rdzogs so//[ {D1629}]@##/_/ma hA mA yA'i sgrub thabs rmongs pa sgrol ba'i brtag pa bzhugs/_@##/_/dpal rdo rje mkha' 'gro ma la phyag 'tshal lo/_/dang por sngags
[\[231a.3\]]pas sgo dag pa la sogs pa byas nas/_bde ba'i stan la 'dug ste/_rang gi snying gar zla ba'i dkyil 'khor gyi dbus su/_sa bon hIHyig sngon po bltas te/_mdun du rdo rje'i snying rje'i stobs mdog dang /_phyag dang mtshon char ldan pa 'og nas 'byung ba bzhin du rnam
[\[231a.4\]]par bsams te/_mchod pa dang sdig pa bshags pa dang /_bsod nams la rjes su yi rang ba dang /_skyabs su 'gro ba la sogs pa smon lam gyi bar du bya'o/_/de nas rang gi lus ngag yid la ming gi yi ge bsgom par bya'o/_/he zhes bya ba ni chos thams cad rgyu dang bral ba'o/_/
[\[231a.5\]]ha zhes bya ba ni/_chos thams cad 'phel ba dang 'grib pa med pa'o/_/e zhes bya ba ni chos thams cad yongs su rtog pa las rnam par grol pa'o/_/ru zhes bya ba ni/_chos thams cad sgra brnyan dang 'dra ba'o/_/ra zhes bya ba ni chos thams cad dga' ba dang /_u zhes bya ba ni chos
[\[231a.6\]]thams cad skye shi dang bral ba'o/_/ka zhes bya ba ni chos thams cad gang na yang mi gnas pa'o/_/ka zhes bya ba ni chos thams cad bde ba dang ldan pa'o/_/a zhes bya ba ni chos thams cad skye ba med pa'i sgo'o zhes bya ba 'dis stong pa nyid du bsgom par byas nas/_oM shU n+ya tA dz+nyA na badzra swa
[\[231a.7\]]b+hA wa At+ma ko\u0f85haM/_zhes bya ba'i sngags 'di brjod par bya'o/_/hUM zhes brjod pas bgegs 'jigs pa'i rdo rje ra ba la sogs pa bsams la/_der dur khrod brgyad kyi dbus su pad+ma dmar po 'dab ma brgyad pa de'i lte ba la nyi ma'i dkyil 'khor de'i steng du sa bon hrIHyig sngon po bltas
[\[231b\]]
[\[231b.1\]]la/_byams pa dang snying rje dang dga' ba dang /_btang snyoms kyi rang bzhin lha mo bzhi'i rang bzhin gyi dbyangs kyis bskul bar bya ste/_dpal rdo rje mkha' 'gro glu dam pa'i srid pa sgrub par byed pa/_kye ma gnyen mchog rdo rje'i 'od kyis pad+ma kha rab 'byed/_/a la la la la ho
[\[231b.2\]]bde ba chen po rab tu dgyes pa'i gar mdzod cig_/nyi ma'i 'od kyis pad+ma kha rab 'byed pa bzhin/_/bde ba chen po rab tu dgyes pa'i gar mdzod cig_/ces pa'i glu 'dis rdo rje sems dpa' bslang ste/_dngos po thams cad sgyu ma dang 'dra bar mthong nas hrIHlas byung ba'i rdo rje snying
[\[231b.3\]]rje'i stobs mdog sngon po zhal bzhi pa/_phyag bzhi dang ldan pa/_sngon po dang /_ser po dang /_dkar po dang /ljang gu'i zhal bzhi/_phyag g.yas na mda' dang /_ka pA la 'dzin pa/_g.yon na gzhu dang /_kha TI ga 'dzin pa/_nyi ma'i gdan la bzhugs pa/_spyan gsum pa mgo
[\[231b.4\]]rlon pa'i phreng ba dang ldan pa/_ka pA la lngas dbu brgyan pa/mi'i rus pa'i rgyan can/_mche ba gtsigs pa skra kham pa gyen du 'greng ba'o/_/dpral bar tsi ser po/_mig la oM dkar po/_rna ba la a dmar po/_sna la khe dkar po/_/mgrin par t+pa dmar po/_snying gar
[\[231b.5\]]re dmar po ste/_'di ni go cha drug go/_/rang dang 'dra ba'i shes rab ma la 'khyud pa nam mkha' thams cad 'od dang ldan par byed pa/_rdo rje 'dzin pa dbu la bzhugs pa sku gsung thugs byin kyis brlabs pa chos kyi dbyings rnam par dag pa'i rang bzhin no/_/de'i shar phyogs kyi
[\[231b.6\]]'dab ma la rdo rje mkha' 'gro ma mdog sngon po/_sngon po dang /_ser po dang /_dkar po dang /_ljang gu'i zhal bzhi/_phyag bzhi pa g.yas na rdo rje dang /_ka pA la dang /_g.yon na dril bu dang /_kha T+wAM ga dang /_sa'i khams dang me long lta bu'i ye shes kyi rang bzhin no/_/lho phyogs
[\[231b.7\]]kyi 'dab ma la rin chen mkha' 'gro mdog ser po/_ser po dang /_sngon po dang /_dkar po dang /_ljang gu'i zhal bzhi dang ldan pa/_phyag bzhi pa g.yas na ka pA la dang /tri shu la/_g.yon na rin po che'i rgyal mtshan dang /_ce spyang dang /_chu'i khams dang mnyam pa nyid
[\[232a\]]
[\[232a.1\]]kyi ye shes kyi rang bzhin no/_/nub phyogs kyi 'dab ma la pad+ma mkha' 'gro ma kha dog dmar po/_dmar po dang /_ser po dang /_sngon po dang /_ljang gu'i zhal bzhi phyag bzhi pa g.yas na mda' dang /_sna tshogs pad+ma/_g.yon na gzhu dang /_ka pA la/_
[\[232a.2\]]me'i khams dang so sor rtog pa'i ye shes kyi rang bzhin no/_/byang phyogs kyi 'dab ma la sna tshogs mkha' 'gro ma kha dog ljang gu/_ljang gu dang /_ser po dang /_dkar po dang /_sngon po'i zhal bzhi/_phyag bzhi g.yas pa na ral gri dang /_rde'u chung /_g.yon pa na zhags pa dang /_
[\[232a.3\]]ka pA la/_rlung gi khams dang bya ba grub pa'i ye shes kyi rang bzhin no/_/lha mo thams cad nyi ma'i dkyil 'khor la gnas pa/_ka pA la lngas dbu brgyan pa/_mgo bo rlon pa'i phreng ba can/_spyan gsum pa mche ba gtsigs pa/_skra kham pa gyen du 'bar ba 'od kyi phreng ba 'phro ba'o/_/
[\[232a.4\]]de ltar lha mo bzhi dang mnyam par ldan pa'i mtshan nyid/_rdo rje snying rje'i stobs bsgom par byas nas mgo bo dang snying ga dang /_lte ba dang gsang bar/_rlung dang /_sa dang /_chu dang /_me'i dkyil 'khor man ngag ji lta ba bzhin du bsgom par byas te ma ning gi bzlas ba/_oM AHhUM
[\[232a.5\]]bzlas so/_/ngan na sngags kyi bzlas pa bya ste/_oM AHhrIHhUM/_'di ni gtso bo'i sngags so/_/oM bud+d+ha DAki nI AHhrIHhUM/_oM badzra DA ki nI AHhrIHhUM/_oM rat+na DA ki nI AHhrIHhUM/_oM pad+ma DA ki nI AHhrIHhUM/_oM bi shwa DA ki nI AHhrI hUM/_dngos dang dngos med mnyam pa yis/_/
[\[232a.6\]]sngags dbyibs chos bdag rnal 'byor pa/_/tha mal rnam rtog las grol bas/_/'dod pa kun la longs spyod bya/_/rmongs pa sgrol ba'i brtag pa zhes bya ba slob dpon ku ku ri pas mdzad pa rdzogs so//_//rgya gar gyi mkhan po a nI la badzra dang /_bod kyi lo tsA ba 'gos lhas
[\[232a.7\]]btsas kyis rgya gar gyi dpe'i phyi mo dang gtugs te gtan la phab pa//[ {D1630}]@##/_/rgya gar skad du/_ma hA mA yA sA d+ha naM maN+Dal bi d+hi/_bod skad du/_sgyu 'phrul chen mo'i sgrub pa'i thabs kyi dkyil 'khor gyi cho ga_/dpal rdo rje mkha' 'gro la phyag 'tshal lo/_/'phags pa spyan ras
[\[232b\]]
[\[232b.1\]]gzigs dbang phyug la phyag 'tshal lo/_/'jig dus chu 'dzin mdog can brgyad phyed zhal/_/phyag bzhi zhabs gnyis bdud kyi snying gar mnan/_/rang rig 'od kyis 'khril cing bde gang ba'i/_/bde gshegs kun gtso rdo rje 'dzin par 'dud/_/skye bo rtog pa'i dba'
[\[232b.2\]]rlabs g.yengs pa yis/_/gzhung mang blta bar mi nus rnams kyi phyir/_/lung dang man ngag rigs pas gzhung bkod de/_/mdor bsdus dran pa tsam zhig bri bar bya/_/de la re zhig dang po slob ma dbang bskur ba'i snod dang skal bar ldan pa ni/_/de yang /_'jam zhing
[\[232b.3\]]snyan smra snying rjer ldan/_/dge ba'i las la mngon par brtson/_/theg pa che la lhag par dad/_/rgyun du bla ma la gus shing /_/sbyin dang gtong la mngon dga' ba/_/slob ma de ni yongs su gzung /_/de bas na mtshan nyid de lta bu dang ldan pa'i slob mas dbang nod pa'i 'os su gyur
[\[232b.4\]]pa'i bla ma la gsol ba gdab par bya ste/_de yang /_brtan zhing dul la blo gros ldan/_/bzod ldan drang zhing g.yo sgyu med/_/gsang sngags rgyud kyi sbyor ba mkhas/_/des ni dkyil 'khor bri bar bya/_/de bas na de lta bu'i mtshan nyid dang ldan pa'i slob dpon la lan gnyis lan
[\[232b.5\]]gsum gyi bar du gsol ba gdab par bya'o/_/de nas slob dpon gyis/_gal te khyod kyis dkyil 'khor gyi rdzas dang /_yo byad 'di dang 'di la sogs pa 'byor ram mi 'byor zhes dri bar bya'o/_/de nas de dag 'byor par khas len na de'i tshe gnang ba byin la slob ma blang zhing bsrung bar
[\[232b.6\]]bya ste/_slob ma'i rkang mthil du yaM las rlung gi dkyil 'khor/_gsang bar raM las me'i dkyil 'khor/_snying gar las dang nyon mongs pa'i sdig pa'i ngo bo paM maM kaM nag po gcig bsams la/_de nas rlung gis me sbar bas snying ga'i kaM bsregs te/_las dang nyon mongs pa'i
[\[232b.7\]]sdig pa mi dge ba thams cad sbyangs par bsams nas/_slob ma'i gnas gsum du 'bru gsum bkod la 'khor lo can gyi sngags nyi shu rtsa gcig la sogs pa bzlas te bsrung bar bya'o/_/de nas slob dpon gyis bsnyen pa la 'jug ste/_maN+Dal dang /_mchod pa dang /_
[\[233a\]]
[\[233a.1\]]gtor ma la sogs pa bshams te/_ye shes kyi dkyil 'khor nam mkha' la bltas la mchod pa la sogs pa bya/_de nas lha'i ting nge 'dzin dang ldan pas bzlas pa bya ste/_'khor lo can gyi 'bum phrag gcig bzlas la/_/lha mo rnams kyi ni khri
[\[233a.2\]]phrag re bzlas so/_/de nas yang mchod pa la sogs pa byas te/_grogs po bzang po dag dang bcas pas brtag cing sbyang bar bya ste/_de yang /_gtsug lag khang dang tshong dus dang /_/ldum ra grong ngam grong khyer gyi/_/shar dang byang gi sa yi char/_/mnyam par
[\[233a.3\]]gzhag cing gzung bar bya/_/de bas na de dag tu brtag pa'am/_yang na dur khrod dang /_nags tshal la sogs pa gang dang gang du yid du 'ong ba'i gnas der sbyar bar bya'o/_/de la gnyis te/_phyi'i sa sbyang ba dang /_nang gi sa sbyang ba'o/_/phyi'i sbyang pa la yang gnyis te/_
[\[233a.4\]]las kyi bya bas sbyang ba dang /_zhi ba'i thab khung du mi rus kyi phye ma la sogs pa'i sbyin sreg byas la nye bar zhi bar bya'o/_/de la bya bas sbyang ba ni/_de yang /_pus nub tsam du brkos nas ni/_/sa de nyid kyis dgang bar bya/_/gal te lhag par gyur na ni/_/dngos grub yod
[\[233a.5\]]par ston pa yin/_/de bas na pus nub tsam du brkos la/_sa'i skyon rnams bsal nas de nyid kyis legs par bkang ste gzhung dang mthun par bya'o/_/de nas ni chu'i ltas brtag par bya ste/_de yang /_mtho gang zlum po brkos nas ni/_/ba chus byug la chu yis
[\[233a.6\]]dgang /_/ma yengs sems kyis shar phyin la/_/slar log pas ni brtag par bya/_/de bas na chu'i ltas rab 'bring gsum du bltas la/_de nas dri zhim po dang bcas pa'i sas khung bu legs par bkang nas rin po che lnga dang /_'bru sna lnga sa'i nang du bcug la
[\[233a.7\]]legs par bcug pa'i rdzas lngas byug cing /_nye 'khor du me tog sil ma bkram pa dang /_phyogs mtshams su ba dan dang /_gdugs dang rgyal mtshan la sogs pa btsugs la/_las thams cad pa'i sngags bzlas pa'i chus gtor ba ni bya bas sbyang ba'o/_/nang gi
[\[233b\]]
[\[233b.1\]]sbyang pa ni/_nang la gzhol ba'i sems kyis chos nyid kyi sngags bzlas te stong nyid du bsgoms la/_de'i ngang las yi ge hUM las rdo rje'i sa gzhir bsgoms nas/_oM me di nI badzrI b+ha wa badzra ban+d+ha hUM/_zhes pas byin gyis brlab bo/_/de nas sa blang ste/_mchod pa bshams la/_
[\[233b.2\]]sa'i dbus su lha'i ting nge 'dzin la gnas pas snying rje chen po dmigs te/_lag pa sa la brdabs pas sa gas pa'i ser ga nas sa'i lha mo sku mdog ser po zhi ba'i rang bzhin can phyag gnyis kyis bum pa 'dzin pa cig byung bar bsam/_mchod pa dang gtor ma phul te/_
[\[233b.3\]]dpal ldan rdo rje he ru kas/_/mchod cing sna tshogs rin chen 'dzin/_/lha mo khyod ni dbang du gyur/_/sa 'dir dkyil 'khor bri bar bya/_/zhes pas sa blangs la de nas gsol ba btab ste/_skyob pa sangs rgyas thams cad kyi/_/spyod pa'i tshul dang khyad par gyi/_/sa dang pha rol phyin
[\[233b.4\]]pa la/_/lha mo khyod ni dpang du gyur/_/shAkya seng ge skyob pa yis/_/ji ltar bdud kyi stobs bcom pa/_/de bzhin bdag gis bdud las ni/_/rgyal bar byas te dkyil 'khor bri/_/zhes brjod la de nyid du thim par bsam mo/_/sa gzung ba ni/_slob dpon sa'i dbus su 'dug
[\[233b.5\]]ste/_me tog phreng ba dang /_cod pan la sogs pas brgyan nas/_rdo rje dril bu bzung ste/_dpal he ru ka'i ting nge 'dzin la gnas pas slob ma bzhi yang rgyan chas dang rdo rje dril bu 'dzin pas rdo rje mkha' 'gro la sogs pa'i lha mo bzhir bsgoms la phyogs bzhi nas gsol ba gdab ste/_
[\[233b.6\]]de bzhin gshegs pa kun zhi ba/_/de bzhin gshegs pa kun gyi gnas/_/rdo rje 'dzin pa las byung ba'i/_/dkyil 'khor gtso bos bshad du gsol/_/mtshan nyid thams cad yang dag rdzogs/_/mtshan min thams cad yang dag spangs/_/kun du bzang po sku yi mchog_/dkyil 'khor
[\[233b.7\]]dam pa bshad du gsol/_/zhi ba'i chos mchog las byung ba'i/_/ye shes sbyong ba rnam sbyong ba/_/kun du bzang po gsung gi mchog_/dkyil 'khor dam ba bshad du gsol/_/sems can kun gyi sems chen po/_/rang bzhin dag pa dri ma med/_/kun du bzang po thugs kyi mchog_/dkyil
[\[234a\]]
[\[234a.1\]]'khor snying po bshad du gsol/_/de nas bdag lha'i nga rgyal bsgyings pa dang bcas par mig g.yas par a las zla ba mig g.yon par Ta las nyi ma bsams te/_rkang mthil du hUM las sna tshogs rdo rje gdengs pa bsgoms la/_dbang ldan du song la rdo rje gsor te/_hUM ring
[\[234a.2\]]po brjod la/_deng slob dpon ngas sa phyogs 'dir slob ma'i don du las 'di rtsom gyis/_'di na gnas pa'i lha dang /_klu dang /_gnod sbyin dang /_dri za dang /_'byung po dang /_sha za dang /_srin po la sogs pa gang dag gnas pa'i sa bdag rnams myur du deng shig_/'di ltar dpal he
[\[234a.3\]]ru ka'i bka' thos nas myur ba nyid du song shig_/gang dag mi 'gro ba de dag la nga'i rdo rje dang /_kha T+wAM ga 'dis mgo bo tshal pa brgyar dgas par bya'o zhes lan gsum brjod nas/_de nas yang rdo rje gsor nas/_hUM lus ngag sems dang ldan pa yi/_/bgegs kyi tshogs kun nga la nyon/_/
[\[234a.4\]]nga ni dpal ldan snying rje'i stobs/_/srung ba'i 'khor lo rab sbyor bas/_/rdo rje 'bar ba'i kha T+wAM gas/_/sku gsung las byung dgas par bya/_/gal te dam tshig las 'das na/_/zhig 'gyur 'di la the tshom med/_/ces brjod la g.yas brkyang dang /_g.yon brkyang la sogs pa'i rdo rje 'gros
[\[234a.5\]]kyis kun du bskor zhing bcags la/_/seng ldeng gi phur pa sor brgyad pa la tsan+dan dmar pos bskus te/_me tog dmar po btags pa dgu dbus dang /_phyogs mtshams dgur btab la lha la phyag bya'o/_/sa bsrung ba ni dkyil 'khor gyi sa'i dbus su gnas pa bgegs nye bar zhi bar
[\[234a.6\]]bya ba'i phyir ra ba dang /_dra ba dang sa gzhi la sogs pa srung ba'i 'khor lo bsgoms la/_snying gnas khro bo bgegs mthar byed stod khro bo la smad phur bu'i dbyibs can phyung ste/_oM g+ha g+ha//_g+hA ta ya/_g+hA ta ya/_sar+b+ba du Sh+nAn phaT/_kI la ya/_kI la ya/_sarba pA paM phaT/_hUM hUM badzra kI la
[\[234a.7\]]ya/_badzra d+ha rod Adz+nyA pA ya ti/_sarba big+h+nAn/_kA ya waka tsit+ta/_badzra kI la ya hUM hUM phaT/_ces pas bgegs rnams la phur bus btab ste/_oM rak+Sha rak+Sha zhes pa dang /_'bru gsum bzlas pas bsrung ngo /_/de nas lha sta gon la gnas pa ni/_bdud rtsi lnga dang bcas pa'i dri zhim po'i chus
[\[234b\]]
[\[234b.1\]]dbus su sor bcu pa gru bzhir byugs la/_phyogs bzhir lha mo rnams kyi gnas su sor drug pa zlum po byas te/_so sor me tog re re bzhag ste/_snying ga'i sa bon gyis ye shes kyi 'khor lo nam mkha' la bkug la mchod pa'i khyad par kun gyis mchod nas de'i rjes la bstod pa bya ste/_
[\[234b.2\]]mche ba gtsigs shing 'jigs pa che/_sngags kyi me tog phreng bas brgyan/_/sha chen rtag tu gsol mdzad pa'i/_/he ru ka la bdag phyag 'tshal/_/rnam par snang mdzad rab tu dag_/rdo rje zhi ba dga' ba che/_/rang bzhin gyis ni 'od gsal mchog_/sangs rgyas mkha' 'gro phyag 'tshal bstod/_/
[\[234b.3\]]mi bskyod pa ni ye shes che/_/rdo rje dbyings ni mkha' chen po/_/rdo rje mchog gsum dkyil 'khor gsum/_/rdo rje mkha' 'gro phyag 'tshal bstod/_/rin chen rgyal po rab tu zab/_/rdo rje nam mkha' dri ma med/_/dngos nyid dag pas gos pa med/_/rin chen mkha' 'gro phyag 'tshal
[\[234b.4\]]bstod/_/rdo rje dpag med rgyal po che/_/mi rtog nam mkha' rdo rje 'dzin/_/'dod chags pha rol phyin pa brnyes/_/pad+ma mkha' 'gro phyag 'tshal bstod/_/rdo rje dag pa gdon mi za/_/bsam pa thams cad rab rdzogs byed/_/sangs rgyas ngo bo nyid las byung /_/sna tshogs mkha'
[\[234b.5\]]'gro phyag 'tshal bstod/_/ces bstod la/_de nas bskor ba bya la bdud rtsi lnga dang ldan pa'i bdug spos lag tu thogs te/_pus mo g.yas pa'i lha nga sa la btsugs te 'di skad gsol ba gdab bo/_/he ru ka dpal dpa' bo'i mchog_/rig pa'i rgyal po phyag 'tshal 'dud/_/
[\[234b.6\]]khyed rnams la ni mchod pa dang /_/slob ma rnams la brtse bya'i phyir/_/mgon po thugs rje'i bdag nyid kyis/_/dkyil 'khor sang ni bsgrub par 'tshal/_/bcom ldan bdag ni gus pa la/_/de bas gnang ba mdzad par 'os/_/gro ba'i 'khor lo'i don mdzad pa'i/_/sangs
[\[234b.7\]]rgyas mgon po brtser ldan pa'i/_/byang chub sems dpa' dgra bcom dang /_/sngags kyi lha gzhan gang lags dang /_/'jig rten skyong ba'i lha rnams dang /_/gang yang 'byung po mthu chen dang /_/gang dag rdo rje'i spyan mnga' ba/_/sems can bstan la mngon dga' rnams/_/bdag la
[\[235a\]]
[\[235a.1\]]dgongs par mdzad du gsol/_/rdo rje che ge mo bdag gis/_/he ru ka 'byung dkyil 'khor mchog_/yo byad ci 'byor bdag gis/_/'gro ba dag cing bdag bsgrubs na/_/bdag dang slob mar bcas pa la/_/thugs rjes thugs dpag mdzad nas kyang /_/
[\[235a.2\]]dkyil 'khor bar bcas thams cad kyis/_/byin gyis brlab par mdzad du gsol/_/zhes lan gsum du gsol ba btab pa ni lha sta gon la gnas pa'o/_/de nas las kyi bum pa sta gon la gnas pa ni/_/bum pa mtshan nyid dang ldan pa gcig la dri zhim pos byug ste/_las thams
[\[235a.3\]]cad pa'i mtshan ma bris la de nyid kyi gsang sngags bzlas pa'i yungs kar gyis brdeg cing gu gul gyis bdugs la/_der chu dang /_'bru dang /_rin po che rnams stsal te/_kha rgyan dang mgul chings dang phreng ba la sogs pas brgyan la de nas stong pa nyid du bsgom/_de'i ngang
[\[235a.4\]]las paM las pad+ma/_der baM las bum pa de'i nang du pad+ma la gnas pa'i khro bo bskyed la/_snying ga'i sa bon las ye shes kyi khro bo bkug ste/_bstim la mchod pa dang /_gtor ma gtong la kha rgyan gyi steng du rdo rje bzhag la/_las thams cad pa'i sngags
[\[235a.5\]]'bru gsum dang spel ba bzlas la/_bcom ldan 'das rig pa'i rgyal pos bdag cag gi las 'di ma grub pa'i bar du bgegs thams cad bzlog cig ces brjod la sgo phyogs su bzhag go/_/de nas slob ma sta gon la gnas pa ni/_sngar bstan pa ltar shin tu brtags
[\[235a.6\]]pa'i slob ma khrus byas la/_gos sar pa bgos nas maN+Dal byas te/_lag na me tog dang bcas pas dkyil 'khor gyi drung du bzhag ste pus mo btsugs te thal mo sbyar nas gnas pa la/_slob dpon gyis 'di skad brjod de/_sngags kyi dngos grub don gnyer gang /_/
[\[235a.7\]]dkyil 'khor 'dir ni gzhug par bya/_/bsod nams 'dod pas de las gzhan/_/gang dga' 'jig rten pha rol gnyer/_/dad pa chen por ldan pa dag_/'jig rten pha rol la dmigs nas/_/blo ldan dkyil 'khor gzhug bya ste/_'di yis 'bras bu gnyer mi bya/_/gal
[\[235b\]]
[\[235b.1\]]te 'di 'bras don gnyer na/_/'jig rten pha rol 'grub mi 'gyur/_/'jig rten pha rol la dmigs na/_/'bad pa med par 'di 'bras 'grub/_/ces bsgrags la/_de nas slob mas 'di skad ces gsol ba gdab ste/_sangs rgyas mkha' 'gros yongs 'khyud
[\[235b.2\]]pa'i/_/dpa' chen khyod bdag ston pa ste/_/slob dpon chen po dgongs su gsol/_/byang chub chen po'i tshul bstan pa/_/mgon po chen po bdag 'tshal lo/_/dam tshig 'di nyid bdag la stsol/_/bdag la byang chub sems kyang stsol/_/sangs rgyas chos dang dge
[\[235b.3\]]'dun te/_/skyabs gsum dag kyang bdag la stsol/_/thar ba chen po'i grong mchog tu/_/mgon pos bdag ni gzhug tu gsol/_/de nas slob dpon gyis slob ma la 'di skad ces brjod do/_/bu tshur shog cig theg chen po'i/_/snod ni tshul chen khyod yin pas/_/
[\[235b.4\]]sngags kyi spyod tshul cho ga rnams/_/khyod la yang dag bstan par bya/_/sku gsung thugs kyi rdo rje che/_/dus gsum 'byung ba'i sangs rgyas rnams/_/'gro la phan phyir bzhugs pa kun/_/de dag gis ni gsang sngags kyi/_/cho ga bzang po 'di'i sgo nas/_/dpa' bos byang chub
[\[235b.5\]]shing drung du/_/thams cad mkhyen pa tshad med brnyes/_/shAkya seng sogs mchog gis kyang /_/gsang sngags sbyor ba mnyam med pa/_/drag po chen po bdud kyi sde/_/dpung chen dag kyang des bcom nas/_/'jig rten mthun par gshegs nas su/_/'khor lo bskor nas mya ngan
[\[235b.6\]]'das/_/de bas kun mkhyen thob bya'i phyir/_/bu yis blo gros 'di gyis shig_/ces brjod la de nas slob mas sems bskyed cing sdom pa bzung ste/_dkon mchog gsum la bdag skyabs mchi/_/sdig pa thams cad so sor bshags/_/'gro ba'i dge la rjes yi rang /_/sangs
[\[235b.7\]]rgyas byang chub yid kyis gzung /_/de nas rtsa ba'i sngags kyis bsrungs nas/_spyi bo dang /_mgrin pa dang /_snying ga rnams su/_oM AHhUM/_zhes pas byin gyis brlabs la/_de nas khu tshur g.yas pas rdo rje bzung ste/_langs nas tsan+dan gyi chu dang bcas bas spyi bo la sogs pa'i gnas
[\[236a\]]
[\[236a.1\]]gsum du yi ge 'bru gsum gyis brjod cing nye reg bya'o/_/de nas sngags dang bcas pas spyi bor me tog dang /_mdun du spos/_mig sngar mar me/_lha bshos phyag tu/_dril bu snyan la/_de nas so shing a shwat+tha la sogs pa las byung ba gas chag med cing
[\[236a.2\]]drang po sor bcu gnyis pa'i tshad la rtse mo'i phyogs su me tog dang bcas pa la rtsa ba'i sngags mngon par bzlas te byin la rtse mo me tog dang bcas pa 'chos te/_ba lang gi ko ba tsam gyis maN+Dal byug ste/_kha shar du bltas la drang por dor ro/_/rtse mo'i phyogs gang du bstan pa la las
[\[236a.3\]]dang dngos grub kyi ltas brtag par bya'o/_/de nas dri'i chu la/_oM hrIHbi shud+d+haHsar+b+ba d+ha rmAHpA phaM ni sh+tsa s+ya saM sho d+ha ya sarba bi kal bAn a pa na ya hUM/_zhes pas mngon par bsngags la lan gsum du blud do/_/de nas yi ge d+hIHbzlas pa'i ku sha sngas su byin la ha bzlas pa ni/_stan du sbyin no/_/
[\[236a.4\]]de nas yang hUM bzlas pa'i skud pa mdud pa gsum dang ldan pa dpung par gdags so/_/de nas spro ba bskyed cing chos bshad de/_'jig rten du ni kun mkhyen dag_/u dum+bA ra'i me tog bzhin/_/brgya lam na ni res 'ga' zhig_/'byung 'gyur yang ni mi 'byung srid/_/gsang sngags
[\[236a.5\]]spyod pa'i tshul 'byung ba/_/de bas kyang ni dkon pa ste/_/gang gis sems can mnyam med don/_/bla med byed par nus pa yin/_/bskal pa bye ba du ma ru/_/sngon du sdig pa byas pa gang /_/dkyil 'khor 'di 'dra mthong ma thag_/de dag zad par 'gyur yin na/_/grags pa mtha'
[\[236a.6\]]yas sngags spyod pa'i/_/tshul gnas pa la smos ci dgos/_/skyob pa'i gsang sngags bzlas na ni/_/go 'phang bla na med par 'gyur/_/gang gis spyod pa mchog 'di la/_/blo gros shin tu dri med na/_/sdug bsngal thams cad 'byung ba yi/_/ngan 'gro de yis gcod par 'gyur/_/
[\[236a.7\]]bdag nyid chen po khyed rnams kyis/_/rnyed pa mnyam med de ring rnyed/_/gang phyir rgyal ba sras bcas pa'i/_/bdag nyid chen po thams cad kyis/_/bstan pa 'di la khyed rnams kun/_/yongs su bzung ste skye bzhin pa/_/de phyir khyed rnams theg chen gyi/_/legs pa nyid du 'gro bar
[\[236b\]]
[\[236b.1\]]'gyur/_/theg pa chen po cher 'byung ba'i/_/lam mchog 'di ni dpal dang ldan/_/khyed rnams der ni dong bas na/_/rang byung skal ba chen po la/_/'jig rten thams cad mkhyen pa yi/_/de bzhin gshegs pa nyid du 'gyur/_/zhes brjod la/_de'i rjes la slob ma rtsa ba'i sngags
[\[236b.2\]]kyis bsrungs la thal mo sbyar nas 'di skad brjod de sdom pa 'dzin du gzhug go/_/mi ldog 'khor lo'i dbang bskur ba/_/mgon pos bdag la stsal nas kyang /_/'khor lo lha yi de nyid dang /_/slob dpon phrin las yongs su gsungs/_/sangs rgyas kun gyi dam tshig dang /_/gsang
[\[236b.3\]]ba'i sdom pa bla med bsrungs/_/zhes zhus la sdom pa dpog go/_/de nas rmi lam du ci mthong ba nga la smros shig ces bsgo la/_/rang rang gi lha la lhag par mos pas nyal la rmi lam brtag go/_/de nas slob dpon gyis nang du zhugs te slob ma bsrung ba'i phyir 'khor lo can gyi sngags bzlas
[\[236b.4\]]shing gtor ma gtong ngo /_/nang par slob ma bos la rmi lam dris la mi dge ba'i ltas mthong na rtsa ba'i sngags bzlas pas bsrung ngo /_/slob ma sta gon la gnas pa'o/_/de nas dkyil 'khor bri zhing thig gdab par bya ste/_de yang /_ras bal la sogs legs bkal ba'i/_/gsar zhing
[\[236b.5\]]sbom phra 'jur mdud med/_/dkyil 'khor nyis 'gyur tshad kyis ni/_/mkhas pas dkyil 'khor thig gdab bya/_/de bas na las thams cad pa'i skud pas dkyil 'khor ji lta ba bzhin du thig gdab ste/_de yang /_dang por tshangs thig gnyis btab nas/_/de 'og mtshams kyi thig
[\[236b.6\]]gnyis bri/_/de nas dkyil 'khor tshad dang ni/_/mthun pa gru bzhir gdab par bya/_/phyogs dang mtshams kyi thig gi bar/_/mnyam por cha mnyam gdab par bya/_/de nas slob dpon dbus 'dug la/_/dbus su phur bus btab nas ni/_/thig skud gnyis bltab phur la gdab/_/de 'og
[\[236b.7\]]snying po'i pho brang ni/_/ji tsam rigs pa'i zlum por bskor/_/de nas dbang ldan phyogs nas ni/_/slob mas rim pa gnyis su bskor/_/rdo rje ra ba me rir bcas/_/zlum po gnyis su bskor byas pas/_/dbus su sna tshogs pad 'dab brgyad/_/rdo rje phreng dang bcas par 'gyur/_/de nas ye shes
[\[237a\]]
[\[237a.1\]]lnga'i rang bzhin gyi tshon lnga'i kha dog skud pa snod so sor bzhag la/_/bdag nyid dpal he ru ka'i ting nge 'dzin la gnas pas mig gnyis su Ta dang ma las nyi ma dang zla ba bsams la 'bar ba'i blta bas/_/de bzhin gshegs pa thams cad nam mkha' la bkug ste
[\[237a.2\]]der dgug pa dang /_gzhug pa dang bcing ba dang dbang du byas nas bdud rtsi lngas gtor ro/_/de yang /_rab byung myur du bskul ba'i mig_/mig gi rdzi ma 'gugs byed pa/_/'bar ba'i lta ba zhes bya ste/_'gro ba thams cad dgug par byed/_/ces gsungs so/_/de nas oM
[\[237a.3\]]a b+ha ga wAn sha shwa swa te su taM pra yats+tsha swa tsakra sU tra nA ya hUM zhes brjod pas nam mkha' la bzhugs pa'i dkyil 'khor las ye shes kyi skud pa blangs te/_de yang /_phan tshun rjes su rdzogs pa ste/_/chos kun phan tshun rjes su 'gro/_/chos rnams thams cad rjes su yang /_/'gro bar
[\[237a.4\]]phan tshun rjes su brjod/_/ces brjod la slob ma rdo rje mkha' 'gror bsgoms pa dang /_gnyis kyis gcig tu bsgril te/_oM a n+yo n+yA nu ga ta sar+b+ba d+harmAHA t+yan+ta a nu pra biSh+Ta sarba rmA hUM zhes brjod cing gcig tu bsgril lo/_/de nas bdag nyid nub phyogs su gnas la/_/
[\[237a.5\]]rdo rje la dkris pa'i skud pa khu tshur g.yon pas bzung ste/_shar phyogs na gnas pa'i slob ma la/_dzaHdzaHdzaHzhes pas gtang nas tshangs thig dang po btab ste/_oM badzra sU tra sa ma ya mA ti kra ma hUM/_sems can don byed dus su ni/_/nam mkhar bzhugs pa'i de bzhin gshegs/_/de dag 'dir
[\[237a.6\]]gshegs bya ba'i phyir/_/thig skud sgra yis bskul bar bya/_/zhes pa brjod la gdab bo/_/de bzhin gshegs pa rnams bskul te byon par 'gyur ro/_/de nas bskor phyogs su song ste/_gshin rje'i phyogs su gnas la/_byang phyogs na gnas pa'i slob ma dang /_
[\[237a.7\]]tshangs thig gnyis pa gdab bo/_/de bzhin du sa la yang gdab bo/_/de nas yang me'i mtshams su song ste/_dbang ldan gyi mtshams na gnas pa dang /_shar phyogs kyi thig gdab la/_de bzhin du lho phyogs dang sbyar la thig ji ltar gnas pa de bzhin du nam mkha' dang sa
[\[237b\]]
[\[237b.1\]]la yang gdab po/_/de nas oM badzra muHzhes pas ye shes kyi skud pa gshegs su gsol lo/_/de nas tshon bris te gser la sogs pa'i tshon rtsi lnga'am/_ma 'byor na 'bras phye la sogs pa'i phye ma zhib tu btags te dri zhim pos bdugs la so sor thod pa'i snod du bzhag ste/_
[\[237b.2\]]thig gi skabs dang 'dra bar 'bar ba'i blta bas de bzhin gshegs pa thams cad bkug la/_kha dog ji lta ba bzhin du bstim ste/_oM badzra tsitra sa ma ye hUM zhes brjod cing mngon par bsngags la/_chos dbyings 'di ni rnam par dag_/sems can khams ni sgrol byed
[\[237b.3\]]pa'i/_/he ru ka dpal rgyal chen gyi/_/dkyil 'khor snying po bri bar bya/_/zhes brjod nas lag pa g.yon pa'i khu tshur gyis tshon rtsi rnams so sor bzung la dbang ldan gyi mtshams nas brtsams te/_ri mo phan tshun du ma 'byar pa dang ya yo med par g.yas skor du bri'o/_/de'i rim pa ni nang rol
[\[237b.4\]]du nag po'o/_/de'i phyi rol du dkar po'o/_/de'i 'og ser po'o/_/de nas dmar po'o/_/tha mar ljang gu'o/_/de nas ri mo lnga po cung zad cig bris la kham phor la sogs pas bkab la phyi nas mtshan ma brtag go/_/phyi nas slob ma rnams kyis ci bder bri'o/_/de nas rdo rje'i phreng
[\[237b.5\]]bas bskor ba'i snying po'i dkyil 'khor ni dkar po la/_de'i phyi rol gyi 'dab ma brgyad ni dmar po'o/_/de'i rdo rje'i phreng ba ni nag po'o/_/de'i phyi rol du pad+ma'o/_/de'i phyi rol rdo rje ra ba dang /_me 'od 'bar ba dang bcas pa'o/_/dbus kyi snying po'i pho brang la/_nyi ma la
[\[237b.6\]]gnas pa'i thod pa'am/_kha T+wAM ga bri'o/_/shar du nyi ma'i steng du rdo rje'o/_/lho ru nyi ma'i steng du rin po che'i lcug ma'o/_/nub tu nyi ma'i steng du pad+ma'o/_/byang du nyi ma'i steng du ral gri'o/_/phyi rol gyi dur khrod brgyad rnams ni shing lo la gnas pa'i phyogs skyong gi gdan gyi mgo
[\[237b.7\]]bri'o/_/rdo rje'i phreng ba dang /_me 'od ni ci rigs par bri'o/_/de nas bgegs bsal te/_bdag nyid khro bo las thams cad pa'i skur bsgoms la/_rdo rje gsor dril bu gsil te lan gsum bskor la/_hUM zhes brjod cing g.yas brkyang la sogs pa'i lus kyi sbyor
[\[238a\]]
[\[238a.1\]]pa dang /_khro bo'i phreng sngags bzlas pa'i ngag gi sbyor ba dang /_stong pa nyid du bsgom pa'i sems kyi sbyor bas bgegs bsal lo/_/de nas bum pa gzhung dang mthun pa rtsa ba nag po la sogs pa'i skyon med pa'i bum pa lnga la lha so so'i mtshan ma bris
[\[238a.2\]]nas/_gong du smos pa'i cho gas byin gyis brlabs la/_dbus kyi bum par dpal he ru ka yab yum bskyed/_sa bon gyi 'od kyis ye shes kyi lha bkug ste/_me tog la sogs pas mchod cing bstod nas/_rdo rje kha rgyan gyi steng du bzhag la/_rtsa ba'i sngags 'bru gsum
[\[238a.3\]]dang bcas pa brgya rtsa brgyad bzlas nas de nas yab yum 'od du zhu ste ye shes kyi bdud rtsi'i chur gyur par bsam mo/_/de bzhin du bum pa bzhi yang rdzogs par bya'o/_/gzhan yang yon chab la sogs pa'i mchod pa rnams 'bru gsum gyi byin gyis brlabs nas/_gdan dang
[\[238a.4\]]gos kyis dgab pa la sogs pa bya'o/_/de nas dkyil 'khor bsgrub pa ni dkyil 'khor gyi phyi rim du ba'i lcibs byugs la me tog sil ma bkram nas bla re dang /_rgyal mtshan la sogs pa bre bum pa kun nas so sor bzhag ste/_rnam par rgyal ba'i bum pa dbus su gzhag
[\[238a.5\]]pa'am/_yang na shar phyogs kyi sgo'i nang du bzhag go/_/bum pa kun las chu cung zad bsdus te/_pad+ma'i snod du blugs la rnam par rgyal ba'i bum pa'i steng du gzhag go/_/de nas slob dpon bdag nyid khrus byas te/_rgyan chas dang ldan par byas la nang du zhugs nas
[\[238a.6\]]stan bde ba la 'dug ste/_rim pa 'dis dkyil 'khor sprul par bya ste/_lo bcu gnyis pa la sogs pa'i mtshan dang ldan pa'i bu mo'am/_yang na 'od kyi rig ma snying ga nas phyung la/_yab yum gnyis lha'i skur bsgoms nas gsang gnas gnyis byin gyis brlabs
[\[238a.7\]]te snyoms par zhugs pa'i bde ba'i sgras de bzhin gshegs pa thams cad bkug ste bdag la bcug nas dkyil 'khor lo'i tshul du nam mkha' la khyab par spros nas slar bsdus te/_ye shes kyi lha dang 'dres nas so sor bzhugs pa'am/_yang na stong pa nyid
[\[238b\]]
[\[238b.1\]]du bsgoms pa'i ngang las hUM gi snang ba las rab dang /_dra ba dang /_sa gzhi yang bsgoms la de'i nang du sna tshogs pad+ma bsams te/_de'i rjes la dbus dang phyogs bzhir nyi ma'i steng du thig le phra mo re re bsgom/_de nas shar phyogs kyi thig le las rdo rje'i rigs dpag tu med pa
[\[238b.2\]]spros te/_ye shes kyi rdo rje'i rigs thams cad bsdus nas shar phyogs kyi thig ler thim pas rdo rje mkha' 'gro mar bskyed do/_/de bzhin du mkha' 'gro ma gsum yang bskyed do/_/de nas dbus kyi thig le las rigs lnga char gyi sangs rgyas dang byang chub sems dpa' la sogs
[\[238b.3\]]pa spros/_slar bsdus te dbus kyi thig le la thim pas/_sangs rgyas mkha' 'gro ma dang bcas pa'i dpal he ru kar bskyed la/_de yang yab yum snyoms par zhugs pa'i bde ba'i ngo bor 'od du zhu ste 'od kyi gong bur gnas pa la/_phyogs bzhi'i lha mo bzhi'i glus bskul bas yab yum
[\[238b.4\]]dus gcig tu skur bzhengs par bsgom mo/_/de ltar ye shes kyi dkyil 'khor dang bcas pa'i lha'i 'khor lo sprul nas/_de nas phyi'i mchod pa yon chab la sogs pa rol mo'i bar gyis mchod do/_/nang gi mchod pa ni bdud rtsi myang ba nas tshogs kyi mchod pa'o/_/gsang ba'i
[\[238b.5\]]mchod pa ni dbang po gnyis kyi bde ba'o/_/bla na med pa'i mchod pa ni gnyis su med pa'i bsgom pa'o/_/de nas sngar smos pa'i bstod pas bstod nas/_lha rnams kyi sngags dang 'bru gsum dang spel ba ci nus pa bzlas la/_yang phyi nang gi mchod pas mchod nas/_de nas phyi rol
[\[238b.6\]]du gtor ma rgya chen po gtong ngo /_/de nas nang du zhugs te/_bdag nyid dkyil 'khor du 'jug cing dbang nod pa'i phyir/_byang chub rdo rjes sangs rgyas la/_/mchod chen ji ltar mdzad pa bzhin/_/bdag kyang rab tu bsgral slad du/_/nam mkha'i rdo rje bdag la stsol/_/zhes
[\[238b.7\]]lha la gsol ba btab la/_de nas dkyil 'khor gyi bdag pos bdag la gnang ba byin nas dkyil 'khor du 'jug pa nas rjes su gnang ba'i bar du dbang bskur bar bsgom mo/_/de nas dam tshig gi glus bstod de/_oM/_/nam mkha' las byung mtshan med phyir/_/thog ma tha ma
[\[239a\]]
[\[239a.1\]]med pa'i mchog_/sems dpa'i rdo rje che rang bzhin/_/rdo rje sems dpa' bdag sgrubs shig_/dngos grub chen po kun gyi mchog_/dbang phyug chen po lhag pa'i lha/_/rdo rje 'dzin pa kun gyi rgyal/_/mi 'gyur mchog tu bdag sgrubs shig_/nyes pa med la rtag
[\[239a.2\]]pa ste/_/'dod chags kun gyi rjes su chags/_/'dod chags chen po dga' ba che/_/bcom ldan de nyid bdag sgrubs shig_/shin tu dag pa kun gyi mchog_/gdod nas grol ba de bzhin gshegs/_/kun du bzang po kun bdag nyid/_/byang chub sems su bdag sgrubs shig_/
[\[239a.3\]]dngos grub chen po mchog gi mchog_/dbang bskur chen po rgyal bas rgyal/_/grub pa'i rdo rje cher bstod pa/_/rdo rje sems dpa'i bdag po'i bdag_/sems can kun gyi yid khyab pa/_/sems can kun gyi snying la gnas/_/sems can kun gyi yab nyid de/_/'dod chags
[\[239a.4\]]mnyam pa'i dam tshig mchog_/ces bya ba'i dam tshig gi glus bstod pa bya'o/_/de nas bden pa'i byin gyi rlabs 'di brjod de/_shes rab thabs bdag dkyil 'khor gyi/_/bden pa'i byin rlabs gang yin pa/_/bden pa de yis mgon khyod kyis/_/bdag gi 'dod pa skong byed shog_/
[\[239a.5\]]chos rnams gzugs brnyan lta bu ste/_/gsal zhing dag la rnyog pa med/_/gzung ba med cing brjod du med/_/rgyu dang las las byung ba dang /_/de bzhin kho na las byung ba/_/bden pa de yis dkyil 'khor ni/_/gzugs brnyan gsal bar sems can rnams/_/dri med thams cad mthong bar
[\[239a.6\]]shog_/ces brjod do/_/de nas slob ma gzhug par bya ste/_slob ma khrus byas te gos sar pa gyon la dar dmar pos gdong g.yogs te/_yol ba'i phyi rol du bzhag la/_las kyi bum pa'i chus gtor te me tog bzung nas gnas pa la/_slob dpon gyis/_'dod pa'i dga' ba khyod su yin/_/
[\[239a.7\]]zhes dri'o/_/des kyang /_bdag ni skal bzang bde chen po/_/zhes smra'o/_/yang slob dpon gyis/_thar pa chen po'i grong mchog tu/_/rab tu 'jug par khyod spro'am/_/zhes bya'o/_/slob mas/_thar pa chen po'i grong mchog tu/_/bdag ni 'jug par 'tshal lags so/_/zhes lan gdab bo/_/
[\[239b\]]
[\[239b.1\]]de nas oM sar+b+ba yo ga tsit+ta ut+pA da yA mi/_zhes byang chub tu sems bskyed la/_de nas sdom pa bzung ste/_thog ma'i dus na 'khor ba nas/_/bdag gis sdig pa ci bgyis dang /_/bgyid stsal gang lags de ring bshags/_/gtso la slar yang sdom par 'tshal/_/rgyal ba sras dang bcas rnams dang /_/
[\[239b.2\]]'gro gzhan dge ba gang bgyis pa/_/de dag kun la yi rang ste/_/byang chub tu ni bdag gis bsngo/_/sangs rgyas chos dang dge 'dun la/_/de ring bdag ni skyabs su mchi/_/'khor ba'i sdug bsngal bcad pa dang /_/dge ba rnams ni spel ba'i phyir/_/byang chub sems gnyis bskyed
[\[239b.3\]]nas su/_/'gro rnams bdag gis mgron du gnyer/_/sangs rgyas gyur nas 'gro ba rnams/_/ma lus srid mtsho las bsgral bgyi/_/de nas me tog dang bcas pa'i rdo rje snying gar bzhag la/_oM su ra te sa ma ya s+t+waM ho/_sid+d+hi badzra ya thA su khaM/_zhes bzlas so/_/de'i rjes la/_
[\[239b.4\]]deng khyod de bzhin gshegs pa thams cad kyis rdo rje ye shes kyis byin gyis brlabs par 'gyur gyis/_/gsang chen dam pa 'di de bzhin gshegs pa thams cad kyi dkyil 'khor du ma zhugs pa rnams la smra bar mi bya zhing /_ma dad pa rnams la'ang ma yin no zhes bsgo A khaM bI ra
[\[239b.5\]]hUM zhes pas yol ba'i nang du bcug la/_de ring khyod de bzhin gshegs pa thams cad kyi rigs su zhugs te/_ye shes gang gis de bzhin gshegs pa thams cad kyi dngos grub kyang thob par 'gyur na dngos grub gzhan lta ci smos te/_de lta bu'i ye shes nga yis bskyed par bya
[\[239b.6\]]yis/_khyod kyis dkyil 'khor ma mthong ba rnams kyi mdun du smra bar mi bya ste/_khyod dam tshig nyams par gyur ta re/_de nas de'i spyi bor rdo rje bzhag la/_'di ni dam tshig gi rdo rje ste gal te tshul 'di su yang rung ba la smras na/_khyod dam tshig gi rdo rje 'dis mgo 'gas par
[\[239b.7\]]byed do zhes brjod la/_slar yang rdo rje snying gar gzhag_/oM rdo rje sems dpa' deng khyod kyi/_/snying la de ring yang dag zhugs/_/gal te tshul 'di smras na ni/_/de ma thag tu dral te gshegs/_/zhes brjod do/_/de nas mna' bsgags te/_rnam par rgyal ba'i bum pa'i steng
[\[240a\]]
[\[240a.1\]]gi pad+ma'i snod kyi chu la/_oM a mr-i ta u da ka/_zhes par mngon par bzlas la/_'di ni khyod kyi dmyal ba'i chu/_/dam tshig 'das na sreg par byed/_/dam tshig bsrungs na dngos grub ni/_/rdo rje bdud rtsi'i chu 'dis 'grub/_/ces brjod do/_/de ring phyin chad
[\[240a.2\]]khyod kyis rdo rje sems dpa' nga yin gyis/_ngas gang bsgo ba rnams bu khyod kyis bya dgos la/_nga la brnyas par yang ma byed cig byas na yang ba ma spangs par 'chi ba'i dus byas nas sems can dmyal ba chen por ltung bar gyur te re zhes bsgo'o/_/de nas slob mas/_de bzhin gshegs pa
[\[240a.3\]]thams cad kyis bdag la byin gyis rlobs la/_dpal he ru ka bdag la dbab par gsol zhes gsol ba btab la/_de nas slob ma'i snying gar dbang chen gyi dkyil 'khor rdo rjes mtshan pa la hUM/_mgrin par chu'i dkyil 'khor bum pas mtshan pa la baM/_spyi bor rlung gi dkyil
[\[240a.4\]]'khor ba dan gyis mtshan pa la ha/_rkang mthil du rlung dang /_me yis mtshan pa'i dkyil 'khor la dz+hai dmar po bsgoms la/_rdo rje gsor te/_dril bu dkrol zhing bsgyings pa dang bcas pas/_oM A be sha ya/_stam+b+ha ya/_ra ra ra tsa la ya tsa la ya hUM a haM dz+hai zhes lan
[\[240a.5\]]brgya bzlas la dbab po/_/babs na lce la a dmar po bsams la/_gsungs shing rdo rje dge mi dge zhes dris nas legs nyes gang yin pa ston par 'gyur te/_de yang thugs babs na yongs su shes pa skye'o/_/gsung babs na sngags smra'o/_/sku babs na nam mkha' la
[\[240a.6\]]gnas so/_/oM tiSh+Tha badzra zhes pas babs pa brtan par bya'o/_/'di ni dbab pa'i cho ga'o/_/de nas slob mas maN+Dal byas te/_me tog bkram la lha dang bla ma la yon phul nas/_byang chub rdo rjes sangs rgyas la/_/zhes pa la sogs pas gsol ba btab bo/_/
[\[240a.7\]]de nas slob dpon gyis/_/snying po'i dkyil 'khor 'di ru ni/_bdag gi slob ma gzhug par bgyi/_/lha yi rigs kyi rim pa bzhin/_/bsod nams gang yin de dag shog_/'dis ni dngos grub gang 'grub dang /_/rigs ni gang gi snod du 'gyur/_/'di yi bsod nams ci
[\[240b\]]
[\[240b.1\]]yod las/_/dkyil 'khor 'dir ni de bzhin shog_/ces bden pa'i byin rlabs brjod la/_de nas mig sngar snang ba'i 'od kyi kha dog dri'o/_/des kyang smra ste/_dkar po la sogs pa la gang mthong ba las gang 'grub pa'i ltas brtag go/_/de nas dkyil 'khor gyi lha rnams la sngar
[\[240b.2\]]smos pa'i bstod pas bstod la me tog dor bar bya ste/_bde gshegs snying po'i dkyil 'khor du/_/rig pa'i me tog 'di bor bas/_/sngon tshe ye shes brnyes pa'i lha/_/gang yin de la babs gyur cig_/ces brjod nas pra tIts+tsha ho/_/zhes pas me tog dor bar bya'o/_/de nas me tog
[\[240b.3\]]gang dang gang du ltung ba de las de dang mthun pa'i lha dpog par bya ste/_de yang /_rin chen me tog la sogs pa'i/_/gang la babs pa rigs kyi lha/_/gtso bo rigs de bsgoms nas ni/_/dngos grub 'gyur te the tshom med/_/ces brjod nas me tog blangs te slob ma'i mgo la bcing
[\[240b.4\]]ste/_de nas slob ma'i mig gnyis su oM bsgoms la/_oM rdo rje sems dpa' nyid khyod kyi/_/mig 'byed par ni brtson par mdzad/_/phye bas thams cad mthong 'gyur ba/_/rdo rje'i mig ni bla na med/_/ces brjod de gdong g.yogs dgrol/_thar pa chen po'i grong khyer mchog_/
[\[240b.5\]]ltos shig ltos shig sems dpa' che/_/me tog gang du lhung gyur pa/_/de ni khyod kyi lha yin no/_/zhes brjod la/_dkyil 'khor bltar bcug la/_sgo srung nas yar rim pas gtso bo'i bar du ming brjod pa sngon du 'gro bas bstan par bya ste dkyil 'khor du gzhug pa'o/_/de nas dbang
[\[240b.6\]]bskur te/_de yang /_dbang bskur nas ni de nyid bstan/_/gzhan du na ni dngos grub dag_/shin tu ring bar 'gyur ro zhes/_/rdo rje 'dzin pas de skad gsungs/_/de bas na dngos grub kyi phyir rjes su mthun pa'i yon bla ma la phul nas gsol ba btab la phyag bya'o/_/slob dpon gyis
[\[240b.7\]]de la dbang bskur ba'i phyir/_rtsa ba'i dkyil 'khor gyi phyi rol du snying po'i dkyil 'khor phyed tsam gyi dkyil 'khor gru bzhi pa la dbus su pad+ma 'dab ma brgyad pa ge sar dang bcas pa lho ru lha mo bzhi'i mtshan ma spangs la der slob ma bzhag ste shis pa'i cho ga bya'o/_/de yang yungs kar la
[\[241a\]]
[\[241a.1\]]rtsa ba'i sngags bzlas te/_lag pa g.yon gyi khu tshur gyis bzung nas lag pa gnyis su bskor nas kham phor gyi me'i nang du blugs so/_/de bzhin du lan gsum du bya'o/_/de yang rtsa ba'i sngags kyis bsrungs la nye reg byas te/_rtsa ba'i sngags kyis btab ba'i dri snying
[\[241a.2\]]gar/_me tog mgo la/_mar me mig sngar/_mar dang /_sa rdzar sa bsregs pa'i bdug pas bdugs te shis pa'i cho ga bya'o/_/de nas he ru ka dmigs la mig la sogs pa byin gyis brlabs/_steng du bla re g.yas phyogs su hUM bzlas pa'i gdugs dkar po gser gyi yu ba can bzung
[\[241a.3\]]ngo /_/g.yon du rgyal mtshan dang /_ba dan bsgreng ba/_zangs dung dang /_dung gis bud pa la sogs pa rol mo'i sgras nam mkha' gang bar bsams la/_rdo rje dang dril bu dkrol te/_phun sum tshogs pa mnga' ba gser gyi ri bo 'dra/_/'jig rten gsum gyi mgon po dri ma gsum
[\[241a.4\]]spangs pa/_/sangs rgyas pad+ma rgyas pa 'dab 'dra'i spyan mnga' ba/_/de ni 'jig rten dge ba'i bkra shis dang po yin/_/de yis nye bar bstan pa'i mchog rab mi g.yo ba/_/'jig rten gsum du grags shing lha dang mis mchod pa/_/chos kyi dam pa skye dgu rnams la zhi byed
[\[241a.5\]]pa/_/de ni 'jig rten dge ba'i bkra shis gnyis pa yin/_/dge 'dun dam pa chos ldan thos pa'i bkra shis phyug_/lha dang mi dang lha ma yin gyi sbyin pa'i gnas/_/tshogs kyi mchog rab ngo tsha shes dang dpal gyi gzhi/_/de ni 'jig rten dge ba'i bkra shis gsum pa yin/_/
[\[241a.6\]]zhes bya ba la sogs pa'i bkra shis kyi glu blangs la dbang bskur te/_ji ltar bltams pa tsam gyis kyang /_/de bzhin gshegs kun sku khrus gsol/_/lha yi chu ni dag pa yis/_/de bzhin bdag gis khrus bya'o/_/ta thA ga ta sa ma ya shri ye hUM/_zhes brjod cing /_dang por rnam
[\[241a.7\]]rgyal gyi bum pa'i chus gtor/_/de nas lha mo rnams kyi bum pas so/_/de nas nang gi dbang bskur te/_snying ga'i sa bon gyi 'od kyis phyogs bcu'i ye shes kyi 'khor lo nam mkha' la bkug la/_thugs rje'i bdag nyid can rnams kyis/_/'di la dbang bskur rab tu
[\[241b\]]
[\[241b.1\]]gsol/_/zhes yid kyis dbang bskur nas/_de dag rang gi 'od las byung ba'i dbang bskur bar bsams la/_sangs rgyas dag ni thams cad kyi/_/gsang gsum gnas las byung ba yi/_/khams gsum kun gyis phyag byas pa/_/dbang bskur gnang ba chen po sbyin/_/badzra a b+hiShi ny+tsa
[\[241b.2\]]hUM/_zhes brjod cing bkru'o/_/de nas bcom ldan 'das rigs dang bcas pa de dag slob ma'i bu gar btsud de/_lus thams cad la de'i rang bzhin du byas nas mi bskyod pa'i cod pan gyi sbyor bas gnas par bsams te/_mi bskyod pa'i rang bzhin gyi chu'i dbang ngo /_/de nas gser la
[\[241b.3\]]sogs pa'i khams kyi rang bzhin las byas pa'am/_ma 'byor na dar dang ras la sogs pa'i cod pan bcings la/_nam mkha' gang ba'i de bzhin gshegs pa thams cad rin chen dbang phyug gi gzugs kyis der bzhugs par bsams te/_bdag po'i rtags kyis mtshan pa yi/_/
[\[241b.4\]]rtags kyi dam pa cod pan gyis/_/de ring khyod la dbang bskur bas/_/'gro ba'i mgon skyabs byed par shog_/oM rat+na mu dra a b+hiShiny+tsa zhes pas dbang bskur te/_rin chen 'byung ldan gyi rang bzhin cod pan gyi dbang ngo /_/de nas rdo rje rtse lnga pa blangs te/_slob ma'i gnas gsum du
[\[241b.5\]]gtugs la/_sangs rgyas kyi ni rdo rje'i dbang /_/de ring khyod la bskur bar bya/_/de ni sangs rgyas thams cad nyid/_/rab bsgrub phyir ni rdo rje gzung /_/mahA badzra hUM/_zhes pas lag pa g.yas su rdo rje byin te/_snang ba mtha' yas kyi rang bzhin gyi rdo rje'i dbang ngo /_/de nas lag pa
[\[241b.6\]]g.yon du dril bu byin la/_shes rab dril bu'i dbang bskur ba/_/de ring khyod la sbyin par bya/_/'di ni sangs rgyas thams cad kyis/_/shes rab chos kyi dbyings zhes gsungs/_/ma hA badzra g+haN+De a/_zhes pas g.yon par dril bu byin la/_g.yas g.yon bsnol te 'khyud pa'i
[\[241b.7\]]tshul du bya'o/_/'di ni dam tshig rdo rje'i rang bzhin bdag po'i rang bzhin gyi dbang ngo /_/de nas rdo rje dang dril bu slob ma'i spyi bor bzung la/_gang gang snang ba de dang de/_/he ru ka dpal bdag nyid gtso/_/gang phyir chos rnams rnam dag pas/_/sangs rgyas ye shes rang bzhin
[\[242a\]]
[\[242a.1\]]nyid/_oM badzra satwa s+t+waM/_a b+hi Shiny+tsA mi/_badzra nA ma a b+hi She ka ta zhes pas ming gi dbang bskur te/_kye dpal che ge mo zhes rigs dang mthun pa'i ming las gang 'dod pa sbyin no/_/'di ni rtag pa'i rang bzhin gyi ming gi dbang ngo /_/de dag ni go
[\[242a.2\]]rims bzhin du me long lta bu dang /_mnyam pa nyid dang /_so sor rtog pa dang /_bya ba grub pa dang /_chos kyi dbyings rnam par dag pa'i ye shes te ye shes lnga'i rang bzhin no/_/dbang bskur ba rnam pa lnga po dag gis ni/_rgyud la sogs pa mnyan pa dang /_bshad pa dang /_
[\[242a.3\]]sgrub pa'i snod du 'gyur ro/_/de dag ni spyan la sogs pa'i rig pa lnga'i las yin pa dang /_ma rig pa bzlog pas na rig pa'i dbang ngo /_/de nas slob dpon gyi dbang bskur te/_bdag dang gzhan gyi don gyi phyir/_/rdo rje slob dpon dbang bskur ba/_/thugs rje can khyod
[\[242a.4\]]bka' drin gyis/_/de ring bdag la stsal du gsol/_/zhes gsol ba btab pa dang /_rdo rje che dang dril bu che/_/zung cig rdo rjer byin gyis rlobs/_/de ring rdo rje slob dpon gyur/_/slob ma'i tshogs rnams bsdu bar gyis/_/zhes slob ma la dbang bskur la/_/de'i rjes la dam
[\[242a.5\]]tshig gsum po 'dzin du gzhug ste/_hUM gis rdo rje bsgoms la/_'di de sangs rgyas thams cad nyid/_/rdo rje sems dpa'i phyag na gnas/_/rtag tu khyod kyis gzung bar bya/_/phyag na rdo rje'i brtul zhugs brtan/_/oM sarba ta thA ga ta sid+d+hi badzra sa ma ye tiSh+Tha e Sha s+t+waM d+ha ra ya mi
[\[242a.6\]]hi hi hi hi hUM zhes pas rdo rje gtad de bzung la/_de kho na nyid 'di brjod do/_/thog mtha' med pa'i sems dpa' ni/_/rdo rje sems dpa' de bzhin gshegs/_/kun du bzang po kun bdag nyid/_/rdo rje snying po bdag nyid gtso/_/bcom ldan 'das dpal mchog dang po'i skyes
[\[242a.7\]]bu'o/_/de nas AHlas skyes pa'i dril bu byin la/_'di de sangs rgyas thams cad kyi/_/shes rab dbyangs kyi rjes 'gror brjod/_/khyod kyis kyang ni rtag tu bcang /_/byang chub mchog tu rgyal ba bzhed/_/ces pas dril bu byin la/_/srid pa rang bzhin dag pa'i phyir/_/ngo bo nyid
[\[242b\]]
[\[242b.1\]]kyis gdod nas dag_/rang bzhin dag pa'i sems dpa' yis/_/srid pa dam pa mchog tu byed/_/oM badzra g+haN+De ra Ni ta pra ra Ni ta/_saM pra ra Ni ta sarba bud+d+ha k+She tra pra tsa li te pradz+nya pA ra mi tA nA da swa b+hA we badzra d+ha ra hr-i da ya a pra ti ha ta so shA na hUM hUM hUM phaT swA hA/_zhes pas dkrol bar bya ste
[\[242b.2\]]dril bu'i brtul zhugs so/_/de nas phyag rgya'i brtul zhugs sbyin te/_de la shes rab lo grangs bcu gnyis kun du 'khyud byas te/_rdo rje dril bu'i sbyor ba yis/_/slob dpon gyi ni dbang du 'dod/_/ces gsungs so/_/de bas na rang gi lha'i phyag rgyar byin gyis brlab pa/_/
[\[242b.3\]]de yang /_yid kyi lus ni brtan pa'i phyir/_/dam tshig phyag rgya rab tu grags/_/rang gi lus kun brtan byed pa/_/de ni phyag rgyar rab tu grags/_/zhes pas rang gi lha'i mngon par rtogs pa bskyed de/_me tog la sogs pas kun nas mchod cing bstod pa bya ste/_de yang
[\[242b.4\]]snyems pa dang bcas pas/_me tog gcig slob ma'i mgo la dor la/_deng nas brtsams te rdzogs sangs rgyas/_/sras dang bcas pa rnam rol cing /_/rdo rje sems dpa'i rnal 'byor gyis/_/dga' ston bde ba'i mchod pa gyis/_/hUM/_sgeg dang bcas pas phreng ba 'phang /_/
[\[242b.5\]]sangs rgyas thams cad mchod par bya/_/des ni bcom ldan 'das 'bral mi 'gyur/_/phreng ba de yi rgyan yin no/_/oM/_lus can rnams la dam chos kyi/_/khyod kyis glu ni blang bar bya/_/de yis bde gshegs dngos grub ni/_/myur du bde ba myong bar 'gyur/_hrIH/_de nyid thal
[\[242b.6\]]mo'i gar gyis ni/_/sangs rgyas thams cad chags par byos/_/sangs rgyas 'du ba'i phrin las kyis/_/gar mkhan tshul du bsgyur bar gyis/_/ho/_rdzogs sangs rgyas la spos phul bas/_/brtul zhugs bzang pos legs tshim gyis/_/lus can bde gshegs cha lugs su/_/
[\[242b.7\]]ye shes kyis ni tshim par gyis/_/a/_sangs rgyas rnams la me tog gtor/_/byang chub yan lag tshogs 'gyur bas/_/mtshan dang dpe byad ldan pa yi/_/bde gshegs sku ni thob par 'gyur/_/b+hUM/_chos kyi me ni legs sbar bas/_/rdo rje chos dang 'dra ba ru/_/sems can ma
[\[243a\]]
[\[243a.1\]]rig ldongs pa la/_/ye shes sgron mas 'bar bar gyis/_/pra/_rgyal ba rnams la dri phul bas/_/tshul khrims de bzhin shes rab dang /_/rnam grol ye shes mthong ba yi/_/byang chub lus can rnams la bsgos/_/g+ha/_de'i rjes la gser gyi thur ma la bcom ldan
[\[243a.2\]]'das kyi rtsa ba'i sngags bzlas te/_ji ltar mig mkhan rgyal po yis/_/'jig rten ling tog bsal ba ltar/_/bu khyod kyis ni mi shes pa'i/_/ling tog rgyal ba rnams kyis bsal/_/oM badzra ne tra ya a pa ha ra pa Ta laM hrIH/_de nas me long bstan te/_gsal zhing dag la rnyog
[\[243a.3\]]pa med/_/gzung du med cing brjod du med/_/rgyu dang las las kun du byung /_/rang bzhin dag cing bdag med pa/_/de ltar chos rnams shes byas nas/_/sems can don ni mnyam med byos/_/'on kyang rgyal ba'i sras su skye/_/de nas ho zhes bya bas mda' gzhu byin la/_de bzhin
[\[243a.4\]]gshegs pa thams cad dang rjes su chags par byos shig ces bsgo la/_/phyogs bzhir mda' re 'phang ba dang /_'og tu yang mda' 'phen du gzhug go/_/de nas badzra hi tu kruM zhes bya bas 'khor lo rkang pa'i bar du gzhag_/yang oM badzra b+ha Sha raM zhes bya bas lag pa g.yas su dung gtad nas/_
[\[243a.5\]]g.yon par ma hA mA yA'i pusti byin te dril bu yang dkrol zhing /_/deng nas brtsams te sems bskyed pa/_/gzhan gyis chos kyi 'khor lo bskor/_/khyod kyis the tshom dogs med par/_/yid gnyis med pa'i sems kyis su/_/chos kyi dung ni bla med pa/_/dri med kun du gang bar gyis/_/
[\[243a.6\]]sngags spyod tshul gyis cho ga rnams/_/skye bo rnams la rtag tu shod/_/de ltar byas na sangs rgyas la/_/phan 'dogs drin du gzo zhes bya/_/rdo rje 'dzin pa de kun yang /_/khyod la rtag tu bsrung bar mdzad/_/ces brjod do/_/de nas so so'i 'khor los sgyur ba'i cha lugs su byas
[\[243a.7\]]te/_sems can kun la phan pa'i phyir/_/'jig rten khams rnams thams cad du/_/ji ltar 'dul ba sna tshogs pa'i/_/chos kyi 'khor lo rab tu bskor/_/de bzhin du chos kyi gnas su rdo rje dang /_rin po che dang /_pad+ma dang /_las kyi tshig bcug la tshigs su bcad pa
[\[243b\]]
[\[243b.1\]]lngas rjes su gnang ba byin la de nas yang /_zhi rgyas dbang dang gsad pa dang /_/dgug bsgral bcing dang bskrad pa dang /_/dbye dang gnas pa la sogs pa'i/_/las de thams cad 'grub par gyis/_/ral gri mig sman sa 'og dang /_/mchil lham de bzhin ril bu ste/_/rnal 'byor
[\[243b.2\]]ma yis dngos grub rnams/_/de dag ci dgar bsgrub par gyis/_/zhes bya bas rjes su gnang ba'o/_/de nas bdag nyid langs te/_sangs rgyas kyi gzugs su dmigs nas g.yon pas snying gar chos gos 'dzin pa'i tshul du byas la/_g.yas pa mi 'jigs pa sbyin pa ltar byas
[\[243b.3\]]te/_rdo rje ming gi dbang bskur bas lung bstan te/_oM 'dir ni khyod la ngas lung bstan/_/rdo rje sems dpa' de bzhin gshegs/_/srid pa shin tu dag pas na/_/srid pa'i ngan 'gro dag las bton/_/he badzra nA ma ta thA ga ta b+hur+b+hu wa swaHgang tshul 'di dang phyag rgya chen po mchog tu gsang ba'i
[\[243b.4\]]cho ga 'dis lung bstan pa de la/_sangs rgyas dang byang chub sems dpa' dkyil 'khor gyi 'khor lo dang bcas pa rnams mgrin gcig tu bla na med pa'i byang chub chen por lung ston par mdzad de/_sngags 'di dang phyag rgya 'di'i mthu yin no zhes bya bas dad pa bskyed pa'o/_/de nas gsang
[\[243b.5\]]ba bsgrags te/_'dod chags bral ba lta bu'i sdig_/khams gsum na ni gzhan med de/_/de bas 'dod la chags bral bar/_/nam yang bya ba ma yin no/_/ma hA mA yA ha na hUM de nas slob ma'i spyi bor gdugs bzung la/_gdugs dang bcas par bskor ba bya ste/_de nas dkyil
[\[243b.6\]]'khor gyi drung du gdugs dang bcas pas spyi bor gtugs la/_sngags rnams 'dzin par gyur pa yi/_/slob ma 'di ni phul ba lags/_zhes brjod la gdugs bzhag la 'di skad ces brjod do/_/de ring dkyil 'khor slob dpon 'gyur/_/sngags dang rgyud rnams 'dzin gyur par/_/
[\[243b.7\]]sangs rgyas byang chub sems dpa' dang /_/lha rnams kun gyis mthun par gsungs/_/sems can kun la rjes brtse bas/_/dkyil 'khor cho ga bzhin du bris/_/khyod kyis nan tan bskyed nas su/_/sgrub pa po rnams sngags la sbyor/_/de nas dbugs 'byung ste/_gsang chen mchog
[\[244a\]]
[\[244a.1\]]gi dkyil 'khor du/_/zhugs pa dang ni mthong ba yis/_/sdig pa kun las rnam grol te/_/de ring khyod ni dge bar gnas/_/bde chen theg pa 'di la ni/_/phyin chad 'chi ba yong min te/_/mi thub gnod pa yong min pas/_/cis kyang mi 'jigs dga' bar
[\[244a.2\]]gyis/_/srid pa shin tu dag pas na/_/srid pa'i sdug bsngal las 'das so/_/rdo rje zhes bya'i phyag rgya dang /_/byang chub sems ni spang mi bya/_/gang zhig bskyed pa tsam gyis kyang /_/sangs rgyas nyid 'gyur the tshom med/_/dam pa'i chos kyang smad mi bya/_/nam yang dor bar yong
[\[244a.3\]]mi bya/_/mi shes pa'am rmongs pa la/_/de nyid bstan par mi bya'o/_/rdo rje dril bu mi spang zhing /_/slob dpon nam yang smad mi bya/_/sangs rgyas kun dang mtshungs pas na/_/de la smod byed gang yin pa/_/des ni rtag tu sdug bsngal thob/_/rang bdag yongs su spangs nas su/_/
[\[244a.4\]]dka' thub kyis ni gdung mi bya/_/ji ltar bde bar bder gnas nas/_/'di ni ma 'ongs rdzogs sangs rgyas/_/khyod ni de ring 'bras bu yod/_/lha dang dam tshig mnyam 'gyur te/_/rdo rje sems dpa' dang mtshungs par/_/rtag tu khyod rnams grol bar 'gyur/_/dbugs dbyung
[\[244a.5\]]ba'o/_/de nas slob mas phyag byas te/_/gtso bos ji ltar bka' stsal pa/_/de dag thams cad bdag gis bgyi/_/zhes khas blang ngo /_/'di ni slob dpon gyi dbang bskur ba'o/_/de nas gsang ba'i dbang bskur te sa phyogs dben par bya ste/_yol bas bar bcad
[\[244a.6\]]nas/_/rgyud nas gsungs pa'i lo bcu gnyis ma la sogs pa'i dam tshig can bla ma la phul la/_kye bcom ldan 'das/_/byang chub zhi ba dga' ba che/_/rdo rje sbyor bas yang dag byung /_/mi phyed phyag rgyar rab tu bsgrub/_/rdo rje sbyor ba ci la gus/_/bdag nyid chen po khyod ji bzhin/_/
[\[244a.7\]]gtso bos bdag ni mdzad du gsol/_/'khor ba'i 'dam gyi rgya mtsho ru/_/bying ba skyabs med bdag la skyob/_/ces gsol ba btab pa dang /_de nas dpal ldan slob dpon ni/_/rjes su brtse dang ldan pa yis/_/snying rje slob ma la bskyed de/_/rdo rje 'dzin par mdzad pa la/_/sha
[\[244b\]]
[\[244b.1\]]chang bza' btung yid du 'ong /_/me tog bdug spos dri la sogs/_/rgyal mtshan dril bur bcas pa yis/_/slob mas rdo rje can la mchod/_/de nas phyag rgya byin gyis brlabs pa sngon du 'gro bas/_phyag rgya khu ba dang ldan pa de srid du bsten la snyoms par zhugs pa las byung
[\[244b.2\]]ba ste/_/slob ma dang phyag rgya gnyis mig bkab la/_slob ma la dbang bskur te/_ji ltar bde gshegs thub chen gyis/_/byang chub sras la dbang bskur ltar/_/de bzhin gshegs pa'i dbang bskur bas/_/bdag gi sems rgyud 'di yis bkru/_/bo d+hi tsit+ta a b+hi
[\[244b.3\]]Shiny+tsa/_/zhes brjod la slob mas kyang /_a ho su kha zhes brjod do/_/bde ba rdzogs par gzhug go/_/shes rab kyis kyang de ltar bya ste/_/thabs dang shes rab kyi gsang ba'i dbang bskur ba'o/_/de'i rjes la shes rab ye shes kyi dbang bskur te/_slob mas snga ma ltar
[\[244b.4\]]gsol ba btab nas/_mtshan dang ldan pa'i shes rab ma byin gyis brlabs te gtad la/_mgo bor lag pa bzhag ste/_dga' ster gnas te bu mo 'di/_/sna tshogs gzugs can yid 'ong ba/_/zung shig zung shig sems dpa' che/_/bzung nas mchod pa rab tu bya/_/
[\[244b.5\]]thabs gzhan gyis ni 'tshang mi rgya/_/'gro ba gsum po 'di yis dag_/de bas khyod kyis nam yang ni/_/'di dang bral bar mi bya ste/_/'di ni sangs rgyas thams cad kyi/_/rig ma'i brtul zhugs bla na med/_/blun po gang zhig 'di spang ba/_/de la mchog gi dngos grub med/_/ces
[\[244b.6\]]brjod la sbyin no/_/des kyang 'di skad brjod do/_/bshang gci khrag dang khu ba dang /_/sha chen la sogs bza' ba dang /_/bud med rnams la rtag gus dang /_/b+ha ga'i pad+mar 'o byed pa/_/bu khyod spro bar byed nus sam/_/ces brjod do/_/bu mchog des kyang /_lha mo ci phyir bdag
[\[244b.7\]]mi spro/_/khu khrag la sogs bza' ba dang /_/bud med rnams la rtag gus shing /_/b+ha ga'i pad+mar 'o bgyi'o/_/zhes brjod do/_/yang shes rab kyis/_e ma'o bdag gi pad+ma 'di/_/bde ba kun dang yang dag ldan/_/bde chen phyag rgya chen po ni/_/'di nyid du ni rtag tu gnas/_/
[\[245a\]]
[\[245a.1\]]blun po gang zhig 'di spong ba/_/de la mchog gi dngos grub med/_/ces brjod do/_/de'i rjes la ji skad du bshad pa'i ka ra na byas la snyoms par zhugs te/_man ngag gis de'i skad cig mtshon par bya'o/_/dbang bzhi pa bla ma'i man ngag las shes par bya'o/_/sgyu
[\[245a.2\]]'phrul chen mo'i sgrub gzhung la/_/dad cing 'jug par bya ba'i phyir/_/bla ma'i lugs bzhin bsdebs te bris/_/dge rtsa phyi rabs rnams la bsngo/_/sgyu 'phrul chen mo'i dkyil 'khor gyi cho ga dngos grub brnyes pa ku ku ris mdzad pa rdzogs so//_//rgya gar gyi mkhan po nA
[\[245a.3\]]wi ko Ta dang /_bod kyi lo tsA ba 'gos lhas btsas kyis bsgyur ba'o//[ {D1631}]/ma hA nA yA'i dkyil 'khor gyi lha la bstod pa bzhugs/_@##/_/dpal ldan rdo rje mkha' 'gro ma/_/mkha' 'gro ma yi 'khor los sgyur/_/ye shes lnga dang sku gsum nyid/_/'gro ba skyob
[\[245a.4\]]la phyag 'tshal lo/_/ji snyed rdo rje mkha' 'gro ma/_/kun du rtog pa 'ching gcod cing /_/'jig rten bya ba rab 'jug ma/_/de snyed rnams la phyag 'tshal lo/_/gnyis med ye shes mkha' 'gro ma/_/lhan cig skyes pa'i ro snyoms shing /_/bdag med ngo bo phyag rgya che/_/sangs rgyas
[\[245a.5\]]mkha' 'gro phyag 'tshal bstod/_/byang chub sems mchog rnam par dag_/'gyur ba med pa rdo rje'i dbyings/_/mi bskyod rdo rje ye shes che/_/rdo rje mkha' 'gro phyag 'tshal bstod/_/mchog sbyin ma ni bde ba che/_/mi zad rdo rje nor bu'i dbyings/_/bla na med pa'i dbang bskur ba/_/rin chen
[\[245a.6\]]mkha' 'gro phyag 'tshal bstod/_/dri med chos ni rnam par dag_/sku gsung thugs ni mtshan ma bral/_/dri med ye shes che bsnyems pa/_/pad+ma mkha' 'gro phyag 'tshal bstod/_/rdo rje las ni thogs pa med/_/rnal 'byor dbang phyugs 'gro ba'i ma mgon/_/nan tan ye shes che ba bsnyems pa/_/las kyi
[\[245a.7\]]mkha' 'gro phyag 'tshal bstod/_/dpal ma hA mA yA'i dkyil 'khor gyi lha la bstod pa/_slob dpon chen po ku ku ri pas zhal gzigs pa'i tshe bstod pa'o//[ {D1632}]@##/_/rgya gar skad du/_tat+t+wa u pa de sha/_/bod skad du/_de kho na nyid kyi man ngag_/bcom ldan 'das dpal rdo rje sems dpa'
[\[245b\]]
[\[245b.1\]]la phyag 'tshal lo/_/gang gi snying gar pad+ma kha sbyar dbus gnas gsal/_/phra bar blta ba rang byung myong ba'i sems 'jug pa/_/khams gsum ma lus gnyis med par ni nyer 'gro ba/_/gsal ba'i chos kyi dbyings mchog de la bdag phyag 'tshal/_/dbang po g.yo ba'i rta kun nang du nges
[\[245b.2\]]sbyar ba'i/_/ye shes rgyal ba ma lus 'dus pa'i snod gyur pa/_/khams gsum bskyed pa'i rgyu nyid du ni nyer 'gro ba/_/mthong ba mkha' dang 'dra ba dri med dpal du 'gyur/_/sangs rgyas rjes dran sbyor ba yis/_/chos ni rjes su dran par bsgom/_/chos rjes dran pa'i sbyor ba yis/_/chos kyi
[\[245b.3\]]skur ni rang nyid 'gyur/_/dbus na gsal byed rnam par bsgom/_/ye shes mchog ni shes rnams kyis/_/shin tu bsgoms pa goms pa las/_/'bar ba 'di ni the tshom med/_/snying la rtag tu gnas pa yis/_/thig le gcig pu yi ge med/_/skyes bus de ni bsgoms
[\[245b.4\]]gyur na/_/ye shes skye bar 'gyur ba'i mchog_/rdo rje mkha' 'gro thugs rje can/_/'di nyid du ni gnas mdzad cing /_/rdzogs sangs rgyas kun byang chub sems/_/'gro ba gsum po 'di la gnas/_/'di nyid mchod pa nyid kyis ni/_/mchod 'os thams cad mchod pa yin/_/
[\[245b.5\]]gang zhig 'di la rtag lta ba/_/de ni rgyal ba mchod par bzhed/_/nang gi sbyor ba'i rdo rje yis/_/rnal 'byor rdo rje can du 'dod/_/de bas rdo rje mchod pa yis/_/yid 'dod rnams kyis lus la mchod/_/mchod pa lnga yi sbyor ba yis/_/myur du sangs rgyas nyid thob par/_/gang 'di rgyud
[\[245b.6\]]las gsungs pa dag_/de ni phyi rol gzhan du 'dod/_/dngos med gzhi la dgod pa yis/_/lha yi gzugs su bsgom pa ni/_/mnyam nyid mchod pa chen po ste/_/sangs rgyas thams cad rab bsgrub pa'o/_/bsten pa tsam du legs 'byung ba'i/_/rgyud 'di don dam ma yin te/_/
[\[245b.7\]]don dam yang dag skyes pas na/_/ston pa med cing bstan pa med/_/nyi shu rtsa bzhir phye ba yi/_/gnas sogs de nyid la gnas te/_/de bas de kun 'khor ba nyid/_/skyo bya de nyid can gyis min/_/gal te de nyid med gyur na/_/de yi 'khrul pas ci zhig bya/_/'on te de nyid ldan gyur na/_/
[\[246a\]]
[\[246a.1\]]de la 'khrul pa ci zhig yod/_/gnas dang nye ba'i gnas sogs rnams/_/bsten pas dri ma med par 'gyur/_/yang na mi nus bag med pa'i/_/mi yis gnas ni bsgrag par bya/_/nga yis 'di ltar bshad pa ni/_/sems can bsam pa'i dbang gis te/_/bsam gtan las gzhan bden
[\[246a.2\]]med phyir/_/de bas bsam gtan mchog gzhol bya/_/rnal 'byor pa ni phyi rol 'khor/_/de yis khams rnams zad par 'gyur/_/de bas phyi rol spangs nas ni/_/rnal 'byor rol pas gnas par bya/_/dpal ldan rdo rje'i rnal 'byor can/_/rnam dag ye shes spyan gyis ni/_/thugs rje thugs gdung
[\[246a.3\]]ring po nas/_/rdo rje rnal 'byor can rnams gzigs/_/de rnams dgyes pas dngos grub mchog_/ci 'dod par ni brtson par 'gyur/_/des ni rje btsun ye shes kyang /_/rab tu 'bad de bsgrub par bya/_/sna tshogs spyod pas yang dag ldan/_/spyod dang brtul zhugs bshad pa yi/_/
[\[246a.4\]]spyod dang brtul zhugs 'dir spangs la/_/de nyid brtul zhugs la dga' bya/_/gang yang rung ba'i zas gnas la/_/rnam pa nges byas brtul zhugs can/_/bsam gtan zas mchog gzhol gyur pas/_/smon pa'i spyod pas gnas par gyis/_/gcer bu'am yang na gcer bu min/_/
[\[246a.5\]]gang rung ji lta de lta bur/_/rang gis lhag pa'i lhar dmigs la/_/de nyid gcig pu rnam par bsam/_/lkugs pa'i dngos por thal 'gyur bas/_/zla drug tsam gyis nges par ni/_/rnal 'byor can gyis nyer brten na/_/rnal 'byor chen po 'di gsal 'gyur/_/ye shes sgrol
[\[246a.6\]]ma mchog mthong na/_/rnal 'byor ma rnams legs 'dus te/_/pad+ma'i 'byung gnas nyams dga' la/_/dad pa'i tshogs 'dus ji bzhin no/_/mig 'phrul mkhan ltar 'jig rten du/_/'gro don kun ni byed pa'o/_/dpal ldan rdo rje 'dzin pa ni/_/mngon 'gyur 'di la the tshom med/_/
[\[246a.7\]]spyod dang 'dis ni nges par ni/_/ji skad bshad par der 'gyur bas/_/sems ni dag par gyis shig ces/_/sems can rnams la bdag gsol 'debs/_/gang phyir shin tu gsang bas na/_/de nyid bdag gis gsal ma byas/_/des na bla ma yang dag par/_/mnyes byas yang
[\[246b\]]
[\[246b.1\]]dag 'dod pas blangs/_/dge la dmigs pas nye bar bsags te 'phel ba yis/_/blo gros brtan rnams mngon dga'i dngos grub gnas su 'gro/_/'gro ba'i spyod pa de ltar snying la yongs bsgoms la/_/dge la mngon par dga' bar skad cig re res gyis/_/de nyid bstan pa legs
[\[246b.2\]]bris las/_/bdag gis dge ba gang bsags pa/_/des ni sems can ma lus kun/_/de nyid rin chen rab gsal shog_/kho na nyid kyi man ngag legs par bris pa slob dpon blo bzang snying pos mdzad pa rdzogs so//_//rgya gar gyi mkhan po kA mA la gup+ta dang /_zhu chen gyi lo tsA
[\[246b.3\]]ba rin chen bzang pos bsgyur cing zhus nas gtan la phab pa'o//[ {D1633}]@##/_/rgya gar skad du/_tata twa u pa de sha br-it+ti/_bod skad du/_de kho na nyid kyi man ngag gi 'grel pa/_'jam dpal ye shes sems dpa' la phyag 'tshal lo/_/gang du snying gi pad+ma kha sbyar dbus
[\[246b.4\]]gnas gsal/_/phra bar blta ba rang byung myong ba'i sems 'jug pa/_/khams gsum ma lus gnyis med par ni nyer 'gro ba/_/gsal ba chos kyi dbyings mchog de la bdag phyag 'tshal/_/zhes pa la/_gang du zhes bya ba ni chos kyi dbyings zhes bya ba dang sbyar te/_'di ni gnas
[\[246b.5\]]bzhi ste bdun pa yin la/_gang dad de gnyis ni rtag tu 'brel pa yin pa'i phyir de la phyag 'tshal ba yin no/_/de la chos zhes bya ba ni de bzhin nyid de yang dag pa'i mtha'/_/de 'dzin par chos kyi dbyings te/_d+hA tu ni bstun zhes bya ba dbye ba'i tshig gis ni gang du chos kyi dbyings yin pa de ni
[\[246b.6\]]khams gsum pa nye bar 'gro zhing song ba yin pas de la phyag 'tshal ba'o/_/gang du zhe na/_snying gi pad+ma kha sbyar dbus gnas zhes bya ba smos te/_snying gi ni snying po/_pad+ma ni chu skyes te/_'dab ma bzhi pa kha dog dmar po 'byung ba chen po bzhi'i rang bzhin no/_/de la/_lte ba'i
[\[246b.7\]]dbus gnas kha sbyar gsal/_zhes bya ba zla ba dang nyi ma gnyis las yongs su grub pa ste/_'di gnyis ka yang 'byung ba chen po bzhi'i ngo bo nyid do/_/de la zla ba ni sa dang chu'i rang bzhin no/_/nyi ma ni me dang rlung gi rang bzhin te/_kha sbyar de'i dbus su gnas pa'i ngang tshul 'di la yod pas
[\[247a\]]
[\[247a.1\]]na kha sbyar gyi dbus na gnas pa'o/_/de la 'di'i don ni 'di yin te/_yon tan brgyad kyi phreng ba'i rnal 'byor ma'i ngo bo nyid kyi dbus na bzhugs pa de ni bcom ldan 'das chos kyi dbyings te/_de bzhin nyid dang yang dag pa'i mthar thug pa'o/_/gsal byed ces bya ba
[\[247a.2\]]ni 'bar ba ste/_gnyis su med pa'i ngo bo nyid kyis snang bar byed pa'o/_/ji lta zhe na phra bar blta ba zhes bya ba smos te/_phra ba ni bcom ldan 'das yin la/_de ni phra ba rnams las kyang phra rab tu gyur pa rdo rje nam mkha'i khams dang mnyam du 'jug pa'o/_/de la myong ba ni nye bar 'gro
[\[247a.3\]]ba'o/_/der blta ba ni rnam par blta ba ste/_pad+ma'i rtsa ba'i snal ma shin tu phra ba'i bu ga la mi yeng bar blta ba'o/_/yang na phra ba yang yin la blta ba yang de nyid yin pas na phra bar blta ba zhes bya bar sbyar ro/_/de'i rang byung ba ni rgyun gyis 'bab pas rab tu 'jug pa'o/_/de la myong ba
[\[247a.4\]]ring po ma yin pas bar ma chod par nye bar 'gro ba'o/_/sems kyis 'jug pa ni sems las byung ba ni 'jug pa gang yin pa ste/_rgyu de'i phyir ro/_/de yang gang zhe na/_khams gsum zhes bya ba la sogs pa smos te/_khams gsum ni 'dod khams dang /_gzugs khams dang /_gzugs
[\[247a.5\]]med pa ste/_de rnams gcig tu bsdus pa ni khams gsum mo/_/bsdus pa'i don gyis khams gsum pa ste/_khams gsum gyi ngo bo nyid ni khams gsum pa'o/_/ma lus pa zhes bya ba ni lhag ma med pa'o/_/gnyis su med par nye bar 'gro ba zhes bya ba ni song ba ste/_bsdus pa'i
[\[247a.6\]]tshul gyis so sor snang zhing 'di dag thams cad nam mkha'i gzugs su yongs su dag par gyur pa'o zhes bya ba'i don to/_/ji skad du/_der 'gro yid kyi gong bu ltar/_/gzugs gcig tu ni sgom par byed/_/ces bshad pa dang /_gzhan yang 'gro ba rnams kyi de nyid gcig pu nyid
[\[247a.7\]]ces bshad pas so/_/ji ltar na gnyis su med par 'gro ba yin zhe na/_cung zad tsam yang mi gsal ba ma yin gyi/_rnyog ma med pa la gsal bar gyur pa yin te/_de lta bur gyur pa'i bcom ldan 'das chos kyi dbyings kyi ye shes de la phyag 'tshal lo zhes bya bar sbyar ro/_/chos kyi dbyings
[\[247b\]]
[\[247b.1\]]kyi ye shes de la phyag 'tshal nas/_ci zhig bya zhe na/_dbang po g.yo ba'i rta kun nang du nges sbyar ba'i/_/ye shes rgyal ba ma lus 'dus pa'i snod gyur pa/_/khams gsum skye ba'i rgyu nyid du ni nyer 'gro ba/_/mthong ba mkha' dang 'dra ba dri med dpal du 'gyur/_/zhes smos te/_'phel
[\[247b.2\]]ba dang 'grib pa bshad par bya ste/_ye shes ni yang dag pa'i mtha'o/_/mthong ba ni so sor rtog par byed pa ste/_de lta bu'i rnal 'byor 'di dri ma med pa'i dpal du 'gyur ro zhes bya ba dang sbyar ro/_/de lta na ni bzlog par dka' ba'i dbang po 'di dag ni rta lta bu yin na rnal 'byor pa 'di ji ltar nam mkha'
[\[247b.3\]]dang 'dra bar 'gyur zhe na/_dbang po zhes bya ba smos te/_dbang po'i tshogs drug po ni g.yo zhing mi srun la/_rang gi yul rnams la 'phyar zhing brkam pas rta dang 'dra ba'i phyir na rta ste/_de lta bu'i rnam par g.yeng bar byed pa thams cad nang du sems kyis yang dag par bsdu ba la nges
[\[247b.4\]]par sbyar zhing /_g.yo ba ma lus pa nges par brtags pa'o/_/de ltar ma lus pa'i mthar thug pa thob pa'i rnal 'byor pa ni phyi nas dri ma med par 'gyur ro/_/ye shes de yang ji lta bu zhe na/_ye shes rgyal ba ma lus zhes bya ba la sogs pa smos te/_rgyal ba ni sdig pa thams cad las rgyal ba'i
[\[247b.5\]]phyir/_sangs rgyas bcom ldan 'das la bya'o/_/ma lus zhes bya ba ni phyis 'byung ba de dang mtshams sbyar ba'o/_/de rnams kyis 'dus pa ni yang dag par 'du bar mdzad pa ste/_de lta bu'i snod dang gnas su gyur pa yin no/_/'di skad du ston par 'gyur te/_de bzhin gshegs pa de dag
[\[247b.6\]]thams cad ni ye shes las skyes pa yin la/_rgyal ba mchog gcig pu de las 'khrungs par ma zad kyi/_/khams gsum po de yang de las skyes pa yin te/_khams gsum skyed pa'i rgyur gyur pa ni khams gsum ma lus pa ye shes kyi rnam pa can no zhes bya ba'i don to/_/de lta bur gyur
[\[247b.7\]]pa'i phra ba'i rdo rje mthong bar gyur pa'i bsgom pa ni nam mkha' dang 'dra bar gyur pa yin te/_nam mkha' ni go 'byed pa yin te/_de dang 'dra ba'i dri ma med pa'i ye shes dpal gyis mdzes pa gang la yod pa de la de skad ces bya'o/_/de la rnam par rtog pa'i gdon gyis zin pas 'gro ba
[\[248a\]]
[\[248a.1\]]rnams la gnyis su snang ba yin te/_ji skad du/_rnam rtog gti mug chen po ste/_/'khor ba'i rgya mtshor ltung byed yin/_/mi rtog ting 'dzin la gnas na/_/mkha' bzhin dri ma med par 'gyur/_/zhes bshad pa'i phyir ro/_/'o na bcom ldan 'das
[\[248a.2\]]'di ji ltar bsgom par bya ste/_sangs rgyas rjes dran sbyor ba yis/_/chos ni rjes su dran pa bsgom/_/chos rjes dran pa'i sbyor ba yis/_/chos kyi skur ni rang nyid 'gyur/_/zhes smos te 'dir sangs rgyas zhes bya ba ni gzung ba dang 'dzin pa'i rtog pa rtsa ba nas bton pa la bya
[\[248a.3\]]bar bshad la/_rdo rje rnal 'byor ma bzhi ni gzugs la sogs pa'i rang bzhin te/_'di rnams kyi dbus na bcom ldan 'das chos kyi dbyings de dang lhan cig yang dag par sbyar bar bya'o/_/sbyor ba des ci zhig bya zhe na/_chos ni zhes bya ba la sogs pa smos te/_chos ni zhes
[\[248a.4\]]bya ba ni kha sbyor gyi nang na bzhugs pa'i bcom ldan 'das yin la/_de yang snga ma bzhin du bsgoms pas phyis chos kyi dbyings su yang dag par skye zhing /_nam mkha' snang bar nye bar 'gro ste/_rnal 'byor pa rang nyid chos kyi skur 'gyur ro/_/de'i don ni 'di skad ston par 'gyur
[\[248a.5\]]ba de yin te/_pad+ma'i steng du thig le bzhi las lha mo bzhir bskyed la/_lte ba'i thig le las bcom ldan 'das bskyed pa ni rang gi bdag por bya ste/_de'i thugs ka'i pad+ma kha sbyar gyi dbus na ni chos kyi dbyings so/_/ji lta zhe na/_gang gi tshe rnal 'byor pa 'gro ba dang 'ong ba
[\[248a.6\]]dang gnas pa'i rim gyis dal bu dal bus skad cig re re la slob par byed pas de'i tshe zhi ba nyid la rab tu 'jug par 'gyur ro/_/zhi bar gyur nas ni rtsa dbugs gnyis 'gag par 'gyur ro/_/de gnyis 'gags nas kyang dngos po med pa'i gnas su 'gyur ro/_/ji skad du/_
[\[248a.7\]]'gro dang 'od dang gnas pa nyid/_/dal gyis dal ba'i rim gyis ni/_/de nas dngos po med 'gyur te/_/zhi ba gcig pu mngon phyogs nas/_/zhes bshad pa ni man ngag go/_/ye shes de bsgoms pa las khyad par ci zhig skye zhe na/_dbus na gsal byed rnam par shes/_/
[\[248b\]]
[\[248b.1\]]ye shes mchog ni shes rnams kyis/_/shin tu bsgoms pa goms pa las/_/'bar ba 'di la the tshom med/_/ces bya ba la/_dbus kyis gsal bar byed pa ni/_/dbus na gsal bar byed pa'o/_/gsal bar byed pa yin pas na gsal bar byed pa'o/_/nye bar snang bar byed pa'i ye shes te/_
[\[248b.2\]]dbus na gsal bar byed pa dang rnam par shes pa zhes bya bar sbyar ro/_/rnam par shes pa zhes bya ba ni sems la bya ste/_ji skad du sems dang yid dang rnam par shes pa zhes bya bar rnam grangs su bshad pa'i phyir ro/_/de'i dbus su gsal bar byed pa'i ye shes ni snying ga'i pad+ma kha sbyar
[\[248b.3\]]gyi nang du chud pa'i mi g.yo bas lta bar byed pa'i ye shes te chos kyi dbyings su gyur pa'o/_/de gang zhig ce na/_mchog gi ye shes rnams kyi zhes bya ba smos te/_de kho na nyid mthong ba rnams kyi'o/_/gyi na tsam gyis 'byung bar 'gyur ram zhe na/_shin tu zhes bya ba la sogs pa smos te/_
[\[248b.4\]]shin tu yang rgyun mi 'chad par sbyor bas sgom zhe na/_sems pas rgyun mi chad par goms shing bslab pa'i tshul gyis rnam par lta ba'i rgyu de na 'bar bar 'gyur zhing 'di na ste/_snying la gsal zhing snang bar 'gyur bar the tshom med do/_/'di'i don ni 'di yin te/_ting nge 'dzin gyi
[\[248b.5\]]gnas skabs la gnas pa'i rnal 'byor pa rnams la ni skad cig tsam gyis ye shes kyi snang ba 'byung bar 'gyur te/_ji skad du/_srog dang rtsol ba bsdams nas ni/_/bsgoms na skad cig de la 'bar/_/zhes bshad pas na som nyi mi bya'o/_/don 'di nyid gsal bar bya ba'i phyir/_
[\[248b.6\]]snying la rtag tu gnas pa yis/_/thig le gcig pu yi ge med/_/skyes bus de ni bsgoms gyur na/_/ye shes skye bar 'gyur ba'i mchog_/ces bya ba la snying la zhes bya ba ni pad+ma kha sbyar la bya ba ste/_der thig le zhes bya ba la/_rdo rje phra mo'i ngo bo nyid gnas shing dus thams cad du 'dug
[\[248b.7\]]pa'o/_/ci 'di dngos po yin nam/_/'on te ma yin zhe na/_yi ge med ces bya ba smos te/_dngos po med pa'i ngo bo nyid kun gzhi rnam par shes pa'i rang bzhin khyad par snang ba'o/_/de lta bu'i ngo bo nyid kyi sgom pa las ni ye shes skye bar 'gyur ro/_/ci nyan thos la sogs pa dang 'dra'am/_
[\[249a\]]
[\[249a.1\]]'on te ma yin zhe na/_mchog ces bya ba smos te/_de bzhin gshegs pa rnams kyi ye shes rnam par mi rtog pa'o/_/de ltar phyag 'tshal ba sngon du 'gro ba'i tshigs su bcad pa lngas de kho na nyid kyi man ngag bshad nas/_de ni phyi rol gyi mchod pa g.yeng ba dgag
[\[249a.2\]]par bya ba'i phyir/_/rdo rje mkha' 'gro thugs rje can/_/'di nyid du ni gnas mdzad cing /_/rdzogs sangs rgyas kun byang chub sems/_/'gro ba gsum po 'di la gnas/_/zhes bya ba smos te/_snying ga'i pad+ma kha sbyar ba'i dbus 'di nyid du bcom ldan 'das yum rdo rje mkha' 'gro ma rnam
[\[249a.3\]]par rtog pa'i dra ba rnam par bsal ba'i thugs rje chen po 'khrigs pa bzhugs te/_de rnams ni sems kyi ngo bo nyid yin pa'i phyir ro/_/de ni nam mkha' 'gro ma zhes bya ba'i rdo rje'i tshig gis ye shes lnga'i bdag nyid can du bshad do/_/de gang la yod pa de la de skad ces bya'o/_/rdzogs sangs
[\[249a.4\]]rgyas kun zhes bya ba ni bcom ldan 'das rnam par snang mdzad la sogs pa'o/_/byang chub sems dpa' zhes bya ba ni byams pa la sogs pa'o/_/byang chub ces bya ba rnam par mi rtog pa'i ye shes la sems dpa' ste/_dgongs pa gang yin pa de la de skad ces bya'o/_/de skad du/_gzung
[\[249a.5\]]dang 'dzin pa'i mtshan nyid la/_/byang chub ces bya 'ga' yang med/_/rtog pa'i shes pa las grol ba'i/_/sems ni byang chub yin zhes bshad/_/ces bshad pa'i phyir/_de dag 'ba' zhig tu ma zad kyi/_'gro ba gsum po dag kyang gnas pa'o/_/'o na 'di ltar 'gro ba gsum po dag
[\[249a.6\]]kyang 'di nyid du gnas so zhes bya ba ni tshig 'di ji ltar rig pa yin zhe na/_bshad par bya ste/_gang gi phyir khams gsum po 'di dag thams cad ni sems rnam pa yongs su gyur pa yin gyi/_/phyi rol na yod pa ma yin te/_bems po'i bdag nyid can rnams ni snang bar mi rigs pa'i phyir
[\[249a.7\]]ro zhes bya bar dgongs te/_ji skad du/_kye rgyal ba'i sras dag khams gsum po 'di dag ni sems tsam mo zhes gsungs pa'i phyir ro/_/'o na phyi rol la ltos pa med na/_gang gis ji ltar mchod ce na/_'di nyid mchod pa nyid kyis na/_/mchod 'os thams cad mchod pa yin/_/gang zhig 'di la
[\[249b\]]
[\[249b.1\]]rtag lta ba/_/de ni rgyal ba mchod par bzhed/_/ces bya ba smos te/_'di nyid ces bya ba ni thig le'i rgyal po dngos po med pa de la mchod pas sangs rgyas dang /_byang chub sems dpa' thams cad dus thams cad du mchod pa yin no/_/gal te de rnams la mchod pa'i phyir phyi rol gyi mchod pa lnga la ltos
[\[249b.2\]]na ni/_des rnal 'byor pa rnam par g.yeng bar 'gyur ro zhe na/_gang zhig ces bya ba la sogs pa smos te/_bcom ldan 'das phra ba'i rdo rje mgon po 'di la rtag tu lta zhing gnyis su med pa nyid kyis skad cig re re la de nyid mchod pa yin te/_phyi rol gyi mchod pa rnam par g.yeng bar byed pa rnams
[\[249b.3\]]kyis ci zhig bya/_/'o na de ltar na ni mchod pa zhes bya ba med de/_des na 'di ni 'gal ba nyid du shes so zhe na/_nang gi sbyor ba'i rdo rje yis/_/rnal 'byor rdo rje can du 'dod/_/de bas rdo rje mchod pa yis/_/yid 'dod rnams kyis lus la mchod/_/ces bya ba smos te/_bdag nyid kyi dbang
[\[249b.4\]]du byas pa'i rnal 'byor ni nang gi sbyor ba'o/_/de yang rnal 'byor ni ldan pa ste/_thabs dang shes rab snyoms par 'jug pa'o/_/de skad du/_shes rab thabs kyis snyoms 'jug pa/_/rnal 'byor zhes ni bya bar bshad/_/ces gsungs pa'i phyir de nyid ni mi phyed pa'i phyir rdo rje dang 'dra bas na rdo
[\[249b.5\]]rje'o/_/rgyu de'i phyir rnal 'byor pa nyid rdo rje can yin par 'dod ces gsungs pa'o/_/de bas zhes bya ba ni nye bar bsdu ba bshad pa yin te/_rgyu de'i phyir na rdo rje'i mchod pa yis zhes bya ba ni mi phyed pa'i mchod pa'i ting nge 'dzin bsgoms pas yid la rnal 'byor 'dod pa rnams kyis
[\[249b.6\]]lus mchod par bya'o/_/de ltar na bcom ldan 'das thams cad bzlog par mdzad pa yin te/_rgyal ba rnams kyis mchod pa 'di dag nyid rgyud las gsungs pa ci'i phyir zhe na/_mchod pa lnga yi sbyor ba yis/_/myur du sangs rgyas nyid thob par/_/gang 'di rgyud las gsungs
[\[249b.7\]]bdag_/de ni phyi rol gzhan du 'dod/_/ces bya ba smos te/_mchod pa ni dbul bar bya ste/_me tog la sogs pa lnga po 'di dag phyi nang gi bdag nyid can rnams yin la/_des myur du sangs rgyas nyid thob par 'gyur ro zhes bya ba 'di nyid yin te/_de ltar yin du zin kyang /_gang
[\[250a\]]
[\[250a.1\]]'di rgyud rnams las gsungs pa/_de ni phyi rol pa nyid yin la/_/phyi'i rtsom pa'i tshogs kyis rnal 'byor pa thams cad rmongs par 'gyur ro/_/de ltar yin du zin na ni mchod pa zhes bya ba med de chad par lta ba dang mtshungs so zhe na/_dngos med gzhi la bkod pa
[\[250a.2\]]yis/_/lha yi gzugs su bsgom pa ni/_/mnyam nyid mchod pa chen po ste/_/sangs rgyas thams cad rab bsgrub pa'o/_/zhes bya ba smos te/_dngos po med pa'i gzhi ni gzung ba dang 'dzin pa'i rnam pa dmigs pa med pa zhes bya ba'i gnas te dngos po dang bcas pa'o/_/de med na
[\[250a.3\]]dngos po med pa ste dmigs pa med pa zhes bya ba'i don to/_/de la bkod pa ni yang dag par dmigs pa med pa ste/_rgyu des rang gi lhag pa'i lhar ngo bo nyid kyi rjes su byed pa'o/_/de nyid ni mchod pa chen por 'dod de/_de bzhin gshegs pa ma lus pa dang /_rdo rje'i rnal 'byor
[\[250a.4\]]ma rnams mnyes par byed par 'dod pa yin na/_rnam par g.yeng bar byed pa'i phyi'i mchod pa rnams kyis ci zhig bya/_gal te gzhung du yang dag par dgod pa'i bdag nyid can gyis dgongs pa dang 'gal bar 'gyur ro zhe na/_bstan pa tsam du legs 'byung ba'i/_/rgyud 'di don
[\[250a.5\]]dam ma yin te/_/don dam yang dag skyes pas na/_/ston pa med cing bstan pa med/_/ces bya ba smos te/_bstan pa zhes bya ba ni/_'jig rten gdul bar bya ba'i don du gsungs pa yin la/_yang dag skyes pas na zhes bya ba ni/_sems las ye shes 'byung ba'o/_/ston pa
[\[250a.6\]]med cing zhes bya ba ni ston par byed pa med pa'o/_/bstan pa med ces bya ba ni gzhung gi tshogs kyang med pa ste/_rnam par mi rtog pa nyid yin pa'i phyir ro/_/phyi rol du g.yeng ba'i blo can rnams kyi gnas la sogs par 'khor bar byed pa dang ldan pa rnams dgag par bya ba'i
[\[250a.7\]]phyir/_nyi shu rtsa bzhir phye ba yi/_/gnas sogs de nyid la gnas te/_/de bas de kun 'khor ba nyid/_/skyo bya de nyid can gyis min/_/zhes bya ba smos te/_nyi shu rtsa bzhir phye ba yi/_/zhes pa ni/_rnam pa nyi shu rtsa bzhir bsres shing bgrang ba ste/_de la gnas dang nye
[\[250b\]]
[\[250b.1\]]ba'i gnas/_/zhes bya ba la sogs pa rgya cher sbyar ro/_/rgyu des na gnas kyi rdo rje la sogs pa rnams kyang sems kyi rdo rje la gnas so/_/de bas zhes bya ba ni nye bar bsdu ba smra ba yin te/_de rnams su 'khor ba nyid kyis khams zad par byed pa yin pas skyo zhing zhum pa nyid mi bya'o/_/gang
[\[250b.2\]]gis she na/_de nyid can gyis min zhes bya ba smos te/_rnal 'byor chen po rnams kyis mi bya'o/_/'o na phyi rol du zhen pa skyon yin na/_gtso bor bya ba gang yin zhe na/_gal te de nyid med gyur na/_/de yi 'khrul pas ci zhig bya/_/yang na de nyid ldan gyur na/_/de la 'khrul pa ci zhig
[\[250b.3\]]yod/_/ces bya ba smos te 'di ni go sla'o/_/'on te bcom ldan 'das nyid kyis gnas la sogs pa bgrod pas dri ma med pa nyid du 'gyur te/_de bas na rang gi gzhung nyid dang 'gal bar 'gyur ro zhe na/_gnas dang nye ba'i gnas sogs rnams/_/brten pas dri ma med par 'gyur/_/
[\[250b.4\]]yang na mi nus bag med pa'i/_/mi yis gnas ni bsgrag par bya/_/zhes bya ba smos te/_gnas dang nye ba'i gnas la sogs pa la brten cing /_bsnyen bkur bya bas rnal 'byor pa dri ma med par 'gyur zhes bya ba ni srid de/_rdo rje rnal 'byor ma rnams kyis/_'gron po dang bcas
[\[250b.5\]]pa'i gnas su bgrod cing mchod pas bsod nams su 'gyur ro zhes bya ba la sogs pa ni ngo mtshar med de/_yang na la la zhig bgrod par mi nus pa'am/_bag med cing bya ba mang pos g.yengs pa ste/_de gnyis kyis kyang gnas pa la sogs pa'i ming bsgrags pas dag pa 'phel
[\[250b.6\]]bar 'gyur ro/_/de yang ci don dam pa nyid du brten pa yin nam zhe na/_ma yin te/_nga yis 'di ltar bshad pa ni/_/sems can bsam pa'i dbang gis te/_/bsam gtan las gzhan bde med phyir/_/de bas bsam gtan mchog gzhol bya/_/zhes bya ba smos te/_gang bdag cag rnams
[\[250b.7\]]kyis de skad du smras pa de ni sems can rnams kyi bsam pa'i dbang du byas pa yin te/_gang gnas bgrod pas dri ma med pa nyid du 'dod pa de'i phyir bstan pa yin gyi/_de yang don dam par ni ma yin no/_/de'i phyir bsam gtan zhes bya ba la sogs pa smos te/_bsam gtan zhes bya ba ni sems
[\[251a\]]
[\[251a.1\]]rtse gcig pa'i mtshan nyid can yin la 'di nyid las bde ba zhes bya ba gzhan med de/_de bas na nyin mtshan rtag tu bsam gtan kho na mchog tu bsten cing de la gzhol bar bya'o/_/'o na phyi rol mngon par zhen cing btsal ba la skyon ci yod ce na/_rnal 'byor pa ni phyi rol
[\[251a.2\]]'khor/_/de yis khams rnams zad par 'gyur/_/de bas phyi rol spangs nas ni/_/rnal 'byor rol pas gnas par bya/_/zhes smos te/_phyi rol gyi sbyor ba la mngon par dga' ba'i rnal 'byor pa de rnams kyi khams rnams yongs su skams par 'gyur te/_de bas na phyi rol gyi bya ba
[\[251a.3\]]rnams yongs su spangs la/_/rnal 'byor rnam par rtse bas de kho na nyid kyi sbyor ba la gnas par bya'o/_/'o na khyad par can dag bzhugs pa'i gnas la bgrod pas dgos pa 'grub bam zhe na/_dpal ldan rdo rje'i rnal 'byor can/_/rnam dag ye shes spyan gyis ni/_/thugs rje thugs gdung ring po
[\[251a.4\]]nas/_/rdo rje rnal 'byor can rnams gzigs/_/zhes bya ba smos te/_bcom ldan 'das de rnams kyis ye shes dri ma med pa'i spyan gyis thugs rje'i dbang gis ring po nyid nas kyang bsam gtan la rnam par gzigs te/_de bas na gnas bgrod pa la sogs pa mi bya'o/_/'o na de dag
[\[251a.5\]]gis gzigs pas cir 'gyur zhe na/_de rnams dgyes pas dngos grub mchog_/ci 'dod par ni stsol bar 'gyur/_/des ni rje btsun ye shes kyang /_/rab tu 'bad de bsgrub par bya/_/zhes bya ba smos te/_bcom ldan 'das rdo rje'i rnal 'byor can dgyes par gyur nas thugs rje'i
[\[251a.6\]]dbang gis/_dngos grub kyi mchog gi ye shes stsol bar 'gyur zhing bsten par mdzad pa dang /_gzhan yang ral gri'i dngos grub la sogs pa ji ltar mngon par dga' ba bzhin du/_/rnal 'byor pa rnams la stsol bar mdzad do/_/de bas na ye shes kyi de kho na nyid rnam pa thams
[\[251a.7\]]cad du 'bad pas bsgrub par bya zhing mnyes par bya'o/_/ci rje btsun ye shes mnyes par byed pas spyod pa dang /_brtul zhugs rnams la ltos par bya'am zhe na/_sna tshogs spyod par yang dag ldan/_/spyod dang brtul zhugs bshad pa yi/_/spyod dang brtul zhugs 'dir
[\[251b\]]
[\[251b.1\]]spangs la/_/de nyid brtul zhugs la dga' bya/_/zhes bya ba smos te/_nyon mongs pa'i rnam pa du ma spyod pa dang /_brtul zhugs rnams rgyud de dang de las gsungs pa rnams kyis lus sems rnam par g.yeng bar 'gyur te/_de bas na de spangs shing dor la rnal 'byor pa rnams kyis
[\[251b.2\]]rjes su mthun pa'i de kho na nyid kyi brtul zhugs spyad par bya'o/_/bcom ldan 'das kyis kyang bsam pa'i dbang gis spyod pa dang brtul zhugs gsungs pa yin no zhes bya bar gsungs so/_/ci bya ba'i rgyud rnams las kha zas ji lta bur gnas par gsungs pa de lta bu'i kha
[\[251b.3\]]zas kyis gnas par bya'am/_'on te ma yin zhe na/_gang yang rung ba'i zas gnas pa/_/rnam pa de byas brtul zhugs can/_/bsam gtan zas mchog gzhol 'gyur ba/_/smyon pa'i spyod pas gnas par gyis/_/zhes bya ba smos te/_kha zas bsod pa rnams kyang /_bsod
[\[251b.4\]]pa ma yin pa'am/_bslang ba'am/_bslangs pa brtags pa'am/_brtags pa ma yin pa'am/_gang yang rung ba'i zas la longs spyod cing gnas pa ni zas kyis gnas pa'o/_/brtul zhing zhugs pa'i phyir brtul zhugs te/_lung las bshad pa'i sdom pa'o/_/de lta
[\[251b.5\]]bu'i brtul zhugs dang /_zas la ma ltos par bsam gtan nyid zas dang 'dra bas na zas so/_/zas de la mchog tu gzhol bar gyur pas na sus kyang rjes su rtog par mi 'gyur bar smyon pa'i spyod pas gnas par gyis shig ces bya ba ste/_gzhan du skye bo rnams dang nye bar 'dres pas
[\[251b.6\]]kun du gtses par 'gyur ro/_/rnal 'byor pa gos la sogs pa slong ba la sogs pas brtul zhugs can g.yeng bar gyur na dge ba ji ltar byed ce na/_gcer bu'am yang na gcer bu min/_/gang du ji lta de lta bur/_/rang gi lhag pa'i lhar dmigs la/_/de nyid gcig pu rnam
[\[251b.7\]]par bsam/_/zhes bya ba smos te/_gcer bu'am yang na gcer bu min/_/zhes bya ba ni go sla'o/_/bya ba'i rgyud la sogs pa nas gnas kyi nges pa bshad pa 'dir yang de bzhin du'am zhe na/_/gang yang rung ba zhes bya ba smos te/_lam gyi bzhi mdo la sogs pa'i nges pa med do/_/'o na
[\[252a\]]
[\[252a.1\]]skyil mo krung bcas nas mchan thog thag bzlas brjod bya ba'i spyod pas ni lus la gnod par 'gyur ro zhe na/_ji lta de lta bur zhes bya ba smos te/_gnas skabs gang yang rung ba dag tu ste/_spyod lam rnam bzhir de kho na nyid rnam par bsam zhing bsgom par bya'o/_/ci rtog pa mang
[\[252a.2\]]po dag gis 'di'i ye shes 'grub par 'gyur ram zhe na/_zla drug tsam gyis nges par ni/_/zhes bya ba smos te/_nges par zla ba drug gis 'di 'tshang rgya ba nyid kyang nges par 'grub pa ni/_/ci skye bo rnams dang 'dres shing g.yengs pas sam zhe na/_lkugs pa'i dngos por thal 'gyur bas/_/zla
[\[252a.3\]]drug tsam gyis nges par ni/_/rnal 'byor can gyis nyer brten na/_/rnal 'byor chen po 'di gsal 'gyur/_/zhes bya ba smos te/_lkugs pa'i dngos por thal 'gyur pas/_/zhes bya ba ni dgongs pa'i dbang gis mi smra ba'i brtul zhugs la gnas pa yang nges pa med do/_/de bas na rnal 'byor
[\[252a.4\]]chen po 'di yang gsal zhing 'bar bar 'gyur te/_rdo rje mkha' 'gro'i tshogs rnams kyis nye bar brtse bar 'gyur ro/_/'o na 'di nyid kun gyis bkur ba dang bsnyen pa'i 'os su 'gyur ram zhe na/_ye shes sgron ma mchog mthong na/_/rnal 'byor ma rnams legs 'dus te/_/pad+ma'i 'byung gnas nyams
[\[252a.5\]]dga' la/_/ngang pa'i tshogs 'dus ji bzhin no/_/zhes bya ba la/_/ye shes ni rnam par rtog pa ma lus pa bsal ba'i ngo bo nyid do/_/de'i sgron ma ni snang ba'o/_/des mchog tu gyur pa ni dam pa ste/_de lta bas na lha mo rnams yang dag par nye bar sdud do/_/ji lta bu zhe na/_dper na pad+ma'i
[\[252a.6\]]'byung gnas kyi mtsho pad+mas khyab par gnas pa la ngang pa'i tshogs rnams 'bab par 'gyur ba dang 'dra'o/_/ji ltar 'bras bu bstan par bya ba'i phyir/_mig 'phrul mkhan ltar 'jig rten du/_/'gro kun don ni byed pa'o/_/dpal ldan rdo rje 'dzin pa ni/_/mngon 'gyur 'di la the
[\[252a.7\]]tshom med/_/ces smos te/_'di dag ni go sla'o/_/gzhung rtsom par byed pas bskul bar bya ba'i phyir/_spyod pa 'dis ni nges par ni/_/ji skad bshad par der 'gyur bas/_/sems ni dag par gyis shig ces/_/sems can rnams la bdag gsol 'debs/_/zhes bya ba smos te/_
[\[252b\]]
[\[252b.1\]]de ni go sla'o/_/gang phyir shin tu gsang bas na/_/de nyid bdag gis gsal ma byas/_/des na bla ma yang dag par/_/mnyes byas yang dag 'dod pas blangs/_/zhes bya ba la de kho na nyid shin tu gsang zhing gcig tu sba bar bya ba nyid yin pas ngas gsal bar ma bshad de/_de bas na kye sems
[\[252b.2\]]can rnams bla ma yang dag par mnyes shing mgu bar byas nas blang zhing gzung bar bya'o/_/da ni gzhung byed pas bskul ba/_dge la dmigs pas nye bar bsags te 'phel ba yis/_/blo gros brtan rnams mngon dga'i dngos grub gnas su 'gro/_/'gro ba'i spyod pa de ltar snying la yongs
[\[252b.3\]]bsgoms la/_/dge la mngon par dga' bar skad cig re res gyis/_/zhes bya ba smos te/_dge la dmigs pa ni de la brten pa'o/_/nye bar bsags te ni rnal 'byor gyis las kyi lam yongs su bsags pa'o/_/'phel ba ni de nyid khyad par du gyur pa'o/_/ji lta bu zhe na/_brtan pa
[\[252b.4\]]zhes bya ba la/_brtan pa ni mi 'gyur ba can no/_/de nyid kyi phyir mngon dga'i gnas su 'gro bar 'gyur bas na/_'gro ba gtsor byas ba'i spyod pa thams cad de ltar yid la byas te/_dus thams cad du dge ba rgyun mi 'chad par gyis shig pa'o/_/de kho na nyid kyi man ngag bris pa las/_dge
[\[252b.5\]]ba gang zhig yang dag par thob pa'i rtsa ba bsngo ba ni/_de nyid bstan pa legs bris las/_/bdag gis dge ba gang bsags pa/_/des ni sems can ma lus kun/_/de nyid rin chen rab gsal shog_/ces gsungs so/_/de kho na nyid kyi man ngag gi 'grel pa/_slob
[\[252b.6\]]dpon blo bzang snying po'i zhal snga nas mdzad pa rdzogs so//_//rgya gar gyi mkhan po kA ma la gup+ta dang zhu chen gyi lo tsA ba rin chen bzang pos bsgyur cing zhus nas gtan la phab pa'o//[ {D1634}]@##/_/rgya gar skad du/_mA hA mA yA sA d+ha naM/_bod skad du/_sgyu 'phrul chen
[\[252b.7\]]mo'i sgrub thabs/_dpal rdo rje sems dpa' la phyag 'tshal lo/_/sgyu ma chen mo rnam sgeg pas/_/sna tshogs sgyu ma bzhad gad ltar/_/thugs rje'i stobs can dga' ba can/_/sgyu mas rnam rgyal phyag 'tshal lo/_/sdug bsngal gsum gdungs bdag nyid khams gsum pa/_/
[\[253a\]]
[\[253a.1\]]gang las byung ba'i bde ba chen po yod/_/thugs rje chen po'i rig pa rtog chen po'i/_/de nyid rnam brgyan bla ma bzang la 'dud/_/sgyu ma chen mo'i rjes 'brangs nas/_/snying rje'i stobs can rdo rje yi/_/gang zhig bsgrub par 'dod pa yis/_/bdag gis sgrub
[\[253a.2\]]thabs 'di brtsams so/_/snying ga'i nang du zla ba la/_/zla dkyil rang gi sa bon bsam/_/de yi 'od kyis lus reg pas/_/lus kyi dran pa nyer gzhag pa/_/de gyur pa las lus rnams dang /_/'jig rten srid pa snang ba la/_/mdun na lha dang sangs rgyas rnams/_/gus
[\[253a.3\]]pas ma lus mchod par bya'o/_/dkon mchog gsum la sogs pa yi/_/tshigs bcad gsum ni bsgrag par bya/_/tshangs pa'i gnas bzhi bsgom byas la/_/stong pa nyid ni bsgom byas nas/_/gsang sngags kyang ni brjod par bya/_/bsrung ba'i sngags kyang dran byas la/_/rdo rje
[\[253a.4\]]ra sogs rnam par bsam/_/chos kyi dbyings su chud pa yi/_/de nang 'byung ba bsam par bya/_/steng du ri rab bsgom byas te/_/'byung ba'i ri rab gyur pa las/_/gzhal yas khang pa bsam byas te/_/zur bzhi dang ni ldan pas gnas/_/rgyud rnams kun nas 'byung ba bzhin/_/
[\[253a.5\]]phyi yi phyogs dang mtshams rnams su/_/dur khrod kyis ni rnam par brgyan/_/de yi ming dang mtshan nyid ni/_/ji bzhin lung gis bshad par bya/_/gtum drag gcig ste dbyibs can ni/_/gnyis pa tshang tshing gsum pa yin/_/'bar ba zhes bya bzhi pa yin/_/mi thod ces bya lnga pa
[\[253a.6\]]yin/_/mi bzad pa dang ha har dgod/_/brgyad pa g.yeng ka can du 'dod/_/dang po tshig pa zhes bya ste/_/gnyis pa yang ni ma tshig pa/_/gsum pa dum bur gyur pa ste/_/bzhi pa dum bur ma gyur pa/_/lnga pa 'jigs pa zhes bshad de/_/drug pa 'jigs par byed pa yin/_/
[\[253a.7\]]bdun pa mdung rtse bskyon pa ste/_/brgyad pa sgeg pa zhes bya'o/_/khra dang ce spyang 'ug pa dang /_/gtum po'i khyi dang srin po phag_/ro langs khro ba dregs khro ma/_/brgyad kyis gtso bo yang dag bskor/_/gzhal yas khang pa'i dbus su ni/_/pad+ma dmar po bsam bya ste/_/de yi dbus
[\[253b\]]
[\[253b.1\]]su zla ba yi/_/dkyil 'khor chen po nges 'byung ba'i/_/de yi dbus su sa bon ni/_/rnam pa lnga ni rim bsgoms pas/_/de las spros dang bsdu ba dag_/byas nas snying rje'i stobs chen sogs/_/sa bon lnga las bdag nyid lnga/_/ye shes lnga ldan khyab bdag nyid/_/zhal bzhi pa la phyag
[\[253b.2\]]bzhi pa/_/spyan gsum sku mdog nag po ljang /_/skyil krung phyed pa'i gar gyis bzhugs/_/lha mo'i tshogs kyis rnam par brgyan/_/phyag rgya drug dang yang dag ldan/_/yan lag thal ba'i rdul gyis byug_/dum bu'i rgyan gyi ska rags can/_/thod rlon phreng bas brgyan pa ste/_/sngo dang
[\[253b.3\]]ser dang dkar dang ljang /_/zhal bzhi po dang ldan pa la/_/thod pa kha T+rAM 'chang ba dang /_/de bzhin mda' dang gzhu 'dzin pa/_/lugs 'byung lugs las bzlog pa yi/_/sgeg pa la sogs nyams dang ldan/_/zhal bzhi'i mdog can lha mo bzhi/_/'dab ma bzhi la rnam par bsam/_/
[\[253b.4\]]zhal bzhi pa la phyag bzhi pa/_/spyan gsum gtso bo'i zhal dang mtshungs/_/shar gyi zhal ni thams cad kyang /_/rigs kyi gtso bo dang mthun pa/_/g.yon pa dril bu kha T+wAM ga_/slar yang lha mo g.yas pa la/_/rdo rje dang ni thod pa bsnams/_/gnyis pa lho yi 'dab ma la/_/ser mo zhal
[\[253b.5\]]gyi kha dog ni/_/ser dang sngo dang dkar dang ljang /_/kha dog ldan pas rnam par bzhugs/_/phyag ni g.yon pa steng dag na/_/thod dang ce spyang bsnams pa ste/_/g.yas na rin chen mdung dag dang /_/chu khams rin chen mkha' 'gro ma/_/gsum pa nub kyi 'dab ma la/_/me yi khams
[\[253b.6\]]kyi rang bzhin can/_/dkar dmar mdangs kyi 'od gsal ba/_/rnal 'byor pad+ma'i mkha' 'gro ma'i/_/dkar dang sngo dang shin tu ser/_/ljang gu'i mdog ste zhal bzhi pa/_/sna tshogs pad+ma mda' dang bcas/_/g.yon pa thod pa gzhu 'dzin ma'o/_/byang gi phyogs kyi 'dab ma la/_/rnal
[\[253b.7\]]'byor sna tshogs mkha' 'gro ma/_/ljang sngon de bzhin ser po dang /_/dkar po'i zhal can phyag bzhi pa/_/ral gri dang ni cang te'u dag_/g.yas na rtag tu 'dzin pa dang /_/g.yon na thod pa zhags pa bsnams/_/rlung gi khams kyi mkha' 'gro ma/_/de ltar rnam par bsgom par bya/_/rang
[\[254a\]]
[\[254a.1\]]rang sa bon gang yin dgod/_/sngags kyis skur ni bsgom byas la/_/ye shes dkyil 'khor chen po ni/_/dbang bskur chen po bsam par bya/_/gtso bo'i dbu la mi bskyod pa/_/mchod cing bstod la bdud rtsi myang /_/byas nas bzlas dang brtul zhugs spyad/_/sgra med
[\[254a.2\]]bzlas pa bya ba dang /_/hra'iHyi yi ge bzlas pa'i gzugs/_/aM sogs rnal 'byor ma sogs la/_/dbugs rngub pa yis rgyun du ni/_/brgyad pa'i mtha' dang yang dag ldan/_/drug pa dang ni thig ler bcas/_/dbugs dbyung ba yang rnal 'byor pas/_/bsgom dang bsgom min rnam
[\[254a.3\]]par spang /_/sngags dang dbyibs dang chos bdag nyid/_/rnal 'byor 'gro ba'i gtso bor 'gyur/_/gzhan yang rdo rje bzlas pa dang /_/bzlas dang rdo rje 'chang ba bsgom/_/bzlas pa gnyis pa byas nas ni/_/grangs med mnyam par gzhag pa yis/_/mthar yang yi ge gsum gyis ni/_/brgyad
[\[254a.4\]]pa'i mtha' las rnam par gnas/_/u yi yi ge thung ngur bcas/_/yi ge mchog ni dam pa ste/_/a sogs yi ge rnal 'byor ma/_/hrIHyi yi ger yang dag sbyor/_/a yi mtha' dang yang dag ldan/_/sa bon lnga yis dgos par bcas/_/pad+ma kha bye byas nas ni/_/yi ge rnams ni bsgom par bya/_/
[\[254a.5\]]de ltar rnal 'byor rtog byas nas/_/'dod pa'i don grub rdo rje can/_/sngags kyis byin brlabs de nas ni/_/rnal 'byor chen po de mnyam gzhag_/rang bzhin shes rab yan lag gi/_/gsang ba'i ze'u 'bru'i spyod yul du/_/lte bar gnas pa'i ri mo la/_/de la gnas par sbyar bar bya/_/A
[\[254a.6\]]li kA li mnyam byas nas/_/'bar ba la sogs sngags pa yi/_/seng ge'i rnal 'byor phyag rgya ni/_/bcings te gtum mo gzhug par bya/_/gzugs med lha yi rnal 'byor byas/_/rtog pas yang dag bsgyur nas ni/_/brgyad pa'i mthar ni thig ler bcas/_/bde ba chen po 'dzag par
[\[254a.7\]]'gyur/_/lan gnyis lan gsum goms byas te/_/bde ba chen po 'dzag pa na/_/rnal 'byor ngal bso gnas bya'o/_/gzhan yang rnal 'byor la bos nas/_/rnal 'byor ma yis slong bar byed/_/kye ma mnyam mchog rdo rje yi/_/'od kyi pad+ma kha bye zhig_/a la la la la ha/_/bde ba chen po
[\[254b\]]
[\[254b.1\]]rab tu dgyes pa'i gar mdzod cig_/nyi ma'i 'od kyis pad+ma kha rab 'byed pa bzhin/_/bde ba chen po rab tu dgyes pa'i gar mdzod cig_/de ltar thugs ni dgyes gyur nas/_/sgeg pa chen po rnam par bsgyings/_/lha mo'i tshogs kyi dbus na ni/_/dgyes pa'i
[\[254b.2\]]dga' bas rnam par rol/_/bdag gis sgrub thabs 'di byas pa'i/_/bsod nams 'di yis 'gro ba kun/_/sgyu 'phrul chen mo khyab bdag gi_/_gtso bo'i bdag nyid thob par shog_/slob dpon chen po dpal rin chen rdo rje'i zhal snga nas mdzad pa'i sgyu 'phrul chen mo'i sgrub
[\[254b.3\]]thabs rdzogs so//_//rgya gar gyi mkhan po mkhas pa chen po dz+nyA na shrI b+ha dra dang /_bod kyi lo tsA ba dge slong 'phags pa shes rab kyis bsgyur ba'o//[ {D1635}]@##/_/rgya gar skad du/_shrI bud+d+ha TA ki nI sA d+ha naM/_bod skad du/_/dpal sangs rgyas mkha' 'gro ma'i sgrub
[\[254b.4\]]thabs/_'jig rten dbang phyug la phyag 'tshal lo/_/mtshan nyid dang ldan pa'i rnal 'byor pas/_dur khrod la sogs par gnas la/_sngar langs te phyi nang gi khrus byas la mchod pa la sogs bshams la/_bde ba'i stan la 'dug ste/_rang gi snying gar nyi ma la aM bsams
[\[254b.5\]]la/_de'i 'od zer gyis bla ma dang sangs rgyas dang byang chub sems dpa' thams cad yang dag par bskul nas bar snang la bsams la/_mchod pa rnams kyis mchod pa dang /_sdig pa bshags pa la sogs pa bya ste/_bdag gis sdig pa thams cad so sor bshags pa dang
[\[254b.6\]]bsod nams la rjes su yi rang ba dang /_bsod nams yongs su bsngo ba dang /_dkon mchog gsum la skyabs su 'gro ba dang /_byang chub tu sems bskyed pa dang /_lam bsten pa dang /_bdag gi dngos po dbul ba dang /_bstod pa la sogs pa byas te gshegs su gsol
[\[254b.7\]]bar bya'o/_/de nas oM shU n+ya tA dz+nyA na badzra swa b+hA wa At+ma ko\u0f85haM/_zhes pas stong pa nyid du bsgom par bya'o/_/de nas srung ba'i 'khor lo dur khrod dang bcas pa bsgom par bya ste/_/der pad+ma dmar po 'dab ma bzhi pa bsams la/_/de'i lte bar oM dang bcas pa'i thig le bltas la/_
[\[255a\]]
[\[255a.1\]]de las phyogs bzhir nyi ma'i steng du thig le bzhi spros pa las lha mo bzhi bskyed par bya ste/_shar phyogs kyi lha mo ni sku mdog sngon mo zhal bzhi pa ste/_sngon mo dang ser ba dang /_dkar ba dang /_ljang gu'o/_/phyag bzhi pa ste rdo rje dang kha TAM ga_/dril bu dang thod
[\[255a.2\]]pa bsnams pa'o/_/lho phyogs kyi lha mo ni sku mdog ser mo/_/ser mo dang /_sngo ba dang /_dkar ba dang /_ljang gu'i zhal bzhi ba phyag bzhi pa ste/_rin po che dang /_tri shU la ba dan dang bcas pa dang /_thod pa dang ce spyang bsnams pa'o/_/nub kyi lha mo ni sku mdog dkar po/_dkar ba dang /_
[\[255a.3\]]ser ba dang /_sngo ba dang /_ljang gu'i zhal bzhi pa phyag bzhi pa ste/_sna tshogs pad+ma dang mda' dang /_thod pa dang /_gzhu bsnams pa'o/_/byang gi lha mo ni sku mdog ljang gu/_ljang gu dang /_ser ba dang /_dkar ba dang /_sngon po'i zhal bzhi pa phyag bzhi pa ste/_ral gri dang /_cang
[\[255a.4\]]te'u dang /_thod pa dang /_zhags pa bsnams pa'o/_/lha mo thams cad kyang spyan gsum pa mche ba gtsigs pa/_skra kham pa gyen du 'bar ba/_phyag rgya lnga dang ldan pa/_sgeg pa la sogs pa'i nyams dang ldan pa/_mi mgo lnga bcus brgyan pa/_nyi ma la skyil krung phyed pas brgyan pa bsam
[\[255a.5\]]par bya'o/_/de nas lha mo bzhi'i glus bskul bar bya ste/_sangs rgyas mkha' 'gro la sku mdog dmar mo/_/dmar ba dang /_ser ba dang /_dkar ba dang /_ljang gu'i zhal bzhi phyag bzhi pa ste/_mda' dang thod pa dang /_gzhu dang kha T+wAM ga bsnams pa'o/_/de nas skye mched byin gyis brlabs pa dang /_sku gsung thugs byin gyis
[\[255a.6\]]brlabs pa la/_snying ga'i sa bon gyi 'od zer gyis ye shes kyi 'khor lo spyan drangs la/_bgegs bskrad la mchod pa rnams phul te/_dzaHhUM baM hoH/_zhes pas dgug pa dang /_gzhug pa dang /_bcing ba dang /_dbang du byas te dbyer med par bya'o/_/de nas sa bon gyis de bzhin gshegs pa
[\[255a.7\]]rnams spyan drangs la/_mchod de gsol ba btab pas dbang bskur te/_rang gi rigs kyi bdag po bsam par bya ste/_sangs rgyas mkha' 'gro ma la sogs pa go rims bzhin du rnam par snang mdzad la sogs pa bsam par bya'o/_/de nas mchod pa rnams kyis mchod pa dang /_bstod
[\[255b\]]
[\[255b.1\]]pa dang bdud rtsi myang bar bya'o/_/de nas gnas bzhir 'khor lo bzhi bsgom pa dang /_de la yi ge rnams dgod pa dang /_gtum mo sbar ba dang /_rang gi 'khor lo bsreg pa dang /_de bzhin gshegs pa'i 'khor lo bzhi bzhu btul bya ba dang /_rang gi gnas bzhir bde ba 'pho ba la
[\[255b.2\]]sogs pa bya'o/_/de nas bzlas pa bya ste/_oM bud+d+ha TA ki nI AHhrIHhUM/_zhes bya ba la sogs pa bya'o/_/de nas dkyil 'khor gyi lha la mchod pa dang /_dkyil 'khor bsdu ba bya la/_spyod lam gyi ting nge 'dzin la sogs pa thams cad bya'o/_/bza' ba thams cad la sa bon lngas sbyang ba
[\[255b.3\]]dang /_khrus byed na lha dbang bskur ltar bya'o/_/nyi ma phyed dang dgongs ka'i dus su dbang bskur ba la sogs pa cho ga thams cad bya'o/_/de nas langs nas spyod lam gyi ting nge 'dzin la sogs pa thams cad bya'o/_/nam phyed kyi dus su yang dag par mchod pa dang /_ye shes kyi lha
[\[255b.4\]]gshegs su gsol ba dang /_dam tshig gi dkyil 'khor rang gis bon la bsdus te/_snang stong dbyer med byang chub kyi sems su myos par byas la mnyam par bya'o/_/de ltar nyin dang mtshan du dngos grub kyi mtshan ma nye bar thob pa de srid kyi bar du bsgom par bya'o/_/sgyu 'phrul chen mo'i
[\[255b.5\]]sgrub gzhung gi/_/sangs rgyas mkha' 'gro'i sgrub thabs 'di/_/bdag gis dad pas byas pa la/_/mkhas pa rnams kyis bzod par mdzod/_/sgyu 'phrul chen mo'i sgrub pa'i thabs/_/byas las bsod nams gang skyes las/_/bdag dang khams gsum sems can rnams/_/rdo rje
[\[255b.6\]]'dzin gyi sa thob shog_/sangs rgyas mkha' 'gro ma'i sgrub thabs slob dpon chen po nag po pas mdzad pa rdzogs so//[ {D1636}]@##/_/rgya gar skad du/_ma hA mA yA maN+Dal kra ma pra d+yau nA ma bi d+hiH/_bod skad du/_sgyu 'phrul chen mo'i dkyil 'khor gyi cho ga'i rim pa gsal ba zhes bya ba/_
[\[255b.7\]]dpal rdo rje mkha' 'gro ma la phyag 'tshal lo/_/ye shes lnga dang sku gsum gyi/_/rang bzhin he ru ka dpal gtso/_/mkha' 'gro ma dang bcas pa dang /_/bla ma dam pa la btud de/_/gces pa bsdus pa'i rgyud dag las/_/rim pa gsal ba ma mthong bas/_/bla ma dam pa'i drin gyis ni/_/rim pa gsal
[\[256a\]]
[\[256a.1\]]ba bdag gis bshad/_/slob dpon mtshan nyid bzang ldan zhing /_/sgyu 'phrul chen mo'i rgyud dag tu/_/dbang bskur dam tshig ldan pa yis/_/gzhan dag gus pas gsol 'debs sam/_/rang gi don du 'dod pa yis/_/slob ma mtshan nyid bzang ldan la/_/rnal 'byor
[\[256a.2\]]nus ba dri byas la/_/nges par tshig tu smra gyur na/_/de la sbyar ba'i las bya'o/_/dur khrod la sogs 'jigs gnas sam/_/bas mtha'i gnas sam nyams dga' bar/_/rtog bral sems can gdon pa yi/_/bsam pas rgyud las 'byung ba bzhin/_/bskyed pa'i tshul gnas slob dpon
[\[256a.3\]]gyis/_/de yi bdag po 'bum bzlas shing /_/lhag ma rnams la khri khri'o/_/de nas lha yis gnang ba'am/_/mtshan ma bzang dang ldan gyur na/_/des ni dkyil 'khor bri ba'i phyir/_/dben pa'i gnas sam dur khrod dam/_/sngon byas pa'am yid 'ong sar/_/de dbus maN+Dal byas
[\[256a.4\]]'og tu/_/chu la sogs pa'i rnam lnga dang /_/dbugs dbyung sogs pas skyong nu la bya/_/der ni sil ma'i phyogs bkram la/_/lhag gnas 'khor lo rdzogs bskyed la/_/de la khe yig sogs pa dang /_/ye shes dgug la kyo sogs kyis/_/dgug sogs byas te dbang bskur la/_/mchod
[\[256a.5\]]bstod rdzogs byas bdag nyid kyis/_/de la gsol ba gdab par bya/_/bde gshegs thams cad bdag la dgongs/_/khyed rnams mchod pa'i phyir dang ni/_/slob ma rnams la phan phyir du/_/sgyu 'phrul chen mo zhes bya yi/_/dkyil 'khor bzang po bri bar 'tshal/_/bdag la byin brlabs
[\[256a.6\]]gnang bar mdzod/_/de skad lan gsum gsol btab la/_/de nas bdag nyid he ru ka'i/_/gzugs su bdag nyid gnas nas su/_/mchod dang gtor mar ldan pa yis/_/lha mo mdzes ma bskul ba'i phyir/_/sngon gyi rgyal ba'i mdzad spyod dang /_/lag pa sa la lan gsum brdab/_/rdo rje
[\[256a.7\]]sa yi lha mo ni/_/btso ma gser gyi mdog 'dra la/_/mdzes pa'i rgyan dang ldan pa la/_/gser gyi bum thogs ci bgyi smra/_/de la mchod yon sngon 'gro bas/_/mchod pa kun gyis mchod byas la/_/skyob pa sangs rgyas thams cad kyi/_/spyod pa'i tshul dang khyad par gyis/_/sa dang pha
[\[256b\]]
[\[256b.1\]]rol phyin pa la/_/lha mo khyod ni dbang du gyur/_/skyob pa shAkya seng ge yis/_/ji ltar bdud kyi sde bcom ltar/_/de bzhin bdag gis bdud sde las/_/rgyal bar byas te dkyil 'khor bri/_/de ltar lan gsum brjod rjes la/_/dga' ba'i mdangs kyis lha mo des/_/khyod ni
[\[256b.2\]]slob dpon mchog yin gyi/_/dkyil 'khor gyi ni las gyis shig_/zer zhing sa la thim par bsam/_/de rjes phyogs skyong rnam dag la/_/gtor ma tshul bzhin byin nas ni/_/sa phyogs 'dir gnas lha dang klu/_/gnod sbyin dri za lha ma yin/_/gang dag rdzu 'phrul cher ldan
[\[256b.3\]]pa/_/rdo rje'i spyan dang snyan mnga' ba/_/bdag ming 'di zhes bya ba yis/_/bde gshegs rnams la mchod pa dang /_/sems can kun la phan pa'i phyir/_/dge ba'i sa phyogs 'di nyid du/_/dkyil 'khor dam pa cher 'gyur la/_/sgyu 'phrul chen mo'i rgyud kyi rgyal/_/dkyil 'khor chen po'i las byed par/_/khyed kyis
[\[256b.4\]]bar chad ma byed par/_/dge ba'i grogs po nyid du mdzod/_/de ltar lan gsum gsol 'debs pa/_/sa bslang ba yi cho ga'o/_/de nas sa phyogs de nyid du/_/me yi las las byung ba ltar/_/tshar gcod zhi ba'i las bya'o/_/de nas dus kyi bye brag gis/_/lto 'phye'i rim pa shes pa
[\[256b.5\]]yis/_/g.yas skor lto nas brko bar bya/_/de na ro bsal mgal dum dang /_/gyo mo rus dang re ba bsal/_/sa de ma 'chi bcu phyed dang /_/dri zhim chu la hUM bzlas dgang /_/der ni tshad ldan dkyil 'khor la/_/shar dang byang du gzhol sogs bya/_/ba yi lci bas ba ko tsam/_/byugs te dri ma chu dang ni/_/
[\[256b.6\]]ga bur tsan+dan dam pa dang /_/me tog sna tshogs bkram pa dang /_/hUM bzhi yis ni sa sbyang ba'o/_/de nas thal gos la sogs pa'i/_/rang gi rgyan ldan slob dpon gyis/_/rdo rje dril bu dang ldan pas/_/hUM dang khams zhes bya ba yi/_/rnam dag nam mkhar bsams nas ni/_/hUM gi sngags
[\[256b.7\]]kyis gser gyi ni/_/sa gzhi rdo rje dang ldan bsam/_/me dI'i sngags kyis byin brlab pa'o/_/de nas bdag nyid he ru kar/_/bskyed pa'i cho ga'i tshul rdzogs pas/_/bsam pa'am dngos su mkha' 'gro ma/_/gzhi'i gnas la gnas pa yi/_/phyi nang mchod pas mnyes byas la/_/
[\[257a\]]
[\[257a.1\]]rang bzhin rnam dag ces bya ba/_/sogs pas bstod de gsol ba ni/_/dkyil 'khor gtso bo kun gyi dngos/_/sdig pa thams cad zad byed pa/_/sgyu 'phrul chen mo'i dkyil 'khor ni/_/mgon po chen po bshad du gsol/_/gsol ba'i tshig de mkhyen nas su/_/
[\[257a.2\]]sdug bsngal can la gzigs nas ni/_/khro bo'i ngi rgyal ldan pa yis/_/mig tu ma dang Ta yig las/_/nyi ma zla ba gsal bsams la/_/mig 'bras hUM las gyur ba yi/_/rdo rje nag po bsam par bya/_/rkang pa gnyis su aHlas ni/_/sna tshogs rdo rje 'bar ba bsam/_/rdo rje lte ba'i
[\[257a.3\]]mig 'bras la/_/khro tshogs spros pas bgegs bskrad la/_/rkang pas rdo rje rab 'bar sprul/_/rdo rje dril ldan 'gying bag gis/_/dbang ldan mtshams su song nas ni/_/hUM song shig bgegs tshogs ma lus kun/_/lha dang lha min gsang ba po/_/bgegs kyi tshogs chen ma lus kun/_/
[\[257a.4\]]gnod par byed pa'i bgegs tshogs rnams/_/sgyu 'phrul chen mo'i bdag nyid gtso/_/bde chen ye shes las byung ba'i/_/nga ni dpal ldan rdo rje'i dngos/_/bka' yi 'khor lor rab sbyor byed/_/gal te bka' las 'das gyur na/_/rdo rje rab tu 'bar ba yis/_/mgo bo tshal pa
[\[257a.5\]]brgyar 'gas shing /_/zhi bar 'gyur bar gdon mi za/_/de bas gzhan du 'gro bar gyis/_/zhes pas bgegs rnams bskrad bya ba/_/rol pa'i gom stabs brgyad pas bskor/_/rkang pa bskyod dang lag pa bskyod/_/smin ma 'degs sogs gar gyis ni/_/gdug pa'i tshogs ni
[\[257a.6\]]bskrad byas la/_/hUM las bskyed pa'i phur bu ni/_/oM badzra kI la ya zhes pa ni/_/de yis byin brlabs bzlas rdzogs nas/_/g+ha g+ha la sogs sngags kyis gdab/_/de nas ra ba dra ba bya/_/sa srung ba'i cho ga'o/_/de nas dri zhim chu dang ni/_/mi 'chi bcu phyed byugs pa'i sar/_/thig le'i
[\[257a.7\]]steng du me tog bzhag_/der ni chu skyes bsams steng du/_/nyi ma'i dkyil 'khor steng du ni/_/rang rang sa bon gyur pa las/_/lha yi 'khor lo bsam par bya/_/mgon po dgug la sogs byas nas/_/Tik+ka dzaH/_Tik+ka hUM/_Tik+ka baM/_Tik+ka hoHrnam bzhis/_/dkyil 'khor rnam gnyis bsdus
[\[257b\]]
[\[257b.1\]]pa las/_/prok+Sha NAM dang ar+g+haM sogs/_/gzhan yang rdo rje mkha' 'gro rnams/_/mchod nas bstod de gsol ba ni/_/he ru ka dpal bcom ldan 'das/_/sangs rgyas mkha' 'gro ma dang ldan/_/phyogs bzhi'i mkha' 'gro ma rnams dang /_/rig pa'i lha mo rdzu 'phrul can/_/byang chub
[\[257b.2\]]sems dpa' la sogs kun/_/thams cad bdag la dgongs su gsol/_/slob ma rnams la phan gdags dang /_/khyed la yang ni mchod pa'i phyir/_/bdag gis sdig pa 'jig byed pa'i/_/nang par dkyil 'khor bri lags na/_/rjes su brtse bar dgongs nas ni/_/byin gyis brlab
[\[257b.3\]]par mdzad du gsol/_/der ni phyi nang mchod pas mchod/_/dkyil 'khor gyi ni lha rnams kun/_/lhag par gnas pa'i cho ga'o/_/de nas gser la sogs pa yi/_/rin chen rgyu las byung ba yi/_/lto che mgrin pa ring ba dang /_/mchu 'phyang nag po ra ri med/_/dri zhim sa dkar gyis
[\[257b.4\]]byugs nas/_/rang dang rang gi mtshan ma gdab/_/rnam rgyal las ni thams cad do/_/sna tshogs rdo rje las kyi lha/_/kha dog mthun pa'i ras zung re/_/bum pa'i mgul du bcing bar bya/_/tsu ta la sogs shing dag ni/_/lo ma me tog dang ldan pas/_/'dis ni bum pa'i kha brgyan no/_/
[\[257b.5\]]chu dang ldan pa'i bum pa ru/_/byang chub sems kyi rtags su ni/_/sha ta bri ha ti dang ni/_/a pa ra dang tsan+dan dang /_/ut+pal ka N+Ta ka ri dang /_/ha sa de ba dag gzhug go/_/so ba 'bras dang ma sha sran/_/nas dang til dang gro rnams ni/_/thugs kyi rang bzhin 'di dag go/_/shel dang
[\[257b.6\]]dngul dang mu tig dang /_/byu ru dung dang rnam lnga yi/_/lha rnams kun mdog rtags su'o/_/nyi ma zla ba chu dang sman/_/dri dang rnam pa lnga gzhug go/_/de nas dkar ba'i ras steng du/_/me tog bkram la bum pa der/_/gzhag ste byin gyis brlabs pa ni/_/bum pa'i rang bzhin dag
[\[257b.7\]]bsam ste/_/bruM las mtshan nyid bzang ldan bskyed/_/de yi nang du chu skyes ni/_/nyi ma dang ldan sa bon las/_/rnam rgyal dag tu thams cad bskyed/_/gzhan yang rang rang sa bon las/_/sku bskyed cho ga thams cad kyang /_/sngon ltar byas te bzlas pa yi/_/stobs kyis byang chub sems kyi chus/_/
[\[258a\]]
[\[258a.1\]]gang ba lhag par gnas pa'o/_/slob ma bsrung dang ldan pa yis/_/me tog phreng 'dzin slob ma ni/_/yid gzhungs spro chen byas pa gzo/_/rigs btsun nga rgyal med pa dang /_/gzugs dang lang tsho kha dog ldan/_/gsang pa'i don la mngon brtson na/_/gzugs ngan
[\[258a.2\]]yon tan med pa dang /_/de las gzhan pa'ang gzhug par bya/_/lus bkrus gtsang ma'i gos bgos la/_/snyim pa me tog gis bkang nas/_/dga' chen khyod bdag ston pa bas/_/slob dpon khyod ni dgongs su gsol/_/byang chub chen po'i tshul bstan pa/_/mgon po chen po bdag
[\[258a.3\]]phyag 'tshal/_/dam tshig de nyid bdag la stsol/_/byang chub sems kyang bdag la stsol/_/sangs rgyas chos dang dge 'dun te/_/skyabs gsum dag kyang bdag la stsol/_/thar pa chen po'i grong mchog tu/_/mgon po chen po bdag 'jug mdzod/_/de ltar gsol ba
[\[258a.4\]]gsum btab ste/_/'di skad ces ni brjod par bya/_/bu tshur theg pa chen po la/_/khyod ni tshul can snod yin te/_gsang sngags spyod tshul cho ga ni/_/khyod la yang dag bstan par bya/_/sangs rgyas dus gsum las 'das pa/_/sku gsung thugs kyi rdo rje can/_/
[\[258a.5\]]mnyam nyid ye shes thob pa ni/_/rdo rje sngags rab bsgom pa'o/_/gsang sngags sbyor ba mnyam med de/_/he ru ka dpal skyob pa yis/_/bdud sde shin tu mi bzad pa'i/_/dpung chen dag kyang de yis bcom/_/de bas kun mkhyen thob bya'i phyir/_/bu yis blo gros 'di gyis shig_/de nas
[\[258a.6\]]slob ma cho ga 'dis/_/sdig pa bshags sogs bya ba ste/_/bdag gis sdig pa bgyis pa dang /_/bgyid du stsal dang yi rang ba/_/sangs rgyas spyan sngar bdag gis su/_/ma lus so sor bshags par bgyi/_/sangs rgyas byang chub sems dpa' dang /_/rang rgyal dgra bcom 'gro rnams kyi/_/
[\[258a.7\]]tshogs la bdag ni yi rang ngo /_/sgyu 'phrul gtso bo yab yum dang /_/mkha' 'gro ma dang bcas pa dang /_/chos mchog la yang skyabs su mchi/_/dus gsum bde gshegs thams cad dang /_/byang chub sems dpa' thams cad kyis/_/byang chub sems mchog bskyed pa ltar/_/de bzhin
[\[258b\]]
[\[258b.1\]]bdag gis sems bskyed do/_/'gro ba'i mgon po bdag la dgongs/_/ma lus bzhugs pa'i bde gshegs rnams/_/'di nyid nas bzung sangs rgyas par/_/bla med bdag la gzigs par mdzod/_/sangs rgyas rnal 'byor sdom pa la/_/tshul khrims kyi ni bslab pa dang /_/
[\[258b.2\]]dge ba'i chos rnams sdud pa dang /_/sems can don byed tshul khrims gsum/_/bdag gis brtan por gzung bar bgyi/_/sangs rgyas chos dang dge 'dun te/_/bla na med pa'i dkon mchog gsum/_/sangs rgyas rnal 'byor sdom pa ni/_/yang dag nyid du gzung bar bgyi/_
[\[258b.3\]]rdo rje'i rigs mchog chen po la/_/rdo rje dril bu phyag rgya yang /_/yang dag nyid du gzung bar bgyi/_/slob dpon dag kyang gzung bar bgyi/_/rin chen rigs mchog chen po yi/_/dam tshig yid du 'ong ba la/_/nyin re bzhin du lan drug tu/_/sbyin pa rnam bzhi rtag tu
[\[258b.4\]]sbyin/_/byang chub chen po las byung ba'i/_/pad+ma'i rigs mchog dag pa la/_/phyi nang gsang ba'i theg pa gsum/_/dam pa'i chos kyang gzung bar bya/_/las kyi rigs mchog chen po la/_/sdom pa thams cad ldan par ni/_/yang dag nyid du gzung bar bgyi/_/
[\[258b.5\]]mchod pa'i las kyang ci nus bgyi/_/gnyis su med pa'i tshangs spyod dang /_/rang gi dam tshig bsrung bar bgyi/_/bdag gis dge ba'i las rnams kyis/_/sangs rgyas myur du bsgrub bya ste/_/sems can 'khor ba'i rgya mtsho las/_/bla med gnas su bsgral bar bgyi/_/zhes
[\[258b.6\]]pa gus pas smra ba dang /_/de nyid gsum zlos slob dpon gyis/_/rdo rje khu tshur dri yi chus/_/snying mgrin spyi bor thig le la/_/hUM la sogs pa'i yig gsum las/_/rdo rje la sogs rnam gsum ni/_/rang rang yi ges mtshan pa ni/_/go rims bzhin du bsam par bya/_/yig gsum
[\[258b.7\]]'od kyis bkug bstim nas/_/mchod pa'i las su byas pa la/_/me tog spyi bor mdun du spos/_/dri dang mar me snying gar ro/_/sna tshogs mkha' 'gro reg pa yis/_/btab ste rang rang sngags kyis so/_/de nas a shwat+tha sogs las/_/sor bcu gnyis kyi tshad dag las/_/
[\[259a\]]
[\[259a.1\]]skyon med me tog rtse ldan sbyin/_/des kyang shar ram byang bltas pas/_/mi smra bar ni bca' zin nas/_/ba ko tsam ni byugs pa ru/_/so shing mdun ni drang por dor/_/de tshe bdag dang steng lta na/_/dngos grub mchog tu de bshad de/_/phyogs su kha bltas dngos
[\[259a.2\]]grub 'bring /_/mtshams su bltas na 'jig rten pa'i/_/zhi sogs las brgyad de las 'grub/_/so shing brgya la thur bltas na/_/das par sa 'og dngos grub thob/_/de nas skyor chu blud bya ba/_/oM hrIHbi shud+d+haHsarba d+harmAHpA paM ni sh+tsa s+ya saM sho d+ha ya sarba bi ka lbAn a pa na ya hUM/_zhes
[\[259a.3\]]gsum brjod pas ngag sbyangs nas/_/'jig rten du ni kun mkhyen dag_/u dum+bA ra'i me tog ltar/_/brgya lam na ni res 'ga' zhig_/'byung 'gyur yang ni mi 'byung ngo /_/sngags kyi spyod pa'i tshul 'di ni/_/de bas kyang rnyed dka' ba ste/_/gang gis mnyam med sems can
[\[259a.4\]]don/_/bla na med pa byed nus pa/_/gnyis med zab mo'i spyod tshul 'di/_/sems can sangs rgyas thob byed pa'i/_/dang po bskal pa grangs med nas/_/bsags pa'i sdig pa gang dang gang /_/de kun zad par gyur pa ni/_/zab mo'i dkyil 'khor mthong bas so/_/de nas oM AHhUM
[\[259a.5\]]gis ni/_/ku sha byin brlabs de la sbyin/_/des kyang sngas dang stan bya'o/_/de nyid sngags kyis srung skud ni/_/mdud pa gsum dang ldan pa ni/_/bsrung phyir dpung pa g.yon par bcing /_/des kyang seng ge'i nyal stabs kyis/_/ku sha'i stan la nyal nas su/_/nang par bzhin
[\[259a.6\]]bzangs rnams longs shig_/sang gi nang par khyod kyis ni/_/thar ba chen po'i rang bzhin gyi/_/grong khyer dam pa mthong zhes brjod/_/de nas nang par dus su ni/_/rmi lam mtshan ma dri bar bya/_/des kyang mtshan ma mthong ba rnams/_/slob dpon mdun du brjod par bya/_/mtshan
[\[259a.7\]]ma bzang dang ldan smras na/_/de yi dngos grub bstan par bya/_/ngan pa mthong na bsrung ba dang /_/me yi las kyis rtog pa bsal/_/lhag par gnas pa byas 'og tu/_/slob dpon mtshan nyid dang ldan pas/_/rnal 'byor byas te nang par sngags/_/sdig pa thams cad 'jig byed
[\[259b\]]
[\[259b.1\]]pa'i/_/dkyil 'khor dam pa bri ba'i phyir/_/dkyil 'khor nam mkhar bteg nas ni/_/de nas thig le'i las bya'o/_/na ra'i skra'am ba su tas/_/bya'am yang na ras bal las/_/khrag chen du ni sbags pa la/_/shes nas dkyil 'khor de nyis 'gyur/_/tshad byas kha dog
[\[259b.2\]]lngar byas te/_/pad+ma'i snod bzhag dang mos pas/_/rgyu las byung ba'i bde gshegs lnga/_/bskyed de ye shes spyan drangs pas/_/dzaHlas nyi zla gnyis bsam pa/_/rab tu myur bar g.yo ba'i mig_/mig gi rdzi ma 'dren pa ni/_/'bar ba'i lta ba dam pa ste/_/'dis ni ye shes
[\[259b.3\]]thig dgug go/_/dkyil 'khor chen po'i thig gdab phyir/_/rdo rje thig ni bdag la stsol/_/mchod pa rnams ni byas nas su/_/oM a n+yo n+ya a nu ga ta sar+b+ba d+harmAHpar sA ra a nu ga ta sarba d+harmAHa t+yan+ta a nu pra biSh+Tha sar+b+ba d+harmAH/_zhes brjod thig de bsgril nas su/_/mi 'chi lnga la spangs
[\[259b.4\]]pa dang /_/cho ga shes shing blo ldan pas/_/ye shes thig ni de gdab po/_/dz+dzaHdz+dza'i sgra ni btang nas su/_/des kyang rgyab nas 'gro bar bya/_/lte bar rdo rje khu tshur gyis/_/nub dang shar nas dang po ste/_/oM badzra sa ma ya sU tra mA ti kra ma hUM/_lho dang byang nas de bzhin te/_/nam mkha' yi ni
[\[259b.5\]]thig gdab po/_/'og gi thig kyang de bzhin te/_/de tshe 'jig rten khams kun gyi/_/sangs rgyas la sogs 'gro don du/_/khyed kyis don ni bya dus yin/_/slob dpon me dang rlung gnas te/_/slob ma dbang ldan bden bral du/_/'dug la shar dang nub gdab po/_/de nyid gnas
[\[259b.6\]]dang byang gi thig_/byin za srin por gnas pas lho/_/de nyid gnas dang bden bral dang /_/slob ma rlung dang dbang ldan du/_/gnas pas mtshams kyi thig gnyis so/_/bstan bcos mthong dang blo ldan pas/_/de ltar gsal bar dbye shes na/_/slob dpon des ni thig gdab po/_/
[\[259b.7\]]gru bzhi pa la sgo bzhi pa/_/rta babs bzhi yis mdzes par brgyan/_/dra ba dra phyed nyi zla dang /_/dril bu g.yer ka'i sgra sgrogs pa'o/_/khyams kyi nang dang sgo khyud du/_/rdo rje rin chen gyis brgyan pa'o/_/nang du chu skyes brgyad pa la/_/rdo rje phreng ba dang ldan pa'o/_/'khor lo'i brgyad cha sgo
[\[260a\]]
[\[260a.1\]]yin te/_/sgo khyud sgo dang 'drar shes bya/_/de yi khyams kyi tshad yin te/_/tshon sna lnga yang de bzhin phyed/_/rta babs de la mdzes pa dang /_/rin chen pha gu tshon gyi chang /_/nyis 'gyur dra ba dra phyed tshad/_/rta babs gdugs sogs mdzes pa la/_/dur khrod brgyad
[\[260a.2\]]dang ldan pa'o/_/phyogs bcur rdo rje rgya gram mdzes/_/de ltar thig gdab nyes pa ni/_/chad na bla ma 'chi bar 'gyur/_/ring thung khyer na na bar 'gyur/_/nges par phyogs 'khrul slob ma myos/_/de bas 'bad pa thams cad du/_/thig gi las la brtson par bya/_/de nas rin chen sna lnga'am/_
[\[260a.3\]]'bras kyi phye ma zhib mo'am/_/yang na rus phye so phag dang /_/'dab ma ljang gu sogs pa la/_/byas pa pad+ma'i snod bzhag ste/_/ye shes thig bzhin dag pa'o/_/chos dbyings 'di ni rnam par dag_/sems can khams ni rab grol byed/_/sgyu 'phrul zhes bya rgyal po che/_/tshon gyi las ni yang
[\[260a.4\]]dag brtsams/_/brtan pa'i sems kyis mnyam gzhag ste/_/g.yon pa rdo rje khu tshur bya/_/dang por rdo rje slob dpon gyis/_/dbang ldan mtshams nas bri bar bya/_/dkar dang ser dang dmar dang ljang /_/sngon po 'di ni nang du 'dod/_/g.yas skor rgyun mi 'chad par bri/_/mi yo bar ni
[\[260a.5\]]tshon bri zhing /_/nas gang bar la mthe chung tshad/_/sbom na nang 'debs nor 'jig phrad/_/chad na slob dpon bla ma 'chi/_/de bas 'bad par ri mo bri/_/nan tan du ni bri bar bya/_/chu skyes shar gyi 'dab ma sngo/_/lho dang nub ni ser dang dmar/_/byang ljang mtshams bzhi dkar ba la/_/
[\[260a.6\]]ka pA la bzhi mdzes par bri/_/phyogs kyi 'dab ma bzhi po la/_/rigs kyi mtshan ma nyi ma bri/_/de rgyab rdo rje'i phreng ba gnag_/de bzhin shar sogs rigs kyi ni/_/sgo yi rim pa shes par bya/_/de ni tshon gyi cho ga'o/_/de ltar rdzogs pa'i dkyil 'khor du/_/slob dpon
[\[260a.7\]]mchog gis lus bkrus te/_/dri zhim pa yis lus byugs te/_/rgyan cha mchog dang ldan pa yis/_/bum pa rnams la sogs pa yi/_/rdzas rnams thogs te lan gsum bskor/_/de nas slob dpon he ru ka'i/_/nga rgyal mchog gis hUM sgrogs shing /_/phyag gnyis
[\[260b\]]
[\[260b.1\]]rdo rje dril ldan pas/_/slob dpon nang du bzhugs nas ni/_/dbus su gnas la mnyam gzhag pas/_/yid kyis sgo bzhi dbye bar bya/_/oM badzra ut+g+ha Ta yas ma ya pra be sha ya hUM/_/de nas rnam rgyal la sogs pa/_/gnas dang go rims bzhin du dgod/_/bla re dam
[\[260b.2\]]pa bre ba dang /_/sna tshogs gos dang rgyan rnams bye/_/spos dang me tog mar me ni/_/mchog gi dkyil 'khor mdzes par brgyan/_/de nas rgyan ldan bla ma yis/_/cho ga'i tshul gyis dkyil 'khor gyi/_/'khor lo rdzogs par bskyed byas la/_/se gol sgra yi sbyor
[\[260b.3\]]pa yis/_/bde gshegs thams cad bsdu bar bya/_/mdun du zhal bsil mchod yon sogs/_/phul te dgug gzhug byas nas su/_/de la me tog spos sogs dang /_/mchod pa'i tshogs kyis mchod pa dang /_/bkra shis glu yis mchod pa dang /_/tshogs kyi dga' ston
[\[260b.4\]]bskor nas ni/_/slob dpon rdo rje dril 'dzin pas/_/dkyil 'khor dam pa de dag la/_/bskor ba byas la phyag 'tshal te/_/des ni sbyin sreg las bya ba/_/dkyil 'khor de yi shar phyogs su/_/dkar la zlum pa'i thab dag tu/_/'o ma can gyi shing dag las/_/bA pa ka
[\[260b.5\]]de rab bskyed de/_/me yi cho ga rdzogs pa dang /_/dkyil 'khor chen po tshul bzhin bskyed/_/mthar ni dgang blugs dbul byas te/_/mchod bstod rang gnas gshegs su gsol/_/slob dpon des ni rdzas lhag mas/_/byin za mchod de gshegs su gsol/_/zan dron
[\[260b.6\]]sha dang bzar bcas dang /_/mi 'chi bcu phyed ldan pa yis/_/gtor ma bzang po mtshan phyed sbyin/_/de nas mchod pa rdzogs pa dang /_/slob ma 'jug pa'i tshul du ni/_/dang po slob dpon 'jug par bya/_/de nas slob ma gzhug par bya'o/_/mdzes pa'i rgyan dang gos bgos te/_/
[\[260b.7\]]gdong pa ras kyis bkab nas su/_/'di skad ces ni brjod par bya/_/sangs rgyas kun gyi rang bzhin sku/_/slob dpon mgon la skyabs su mchi/_/gtso bo mkha' 'gro mar bcas pa'i/_/lha rnams kun la phyag 'tshal lo/_/thar pa chen po'i grong mchog tu/_/mgon po bdag ni gzhug tu
[\[261a\]]
[\[261a.1\]]gsol/_/de nas slob dpon gyis 'di skad ces brjod do/_/de bzhin gshegs pa kun gyi gnas/_/he ru ka dpal grong khyer mchog_/snying po'i dkyil 'khor 'di ru ni/_/bdag gis slob ma gzhug par bya/_/de nas dkyil 'khor lha rnams la/_/sgo
[\[261a.2\]]gsum dad pas phyag 'tshal te/_/oM na mo te hUM/_na maHme hUM/_na mo na maHhUM swA hA/_de nas kyang ni shar sgo ru/_/thal sbyar sngags 'dis phyag 'tshal te/_oM badzra DA ki nI pU dzo pas+tha nA ya At+ma nAM niR+YA ta yA mi/_oM sarba ta thA ga ta ak+Sho b+h+ya a d+hi tiSh+Tha swa mAM/_de yis
[\[261a.3\]]snying gar mi bskyod pa/_/de yi snying gar bcug bsam bya/_/rat+na DA ki nI pU dzo pas+tha nA ya At+ma nAM ni R+YA ta yA mi sarba ta thA ga ta rat+na saM b+ha wa a d+hi tiSh+Tha swa mAM/_dpral bar thal sbyar lho phyogs su/_/phyag 'tshal rin chen 'byung ldan no/_/de ltar nub dang byang dang ni/_/mgrin pa spyi
[\[261a.4\]]bor phyag byas pa/_/snang ba mtha' yas don grub la'o/_/oM pad+ma DA ki nI pU dza pas+tha nA ya At+ma nAM niR+YA ta yA mi sarba ta thA ga ta pad+ma d+ha ra a d+hi tiSh+Tha swa mAM/_oM bi shwa DA ki nI pU dzo pas+tha nA ya At+ma nAM niR+YA ta yA mi/_sarba ta thA ga ta a mo g+ha sid+d+hi ad+hi tiSh+Tha swa mAM/_de ltar phyag bzhi byas
[\[261a.5\]]'og tu/_/slob ma de la thams cad pa'i/_/las kyi bum pa'i chu yis bkru/_/de nas shar phyogs sgor phyogs la/_/lag na me tog dang bcas pas/_/slob dpon la ni phyag byas te/_/dam tshig sdom pa 'dod pa'i phyir/_/de la gsol ba gdab par bya/_/dam tshig de nyid
[\[261a.6\]]bdag la stsol/_/bdag la sdom pa rnams kyang stsol/_/byang chub mchog tu sems bskyed la/_/slob dpon chen po bdag la stsol/_/de nas rdo rje slob dpon gyis/_/slob ma de la dam tshig dbab/_/sangs rgyas chos dang dge 'dun te/_/dkon mchog gsum la
[\[261a.7\]]skyabs su gsol/_/'di ni sangs rgyas rigs yid 'ong /_/sdom pa brtan por gyur pa'o/_/rdo rje dril bu'i phyag rgya rnams/_/blo chen khyod kyis gzung bar bgyi/_/byang chub sems gang de rdo rje/_/shes rab dril bu zhes brjod do/_/bla ma sangs rgyas dang mnyam pas/_/slob
[\[261b\]]
[\[261b.1\]]dpon dag kyang gzung bar gyis/_/'di ni rdo rje'i rigs dag pa'i/_/dam tshig sdom pa yin par brjod/_/rin chen rigs la rtag tu ni/_/nyin dang mtshan mo lan gsum du/_/zad zing mi 'jigs chos dang byams/_/sbyin pa rnam bzhi rtag tu sbyin/_/phyi nang gsang ba theg pa
[\[261b.2\]]gsum/_/dam pa'i chos kyang ma lus gzung /_/'di ni pad+ma'i rigs dag pa'i/_/dam tshig dang ni sdom pa mchog_/las kyi rigs mchog chen po la/_/sdom pa thams cad ldan par ni/_/khyod kyis yang dag gzung bar bya/_/mchod pa'i las kyang ci nus bya/_/de lta'i
[\[261b.3\]]yon tan slob ma la/_/dam tshig sdom pa byin pa la/_/slob mas phyag byas sdom pa gzung /_/sangs rgyas kun la phyag 'tshal lo/_/he ru ka dpal mkha' 'gror bcas/_/kun nas bdag la dgongs su gsol/_/che ge zhes bya de ring nas/_/bzung ste ji srid byang chub kyi/_/
[\[261b.4\]]snying po la ni mchis kyi bar/_/byang chub sems ni bskyed par bgyi/_/zhes bya ba la sogs pa nas/_sems can mya ngan 'das la dgod/_/ces pas sdom pa bzung nas ni/_/oM sarba yo ga tsit+ta ut+pA da yA mi/_de ltar rnal 'byor sems bskyed la/_/me tog phreng dang bcas
[\[261b.5\]]pa yis/_/rdo rje snying gar bzhag nas su/_/oM su ra te sa ma ya s+t+waM ho sid+d+hi badzra ya thA su khaM/_de ltar rnal 'byor sems bskyed nas/_/me tog phreng ldan slob ma de/_/oM A khaM bI ra hUM zhes pas/_slob ma dkyil 'khor gzhug byas nas/_/slob dpon gyis ni tshig 'di brjod/_/
[\[261b.6\]]deng khyod he ru ka dang mkha' 'gro ma rnams kyi rigs su zhugs kyis/_ngas khyod la he ru ka'i ye shes bskyed par bya ste/_ye shes des khyod de bzhin gshegs pa thams cad dang /_he ru ka dang mkha' 'gro ma'i/_/dngos grub dag kyang thob 'gyur na/_/dngos grub gzhan lta ci zhig
[\[261b.7\]]smos/_/khyod kyis dkyil 'khor ma mthong ba'i/_/mdun du brjod par mi bya ste/_/dam tshig nyams par gyur ta re/_/de ni 'khor lor gzhug byas nas/_/lag gi rdo rje spyir gzhag la/_/khyod kyis su yang rung ba la/_/gal te 'di ni smras gyur na/_/khyod kyis dam tshig rdo rje yis/_/rang
[\[262a\]]
[\[262a.1\]]gi mgo bo 'gas par 'gyur/_/de nas bdud rtsi lnga ldan pa'i/_/pad+ma'i snod kyi dri yi chus/_/snying po bzlas te 'thung ngu gzhug_/he ru ka dpal deng khyod kyi/_/snying la yang dag de ring gzhug_/gal te tshul 'di smras na ni/_/de yi mod la dral te gshegs/_/
[\[262a.2\]]badzra u da ka oM AHhUM/_de nas 'di yang brjod par bya/_/'di ni khyod kyi dmyal ba'i chu/_/dam tshig 'das na sreg par byed/_/dam tshig bsrungs na dngos grub ni/_/rdo rje bdud rtsi'i chu 'dis 'grub/_/deng nas brtsams te khyod kyis ni/_/he ru ka dpal nga yin gyi/_/nga yis bsgo ba
[\[262a.3\]]khyod kyis gyis/_/khyod kyis nga la brnyas byas na/_/mi bde ma spangs dus byas nas/_/dmyal bar ltung bar gyur ta re/_/de nas slob ma'i gtso bo yis/_/de bzhin gshegs pa thams cad kyis/_/bdag la byin gyis rlob mdzod la/_/rdo rje'i ye shes dbab tu gsol/_/slob dpon rgyan cha
[\[262a.4\]]bgos byas te/_/'gyings dang bcas pas slob ma la/_/bltas te rdzas kyis bdugs pa dang /_/oM badzra A be sha ya AH/_zhes bya brgya rtsa brgyad du bzlas/_/dril bu'i sgra bsgrags rang snying bzlas/_/'od kyis bde gshegs bkug ste gzhug_/des kyang babs par ma gyur na/_/
[\[262a.5\]]slob ma'i snying ga'i zla ba la/_/he ru ka dpal yum bcas bsam/_/de yi rdo rje dpal bskyod pas/_/'od zer dmar pos yan lag kun/_/gang ste gcig gyur sngags bzlas na/_/gdon mi za bar 'bab par 'gyur/_/babs nas lce la yi ge AH/_/kha dog dmar po bsams
[\[262a.6\]]nas ni/_/smros shig 'dod chags ches chen po/_/dpag tu med pa bde ba che/_/dge dang mi dge 'di 'dri bas/_/babs na dge dang mi dge ston/_/'das dang ma 'ongs ston gyur na/_/brgya pa'i sngags kyis brtan byas nas/_/de nas slob dpon 'di skad brjod/_/'dir ni bsod
[\[262a.7\]]nams ji lta bar/_/rigs kyi rim bzhin 'di yi lha/_/'dis ni dngos grub gang yin dang /_/rigs ni gang gi snod du 'gyur/_/'di yi bsod nams gang yin las/_/dkyil 'khor du ni de bzhin 'gyur/_/slob mas me tog phreng ba de/_/pra tIts+tsha badzra hoHzhes pas/_/
[\[262b\]]
[\[262b.1\]]dkyil 'khor du ni me tog dor/_/lha de rang la 'grub pa'i phyir/_/me tog de yis mgo la bcings/_/de nas slob ma'i lag pa la/_/bzung nas de yi mig dbye bya/_/he ru ka dpal deng khyod kyis/_/mig dbye bar ni brtson par mdzad/_/mig ni thams cad dbye mdzad
[\[262b.2\]]de/_/rdo rje'i mig ni bla na med/_/oM badzra ni trA ya ho ha ra pa Ta laM hrIH/_zhes pas gdong g.yogs bkrol nas ni/_/dkyil 'khor bzang po 'di la ltos/_/da ni dad pa rab tu bskyed/_/khyod ni rnal 'byor ma rig skyes/_/sngags dang phyag rgyas byin gyis brlabs/_/'gro
[\[262b.3\]]ba'i phun sum tshogs pa kun/_/dngos grub kun khyod mngon du 'gyur/_/dam tshig thams cad bskyang ba dang /_/gsang sngags la yang brtson par gyis/_/zhes brjod me tog lhung ba'i lha/_/gtso bo de la bstan par bya/_/dkyil 'khor de yi lha nyid kyang /_/nan tan du ni de la bstan/_/
[\[262b.4\]]de nas slob ma dang ldan pas/_/bla ma'i zhabs la phyag 'tshal te/_/mchod yon dam pa phul nas su/_/dbang bskur don du gsol btab bya/_/he ru ka dpal dbang bskur ba/_/'gro ba skyob phyir rdo rje can/_/de ltar yon tan 'byung gnas sogs/_/de bzhin bdag la deng stsol
[\[262b.5\]]cig_/dpa' bo chen pos mi ldog pa'i/_/dbang bskur ba ni bdag la stsol/_/sems can kun gyi don gyi phyir/_/bdag ni rtag tu slob dpon bgyi/_/de skad gtso la gsol btab nas/_/de nas 'jug pa'i sgo ru ni/_/pad+ma 'dab ma brgyad bris la/_/steng du seng ge'i khri bshams te/_/
[\[262b.6\]]sna tshogs mdzes pa'i gdan bting nas/_/gnyis med blo ldan der bzhag ste/_/he ru ka dpal der sprul ba/_/gdugs dkar slob ma'i steng bzung nas/_/'bad de mchod pa ci nus mchod/_/de nas me tog chu sogs pa'i/_/dbang ni dam pa blang ba'i phyir/_/dbang bskur bar chod zhi
[\[262b.7\]]ba'i phyir/_/yungs kar bsngags te bgegs bzlog la/_/slob mas khrus byas rgyan bzang bgo_/khrir gzhag snyim pa'i me tog ni/_/dkyil 'khor la ni gtor bar bya/_/oM phra tIts+tsha hoHzhes brjod la/_/me tog blangs te slob ma yi/_/mgo la bcings te sngags 'di
[\[263a\]]
[\[263a.1\]]brjod/_/oM d+harmA kuN+Da a b+hi Shiny+tsa zhes brjod do/_/de nas dang po slob dpon gyis/_/rnam rgyal bum pa la sogs nas/_/chu rnams thod par bsdus nas ni/_/glu blang dril bu sogs sgra bsgrags/_/oM badzra a b+hi Shiny+tsa zhes/_/bzlas te rang nyid 'od kyis ni/_/rig pa'i lha mo dam pa rnams/_/
[\[263a.2\]]bdud rtsi'i chu yis bag chags bkru/_/chu yi dbang bskur dam pa'o/_/lugs blugs thang ka 'bum bris pa/_/gser sogs byas pa'i dbu rgyan la/_/rin chen 'byung ldan der bcug nas/_/dbu rgyan dam pa de bskon te/_/dar dpyangs bcings la 'di brjod do/_/thor gtsug cod
[\[263a.3\]]pan gyis brgyan pa/_/bde gshegs kun gyis bsngags pa yi/_/rin chen dbu rgyan dam pa dang /_/dar dpyangs dbang bskur sbyin par bya/_/oM badzra pa da ka badzra A ra li ho/_/dbu rgyan dbang mchog dam pa'o/_/rin chen rgyu yi rdo rje la/_/snang ba mtha' yas der bcug la/_/
[\[263a.4\]]lag tu gtod tshe 'di skad brjod/_/sangs rgyas rdo rje'i dbang bskur bas/_/de ring khyod la dbang bskur bya/_/'di ni sangs rgyas thams cad kyi/_/shin tu bsgrub phyir rdo rje gzung /_/oMbadzra a d+hi pa ti s+t+waM/_a b+hi Shiny+dzA mi/_lag tu rdo rje'i dbang bskur ro/_/dril bu don
[\[263a.5\]]yod dpal bcug ste/_/lag g.yon gtod tshe 'di skad brjod/_/'di ltar sangs rgyas thams cad kyi/_/shes rab dbyangs kyi rjes 'gror bshad/_/khyod kyis kyang ni rtag tu bcad/_/byang chub mchog tu rgyal ba bzhed/_/de tshe dril bu'i sgra sgrogs so/_/srid pa ngo bo nyid kyis dag_/
[\[263a.6\]]ngo bo nyid kyis dngos med byas/_/rang bzhin dag pa'i sems dpa' ni/_/mchog gi srid pa byed par 'gyur/_/oM shrI he ru ka a d+hi pa ti s+t+waM/_a b+hi Shiny+tsa tiSh+Tha pI ra sa ma ya/_zhes brjod g.yon du dril bu'o/_/phyag rgya che dang ldan pa la/_/sngags kyis dbang bskur ming gdags
[\[263a.7\]]te/_/oM shrI he ru ka a d+hi pa ti s+t+waM/_a b+hi Shiny+tsa mi/_shrI he ru ka nA ma/_a b+hi She ka ta kye deng dpal ldan ming dbang ngo /_/de nas rdo rje brtul zhugs te/_/'di ni sangs rgyas thams cad nyid/_/he ru ka dpal phyag na bsnams/_/khyod kyis kyang ni rtag tu bcad/_/he ru ka dpal
[\[263b\]]
[\[263b.1\]]brtul zhugs brtan/_/oM sar+b+ba ta thA ga ta sid+d+hi badzra sa ma ya tiSh+Tha e Sha s+t+waM/_d+ha ra ya mi hi hi hi hi hUM/_zhes brjod pa ni dril bu dang 'brel ba'i brtul zhugs sbyin pa'o/_/de ltar rdzogs pas gsang ba yi/_/dbang mchog snod gyur slob ma la/_/slob dpon mdun du slob ma de/_/pad+ma zla bar bzhugs
[\[263b.2\]]bsams la/_/gsang ba'i dbang phyir gsol ba gdab/_/gsang ba'i dbang bskur chen po la/_/gtso bo gsang ba bdag la stsol/_/de ltar brjod rjes slob dpon gyis/_/lha yi rnal 'byor dang ldan pas/_/sngon bzhin chu la sogs pa yi/_/dbang rnams rdzogs nas slob dpon
[\[263b.3\]]gyis/_/gsang ba'i go 'phang 'di brjod do/_/dam tshig phyag rgya rab gsungs pa/_/yid kyi lus ni brtan phyir ro/_/gang gi lus kun brtan byed pa/_/sa yi phyag rgyar rab tu grags/_/de skad slob ma la smras nas/_/rang dang rig ma lhan cig tu/_/yid dang rjes mthun bza'
[\[263b.4\]]dang bca'/_/btung ba la sogs rjes su bya/_/kha la sogs pa ga pur gyis/_/dri zhim mchog tu bsgos pa dang /_/yid 'phrog pa yi dga' ba dang /_/sgeg dang rol sogs sngar byas te/_/kye ma gnyen mchog sogs pa yis/_/lha mos bdag la bskul ba dang /_/dbang po gnyis
[\[263b.5\]]ni snyoms 'jug bya/_/dga' ba'i bde ba 'byung ba dang /_/nam mkhar gnas pa'i bde gshegs rnams/_/bkra shis glu la sogs pa yis/_/yid la yang dag bskul bsams te/_/dbang bskur rdo rje chen po ni/_/khams gsum kun gyis phyag byas pa/_/gsang gsum gnas
[\[263b.6\]]las byung ba ni/_/sangs rgyas kun gyis byin pa yin/_/de skad brjod nas nor bu dbyung /_/mthe bong srin lag gnyis kyis khar/_/bde gshegs zhu ba'i rang bzhin gyi/_/byang chub sems de slob dpon gyis/_/dri dang bcas pas slob mar sbyin/_/des kyang a ho su kha zhes/_/
[\[263b.7\]]brjod de dga' bas de btung ngo /_/khams gsum thabs dang shes rab gcig_/bde chen gnyis med ye shes gsal/_/gsal byas slob ma nus ldan 'gyur/_/gsang ba'i slob dpon dbang bskur ro/_/de nas cho ga'i rim pa 'dis/_/rjes gnang dbang bskur sbyin bya ste/_/
[\[264a\]]
[\[264a.1\]]rtsa ba'i dkyil 'khor phyi rol du/_/sngon bzhin dkyil 'khor rdzogs byas te/_/de dbus slob dpon rang nyid ni/_/sgyu 'phrul chen po'i ting 'dzin gnas/_/slob ma bzang pos slob dpon la/_/gus pas yon phul mchod byas la/_/phyag rgyas dbang po gnyis sbyor
[\[264a.2\]]bas/_/dkyil 'khor gyi ni 'khor lo kun/_/spro dang bsdu ba'i tshul bstan pa/_/dbang bskur 'dod phyir gsol ba gdab/_/rang bzhin slob dpon go 'phang che/_/skal ba chen po bdag la stsol/_/bde gshegs rnams kyi dbang bskur ni/_/sangs rgyas byang chub rab bsgrub pa/_/de ni sems
[\[264a.3\]]can dpag med don/_/brtul zhugs mchog ni khyod drin gyis/_/ji ltar 'dul bzhin bdag bgyid do/_/de ltar gsol ba btab rjes la/_/rdo rje slob dpon dam pa la/_/snyoms 'jug ting 'dzin btang nas ni/_/slob ma 'dod lha'i ngo bor bskyed/_/rang lus 'khor lo rnam spros nas/_/
[\[264a.4\]]rdo rje mkha' 'gro la sogs pa/_/lag pa'i lo mas bum pa ni/_/bdud rtsi'i chu dang bkra shis glus/_/dbang ni bskur bar bsam par bya/_/rnam rgyal bum pa la sogs pas/_/sngon bzhin chu la sogs pa nas/_/gsang ba'i dbang gi bar dag gis/_/cho ga rdzogs rjes shes rab la/_/brten pa'i
[\[264a.5\]]ye shes sbyin bya ste/_/sngon bzhin slob ma rang stan la/_/bzhag ste gus bcas 'di brjod do/_/mdzes pa 'di ni gzung ba dang /_/brten par bde gshegs kun gyis brtag_/'di ni gzungs ma yid dga' ma/_/khyod kyis rtag tu brjod par bya/_/de skad smras la slob dpon gyis/_/phyag
[\[264a.6\]]rgya dam pa byin brlabs te/_/slob ma de la gtad par bya/_/des ni dngos po thams cad kyi/_/slob dpon nyid du de 'gyur ro/_/de nas slob ma stan bde la/_/thabs dang shes rab snyoms 'jug pa'i/_/bsam gtan gnas dang phyi dang nang /_/gsang la sogs pas mchod bya ste/_/mchod
[\[264a.7\]]pa gzugs dang sgra sogs kun/_/dmigs med sbyor ba rang bzhin no/_/mnyam pa nyid du mos par bya'o/_/de nas gser gyi thur ma yis/_/mig sman byug pa'i tshul du ni/_/mig ni dbye bar bya ba'o/_/oM badzra ni trA pa ha ra ba Ta laM hrIH/_ji ltar mig mkhan rgyal po yis/_/'jig
[\[264b\]]
[\[264b.1\]]rten rab rib bsal ba ltar/_/bu khyod kyis ni mi shes pa'i/_/rab rib rgyal ba rnams kyis bsal/_/de nas me long bstan rjes la/_/chos kyi mtshan nyid brjod par bya'o/_/chos rnams gzugs brnyan dag dang mtshungs/_/dag cing gsal la rnyog pa med/_/gzung du med
[\[264b.2\]]cing brjod du med/_/rgyu dang 'bras las thams cad 'byung /_/de skad brjod la chos rnams kun/_/rnam dag sbyor ba gsal ba las/_hoHyis slob ma'i lag pa ru/_/mda' dang gzhu byin des kyang ni/_/bskyod de phyogs bzhir 'phen tshul bya/_/steng 'og dbus su de nyid kyis/_/
[\[264b.3\]]bdud bzhi las ni rnam rgyal bya/_/de nas yi ge hUM gis ni/_/'khor lo byin la 'di skad brjod/_/deng nas bzung ste 'jig rten la/_/skyob pa rnams kyis 'khor lo bskor/_/chos kyi 'khor lo bla med pas/_/kun du sdig med dri med pa'o/_/de tshe lag tu dung byin te/_/khyod kyis
[\[264b.4\]]the tshom dogs med pas/_/sems ni yid gnyis med pa yis/_/chos dung bla na med pa ni/_/dri ma med pas kun dga' yis/_/chos kyi de nyid bstan pa dang /_/zhi rgyas dbang dang dgug pa dang /_/sdang byed gsod byed bskrad pa dang /_/gang gang bshad pa de de rnams/_/
[\[264b.5\]]yang na dang po'i dbang du kun/_/bsrung dang bza' sogs sdom par bcas/_/cho ga der yang rdzogs par 'dod/_/de nas rtsa ba'i dkyil 'khor du/_/zhugs nas sngon bzhin 'chi med dang /_/bza' btung la sogs kun spyad la/_/lung bstan 'di ni sbyin bya ste/_/lha yi rnal
[\[264b.6\]]'byor dang ldan pas/_/lag pa g.yon pa'i khu tshur gyis/_/chos gos tha ma snying gar bzung /_/g.yas pa mi 'jigs tshul gyis gnas/_/de nas tshig 'di brjod par bya/_/'di ni ngas khyod lung bstan yin/_/he ru ka dpal de bzhin gshegs/_/srid pa kun tu
[\[264b.7\]]bsgrub pa yis/_/srid pa'i ngan 'gro rnams las bton/_/ho shrI a mu kaM badzra ta thA ga ta sid+d+ha ya/_ho shrI a mu kaM badzra ta thA ga ta sid+d+hi sa ma ya s+t+waM/_de tshe he ru ka dpal dang /_/mkha' 'gro ma dang slob dpon bcas/_/mgrin gcig lung ston bsam par bya/_/de nas dbugs
[\[265a\]]
[\[265a.1\]]dbyung sbyin bya ba/_/gsang chen mchog gi dkyil 'khor du/_/mthong ba dang ni bcug pa yis/_/sdig pa kun las grol 'gyur bar/_/khyod ni shin tu di ring nas/_/slob dpon brnyas par mi bya zhing /_/gus pa yis ni mchod par bya/_/rdo rje dril
[\[265a.2\]]bu phyag rgya yang /_/yongs su gtang bar mi bya'o/_/dam tshig sdom pa bsrung bya ste/_/rnam par rtog pas gos med pa/_/rang lha'i rnal 'byor gnas pa yis/_/'dod pa'i yon tan bsten par bya/_/khyod rang sangs rgyas kun rigs skyes/_/'di ni slob ma dbugs
[\[265a.3\]]dbyung ba'o/_/de nas slob ma dang ldan pas/_/rta dang glang po shing rta dang /_/srog nor rin chen sna tshogs dang /_/nor bu me tog rgyan sogs pas/_/phyag byas bla ma dam pa la/_/ma zhen pa yi sems kyis dbul/_/slob dpon mnyes byas de rjes la/_/slob mas rdo rje dril
[\[265a.4\]]bzung la/_/slob dpon dam pas slob ma'i mgor/_/gdugs bzung bkra shis spyod ldan pas/_/slob mas dkyil 'khor lan gsum bskor/_/de yi rjes la shar phyogs nas/_/phyag byas langs la der gnas la/_/rnal 'byor ma yi tshogs rnams kyis/_/bza'
[\[265a.5\]]btung la sogs dga' ba yi/_/rol mo phul la smon lam gdab/_/de nas ci bder gshegs su gsol/_/de nas tho rangs dus su ni/_/tshon rtsi la sogs thams cad kun/_/bsdus te gser gyi bum bcug ste/_/chu bo chen por dor bar bya/_/bum pa gzhan rnams ma
[\[265a.6\]]lus kun/_/chu bo chen por bkru bar bya/_/de nas mi 'chi bcu phyed dang /_/ba yi rnam lnga tsan+dan dang /_/gur gum sbyar ba'i tshon gyis ni/_/thig mi mngon par dbyi bar bya/_/de nas zhi ba'i sbyin sreg ni/_/me yi las las 'byung ba ltar/_/bdag dang slob mar bcas pa rnams/_/
[\[265a.7\]]sdig pa zhi phyir sbyin sreg bya/_/bum pa ma gsal mtshan med go skabs med mod kyang /_/rgyud chud dam par slob ma'i rmi lam gsal med nas/_/dkyil 'khor cho ga ma mthong de don gsal ba dang /_/cung zad bla ma'i gdams dag la brten rim pa gsal/_/de la ma gsal
[\[265b\]]
[\[265b.1\]]bla ma dam pas bzod par gsol/_/zhes pa bsdus pa'i rgyud dag tu/_/rim pa gsal ba ma mthong nas/_/rim pa gsal zhes bya ba yi/_/dkyil 'khor cho ga sbyar ba las/_/de yis bsod nams gang thob pa/_/bdag dang sems can thams cad kun/_/sgyu 'phrul che dang mnyam
[\[265b.2\]]'gyur shog_/sgyu 'phrul chen mo'i dkyil 'khor gyi cho ga'i rim pa gsal ba zhes bya ba nag po spyod pa bas mdzad pa rdzogs so//_//rgya gar gyi mkhan po kar+m+ma badzra dang /_lo tsA ba dge slong gzhon nu tshul khrims kyis bsgyur ba'o//[ {D1637}]@##/_//spyi'i chos spyod bzhugs/_/
[\[265b.3\]]@#/_/rje btsun spyan ras gzigs dbang phyug la phyag 'tshal lo/_/las dang po pa'i rnal 'byor pas/_byang chub tu sems brtan par gyur pas/_byang chub sgrub pa'i lam ma nor ba'i sgo nas 'jug pa'i thabs/_lus ngag yid gsum mi dge ba las bzlog nas/_dge ba'i chos
[\[265b.4\]]spyod la 'jug pa'i rim pa ni dang por gnas yid du 'ong bar/_srog chags bsal ba'i sa la 'jim pa byas la/_maN+Dal gzhung bzhin du byas te/_oM badzra re khe hrIHzhes brjod cing /_ba'i rdzas lngas 'og ma yang bya'o/_/de ltar maN+Dal byed pa'i dus su phan yon yang brjod par bya ste/_
[\[265b.5\]]chur bcas lci ba sbyin yin te/_/skyong nul bya ba tshul khrims yin/_/grog mo sogs bsal bzod pa yin/_/bya ba brtson pa brtson 'grus yin/_/de rtse gcig pa bsam gtan te/_/ri mo snyoms pa shes rab yin/_/thub pa'i maN+Dal byas pas pha rol phyin drug 'di dag rnyed par
[\[265b.6\]]'gyur/_/lha mi khyad par can skye zla ltar gzi 'phags shing /_/nad kun las grol gser gyi mdog dang 'dra bar 'gyur/_/rgyal rigs 'bru dang gser sogs 'byor pas gang bar skye/_/de nas lha mi mchog gi khyim du lus las bya/_/zhes brjod cing maN+Dal bya'o/_/de nas me
[\[265b.7\]]tog dgram/_mchod pa dang gtor ma bsham/_lus kyi sgo dag par byas la/_stan bde ba la 'dug ste/_bdag nyid lhag pa'i lha gang yin du bsgoms la/_hUM gis lce dang lag pa byin gyis brlabs la/_/pad+ma'i bskor ba dang bcas pas rdo rje dril bu blangs te/_
[\[266a\]]
[\[266a.1\]]brla steng gnyis su bzhag nas/_hUM dang AHsa rdo rje dril bu byin gyis brlabs la/_de kho na nyid 'di brjod de/_hUM thog mtha' med pa'i sems dpa' ni/_/rdo rje sems dpa' de bzhin gshegs/_/kun du bzang po kun bdag nyid/_/rdo rje sems dpa' bdag po
[\[266a.2\]]gtso/_/zhes brjod la rdo rje gsor zhing /_/oM ma hA badzra hUM zhes brjod do/_/dril bu'i de kho na nyid 'di brjod do/_AHsrid pa rang bzhin dag pa'i phyir/_ngo bo nyid kyis gdod nas dag_/rang bzhin dag pa'i sems dpa' yis/_/srid pa dam pa mchog tu byed/_/ces brjod la dril
[\[266a.3\]]bu gsil zhing /_oM badzra g+haN+De AHzhes brjod do/_/de nas oM badzra rak+Sha rak+Sha ku ru hUM phaT/_ces brjod pas bsrung bar bya'o/_/de nas mchod pa rnams kyi steng du hUM dkar po re re bsams la/_oM AHhUM/_zhes brjod pas hUM 'od du zhu nas/_bdud rtsi ru byin gyis brlabs la/_
[\[266a.4\]]de nas bdag nyid kyi lha gang yin pa'i snying ga'i sa bon las 'od 'phros pas/_lhun gyis grub pa'i gnas nas sangs rgyas dang byang chub sems dpa' bsam gyis mi khyab pa bla ma dang bcas pa spyan drangs la/_mchod pa dngos su 'byor na dbul te/_oM badzra ar+g+haM pra tIts+tsha AHhUM/_
[\[266a.5\]]zhes pas yon chab dbul/_oM pA t+yaM pra tIts+tsha AHhUM/_zhes pas zhabs bsil dbul/_oM any+dza mA ni pra tIts+tsha AHhUM/_zhes pas zhal bsil dbul/_oM pad+ma ka ma la pra tIts+tsha AHhUM/_gdan gyi'o/_/oM badzra maN+Dal pra tIts+tsha AHhUM/_maN+Dal gyi'o/_/oM badzra d+hU pe pra tIts+tsha AHhUM/_
[\[266a.6\]]oM badzra puSh+pe pra tIts+tsha AHhUM/_oM badzra A lo ke pra tIts+tsha AHhUM/_oM badzra gan+d+he pra tIts+tsha AHhUM/_oM badzra nai bi t+ya pra tIts+tsha AHhUM/_oM badzra gI ti pra tIts+tsha AHhUM/_zhes pas mchod pa rnams phul la/_de nas yan lag bdun pa rnams bya ste/_na mo sangs rgyas dang byang chub
[\[266a.7\]]sems dpa' bla ma dam pa dang bcas pa bdag la dgongs su gsol/_bdag gis 'khor ba nas 'khor ba'i tshe/_skye ba 'di dang skye ba gzhan dag tu/_sdig pa mi dge ba'i las ci bgyis pa thams cad mthol zhing bshags par bgyi'o/_/sangs rgyas dang byang chub
[\[266b\]]
[\[266b.1\]]sems dpa' dang /_so so'i skye bo khyad par can gyi dge ba thams cad la yi rang zhing spro bar bgyid do/_/bdag bla na med pa'i byang chub kyi snying po la mchis kyi bar du/_thugs rje chen po'i bdag nyid can gyi sangs rgyas dang theg pa chen po'i chos ma lus pa
[\[266b.2\]]dang phyir mi ldog pa'i byang chub sems dpa'i dge 'dun la skyabs su mchi'o/_/bdag bla na med pa'i byang chub tu sems bskyed par bgyi ste/_ji srid du sems can thams cad la phan pa dang /_bde ba bsgrub pa'i slad du ji srid du mya ngan las 'das pa'i 'bras bu ma thob pa de
[\[266b.3\]]srid du sems bskyed par bgyi'o/_/bdag gis theg pa chen po'i gsang sngags bla na med pa'i lam bsten par bgyi'o/_/bdag gi rnam par smin pa'i lus kyi dngos po 'di yang zhing gi rdul snyed du sprul nas mchod par bgyi'o/_/na mo bdag gi dge ba'i rtsa ba thams
[\[266b.4\]]cad kyang bla na med pa'i byang chub chen por bsngo bar bgyi'o/_/de nas bstod pa bya ste/_sangs rgyas gtso la yon tan mchog mnga' ba/_/che dgus mchod cing yon tan sprin tshogs 'dus/_/go 'phang mchog brnyes ston pa chos char 'bebs/_/sangs rgyas dkon mchog
[\[266b.5\]]de la phyag 'tshal 'dud/_/skyob pa'i chos la legs pa'i tshogs 'dus pa'i/_/shin tu phan dang bde ba nges mdzad gsung /_/'khor ba rtag bde mya ngan mi 'da' ba'i/_/dam chos dkon mchog de la rtag phyag 'tshal/_/dge 'dun che la mthu rtsal rmad mnga'
[\[266b.6\]]ba'i/_/bslab gzhi legs bcas brtson pa'i rnal 'byor pa/_/bdag gzhan don phyir sgrub pa'i lam zhugs pa'i/_/dge 'dun dkon mchog de la phyag 'tshal bstod/_/de nas gsang sngags dang gzungs sngags bzlas/_de nas mdo 'don/_bskor ba bya/_/
[\[266b.7\]]gtor ma gtang /_smon lam btab po/_/de nas spyan drangs pa'i lha rnams gshegs su gsol te/_mi dmigs par bsgom mo/_/mdo rgyud rtogs pa'i dgongs pa'i 'grel mdzad cing /_/nyon mongs mi mthun phyogs spong thabs bstan nas/_/yon tan mchog rnams
[\[267a\]]
[\[267a.1\]]rgyud la sbyor mdzad pa/_/dus gsum bla ma rnams la skyabs su mchi/_/skye zhing skye ba dag ni thams cad du/_/blo ldan rigs bzang nga rgyal med pa dang /_/snying rje che zhing bla ma la dad cing /_/rtsa ba yan lag dam tshig la gnas nas/_/mchog dang thun
[\[267a.2\]]mong dngos grub myur thob nas/_/'gro ba sems can rnams kyi don byed shog_/spyi'i chos spyod slob dpon nag po pas mdzad pa rdzogs so//[ {D1638}]@##/_/rigs lnga mkha' 'gro'i bstod pa bzhugs/_@#/_/oM rje btsun he ru ka la phyag 'tshal lo/_/thabs dang
[\[267a.3\]]shes rab bdag nyid can/_/thugs rjes skur sprul 'gro don mdzad/_/sku gsung thugs kyi dbang phyug gtso/_/he ru ka la phyag 'tshal bstod/_/zhal bzhi phyag bzhi spyan gsum mdzes/_/zhabs gnyis phyed krung gar tshul gyis/_/pad+ma nyi ma'i gdan la bzhugs/_/mi bskyod
[\[267a.4\]]pa ni ye shes che/_/rdo rje dbyings ni mkhas chen po/_/rdo rje gsum mtshog dkyil 'khor gsum/_/bud+d+ha mkha' 'gro phyag 'tshal bstod/_/rnam par snang mdzad rab tu dag_/rdo rje zhi ba dga' ba che/_/rang bzhin gyis ni 'od gsal mchog_/rdo rje mkha' 'gro phyag 'tshal
[\[267a.5\]]bstod/_/rin chen rgyal po rab tu zab/_/rdo rje nam mkha' dri ma med/_/dngos gnyis dag pas gos pa med/_/rat+na mkha' 'gro phyag 'tshal bstod/_/rdo rje mi 'ching 'dod chags che/_/rnam rtog nam mkha' rdo rje 'dzin/_/'dod chags pha rol phyin pa brnyes/_/pad+ma mkha'
[\[267a.6\]]'gro phyag 'tshal bstod/_/rdo rje dag pa gdon mi za/_/bsam pa thams cad yongs rdzogs pa/_/sangs rgyas ngo bo nyid las byung /_/sna tshogs mkha' 'gro phyag 'tshal bstod/_/rigs lnga mkha' 'gro'i bstod pa rdzogs so//[ {D1639}]@##/_/dpal he ru ka 'khor dang bcas pa la bstod ba bzhugs/_
[\[267a.7\]]@#/_/rgyal ba'i sku la phyag 'tshal lo/_/sku mdog sngon po cher 'bar ba'i/_/'jigs byed mche ba gtsigs pa po/_/g.yas ser g.yon ljang rgyab zhal dkar/_/mnyam med sku la phyag 'tshal lo/_/de bzhin gshegs pa'i rigs kyi bdag_/rigs btsun
[\[267b\]]
[\[267b.1\]]rig ma mgul nas 'khyud/_/dbu la rigs kyi bdag po bzhugs/_/bde chen sku la phyag 'tshal lo/_/sgeg dang dpa' byad 'jigs su rung /_/drag dang dgod dang 'jigs par byed/_/snying rje rngam dang zhi ba la/_/nyams dgu yon tan khyod la 'dud/_/nam mkha'i 'od
[\[267b.2\]]kyis khebs mdzad cing /_/'jigs pa po yang 'jigs par mdzad/_/phyag rgya lnga yis rnam par brgyan/_/bde gshegs sku la phyag 'tshal lo/_/g.yas g.yon dang po mda' dang gzhu/_/lhag mthong pa kha T+wAM 'dzin/_/mgo phreng brgya phyed do shal byas/_/mgon
[\[267b.3\]]po khyod la phyag 'tshal lo/_/dbu skra kham pa gyen du bsgreng /_/ka pA la lngas dbu la brgyan/_/na ra stod g.yogs stag lpags bsnams/_/'jigs rung khyod la phyag 'tshal 'dud/_/dngos po'i rang bzhin kun gyi mchog_/sku la mtshan dang dpe byad rdzogs/_/'gro ba'i
[\[267b.4\]]don ni mdzad pa po/_/sku gsum bdag nyid khyod la 'dud/_/khyod kyi ye shes spyan zur gyis/_/mi mthun phyogs rnams skrag mdzad cing /_/rgyal mtshan dril bus slar gso mdzad/_/thugs rje can la phyag 'tshal 'dud/_/sku gsum ye shes lnga bdag nyid/_/bde bar gshegs
[\[267b.5\]]pa kun gyi gtso/_/'gro ba'i mi shes gcod pa po/_/stong nyid snying po khyod la 'dud/_/sangs rgyas byang chub sems rnams dang /_/de nyid brtan par g.yo bcas pa/_/khams gsum 'di dag thams cad kyi/_/bdag nyid chen po khyod la 'dud/_/'gro ba'i sdug bsngal sel
[\[267b.6\]]byed cing /_/phun sum tshogs pa kun ster ba/_/byang chub lam ni ston pa po/_/ye shes sku khyod phyag 'tshal bstod/_/bsam med dpe dang bral bas brjod du med/_/bde chen sku ste mi 'gyur 'dus ma byas/_/dngos dang dngos med rnam spangs dmigs pa med/_/bde chen rdo
[\[267b.7\]]rje mkha' 'gro phyag 'tshal bstod/_/shar phyogs lha mo rdo rje'i rigs/_/byams pa'i bdag nyid sku mdog sngo/_/sa khams me long ye shes bdag_/rdo rje mkha' 'gro phyag 'tshal bstod/_/lho phyogs lha mo rin chen rigs/_/snying rje'i bdag nyid sku mdog ser/_/chu khams mnyam
[\[268a\]]
[\[268a.1\]]nyid ye shes bdag_/rin chen mkha' 'gro phyag 'tshal bstod/_/nub phyogs lha mo pad+ma'i rigs/_/dga' ba'i bdag nyid sku mdog dkar/_/me khams so sor rtog rang bzhin/_/pad+ma mkha' 'gro phyag 'tshal bstod/_/byang phyogs lha mo las kyi rigs/_/
[\[268a.2\]]btang snyoms rang bzhin sku mdog ljang /_/rlung khams bya ba grub rang bzhin/_/sna tshogs mkha' 'gro phyag 'tshal bstod/_/thams cad zhal bzhi phyag bzhi ma/_/phyag na rang rang mtshan ma 'dzin/_/mtshan dang dpe byad sku la rdzogs/_/rigs lnga'i sangs rgyas phyag 'tshal bstod/_/
[\[268a.3\]]sku la 'od kyi phreng ba 'phro/_/mi mgo khrag 'dzag do shal byas/_/zhabs gnyis nyi mar phyed krung bzhugs/_/'khor gyi lha mo phyag 'tshal bstod/_/phyag rgya rnam pa lnga dang ldan/_/ka pA la lngas dbu la brgyan/_/sgeg pa la sogs nyams dang ldan/_/lha mo'i 'khor la phyag 'tshal
[\[268a.4\]]bstod/_/rje btsun 'khor dang bcas pa la/_/bdag gis bstod pa'i bsod nams kyis/_/sems can kun gyis rje btsun gyi/_/go 'phang bla med thob par shog_/rje btsun dpal he ru ka 'khor dang bcas pa'i bstod pa rdzogs so//[ {D1640}]@##/_/bdun tshigs kyi cho ga bzhugs/_
[\[268a.5\]]gang zhig tshe 'phos te bdun tshigs kyi dus su dge rtsa byed na ming byang ngam gos la sogs pa'i mtshan ma cig la rten bcas la/_/de nas maN+Dal bya ba dang /_mchod pa dang gtor ma gzhung bzhin du bshams te/_de nas bdag lhag pa'i lhar bsgoms la/_ye shes kyi
[\[268a.6\]]dkyil 'khor spyan drangs la/_mdun gyi nam mkha' la bsgoms la/_mchod pa'i khyad par rnams kyis mchod/_mkha' 'gro ma rnams la gtor ma bsngos la/_de nas bstod pa dang 'dod pa'i don la gsol ba gdab par bya'o/_/de nas bdag nyid kyi snying ga'i sa bon gyis
[\[268a.7\]]'od zer spros te/_tshe 'das kyi sems yi ge a thung ngu'i gzugs 'od zer gyi lcags kyus bkug la/_/rten gang yin pa de la bstim ste/_rnam smin gyi lus de nyid du bsams te/_bdag gi snying ga'i sa bon gyis 'od zer spros te/_bsgrub bya'i snying gar thim pas/_
[\[268b\]]
[\[268b.1\]]las dang nyon mongs pa'i bag chags kyi sgrib pa sbyangs nas/_lus shel dag pa dang 'dra bar bsam mo/_/de nas nam mkha' la bsgoms pa'i ye shes kyi dkyil 'khor rnams kyi rig pa'i lha mo rnams kyis phyag na bsnams pa'i bum pa'i bdud rtsi'i chu rgyun rnams kyis dbang
[\[268b.2\]]bskur bas/_sgrib pa thams cad byang bar bsam/_/de nas bzlas pa bya ste/_bdag gi snying ga'i sa bon gyi yi ge las/_bzlas pa'i sngags kyi phreng ba las sbrul 'khyil pa'i tshul du bskor bar bsams la/_de nas phreng sngags gang yin pa'i bzlas pa byas la/_
[\[268b.3\]]sngags kyi phreng ba las 'od zer 'phros pas/_bsgrub bya'i snying gar thim nas lus ngag yid gsum gyi bag chags kyi sgrib pa'i dri ma thams cad sbyangs par bsam zhing bzlas pa bya'o/_/de nas smon lam gdab cing dge ba'i rtsa ba bsngo/_/de nas bsgrub bya'i shes
[\[268b.4\]]pa a thung ngu de yang rlung gi dkyil 'khor gyis bteg nas/_nam mkha' la bzhugs pa'i gtso bo'i thugs kar thim par bsams te gnas btab pa'o/_/gal te rten med par gyur na/_gang yin pa'i rnam smin gyi lus de nyid mngon sum dang 'dra bar bsams la/_bsam
[\[268b.5\]]rgyud gong ma bzhin du bya'o/_/de ltar bdun pa thams cad la bya'o/_/slob dpon chen po nag po pas mdzad pa rdzogs so//[ {D1641}]@##/_/sAts+tsha gdab pa'i man ngag la dang po 'jim pa byas nas mdun du bzhag ste/_rang nyid lhag pa'i lhar bsams la/_tshad
[\[268b.6\]]med pa bzhi bsgom par bya'o/_/de nas chos nyid rnam par dag pa'i sngags kyis 'jim pa mi dmigs par bsgoms la/_cho ga gsum gyis he ru ka yab yum gyi skur bskyed do/_/de nas snying ga'i hrIH'am hUM gi 'od zer gyis sangs rgyas dang byang chub sems dpa'
[\[268b.7\]]thams cad bkug la/_/he ru ka yab yum la bstim par bya/_de nas yab yum snyoms par zhugs pa las 'od du zhu ste/_byang chub kyi sems su gnas pa las he ru ka'i snying po nyi shu rtsa gcig gis byin gyis brlabs te/_yang de nyid kyis gdab par bya'o/_/sAts+tsha re re yang he
[\[269a\]]
[\[269a.1\]]ru ka re rer bsams la/_de re re las he ru ka mang po spro ba dang /_bsdu ba byas pa las/_bdag dang gzhan gyi don rdzogs par bsam mo/_/de nas rten 'brel gyi sngags kyis mjug bsdu'o//[ {D1642}]@##/_/rgya gar skad du/_ma hA mA yA
[\[269a.2\]]i ti kram/_bod skad du/_sgyu 'phrul chen mo'i rdzogs pa'i rim pa/_dpal rdo rje mkha' 'gro ma la phyag 'tshal lo/_/oM shU n+ya tA dz+nyA na badzra swa b+hA ba At+ma ko\u0f85haM/_zhes brjod pas dngos po thams cad rnam par dag nas/_so sor rang rig pa'i ngo bo nyid thig le yungs kar tsam
[\[269a.3\]]zhig tu gsal bar bsgom/_de nas thig le de las 'od zer 'phros pas sems can thams cad kyi lus dang ngag dang yid kyi rnam rtog thams cad bsregs nas/_sgyu 'phrul chen mo'i skur gsal bar byas te/_de nas slar 'dus te thig le la thim nas thig le de yang 'od du zhu bas/_
[\[269a.4\]]rdo rje'i gur dang dur khrod brgyad dang /_gzhal yas khang dang /_lha mo bzhi dang ldan pa sgyu 'phrul chen mo bskyed do/_/de nas de dag kyang sgyu 'phrul chen mo la bsdu ste/_rdo rje'i gur ni dur khrod la thim dur khrod brgyad gzhal yas khang la thim/_/gzhal yas khang lha mo bzhi
[\[269a.5\]]la thim/_lha mo bzhi rig ma'i zhal bzhir thim/_rig ma thabs la thim pa dang /_de nas sgyu 'phrul chen mo'i snying ga'i pad+ma'i nang na gnas pa'i yi ge a'i gzugs de pad+ma dmar po 'dab ma bzhi par bsam par bya'o/_/de'i lte ba gsang ba na gnas pa'i rlung dang /_snying
[\[269a.6\]]ga na gnas pa'i chu'i rlung rnam par dag pa zla ba'i dkyil 'khor du bsams te/_de ni rdo rje mkha' 'gro dang rin chen mkha' 'gro ma gnyis kyi rang bzhin no/_/de'i steng du rang gi rig pa'i ngo bo nyid sgyu 'phrul chen mo'i 'od kyi thig le yungs 'bru tsam 'od zer
[\[269a.7\]]lnga dang ldan pa cig bsam mo/_/de'i steng du mgrin pa na gnas pa'i me'i rlung dang /_/spyi bor gnas pa'i rlung gi dkyil 'khor dang gnyis rnam par dag pa nyi ma'i dkyil 'khor du bsams la/_de ni pad+ma mkha' 'gro dang /_sna tshogs mkha' 'gro'i rang bzhin no/_/
[\[269b\]]
[\[269b.1\]]de ltar bskyed nas nyi zla gnyis kyi bar na/_sgyu 'phrul chen mo rang rig pa'i ngo bo nyid thig le de 'od zer lnga dang ldan par dmigs par bsam mo/_/de ltar yang dang yang du 'dris par bsams pas gyen du rgyu ba dang /_thur du rgyu ba'i rlung rim pa ji ltar 'gog pa de bzhin du
[\[269b.2\]]mtshan ma rim gyis skye bar 'gyur ro/_/gsang ba'i sa snying gar gnas pa'i chu la thim pas ni/_kun mnyam pa'i blos zag pa med pa'i lam gyi ye shes dang po skye'o/_/chu me la thim pas ni sems la dbang thob ste du ba dang 'dra bar mthong ngo /_/me rlung la thim pas ni
[\[269b.3\]]ting nge 'dzin 'ba' zhig dang ldan te glog gi rnam pa lta bur mthong ngo /_/rlung rnam par rig pa la thim pas 'dod pa thams cad dang bral te/_mar me lta pur mthong ngo /_/rnam par rig pa nam mkha' dang mnyam pa'i bde ba la thim pas thams cad snang ba rang rig pa nam mkha'
[\[269b.4\]]lta bur mthong ngo /_/rang rig pa sprin med pa'i nam mkha' lta bus smon lam dang snying rje chen po'i dbang gis 'gro ba'i don du gzugs sku rnam pa gnyis su snang bar gyur te/_ji ltar 'dul ba bzhin du'o/_/slob dpon chos kyi zhabs kyi zhal snga nas kyis mdzad pa sgyu 'phrul
[\[269b.5\]]chen mo'i rdzogs pa'i rim pa'i man ngag rdzogs so//_//rgya gar gyi mkhan po zhi ba bzang po dang /_bod kyi lo tsA ba 'gos lhas btsas kyis bsgyur cing zhus te gtan la phab pa//[ {D1643}]@##/_/rgya gar skad du/_mA hA mA yA sA d+ha naM/_bod skad du/_sgyu ma chen
[\[269b.6\]]mo'i sgrub thabs/_rdo rje sems dpa' la phyag 'tshal lo/_/zhal bzhi pa la phyag bzhi pa/_/de bzhin lha mo rnams kyi sku/_/phyogs bzhi po gzhan rnams la/_/sgyu 'phrul che la phyag 'tshal lo/_/rdo rje 'dzin pa chen po nyid/_/snying rjes 'jigs pa'i rnam pa can/_/
[\[269b.7\]]sgyu ma chen mo zhes bya yis/_/sgrub thabs legs bar bshad par bya/_/'dir bsgom pa'i dbang du byas te/_/lha mo bzhi'i glu bzhis bskul nas rnam par sad pa'i sngags pas nang par sngar langs te/_rang gi snying gi nyi ma gnas pa hUM yig gi 'od zer
[\[270a\]]
[\[270a.1\]]rnams kyis bdag sbyang ba dang /_kha dga' la sogs pa bya'o/_/hUM phaT ces bya bas gnas dang bdag dang rnal 'byor bsrung ba bya ste/_/bsam gtan gyi khang bar zhugs la/_/hUM yig gis yon chab la bzla zhing stan bde ba la 'dug nas/_/mdun gyi nam
[\[270a.2\]]mkha' la bcom ldan 'das 'khor dang bcas pa bltas la/_snying ga'i sngags kyi 'od zer las byung ba'i mchod pa'i yo byad lnga yis yang dag par mchod pa dang /_sdig pa bshags pa la sogs pa bya ste/_bdag gi sdig pa thams cad so sor bshags pa dang /_sangs
[\[270a.3\]]rgyas dang byang chub sems dpa' dang /_'phags pa dang /_so so'i skye bo rnams kyi bsod nams thams cad la rjes su yi rang ba dang /_bdag gi dge ba thams cad kyang bla na med pa yang dag par rdzogs pa'i byang chub tu yongs su bsngo ba dang /_byang chub kyi bar du dkon mchog
[\[270a.4\]]gsum la skyabs su mchi ba ni/_sangs rgyas dkon mchog dang /_chos dkon mchog dang /_dge 'dun dkon mchog la'o/_/e ma'o sems can thams cad kyi don dang phan pa dang bde ba'i ched du/_bdag bla na med pa yang dag par rdzogs pa'i byang chub tu mngon par
[\[270a.5\]]rdzogs par sangs rgyas nas shin tu mthar phyin pa'i mya ngan las 'das pa dang /_bla na med pa'i de bzhin gshegs pa'i yi shes la rab tu dgod par bya'o/_/de'i rjes la 'di dag ni sems nyid de/_med pa nyid rnam pa de dang des snang ba'o/_/'di lta ste/_rmi lam ltu
[\[270a.6\]]bur mos pa byas la/_/rnam pa thams cad yongs su spangs pa dri ma med pa'i nam mkha' lta bu snang ba med pa mtha' yas pa gsal ba tsam du blta ste/_oM shU n+ya tAdz+nyA na badzra swa b+hA wa At+ma ko\u0f85ho/_zhes bya bas byin gyis brlab par bya'o/_/de'i rjes la mdun gyi nam mkhar hUM yig gis sna
[\[270a.7\]]tshogs rdo rje rnam par bsams la/_de'i 'od zer 'bar ba 'phros pa rnams kyis 'og tu rdo rje'i sa gzhi dang /_phyogs su rdo rje'i ra ba dang /_steng du rdo rje'i gur dang /_nang du mi'i rus pa'i dur khrod bsgom par bya'o/_/de'i dbus su gzhal yas khang khyams gcig pa rin po che
[\[270b\]]
[\[270b.1\]]thams cad kyi bdag nyid can blta'o/_/gru bzhi pa la sgo bzhi pa/_/rta babs bzhi yis brgyan pa'o/_/dra ba la sogs lha mo bzhis/_/stegs bu bzhir ni brgyan pa'o/_/de'i dbus su pad+ma dmar po 'dab ma brgyad pa bsams te/_de'i lte bar thog ma dang tha ma
[\[270b.2\]]med pa'i ye shes kyi bdud rtsi'i thig le mu tig 'bras bu ltar gsal bar bsam par bya'o/_/de ltar na 'di ni sbyor ba dang po'i ting nge 'dzin no/_/dbus kyi thig le de nyid las phyogs rnams su thig le rnams spros pas/_sa bon gyi rnam pa yongs su gyur bar blta ba ni
[\[270b.3\]]go rims bzhin du hUM dang swA dang a dang /_hA zhes bya'o/_/de dag las go rims bzhin du rdo rje dang nor bu dang /_pad+ma dang /_las kyi rigs can dang /_/de'i rigs rnams yang dag par spro ba dang /_yang de nyid la bsdus nas/_de yongs su gyur pa las
[\[270b.4\]]rnal 'byor ma bzhi blta ste/_shar gyi 'dab ma la rdo rje mkha' 'gro ma sku mdog sngon mo zhal sngo ba dang ser ba dang /_dkar po dang ljang gu/_rdo rje dang /_thod pa dang dril bu dang dbyug to 'dzin ma'o/_/lho'i 'dab ma la rin chen mkha' 'gro ma sku mdog ser mo/_zhal ser
[\[270b.5\]]ba dang /_sngo ba dang dkar po dang ljang gu/_rin chen sna tshogs dang rtse gsum dang mgrin pa bsdams pa'i ce sbyang dang ba dan 'dzin ma'o/_/nub kyi 'dab ma la pad+ma mkha' mgro ma sku mdog dkar mo/_zhal dkar ba dang /_ser ba dang sngo ba dang ljang gu_/sna tshogs pad+ma dang /_
[\[270b.6\]]mda' dang thod pa dang gzhu 'dzin ma'o/_/byang gi 'dab ma la sna tshogs mkha' 'gro ma sku mdog ljang gu_/zhal ljang gu ser ba dang /_dkar ba dang sngo ba'o/_/ral gri dang cang te'u dang /_zhags pa dang thod pa 'dzin ma'o/_/thams cad zla ba'i gdan dang 'od/_/lhag ma
[\[270b.7\]]'di yi gtso bo bzhin/_/rdo rje yi ni glu 'di yis/_/de rnams mgon po bzhengs byed yin/_/ha le sa hi b+ha i i a ka ma lu ba b+ho hi u badz+dze/_a la la la la ho ma hA su he Na/_A rA hi u Ned+he/_ra bi ki ra NaM Na bi phu l+li u ka ma lum hA su he Na/_a la la la la ho/_/ma hA su he Na
[\[271a\]]
[\[271a.1\]]A tA hi u Ne t+taM/_de nas glu blangs pa'i nus pas bcom ldan 'das ye shes kyi thig le'i gzugs de bor nas sa bon gnyis kyi rnam par gyur te/_oM dang hUM ngo /_/de nas oM yig las rnam par snang mdzad dang /_de'i rigs spro ba dang bsdu ba'o/_/hUM yig
[\[271a.2\]]las rgyal ba lnga dang /_de'i rigs rnams kyang ngo /_/de nas oM yig las byung ba'i sangs rgyas mkha' 'gro ma dang lhan cig pa bcom ldan 'das he ru ka hUM yig las bskyed par bya'o/_/thal bas byugs shing sku mdog gnag_/nyi ma'i gdan dang 'od kyis mdzes/_/dbu skra kham pa
[\[271a.3\]]gyen du brdzes/_/thod pa'i dbu rgyan gyis brgyan pa/_/sngo dang ser dang dkar ba che/_/ljang gu'i zhal dang bzhi ba'o/_/thod pa mda' dang khaT+rAM ga dang gzhu 'dzin pa ste bzhi'o/_/sangs rgyas lnga yis rnam par brgyad/_/'khor lo rna cha mgul rgyan can/_/lag gdub dang ni
[\[271a.4\]]ske rags so/_/mi yi pags pa'i na bza' 'dzin/_/bcu gnyis spyan te dmar ba'o/_/'bar ba'i phreng bas dkrigs pas khro/_/mchog tu dga' bas mdzes ba yin/_/skyil krung phyed pa'i gar gyis bzhugs/_/gar dgu yi ni nyams dang ldan/_/'od zer mtha' yas las
[\[271a.5\]]byung ba'i/_/rgyal ba'i tshogs kyis 'gro don byas/_/bdag po dang mtshungs mtshon cha dmar/_/dpal ldan sangs rgyas mkha' 'gro dmar/_/ser dang dkar dang ljang gu'i zhal/_/sangs rgyas dbang bskur ri khrod ma/_/ji ltar dgyes pa'i rdo rjer gsungs/_/de bzhin sangs
[\[271a.6\]]rgyas mkha' 'gro ma/_/he ru ka dang yang dag ldan/_/'di dmar sangs rgyas sems can rnams/_/sangs rgyas sku yis mchod pa'i phyir/_/chos dag pa yi rang bzhin gyis/_/gsung gi bdag po dkar po nyid/_/'dir lta thams cad kyang ro'i snying ga mnan pa'o/_/de'i rjes
[\[271a.7\]]la bcom ldan 'das kyi mig gi dbang po la oM yig dmar po/_/rna ba'i dbang po la hUM yig sngon po/_sna'i dbang po la tsi yig ser po/_lce'i dbang bo la a yig dkar bo/_gtsug tor gyi gnas su re pha ljang gu/_yid la khe yig dkar po bsam par bya'o zhes bya ste/_
[\[271b\]]
[\[271b.1\]]dbang po drug tu yi ge drug bkod pa ni go cha'o/_/oM AHhUM zhes bya ba ni/_sku gzugs thugs byin gyis brlabs pa ste/_go rims bzhin du mgo bo dang mgrin pa dang snying gar ro/_/nu ma'i bar du nyi ma la gnas pa'i rang gi lha'i sa bon ye shes kyi rang bzhin blta ste/_de'i 'od zer gyi
[\[271b.2\]]lcags kyus ye shes kyi dkyil 'khor spyan drangs la hUM yig gis bgegs bskrad cing yon chab dbul lo/_/dzaHhA+o+uMbaM hoHzhes pas dgug pa dang gzhug pa dang bcing ba dang dbang du bya ba'o/_/de dang lhan cig tu 'dres par gyur pa'i dam tshig gi dkyil 'khor blta'o/_/de nas
[\[271b.3\]]ye shes kyi sa bon gyis 'od zer rnams bskul bas/_de bzhin gshegs pa rnams kyis btang ba'i rnal 'byor ma lnga 'ong te/_ye shes lnga'i chu yis bkang ba'i rin po che'i bum pas bcom ldan 'das dang rnal 'byor ma rnams dbang bskur bar bya'o/_/dbang bskur bas spyi bor
[\[271b.4\]]rang gi rigs kyi bdag po bskyed par bya ste/_bcom ldan 'das la mi bskyod pa'o/_/sangs rgyas mkha' 'gro ma la sogs pa'i go rims bzhin du rtag pa dang mi bskyod pa dang rin chen bdag po dang gsung gi bdag po dang don yod grub pa'o/_/de nas ye shes kyi sa bon gyi 'od zer gyi sgo nas
[\[271b.5\]]yo byad lnga dang 'dod pa'i yon tan lnga'i mchod pa rnams kyis bcom ldan 'das dang bcom ldan 'das ma mchod par bya'o/_/de nas bcom ldan 'das la lha mo'i zhal nas bstod pa/_mche ba gtsigs shing 'jigs chen po/_/rgyu ma'i phreng bas brgyan pa ste/_/sha chen po ni gsol bar
[\[271b.6\]]mdzad/_/he ru ka dpal bdag phyag 'tshal/_/de nas phyogs kyi lha mo rnams spros pa'i sbyor bas sangs rgyas mkha' 'gro mar nub par 'gyur ro/_/de nas 'di'i mgo bo dang /_snying ga dang /_lte ba dang /_gsang ba dang /_brla dag tu go rims bzhin du/_oM hUM swA AH
[\[271b.7\]]hA zhes pa de rnams rnam par bsgom mo/_/de rnams gcig la gcig spros pas/_'di'i lus mngon par khyab par byas pa des/_hrIHyig las pad+ma dmar bo/_/AHyig las skyes pa mu tig lta bu'i ze 'bru dang /_de bzhin du hUM yig las skyes pa'i nor bud/_a nu rA ga
[\[272a\]]
[\[272a.1\]]ya mi zhes bya ba'i sngags 'dis dga' ba rab tu bsam mo/_/de nas nor bu gnyis kyis 'od zer bskul bas/_de bzhin gshegs pa rnams byon nas khar rab tu zhugs te/_zhu zhing pad+ma'i nang du lhung ba de ni ye shes lnga'i bdud rtsi ste/_lce rtser zil
[\[272a.2\]]pas len par byed par bsam zhes bya'o/_/dkyil 'khor rgyal mchog ces bya ba ting nge 'dzin gnyis pa'o/_/de nas bcom ldan 'das kyis bskul ba'i sangs rgyas mkha' 'gro ma la sogs pa lnga dang /_bcom ldan 'das bdag nyid kyi sku las sprin spros pa rnams kyis
[\[272a.3\]]sems can rnams kyi don byed pa ni go rims bzhin du me long lta bu'i ye shes dang /_shin tu rnam par dag pas chos kyi dbyings kyi ye shes dang /_mnyam pa nyid kyi ye shes dang /_so sor rtog pa'i ye shes dang /_bya ba grub pa'i ye shes dang /_rdo rje 'dzin pa chen pa'i
[\[272a.4\]]go 'phang thob par bskyed cing /_rang gi sku'i sprin rnams rtsa ba'i sku ru bsdus pa zhes bya ba ni ting nge 'dzin gsum pa'o/_/gang gi tshe yang rnal 'byor pa/_sems brtan par byed par 'dod pas/_ting nge 'dzin thams cad myur du rdzogs par byed pa de'i tshe/_mdor bsdus
[\[272a.5\]]nas ting nge 'dzin gsum po bsgom par bya'o/_/lte ba'i pad+ma'i ze'u 'bru la zla ba dang nyi ma'i kha sbyor mtha' skor mtshams med par bsams te/_de'i dbus su yungs kar phra mo tsam la dkar zhing gsal ba ye shes kyi thig le'i gzugs bde ba chen po'i bdag nyid dpa'
[\[272a.6\]]bo chen po bsam par bya'o/_/de'i 'od zer gyi ri mo pad+ma'i skud pa lta bu zla ba'i dbus nas byung bas kha sbyor gyi ngos gnyis lan gsum dkris shing bcings te gnas par blta'o/_/zla ba'i steng du gnas pa dkris pa gsum gyi phyed la so sor yi ge bcu drug gis brgyus
[\[272a.7\]]par blta'o/_/dpal sdom pa bla ma las gsungs pa/_ka ye la sogs nga yi mthar/_/nga nya spangs te dgod par bya/_/d+ha yig la sogs k+Sha yi mthar/_/phreng ba gnyis po mnyam par bri/_/dbus su a yi phreng ba ste/_/dgod bya rna ba'i dkyil 'khor la/_/zhes bya'o/_/
[\[272b\]]
[\[272b.1\]]'dir yang gsungs pa/_bzang po yi ge'i phreng ba yis/_/zhes bya'o/_/de ltar lte ba'i pad+ma ze'u 'bru la/_/nyi ma dang zla ba kha sbyar gyi nang du dpa' bo bsgom par bya'o/_/bsgoms pa yongs su smin par mos par bya ba de'i phyir/_gnyis pa nyid de 'od zer phra mo'i ri mo 'bar zhing
[\[272b.2\]]gcig gyed du 'bar ba'i gnas skabs blta'o/_/de'i 'od kyis 'dzag pa'i bdud rtsis gang ba thob pa'i dpa' bo dang 'od zer de yang 'dra ba'o/_/de nas dpa' bo nges par byas pas ji srid sems brtan pa thob ba'i mtshan ma nye bar mtshan pa de srid du blta'o/_/
[\[272b.3\]]nye bar mtshon pa brtan pa bde ba'i tshe/_'od zer gyi ri mo gsal bar snang bas sna tshogs pa snang bar bsams te/_thams cad lag mthil gyi skyu ru ra bzhin du blta'o/_/ting nge 'dzin thams cad myur du rdzogs par byed pa zhes bya ste/_thig le'i rnal 'byor ro/_/rig pa
[\[272b.4\]]bzlas pa'i dngos grub ces bas bzlas pa brjod par bya ste/_de bzhin du lha drug gi 'khor lo dang ldan pa'i rnal 'byor bas/_lte bar pad+ma'i ze'u 'bru la gnas pa nyi ma dang zla ba kha sbyar gyi nang du dpa' bo bsam par bya'o/_/de nyid kyi 'od zer gyi ri mo la yi ge'i phreng ba
[\[272b.5\]]gsum gyis brgyan pa de la ka sbyor dkris shing bcing bar sngags kyi bzlas pa bya'o/_/rgyud 'dir sngags kyi yi ge gsum ste/_de la bcom ldan 'das kyi sngags ni oM hUM hUM ngo /_/sangs rgyas mkha' 'gro ma la sogs pa'i go rims bzhin du oM oM hUM ngo /_/oM hUM hUM ngo /_/
[\[272b.6\]]oM swA hUM ngo /_/oM AHhUM ngo /_oM hA hUM ngo /_/ji ltar bzlas pa bya zhe na/_kha sbyar gyi nang du bzlas bar bya ste/_sa bon gyi yi ge bkod la/_de'i mgo bor dpa' bo blang bar bya'o/_/oM yig yi ge brjod pa na/_dpa' bo las 'od zer gyi ri mo dbugs dbyung ba'i rlung dang lhan cig
[\[272b.7\]]steng du song ba des snang bar byas nas/_'gro ba rnams sangs rgyas kyi bdag nyid du bya'o/_/sa bon gyi yi ge hUM brjod pa na/_sangs rgyas de thams cad rang gi lha'i rang bzhin du mos par bya'o/_/tha ma'i hUM yig brjod pa na/_dbugs rngub pa'i rlung dang lhan cig 'gugs pas
[\[273a\]]
[\[273a.1\]]sangs rgyas kyi bdag nyid 'gro ba de rnams dpa' bo la bsdu bar bya'o/_/de ltar ji srid mi skyo ba'i bar du yang dang yang du bya'o/_/skyo na ngal bso ste/_dge ba 'di dag thams cad bla na med pa yang dag par rdzogs pa'i byang chub dang mngon par 'dod pa'i dngos grub kyi ched
[\[273a.2\]]du yongs su bsngo'o/_/snga ma bzhin du mchod pa bya ste/_rang gi snying ga'i yi ge la dkyil 'khor nub par bya'o/_/de nas langs nas/_rang gi lha'i ngo bor bdag nyid mos par bya zhing byed pa thams cad dang bza' ba thams cad sa bon lnga ye shes lnga'i bdag nyid du bya ste/_/rang gi snying
[\[273a.3\]]gar lha'i 'khor lo mos par bsam par bya'o/_/lce'i hom gzar las 'dzag pa'i bdud rtsi bsreg par bya'o/_/khrus byed pa na lha'i dbang bskur ba'i cho gar mos par bya'o/_/nyi ma phyed dang dgongs ka'i dus su dkyil 'khor gyi khang par bzhugs shing /_rang gi snying ga'i 'od zer
[\[273a.4\]]gyis rten gyi dkyil 'khor sprul par bya'o/_/de nas sa bon de nyid las rnal 'byor ma bzhi po rim gyis spros te/_gnas ji lta ba bzhin du dgod par bya'o/_/snga ma bzhin du dbang la sogs pa cho ga thams cad rjes su bsgrub pa dang dkyil 'khor nub par bya'o/_/de nas langs pa na snga ma
[\[273a.5\]]bzhin du mnyam par gzhag pa'i rnal 'byor bya'o/_/nam phyed kyi dus su khyad par 'di yin te/_yang dag par mchod pa dang yon chab phul te/_oM badzra muHzhes bya bas ye shes kyi dkyil 'khor gshegs su gsol ba dang /_rang gi ye shes kyi sa bon la dam tshig gi dkyil 'khor
[\[273a.6\]]nub pa dang /_snang ba med pa'i byang chub kyi sems su mos par byas pas nyal lo/_/de ltar nyi ma gzhan la yang lha mo'i glus bskul nas ldang ba dang thams cad sngam bzhin bya'o/_/de ltar nyin re bzhin du ji srid dngos grub kyi mtshan ma rnyed pa de srid du'o/_/de la dkyil 'khor
[\[273a.7\]]gyi bdag po'i sngags 'bum bzlas bas 'grub po/_/lhag ma ni khri bzlas pas 'grub po/_/phreng ba'i sngags ni rgyud gzhan las blang bar bya'o/_/de thams cad rang gi snying gar nyi ma'am zla ba la ci rigs par zlum bor byas la/_mar me'i phreng ba bzhin 'bar ba sems
[\[273b\]]
[\[273b.1\]]kyis mngon par byis shing /_yid kyis brjod pa bzhin bzlas pa bya'o/_/sgyu 'phrul chen mo'i sgrub pa'i thabs/_/bdag gis smras las gang skyes pa'i/_/dge ba de yis bdag sangs rgyas/_/sna tshogs don grub dbang ldan shog_/slob dpon mkhas pa chen po dpal
[\[273b.2\]]rin chen 'byung gnas zhi ba'i zhal snga nas mdzad pa rdzogs so//_//paN+Di ta chen po zhi ba bzang po dang /_bod kyi lo tsA ba 'gos lhas btsas kyis bsgyur cing zhus te gtan la phab pa'o//_//oM AHhrIHhUM phaT/_bzlas pa'i sngags so/_/shrI he ru ka ma hA badzra
[\[273b.3\]]A gats+tsha ya/_pra be sha ya pra be sha ya/_ban+d+ha ya ban+d+ha ya/_to Sha ya to Sha ya/_sarba DA ki nI naM/_hr-i da ya hUM phaT/_oM bud+d+ha DA ki nI pratI ts+tsha maM ba liM hUM oM/_oM badzra DA ki nI pra tIts+tsha maM ba liM hUM hUM/_oM ra t+na DA ki nI pra tI ts+tsha maM ba liM hUM swA/_oM pad+ma DA ki nI pra tIts+tsha maM ba liM hUM AH/_oM
[\[273b.4\]]bi shwa DA ki nI pra tIts+tsha maM ba liM hUM hAHoM sarba DA ki nI yo gi ni pra tIts+tsha maM ba liM hUM ha ha ha ha hrIH/_/de ltar na gtor ma'i cho ga'o//[ {D1644}]@##/_/rgya gar skad du/_ma hA mA yA sA d+ha naM maN+Dal bi d+hiH/_bod skad du/_sgyu 'phrul chen mo'i sgrub thabs kyi dkyil 'khor gyi cho ga_/dpal
[\[273b.5\]]rdo rje mkha' 'gro la phyag 'tshal lo/_/'phags pa spyan ras gzigs dbang phyug la phyag 'tshal lo/_/'jig dus chu yi mdog can brgyad phyed zhal/_/phyag bzhi zhabs gnyis bdud kyi snying gar mnan/_/rang rig 'od kyis 'khril zhing bde gang yin/_/bde gshegs kun
[\[273b.6\]]'bod rdo rje 'dzin la bdud/_/skye bo rtog pa'i dba' rlabs g.yengs pa yis/_/so so'i gzhung mangs blta bar mi nus phyir/_/lung dang man ngag rigs pas gzhung bkod de/_/mdor bsdus dran pa tsam gyis bri bar bya/_/de ltar re zhig dang por slob ma dbang bskur ba'i snod
[\[273b.7\]]dang skal bar ldan pa ni/_de yang /_'jam zhing snyan smra snying rjer ldan/_/dge ba'i las la mngon par brtson/_/theg pa che la lhag par dang /_/rgyun du bla ma la gus shing /_/sbyin dang gtong la mngon dga' ba/_/slob ma de ni yongs su gzung /_/de bas na mtshan nyid de lta bu dang ldan
[\[274a\]]
[\[274a.1\]]pa'i slob mas dbang nod pa'i 'os su gyur pa'i bla ma la gsol ba gdab par bya ste/_de yang /_brtan zhing dul la blo gros ldan/_/bzod ldan drang zhing g.yo sgyu med/_/gsang sngags rgyud kyi sbyor la mkhas/_/des ni dkyil 'khor bri bar bya/_/de bas na de
[\[274a.2\]]lta bu dang ldan pa'i slob dpon la lan gnyis nas gsum gyi bar du gsol ba gdab par bya'o/_/de nas slob dpon gyis gal te khyod kyis dkyil 'khor gyi rdzas dang /_yo byad 'di dang 'di la sogs pa 'byor ram mi 'byor zhes dri bar bya'o/_/de nas de dag 'byor
[\[274a.3\]]bar khas len na/_de'i tshe gnang ba byin la slob ma sbyong zhing bsrung ba bya ste/_slob ma'i rkang mthil du yaM las rlung gi dkyil 'khor/_gsang bar raM las me'i dkyil 'khor/_snying gar las dang nyon mongs pa'i sdig pa'i ngo bo paM mam/_kaM nag po cig bsams
[\[274a.4\]]la/_de nas rlung gis me sbar bas snying ga'i kaM bsregs te/_las dang nyon mongs pa'i sdig pa mi dge ba thams cad sbyang bar bsams la/_slob ma'i gnas gsum du 'bru gsum bkod la/_'khor lo can gyi sngags nyi shu rtsa gcig la sogs pa bzlas te bsrung ba
[\[274a.5\]]bya'o/_/de nas slob dpon gyis bsnyen pa la 'jug ste/_maN+Dal dang mchod pa dang gtor ma la sogs pa bshams/_ye shes kyi dkyil 'khor nam mkha' la bltas la/_mchod pa la sogs pa bya/_de nas lha'i ting nge 'dzin dang ldan pas bzlas pa bya ste/_'khor lo
[\[274a.6\]]can gyi 'bum phrag gcig tu bzlas la/_lha mo rnams kyi khri phrag re re bzlas so/_/de nas yang sa mchod la sogs byas la/_grogs bzang po dag dang bcas pas sa brtag cing spyad bar bya ste/_de yang /_gtsug lag khang dang tshong dus dang /_/ldum ra
[\[274a.7\]]grong ngam grong khyer gyi/_/shar dang byang gi sa yi char/_/mnyam par gzhag cing gzung bar bya/_/de bas na de dag tu brtags pa'am/_yang na dur khrod dang nags tshal la sogs pa gang dang gang yid du 'ong ba'i gnas der sa sbyang bar bya ste/_de la 'ang
[\[274b\]]
[\[274b.1\]]gnyis te/_phyi sbyang ba dang /_nang gi sbyang ba'o/_/phyi la yang gnyis te/_las kyis sbyang ba ni zhi ba'i thab khung du mi rus kyi phye ma la sogs pas sbyin sreg byas la/_nye bar zhi bar byas la bya bas sbyang ba ni/_de yang /_pus nub tsam du brkos nas ni/_sa de nyid kyis dgang
[\[274b.2\]]bar bya/_/gal te lhag par gyur na ni/_/dngos grub yod par 'dod pa yin/_/de bas na pus nub tsam du brkos la sa'i skyon rnams bsal nas/_de nyid kyis legs par bkang ste/_gzhung dang mthun par byas la/_de nas chu'i ltas bstan par bya ste/_de yang /_mtho gang zlum por
[\[274b.3\]]brkos nas ni/_/ba yis byugs la chu yis dgang /_/ma yengs sems kyis shar phyin la/_/slar log ltas ni brtag par bya/_/de bas na chu'i ltas rab 'bring gsum brtags la de nas dri zhim po dang bcas pa'i sas khung bu legs par bkang nas/_rin po che lnga dang 'bru
[\[274b.4\]]lngas sa'i dbus su bcug la legs par bcags te/_ba'i rdzas lngas byug cing nye 'khor du me tog sil ma bkram pa dang /_phyogs mtshams su ba dan dang /_gdugs dang /_rgyal mtshan la sogs pa btsugs la las thams cad pa'i sngags bzlas pa'i chus gtor ba
[\[274b.5\]]ni bya bas sbyang ba'o/_/nang gi sbyang ba ni nang la gzhol ba'i sems kyis chos nyid kyi sngags bzlas te stong pa nyid du bsgoms la/_de'i ngang las yi ge hUM las rdo rje'i sa gzhir bsgom oM me di nI badzrI b+ha wa ban+d+ha hUM zhes pas byin gyis brlab pa'o/_/de nas sa bslang ste/_mchod
[\[274b.6\]]pa bshams la sa'i dbus su lha'i ting nge 'dzin la gnas pas snying rje chen po dmigs te/_lag pa g.yas pa sa la brdabs pas sa gas pa'i ser gnas/_sa'i lha mo sku mdog ser mo/_zhi ba'i bzhin can phyag gnyis kyis bum pa 'dzin pa cig byung bar bsams
[\[274b.7\]]la/_mchod pa dang gtor ma phul te/_dpal he ru ka mchod cing /_ma ma sna tshogs rin chen 'dzin/_/lha mo khyod ni dpang du gyur/_/sa 'dir dkyil 'khor bri bar bya/_/zhes sa bslangs la/_de nas gsol ba gdab ste/_skyob pa sangs rgyas thams cad kyi/_/spyod
[\[275a\]]
[\[275a.1\]]pa'i tshul dang khyad par gyi/_/sa dang pha rol phyin pa la/_/lha mo khyod ni dbang du gyur/_/shAkya seng ge skyob pa yis/_/ji ltar bdud kyi stobs bcom pa/_/de bzhin bdag gis bdud las ni/_/rgyal bar byas te dkyil 'khor bri/_/zhes brjod la de nyid du thim par bsam mo/_/
[\[275a.2\]]sa bzung ba ni slob dpon sa'i dbus su 'dug ste/_me tog gi phreng ba dang /_cod pan la sogs pas brgyan te/_rdo rje dril bu gzung ste dpal he ru ka'i ting nge 'dzin la gnas pa la slob ma bzhis rgyan cha dang rdo rje dril bu 'dzin pas rdo rje mkha' 'gro la sogs pa'i lha mo bzhir bsgoms
[\[275a.3\]]la/_phyogs bzhi nas gsol ba gdab ste/_de bzhin gshegs pa kun zhi ba/_/de bzhin gshegs pa kun gyi gnas/_/rdo rje 'dzin pa las byung ba'i/_/dkyil 'khor gtso bo bshad du gsol/_/mtshan nyid thams cad yang dag rdzogs/_/mtshan ma thams cad yang dag
[\[275a.4\]]spangs/_/kun du bzang po sku yi mchog_/dkyil 'khor dam pa bshad du gsol/_/zhi ba'i chos ni mchog las byung /_/ye shes spyod pa rnam sbyang ba/_/kun du bzang po gsung gi mchog_/dkyil 'khor snying po bshad du gsol/_/sems can kun gyi sems chen po/_/rang
[\[275a.5\]]bzhin dag pa dri ma med/_/kun du bzang po thugs kyi mchog_/dkyil 'khor snying po bshad du gsol/_/de nas bdag lha'i nga rgyal gyis bsgyings pa dang bcas pas mig g.yas par a las zla ba g.yon par Ta las nyi ma bsams te/_rkang pa'i mthil du hUM las sna tshogs rdo rje
[\[275a.6\]]gdengs pa bsgoms la/_dbang ldan du song la rdo rje gsor te/_hUM ring po brjod la/_deng slob dpon sa phyogs 'dir slob ma'i don du las 'di brtsams kyis/_'di na gnas pa'i lha dang klu dang /_gnod sbyin dang /_dri za dang /_'byung po dang /_sha za dang srin po la sogs pa
[\[275a.7\]]gang dag gnas pa'i sa'i bdag po rnams myur du deng shig_/'di ltar dpal he ru ka'i bka' thos nas myur ba nyid du song shig gang dag mi 'gro ba de dag la nga'i rdo rje dang bcas pa'i kha T+wAM ga 'dis mgo tshal pa brgyar bkas par bya'o zhes bya ba lan gsum du brjod nas de nas yang rdo rje
[\[275b\]]
[\[275b.1\]]gsor nas/_hUM lus ngag sems dang ldan pa yi/_/bgegs kyi tshogs kun nga la nyon/_/nga ni dpal ldan snying rje'i stobs/_/srung ba'i 'khor lo rab sbyor bas/_/rdo rje 'bar ba'i kha T+wAM gas/_/sku gsum las byung dgas par bya/_/gal te bdag tshig las 'das na/_/zhig 'gyur
[\[275b.2\]]'dir ni the tshom med/_/g.yas brkyang dang g.yon bskum la sogs pa'i rdo rje'i 'gros kyis kun du bskor zhing bcags la/_seng ldeng gi phur pa sor brgyad pa la tsan+dan dmar po bskus te/_me tog dmar po btags pa dgu dbus dang phyogs mtshams su dgu btab la lha la phyag phya'o/_/sa bsrung ba ni dkyil 'khor gyi
[\[275b.3\]]sa'i dbus gnas la bgegs nye bar zhi bar bya ba'i phyir/_rab dang dra ba dang sa gzhi la sogs pa'i srung ba'i 'khor lo bsgoms la/_snying gnas bgegs mthar byed/_stod khro bo smad phur bu'i dbyibs can du byung ste/_oM g+ta g+ha/_g+hA ta ya g+hA ta ya/_sarba du Sh+TAM phaT/_kI la ya kI la ya/_
[\[275b.4\]]sarba pA paM phaT/_hUM hUM badzra kI la ya/_badzra d+ha rod Adz+nyA pa yA ti/_kA ya bAka tsit+ta badzra kI la ya hUM hUM phaT/_ces pas bgegs rnams phur bus btab ste/_oM rak+Sha rak+Sha zhes pa dang 'bru gsum bzlas par bya'o/_/de nas lha sta gon la gnas pa'i bdud rtsi lnga dang bcas pa'i dri zhim po'i chus
[\[275b.5\]]dbus su sor bcu pa gru bzhir byugs la/_phyogs bzhir lha mo rnams kyi gnas su ni sor drug pa'i zlum por byas la/_so sor me tog re re gzhag ste/_snying ga'i sa bon gyis ye shes kyi 'khor lo nam mkha' la bkug la mchod pa'i khyad par gyis mchod de/_de'i rjes la bstod
[\[275b.6\]]pa bya ste/_mche ba gtsigs shing 'jigs pa che/_/sngags kyi me tog phreng bas brgyan/_/sha chen rtag tu gsol mdzad pa'i/_/he ru ka la bdag phyag 'tshal/_/rnam par snang mdzad ra btu dag_/rdo rje zhi ba dga' ba che/_/rang bzhin gyis ni 'od gsal mchog_/sangs rgyas
[\[275b.7\]]mkha' 'gro phyag 'tshal bstod/_/mi bskyod pa yi ye shes che/_/rdo rje dbyings ni mkhas chen po/_/rdo rje gsum mchog dkyil 'khor gsum/_/rdo rje mkha' 'gro bstod phyag 'tshal/_/rin chen rgyal po rab tu zab/_/rdo rje nam mkha' dri ma med/_/dngos nyid dag pas
[\[276a\]]
[\[276a.1\]]gos med pa'i/_/rin chen mkha' 'gro phyag 'tshal bstod/_/rdo rje dpag med rgyal po che/_/mi rtog nam mkha' rdo rje 'dzin/_/'dod chags pha rol phyin pa brnyes/_/pad+ma'i mkha' 'gro phyag 'tshal bstod/_/rdo rje dag pa gdon mi za/_/bsam pa thams cad
[\[276a.2\]]rab rdzogs byed/_/sangs rgyas ngo bo nyid las byung /_/sna tshogs mkha' 'gro phyag 'tshal bstod/_/ces pas bstod la/_de nas bskor ba byas la bdud rtsi lnga dang ldan pa'i bdug spos lag tu thogs te/_bus mo g.yas pa'i lha nga sa la btsugs la 'di skad ces gsol ba
[\[276a.3\]]gdab ste/_he ru ka dpal dpa' bo'i mchog_/rig pa'i rgyal la phyag 'tshal 'dud/_/khyed rnams la ni mchod pa dang /_/slob ma rnams la brtse bya'i phyir/_/mgon po thugs rje'i bdag nyid kyis/_/dkyil 'khor sa ni bsgrub par 'tshal/_/bcom ldan
[\[276a.4\]]bdag ni gus pa la/_/de bas gnang bar mdzad par 'os/_/'gro ba'i 'khor lo'i don mdzad pa'i/_/sangs rgyas mgon po brtser ldan dang /_/byang chub sems dpa'i dgra bcom dang /_/sngags kyi lha gzhan gang lags dang /_/'jig rten skyong ba'i lha rnams dang /_/
[\[276a.5\]]gang yang 'byung po mthu chen dang /_/gang yang rdo rje'i spyan mnga' ba'i/_/sems can bstan la dga' ba rnams/_/bdag la dgongs par mdzad du gsol/_/rdo rje che ge mo bdag gis/_/he ru ka 'byung dkyil 'khor mchog_/yo byad ci 'byor bdag gis/_/
[\[276a.6\]]'gro ba dag phyir bdag sgrub na/_/bdag dang slob mar bcas pa la/_thugs rjes thugs dpag mdzad nas kyang /_/dkyil 'khor par bcas thams cad kyis/_/byin gyis brlab par mdzad du gsol/_/zhes lan gsum gyis gsol ba gdab pa ni lha sta gon la gnas pa'o/_/
[\[276a.7\]]de nas las kyi bum pa sta gon la gnas pa'i bum pa mtshan nyid dang ldan pa gcig dri zhim pos byugs te/_las thams cad pa'i mtshan ma bris la/_de nyid kyi sngags kyis yungs kar gyis brdeg go/_/gu gul gyis bdug la der chu dang 'bru dang sman dang rin po che rnams stsal te/_/
[\[276b\]]
[\[276b.1\]]kha rgyan dang mgul chings dang phreng ba la sogs pas brgyan la/_de nas stong pa nyid du bsgom/_/de'i ngang las paM las pad+ma/_baM las bum pa/_de'i nang du pad+ma la gnas pa'i khro bo bskyed la snying ga'i sa bon gyis ye shes kyi khro bo bkug ste bcug nas mchod pa dang gtor ma
[\[276b.2\]]gtang ba dang /_kha rgyan gyi steng du rdo rje bzhag ste/_las thams cad pa'i sngags 'bru gsum dang spel ba bzlas la/_bcom ldan 'das rig pa'i rgyal pos/_/bdag cag gis las 'di ma grub kyi bar du bgegs thams cad bzlog cig ces brjod la sgo phyogs su bzhag
[\[276b.3\]]go/_/slob ma sta gon la gnas pa ni sngar bstan pa ltar shin tu brtags pa'i slob ma khrus byas la gos gsar pa bgos nas maN+Dal byas te/_lag na me tog dang bcas pa dkyil 'khor gyi drung du bzhag ste/_pus mo btsugs te thal mo sbyar nas gnas pa la/_slob dpon gyis
[\[276b.4\]]'di skad brjod de/_sngags kyi dngos grub don de gang /_/dkyil 'khor 'dir ni gzhug par bya/_/bsod nams 'dod pa de las gzhan/_/gang dag 'jig rten pha rol gnyer/_/dag pa chen por ldan pa dag_/'jig rten pha rol la dmigs la/_/blo ldan dkyil 'khor
[\[276b.5\]]gzhug bya ste/_'di yi 'bras bu gnyer mi bya/_/gal te 'di 'bras don gnyer na/_/'jig rten pha rol 'grub mi 'gyur/_/'jig rten pha rol la dmigs na/_/'bad pa med par 'di 'bras 'grub/_/ces bya ba bsgrags la/_de nas slob mas 'di skad gsol ba gdab
[\[276b.6\]]ste/_sangs rgyas mkha' 'gros yongs 'khyud pa'i/_/dpa' chen khyod bdag ston pa ste/_/slob dpon chen po dgongs su gsol/_/byang chub chen po'i tshul bstan pa/_/mgon po chen po bdag 'tshal lo/_/dam tshig de nyid bdag la stsol/_/bdag la byang chub
[\[276b.7\]]sems kyang stsol/_/sangs rgyas chos dang dge 'dun te/_/skyabs gsum dag kyang bdag la stsol/_/thar pa chen po'i grong mchog tu/_/mgon po bdag ni gzhug tu gsol/_/de nas slob dpon gyis slob ma la 'di skad brjod do/_/bu tshur shog cig theg chen gyi/_/
[\[277a\]]
[\[277a.1\]]khyod ni tshul chen snod yin pas/_/sngags spyod tshul gyis cho ga rnams/_/khyod la yang dag bstan par bya/_/sku gsung thugs kyi rdo rje can/_/dus gsum 'byung ba'i sangs rgyas rnams/_/'gro la phan phyir bzhugs pa kun/_/de dag gis ni gsang sngags
[\[277a.2\]]kyi/_/cho ga yis ni 'di bsgoms nas/_/dpa' bo byang chub shing drung du/_/thams cad mkhyen pa mtshan med brnyes/_/shAkya seng ge skyob mchog gis/_/gsang sngags sbyor ba mnyam med pas/_/drag po chen po bdud kyi sde/_/dpung chen dag kyang des bcom nas/_/'jig
[\[277a.3\]]rten mthun par gshegs nas su/_/'khor lo bskor nas mya ngan 'das/_/de bas kun mkhyen thob bya'i phyir/_/bu yis blo gros 'di byos shig_/ces brjod la/_de nas slob mas sems bskyed cing /_/sdom pa bzung ste/_dkon mchog gsum la skyabs su mchi/_/sdig pa
[\[277a.4\]]thams cad so sor bshags/_/'gro ba'i dge la yi rangs te/_sangs rgyas byang chub yid kyis gzung /_/de nas rtsa ba'i sngags kyis bsrungs nas/_spyi bo dang mgrin pa dang snying ga rnams su/_oM AHhUM/_zhes pas byin gyis brlabs la/_de nas khu tshur g.yas pas
[\[277a.5\]]rdo rje bzung ste langs la/_tsan+dan gyi chu dang bcas pas spyi bo la sogs pa'i gnas gsum du yi ge 'bru gsum brjod cing nye reg bya'o/_/de nas sngags dang bcas pas spyi bor me tog_/mdun du spos/_mig sngar mar me byin la/_de nas so shing a shwat+tha la sogs pa las byung ba
[\[277a.6\]]gas chag med cing drang ba sor bcu gnyis pa'i tshad la rtse mo'i phyogs su me tog dang bcas pa la rtsa ba'i sngags mngon par bzlas te byin la rtse mo me tog dang bcas pa 'chos te/_ba lang gi ko ba tsam gyis maN+Dal byugs la/_kha shar du bltas te drang por dor ro/_/rtse mo phyogs
[\[277a.7\]]gang du bltas pa las/_las dang dngos grub kyi ltas brtag par bya'o/_/de nas dri'i chu la oM hrIHbi shud+d+haHsarba d+harmAHsarba pA baM nish+tsa saM sho d+ha ya sarba ba ki wAn a pa na ya hUM zhes pas mngon par bsngags la lan gsum blud do/_/de nas yi ge d+hIHzhes bzlas pa'i ku sha sngas su byin la/_
[\[277b\]]
[\[277b.1\]]ha bzlas pa ni stan du sbyin no/_/de nas AHhUM zhes pa'i skud pas mdud pa gsum dang ldan pa dpung par gdags so/_/de nas spro ba bskyed cing chos bshad do/_/'jig rten du ni kun mkhyen dag_/u du m+bA ra'i me tog bzhin/_/brgya lam na ni res 'ga' zhig_/'byung 'gyur
[\[277b.2\]]yang ni mi 'byung srid/_/gsang sngags spyod pa'i tshul 'byung ba/_/de bas kyang ni dkon pa ste/_/gang gis sems can mnyam med don/_/bla med byed bar nus pa yin/_/bskal bar bye ba du ma ru/_/sngon du sdig pa byas pa gang /_/dkyil 'khor 'di 'dra mthong ma thag_/de dag
[\[277b.3\]]zad par 'gyur yin na/_/grags pa mtha' yas sngags spyod pa'i/_/tshul la gnas na smos ci dgos/_/skyob pa'i gsang sngags bzlas nas ni/_/go 'phang bla na med par 'gyur/_/gang gis spyod pa mchog 'di la/_/blo gros shin tu dri med na/_/sdug bsngal thams
[\[277b.4\]]cad 'byung ba yi/_/ngan 'gro de yis gcod par 'gyur/_/bdag nyid chen po khyed rnams kyis/_/rnyed pa mnyam med de ring rnyed/_/gang phyir rgyal ba sras bcas pa'i/_/bdag nyid chen po thams cad kyis/_/bstan pa 'di la khyed rnams kun/_/yongs su bzung ste skye
[\[277b.5\]]bzhin pas/_/de phyir khyed rnams theg chen du/_/legs pa nyid du 'gro bar 'gyur/_/theg pa chen po cher 'byung ba/_/lam mchog 'di ni dpal dang ldan/_/khyed rnams der ni dong bas na/_/rang byung skal ba chen po pa/_/'jig rten thams cad mkhyen pa yi/_/de bzhin
[\[277b.6\]]gshegs pa nyid du 'gyur/_/zhes brjod la/_de'i rjes la slob ma rtsa ba'i sngags kyis bsrungs la/_thal mo sbyar nas 'di skad ces sdom pa 'dzin du gzhug go/_/mi ldog 'khor lo'i dbang bskur ba/_/mgon pos bdag la stsal nas kyang /_/'khor lo lha yi de
[\[277b.7\]]nyid dang /_/slob dpon yongs su phrin las dang /_/sangs rgyas kun gyi dam tshig dang /_/gsang ba'i sdom pa bla med gsungs/_/zhes so/_/de nas rmi lam ci mthong ba nga la smros shig_/ces bsgo la rang rang gi gnas su btang ste/_lha la lhag par mos
[\[278a\]]
[\[278a.1\]]pas nyal la rmi ltas brtag go/_/de nas slob dpon gyis nang du zhugs te/_slob ma bsrung ba'i phyir/_'khor lo can gyi sngags bzlas nas gtor ma gtang ngo /_/nang par slob ma bos nas rmi ltas dris la/_mi dge ba'i ltas mthong na rtsa
[\[278a.2\]]ba'i sngags bzlas la bsrung ngo /_/slob ma sta gon la gnas pa'o/_/de nas thig bri zhing gdab ste/_de yang /_ras bal la sogs legs bkal ba'i/_/gsar zhing sbom phra 'jur mdud med/_/dkyil 'khor nyis 'gyur tshad kyis ni/_/mkhas pas
[\[278a.3\]]dkyil 'khor thig gdab bya/_/de nas las thams cad pa'i skud pas dkyil 'khor ji lta ba bzhin du thig gdab ste/_de yang /_dang por tshangs thig gnyis btab nas/_/de 'og mtshams kyi thig gnyis bris/_/de nas dkyil 'khor tshad dang ni/_/mthun par gru bzhir gdab par
[\[278a.4\]]bya/_/phyogs dang mtshams dang thig gi bar/_/mnyam bor cha snyoms gdab par bya/_/de nas slob dpon dbus 'dug la/_/dbus su phur pa btab nas ni/_/thig skud nyis ltab phur la gdags/_/de 'og snying po pho brang ni/_/ji tsam rigs par zlum por bskor/_/
[\[278a.5\]]de nas dbang ldan phyogs nas ni/_/slob mas rim pa gnyis bskor nas/_/rdo rje'i ra ba me ri bcas/_/zlum po gnyis su bskor byas pas/_/dbus su sna tshogs pad 'dab brgyad/_/rdo rje phreng ba bcas par 'gyur/_/de nas ye shes lnga'i rang bzhin gyi tshon sna lnga kha
[\[278a.6\]]dog bsgyur ba'i skud pa snod so sor bzhag la bdag nyid dpal he ru ka'i ting nge 'dzin la gnas pa dang /_mig gnyis su Ta dang ma las nyi ma dang zla ba bsams la/_'bar ba'i lta bas de bzhin gshegs pa thams cad nam mkha' la bkug ste/_der dgug pa dang gzhug pa
[\[278a.7\]]dang bcing ba dang dbang du byas nas bdud rtsi lngas gtor ro/_/de yang /_rab phyung myur bar bskul ba'i mig_/mig gi rdzi mas 'gugs byed pa'i/_/'bar ba'i lta ba zhes bya ste/_/'gro ba thams cad 'gugs par byed/_/ces so/_/de nas oM a b+ha ga bAn sha shwa swa
[\[278b\]]
[\[278b.1\]]te su traM pra yats+tsha swa tsa kra sU tra nA ya hUM zhes pas nam mkha' la bzhugs pa'i dkyil 'khor las/_ye shes kyi skud pa blangs te/_de yang /_phan tshun rjes su rtog pa ste/_/chos kun phan tshun rjes su 'gro/_/chos rnams thams cad rjes su yang /_/'gro ba phan tshun rjes su brjod/_/ces brjod
[\[278b.2\]]la/_slob ma rdo rje mkha' 'gro mar bsgoms pa dang gnyis kyis lhan cig tu bsgril te/_oM a n+yo n+ya a nu ga ta sarba d+harmAHsba ra spa ra sarba d+harmAHa nu pra biSh+Tha sarba d+harmA hUM/_zhes brjod cing gcig tu bsgril lo/_/de nas bdag nyid nub phyogs su gnas la/_rdo rje la dkris pa'i
[\[278b.3\]]skud pa khu tshur g.yon pas bzung ste/_shar phyogs na gnas pa'i slob ma la/_dzaHdzaHdzaHzhes gtad la tshangs thig dang po gdab ste/_oM badzra sU tra sa ma ya mA ti kra ma hUM/_sems can don du byed dus su ni/_/nam mkhar bzhugs pa'i de bzhin gshegs/_/de dag 'dir ni
[\[278b.4\]]gshegs bya'i phyir/_/thig skud sgra yis bskul bar bya/_/zhes brjod la gdab bo/_/de ltar nam mkha' la thig thebs pa ni thig skud kyi sgras de bzhin gshegs pa rnams bskul te byon par 'gyur ro/_/de nas bskor ba'i phyogs su song ste/_gshin rje'i phyogs su gnas
[\[278b.5\]]pas byang phyogs na gnas pa'i slob ma dang tshangs thig gnyis pa gdab po/_/de bzhin sa la yang gdab po/_/de nas me mtshams su song ste/_dbang ldan gyi mtshams na gnas pa dang shar phyogs kyi thig gdab po/_/de bzhin du skor phyogs dang sbyar las thig ji ltar gnas pa de
[\[278b.6\]]bzhin du/_nam mkha' dang sa la yang gdab po/_/de nas oM badzra muHzhes pas ye shes kyi skud pa gshegs su gsol lo/_/de nas bri tshon te/_gser la sogs pa'i tshon rtsi lnga'am/_ma 'byor na 'bras phye la sogs pa'i phye ma zhib tu btags te/_dri zhim pos bdugs
[\[278b.7\]]te/_thod pa'i snod du bzhag nas thig gi skabs dang 'dra bar 'bar ba'i lha'i de bzhin gshegs pa thams cad bkug la/_kha dog ji lta ba bzhin du bstim ste/_oM badzra tsi tra sa ma ya hUM zhes brjod cing mngon par bsngags la/_chos dbyings 'di ni rnam par dag_/sems can khams
[\[279a\]]
[\[279a.1\]]rnams sgrol byed pa'i/_/he ru ka dpal rgyal chen gyi/_/dkyil 'khor snying po bri bar bya/_/zhes brjod nas lag pa g.yon pa'i khu tshur gyis tshon rtsi rnams so sor bzung la/_dbang ldan gyi phyogs nas brtsams te ri mo phan tshun ma 'byar ba dang /_ya yo med par
[\[279a.2\]]g.yas skor du bri/_de'i rim pa la ni nang rol nag po'o/_/de'i phyir dkar po'o/_/de'i phyi rol ser po/_de nas dmar po/_tha mar ljang gu'o/_/de ltar ri mo lnga po cung zad cig bris nas/_kham phor la sogs pas bkab la phyi nas mtshan ma brtag go/_/phyi nas slob ma rnams
[\[279a.3\]]kyis ci bder bris te/_rdo rje phreng bas bskor ba'i snying po'i dkyil 'khor ni dkar po'o/_/de'i phyi rol gyi pad+ma 'dab ma brgyad ni dmar po'o/_/rdo rje phreng ba ni nag po'o/_/de'i phyi rol du nag po la dur khrod brgyad do/_/de'i phyi rol du rdo rje ri rab me 'od dang bcas pa'o/_/dbus
[\[279a.4\]]kyi snying po pho brang la/_nyi ma la gnas pa'i thod pa'am/_kha T+wAM ga bri'o/_/shar du nyi ma'i steng du rdo rje'o/_/lhor nyi ma'i steng du rin po che'i lcug ma'o/_/nub tu nyi ma'i steng du pad+ma'o/_/byang du nyi ma'i steng du ral gri'o/_/phyi rol dur khrod brgyad rnams ni shing lo la gnas pa'i phyogs
[\[279a.5\]]skyong gi gdan gyi mgo rdo rje'i phreng ba dang me 'od ci rigs par bri'o/_/de nas bgegs bsal ba ni bdag nyid khro bo las thams cad pa'i skur bsgoms la/_/rdo rje dril bu gsor zhing lan gsum du bskor la/_hUM zhes brjod cing g.yas brkyang la sogs pa las kyi sbyor ba dang /_khro bo'i
[\[279a.6\]]phreng sngags bzlas pa'i ngag gi sbyor ba dang /_stong pa nyid bsgoms pa'i sems kyi sbyor bas bgegs bsal lo/_/de nas bum pa gzhung dang mthun par rtsa ba nag po la sogs pa'i skyon med pa lnga la/_lha so so'i mtshan ma bris nas/_/gong du smos pa'i cho gas byin gyis brlabs
[\[279a.7\]]la/_dbus kyi bum par dpal he ru ka yab yum bskyed nas sa bon gyi 'od kyis ye shes kyi lha bkug nas bstim ste/_me tog la sogs pas mchod nas/_rdo rje kha rgyan gyi steng du bzhag ste/_rtsa ba'i sngags 'bru gsum dang bcas pa brgya rtsa brgyad bzlas nas/_de nas
[\[279b\]]
[\[279b.1\]]yab yub 'od du zhu ste/_ye shes kyi bdud rtsi'i chur gyur par bsam mo/_/de bzhin du bum pa bzhi la yang rdzogs par bya'o/_/gzhan yang yon chab la sogs pa'i mchod pa rnams 'bru gsum gyis byin gyis brlabs la gdan dang gos kyis dag pa la sogs pa bya'o/_/de nas dkyil
[\[279b.2\]]'khor bsgrub pa ni/_dkyil 'khor gyi phyi rol du ba'i lci bas byugs la/_me tog sil ma bkram/_bla bre dang /_rgyal mtshan la sogs pa bre/_bum pa kun nas so sor bzhag ste/_rnam par rgyal ba'i bum pa gzhag pa'am yang na shar phyogs kyi sgo'i nang du gzhag go/_/
[\[279b.3\]]las thams cad pa'i bum pa ni/_bsang gtor bya ba'i phyir sgo'i g.yas phyogs su gzhag go/_/bum pa kun las chu nyung zad bsdus la pad+ma'i snod du blugs te/_rnam par rgyal ba'i bum pa'i steng du gzhag go/_/de nas slob dpon bdag nyid khrus byas te/_rgyan chas ldan par
[\[279b.4\]]byas la nang du zhugs te/_stan bde ba la 'dug nas rim pa 'di gnyis kyis dkyil 'khor sprul par bya ste/_lo bcu gnyis la sogs pa'i mtshan nyid dang ldan pa'i bu mo'am yang na 'od kyi rig ma snying ga nas phyung la/_yab yum gnyis lha'i skur bsgoms nas/_gsang gnas
[\[279b.5\]]gnyis byin gyis brlabs te/_snyoms par zhugs nas bde ba'i sgras/_de bzhin gshegs pa thams cad bkug ste bdag la bcug ste/_bdag la 'khor lo'i tshul du nam mkha'i khams la khyab par spros nas slar bsdus te/_ye shes kyi lha dang 'dres nas so sor zhugs
[\[279b.6\]]pa'am/_yang na stong pa nyid du bsgom pa'i ngang las hUM gi snang ba las ra ba dang dra ba dang sa gzhi bsgoms la/_de'i nang du sna tshogs pad+ma bsams te/_de'i rjes la dbus dang phyogs bzhi char la/_nyi ma la thig le phra mo re re bsgom/_de nas shar phyogs kyi thig le las rdo rje'i
[\[279b.7\]]rigs dpag tu med pa spros te/_ye shes kyi rdo rje'i rigs thams cad bsdus nas/_shar phyogs kyi thig le la thim pas rdo rje mkha' 'gro mar bskyed do/_/de bzhin du mkha' 'gro ma gsum yang bskyed do/_/dbus kyi thig le las rigs lnga char gyi sangs rgyas dang byang chub sems
[\[280a\]]
[\[280a.1\]]dpa' la sogs pa spros te/_slar 'dus te dbus kyi thig le la thim pas sangs rgyas mkha' 'gro ma dang bcas pa'i dpal rdo rje he ru ka bskyed la/_de nas yang yab yum snyoms par zhugs pa'i bde pa'i ngo bo 'od du zhu ste 'od kyi gong bur gnas pa la/_
[\[280a.2\]]phyogs bzhi'i lha mo bzhis glus bskul bas yab yum dus gcig tu skur bzhengs par bsgom mo/_/de ltar ye shes kyi dkyil 'khor dang bcas pa'i lha'i 'khor lo sprul nas/_de nas phyi'i mchod pa yon chab la sogs pa rol mo'i bar gyis mchod pa'o/_/nang gi mchod
[\[280a.3\]]pa ni bdud rtsi myang ba nas nang gi tshogs kyi mchod pa'o/_/gsang ba'i mchod pa ni dbang po gnyis kyi bde ba'o/_/bla na med pa'i mchod pa ni gnyis su med pa'i bsgom pa'o/_/de nas sngar smos pa'i bstod pas bstod nas lha rnams kyi sngags 'bru gsum dang spel ba ci nus
[\[280a.4\]]pas bzlas la yang phyi nang gi mchod pas mchod nas/_de nas gtor ma rgya chen po gtang ngo /_/de nas nang du zhugs te bdag nyid dkyil 'khor du 'jug cing dbang nod pa'i phyir/_byang chub rdo rjes sangs rgyas la/_/mchod chen ji ltar mdzad pa bzhin/_/bdag kyang rab tu
[\[280a.5\]]bsgral slad du/_nam mkha'i rdo rje bdag la stsol/_/zhes lha la gsol ba btab la/_de nas dkyil 'khor gyi bdag pos bdag la gnang ba byin nas dkyil 'khor du zhugs pa nas rjes su gnang ba'i bar du rdzogs par bskur bar bsgom mo/_/de nas dam tshig gi glus
[\[280a.6\]]bstod de/_oM nam mkha' las byung mtshan med phyir/_/thog ma tha ma med pa'i mchog_/sems dpa' rdo rje che rang bzhin/_/rdo rje 'dzin par bdag sgrubs shig_/dngos grub chen po kun gyi mchog_/dbang phyug chen po lhag pa'i lha/_/rdo rje 'dzin pa kun gyi rgyal/_/
[\[280a.7\]]mi 'gyur mchog tu bdag sgrubs shig_/nyes pa med pa rtag pa ste/_'dod chags kun du rjes su chags/_/'dod chags chen po dga' ba che/_/bcom ldan de nyid bdag sgrubs shig_/shin tu dag pa kun gyi mchog_/gdod nas grol ba de bzhin gshegs/_/
[\[280b\]]
[\[280b.1\]]kun du bzang po kun bdag nyid/_/byang chub sems su bdag sgrubs shig_/dngos grub chen po mchog gi mchog_/dbang phyug chen po rgyal bas rgyal/_/grub pa'i rdo rje cher bstod pas/_/rdo rje snyems ma bdag po'i bdag_/sems can kun gyi yid khyab pa/_/
[\[280b.2\]]sems can kun gyi snying la gnas/_/sems can kun gyi yab nyid de/_/'dod chags mnyam pa'i dam tshig mchog_/ces pa'i dam tshig gi glus bstod pa bya'o/_/de nas bden pa'i byin gyi rlabs 'di brjod do/_/shes rab thabs bdag dkyil 'khor gyi/_/
[\[280b.3\]]bden pa'i byin rlabs gang yin pa/_/bden pa de yis mgon khyod kyis/_/bdag gi 'dod pa skong byed shog_/chos rnams gzugs brnyan lta bu ste/_/gsal zhing dag la rnyog pa med/_/gzung du med cing brjod du med/_/rgyu dang las las byung ba dang /_/de
[\[280b.4\]]bzhin kho na nyid las byung /_/bden pa de yis dkyil 'khor ni/_/gzugs brnyan gsal bar sems can rnams/_/dri med thams cad thob par shog_/ces so/_/de nas slob ma gzhug par bya ste/_slob ma khrus byas te gos gsar pa bgos la dar dmar pos gdong
[\[280b.5\]]g.yogs te/_yol ba'i phyi rol du bzhag la las kyi bum pa'i chus gtor te/_me tog bzung ste gnas pa las slob dpon gyis/_'dod pa dga' ba khyod su yin/_/zhes dri'o/_/des kyang /_bdag ni skal bzang bde chen mos/_/zhes smra'o/_/yang slob dpon gyis/_
[\[280b.6\]]thar pa chen po'i grong mchog tu/_/rab tu 'jug par khyod spro'am/_/slob mas/_thar pa chen po'i grong mchog tu/_/bdag ni 'jug par 'tshal lags so/_/zhes lan gdab po/_/de nas oM sarba yog tsit+ta ut+pA da yA mi zhes pas byang chub tu sems bskyed pa/_de nas sdom pa gzung
[\[280b.7\]]ste/_thog med dus nas 'khor ba nas/_/bdag gis sdig pa ci bgyis dang /_/bgyid stsal gang lags di ring bshags/_/gtso la slar yang sdom par 'tshal/_/rgyal ba sras bcas rnams dang ni/_/'gro gzhan dge ba gang bgyid pa/_/de dag kun la yi rang ste/_/byang
[\[281a\]]
[\[281a.1\]]chub tu ni bdag gis bsngo/_/sangs rgyas chos dang dge 'dun la/_/di ring bdag nyid skyabs su mchi/_/'khor ba'i sdug bsngal gcod pa dang /_/dge ba rnams ni spel ba'i phyir/_/byang chub sems gnyis bskyed nas su/_/'gro rnams bdag gis mgron
[\[281a.2\]]du gnyer/_/sangs rgyas gyur nas 'gro ba rnams/_/ma lus srid mtsho las bsgral bgyid/_/de nas me tog dang bcas pa'i rdo rje snying gar bzhag la/_/oM su ra te sa ma ya s+t+waM ho/_sid+d+hi badzra ya thA su khaM zhes lan gsum du brjod do/_/de'i rjes la deng khyod de bzhin gshegs pa
[\[281a.3\]]thams cad kyi rdo rje ye shes kyis byin gyis brlab par 'gyur gyis/_gsang chen dam pa 'di de bzhin gshegs pa thams cad kyi dkyil 'khor du ma zhugs pa rnams la smra bar mi bya zhing /_ma dad pa rnams la yang ma yin no zhes bsgo la/_A khaM bI ra hUM zhes pas yol ba'i
[\[281a.4\]]nang du bcug la/_de ring khyod de bzhin gshegs pa thams cad kyi rigs su zhugs te/_ye shes gang gis de bzhin gshegs pa thams cad kyi dngos grub kyang thob par 'gyur na dngos grub gzhan lta ci smos te/_de lta bu'i ye shes ngas bskyed par bya yis/_khyod kyis
[\[281a.5\]]dkyil 'khor ma mthong ba rnams kyi mdun du smra bar mi bya ste/_khyod dam tshig nyams par gyur ta re/_de nas de'i spyi bor rdo rje bzhag la/_'di ni khyod kyi dam tshig ste/_gal te tshul 'di gang su yang rung ba la smras na khyod dam tshig gi rdo rje 'dis mgo 'gas par byed
[\[281a.6\]]do zhes brjod la/_slar yang rdo rje snying gar bzhag la/_oM rdo rje sems dpa' nyid khyod kyi/_/snying la di ring yang dag zhugs/_/gal te tshul 'di smras na ni/_/de ma thag tu dral te gshegs/_/zhes so/_/de nas mna' bsgags te/_rnam rgyal bum pa'i steng gi pad+ma'i
[\[281a.7\]]snod kyi chu la/_oM badzra a mr-i ta u da ka Sha hUM zhes mngon par bzlas la/_'di ni khyod kyi dmyal ba'i chu/_/dam tshig 'das na sreg par byed/_/dam tshig bsrungs na dngos grub ni/_/rdo rje bdud rtsi'i chu 'dis 'grub/_/ces brjod de blud la/_de ring tshun chad khyod kyi
[\[281b\]]
[\[281b.1\]]rdo rje sems dpa' nga yin gyis/_ngas gang bsgo ba rnams bu khyod kyis bya dgos la/_nga la brnyas pa yang ma byed cig_/byas na ya nga ba ma spangs par shi ba'i dus byas nas sems can dmyal ba chen por ltung bar gyur ta re zhes smos te/_de nas slob mas de bzhin gshegs
[\[281b.2\]]pa thams cad kyis bdag la byin gyis rlobs la dpal he ru ka bdag la dbab tu gsol/_zhes pas gsol ba btab la/_de nas slob ma'i snying gar dbang chen gyi dkyil 'khor rdo rjes mtshan pa la hUM/_mgrin par chu'i dkyil 'khor bum pas mtshan pa la baM/_spyi bor rlung
[\[281b.3\]]gi dkyil 'khor ba dan gyis mtshan pa la haM/_rkang mthil du rlung mes mtshan pa'i dkyil 'khor la dz+haiM dmar po bsgoms la/_rdo rje dril bu gsil zhing 'gying bag dang bcas pas/_oM A be sha ya stam+b+ha ya/_ra ra ra ra tsa la ya tsa la ya/_hUM a hA dz+haiM u zhes lan brgya bzlas la
[\[281b.4\]]dbab po/_/babs nas lce la a dmar po bsams la/_gsungs shig rdo rje dge mi dge_/zhes dris pas/_legs nyes gang yin pa'i ltas ston par 'gyur te/_de yang thugs babs na yongs su shes pa skye'o/_/gsung babs na sngags smra'o/_/sku babs na nam mkha' la gnas
[\[281b.5\]]so/_/de nas oM tiSh+Tha badzra zhes pas babs pa brtan par bya'o/_/'di ni dbab pa'i cho ga'o/_/de nas slob mas maN+Dal bya ste/_me tog bkram la lha dang bla ma la yon phul nas/_byang chub rdo rje sangs rgyas la/_/zhes pa la sogs pas gsol ba gdab po/_/de nas slob dpon
[\[281b.6\]]gyis/_snying po'i dkyil 'khor 'di ru ni/_bdag gi slob ma gzhug par bgyi/_/lha yi rigs kyi rim pa bzhin/_/bsod nams gang yin de bzhin shog_/'dis ni dngos grub gang 'grub dang /_/rigs ni gang gi snod du 'gyur/_/'di yi bsod nams ci yod pa/_/
[\[281b.7\]]dkyil 'khor du ni de bzhin shog_/ces bden pa'i byin gyi rlabs brjod la/_de nas mig sngar snang ba'i 'od kyi bye brag dri'o/_/des kyang smras te/_dkar po la sogs pa gang mthong ba las gang 'grub pa'i lha'i ltas brtag go/_/de nas dkyil 'khor gyi lha rnams la sngar smos pa'i
[\[282a\]]
[\[282a.1\]]bstod pas bstod la me tog dor bar bya ste/_bde gshegs snying po'i dkyil 'khor du/_/rigs pa'i me tog 'di dor bas/_/sngon tshe ye shes bsnyen pa'i lha/_/gang yin de la 'bab gyur cig_/pra tIts+tsha hoHzhes brjod pas me tog dor bar
[\[282a.2\]]bya'o/_/de nas me tog gang du lhung ba de las/_de dang mthun pa'i lha dbab par bya ste/_de yang /_me tog rin chen la sogs pa/_/gang la babs par rigs kyi lha/_/gtso bor rigs de bsgom pa ni/_/dngos grub 'gyur te the tshom med/_/ces brjod nas me tog de
[\[282a.3\]]slob ma'i mgo la bcing ngo /_/de nas slob ma'i mig gnyis su oM bsgoms la/_oM rdo rje sems dpa' nyid khyod kyis/_/mig 'byed par ni nan tan byed/_/bye bas thams cad mthong gyur bas/_/rdo rje'i mig ni bla na med/_/ces brjod de gdong g.yogs bkrol
[\[282a.4\]]la/_/thar ba chen po'i grong khyer mchog_/ltos shig ltos shig sems dpa' che/_/me tog gang du ltung gyur pa/_/de ni khyod kyi lha yin no/_/zhes brjod la/_dkyil 'khor bltar bcug la sgo srung nas yar gtso bo'i bar du ming brjod pa sngon du 'gro bas bstan
[\[282a.5\]]par bya ste dkyil 'khor du gzhug go/_/de nas dbang bskur te/_de yang /_dbang bskur nas ni de nyid bstan/_/gzhan du na ni dngos grub dag_/shin tu ring ba nyid 'gyur ro/_/rdo rje 'dzin pas de skad gsungs/_/de bas na dngos grub kyi phyir rjes su mthun pa'i yon
[\[282a.6\]]bla ma la phul nas/_gsol ba btab la phyag bya'o/_/slob dpon gyis de las dbang bskur ba'i phyir/_/rtsa ba'i dkyil 'khor gyi phyi rol du snying po'i dkyil 'khor gyi phyed tsam gyi dkyil 'khor gru bzhi sgo bzhi pa la dbus su pad+ma 'dab brgyad ge sar dang bcas pa sgo ru lha mo bzhi'i mtshan
[\[282a.7\]]ma bris la/_der slob ma bzhag ste shis pa'i cho ga'o/_/de yang yungs kar la bcom ldan 'das kyi rtsa ba'i sngags bzlas te/_lag pa g.yas g.yon gyi khu tshur gyis bzung nas lan gnyis su bskor nas kham phor gyi me'i nang du blugs so/_/de bzhin du lan
[\[282b\]]
[\[282b.1\]]gsum du bya'o/_/de ltar chu'i shis pa yang bya'o/_/de nas yang rtsa ba'i sngags kyis bsrungs la nye reg bya ste/_rtsa ba'i sngags kyis btab pa'i dri snying gar/_me tog mgo la/_mar me mig sngar/_mar dang rdzes bsregs de'i bdug pas bdugs te shis pa'i cho
[\[282b.2\]]ga'o/_/de nas he ru kar dmigs la mig la sogs pa byin gyis brlabs la/_steng du bla bre/_g.yas phyogs su hUM bzlas pa'i gdugs dkar po gser gyi yu ba can gzung ngo /_/g.yon du rgyal mtshan dang /_ba dan bsgreng la zangs dang dung gi bud pa la sogs pa'i
[\[282b.3\]]rol mo'i sgras nam mkha' gang bar bsams la/_rdo rje dang dril bu dkrol te/_phun sum tshogs pa mnga' ba gser gyi ri bo 'dra/_/'jig rten gsum gyi mgon po dri ma gsum spangs pa/_/sangs rgyas pad+ma rgyas pa 'dab 'dra'i spyan mnga' ba/_/'di ni 'jig rten dge ba'i
[\[282b.4\]]bkra shis dang po yin/_/de yis nye bar bstan pa'i dam chos mi g.yo ba/_/'jig rten gsum du grags shing lha dang mi yis mchod/_/chos kyi dam pa skye dgu rnams la zhi byed pa/_/de ni 'jig rten dge ba'i bkra shis gnyis pa yin/_/dge 'dun dam pa'i chos ldan thos
[\[282b.5\]]pa'i bkra shis phyug_/lha dang mi dang lha ma yin gyi sbyin pa'i gnas/_/tshogs kyi rab mchog ngo tsha shes dang dpal gyi gzhi/_/de ni 'jig rten dge ba'i bkra shis gsum pa yin/_/zhes bya ba la sogs pa bkra shis kyi glu blangs la dbang bskur te/_/ji ltar bltams pa tsam
[\[282b.6\]]gyis kyang /_/de bzhin gshegs pa khrus gsol ba/_/lha yi chu ni dag pa yis/_/de bzhin bdag gis khrus bya'o/_/oM sarba ta thA ga ta sa ma ya shri ye hUM zhes brjod pa'i dang por rnam rgyal gyi bum pa'i chus gtor/_/de nas lha mo rnams kyi bum pas so/_/de nas nang gi
[\[282b.7\]]dbang bskur te/_snying ga'i sa bon gyi 'od zer gyis phyogs bcu'i ye shes kyi 'khor lo nam mkha' la bkug la/_thugs rje'i rang bzhin can rnams kyis/_/'di la dbang bskur rab tu stsol/_/zhes yid kyis dbang bskur nas/_de dag rang gi 'od las byung ba'i dbang
[\[283a\]]
[\[283a.1\]]bskur bar bsams la/_sangs rgyas dag ni thams cad kyi/_/gsang gsum gnas las byung ba yi/_/khams gsum kun gyis phyag byas pa/_/dbang bskur gnang ba chen po sbyin/_badzra a b+hi Shiny+tsa hUM zhes brjod cing bkru'o/_/de nas bcom ldan 'das rig ma
[\[283a.2\]]dang bcas pa de dag slob ma'i bu gar btsud de/_lus thams cad bde ba'i rang bzhin du byas nas/_mi bskyod pa'i cod pan gyi sbyor bas bsams te/_mi bskyod pa'i rang bzhin gyi chu'i dbang ngo /_/de nas gser la sogs pa'i khams kyi rang bzhin las byas pa'am/_
[\[283a.3\]]ma 'byor na dar dang ras la sogs pa las byas pa'i cod pan bcings la/_nam mkha' gang ba'i de bzhin gshegs pa thams cad rin chen 'byung ldan gyi gzugs kyis der zhugs par bsams te/_bdag po rtags kyis mtshan pa yi/_/rtags kyi dam pa cod pan gyis/_/de ring
[\[283a.4\]]khyod la dbang bskur bas/_/'gro ba'i mgon skyabs byed par shog_/oM rat+na mu ku Ta a b+hi Shiny+tsa zhes pas dbang bskur te/_rin chen 'byung ldan gyi rang bzhin gyi cod pan gyi dbang ngo /_/de nas rdo rje rtse lnga pa blangs te/_slob ma'i gnas gsum du gtugs la/_sangs rgyas kyi ni
[\[283a.5\]]rdo rje'i dbang /_/di ring khyod la bskur bar bya/_/'di de sangs rgyas thams cad nyid/_/rab tu bsgrub phyir rdo rje gzung /_/ma hA badzra hUM zhes pas lag pa g.yas su rdo rje sbyin/_snang ba mtha' yas kyi rang bzhin gyi rdo rje'i dbang ngo /_/de nas lag pa g.yas pa dang g.yon par
[\[283a.6\]]rdo rje dril bu byin la/_shes rab dril bu'i dbang bskur ba/_/di ring khyod la sbyin par bya/_/'di de sangs rgyas thams cad kyi/_/shes rab chos kyi dbyings zhes gsungs/_ma hA badzra g+haN+Da aHzhes pas g.yon par dril bu byin la/_g.yas g.yon bsnol te 'khyud pa'i tshul du bya ste/_'di ni
[\[283a.7\]]dam tshig rdo rje'i rang bzhin gyi bdag po'i dbang ngo /_/de nas rdo rje dril bu slob ma'i dbang por bzung la/_gang dang gang snang de dang de/_/he ru ka dpal rang nyid gtso/_/gang phyir chos rnams rnam dag pas/_/sangs rgyas ye shes rang bzhin nyid/_/oM badzra satwa s+t+waM a b+hi Shiny+tsa mAM/_
[\[283b\]]
[\[283b.1\]]badzra a b+hi She ka ta zhes pas ming gi dbang bskur te/_kya dpal che ge mo zhes rigs dang mthun pa'i ming las gang 'dod pa sbyin no/_/'di ni rtag pa'i rang bzhin gyi ming gi dbang ngo /_/de dag go rims bzhin du/_me long lta bu dang /_mnyam pa nyid dang /_so sor rtog pa dang /_bya ba
[\[283b.2\]]grub pa dang /_chos kyi dbyings rnam par dag pa'i ye shes te/_ye shes lnga'i rang bzhin no/_/dbang bskur ba lnga po de dag gis rgyud la sogs pa nyan pa dang /_bshad pa dang sgrub pa'i snod du 'gyur ro/_/de dag gis ni spyan la sogs pa'i rig pa lnga'i las yin pa dang /_ma rig
[\[283b.3\]]pa bzlog pas rig pa'i dbang lnga'o/_/de nas slob dpon gyi dbang bskur te/_bdag dang gzhan gyi don gyi phyir/_/rdo rje slob dpon dbang bskur ba/_/thugs rje can khyod bka' drin gyis/_/de ring bdag la stsal du gsol/_/zhes pas gsol ba btab la/_rdo rje che dang dril bu che/_/
[\[283b.4\]]zung shig rdo rjes byin gyis brlabs/_/de ring rdo rje slob dpon gyur/_/slob ma'i tshogs rnams bsdu bar gyis/_/zhes slob ma la bskul la/_de'i rjes la dam tshig gsum po 'dzin du gzhug ste/_hUM gis rdo rje bsgoms la/_'di de sangs rgyas thams cad nyid/_/rdo rje sems
[\[283b.5\]]dpa'i phyag na gnas/_/rtag tu khyod kyis gzung bar bya/_/phyag na rdo rje'i brtul zhugs brtan/_/oM sarba ta thA ga ta sid+d+hi badzra sa ma ya tiSh+Tha e Sha twaM d+ha ra ya mI hi hi hi hi hUM zhes rdo rje gtad de gzung bas/_de kho na nyid 'di brjod de/_thog mtha' med pa'i sems dpa' ni/_/rdo rje
[\[283b.6\]]sems dpa' de bzhin gshegs/_/kun du bzang po kun bdag nyid/_/rdo rje snying po bdag nyid gtso/_/bcom ldan 'das dpal mchog dang po'i skyes bu'o/_/de nas AHlas skyes pa'i dril bu byin la/_'di ni sangs rgyas thams cad kyis/_/shes rab thabs
[\[283b.7\]]kyi rjes 'gror brjod/_/khyod kyis kyang ni rtag tu bcang /_/byang chub mchog tu rgyal ba bzhed/_/ces pas dril bu byin la/_srid pa rang bzhin dag pa'i phyir/_/ngo bo nyid kyis gdod nas dag_/rang bzhin dag pa'i sems dpa' yis/_/srid pa dag pa'i mchog tu byed/_oM badzra
[\[284a\]]
[\[284a.1\]]g+haN+De ra Ni ta pra ra Ni ta saM pra ra Ni ta sarba bud+d+ha k+She tra pra tsa li pra dz+nyA pA ra mi tra/_nA da swa b+hA ba badzra d+ha ra hr-i da ya/_a ba to Sha ni hUM hUM hUM phaT phaT phaT swA hA/_zhes pas dkrol bar bya ste/_dril bu'i brtul zhugs so/_/de nas phyag rgya'i brtul zhugs sbyin te/_
[\[284a.2\]]de yang /_shes rab lo grangs bcu gnyis ma/_/lag gnyis mgul du 'khyud byas te/_/rdo rje dril bu'i sbyor ba yis/_/slob dpon gyi ni dbang du 'dod/_/ces so/_/de bas na rang gi phyag rgyar byin gyis brlabs pa'o/_/de yang /_yid kyi lus ni brtan
[\[284a.3\]]pa'i phyir/_/dam tshig phyag rgyar rab tu grags/_/gang gis las kun brtan byed pa/_/de ni phyag rgyar rab tu grags/_/zhes pas rang gi lha'i rnam par mngon par rtogs pa bskyed la/_de nas me tog la sogs pas kun nas mchod cing bstod pa bya ste/_de
[\[284a.4\]]yang snyems pa dang bcas pas me tog gcig slob ma'i mgo la dor la/_deng nas brtsams te rdzogs sangs rgyas/_/sras dang bcas rnams rnam rol cing /_/rdo rje snyems pa'i rab sbyor gyis/_/dga' ston bde ba'i mchod pa gyis/_/a/_sgeg dang bcas
[\[284a.5\]]pa'i phreng ba 'phang /_/sangs rgyas thams cad mchod par bya/_/des ni bcom ldan 'bral mi 'gyur/_/phreng ba de yi rgyan yin no/_/oM/_lus can rnams la dam chos kyi/_/khyod kyis glu ni blang bar bya/_/de yis bde gshegs dngos grub ni/_/myur du bde
[\[284a.6\]]ba myong bar 'gyur/_/gI/_de nyid thal mo gar gyis ni/_/sangs rgyas thams cad chags par mos/_/sangs rgyas 'du ba'i phrin las kyis/_/gar mkhan tshul du bsgyur bar gyis/_/hoH/_rdzogs sangs rgyas la spos btul la/_/brtul zhugs bzang
[\[284a.7\]]pos legs tshim gyis/_/lus can bde gshegs cha lugs su/_/yi shes kyis ni tshim par gyis/_/a/_sangs rgyas rnams la me tog dor/_/byang chub yan lag tshogs gyur pas/_/mtshan dang dpe byad ldan pa yi/_/bde gshegs sku ni thob par 'gyur/_/b+h+rUM/_
[\[284b\]]
[\[284b.1\]]chos kyi me ni legs spar bas/_/rdo rje chos dang 'dra ba ru/_/sems can ma rig ldongs pa la/_/ye shes sgron mas sbar bar gyis/_/pra/_rgyal ba rnams la dri phul bas/_/tshul khrims de bzhin gshegs rab dang /_/rnam grol ye shes mthong ba yis/_/byang chub
[\[284b.2\]]lus can rnams la bsgos/_/gA/_de'i rjes la gser gyi thur ma la bcom ldan 'das kyi rtsa ba'i sngags bzlas te/_ji ltar mig mkhan rgyal po yis/_/'jig rten ling tog bsal ba ltar/_/bu khyod kyis ni mi shes pa'i/_/ling tog rgyal ba rnams kyis
[\[284b.3\]]bsal/_/oM badzra ni trA ya a pa hA ra pa tra laM hrIH/_de nas me long bstan te/_chos rnams sgyu ma lta bu ste/_/gsal zhing dag la rnyog pa med/_/gzung du med cing brjod du med/_/rgyu dang las las kun du 'byung /_/rang bzhin dag cing bdag med pa/_/de ltar chos rnams shes byas
[\[284b.4\]]nas/_/sems can don ni mnyam med byos/_/'on kyang rgyal ba'i sras su skye/_de nas hoHzhes mda' gzhu byin nas/_de bzhin gshegs pa thams cad rjes su chags par byos shig ces bsgo la phyogs bzhir mda' re 'phang ba dang /_steng 'og tu yang mda' re 'phen du gzhug
[\[284b.5\]]go/_/de nas oM badzra he tu kruM zhes bya bas 'khor lo rkang pa'i bar du bzhag la/_yang oM badzra b+ha Sha raM zhes byas pas/_lag pa g.yas su dung gtad nas g.yon par ma hA mA yA'i pu sti byin te/_dril bu yang dkrol zhing /_deng nas brtsams te sems bskyed pa/_/tsam
[\[284b.6\]]gyis chos kyi 'khor lo bskor/_/khyod kyis the tshom dogs med pas/_/yid gnyis med pa'i sems kyis su/_/chos kyi dung ni bla med pa/_/dri med kun du gang bar gyis/_/sngags kyi spyod tshul cho ga rnams/_/skye bo rnams la rtag tu shod/_/de ltar byas na
[\[284b.7\]]sangs rgyas la/_/phan 'dogs drin du gzo zhes bya/_/rdo rje 'dzin pa de kun yang /_/khyod la rtag tu bsrung bar mdzad/_/ces brjod la/_de nas so so'i 'khor los sgyur ba'i cha lugs su bya ste/_sems can kun la phan pa'i phyir/_/'jig rten khams ni thams cad
[\[285a\]]
[\[285a.1\]]du/_/ji ltar sna tshogs 'dul gyur pa'i/_/chos kyi 'khor lo rab tu bskor/_/de bzhin du chos kyi gnas su rdo rje dang /_rin po che dang /_pad+ma dang /_las kyi tshig bcug la/_tshigs su bcad pa lngas rjes su gnang ba byin la/_de nas
[\[285a.2\]]yang /_zhi rgyas dbang dang gsang ba dang /_/dgug dang skrag dang bskrad pa dang /_/dbye dang gnan pa la sogs pa'i/_/las de thams cad bsgrub par gyis/_/ral gri mig sman sa 'og dang /_/mchil lham de bzhin ri lu ste/_/rnal 'byor ma yi dngos grub
[\[285a.3\]]rnams/_/de dag ci dgar bsgrub par gyis/_/zhes bya ba rjes su gnang ba'o/_/de nas bdag nyid langs te/_sangs rgyas kyi gzugs dmigs la/_/g.yon pa snying gar chos gos 'dzin pa'i tshul du byas la/_g.yas mi 'jigs pa sbyin pa ltar byas te/_
[\[285a.4\]]rdo rje'i ming gis dbang bskur bas lung bstan pa'o/_/'di ni khyod la ngas lung bstan/_/rdo rje sems dpa' de bzhin gshegs/_/srid pa shin tu dag pas na/_/srid pa'i ngan 'gro dag las bton/_he badzra nA ma ta thA ga ta b+hur b+hu ba swaHgang la tshul 'di dang phyag rgya
[\[285a.5\]]chen po mchog tu gsang ba'i cho ga 'dis lung bstan pa de la sangs rgyas dang byang chub sems dpa' dkyil 'khor 'khor lo dang bcas pa rnams kyis/_/mgrin gcig tu bla na med pa'i byang chub chen por lung ston par mdzad de/_sngags 'di dang phyag rgya 'di'i mthu yin
[\[285a.6\]]no zhes pas dad pa bskyed pa'o/_/de nas gsang ba bsgrags te/_'dod chags bral ba lta bu'i sdig_/khams gsum na ni med pa ste/_/de bas 'dod la chags bral bar/_/nam yang bya ba ma yin no/_/ma hA sa ma ya ha na hUM/_de nas slob ma'i spyi bor gdugs bzung
[\[285a.7\]]la/_/gdugs dang bcas pas bskor ba lan gsum byas la/_de nas dkyil 'khor gyi sgo ru gdugs dang bcas par spyi bos gtugs la/_sngags rnams 'dzin par gyur pa yis/_/slob ma 'di ni phul ba lags/_/zhes brjod de/_gdugs bzhag la 'di
[\[285b\]]
[\[285b.1\]]skad ces brjod do/_/di ring dkyil 'khor slob dpon gyur/_/sngags dang rgyud rnams 'dzin par gyur/_/sangs rgyas byang chub sems dpa' dang /_/lha rnams kun gyis mthun par gsungs/_/sems can kun la rjes brtse bas/_/dkyil 'khor cho ga bzhin du
[\[285b.2\]]bris/_/khyod kyis nan tan bskyed nas su/_/sgrub pa po rnams sngags la sbyor/_/de nas dbugs dbyung bar bya ste/_/gsang chen mchog gi dkyil 'khor du/_/bcug pa dang ni mthong ba yis/_/sdig pa kun las rnam grol te/_/di ring khyod ni dge
[\[285b.3\]]bar gnas/_/bde chen theg pa 'di la ni/_/phyin chad 'chi ba yod min te/_/mi thub gnod pa yod min la/_/cis kyang mi 'jigs dga' bar gyis/_/srid pa shin tu dag pas na/_/srid dang sdug bsngal las 'das so/_/rdo rje zhes bya'i phyag rgya dang /_/byang
[\[285b.4\]]chub sems ni spang mi bya/_/gang zhig skyes pa tsam gyis kyang /_/sangs rgyas nyid 'gyur the tshom med/_/dam pa'i chos kyang smad mi bya/_/nam yang dor bar mi bya ste/_/mi shes pa'am rmongs pa la/_/de ni bstan par mi bya'o/_/rdo rje dril bu mi spang
[\[285b.5\]]zhing /_/slob dpon nam yang smad mi bya/_/sangs rgyas kun dang mtshungs pas na/_/de ni rtag tu sdug bsngal 'thob/_/nga bdag yongs su spangs nas su/_/dka' thub kyis ni gdung mi bya/_/ji ltar bde bar bde gnas na/_/'di ni ma 'ongs rdzogs
[\[285b.6\]]sangs rgyas/_/khyod nyon de ring 'bras bu yod/_/lha dang bcas pa mnyam 'gyur te/_/rdo rje sems dpa' dang mtshungs par/_/rtag tu khyod rnams 'gro bar 'gyur/_/dbugs dbyung ba'o/_/de nas slob mas phyag byas te/_/gtso bos ji ltar bka'
[\[285b.7\]]stsal pa/_/de dag thams cad bdag gis bgyi/_/zhes khas blang ngo /_/slob dpon gyi dbang bskur ba'o/_/de nas gsang ba'i dbang bskur te/_/sa phyogs dben par bya ste/_yol bas bcad nas rgyud las gsungs pa'i lo bcu gnyis ma la sogs pa'i
[\[286a\]]
[\[286a.1\]]dam tshig can bla ma la phul la/_/kye bcom ldan zhi ba dga' ba che/_/rdo rje sbyor las yang dag byung /_/mi phyed phyag rgya rab tu bsgrub/_/rdo rje sbyor ba gcig la gus/_/bdag nyid chen po khyod de bzhin/_/gtso bos bdag ni mdzad du
[\[286a.2\]]gsol/_/'khor ba'i 'dam gyi rgya mtsho ru/_/bying ba skyabs med bdag la skyob/_/ces gsol ba btab la/_de nas dpal ldan slob dpon ni/_/rjes su brtse dang ldan pa yis/_/snying rje slob ma la bskyed de/_/rdo rje 'dzin par mdzad pa la/_/sha chang bza'
[\[286a.3\]]btung yid 'ong dang /_/me tog bdug spos dri la sogs/_/rgyal mtshan dril bur bcas pa yis/_/slob mas rdo rje can la mchod/_/de nas phyag rgya byin gyis brlab pa sngon du 'gro bas ji srid du phyag rgya khu ba dang ldan pa de srid du brten la/_/snyoms par 'jug
[\[286a.4\]]pa las byung ba de slob ma dang phyag rgya gnyis ka mig bkab la/_/slob ma la dbang bskur te/_/ji ltar bde gshegs thub chen gyis/_/byang chub sras la dbang bskur ltar/_/de bzhin gsang ba'i dbang bskur ba/_/bdag gis sems rgyun 'di
[\[286a.5\]]yis bkru/_/bo d+hi tsit+ta a b+hi Shiny+tsa/_slob mas kyang a ho su kha zhes brjod de/_bde bar gshegs par bzhugs so/_/shes rab kyis kyang de bzhin du bya ste/_thabs dang shes rab kyi gsang ba'i dbang bskur ba'o/_/de'i rjes la shes rab ye shes kyi dbang
[\[286a.6\]]bskur te/_/slob mas snga ma ltar gsol ba btab nas mtshan dang ldan pa'i shes rab ma byin gyis brlabs te/_gtad la mgo bor lag pa bzhag ste/_dga' ster gnas ster bu mo 'di/_/sna tshogs gzugs can yid 'ong ma/_/zung shig zung shig sems dpa'
[\[286a.7\]]che/_/bzung nas mchod pa rab tu bya/_/thabs gzhan gyis ni sangs mi rgya/_/'gro ba gsum po 'di yis bdag_/de bas khyod kyis nam yang ni/_/'dod dang bral bar mi bya ste/_/'di ni sangs rgyas thams cad kyi/_/rig pa'i brtul zhugs bla na med/_/
[\[286b\]]
[\[286b.1\]]blun po gang zhig 'di spong ba/_/de la mchog gi dngos grub med/_/ces brjod la sbyin no/_/des kyang 'di skad brjod de/_bshang gcig khrag dang khu ba dang /_/sha chen la sogs bza' pa dang /_/bud med rnams la rtag tu gus/_/glu ni blang bar bya ba ste/_/de
[\[286b.2\]]yis bde gshegs dngos grub ni/_/myur du bde ba myong bar 'gyur/_/b+ha ga'i pad+mar 'o byed pa/_/bu khyod spro bar byed nus sam/_des kyang /_lha mo ci phyir bdag mi spro/_/khu khrag la sogs bza' ba dang /_/bud med rnams la rtag gus shing /_/b+ha ga'i pad+mar 'o
[\[286b.3\]]bgyid do/_/zhes brjod do/_/yang shes rab kyis/_e ma bdag gi pad+ma 'di/_/bde ba kun dang yang dag ldan/_/bde chen phyag rgya chen po ni/_/'di nyid du ni rtag tu gnas/_/blun po gang zhig 'di spong ba/_/de la mchog gi dngos grub med/_/ces so/_/de'i rjes
[\[286b.4\]]la ji skad du bshad pa'i ka ra na bya bas snyoms par zhugs te/_bla ma'i man ngag gis de'i skad cig mtshon par bya'o/_/dbang bzhi pa ni bla ma'i man ngag las shes par bya'o/_/de nas bdag dang slob ma'i don du sbyin sreg bya ste/_de yang /_dkyil 'khor rab
[\[286b.5\]]gnas ma gtogs par/_/rab gnas 'dir ni yod ma yin/_/zhes 'byung bas sbyin sreg gi cho ga bstan par bya ste/_de yang /_sdig pa bsreg cing bgegs rnams zhi bya dang /_/sngags kyis gzi bskyed lha rnams mnyes bya'i phyir/_/bzlas dang bsgom pa'i thog
[\[286b.6\]]mtha' thams cad du/_/sngags pas sbyin sreg cho ga gzhung bzhin bya/_/zhes so/_/de bas na dkyil 'khor ram gtsug lag khang la sogs pa'i shar phyogs su sa'i cho ga sngon du 'gro bas zhi ba'i thab khung bya'o/_/de bzhin du lho ru rgyas pa bya'o/_/nub tu dgug pa'i
[\[286b.7\]]bya'o/_/byang du ni mngon spyod kyi thab khung bya'o/_/de la zhi ba'i thab khung ni sa gzhi dkar po la thab zlum po rgyar khru gang /_zabs su de'i phyed pa/_de'i dbus su rgyar sor brgyad pa dpangs su sor bzhi pa la pad+ma 'dab brgyad bya/_de'i lte ba la nyi ma la gnas pa'i thod pa/_
[\[287a\]]
[\[287a.1\]]phyogs bzhi'i 'dab ma la lha mo bzhi'i mtshan ma dgod de/_rdo rje phreng bas bskor ba'o/_/thab khung gi kha khyer phyir sor bzhi bor ba la/_rgya dang dpangs mnyam pa'i sor bzhi pa rdo rjes bskor bar bya'o/_/de'i phyi rol du gru bzhi byas la/_mtshams
[\[287a.2\]]bzhi ru zla bas mtshan pa'i rdo rje rtse gsum dgod do/_/de nas sa dkar po dang dri dkar pos byugs me tog dkar pos gtor ro/_/rgyas pa'i thab khung ni sa gzhi ser po la gru bzhi khru do zhabs su de'i phyed brkos la/_/kha khyer zhi ba las nyis 'gyur byas te/_lhag ma ni snga
[\[287a.3\]]ma dang 'dra'o/_/de nas sa ser po dang /_/dri ser pos byug_/me tog ser pos gtor ro/_/dbang gi thab khung ni gru gsum pa la rgyar sor nyi shu pa zabs su sor bcu pa brkos la/_sor gsum pa'i kha khyer gyis kha skor lhag ma snga ma bzhin du bya'o/_/de nas sa dmar po
[\[287a.4\]]dang dri dmar pos byug_/me tog dmar pos gtor ro/_/dgug pa dang gsad pa la yang de dang 'dra ba las/_khyad par du bya ba ni sa phyogs gnag cing snying po ma yin pa dang /_gas pa dang /_tsha sgo can du bya ste/_dur khrod kyi thal ba dang /_bong bu dang rnga mo'i rtug pas byug cing /_
[\[287a.5\]]me tog nag pos gtor ro/_/thab khung gi cho ga'o/_/da ni dgang gzar dang blugs gzar gyi rnam pa bstan te/_de la gser ram dngul lam zangs sam lcags las byas pa'am/_yang na mchod sbyin gyi shing las byas pa yang rung ste/_yu ba'i mthar sor drug pa'i rdo rje rin po che
[\[287a.6\]]bya'o/_/dbyug pa ni sor bcu drug par bya'o/_/dbyug pa'i steng gi char sor bzhi pa'i rdo rje'o/_/dkyus ni rgyar sor bzhi pa zabs su sor gnyis brkos pa/_dbus su rdo rje rtse lnga pas mtshan pa/_mchu las bcud 'dzag pa'i mthe chung gi tshad tsam pa 'di ni dgang gzar ro/_/
[\[287a.7\]]blugs gzar ni pad+ma'i dbyibs lta bu zlum po ste/_rgyar sor gnyis pa zabs su sor gcig pa ste/_dkyil du rdo rje rtse lnga pas mtshan pa'o/_/lhag ma ni snga ma bzhin no/_/gnyis ka'i yu ba ni rdo rje'i khu tshur gyis gzung du rung ba ste/_de ltar na ni de dag khru re bar bstan
[\[287b\]]
[\[287b.1\]]no/_/ci ste dgang gzar dang blugs gzar dag med na/_dgang gzar ni sor mo lngas bskyod pas byas la/_blugs gzar ni sor mo gsum pas byas pa'o/_/da ni yam shing dang bud shing gi khyad par bstan te/_de la zhi ba'i yam shing ni a mra dang u du m+bA ra la sogs pa'i
[\[287b.2\]]cha las byung ba'i mtho gang tsam gyi cha la gsar zhing 'dab mar bcas pa sbrang rtsi dang mar dang 'o ma la sogs pas rtse mo gnyis sbags pa dri dkar po'i chus gtor ba'i yam shing 'dab ma gnyis pa/_rtse mo gcig pa mthe bong dang srin lag gis bzung ste bsreg go/_/
[\[287b.3\]]rgyas pa'i yam shing de dang 'dra ba las khyad par du dbus kyi cha las byung ba khru gang ba dri ser po'i chus gtor te/_sbrang rtsi la sogs pa'o/_/dbang gi yam shing tsam pa ka la sogs pa las byung ba/_sor lnga pa 'dab ma dang me tog dang bcas pa 'bras bu skyur
[\[287b.4\]]ba dang kha dog dmar bo dang /_khyad par du yang ut+pal dmar po dag ni dbang gi'o/_/dgug pa la ni de dag gi tsher ma lcags kyu lta bu'o/_/mngon spyod kyi yam shing ni nim pa dang seng ldeng dang 'bi lo ta la sogs pa shing kha ba can dang tsha ba dang tsher ma can dang dur khrod
[\[287b.5\]]kyi shing las byas pa'i sor bcu pa/_rtse mo gnyis rnon por gzhogs shing khrag dang yungs mar la sogs pa'o/_/zhi ba'i bud shing ni mchod sbyin gyi shing srog chags med pa'am/_nags kyi ba lang gi lci ba yang rung ste/_thab khung bas bag dma' bar bya'o/_/rgyas
[\[287b.6\]]pa ba lang gi lci ba ma gtogs par 'bras bu can gyi shing rnams la bya'o/_/dbang la skyur po dang /_me tog can rnams la bya'o/_/dgug pa la tsher ma lcags kyu lta bu'o/_/mngon spyod la ni shing kha ba can dang tsha ba dang tsher ma can dang dur khrod kyi shing dang bong bu dang
[\[287b.7\]]rnga mo'i rtug pa rnams la bya ste/_yam shing dang bud shing bstan pa'o/_/de la zhi ba'i sreg rdzas ni mar dang til dkar po dang /_zas mchog dang ku sha gsar pa dang /_dUr ba dang /_tsu ta'i 'dab ma dang /_tsan+dan dang /_'bru dang /_'bras so ba dang /_zho dang /_'o ma
[\[288a\]]
[\[288a.1\]]dang /_me tog dkar po rnams te/_de dag las ci 'byor pa dbul zhing bsreg go/_/rgyas pa la de dag dang nim pa dang /_'bras sA lu dang /_ke sa dang kar+Ni ka'i me tog dang /_'bru rnams so/_/dbang dang dgug pa la ni mar nag dang til nag po
[\[288a.2\]]dang /_yungs nag dang /_ske tshe dang /_lan tshwa dang /_nim pa'i 'dab ma dang /_dur khrod kyi thal ba dang /_dgra bo'i rkang rjes kyi rdul dang /_bong bu dang /_rnga mo'i rtug pa rnams ci rnyed rnyed dam thams cad kyang rung ste/_dug dang khrag dang /_lan tshwa dang sbyar nas
[\[288a.3\]]dgra bo'i gzugs brnyan byas la bdug cing bsreg par bya ste/_sreg rdzas bstan pa'o/_/de la zhi ba'i las la ni khrus dang gtsang sbra byas te dri zhim pos byugs gos dang rgyan dkar pos brgyan la/_kha nub tu bltas te stan nang tshangs can 'jam pa'am pad+ma yang rung ste/_
[\[288a.4\]]'jam pa la 'dug nas byams pa dang zhi ba'i sems kyang rung yar ngo'i tshes gcig gi tho rangs nas brtsams te bya'o/_/rgyas pa la gos dang rgyan ser po dang me tog ser po'i phreng bas brgyan te/_stan bzang po la 'dug nas dga' zhing byams pa'i sems kyis kha
[\[288a.5\]]byang du bltas la nyin mo snga dro nas brtsams te bya'o/_/dbang la gos dang rgyan la sogs pa dmar pos brgyan te/_chags shing zhen pa'i sems kyis stan mthon po la 'dug la/_rdo rje'i skyil krung gis gnas nas phyi dro'i dus su kha shar du blta bar bya'o/_/dgug pa yang de bzhin te/_
[\[288a.6\]]khyad par du yang kha byang du bltas la bya'o/_/mngon spyod la ni gos dang rgyan sngon po dang khrag dang chus spangs pa bgos la/_stan la bran mo'am/_bsgrub bya'i gzugs brnyan gyi snying gar 'dug pa'am stan med par yang rung ste/_gshin rje'i phyogs su kha bltas la mar
[\[288a.7\]]ngo'i tshes gnyis sam gzhan yang rung ste/_bsgrub bya sdig pa la sogs pa la bzlog pa'i phyir/_khro zhing gtum pa'i sems kyis nyi ma phyed dam mtshan phyed na hUM las byung ba'i rdo rje lcags kyus bsgrub bya'i bsrung ba bcad la bya'o/_/sgrub pa po bstan pa'o/_/zhi ba'i
[\[288b\]]
[\[288b.1\]]ar+g+ha'i snod ni dngul lam rdo dang dung dang nya phyis la sogs pa dang shing lo bskyod pa yang rung ste/_nas dang 'o ma dang /_dri dkar po dang ldan pa'i chu blugs la/_rang gi lha'i sngags kyi mthar swA hA dang ldan pas lan bdun bzlas par bya'o/_/rgyas pa la yang de bzhin te/_khyad
[\[288b.2\]]par du gser la sogs pa'i snod du dri ser po'i chu dang til dang zho dang ldan pa ste/_oM gyi mtha' dang ldan par bzlas pa bya'o/_/dbang la ni zangs la sogs pa'i snod du dri dmar po'i chu ste/_ho'i mtha' dang ldan par bzlas so/_/mngon spyod la lcags dang thod pa la sogs
[\[288b.3\]]pa'i snod du dri zhim pa dang /_gang pa dang bcas pa'i snod du ba gcin dang /_kro ta pa dang ldan pa'i phaT kyi mtha' dang ldan pa ste/_mchod yon gyi cho ga'o/_/de la zhi ba dang rgyas pa dang dbang dang dgug pa rnams la ni las thams cad pa'i chu la hUM yongs su bzlas pa dang /_
[\[288b.4\]]ar+g+ha'i snod gnyis g.yon du bzhag la/_yang de nyid yongs su bzlas pa'i chu de las lag pa g.yas pas blangs te/_yam shing dang bud shing la sogs pa'i sreg rdzas la bsang gtor byas la g.yas phyogs su gzhag go/_/drag po la de las bzlog ste gzhag
[\[288b.5\]]pa'o/_/dgang gzar dang blugs gzar dang mar khu ni mdun du gzhag go/_/de nas thab kyi khung bu'i tshad tsam pa'i bud shing brtsigs la/_zhi ba la ni shing 'o ma can gtsubs pa las byung ba'am/_bram ze'i sbyin sreg gi mes bya'o/_/rgyas pa la dge 'dun gyi bsro
[\[288b.6\]]khang gi me'am/_rgyal rigs dang rje rigs kyi khyim gyi mes bya'o/_/dbang la rje rigs dang smad 'tshong ma'i khyim gyi mes bya'o/_/dgug pa la gar mkhan dang kun du rgyu dang lam du bus pa'i me la bya'o/_/drag po la dur khrod kyi shing dang rdo gtsubs pa dang shan
[\[288b.7\]]pa'i khyim gyi mes bya'o/_/de nas hUM bzlas pa'i chu ku sha'i rtse mos blangs la bsang gtor lan gsum du byas te/_gtsang zhing skam pa'i rtswa dang lhan cig tu bcug ste rlung g.yab kyis sbar la/_oM badzra dz+wa la dz+wa la hUM hUM zhes lan gsum bzlas pa'i mar gyis sbar la/_
[\[289a\]]
[\[289a.1\]]oM badzra satwa AH zhes yongs su bzlas pa'i ku sha rlon pa sbal ma nyams pa shin tu ring ba ma yin pa'i rtse mo shar du bstan te/_thab khung gi phyi rol du rim pas g.yogs la yi ge hUM gis thab khung bskyed de/_de'i nang du raM las me lha las dang rjes su mthun
[\[289a.2\]]pa'i mdog dang rgyan dang phreng ba can/_phyag gnyis na bgrang phreng dang ril ba spyi blugs thogs pa/_gsus pa 'phyang zhing ral pa'i thor tshugs can bskyed la/_oM ag+na ye ma hA te dza sarba karma pra sa ka ru Na kr-i twa sa man+ta ar+tha a smin san+ni hi to b+ha wa/_zhes pas ye shes kyi me lha
[\[289a.3\]]bkug la/_dzaHhUM baM hoH/_zhes bya bas de nyid du dgug pa dang gzhug pa la sogs pa byas nas/_de nas yon chab dang /_zhal bsil/_zhabs bkru phul te/_mig la sogs pa byin gyis brlabs pa dang /_dbang bskur ba'i bar du byas la/_de nas phyi nang gi mchod pas mchod
[\[289a.4\]]de/_de'i lce hUM gis rdo rjer bsams te/_zhal cung zad tsam gdangs par bsam la/_gzar bu gnyis thogs pa'i gru mo gnyis pus mo gnyis kyi nang du bcug la/_oM ag+na ye swA hA/_zhes bya bas gang ba'i sbyin sreg dbul lo/_/dang po la ni zhal shin tu yang dag par gdangs par bsams la/_
[\[289a.5\]]tsha ba'i mar nag dbul lo/_/de bzhin du sreg rdzas thams cad rim pas dbul lo/_/de la me'i mtshan nyid brtag ste/_'ja' tshon ltar dang so ti ka dang rnga ma dang /_lham bu chu gsher lta bu'i mdog dge ba'i ltas so/_/gzhan yang dri med cing sgra zab pa dang /_rtse mo shin tu 'bar ba ni shis pa
[\[289a.6\]]ste/_de yang zhi ba la khyad par du mdog dkar po'o/_/rgyas pa la ser po/_dbang la dmar po/_mngon spyod la mdog nag po dang sngo ba'o/_/bgegs dang bcas pa'i me ni du ba che zhing me stag 'phro ba'o/_/dal bus 'bar ba dang /_/zhan pa dang me lce chad pa dang /_'od med cing sngo ba dang
[\[289a.7\]]mdung rtse gsum pa lta bu dang zhi ba me lta bu dang /_ba lang gi gdong gi dbyibs lta bu dang /_mi ro'i dri dang dri med pa'am yang na drag tu 'bar ba'o/_/de ltar bgegs dang bcas par shes nas snga ma bzhin du bsang gtor byas la rtsa ba'i sngags bzlas pas bsangs te/_gang gi sbyin
[\[289b\]]
[\[289b.1\]]sreg gsum mam bdun dbul lo/_/de nas yam shing la sogs pa'i sreg rdzas kun so so'i rdzas sngags kyis ci 'byor pa phul la/_bsang gtor dang 'thor 'thung phul nas de nas bstod pa byas te/_oM tshangs dbang 'jig rten mgon gyi sras/_me lha'i rgyal po drang
[\[289b.2\]]srong mchog_/'byung po yongs la bskyab pa'i phyir/_/thugs rje'i dbang gis skur sprul ba/_/rig pa grub pa drang srong tshul/_/nyon mongs bsregs pa'i shes rab 'od/_/bdud rtsi'i bcud ldan spyi blugs dang /_/bgrang phreng dag ni 'dzin par byed/_/de bas bstod de
[\[289b.3\]]phyag 'tshal 'dud/_/de nas gang 'dod don gsol ba gdab ste/_de'i rjes la 'bar ba'i phreng bar gyur par lta'o/_/de nas sgrub thabs nas 'byung ba bzhin du las dang rjes su mthun pa'i lha der bskyed la ye shes sems dpa' spyan drangs nas/_yon chab la sogs pa
[\[289b.4\]]phul la/_dam tshig sems dpa' la bstims nas/_sku gsung thugs byin gyis brlabs te/_ljags la rdo rje bsams la/_zhi ba dang rgyas pa dang dbang la zhal cung zad dbye la/_drag po la shin tu gdangs pa bskyed la bsreg cing dbul lo/_/de la ag+na ye swA hA/_
[\[289b.5\]]mar gyi'o/_/oM sarba pA paM da ha na badzra a mu kaM sra ban+d+d+ha swA hA/_til gyi'o/_/oM badzra puSh+Ta ye swA hA/_'bras kyi'o/_/oM badzra yadz+nyA ya swA hA/_yam shing gi'o/_/oM badzra bi dzA ye swA hA/_'bru sna'i'o/_/oM badzra A yu She swA hA/_dUr ba yi'o/_/oM a pra ti ha ta badzra swA hA/_
[\[289b.6\]]ku sha'i 'o/_/oM sarba saM pa de swA hA/_zho la sogs pa'i'o/_/de ltar ci 'byor pa bsregs te phul nas yang bsang gtor dang 'thor 'thung la sogs pa phul te/_yang dag par mchod nas de nyid kyi bstod pas bstod la/_'dod pa'i don la gsol ba btab nas
[\[289b.7\]]bzod gsol bya ste/_ma 'byor pa dang nyams pa dang /_/gang yang bdag rmongs blo yis ni/_/bgyid pa dang ni bgyid stsal ba/_/de kun mgon pos bzod par gsol/_/zhes gsol ba byas la/_de nas yi ge brgya pa'i mthar muHbrjod nas gshegs su
[\[290a\]]
[\[290a.1\]]gsol lo/_/de nas yang thab khung gi lte ba la me lha bsams la/_sreg rdzas lhag ma'i rdzas la sbyin sreg phul te/_de nas thab de nyid du mar dang mngar gsum las tsA ru bcos la/_tsA ru'i phud sbyin sreg tu dbul lo/_/de nas slob ma'i
[\[290a.2\]]lag pa slob dpon gyis bzung nas gong gi sbyin sreg phul la/_dngos grub kyi phyir gsol ba btab ste/_bdag dang gzhan gyi don rnams ni/_/bsgrubs te sbyin sreg gsol la bzhud/_/slar yang dus bzhin gshegs nas su/_/bdag gi sngags kyi dngos grub
[\[290a.3\]]mdzod/_/ces gshegs su gsol lo/_sgyu 'phrul chen mo'i sgrub gzhung la/_/dad cing 'jug pa'i don gyi phyir/_/bla ma'i lung bzhin bsdebs te bris/_/dge rtsa phyi rabs rnams la bsngo/_/dpal sgyu 'phrul chen mo'i dkyil 'khor gyi cho ga sbyin sreg
[\[290a.4\]]dang bcas pa/_slob dpon grub pa thob pa'i rnal 'byor pa chen po rgyan pas mdzad pa rdzogs so//[ {D1645}]@##/_/rgya gar skad du/_gu ru u pa de sha nA ma ma hA mA yA maN+Da lo pa yi ka_/bod skad du/_sgyu 'phrul chen mo'i dkyil 'khor gyi cho ga bla ma'i zhal snga'i man ngag
[\[290a.5\]]ces bya ba/_bcom ldan 'das 'jam dpal gzhon nur gyur pa la phyag 'tshal lo/_/'jig rten dbang phyug la phyag 'tshal lo/_/rang rig rnam pa yid du 'ong ba'i sku/_/rnam par rtog pa'i 'jug pa ma lus bsal/_/rnam dag rig pa gnyis med sku 'chang ba'i/_/
[\[290a.6\]]khrag 'thung dpa' bo rdo rje can phyag 'tshal/_/sgyu 'phrul chen mo'i cho ga de'i/_/man ngag legs par rgyun chags pa/_/'dul bas byin gyis legs par ni/_/dkyil 'khor rim pa gsal bar bya/_/rgyud 'di shin tu zab dang drang ba'i tshig ni phal cher spros pa'i bdag nyid la/_/
[\[290a.7\]]chags med blo yin nor can rnams kyis kyang ni rig min bdag la'ang smra nus med/_/'on kyang dpal ldan bla ma'i zhabs kyis legs par gsungs pa phra mo sgom tsam dang /_/rdo rje spun gyis gsol ba btab pas bdag gis dran par bya phyir cung zad brjod/_/de la dang por
[\[290b\]]
[\[290b.1\]]bden pa dang /_dkon mchog dang /_las dang 'bras bu la sogs pa la mngon par yid ches pa dang ldan pa/_sems can ma lus pa la bu gcig pa ltar byams pa/_khams gsum pa'i sems can gyi tshogs kyis sdug bsngal gsum gyi sbyor bas sdug bsngal bar gyur pa la
[\[290b.2\]]dmigs nas/_de dag gdon pa'i bsam pa rdzogs pa'i byang chub tu byas la/_sbyin pa dang tshul khrims la sogs pa dang ldan pa sgyu 'phrul chen mo nas gsungs pa'i rim pas chu la sogs pa'i rjes su gnang ba dag gis dbang bskur ba 'jig rten gyi chos brgyad kyis ma gos pa'i bsam pa
[\[290b.3\]]can gsang sngags dang rgyu dang dngos grub shes pas/_me tog dang 'bras bu la sogs pas brgyan pa'i raM 'am/_chu bran dang 'bab chu'i 'gram mam/_dur khrod la sogs pa'i yid dang mthun pa'i gnas gang yang rung ba 'ba' zhig tu/_tho rangs gdong dag pa la sogs pa bya ste/_stan shin tu
[\[290b.4\]]'jam pa la 'dug nas/_snying gar nyi ma la yi ge hUM bkod la de'i 'od zer las byung ba'i phyi dang nang gi mchod pa rnams kyis/_mdun gyi gnas su bla ma dang sangs rgyas dang byang chub sems dpa' rnams dang /_dkyil 'khor lha lnga'i bdag nyid can gyi 'khor lo can mgon po la yang dag par mchod de/_
[\[290b.5\]]sdig pa bshags pa dang /_bsod nams la rjes su yi rang ba dang /_gsum la skyabs su 'gro ba la sogs pa dang /_smon lam gdab par byas la/_stong pa nyid bsgom par bya'o/_/oM shU n+ya tA dz+nyA na badzra swa b+hA ba At+ma ko\u0f85haM zhes yid kyis gdon par bya'o/_/de ma thag tu nam mkhar mtsho skyes dmar po
[\[290b.6\]]'dab ma bzhi pa la gnas pa'i nyi ma la thig le 'phro 'du can lnga gnas pa sngon du bsams la/_de nas yud tsam phyogs bcu'am bzhi'i thig le las byung ba'i mkha' 'gro ma bde ba chen po shin tu dga' ba las chags pa'i gzugs/_byams pa chen po dang /_snying rje dang /_dga' ba dang /_btang
[\[290b.7\]]snyoms sngon du goms pa'i rang bzhin can bzhi gar byed cing glu yid du 'ong ba'i skad snyan pas skul bar byed par bsam mo/_/ha le sa hi bi ya ka ma la pa po hi u pa dz+nye a la la la la ho/_/ma hA su kha na/_a ra hi u nre te Na/_ra bi ki ra Ne/_Na pa phul Ni li u ka ma lu ma hA su he a la la la
[\[291a\]]
[\[291a.1\]]la ho/_/ma hA su he na a ra hi u ne t+ya na/_de nas 'gro ba ma lus pa 'khor ba'i sdug bsngal las gdon pa'i bsam pa can/_'gro ba sgyu ma dang /_smig rgyu dang /_dri za'i grong khyer dang yang dag pa ji lta ba bzhin du de kho na'i ngo bor bltas la/_/
[\[291a.2\]]thig le dbus ma las byung ba'i yi ge hUM yongs su gyur pa na in+d+ra nI la lta bu'i 'od ye shes lnga dang sku gsum gyi bdag nyid mchog tu dga' ba mdzes pa'i zhal bzhi pa/_phyag bzhi pa sku la thal ba'i rdul gyis bsgos pa/_'di'i rtsa ba'i zhal ni lus ltar mthing
[\[291a.3\]]ba/_g.yas ser po rgyab dmar po g.yon mar gad ltar 'bar ba spyan gsum pa/_mi'i pags pa la sogs pa dang /_phyag rgya lngas brgyan pa/_dbu skra dmar ser gyen du 'bar ba nyi ma'i gdan mnga' ba mi bskyod pas dbu brgyan pa'i thod pa'i phreng ba can/_
[\[291a.4\]]rol pa'i phyag g.yas dang cig shos dag gis mda' gzhu bsnams pa/_khrag gis bkang ba'i thod pa dang /_dril bu g.yer kha dang bcas pa kha T+wAM gas 'brel pa dag gis rang gi ngo bo dang gnyis su med pa'i rang snang ba'i sangs rgyas mkha' 'gro ma'i
[\[291a.5\]]gzugs la 'khyud pa/_'od zer gyi sgo'i mtha' las byung ba'i thub pa'i dbang po'i tshogs kyis 'gro ba'i bya ba bsgrub pa/_rang rang gi phyogs na gnas pa'i lha mo bzhi'i zhal du bltas pas gar gyi gom pas gnas pa'i sbyor bas gar mdzad pa'i snying rje'i stobs su bdag
[\[291a.6\]]nyid bsam par bya'o/_/gzhan dag na re phyag drug pa yin te sngar bstan pa'i phyag bzhis snga ma bzhin du phyag mtshan bzhi bsnams pa/_gzhan dag gis sangs rgyas mkha' 'gro ma la 'khyud pa'o zhes zer te/_rgyud nas phyag bzhi zhes pas phyag gnyis 'khyud pas
[\[291a.7\]]'brel bar bstan pa'i phyir legs par byas pa'o/_/ji skad du dpal gsang ba 'dus par 'dod pa'i rgyal po phyag bzhi par bshad pa lta bu'o zhes so/_/mkha' 'gro ma rnams kyi phyag mtshan la sogs pa brjod par bya ste/_de la shar phyogs su rdo rje mkha' 'gro
[\[291b\]]
[\[291b.1\]]ma mdog sngon mo/_sngon po dang /_ser po dang /_dkar dmar dang /_ljang gu'i zhal bzhi dang ldan pa/_sa dang me long lta bu'i ye shes la sogs pa'i ngo bo/_g.yas pa dag gis rdo rje sngon po dang thod pa 'dzin pa/_g.yon pa dag gis dril bu dang kha T+wAM ga 'dzin
[\[291b.2\]]pa'o/_/lho phyogs su mnyam pa nyid kyi ye shes dang chu'i khams la sogs pa rnam par dag pa rin chen mkha' 'gro ma ser mo phyag g.yas pa dag gis rin po che'i snyem dang mdung rtse gsum pa 'dzin pa/_phyag g.yon pa dag gis ce spyang gis mgrin pa btsir ba dang /_
[\[291b.3\]]bden mchog bzung ba'o/_/kha cig na re/_ce spyang thod pa na gnas pa 'dzin pa'o zhes pa'o/_/ser po dang /_sngon po dang /_dmar po dang /_ljang gu'i zhal can no/_/nub phyogs su pad+ma mkha' 'gro ma/_dkar dmar/_me dang so sor rtog pa la sogs pa'i rang bzhin
[\[291b.4\]]dkar dmar dang /_gser bzhu ba dang /_sngon po dang /_ljang gu'i zhal bzhis mdzes pa/_g.yas dag na sna tshogs pad+ma'i 'dab ma dang mda' 'dzin pa'o/_/cig shos dag gis thod pa dang gzhu 'dzin pa'o/_/byang phyogs su sna tshogs mkha' 'gro ma rin po che mar gad
[\[291b.5\]]ltar 'bar ba bya ba grub pa dang rlung la sogs pa rnam par dag pa'i rang bzhin/_ljang gu dang /_ser po dang /_dkar po dang /_sngon po'i zhal dang ldan pa g.yas pa dang cig shos dag gis ral gri dang Da ma ru dang zhags pa dang zhag gi bum pa can bsam mo/_/lha mo
[\[291b.6\]]thams cad ni zhal bzhi pa ste/_bcom ldan 'das kyi zhal gyi mdog phyogs kyi cha gang gi ci 'dra bar phyogs kyi cha de'i bcom ldan 'das ma'i mdog kyang de 'dra ba yin no/_/de ma thag tu yan lag drug dgod par bya ste/_dpral ba dang /_mgul pa dang /_mig dang /_rna ba
[\[291b.7\]]dang /_sna dang /_snying ga rnams su/_oM AHhUM khe/_tsi ra yi ge ra'i gong du hUM dgod par bya'o/_/de nas rdo rje se gol gyi sbyor bas ye shes kyi dkyil 'khor spyan drangs la/_mchod yon la sogs pa phul te dam tshig gi dkyil 'khor dang lhan cig tu bya'o/_/de'i rjes la
[\[292a\]]
[\[292a.1\]]snying ga na gnas pa'i nyi ma'i dkyil 'khor la gsang sngags kyi yi ge hUM gnas pa'i 'od zer gyis phyogs bcu na bzhugs pa'i mgon po rnams bskul te/_de'i 'od las byung ba'i rig pa chu shel lta bu'i bum pa ye shes kyi bdud rtsis gang ba lag na thogs pa
[\[292a.2\]]rnams kyis dbang bskur ba dang /_bdag nyid la mi bskyod pa cod pan du bsam mo/_/btsun mo rnams la ni/_yang 'dir rim pa bzhin du mgo bor rtag pa dang /_rin chen dbang dang /_snang ba mtha' yas dang /_don yod grub pa rnams bsam mo/_/de nas ting nge 'dzin las byung ba'i
[\[292a.3\]]lha mo mchod pa dam pas brel pa rnams kyis 'dod pa'i yon tan rnams kyis phyogs bcu na bzhugs pa'i dkyil 'khor gyi 'khor lo can mgon po bdag nyid he ru ka la legs par mchod de/_mche ba gtsigs shing 'jigs chen po/_/sgyu ma'i me tog phreng bas brgyan/_/
[\[292a.4\]]sha chen po dag gsol mdzad pa/_/he ru ka la bdag phyag 'tshal/_/zhes bya ba'i bstod pa'i glu rnams kyis bstod par bya'o/_/de ma thag tu rang snang ba dpal sangs rgyas mkha' 'gro ma dmar mo dga' ba la spros pa'i mgo dang /_snying ga dang /_lte ba dang /_gsang ba dang /_
[\[292a.5\]]brla zur dang /_rkang pa la thug par rim pa bzhin du sa bon/_oM hUM sa bon A ha rnams kyi rigs lnga'i bdag nyid can dang /_yi ge hrIHyongs su gyur pa las gsang ba'i pad+ma dmar po/_yi ge b+h+rUM yongs su gyur pa las grub pa'i 'od zer 'bru ser po can bltas la lha mo bzhis
[\[292a.6\]]sngar glus bskul bzhin pa/_yi ge hU~M yongs su gyur pa las gsang ba'i rdo rje/_yi ge oM las sprul pa'i nor bu/_bu gar phaT bkod la/_byed pa sna tshogs pa las rgyal ba rjes su chags par bya ba brtsam par bya'o/_/rdo rje dang pad+ma'i phaT kyi sgra dag gis bkug pa'i rgyal
[\[292a.7\]]ba'i tshogs bde bar gnas pa phab pa las zhu ba'i rdo rje'i lam nas byung ba lha mo'i pad+ma'i lte bar ltung ba sems dam pa'i ngo bo lces rnam pa sna tshogs pas phyogs te myang la mgon po'i lus dang ngag dang sems tshim par bya'o/_/snying gar 'byung ba bzhi'i rang bzhin pad+ma dmar po 'dab
[\[292b\]]
[\[292b.1\]]ma bzhi pa la nyi ma'i dkyil 'khor la gnas pa'i thig le dkar po zla ba'i dkyil 'khor dang kha sbyar ba pad+ma'i rtsa lag gi skud pa dang 'dra ba'i ri mo phyed dang bdun gyis legs par dkris pa ste/_de la rgya mtsho'i chu lta bu blugs pas skyes bu chen po'i mtshan sum cu rtsa gnyis dang /_
[\[292b.2\]]dpe byad bzang po brgyad cu sgrub par byed pa dbyangs dang gsal byed rnams nyis ldab tu brgyus pa'o/_/de'i steng gi bu ga nas zlos pa'i tshe na me tog ma la ti brgyus pa'i phreng ba lta bu phyung la/_sdud pa'i tshe na de bzhin du gzhug go/_/yi ge gsum bzlas par bya ste/_rlung 'byung ba
[\[292b.3\]]nas yi ge gsum yang 'byung zhing 'byung ba nas yang de 'jug la/_gnas pa yang thig le dkar po'i dbus su gnas pa yin no/_/de ltar ri mo phyed dang bdun la dbyangs dang gsal byed brgyus pa yang 'jug pa dang gnas pa dang 'byung ba sems kyi rgyu ba gzhan du ma song
[\[292b.4\]]bar bsam mo/_/oM AHhUM zhes pa ni bzlas pa bya ba'i sngags so/_/mngon par rtogs pa'i rim pa 'di ni go sla ba yin la/_bla ma'i zhal snga'i man ngag kyang yin no/_/de ltar thun bzhir gnas par bya'o/_/gzhan min par bya ste/_sems kyi tshogs pa ting nge 'dzin la
[\[292b.5\]]bzhag la/_sems can mtha' yas pa bsgral ba'i don du smon lam gdab bo/_/rdo rje 'chang gi rnam par bsgoms pa yi/_/stobs las bdag gi dge ba gang byung ba/_/de yis 'gro ba 'di dag myur bar ni/_/snying rje'i stobs kyi lus can du gyur cig_/rdo rje 'chang
[\[292b.6\]]gi rnam pa'i sems 'di 'dra ba/_gzung ba dang 'dzin pa'i rnam pa dang bral ba'i lus dang ngag gi rang bzhin gyi las gang ci yang rung ba de dag ni phyag rgya dang sngags kyi rnam pa yin no zhes de bzhin gshegs pa rnams kyis gsungs so/_/gzung ba la sogs
[\[292b.7\]]pa'i rnam pa dang bral ba nyid kyang de'i dus na de la snang ba med pa'i phyir ro/_/'di ltar gang snang ba de kho na yang dag pa'i tha snyad kyi lam la 'jug pa yin no/_/de ltar sems yongs su gsal ba'i ngo bo bde bar myong ba de'i dus na sdug bsngal ni ma yin la/_rnam par
[\[293a\]]
[\[293a.1\]]rig byed nyid kyang thams cad du snang ba yin no/_/'di ltar yang bems po rang gsal ba nyid na/_bems po nyid du mi rigs pa'i phyir ro/_/log pa yin na yang na gsal ba mi dmigs pa'i phyir te/_de'i dus na rang gsal ba bzhin mgon
[\[293a.2\]]po'i rnam pa bde ba chen po'i ngo bo dang rnal 'byor ma la sogs pa'i gzugs su snang ba ma gtogs pa gsal ba'i ngo bo gzhan snang ba ni med do/_/gal te ka ba'i gsal ba bzhin du rnal 'byor ma rnams kyi snang ba yin no zhe na/_'di ni tha dad pa med kyang mthong ste/_
[\[293a.3\]]nam mkha'i rang bzhin blta'o/_/gzhan yang dus mnyam pa na yang cig car dmigs pa'i phyir g.yas dang g.yon gyi rwa lta bu yin na ci gang gi gzung ba'am 'dzin pa yin/_dus tha dad pa na yang cig car snang ba yin pa na gzhan mi dmigs pa'i phyir na yang gzung ba dang /_
[\[293a.4\]]'dzin pa'i dngos po med do/_/mgu ba dang yid bsad pa la sogs pa nang gi bde ba la sogs pa'i ngo bo dang sngon po la sogs pa ni phyi rol gyi gzung ba yin no zhes so/_/brjod par bya ba ni ma yin te mngon sum gyi phyi rol dang nang gi yin no zhes bya bar ni mi nus te/_
[\[293a.5\]]mngon sum ni rnam par mi rtog pa med pa'i phyir ro/_/de'i rjes las thob pa'i rnam par rtog pa'i yul dngos po med pa'i phyir ro/_/rjes su dpag pa la khyab pa ma grub bo/_/de bas na lha'i bdag nyid kyi dkyil 'khor gyi 'khor lo'i ye shes de ni gcig nyid dang /_
[\[293a.6\]]du ma nyid dang /_tha dad pa dang /_dngos po dang /_dngos po med pa la sogs pa'i kun tu rtog pa ma lus pas stong pa'i phyir rnam par rtog pa gzung ba la sogs pa'i rnam pa dang bral ba gang yin pa'i ngo bo yin no/_/bde ba'i bdag nyid kyi rgyu las
[\[293a.7\]]skyes pa'i phyir bde ba'i rang bzhin gnyis su med par snang ba nyams su myong ba bdag dang bdag gir 'dzin pa'i mtshan nyid 'khor ba dang 'gal ba yongs su nyams pa med pa'i chos yin te/_'tshe ba med pa yang dag pa'i don gyi rang bzhin yin pa'i phyir/_blo de'i
[\[293b\]]
[\[293b.1\]]phyogs su 'dzin pas na mngon sum du bya ba yin no/_/'gal ba yang gang dang lhan cig tsam yang dmigs pa de ni shin tu goms pa'i dbang gis gnyen pos rang gi mi mthun pa rtsad nas 'byin pa kho na yin no/_/gang yang shin tu goms pa de'i bsgom pa'i
[\[293b.2\]]stobs kyis gsal bar nye bar 'gro ste/_'dod pa dang mya ngan la sogs pa khyab pa grub cing rang gi mi mthun pa'i phyogs tha mal pa'i nga rgyal dang /_tha mal pa'i rnam pa dag rtsad nas 'don par grub pa yin no/_/rnam pa med pa'i shes pa ni rmi
[\[293b.3\]]lam du yang nyams su myong ba ma grub pa'i phyir 'ga'i yang gnyen po nyid ma yin no/_/pha rol tu phyin pa'i tshul gyi lta ba las kyang sgyu ma lta bu bdag med pa'i lta ba dang ldan pa yang sbyin pa la sogs pa tha mal pa'i rnam par rtog pa'i gnyen po yin
[\[293b.4\]]mod kyi/_de lta na yang tha mal pa'i rnam pa 'di mi 'gyur la/_tha mal pa'i rnam par rtog pa dang /_tha mal pa'i rnam pa gnyis ka ni spang bya yin no/_/gal te sbyin pa la sogs pa la longs spyod chen po la sogs pa nyid dang /_sbyin pa la sogs pa'i 'bras bu las
[\[293b.5\]]skyes bu chen po'i mtshan sum cu rtsa gnyis dang dpe byad bzang po brgyad cu'i bdag nyid kyis sprul sku 'grub par 'gyur ba yin no zhe na/_de dag ni mngon sum dang rjes su dpag pa dag gis las de dang de dag gi 'bras bu nye bar longs spyod pa'i mtshan nyid 'di yin no/_/
[\[293b.6\]]de dag gis ni skyes bu chen po'am tshan 'di dag yin zhes grub pa yin no/_/yang bsgom pa'i stobs kyis ni dus mnyam par phun sum tshogs pa thams cad la dmigs pa'i mtshan dang dpe byad 'bar ba'i sku dmigs pa dang /_yang dag par rig pa tsam gyi ngo bo
[\[293b.7\]]dkyil 'khor gyi 'khor lo'i rnam pa'i sems gsal bar snang ba nye bar 'gro ba na ci ste mi 'grub/_/don 'di ni bla ma'i zhal snga nas kyang don gyi skad du gsungs te/_gzugs sku chos kyi sku yin sgom byed pa/_/ka yis nges par byang chub thob pa yin/_/chos sku rgyal
[\[294a\]]
[\[294a.1\]]ba'i bsam gtan gyis thob na/_/gzugs kyi sku la ci ste bsgom mi byed/_/gal te gzugs sku bsod nams tshogs kyis thob na'ang /_/de yis yun ring dus gzhan dman pa ste/_/'bras bu'i khyad par rgyu yi khyad par las/_/sku gsum dus
[\[294a.2\]]mnyam par ni snang ba yin/_/zhes so/_/yang na bdag gis/_/gzugs gang dag 'dzin par lhag par sgro btags pa la sogs pa'i rgyu de dag las sbyin pa la sogs pa 'byung ba ni de kho na nyid du bdag med pa dang ldan pa yin mod kyis/_de ltar na yang srid pa'i sdug
[\[294a.3\]]bsngal dang lhan cig 'gal ba med de/_gang gi phyir 'dir sbyin pa la sogs pa yod kyang de tha mal pa'i rang gi ngo bo las byung ba srid pa'i sdug bsngal ldog par mi 'gyur ro/_/dgongs pa ni 'di yin no/_/re zhig sems can du blta bas sbyin pa la sogs pa
[\[294a.4\]]ni tha mal pa'i rnam par rtog pas srid pa'i sdug bsngal dang 'gal bar mi 'gyur te/_bdag med pa'i lta ba dang ldan yang sbyin pa la sogs pa dang dngos su 'gal ba med la bdag med pa'i lta ba kho na dang dngos su 'gal ba yin no/_/de ltar yang ye shes
[\[294a.5\]]zhabs kyi zhal snga nas/_tha mal pa yi rang gi gzugs kyis ni/_/bdag med ldan pa'ang sbyin pa la sogs pas/_/'gal ba dag ni yod min gang gi phyir/_/'di ni bden yang der ni ldog mi 'gyur/_/zhes gsungs so/_/mchog tu dga' ba bde ba'i rgyur ni mi
[\[294a.6\]]'gyur te btang snyoms kyi rang bzhin yin pa'i phyir ro/_/dka' ba brgya phrag gis brten cing 'khrug pa rdzogs pa'i byang chub kyang skal pa mi nyung bas thob par bya ba yin te/_des na pha rol tu phyin pa'i tshul ni skyes bu mchog gi don gyi lam gyi rgyu legs pa ma yin no/_/dkyil 'khor
[\[294a.7\]]gyi 'khor lo'i rnam pa'i sems 'di ni dngos po kho nar 'khor ba'i sdug bsngal ma lus pa dang 'gal lo/_/mchog tu dga' ba bde ba'i tshogs med cing bde ba'i thabs myur bas bla na med pa'i rgyu yin te/_'di kho nar lam gyi bden par rig pa'i phyir na/_rtog pa dang ldan
[\[294b\]]
[\[294b.1\]]pas bden par bya ba yin no/_/gal te 'o na de lta na ni sbyin pa la sogs pa 'bras bu med pa nyid yin no zhe na/_de ni dka' bas brten par bya ba ste/_'gro ba'i don bya ba kho na dgos pa'o/_/'di ltar yang dang po kho nar 'gro ba'i sdug bsngal nye bar zhi bar bya ba'i don du 'gro ba
[\[294b.2\]]sdug bsngal bar gyur ba la blta bas byang chub kyi sems smon pa dang 'jug pa'i ming can rnam pa gnyis bskyed pa snying rje kho nas rgyu med par mchog tu mnyes gshin pa kho nar 'jug pa ni dgos pa ma yin no/_/des ting nge 'dzin gyi skabs na spro ba dang bsdu ba'i tshul
[\[294b.3\]]gyis byed cing ting nge 'dzin las langs pa na chos dang zang zing la sogs pa dmigs pa med pa'i sbyor bas byed pas rdzogs pa'i gnas skabs na yid bzhin gyi nor bu'i tshul gyis sbyin pa la sogs pa sems can gyi don byed pa ni dgos pa'i gtso bo yin te/_de bzhin gshegs pa nyid
[\[294b.4\]]ni zhar la 'byung ba yin no/_/ji srid du tha dad par 'khor bar zhen pa de srid du dge ba bcu'i las kyi lam dang de'i cig shos spang ba dang /_dkyil 'khor la sogs bya ba dang /_mchod rten gyi las la sogs pa la nges par nan tan du bya'o/_/gzhan yang rig pa dang ldan pa'i
[\[294b.5\]]phyir dang /_skyes bu'i don gtso bo slu ba med par bcom ldan 'das kyis gsungs pa dang 'brel pa'i phyir ro/_/de bzhin du rgyan las kyang /_gal te gnyis med par brten nas/_/'jig rten pha rol zlog byed na/_/'di la'ang gyis shig min zhe na/_/'di zhes bya ba gnyis
[\[294b.6\]]gnas so/_/gal te gnyis med kyis mgu yod/_/thams cad du ni grol bar 'gyur/_/tha snyad du ni 'jug ce na/_/'jig rten pha rola'ang som shig_/ces gsungs so/_/bla ma'i zhal snga nas kyang /_ji srid du ni tha dad tha snyad yod/_/sdig pa spang zhing
[\[294b.7\]]bsod nams tshogs bsag gyis/_/zhes gsungs so/_/de nas ting nge 'dzin las langs la rang dang gzhan he ru ka'i rnam pa sgyu ma'i rnam pa lta bur sems shing /_g.yeng ba med pa'i yid kyis bsod nams dang mnyam pa dang bshad pa la sogs pa bya'o/_/
[\[295a\]]
[\[295a.1\]]mchod ston gyi dus su ni yi ge yaM sngon po las byung ba/_zla ba phyed pa'i rnam pa rgyal mtshan gyis mtshan pa'i rlung gi dkyil 'khor de'i steng du yi ge raM dmar po las byung ba'i zur gsum pa me'i dkyil 'khor/_de'i steng du yi ge a yongs su gyur
[\[295a.2\]]pa las pad+ma'i snod/_de'i nang du bza' ba la sogs pa'i yi ge hU~M gis byin gyis brlabs pa 'bar ba/_rtog pa dang gsal ba'i rim pa las/_yi ge oM gyis ye shes kyi bdud rtsi'i rang bzhin thim pas thabs cig tu byas pa sngags kyis byin gyis brlabs te/_
[\[295a.3\]]yi ge hU~M las byung ba'i rdo rje dkar po bkod pa'i lce dam pa de las byung ba'i 'od zer sbu gu 'dra bas drangs pa'i sbyor bas lha'i gzugs rgyal ba'i tshogs tshim par bya'o/_oM AHhUM guh+ya b+hak+Sha b+hak+Sha haM zhes pas ni/_bdud rtsi myang ba'i sngags so/_/khrus kyi dus su ni sngar bstan
[\[295a.4\]]pa'i dbang bskur ba'i cho ga yis bya'o/_/de ltar sna tshogs pa'i snying rje'i stobs kyis rang bzhin du brtag cing de'i phyir gzhan dang gzhan ma yin pa'i rang bzhin yongs su shes na'ang rnal 'byor pa 'dod pa lnga'i longs spyod kyi srid pa'i nyes pas mi gos so/_/cung
[\[295a.5\]]zad dbang sgyur thob pa yi/_/ma lus pa ni mdzes zhes so/_/gang zhig gar byed 'thung byed pa/_thos pa tsam las sems rmongs pa'o/_/de lta bu'i rdo rje slob dpon mnyam par gzhag pa kun rdzob dang don dam pa'i bden pa gnyis rnam par 'byed pa rigs pa/_
[\[295a.6\]]rgyud kyi don len pa dang 'chang ba dang ston par nus pas/_slob ma dad pa can phyi dang nang gi yo byad thams cad tshogs pas dbang bskur ba'i don du lan gsum gsol ba btab pas/_rang nyid bcom ldan 'das kyis gnang bas sam/_lha so sor yi ge gsum
[\[295a.7\]]'bum phrag re re kho na bzlas nas sngon du bsnyen pa byas pa/_rang bzhin thun bzhir rang gi 'dod pa'i lha'i rnal 'byor pas phyi nang gcig tu sa sbyang ba rab tu bsgrub pas 'dir bshad pa'i gtor ma'i sbyin pa sngon du byas la bgegs bskrad pa'i sngags bzlas shing /_
[\[295b\]]
[\[295b.1\]]dkyil 'khor bri bar bya ba'i phyir brtsam par bya'o/_/de nas dkyil 'khor gyi khang pa'i don du sa yongs su brtags pa la/_khyims brtag pa'i mtshan nyid bstan pa'i cho ga dang /_mchod yon gyi cho gas khung bu brkos pa dgang ba la sogs pa byas nas/_
[\[295b.2\]]shing dang rdo dang /_gseg ma dang /_sol ba bsal ba'i gnas su dkyil 'khor bzhengs par bya'o/_/btung ba dang mnyam par bcas par byas nas/_oM b+hU khaM zhes bya ba'i sngags kyis nam mkha'i rang bzhin du bltas la hUM laM hUM zhes pas rdo rje'i rang
[\[295b.3\]]bzhin du byas nas/_oM me di nI badzrI b+ha wa badzra ban+d+ha hUM zhes bya bas byin gyis brlab bo/_/zug rngu'i nyes pa thams cad ni/_/gal te dbyung bar mi nus na/_/lag pa gtad de sngags bzlas te/_yi ge gsum gyis de brko bya/_/yang thog steng dang ba
[\[295b.4\]]lang lhas/_/gtsug lag khang sogs mtsho 'gram dang /_/sngar nis byang byas sa yi char/_/sbyang ba la sogs mi bya'o/_/zhes so/_/de nas mtshan mo rang gi 'dod pa'i lha'i rnal 'byor gyis gnas pas sa rdo rje'i rang bzhin du byin gyis brlabs nas nang gi dag
[\[295b.5\]]par bya'o/_/de la cho ga 'di yin te/_/'ol ba ris kyi thig gis btab la/_ji skad du bstan pa'i dkyil 'khor de'i dbus su bsdad de/_he ru ka'i nga rgyal mngon sum du byas la/_sgro skyong ma'i rnal 'byor ma lo bcu gnyis lon pa'i na tshod bzhi/_rdo rje mkha'
[\[295b.6\]]'gro ma la sogs pa'i nga rgyal byas la/_rnal 'byor gyi bya ba gcig la goms pa'i lha mo de rnams kyis tshigs su bcad pa re re brjod par bya'o/_/de bzhin gshegs pa kun zhi ba/_/de bzhin gshegs pa kun gyi gnas/_/chos kun mchog la yang dag
[\[295b.7\]]byung /_/dkyil 'khor dam pa bshad du gsol/_/mtshan nyid thams cad yang dag rdzogs/_/mtshan min thams cad rnam spangs pa/_/kun du bzang po sku yi mchog_/dkyil 'khor dam pa bshad du gsol/_/zhi ba'i chos ni mchog las byung /_/ye shes
[\[296a\]]
[\[296a.1\]]spyod pa rnam sbyong ba/_/kun du bzang po gsung gi mchog_/'khor los sgyur ba dkyil 'khor gsungs/_/sems can kun gyi sems chen po/_/rang bzhin dag pa dri ma med/_/kun du bzang po thugs kyi mchog_/'khor los sgyur ba dkyil 'khor
[\[296a.2\]]gsungs/_/de nas bla mas 'khor lo de blo yis nam mkhar bteg la/_'dod pa'i lha'i sbyor ba khros pas/_rkang mthil rdo rje 'bar ba dang /_/rdo rje gsor ba la brtson pa/_/'gying ba rdo rje gom pa'i gar/_/mche ba gtsigs bcas hUM sgrogs pas/_/lus ngag
[\[296a.3\]]sems la gnas pa yi/_/bgegs kyi tshogs rnams kun nyon cig_/da ni dpal ldan rdo rje 'chang /_/srung ba'i 'khor lo rab sbyor ba/_/gal te 'ga' zhig 'da' 'dod na/_/rdo rje 'bar ba'i lus kyis ni/_/lus gsum 'byung ba dag byas te/_'di ni de
[\[296a.4\]]gzhom gzhan du min/_/oM g+ha g+ha g+hA ta ya g+hA ta ya/_sar+b+ba du Sh+TAn phaT/_kI la ya kI la ya/_sar+b+ba pA paM phaT/_badzra kI la ya/_badzra d+ha ra Adz+nyA pa ya ti/_kA ya wAka tsit+ta kI la ya/_hUM phaT ces brjod la bgegs med par bya ba'i phyir/_smad rgya mdud lta bu la stod bgegs
[\[296a.5\]]kyi dgras dbus su blos btab la rdo rje ra ba'i phyi rol du dbang chen dang me'i dkyil 'khor dag gis phyogs dang mtshams bcings par byas nas sa gzhi rdo rje'i rang bzhin du byas te/_de nyid du rnal 'byor ma sgo skyod ma bzhi dang lhan cig nyal bar bya'o/_/de dag ni phyi dang nang gis
[\[296a.6\]]'dul bya ba dang /_nyi ma dang po la sa yongs su bzung ba yang yin no/_/nyi ma gnyis pa la ni bum pa lnga la sna tshogs pad+mar nyi ma la gnas pa'i lha mo lnga'i mtshan ma bris te/_lhag par gnas par bya'o/_/de dag kyang gser la sogs pa las grub pa'am/_sa'i rang bzhin
[\[296a.7\]]nag po dang rtsa ba med pa mchu 'phyang ba/_mgrin pa mtho ba/_lto ba che ba la/_shing ha sa ka ra la sogs pa 'bras bu dang bcas shing /_'dab ma dang ldan pa la/_mgul bar ras zung gis brgyan pa/_mon sran gre'u dang /_til dang /_nas dang /_gro dang /_'bras
[\[296b\]]
[\[296b.1\]]so ba zhes bya ba'i 'bru lnga dang /_ha sa dang /_ha sa de ba dang /_gi ri karni ki dang /_kaN+Da ka ri dang /_br-i ha ti zhes bya ba sman lnga dang /_gser dang /_dngul dang /_mu tig dang /_byu ru dang /_mu men zhes bya ba'i rin po che lnga dang /_de dag dang ldan pa las 'dren pa'i
[\[296b.2\]]bum pa ni dbus su ste/_go rims ji lta ba bzhin du bzhag la/_de dang de dag tu mchod yon gyi snod du dri chab blugs te/_me tog dkar po cig kyang bcug la/_nye bar mchod pa lngas mchod nas/_rdo rje rtse mor me tog gi phreng ba btags te/_rang gi lha'i
[\[296b.3\]]gzugs can du bsams nas/_yi ge gsum so so la brgya rtsa brgyad mngon par bsngags la/_snod du mchod yon gyi chu blugs par bya'o/_/'di dag ni rab gnas kyi cho gar grags pa'i bum pa yang lhag par gnas pa'o/_/
[\[296b.4\]]yi ge gsum gyis me la sogs pa'i yo byad lhag par gnas pa'o/_/de nas phyi de nyin par dkyil 'khor gyi khang pa'i khyams dang sgo dang nye bar zhugs te/_slob dpon gyi mdun du 'dug la/_mkhas shing spro ba chen po dang /_/byas pa gzo zhing nga rgyal med/_/rigs
[\[296b.5\]]dang yon tan dang ldan dang /_/gzugs dang kha dog lang tshor ldan/_/bde bar gshegs pa'i sngags bsgrub la/_/don du gnyer zhing mngon par brtson/_/dge bsnyen ma yin yang dge bsnyen gyi sdom pa phog la spro ba bskyed pa'i phyir brjod do/_/dkyil 'khor gyi cho ga
[\[296b.6\]]las/_'khor bzhi char yang rjes su gnang /_/rang gi bslab dang shin tu ldan/_/theg chen la dga'i bdag nyid can/_/kha cig gsang sngags grub don gnyer/_/'di ni dkyil 'khor 'jug par byed/_/bsod nams 'dod pas de las gzhan/_/gzhan dag 'jig rten
[\[296b.7\]]gzhan don gnyer/_/'jig rten pha rol don gnyer ba'i/_/dad pa mang du byas na ni/_/blo ldan dkyil 'khor 'jug bya yi/_/tshe 'di'i 'bras bu 'dod mi bya/_/tshe 'di 'dod par gyur pa la/_/'jig rten pha rol de bzhin min/_/skyes bu 'jig rten pha rol gnyer/_/
[\[297a\]]
[\[297a.1\]]tshe 'di'i 'bras bu rgyas pa yin/_/de nas de dag rang gi lus la bcug ste/_rang gi rdo rje nas byung ba rang gi pad+mar bcug la bton te/_lan gsum du gdon du gzhug go/_/dga' chen khyod bdag ston pa po/_/slob dpon khyod ni dgongs su
[\[297a.2\]]gsol/_/byang chub chen po'i tshul bstan pa/_/mgon po chen po bdag 'tshal lo/_/dam tshig 'di nyid bdag la stsol/_/byang chub sems kyang bdag la stsol/_/sangs rgyas chos dang dge 'dun te/_/skyabs gsum dag ni bdag la stsol/_/thar pa chen po'i
[\[297a.3\]]grong mchog tu/_/mgon po bdag ni gzhug par mdzod/_/ces so/_/bla mas ni/_/bu tshur theg pa chen po yi/_/gsang sngags chen po'i cho ga 'di/_/khyod ni tshul chen snod yin te/_/khyod la yang dag bstan par bya/_/dus gsum byung ba'i sangs rgyas rnams/_/
[\[297a.4\]]sku gsung thugs kyi rdo rje can/_/rdo rje gsang sngags mthu yis ni/_/ye shes mnyam med yang dag brnyes/_/gsang sngags sbyor ba mnyam med de/_/shAkya seng ge tshogs mchog gi_/_bdud sde drag po chen po yi/_/dpung chen dag kyang de yis bcom/_/'jig
[\[297a.5\]]rten rjes 'jug gshegs nas ni/_/'khor lo bskor nas mya ngan 'das/_/de bas kun mkhyen thob bya'i phyir/_/bu yis blo gros 'di gyis shig_/ces brjod do/_/de dag la skyabs gsum sbyin par bya ste/_lan gsum du 'don du gzhug go/_/sdig pa bshags
[\[297a.6\]]pa dang /_bsod nams la rjes su yi rang ba dang /_byang chub tu sems bskyed par bya ste/_sems dang ngag dang lus rnams la rdo rje dang pad+ma dang de bzhin du 'khor lo ste/_de rnams su hUM AHoM bkod la/_dri'i chu dang rdo rjer bcas pa'i khu tshur gyis/_/hUM oM
[\[297a.7\]]AH/_zhes de bzhin du 'don cing snying ga dang mgo bo dang mgrin par byugs te/_me tog la sogs pa'i rim pas sbyin no/_/me tog spyi bor mdun du spos/_/mar me slar yang snying gar dri/_/he ru ka yi rnal 'byor pas/_/'di dag snyoms par 'dzin pas so/_/so shing
[\[297b\]]
[\[297b.1\]]a shwat+tha dang u du m+WA ra ma 'khyog pa srin bu med pa ma gas pa rma med pa sor bcu gnyis pa/_mthe'u chung tsam rtse mor me tog mdzes pa can sbyin no/_/der yang 'char bcug la ba lang gi lci bas zur bzhi par gru bzhi tsam du byug pa'i sa la mdun du kha shar du bltas te ltos
[\[297b.2\]]pa med par dor bar bya'o/_/phyi rol du lhung na bgegs sna tshogs pas dngos grub med do/_/nang du lhung na ni zhi ba la sogs pa'i las go bar bya'o/_/de nas yi ge hUM las byung ba'i de nyid bzlas pa'i chu 'thor 'thung gi phyi nas oM hrIHbi shud+d+ha d+harmA sarba pA paM ni sh+tsa
[\[297b.3\]]s+ya bi sho d+ha ya sar+b+ba bi kalpa na A pa na ya hUM zhes pa sngags kyis 'khyor ba gsum 'thung ngu gzhug go/_/de nas khrid de bcug la skud pa sum sgril mdud pa gsum dang ldan pa rang gi 'dod pa'i lha'i bzlas pa byas la lag par bcing la/_yi ge hUM las skyes pa'i ku sha
[\[297b.4\]]gsar pa ma nyams pa cig sngas kyi phyir/_gzhan sa bon hUM las skyes pa gding bar byin la/_rang gi sngags kyis yang dag par bsrungs nas/_chos bstan pas spro ba bskyed pa'i phyir brjod do/_/'jig rten du ni kun mkhyen rnams/_/u du m+WA ra'i me
[\[297b.5\]]tog bzhin/_/brgya lam na ni res 'ga' zhig_/'byung 'gyur yang ni mi 'byung ngo /_/gsang sngags spyod pa'i tshul 'byung ba/_/de bas kyang ni dkon pa ste/_/gang gis mnyam med sems can don/_/mya ngan mi 'da' byed par nus/_/bskal pa bye ba du ma ru/_/sngon
[\[297b.6\]]chad sdig pa byas pa gang /_/de kun dkyil 'khor 'di 'dra ba/_/mthong bas zad par 'gyur yin na/_/grags pa mtha' yas sngags spyod pa'i/_/tshul la gnas pa smos ci dgos/_/skyob pa'i gsang sngags bzlas na ni/_/go 'phang bla na med par 'gyur/_/gang
[\[297b.7\]]dag spyod pa mchog 'di la/_/blo gros shin tu mi g.yo ba/_/de dag gi ni ngan 'gro dag_/sdug bsngal kun 'byung bcad pa yin/_/bdag nyid chen po khyed rnams kyis/_/rnyed pa mnyam med de ring rnyed/_/gang phyir rgyal ba sras bcas pa/_/bdag nyid chen po kun gyis
[\[298a\]]
[\[298a.1\]]ni/_/bstan pa 'di la khyed rnams kun/_/yongs bzung skye bzhin bar gnas pa/_/de phyir khyed rnams theg chen la/_/legs pa nyid du skye bar 'gyur/_/theg pa chen po cher 'byung ba'i/_/lam mchog 'di ni dpal dang ldan/_/khyed rnams der ni
[\[298a.2\]]dong bsan/_/rang byung skal ba chen po pa/_/'jig rten thams cad mkhyen pa yi/_/de bzhin gshegs pa rnams su 'gyur/_/zhes so/_/slob ma slob dpon nyid don gnyer/_/'khor los mi ldog dbang bskur ba/_/stsal nas mgon pos bdag la ni/_/'khor
[\[298a.3\]]lo'i lha ni de nyid dang /_/slob dpon gyi ni las rnams dang /_/sangs rgyas kun gyi dam tshig dang /_/sdom dang gsang ba dam pa dag_/sems can kun gyi don gyi phyir/_/rtag tu slob dpon bdag gyur gsungs/_/zhe so/_/khyad par gyi sdom pa lan du bcug la rmi lam du gang
[\[298a.4\]]cung zad mthong ba nang par nga la smros shig ces brjod do/_/khyim dag tu seng ge'i nyal thabs su nyal du gzhug go/_/de dag ni slob ma la lhag par gnas pa'o/_/de nas bla ma dkyil 'khor gyi khang par slob dpon rnal 'byor ma bzhi dang lhan cig tu zhugs te/_phyogs su
[\[298a.5\]]phur bus btab nas/_rdo rjer ba'i phyi rol du dbang chen dang /_raM las me'i dkyil 'khor gyi phyogs dang mtshams bcing bar byas la sa'i lha mo la mchod de/_skyob pa sangs rgyas thams cad kyis/_/spyod pa'i tshul dang khyad par dang /_/sa dang pha rol phyin pa la/_/lha mo khyod
[\[298a.6\]]ni dbang du gyur/_/shAkya seng ge skyob pa yis/_/ji ltar bdud kyi sde bcom pa/_/de bzhin bdag gis bdud kyi stobs/_/pham par byas te dkyil 'khor bri/_/zhes brjod do/_/de dag ni sa lhag par gnas pa'o/_/de nas nam mkhar bzhugs su gsol ba'i 'khor lo
[\[298a.7\]]blo yis spyan drangs la bdud rtsi lnga nye bar byugs pa'i dkyil 'khor lnga rnams su rang ji lta ba bzhin bcug nas legs par mchod do/_/mche ba gtsigs pa zhes bya ba la sogs pa'i tshigs su bcad pas yang dag par bstod nas bdud rtsi lnga dbul lo/_/pus mo g.yas
[\[298b\]]
[\[298b.1\]]pa phab la lag tu bdug spos kyi snod thogs te/_lan gsum brjod par bya ste/_bcom ldan khrag 'thung chen po mchog_/rig sngags rgyal khyod phyag 'tshal lo/_/thugs rje'i bdag nyid dkyil 'khor ni/_/mgon po bri bar 'tshal lags na/_/slob ma rnams la brtse ba dang /_/
[\[298b.2\]]khyed rnams la yang mchod pa'i phyir/_/bcom ldan bdag ni gus pa la/_/de ni bka' drin mdzad par rigs/_/'gro ba'i 'khor lo bya don stsol/_/sangs rgyas rnams ni bdag la dgongs/_/byang chub sems dpa' 'bras gnas dang /_/gang gzhan gsang sngags lha rnams
[\[298b.3\]]dang /_/'jig rten skyong ba'i lha rnams dang /_/rang byung rdzogs byang la gnas dang /_/yang dag rdo rje'i spyan mnga' ba'i/_/bstan pa la mngon dga' ba kun/_/bdag ni che ge mo rdo rje/_/dpal ldan khrag 'thung dkyil 'khor ni/_/ji ltar nus pa'i yo byad kyis/_/'gro ba'i
[\[298b.4\]]don phyir bri lags na/_/thugs brtse bar ni dgongs nas su/_/deng bdag slob mar bcas pa la/_/dkyil 'khor lan cig gyur pa kun/_/nye ba ru ni mdzad par rigs/_/zhes so/_/de dag ni 'khor lo'i dbang po lhag par gnas pa dang /_sangs rgyas dang byang chub sems
[\[298b.5\]]dpa' rnams lhag par gnas pa'o/_/gal te rab tu gnas par bya ba'i lha yod par gyur na/_lha'i bkra shis kyi tshigs su bcad pa rnams kyis phyi dang nang gi dbang bskur ba sbyin pa sngon du song bas/_de la yang tshigs su bcad pa 'di nyid gdon pa sngon du 'gro ba'i rab gnas kyi
[\[298b.6\]]cho ga las bstan pa'i rim pa las lhag par gnas par bya'o/_/'di ni rab tu gnas par bya ba'i lha lhag par gnas pa'o/_/de nas thig skud kha dog lnga bdud rtsi lngas brlan pa snod lngar gzhug pa dkyil 'khor gyi 'khor lo lnga'i bdag nyid dbu brgyan du bzhugs pa'i rtag pa la sogs pa'i
[\[298b.7\]]ngo bo nyid rnams la nam mkhar bzhugs pa'i thugs kar gnas pa de dag gi kha dog can gyi 'od zer gyis thig skud bltas la/_oM me pra yats+tsha sha shwa ta su traM sA tsakrA su traM sA tsakrA su tra NA hUM zhes rtag pa'i gnas su rin chen 'byung ldan la sogs pa yang sbyar te/_gsol ba btab pa dang /_
[\[299a\]]
[\[299a.1\]]de rnams kyis btang ba rab tu g.yo zhing 'bar ba'i mig gis rdzi mas 'dren pa'i 'bar ba'i lta bas bkug la gcig tu byas te/_oM AHa n+yo n+yA nu ga tA sar+b+ba d+harmA hUM/_oM AHs+pha ra s+pha ra a nu pra biSh+Ta sar+b+ba d+harmA hUM/_oM AHA t+yan+ta a nu pra biSh+Ta sar+b+ba d+harmA hUM/_
[\[299a.2\]]zhes brjod cing lnga po gcig tu bsgril lo/_/chur 'khor lo nyis 'gyur la sgo'i nyi shu'i cha yod pa ste/_slob ma rang gi 'dod pa'i rnal 'byor pa/_thig skud 'dzin cing rdo rje dril bu 'dzin pa dang lhan cig tu bla ma rdo rje dang dril bu 'chang bas ye shes kyi thig skud g.yon pa'i
[\[299a.3\]]rdo rje khu tshur gyis bzung ste/_dzaHzhes bya ba gsum gyis slob ma la btang la/_slob mas kyang dzaHdzaHdzaHzhes brjod cing 'gro bas song ste/_lte ba'i phyogs su bzhag la/_gnam thig gdab bo/_/de bzhin du 'og gi thig kyang gdab bo/_/oM badzra sa ma ya sU traM mA ti kra
[\[299a.4\]]ma hUM/_thig gi sgras sems can gyi don gyi phyir/_de bzhin gshegs pa rnams bskul bar bya'o/_/bla ma nub kyi sgor gnas te/_/shar du kha bltas la tshangs thig gdab bo/_/de nas g.yas skor du 'gro bas song nas lho'i sgor gnas te/_byang du kha bltas la
[\[299a.5\]]tshangs thig gnyis pa'o/_/de nas de bzhin du song nas me'i phyogs kyi grwar gnas te/_byang du kha bltas la/_shar phyogs kyi thig go/_/de nas de bzhin du song nas rlung gi phyogs kyi grwar gnas te/_lhor kha bltas la nub phyogs kyi thig go/_/de nyid du gnas te/_shar
[\[299a.6\]]du gdong bltas la byang phyogs kyi thig go/_/de nas de bzhin du song ste/_me'i phyogs kyi grwar gnas la nub tu gdong bltas la lho phyogs kyi thig go/_/de nyid du gnas te rlung gi phyogs kyi grwar mngon du phyogs kyi grwar thig go/_/de nas de bzhin du song nas bden bral
[\[299a.7\]]gyi phyogs kyi grwar gnas te/_dbang ldan gyi phyogs su gdong bltas pas grwa'i thig gdab po/_/slob mas g.yas skor gyi rim pas song nas bla ma la kha bltas la de dang der bsdad do/_/gal te thig 'debs su yang med na ni de'i tshe grogs med pas rang nyid kyi phur bu
[\[299b\]]
[\[299b.1\]]la btab la de bzhin du thig gdab po/_/de nas thig skud nyis bltab byas la/_dbang ldan gyi phyogs nas brtsams te/_khor yug gi gdab po/_/mtshan min nas ni dngos mi 'gyur/_/thig skud chad na bla ma 'chi/_/lhag chad las kyis nad du 'gyur/_/phyogs rmongs slob ma
[\[299b.2\]]rnam par 'khor/_/zur bzhi pa la sgo bzhi pa/_/rta babs bzhi yis mdzes pa ste/_/do shal do shal phyed pas spras/_/dar dang me tog phreng bas brgyan/_/stegs bu la brten gzungs kyi tshogs/_/mchod pa rnams kyis 'brel pa ste/_/grwa yi cha ni thams cad dang /_/
[\[299b.3\]]sgo khyud kyi ni mtshams rnams su/_/rdo rje rin chen rnams kyis brgyan/_/rlung gis bskyod pa dril bur bcas/_/ba dan rnams kyi phyi yi grwar/_/phyi yi dkyil 'khor thig gdab bo/_/de yi nang du pad+ma ni/_/'dab ma brgyad pas nye bar mdzes/_/snying po ge sar dang ldan pa/_/phyi yi 'khor
[\[299b.4\]]lo'i phyed du ni/_/zhes bya ba la sogs pa sbyar ba de dag ni ye shes kyi thig tu bya ba dang gdab pa'o/_/de bzhin du rin po che las byung ba'am/_lcags lnga las byung ba'am/_khams las byung ba'am/_yang na 'bras sA lu las byung ba'am/_dmar po so phag
[\[299b.5\]]tshogs pa'ang rung /_sol ba las byas dge ba ste/_/de ltar sbyar ba'i rdul tshon lnga/_/snod lngar bzhag pa la rtag pa la sogs pa bkod de/_/ye shes kyi rdul tshon de bzhin du bkug nas gzi brjid bskyed la/_oM badzra tsi tra sa ma ya hUM/_zhes pa 'dis bla mas
[\[299b.6\]]mngon par bsngags nas 'khor lo'i nang du bzhag la/_shar du kha bltas te/_dbang ldan gyi grwa nas g.yas skor gyi rim pas rdo rje khu tshur g.yon pas so sor thugs rje'i stobs kyis nga rgyal dang ldan pas bgegs 'jig par byed cing rdul tshon dgye bar
[\[299b.7\]]bya'o/_/phyi nas bsgrub pa'i grogs mchog gi bya'o/_/dkar po ser po de bzhin dmar/_/ljang gu dang ni nag po nyid/_/mnyam zhing g.yas skor yo min dang /_/ma chad par ni ri mo dgye/_/sbom par gyur na nad du 'gyur/_/phra mo yis ni nor 'joms te/_/
[\[300a\]]
[\[300a.1\]]yon po rnam snang chad pa yis/_/bla ma dag dang slob ma 'chi/_/shar phyogs su ni dkar po che/_/lhor ni ser po snang ba ste/_/nub kyi cha ni dmar po'o/_/byang du ljang gu yang dag ldan/_/dbus kyi sa gzhi cha de ni/_/in+d+ra nI la mtshungs
[\[300a.2\]]pa'i 'od/_/'di dag tshon gyi rim pa ste/_/rnal 'byor ma rnams ni rtag pa la sogs pa'i ngo bo yin pa'i phyir dang /_'dren pa mi bskyod pa'i rang bzhin yin pa'i phyir ro/_/sngar bstan pa'i mdog dang mtshan ma 'dzin pa/_sna tshogs pa mnga' ba/_sngar bstan
[\[300a.3\]]pa'i gnas rnams su lha lnga po dag mkhas pas bri'o/_/yang na gzhan dag na re/_rang gi bla ma'i rim pa gsal bar byas pas dbus dang phyogs bzhir shin tu gsal bar bya ba'i mtshan ma dgod pa yin no zhes zer te/_de bzhin du 'dab ma brgyad kyis
[\[300a.4\]]bskor ba'i chu skyes mtshungs pa med pa la/_phyogs rnams ni dmar po/_mtshams rnams ni ji ltar mdzes pas spras pa'o/_/phyogs kyi 'dab mar rdo rje nor bu'i snye ma dang /_sna tshogs pad+ma des 'bar ba'i ral gri ste/_lte bar pad+ma'i snod ni 'ong chags pa dag tu'o/_/
[\[300a.5\]]'di ni bri ba'i dkyil 'khor cho gas bri bar bya'o/_/nyi ma gsum pa la mtshan ma dgod pa la sogs pa rdul tshon dgye bar grub pa dang /_thugs rje'i stobs kyis rnal 'byor gyis zhugs la/_skor ba byed cing chad pa dang lhag pa'i nyes pa zhi bar bya ba'i phyir bltas la/_
[\[300a.6\]]rgyas pa'i yang rung ste sbyin sreg bya'o/_/gser ram zangs las grub pa'i 'am ni mchod sbyin gyi shing las byas pa'i dgang gzar te/_de'i dbyug pa ni skyes bu tshad dang ldan pa'i mthe bo'i sor nyi shu rtsa bzhi pa dad pa gzung bar rung ba/_de'i steng du sor bzhi pa'i kha zur bzhi pa sor
[\[300a.7\]]gnyis dma' bar bris pa/_rdo rje rtse lnga pa sor gnyis pas byin gyis brlabs pa/_ro 'bab pa'i bu gar sor gcig tsam mam/_/mthe'u chung tsam ste/_de'i steng du pad+ma'i rnam pa chur sor brgyad pa zheng du thad kar sor bzhi pa/_sor gnyis brkos pas rdo rje
[\[300b\]]
[\[300b.1\]]rtse gsum pa sor bzhi pa can/_dbyug pa'i 'og tu rdo rje rin po che sor drug pa can no/_/blugs gzar ni khru gang tsam pa kha pad+ma'i lo ma lta bu rgyar sor gnyis pa la/_sor gcig dma' bar bris pa'i dbus su rdo rje rtse lnga pa sor gcig tsam yod pa/_dbyug
[\[300b.2\]]pa'i 'og tu rdo rje rin po che can no/_/sor mo lnga'i sbyor bas kyang dgang gzar blugs gzar bya zhing /_sor mo gsum gcer bas sreg blugs cig bya'o/_/dkyil 'khor gyi khang pa'i shar phyogs su zhi ba'i thab khung dang /_dbang gi thab khung bya'o/_/lhor rgyas pa dang /_nub tu
[\[300b.3\]]dgug pa dang /_byang du drag shul spyod pa'i thab khung bya'o/_/las thams cad pa'i thab khung ni rgyar khru gang tsam/_khru phyed brus pa zlum po pad+ma rgyas pa lta bu'i rnam pa/_kha khyer can/_phyi rol rdo rje'i phreng bas bskor ba/_de'i nang du rim pa bzhin du thod pa dang /_rdo rje dang
[\[300b.4\]]rin po che dang /_sna tshogs pad+ma dang /_ral gri byin gyis brlabs pa/_bdud rtsi lnga'am/_snum chen nam/_ba'i mar ram/_las dang rjes su mthun pa'i sbrang rtsi dang bdud rtsir bcas pa'i yam shing dang /_til dang /_sA lu dang /_zan dang /_nas dang /_
[\[300b.5\]]'o ma dang /_zho dang /_'bras yos dang /_ku sha sngon po dang /_dUr ba dang /_tsu ta'i 'o ma dang /_tsan+dan gyi phye ma dang /_me tog pri yang ku dang /_me tog dkar po dang /_se 'bru dang /_dri zhim po dang ldan pa dang /_ji ltar nus pa'i sreg rdzas rnams
[\[300b.6\]]so/_/de la yam shing ni bal sha dang /_u du m+bA ra dang /_kasmi ri dang /_a shwat+tha dang /_p+lak+Sha dang /_sha mi dang /_n+ya gro d+ha la sogs pa 'o ma can gyi shing las byung ba/_rlon pa mnyam par bcad pa/_mtho gang tsam mam/_mthe'u chung tsam rtse
[\[300b.7\]]mo'i cha las byung ba/_sbrang rtsi dang 'o mas rtse mo gnyis byugs la/_bsreg par bya ba yin no/_/rnying pa dang /_gas pa dang /_khong stong dang /_chag pa dang /_shun pa med pa dang /_thung ba dang /_yo ba dang /_rtse mo kha brag pa dang /_'phras pa dang /_
[\[301a\]]
[\[301a.1\]]sbom pa dang /_ring pa dang /_srin bus zos pa dang /_srog chags dang bcas pa nyid ni dor bar bya ba yin no/_/bud shing ni 'o ma can gyi shing de dag nyid srog chags med pa'am/_dgon pa'i ba lang gi lci ba skam po yin te/_
[\[301a.2\]]thab khung bas dma' ba'o/_/zhi ba dang /_rgyas pa dang /_dbang gi las la 'o ma can gyi shing gtsubs pa las byung ba'i me'am/_rgyun bzhag gi me'am/_dge 'dun gyi tshang bang nang gi me ni zhi ba dang /_rgyas pa'i las la'o/_/rgyas pa la ni rgyal po'am zhang
[\[301a.3\]]blon gyi khyim nas byung ba'am/_nags tshig pa'am/_dge 'dun gyi'o/_/dbang la ni rje'u rigs dang rje'u rigs min pa'i khyim nas byung ba'o/_/dgug pa la ni gar mkhan dang /_slong mo pa'i khyim gyi'o/_/ma rungs pa ni dur khrod kyi rus pa dang /_
[\[301a.4\]]rdo ba dang /_gtum po la sogs pa'i khyim nas byung ba'o/_/mchod yon gyi snod ni gser ram/_dngul lam/_zangs sam/_rdo'am/_shing ngam/_sa'i rang bzhin du/_dung ngam/_nya phyis sam/_lo ma bskyod pa'ang rung ste/_me tog dang /_
[\[301a.5\]]til dang /_ku sha dang /_'bras yos dang ldan pa'i dri zhim po'i chu can no/_/zhi ba la sogs pa'i las dang rjes su mthun par lha'i nga rgyal de dang mthun par byas shing brgyan la/_las de la bstan pa'i phyogs su kha blta ba dang /_de la brjod pa'i stan la
[\[301a.6\]]sogs pa'i bye brag dang /_rdo rje slob dpon gyi g.yon phyogs su mchod yon la sogs pa bkod de/_g.yas su las dang mthun pa'i bsreg bya la sogs pa'i yo byad thams cad bzhag la/_lhag pa'i bsam pa de dang /_de bzhin du byas te/_rdzas de
[\[301a.7\]]dag bsregs pa sngon du 'gro bas de dang de'i las bya'o/_/de la pad+mar gnas pa'i sa bon hU~M las byung ba'i rdo rje me'i snying gar raM dang bcas pa'i sum mdo'i ris can gyis mtshan pa/_phyag drug pa ser po/_ser po dang /_sngon po/_dkar po zhal gsum pa/_rtsa ba'i
[\[301b\]]
[\[301b.1\]]phyag dag gis shes rab ma la 'khyud pa dang /_phyag g.yas pa dang /_cig shos gzhan dag gis mi 'jigs pa dang /_phreng ba dang /_thag gu dang /_dbyug pa 'dzin pa dang /_ye shes kyi me lha cho ga bzhin du spyan drangs pa la sogs pa sngon du 'gro
[\[301b.2\]]ba can bsams la sbyin sreg bya'o/_/dgang gzar dang blugs gzar gyi kha la 'dod pa'i lha'i sa bon rab tu 'bar bar bsams te/_byin za'i zhal du yang yi ger bkod la dgang blugs dbul lo/_/de'i snying gar yang lha'i 'khor lo bsams la bdud
[\[301b.3\]]rtsi'i bdag nyid can gyi gtor ma rnams kyis tshim par bya'o/_oM ag+na ye swA hA/_zhes pa ni yam shing bsregs pa thams cad dang mar gyi'o/_/oM sar+b+ba pA paM da ha na badzrA ya sar+b+ba pA paM da ha swA hA/_til gyi'o/_/oM badzra A yu She swA hA/_dUr
[\[301b.4\]]ba'i'o/_/oM badzra puSh+Ta ye swA hA/_'bras thug po mchu ma grugs pa'i'o/_/oM badzra saM pa de swA hA/_zho zan gyi'o/_/oM a pra ti ha ta badzrA ya swA hA/_ku sha'i'o/_/rgyas pa'i mtha' mar yi ge oM bskul ba dang ldan pa'o/_/zhi ba'i mthar yi ge swA hA/_bskul
[\[301b.5\]]ba dang ldan pa'o/_/dbang la ni yi ge hoH'o/_/dgug pa la ni yi ge dzaH'o/_/dbye ba la ni yi ge hUM ngo /_/dga' ba la ni yi ge hUM ngo /_/drag shul spyod pa la ni yi ge phaT de/_'on kyang bskul ba'ang brjod par bya ste/_rim pa 'dis lha thams cad tshim par bya'o/_/'bar
[\[301b.6\]]ba'i mtshan ma rnams brtag par bya ste/_dbang po'i gzhu 'dra ba kha dog dkar ba dang /_byu ru bcag pa lta bu dang /_/g.yas su 'khyil zhing shin tu snum/_/lham bu chu gsher mtshungs pa'i 'od/_/le brgan rtsi 'dra mar gyi ni/_/sreg blugs blugs gzar
[\[301b.7\]]rnam pa dang /_/rdo rje rtse gsum pa dang /_dung dang /_pad+ma dang /_nya dang /_dpal be'u dang /_rnga yab dang /_rgyal mtshan dang /_gdugs la sogs pa dang /_bum pa dang /_g.yung drung gi rnam pa 'byung ba dang /_pi wang dang /_rdza rnga ltar zab pa dang /_dri zhim pa
[\[302a\]]
[\[302a.1\]]dang shin tu yid 'phrog pa dang /_gser dang /_dngul ltar snang ba dang /_du ba med pa dang /_'bar ba dang /_nyi ma ltar snang ba dri ma med pa ste/_de dag la sogs pa 'bar ba'i mtshan nyid dge ba rnams shes par bya'o/_/mtshan
[\[302a.2\]]ma ngan pa ni dpal he ru ka'i rnal 'byor nyid kyis man ngag ji lta bar bgegs med par bya'o/_/mthar ni dgang blugs phul la bsang gtor dang /_'thor 'thung dang /_mchod yon 'bul ba sngon du bya bas legs par mchod de/_yang dag par bstod la/_
[\[302a.3\]]gshegs su gsol bar bya'o/_/sreg rdzas lhag mar slar yang me la sbyin sreg bya'o/_/yod srid na zhi ba la sogs pa don du gnyer ba'i skye bo de g.yon logs su bzhag la/_de'i mthe bong g.yas pa bzung la g.yas su bskor ba'i tshul gyis byur bsal
[\[302a.4\]]ba sngon du byas nas che ge mo la zhi bar gyis shig ces bya ba la sogs pa'i bskul tshig dang ldan pas bdun phrag gsum sreg blugs phul te/_de nas yon blangs la me lha yang gshegs su gsol bar bya'o/_/de'i rjes la rnam par rgyal ba'i bum pa shar ngos su
[\[302a.5\]]gzhag ste/_de'i steng du bum pa thams cad nas chu cung zad blugs pa'i pad+ma'i snod sa ha ka ra'i lo 'dab dang ldan pa zhig chu'i dbang bskur ba'i don du gzhag go/_/de dang nye bar man ji la sogs pa la gnas pa'i pad+ma b+han+d+ha gzhag bdud rtsi lnga dang ldan pa zhig bdud rtsi ltung
[\[302a.6\]]ba'i don du'o/_/sna tshogs mkha' 'gro ma'i bum pa yang 'jug par 'dod pa rnams kyi g.yas logs su dkyil 'khor gyi khang pa'i sgo dang nye bar rtswa ku sha'i chun po dang ldan pa zhig bsang gtor gyi don du gzhag go/_/bum pa gzhan dag ni ji ltar mdzes pa'o/_/
[\[302a.7\]]slob dpon gyi gdan yang sgo dang nye bar 'ding ngo /_/de nas man ngag ji lta ba bzhin dkyil 'khor bsgrub par byas nas blo la yod pa la sogs pa'i mchod pa'i mthar/_mgon pos dngos grub thams cad yod par mdzod cig ces gsol ba gdab bo/_/de'i
[\[302b\]]
[\[302b.1\]]rjes su phyi rol du byung ste/_'dir bsten pa'i cho gas gtor ma byin nas/_bla mas slob ma bzhin du blos zhugs la/_dbang bskur ba la sogs pa dang /_so sor phyag btsal ba la sogs pa byas te/_bdag ni slob dpon du gyur nas thams cad bya'o zhes rang gi
[\[302b.2\]]blos mos par bya'o/_/de kho na nyid dang 'khor lo yang gzugs brnyan ltar chos nyid kyis shes par byas nas gdon te/_nam mkha' las byung mtshan ldan phyir/_/thog ma tha ma med pa'i mchog_/sems dpa' rdo rje che rang bzhin/_/he ru ka deng bdag grub mdzod/_/
[\[302b.3\]]kun mchog dngos grub chen po ste/_/dbang phyug chen po lhag pa'i lha/_/rdo rje 'dzin pa kun gyi rgyal/_/mi 'gyur mchog tu bdag grub mdzod/_/nyes pa mi mnga' rtag pa khyod/_/'dod chags kun gyi rjes chags pa/_/'dod chags chen po dga' ba che/_/
[\[302b.4\]]bcom ldan de nyid kyis grub mdzod/_/shin tu dag pa kun gyi mchog_/gzod nas grol ba de bzhin gshegs/_/kun du bzang po kun bdag nyid/_/byang chub sems dpar bdag grub mdzod/_/kun mchog dngos grub chen po ste/_/dbang phyug
[\[302b.5\]]chen po phyag rgya mchog_/grub pa'i rdo rje cher bstod pa/_/rdo rje snyems bdag bdag mdzod cig_/sems can kun gyi yid khyab pas/_/sems can kun gyi snying la bzhugs/_/sems can kun gyi yab nyid de/_/dam tshig mchog gi 'dod pa yin/_/
[\[302b.6\]]bde ba gang gis ye shes mchog_/shes rab thabs kyi dkyil 'khor yin/_/bden pa de yis bdag la mgon/_/khyod kyis 'dod pa yongs rdzogs mdzod/_/chos rnams gzugs brnyan lta bu ste/_/dag cing gsal la rnyogs pa med/_/gzung du med
[\[302b.7\]]cing brjod du med/_/rgyu dang las las kun du 'byung /_/de bzhin kho na nyid las skyes/_/bden pa 'di yis dkyil 'khor du/_/gzugs brnyan gsal bar slob ma ni/_/kun gyis dri med mthong bar shog_/de nas slob ma mchod par 'os pa'i cha byad
[\[303a\]]
[\[303a.1\]]can phyi rol du gdod g.yogs dmar pos bcings la/_/me tog gcig tu dkar ba thal mos bzung la/_skyes bu mkhas pas khrid de yol ba gnyis kyi bar du bcug la/_bla mas hUM zhes pas yol ba'i slar nas bteg la/_ku
[\[303a.2\]]sha'i chun po'i chus bsangs la/_sdug pa khyod su yin zhes dri bar bya'o/_/sdug pa ngan bu ni skal ba bzang po ba yin no zhes brjod pa dang ldan pa la legs par mchod de dkyil 'khor gyi khang par gzhug par bya'o/_/oM sarba yo ga tsit+ta ut+pA da yA mi
[\[303a.3\]]zhes bya bas byang chub dam par sems bskyed du bcug nas/_de'i snying gar sa bon las rdo rje bsam ste/_brjod par bya'o/_/su ra ta sa ma ya s+t+waM ho sid+d+h+ya badzra ya thA su khaM/_deng khyod de bzhin gshegs pa thams cad kyi byin gyis brlab par 'gyur gyis/_de
[\[303a.4\]]bzhin gshegs pa thams cad kyi mchog tu gsang ba'i dkyil 'khor du ma zhugs pa rnams la smra bar mi bya'o/_/ma dad pa yang ma byed cig_/dza hUM dag gis blos bkug nas bcug ste/_de la a khaM bI ra hUM zhes gdong bcing bcug nas dkyil 'khor
[\[303a.5\]]gyi sgor khri'i steng du bzhag la/_deng khyod de bzhin gshegs pa thams cad kyi rigs su zhugs kyis/_ngas khyod la ye shes gang gis de bzhin gshegs pa thams cad kyi dngos grub kyang thob na/_dngos grub gzhan lta smos kyang ci dgos/_/de lta bu'i rdo rje'i
[\[303a.6\]]ye shes bskyed par bya yis/_khyod kyis dkyil 'khor ma mthong ba'i mdun du ma smra zhig_/khyod rang gi dam tshig nyams par gyur ta re zhes brjod de/_/de'i snying gar rdo rje bzhag la/_rdo rje sems dpa' rang nyid ni/_/di ring khyod kyi snying la zhugs/_/gal te
[\[303a.7\]]tshul 'di smras na ni/_/da ma thag tu dral te gshegs/_/zhes brjod do/_/pad+ma'i snod nas bdud rtsi lnga srin lag dang mthe bos de'i khar byin nas/_'di ni khyod kyi dmyal ba'i chu/_/dam tshig 'das na sreg par byed/_/dam tshig bsrung las dngos grub ste/_/rdo rje bdud
[\[303b\]]
[\[303b.1\]]rtsi'i chu 'thung shig_/oM badzrod ka thA zhes brjod la 'thung du gzhug go/_/slob ma'i dam bca' brtan par bya ba'i phyir 'di skad brjod do/_/deng nas brtsams te khyod kyis phyag na rdo rje nga yin gyis/_ngas 'di byos shig ces bsgo ba gang yin pa de khyod kyis bya dgos so/_/
[\[303b.2\]]khyod kyis nga la brnyas par ma byed cig_/khyod ya nga ba ma spang bar dus byas nas sems can dmyal bar ltung bar gyur ta re/_de nas de bzhin gshegs pa thams cad kyis kyang byin gyis brlab tu gsol/_rdo rje sems dpa' 'ang bdag la dbab tu gsol zhes
[\[303b.3\]]smrar gzhug go/_/slob ma'i lus dang ngag dang yid la chu dang rlung dang sa las hA a hUM rkang mthil du yang yi ge dz+haiM zhes brjod cing bsams nas/_rlung dang me'i 'khor lor song ste/_rlung gis me'i 'khor lo sbar ba dang /_yi ge dz+hai'i 'od zer rnams slob ma rdul phra rab
[\[303b.4\]]rnams la zhugs pas dbab par bya ste/_A be sha ya staM b+ha ya ra ra ra ra tsa la ya tsa la ya hUM a ha dz+hai zhes brjod cing 'gying ba dang bcas pas dril bu dkrol lo/_/sgo skyong ba bzhi'i dril bu dkrol ba la gzhol bas don du gzhug go/_/babs par gyur na de'i lce la yi ge dmar po can
[\[303b.5\]]nyid kyi 'od dpag tu med pa bsams nas/_rdo rje dge ba dang mi dge ba smros shig ces brjod do/_/dbab pa brtan par bya ba'i phyir tiSh+Tha badzra zhes bya bas nye bar bsdu bar bya'o/_/dbab pa'i cho ga'o/_/pra tIts+tsha badzra hoHzhes 'don du bcug la de'i lag pa na gnas pa'i me
[\[303b.6\]]tog dkyil 'khor du dor du gzhug go/_/me tog de yang rigs gang du lhung ba yin par shes par byas nas blangs te/_de'i mgo bor pra ti grih+Na twAM i maM sa twa ma hA ba la zhes brjod cing brtag par bya'o/_/rigs gang du me tog de lhung ba de'i rnal 'byor sbyin par bya ba'am/_'dod pa'i
[\[303b.7\]]khyad par gyis rnal 'byor sbyin par bya'o/_/'di dag ni rgyud gzhan nas gsungs pa'i phreng ba'i dbang bskur ba yin no/_/de'i mig gnyis la yi ge oM bsams la/_rdo rje sems dpa' deng khyod kyis/_/mig 'byed par ni brtson par bya/_/mig ni thams cad 'byed mdzad de/_/rdo rje'i mig ni bla na med/_/ces
[\[304a\]]
[\[304a.1\]]brjod cing gdong g.yogs bkrol nas/_rim gyis bcom ldan 'das kyi dkyil 'khor gyi 'khor lo bstan par bya'o/_/de dag ni slob ma gzhug pa'i cho ga'o/_/de nyid du khri la mngon par phyogs par skyil krung du 'dug tu bcug la/_sngar bstan pa'i
[\[304a.2\]]rnam par rgyal ba'i steng du bzhag pa'i mchod yon gyi snod nas lo 'dab kyis blangs pa'i chus slob ma 'dod pa'i lhar bsgoms pa'i rnal 'byor pa'i mgo bor badzra a b+hi Shiny+tsa zhes dag tu brjod cing gtor bar bya'o/_/'di ni chu'i dbang bskur ba'i cho ga'o/_/ras la sogs
[\[304a.3\]]pa la cod pan byas te/_de'i rigs kyi dbang pos mtshan par bsams la/_de'i mgo bor bskon no/_/cod pan gyi dbang bskur ba'o/_/cod pan nyid la brjod par gyur pa gzhan dag bya ste/_de'i snying gar rdo rje legs par bzhag la/_sangs rgyas rdo rje'i dbang bskur bas/_
[\[304a.4\]]de ring khyod la dbang bskur 'gyur/_sangs rgyas thams cad rab bsgrub phyir/_/rdo rje 'di de khyod kyis long /_/zhes brjod cing lag pa g.yas pas 'dzin du gzhug go/_/de dag ni rdo rje'i dbang bskur ba'o/_/rang gi bdag po'i rnal 'byor pa de'i brang du de nyid kyis rdo rje dang /_
[\[304a.5\]]dril bu 'dzin pa'i lag pa gnyis dang por bzhag la/_oM badzra a d+hi pa ti s+t+waM a b+hi Shiny+tsA mi tiSh+Tha badzra sa ma ya s+t+waM/_zhes brjod cing phyi nas 'khyud par bya'o/_/de dag ni dril bu'i dbang bskur ba'o/_/rdo rje dril bu dang ldan pa'i lag pa de dag de'i spyi bor gtod du bcug la/_oM badzra
[\[304a.6\]]satwa s+t+waM a b+hi Shiny+tsA mi/_oM badzra nA ma a b+hi She ka ta kye rdo rje che ge mo zhes bya ba ste/_phreng ba sa la lhung ba dang mthun pa'i ming gdags so/_/ming gi dbang bskur ba'o/_/de bzhin gshegs pa lnga'i ngo bo'i dbang bskur ba lnga po 'di ni me long lta bu la sogs pa'i ye shes lnga'i
[\[304a.7\]]ngo bo sgrub par byed do/_/dbang bskur ba lnga po de dag la rig pa'i dbang bskur ba'i sgras kyang brjod par bya ba yin te/_ma rig pa lnga'i gnyen po rig pa'i ngo bo'i ye shes lnga po rnams sgrub par byed pa'i phyir ro/_/de nas 'di la brtul zhugs dang /_lung bstan pa dang /_
[\[304b\]]
[\[304b.1\]]dbugs dbyung ba sbyin par bya ste/_'di de sangs rgyas thams cad nyid/_/rdo rje sems dpa'i lag na 'dug_/khyod kyis kyang ni rtag tu bcang /_/phyag na rdo rje'i brtul zhugs brtan/_oM sar+b+ba ta thA ga ta sid+d+hi badzra sa ma ya tiSh+Tha e Sha s+t+waM d+ha ra ya mi hi hi hi hi hUM zhes rdo rje'i
[\[304b.2\]]brtul zhugs sbyin nas/_rdo rje de kho na nyid kyis gzung ngo /_/thog mtha' med pa'i sems dpa' ni/_/rdo rje sems dpa' dga' ba che/_/kun du bzang po kun bdag nyid/_/rdo rje snyems tshul bdag po'i bdag_/ces so/_/'di de sangs rgyas thams cad kyis/_/
[\[304b.3\]]shes rab dbyangs kyi rjes 'gro bshad/_/khyod kyis kyang ni rtag tu bcad/_/byang chub mchog tu rgyal ba bzhed/_/ces brjod cing dril bu legs par blangs la/_de chos kyis dkrol bar bya ste/_srid pa ngo bo nyid kyis dag_/ngo bo nyid kyis srid bral byas/_/rang bzhin dag
[\[304b.4\]]pa'i sems dpa' mchog_/srid pa mchog ni byed pa yin/_/zhes so/_/gal te phyir mi ldog pa'i dbang bskur ba sbyin par bya ba ma yin na chos bstan pa'i 'og tu rjod par byed bzhin pa'i rim pas lung bstan pa dang /_dbugs dbyung ba dag sbyin par bya ste/_cho ga 'di ni rig pa'i
[\[304b.5\]]dbang bskur ba dang 'brel pa yin no/_/slob ma khri las babs la bla ma la yang dag par mchod de/_byang chub rdo rje sangs rgyas la/_/mchod chen ji ltar stsal ba bzhin/_/bdag kyang skyabs pa'i don gyi phyir/_/nam mkha'i rdo rje bdag la stsol/_/de nas bla ma mnyes pa dang sdom pa bzhi
[\[304b.6\]]byin nas khri de nyid la pad+ma 'dab ma brgyad par snga ma bzhin du 'dug ste/_'dod pa'i lha'i rnal 'byor pa'i rang gi snying gnas sprul pa'i rig ma mchod pa dang ldan pa rnams kyis/_/rdo rje chen po'i dbang bskur ba/_/khams gsum pa yis phyag byas pa/_/gsang ba gsum gyi gnas las byung /_/
[\[304b.7\]]sangs rgyas kun gyi sbyin par bya/_/zhes brjod cing de dag gis dbang bskur bar bsams te/_bla mas kyang tshigs bcad 'di brjod do/_/zur bzhi pa la gru bzhi pa/_/bkra shis rnams kyis nye bar mdzes/_/dpangs su khru do nyams dga' ba'i/_/khrus kyi stegs bu rab brtag bya/_/rab gnas la yang rim pa
[\[305a\]]
[\[305a.1\]]'di yin te/_phyi rol gyi khrus kyi cho ga la'ang rim pa 'di ltar khong du chud par bya'o/_/de nas dkyil 'khor dang lha'i de kho na nyid man ngag ji lta ba bzhin du bstan par bya'o/_/phyir mi ldog pa'i dbang bskur ba'o/_/bdun po gcig tu byas nas bum pa'i dbang ni dang po
[\[305a.2\]]zhes bya ste/_dbang bskur ba bdun ni bum pa'i dbang bskur ba'i sgras brjod par bya ste/_de yang dang po yin no/_/gal te gsang ba dang shes rab kyi dbang bskur sbyin par bya ba ma yin na de'i tshe 'dir lung bstan pa dang /_rjes su gnang ba byin nas dbugs dbyung sbyin no/_/de'i tshe 'di bya ba dang /_
[\[305a.3\]]spyod pa'i rgyud la sogs pa gzhan la 'char bar 'os par 'gyur te/_rnal 'byor bla med la sogs pa ni ma yin no/_/'di'i ming slob dpon gyi dbang bskur ba'i sgras kyang brjod par bya ba yin no/_/phreng ba chu dang bde gshegs cod pan 'ching /_/phyag rgya gtso bo rang rigs bdag po dang /_/dpal
[\[305a.4\]]gyi rdo rje ming phyir mi ldog ces/_/'dir ni the tshom med par bdun yin no/_/zhes bya ba ni bsdu ba'i tshigs su bcad pa'o/_/de nas bla ma yang dag par mchod de/_bzhin mdzes mig ni dkyus ring zhing /_/gzugs dang lang tshos rnam par brgyan/_/rgyan rnams kun dang gos bzang dang /_/
[\[305a.5\]]lha rdzas dri yi byug pa can/_/rnal 'byor cig gis bya ba goms/_/rigs kyi bu mo gang yang rung /_/bla ma la ni phul byas nas/_/byang chub rdo rje sangs rgyas la/_/mchod chen ji ltar bgyis pa ltar/_/bdag la'ang skyabs pa'i don gyi phyir/_/nam mkha'i rdo rje deng bdag stsol/_/zhes tshigs
[\[305a.6\]]bcad 'dis gsol ba btab pa dang /_bla mas slob ma sdom pa bzhin gyi yol ba'i bar du bzhag la gsang ba'i mchod pa'i mthar yol ba'i sla nas btegs la/_g.yon pa'i sor mo ming med dang rgan pos rdo rje bzung ste/_gsang ba'i dbang bskur sbyin no/_/des kyang e ma ho bde ba
[\[305a.7\]]zhes brjod de blang bar bya'o/_/slar log nas bla ma chu skyes na gnas pa rang nyid kyis myangs la/_des kyang rang gi rdo rje myang du bcug la/_rang gi stan gor bu la sogs pa la 'dug par gyur pas/_de nas phan yon brjod par bya ste/_'di ni rdo rje thams cad kyi/_/dbang bskur ba yi go 'phang
[\[305b\]]
[\[305b.1\]]mchog_/gsang sngags rnams ni thams cad dang /_/las mchog rab 'byam 'grub par byed/_/de dag ni gnyis pa gsang ba'i dbang bskur ba yin no/_/de yang de bzhin du gsol ba gdab po/_/mdun na 'dug pa de dag gi lag pa g.yas pa dag rang gi lag pa g.yon pa'i steng du gzhag pa byas
[\[305b.2\]]nas kha bltas te/_dpal ldan shes rab dang phrad las/_/de nyid yang dag dmigs par bya/_/'di de gzungs ma nyams dga' ba/_/bsten byar sangs rgyas rnams kyis brtags/_/'khor lo'i rim pa rab 'byor bas/_/bde ba dam pa myang bar gyis/_/rdo rje skyil mo krung gi sems/_/
[\[305b.3\]]nor bu'i nang du son pa ltos/_/zhes brjod do/_/yol ba'i nang na slob ma'i lus la gzhug par bya'o/_/phyi'i lha'i bu mo rnams kyis kyang mnyam na 'dug pa'i bla ma phyir bskyed la/_slob ma gsang ba'i mchod pas gnas pa la bltas te/_nam mkha' la gnas pa'i dkyil
[\[305b.4\]]'khor gyi 'khor lo kha dog dkar po khang pa brtsegs pa dang /_lhan cig skyes par bsams nas/_mar gyi bum pa bzhin du zhu bar gyur pa dbang bskur ba'i gnas su mdzad de/_slob ma'i lus la gzhug par bya'o/_/phyi'i lha mo bu mo rnams kyis kyang mnyan
[\[305b.5\]]na skal ba bzang po'i ca co dang gar dang glu dang sil snyan gyi sgra dbyangs dang /_dris bsgos pa'i gos dang tsan+dan gyi phye ma 'thor ba la sogs pa bya'o/_/bkra shis gang zhig dga' ldan lha yi gzhal yas khang gi ni/_/snying po nas ni 'gro la phan phyir 'dir gshegs las
[\[305b.6\]]byung dang /_/dbang po bcas dang lha yi de bzhin gshegs pa bskor ba yi/_/bkra shis des ni de ring khyod la zhi bar byed gyur cig_/ces bya ba la sogs pa'i tshigs su bcad pa 'don par bya'o/_/de bzhin du/_rmongs la gti mug bdag nyid sbyor/_/gti mug
[\[305b.7\]]dga' ma bdag ldan pas/_/gti mug rgyun gyis dbang bskur bas/_/gti mug rdo rje rang nyid 'gyur/_/sdang la zhe sdang bdag nyid sbyor/_/zhe sdang dga' ma bdag ldan pa/_/zhe sdang rgyun gyis dbang bskur bas/_/zhe sdang rdo rje rang nyid gyur/_/chags la 'dod chags
[\[306a\]]
[\[306a.1\]]bdag rnal 'byor/_/'dod chags dga' ma bdag ldan pa/_/'dod chags rgyun gyis gsal ba'i phyir/_/'dod chags rdo rje rang nyid gyur/_/shes rab ye shes bdag rnal 'byor/_/rdo rje dga' ma bdag ldan pa/_/ye shes rgyun gyis
[\[306a.2\]]dbang bskur bas/_/shes rab ye shes rang nyid 'gyur/_/zhes kyang brjod do/_/de dag gis mchod pa'i mthar bla ma yol ba'i bar nas 'ongs te/_rang gi stan la 'dug la/_/mdun du tsog pur 'dug pa de dag gi lag pa g.yon par bzhag la/_lag
[\[306a.3\]]pa g.yas pa slob ma'i mgo bor gtad de/_/thabs gzhan gyis ni sangs rgyas min/_/de phyir rig pa 'di ni mchog_/gnyis su med pa'i chos kun ni/_/gnyis kyis dngos po mtshon gyur pa/_/de phyir khyod kyis rtag tu ni/_/'khor ba bral bar mi bya'o/_/
[\[306a.4\]]'di de sangs rgyas thams cad kyis/_/rig pa'i brtul zhugs bla na med/_/rmongs pa gang zhig 'da' byed pa/_/de la dngos grub mchog med do/_/zhes so/_/gzhan yang ji ltar dbang bskur ba las ni/_/sangs rgyas la sogs kun thob pa/_/de ltar byang chub spyod sogs dang /_/dge
[\[306a.5\]]ba tshul gzhan gyis kyang min/_/lhag pa'i dam tshig bsrung bar bya/_/rtag tu sdom pa bskyang bar bya/_/bza' ba sha lnga bdud rtsi ste/_/bsrung ba 'di las dam tshig gzhan/_/dkon mchog 'jig gsang bud med kun/_/gzhan la len dang ngag gi brdzun/_/rnal 'byor rgyun
[\[306a.6\]]du'ang bshad pa kun/_/de dag cho ga bzhin bsrung bya/_/'di dag ni gsum pa dang bzhi pa'o/_/dge ba'i bshes gnyen rigs dang tshul khrims dang ldan zhing /_/man ngag dang bcas yan lag bcu gnyis gsungs goms pa/_/shes rab can dang mngon brtson tshul gnyis shes pa yin/_'bad
[\[306a.7\]]pas shin tu dus ni ring por mnyes par bya/_/dad pa'i rang bzhin brtson 'grus rang bzhin rtse bdag nyid/_/las dang 'bras bu rnams dang zab mo'i chos rnams dang /_/gang zhig 'di 'dra rnams la rtag tu gus par 'brel/_/ji bzhin ltar ni blo gros gsal bar thob
[\[306b\]]
[\[306b.1\]]par 'gyur/_/gzhan ni sdig pa'i gsang sngags 'don par byed pa las/_/dug ni bsal bar bya phyir zhugs pa lta bu ste/_/skye ba 'di nyid la ni sdug bsngal myong 'gyur zhing /_/shin tu mun nag ches mi bzad par 'jug par 'gyur/_/de nas lung bstan pa
[\[306b.2\]]dang rjes su gnang ba dang dbugs dbyung bar bya ste/_bla ma lha las babs pa'i phyag rgya dang ldan pas/_oM 'di ni khyod lung bstan pa ste/_/rdo rje sems dpa' de bzhin gshegs/_/srid pa shin tu dag bya'i phyir/_/srid pa'i ngan 'gro rnams las bton/_/kye de
[\[306b.3\]]bzhin gshegs pa rdo rje che ge mo zhes bya bar/_sid+d+hi sa ma ya s+t+waM b+hu ra b+hu ba swaH_'di yis lung ston 'gyur ba yi/_/sngags pa 'gro ba kun gyi bdag_/bla na med pa'i byang chub tu/_/bder gshegs kyis kyang lung bstan mdzad/_/ji lta ji ltar sems can
[\[306b.4\]]rnams/_/ngo bo nyid kyis 'dul 'gyur ba/_/de lta de ltar chags la sogs/_/gtsang mas sems can don bya'o/_/nyin re bzhin ni thun bzhi ru/_/'dod lha'i rnal 'byor dang ldan pa/_/gyur nas thun mong cig shos kyi/_/dngos grub thob par sgrub par
[\[306b.5\]]byos/_/mi snang ba ni khams stong la/_/mngon shes ldan pa nyis stong yin/_/rig pa 'dzin pa sum stong la/_/rdo rje can ni 'gro kun bdag_/zhi rgyas la sogs las gang ngam/_/de las gzhan pa gang 'dod pa/_/'khor los rjes mnyes sbyor ba yis/_/
[\[306b.6\]]bsgrubs na myur du 'grub par 'gyur/_/de dag ni rjes su gnang ba'o/_/mchog gsang dkyil 'khor dam pa ni/_/mthong ba dang ni zhugs gyur pas/_/sdig pa kun las nges grol bar/_/khyed rnams de nyid legs par gnas/_/zhes bya ba la sogs pa ni
[\[306b.7\]]dbugs dbyung ba'o/_/de nas bla ma la rang gi lus dang /_bu dang chung ma la sogs pa'i yon phul la phyag 'tshal te/_bla mas kyang shin tu gnas par gyur cig ces shes pa sbyin par bya'o/_/de nas brtsams te/_rgyud gzhan dag tu bri ba'i phyag rgya
[\[307a\]]
[\[307a.1\]]la sogs pa spras pa'i de kho na nyid bcu gang yin pa bstan par bya ste/_skal ba can du gyur pa'i phyir ro/_/bzang po'i zhal snga nas/_/gsang ba dang shes rab dag gis dbang bskur nas de kho na nyid yang dag par bstan par bya'o zhes
[\[307a.2\]]gsungs so/_/rmongs la zhes bya ba la sogs pa/_/sngar brjod pa'i tshigs su bcad pa'i don dang /_blang bar bya ba'i don de kho na nyid rang rig pa'i mngon sum gyis grub pa yang brjod bya rjod byed kyi ngo bor brdar byas pas go bar bya'o/_/gtor ma'i nye bar sbyar ba
[\[307a.3\]]yang thun bzhir shing rta'am/_skon pa'am/_khur ram tha na snyim pa gsum tsam bza' ba dang /_bca' ba dang /_btung ba dang /_bldag pa dang mur ba dang /_gzhib pa dang /_me tog dang /_bdug pa dang /_dri dang /_lha bshos dang /_gdugs dang /_rgyal mtshan
[\[307a.4\]]dang /_ba dan dang ldan pa/_/bla re rnam par bkra bas bres pa/_sgra chen po rnga brdung ba dang ldan pa ltas te/_med na yang yid kyis thams cad bsams la/_gsang sngags 'di dag byin gyis brlabs la sbyin no/_/oM shrI he ru ka ma hA badzra A kaD+D+h+ya ya/_A kaD+D+h+ya
[\[307a.5\]]ya/_pra be sha ya/_pra be sha ya/_ban+d+ha ya/_ban+d+ha ya/_to Sha ya/_to Sha ya/_sarba badzra DA ki nI nAM hr-i da ya hUM hUM hUM phaT/_oM bud+d+ha DA ki nI pra tIts+tsha ma ma bi laM hUM phaT/_oM badzra DA ki nI pra tI ts+tsha ma ma bi laM hUM phaT/_oM rat+na DA ki nI phra tIts+tsha ma ma bi laM traM phaT/_oM pad+ma DA ki nI pra tIts+tsha ma ma
[\[307a.6\]]bi laM hrIHphaT/_oM bi shwa DA ki nI pra tIts+tsha ma ma bi laM a phaT/_oM sarba bud+d+ha DA ki nI pra t+'+ts+tsha ma ma bi laM hUM ho/_/oM sar+b+ba yo gi nI pra tIts+tsha maM laM hUM ha ha ha ha hi/_gal te dur khrod la sogs par gnas nas sbyin par bya ba yin na/_de'i tshe he ru ka'i gzugs sprul pas
[\[307a.7\]]bstan par gyur pa rnal 'byor ma'i tshogs kyis yongs su bskor bar sbyin no/_/yang na he ru ka'i rnam par brgyan cing bcos nas 'dren pa mo la sogs pa na tshod lo bcu gnyis dang ldan pa bcom nas/_sangs rgyas mkha' 'gro ma la sogs pa'i
[\[307b\]]
[\[307b.1\]]gzugs su sgrub par byed par brgyan te/_he ru ka'i spyod pas phye ba rdo rje'i glu len cing rol pa'i rdo rje'i gom pas kyang gar byed pa kha T+wAM ga dang /_Da ma ru la sogs pas 'phrog pa'i rnal 'byor ma stong phrag rnams dang cher rnam par sgeg pa sngon du song bas
[\[307b.2\]]rtag tu 'gro ba 'don pa'i bsam pa ma btang ba/_stong pa nyid dang /_snying rje'i snying po can rnal 'byor pa'i tshogs bzhin du/_de dang de byed cing 'gro ba'i dge legs kyi don kho nar sbyin no/_/dkyil 'khor rtsom pa nas gshegs su gsol ba'i mthar thug
[\[307b.3\]]par nyi ma re re zhing dge 'dun la mchod yon dang bcas pa sbyin no/_/rgyun mi chad par dpag tu med pa'i me tog dang /_bdug pa dang /_dri dang /_lha bshos dang /_mar me la sogs pa dang /_gar dang /_glu dang /_sil snyan dang /_pheg rdob pa sna tshogs dang /_
[\[307b.4\]]gdugs dang /_rgyal mtshan dang /_ba dan sna tshogs pa la sogs pa dang rnam par rgyal ba'i tshogs dgod pa dang /_sgeg pa rnam pa sna tshogs pa rnams kyis mchod pa bya'o/_/dkyil 'khor gyi khang pa la yang mu tig dang /_nor bu dang /_byu ru rab tu 'phyang ba
[\[307b.5\]]dang /_me tog dri zhim po dang /_ras shin tu yid du 'ong ba rnams kyis brgyan par bya'o/_/phyogs brgyad du phyogs skyong ba'i kha dog lta bu'i ba dan gyis bklub par bya'o/_/dkyil 'khor gyis khang pa'i phyi rol gyi phyogs kyi cha bzhir bla res bkab pa rnams su yu ba
[\[307b.6\]]bsgreng pa gser gyi yu ba can rnams su bkur sti chen po sngon du 'gro bas seng ge'i gdan bshams la/_'phags pa shes rab kyi pha rol tu phyin pa dang /_sa bcu pa dang /_zla ba'i sgron ma dang /_gser 'od dam pa la sogs pa'i mdo sde gdon
[\[307b.7\]]par bya'o/_/dkyil 'khor bri ba na/_gal te bgegs la sogs pa byung na de'i tshe/_man ngag ji lta ba bzhin du seng ge rnam par bsgying ba'i phyag rgyas sdang ba rnams gcad par bya'o/_/nyi ma re re bzhin las so so la bla ma la yon dbul bar
[\[308a\]]
[\[308a.1\]]bya'o/_/sa gzhi sdug pa'i chung ma dang /_/rin po che dang 'bar ba'i gser/_/nor bu mu tig byu ru sogs/_/lus kyang gus pas dbul bar bya/_/rta dang glang po de nyid kyang /_/rgyan kun gyis ni brgyan pa dang /_/bud med bzang po'ang bla ma la/_/dngos
[\[308a.2\]]grub 'dod pas dbul bar bya/_/ras ni rnam pa sna tshogs dang /_/rgyan rnams kyang ni dbul bya ste/_/gang gis bla ma 'dis mnyes pa/_/de ni rab tu 'bad pas bya/_/de nas ting nge 'dzin zin nas phyi dang nang gi mchod pa byas la/_/gtor ma byin nas/_/smon lam sngon du byas te/_
[\[308a.3\]]phyi rol gyi 'khor lo'i snying ga'i nang du chud par bya'o/_/oM a kA ro mu khaM sar+b+ba d+harmA NAM A d+ya nu t+pan+na twA ta hUM muHzhes bya ba'i sngags kyis rdul tshon gshegs su gsol bar bya'o/_/'di nyid kyis bum pa dang /_phyag mtshan dang /_sman la sogs pa rnams kyang gshegs su gsol
[\[308a.4\]]bar bya'o/_/mkha' 'gro ma'i gnod pa zhi bar bya ba'i phyir lha'i rdul tshon 'dod pa rnams la byin nas gzhan dag bsdus te/_rnam par rgyal ba'i bum par blugs la/_yod par gyur na glang po che'i phrag par bzhag la/_sel snyan du ma sgra sgrogs pa'i sgra sngon du 'gro ba'i rgya mtshor
[\[308a.5\]]'bab chu dang lteng ka chen po rnams su man ngag ji lta ba bzhin du klu'i rigs brgyad la phyi'i me tog dang 'o ma la sogs pas legs par mchod do/_/de dag kyang de bzhin gshegs pa'i rdul phra rab kyi tshogs mgo bor bzhag nas/_rang gi khyim du dad pas 'gro bar byed do/_/
[\[308a.6\]]de nas bum pa chus dgang bar byas nas de bzhin du 'ong ste/_zhi ba'i chu des khrus dang gsang bar 'dod pa'i don kun grub par bya ba'i phyir/_khrus dang btung ba'i don du 'dod pa rnams la chu de sbyin par bya'o/_/nyi ma gsum mam/_nyi ma bdun nam/_nyi ma gcig tu 'tsham par
[\[308a.7\]]dga' ston chen po bya'o/_/sgyu 'phrul chen mo brjod pa'i rgyun shin tu rgya che ba stong phrag bcu gnyis yod de de yang de kho na nyid bsdus pa la sogs pa'i rgyud rnams kyi bla ma ste/_de nas dkyil 'khor gyi rim pa 'di dag thams cad mdor bsdus pa dang rgyas par sems can
[\[308b\]]
[\[308b.1\]]gyi bsam pa tha dad pa'i dbang gis skabs sna tshogs pa na yod pa yin no/_/rgyud bla ma'i yang gzhung dgu bcur bgrang ba 'di ni mdor bsdus pa la dga' ba'i sems can gyi bsam pa'i dbang gis bsgom pa'i rim pa tsam la brten nas bstan pa yin no/_
[\[308b.2\]]bar ma la dga' ba rnams kyis mtshan yang dag par brjod pa la sogs pa'i dkyil 'khor bzhin du bsgom pa'i rim pa mtshungs pa yin pa de'i phyir na rgyud rgyas pa las thams cad bstan pa ste/_bsgom par bya ba dang bri bar bya ba lha lnga'i bdag nyid kyi
[\[308b.3\]]dkyil 'khor gyi 'khor lo zur bzhi pa la sogs pa dang ldan par bya'o/_/rgyas pa la dga' ba rnams kyis kyang rgyud rgyas par lha shin tu rnam pa mang po'i bdag nyid can du bri bar bya ba dang /_bsgom par bya ba'i dkyil 'khor de nas bshad pa'i
[\[308b.4\]]dkyil 'khor rim pa kho nas shes par bya'o zhes bdag gi bla mas gsungs so/_/'di nyid kyi phyir/_'dir tshigs su bcad pa dgu bcur grags pa ni rgyud rgyas pa'i phyogs gcig tu gyur pa yin pas na/_'di skad bdag gis thos pa dang zhes
[\[308b.5\]]bya ba la sogs pa ma gsungs so/_/de nyid kyi phyir/_rgyud rgyas pa'i rjes su 'brangs nas/_de nas mkha' 'gro ma kun gyis/_/zhes bya ste/_de nas kyi sgra ni de ma thag pa'i rjod par byed pa yin pas dang por sbyor ba yin no/_/'di dag spros pa dang bcas
[\[308b.6\]]par ni rgyud phyi ma'i phyi mar thub pa nyid kyis thams cad gsungs pa yin no/_/de yang tshig tsam tha dad pas bstan pa yin gyi yang 'dir sngon med pa ni cung zad kyang med do/_/cho ga sngon 'gro dkyil 'khor cho ga gzhung du legs byas pas/_/'dir ni bdag
[\[308b.7\]]gis dge ba 'bar ba thob pa gang yin des/_/khams gsum par gtogs pa yi sems can de ni yud tsam gyis/_/dri ma med pa'i dkyil 'khor 'khor lo'i lus can 'dir gyur cig_/sgyu 'phrul chen mo'i dkyil 'khor gyi cho ga_/bla ma'i zhal
[\[309a\]]
[\[309a.1\]]snga'i man ngag ces bya ba/_slob dpon mkhas pa 'dul bas byin gyis mdzad pa rdzogs so//[ {D1646}]@##/_/he ru ka phyag rgya gcig pa'i sgrub thabs bzhugs/_@##/_/dang po snga bar langs la/_phyi nang gi sgo sbyang bar bya/_de
[\[309a.2\]]nas maN+Dal dang mchod pa dang gtor ma bshams/_de nas bdag nyid kyis snying gar zla ba'i dkyil 'khor gyi steng du yi ge hrIH mthing gcig bsgoms la/_de las 'od zer 'phros pas bla ma dang bcas pa'i ye shes kyi lha mdun gyi nam
[\[309a.3\]]mkha' la spyan drangs la/_gong ma'i mchod pa rnams yi ge gsum gyis byin gyis brlabs la dbul/_de nas yan lag bdun pa'i mchod pa bya/_de nas yi ge brgya pas bzod gsol byas la mi dmigs par bsgoms/_oM shU n+ya
[\[309a.4\]]tA dz+nyA na badzra swa b+hA wa At+ma ko\u0f85haM/_zhes brjod pas stong pa nyid du bsgom/_de'i ngang las yi ge hUM gi snang ba las ra ba dang /_dra ba dang sa gzhi ste/_srung ba'i 'khor lo gzhung bzhin du bsgom/_srung ba'i 'khor lo'i nang du pad+ma dmar po 'dab
[\[309a.5\]]ma brgyad pa gcig bsgom/_de'i lte bar nyi ma'i dkyil 'khor de'i steng du yi ge hrIHmthing gcig bsgom/_de rnams gyur pa las phyag mtshan kha T+wAM gcig tu bsgom de gnas skabs gyur pa las dpal rdo rje nye ru ka sku mdog mthing ga phyag bzhi
[\[309a.6\]]pa zhal bzhi pa zhabs gnyis pa/_phyag g.yas na mda' rang thod pa/_g.yon na gzhu dang kha T+wAM ga bsnams pa/_dbu la mi bskyod pas brgyan pa/_thod pa skam po'i cod pan can/_thod pa rlon pa'i do shal gyis brgyan pa/_'od zer dmar
[\[309a.7\]]smug gi nang na bzhugs pa cig bsgoms la/_de'i snying gar zla ba'i steng du sa bon hrIHyig sngon po cig bsgom/_de las 'od 'phros pas ye shes kyi dpal he ru ka mdun gyi nam mkha' la spyan drangs la thal mo sbyar nas/_phyag 'tshal
[\[309b\]]
[\[309b.1\]]'dud cing phyag 'tshal 'dud/_/phyag 'tshal bstod de phyag 'tshal 'dud/_/gus pas khyod la bdag gsol 'debs/_/rdo rje 'dzin pa bdag sgrubs shig_/ces brjod la/_mchod pa dngos su 'byor na dbul/_ma 'byor
[\[309b.2\]]na yid las byung ba'i mchod pas mchod/_de nas bstod de/_mche ba gtsigs shing 'jigs pa che/_/sngags kyi me tog phreng bas brgyan/_/sha chen rtag tu gsol mdzad pa'i/_/he ru ka dpal phyag 'tshal 'dud/_/de nas de nyid
[\[309b.3\]]'od du zhu ste/_bdag nyid la thim par bsams la/_de nas snying ga'i hrIHlas sems gtad de/_thun mtshams bcad la bsgom/_thun mtshams su/_oM A hrIHhUM zhes bzlas ting nge 'dzin gyi thun gtong ba'i dus su ye shes kyi lha
[\[309b.4\]]yid kyis gshegs su gsol/_dam tshig gi lha ni mi dmigs par bya'o/_/thun la 'jug pa'i dus su skad cig mas lhar bskyed la/_sa bon gyi 'od zer gyis ye shes kyi lha spyan drangs la/_bstims nas snga ma ltar bsgom/_he ru ka phyag
[\[309b.5\]]rgya gcig pa'i sgrub thabs rdzogs so//[ {D1647}]@##/_/rgya gar skad du/_sha pa saM ska ra sA d+hA naM bir+hiH/_bod skad du/_ro bsreg pa'i sgrub thabs kyi cho ga_/dpal rdo rje 'dzin pa chen po la phyag 'tshal lo/_/'phags pa spyan ras
[\[309b.6\]]gzigs dbang phyug la phyag 'tshal lo/_/gang dag sngon gyi las dang 'phral gyi rkyen dag gis/_/nad pa'i srog zad shi ba'i dus byas tshe/_rnam smin lus la brten nas sdig sgrib sbyang ba'i thabs/_/dri med lung dang bla ma'i bka'
[\[309b.7\]]bzhin bri/_/de la re zhig dang por ro sreg cing sbyang bar 'os pa'i gnas skabs dang sbyar nas/_dang po bsnyen pa la 'jug par bya ste/_de yang bsnyen pa'i gnas gang yin par ro drangs la chu gtsang dri zhim po dang sbyar bas khrus byas la/_de nas dri
[\[310a\]]
[\[310a.1\]]zhim po'i lde gus dril phyi byas nas/_yi ge tsi la sogs pa gnas drug tu bri ba'am gdags so/_/de nas ras sam snam bu gsar pas dkris la/_me tog gi phreng bas brgyan nas/_maN+Dal ba'i ko ba tsam pa
[\[310a.2\]]byas la/_der me tog sil ma gtor te/_ku sha'i chun po'i stan la gzhag go/_/de'i drung du yang mchod pa'i maN+Dal bya ba dang /_me tog dgram pa dang /_mchod pa dang gtor ma bshams pa dang /_bla re dang /_'phan dang /_yol ba la sogs
[\[310a.3\]]pa'i rgyan dang bcas par bya'o/_/de nas bdag nyid khrus byas la/_stan bde ba la 'dug ste/_cho ga'i rim pa'am mos pa tsam gyis dpal he ru ka'i skur bsgoms la/_gnas drug tu yi ge dgod pa dang /_cod pan gyi lhas rgyas gdab
[\[310a.4\]]pa dang /_snying gar zla ba la gnas pa'i yi ge hrIHla sngags kyi phreng bas bskor bar bsgom par bya'o/_/de nas mchod pa thams cad yi ge 'bru gsum gyis byin gyis brlabs la/_de'i 'og tu bdag gi snying ga'i sa bon gyi 'od zer
[\[310a.5\]]gyis/_lhun gyis grub pa'i gnas nas/_sangs rgyas dang byang chub sems dpa' thams cad kyi bdag nyid dpal he ru ka mkha' 'gro ma'i 'khor dang bcas pa ye shes kyi dkyil 'khor nam mkha' la spyan drangs te/_sprul pa/_de la mchod pa rnams
[\[310a.6\]]kyis rim bzhin du mchod nas/_de'i rjes la yan lag bdun pa'i mchod pa'am/_smon lam bya/_de nas bstod pa bya ste/_mche ba gtsigs shing 'jigs che ba/_/zhes bya ba la sogs pa'i bstod pas bstod la/_mkha' 'gro ma la gtor
[\[310a.7\]]ma bsngos te/_gsol ba btab nas/_yi ge brgya pas bzod gsol byas la gshegs su gsol lo/_/de nas shU n+yatA dz+nyA na'i sngags brjod pa'i sgo nas stong pa nyid bsgoms nas/_de'i ngang las hUM gi snang ba'i 'od zer las/_ra ba dang /_dra ba
[\[310b\]]
[\[310b.1\]]las sa gzhi ste/_srung ba'i 'khor lo dur khrod brgyad dang bcas par bsgom mo/_/de nas bdag nyid kyi snying ga'i sa bon gyi 'od zer gyi lcags kyus/_gang shi ba de'i sems rnam par shes pa bar do'i gnas sam/_rigs drug gang na gnas
[\[310b.2\]]pa'i shes pa'i ngo bo a thung ngu dkar la phra ba gcig tu drangs te/_ro'i kha'i lam nas snying gar bcug pas/_de nyid rnam par shes pa'i sems dang ldan par sngar gyi ji lta ba bzhin du bsams la/_de'i 'og tu bzlas pa bya ste/_oM AHhrIHhUM zhes
[\[310b.3\]]pa la sogs pa'i lha rnams kyi phreng sngags bzlas pas/_bdag gi snying ga'i sa bon phreng sngags dang bcas pa las 'od 'phros pas/_/bdag gi sna'i rlung dang 'dres nas/_bsgrub bya'i sna'i lam nas snying gar zhugs pas/_bsgrub bya'i snying gar zla
[\[310b.4\]]ba la gnas pa'i sa bon phreng sngags dang bcas par gyur par bsam mo/_/de nas bzlas pa byas pas bdag gi snying ga'i sngags las 'od 'phros te/_bsgrub bya'i sna'i lam nas/_snying ga'i sngags la phog pas/_bsgrub bya'i snying ga'i sngags
[\[310b.5\]]las 'od 'phros te/_bsgrub bya'i las dang nyon mongs pa'i sgrib pa thams cad sbyang bar bsam mo/_/de ltar zhag du lcogs la sogs par bsnyen pa bya'o/_/de nas bsnyen pa thon pa dang /_bsgrub bya'i sngags kyi phreng ba 'od du zhu nas/_lus mgo mjug
[\[310b.6\]]tu thim pas/_sgrib pa thams cad byang nas lus shel dngas pa ltar gyur pa bsam mo/_/de nas lhag par gnas pa sta gon gyi cho ga gzhung dang mthun par bya/_de'i rjes la mdun du ye shes kyi dkyil 'khor sprul la der dkyil 'khor du gzhug pa nas dbang bskur
[\[310b.7\]]ba gnas skabs dang sbyar la dbang bskur ro/_/gal te bsnyen pa ma lcogs par gyur na/_de'i tshe khrus bya ba nas dbang bskur ba'i yan lag rdzogs par bya'o/_/de nas bkra shis pa'i gnas su sa'i cho ga sngon du 'gro bar ro drangs la/_sba'am gur gyi nang
[\[311a\]]
[\[311a.1\]]du maN+Dal byas la/_sa tshon gyis zlum po dkar por byas te/_der gzhag go/_/de nas phyogs gcig tu sreg khang brtsigs te/_ji tsam regs pa'i sa bcad de maN+Dal byas la/_de'i dbus su khru phyed dang do pa tsam la/_zabs su de'i
[\[311a.2\]]phyed brkos la/_de'i dbus su sor bcu pa'i lte bar 'phangs su sor bzhi pa byas la/_der sna tshogs pad+ma 'dab brgyad/_lte ba dkar po 'dab ma rnams dmar por byas la/_der mtshan ma mi dgos so/_/mtha' ma rdo rje'i phreng bas bskor ro/_/de'i steng gi kha khyer sor lnga
[\[311a.3\]]pa'i chu zheng mnyam par byas la phyi rol gyi gzhi ser por bya'o/_/de nas mtshams bzhir ka ba bzhi btsugs la/_phyogs gnyis su gdung gnyis btang ste/_de'i steng du shing khang tshul bzhin du brtsigs la/_ro der gzhug go/_/de nyid kyi drung du
[\[311a.4\]]las thams cad pa'i thab khung gzhung bzhin du byas nas/_de nas/_sbyin sreg gi rdzas bud shing dang /_yam shing dang /_rlung g.yab dang /_mar la sogs pa bsreg par 'os pa'i rdzas thams cad gzhung bzhin du bsham mo/_/de nas bdag nyid khrus
[\[311a.5\]]byas la/_rgyan chas kyis brgyan te/_mchod pa lnga la sogs pa thams cad bsags la/_bdag nyid dpal he ru ka'i skur bsgoms te/_mchod pa thams cad byin gyis brlabs la/_snying ga'i sa bon gyi 'od zer gyis/_ye shes kyi dkyil 'khor spyan drangs
[\[311a.6\]]nas nam mkha' la sprul te bsams la/_phyi nang gi mchod pa thams cad kyis mchod nas/_yan lag bdun pa'i mchod pa dang /_bstod pa yan lag gzhung bzhin du bya'o/_/de nas stong pa nyid du bsgom pa sngon du 'gro ba'i srung ba'i 'khor lo gzhung bzhin du bsgoms
[\[311a.7\]]la/_der sbyin sreg bya ste/_de yang sbyin sreg gi cho ga nas byung ba bzhin du me lha'i mchod pa yan chad rdzogs par byas la/_de nas me lha 'od du zhu ste/_'bar ba'i rnam par gyur bar bsams la der ye shes kyi lha la sbyin sreg gi mchod pa bya ste/_skabs 'dir bsgrub
[\[311b\]]
[\[311b.1\]]bya'i lhag pa'i lha gang yin pa der cho ga'i yan lag gis bskyed la ye shes sems dpa' snying ga'i sa bon gyis bkug nas bstims te/_mchod pa lnga la sogs pas mchod/_de nas sreg rdzas rnams kyis rim bzhin du mchod la/_'dod don gsol ba
[\[311b.2\]]yan chad bya ste/_sbyin sreg gi cho ga dang mthun no/_/slob dpon theb yod na/_gcig gis sdig pa bsreg pa'i ting nge 'dzin bya ste/_sreg khang du me 'bar la/_bsang gtor gyi chus bsangs la/_bsgrub bya'i rnam smin gyi lus de nyid/_dpag tu med pa'i dus
[\[311b.3\]]rgyud la bsags pa'i las dang nyon mongs pa'i dri ma'i sdig pa'i ngo bo yi ge kaM nag po'i phung po gcig tu bsams la/_'og gi sna tshogs pad+ma'i lte ba las me 'bar bas/_kaM de rim gyis bsreg par bsgoms te/_oM sarba pA paM shAn+tiM ku ru swA hA/_oM sarba
[\[311b.4\]]karmA shAn+tiM ku ru swA hA/_oM sarba duHkha shAn+tiM ku ru swA hA/_zhes brjod cing sdig pa bsreg pa'i ting nge 'dzin bya'o/_/slob dpon gcig gis nyes pa bshags pa'i bsam gtan bya ste/_shi ba'i rnam par shes pa'i sems bar do'i srid pa'i ngo bo lus ngag yid
[\[311b.5\]]gsum gyi mtshan ma 'bru gsum kha dog so so ste/_ser po gnyis kyis brten pa zla ba'i dkyil 'khor gyi steng na gnas par bsams la/_bsgrub bya'i sngar gyi lus de nyid kyis yi ge brgya pa zlos shing bshags pa byed par bsgoms te/_oM badzra satwa sa ma ya
[\[311b.6\]]ma nu pA la ya/_badzra satwa twe no pa tiSh+Tha/_dr-i D+ho me b+ha ba/_su to Sh+yo me b+ha ba/_a nu rak+to me b+ha ba/_su po Sh+yo me b+ha ba/_sarba sid+d+him+me pra ya ts+tsha/_sarba karma su tsa me tsit+taM shre yaH/_ku ru hUM/_ha ha ha ha ho/_b+ha ga wan/_sarba ta thA ga ta/_badzra mA me muny+tsa badzra'i b+ha ba/_ma hA sa ma ya
[\[311b.7\]]satwa A/_zhes brjod cing bshags pa byed par bsam mo/_/slob dpon theb med na/_gcig gis gsum ka'i ting nge 'dzin rim gyis bya bar yang rung ngo /_/sbyin sreg sbyin nas/_thab de nyid du mar dang 'o ma dang /_sbrang rtsi dang /_ka ra dang /_phye bzang po las
[\[312a\]]
[\[312a.1\]]tsA ru bcos la/_tsA ru'i phung sbyin sreg tu phul la/_lhag ma longs spyod do/_/de nas smon lam gdab ste/_na mo sangs rgyas dang chos dang dge 'dun gyi bka'i byin gyi rlabs kyi bden pa dang /_rig sngags dang gsang sngags dang snying po
[\[312a.2\]]dang phyag rgya dang ting nge 'dzin gyi byin gyi rlabs dang /_bdag cag gi lhag pa'i bsam pa rnam par dag pa'i stobs dang /_chos nyid rten cing 'brel par 'byung ba zab mo bsam gyis mi khyab pa'i mthu dang bden pa'i byin gyi rlabs kyis/_deng tshe 'phos shing lus
[\[312a.3\]]brjes pa 'di rnam par smin pa'i phung po 'di la brten nas/_dge ba'i rtsa ba gzhung bzhin du bskrun pa 'dis/_tshe 'phos pa 'di dmyal ba'i gnas su mi skye bar gyur cig_/gal te skyes par gyur na/_dmyal ba tsha grang la sogs pa'i sdug bsngal dang bral nas/_dmyal ba rnams
[\[312a.4\]]la sprul pa'i sku gshin rje chos kyi rgyal po lta bus chos ston pa'i skal pa dang ldan par gyur cig_/gzhan yang yi dgas kyi gnas su mi skye bar gyur cig_/gal te skyes par gyur pa na/_yi dgas kyi bkres skom gyi sdug bsngal la sogs pa dang bral nas/_
[\[312a.5\]]yi dgas rnams la sprul pa'i sku kha 'bar ma lta bus chos ston pa'i skal pa dang ldan par gyur cig_/gzhan yang byol song gi gnas su ma skye bar gyur cig_/gal te skyes par gyur pa na/_byol song gi bsha' bzhur la sogs pa'i sdug bsngal dang bral
[\[312a.6\]]nas/_byol song rnams la sprul pa'i sku gser bzang lta bus chos ston pa'i skal pa dang ldan par gyur cig_/gzhan yang mi'i 'dre mi'i sdug bsngal gsum dang brgyad la sogs pa dang bral nas/_mi rnams la sprul pa'i sku shAkya thub pa lta bus chos ston pa'i
[\[312a.7\]]skal ba dang ldan par gyur cig_/gzhan yang lha ma yin gyi 'dre/_lha ma yin gyi sdug bsngal khong khro dang 'thab rtsod la sogs pa dang bral nas/_lha ma yin rnams la sprul pa'i sku thags bzangs ris lta bus chos ston pa'i skal ba dang ldan par gyur cig_/gzhan yang lha'i
[\[312b\]]
[\[312b.1\]]'dre/_lha'i sdug bsngal 'chi 'pho dang ltung ba la sogs pa dang bral nas/_lha rnams la sprul pa'i sku brgya byin lta bus chos ston pa'i skal ba dang ldan par gyur cig_/de ltar khams gsum gyi sdug bsngal las grol te/_khyad par gyi lam lnga la brten nas/_sgrib pa
[\[312b.2\]]gnyis spangs te/_tshogs gnyis rdzogs nas/_mthar bla na med pa'i byang chub phyag rgya chen po mchog gi go 'phang lhun gyis grub ste/_'khor ba ma stong gi bar du sems can thams cad kyi don rgyun mi 'chad par spyod pa'i skal ba dang ldan par gyur cig_/de nas
[\[312b.3\]]dge ba'i rtsa ba bsngo/_/de nas phyis sreg khang du 'o ma gtor te/_zhi ba'i sngags bzlas te/_rus bu btus la sAts+tsha btab nas/_rab tu gnas par bya'o/_/ro sbyang ba'i sgrub thabs kyi cho ga_/bla ma dam pa'i gdams ngag la brten nas/_gzhung nye bar bsdus
[\[312b.4\]]pa rdzogs so//[ {D1648}]@##/_/sgyu 'phrul chen mo'i sgrub thabs bzhugs/_@##/_/rdo rje mkha' 'gro ma la phyag 'tshal lo/_/dang por sngags pa bdag nyid kyi/_/zhal gdong dag par byas pas na/_/de ni 'jig rten pa yi lugs/_/don dam rnal 'byor 'di lta ste/_/snying
[\[312b.5\]]gar zla ba'i dkyil 'khor la/_/nag po hUM ni bsam par bya/_/'od zer rnam lngas khyab par spros/_/'jig rten khams ni gsal byas nas/_/slar 'dus zhal ni dag par bya/_/de nas bsgom pa'i sa gzhi ni/_/bdud rtsi lngas ni gtor bar bya/_/de steng
[\[312b.6\]]bde ba'i stan la 'dug_/snying gar zla dkyil hUM ni bsam/_/de las 'od zer rab 'phros nas/_/rang bzhin dkyil 'khor spyan drangs nas/_/mdun gyi nam mkhar bsam par bya/_/rang gi snying ga'i hUM las ni/_/mkha' 'gro ma bzhi rab spros la/_/phyi nang mchod bstod la sogs bya/_/
[\[312b.7\]]de nas sdig pa bshags par bya/_/lus ngag yid gsum las byas sdig_/rang gi byas sogs sdig pa kun/_/rang bzhin dkyil 'khor dag pa bshags/_/sangs rgyas la sogs bsod nams la/_/rjes su yi rang ba byas nas/_/rjes su yi rang bsod nams 'dis/_/sems can
[\[313a\]]
[\[313a.1\]]thams cad don du bsngo/_/dkon mchog gsum la skyabs su mchi/_/byang chub sems ni rnam gnyis kyis/_/rang gi lus ngag yid gsum 'dis/_/sangs rgyas la sogs rnams la dbul/_/yan lag bdun mchod byas nas su/_/rang gi
[\[313a.2\]]lus ngag yid gsum la/_/rang bzhin yi ge gsum 'di bsam/_/yi ge gsum ni 'di lta ste/_/he dang ru ni ka dang gsum/_/he zhes chos rnams rgyu med pa/_/ha zhes chos rnams skye 'gag med/_/e zhes chos rnams smra brjod bral/_/ru zhes chos rnams brag ca 'dra/_/ra zhes
[\[313a.3\]]yang dag bde chen lus/_/u zhes chos rnams mi rtog brten/_/kA zhes chos rnams gnas med pa'o/_/ka zhes chos rnams bde dang ldan/_/a las chos rnams skye med bstan/_/rang gi lus ngag yid gsum gyi/_/rang bzhin yi ge gsum po 'di/_/nan tan gyis
[\[313a.4\]]ni de ltar bsgom/_/oM shU n+ya tA dz+nyA na badzra swa b+ha ba At+ma ko\u0f85haM/_stong nyid sems ni brtan byas nas/_/de nyid nyi ma'i dkyil 'khor gyur/_/de steng hUM nag bsam bya ste/_/de gyur rdo rjer bsgom par bya/_/rdo rje bum par hUM nag bsam/_/de las 'od zer rdo rje 'phros/_/gru bzhi
[\[313a.5\]]rdo rje brtsig byas te/_/steng du rdo rje gzeb bsams nas/_/'og ni rdo rje sa gzhi ste/_/rdo rje ra ba'i phyi rol du/_/laM gyur sa gzhi gru bzhi ste/_/rdo rje rtse gsum gyis ni mtshan/_/sa yi dkyil 'khor phyi rol du/_/baM gyur chu yi dkyil 'khor zlum/_/de dbus bum pa dag tu
[\[313a.6\]]bsam/_/chu yi dkyil 'khor phyi rol du/_/yaM gyur rlung dkyil gzhu lta bur/_/g.yas g.yon ba dan mtshan par bya/_/yang na de yi phyi rol du/_/raM gyur me dkyil gru gsum bsam/_/rdo rje ra ba'i nang du ni/_/phyogs bzhi mtshams bzhi dag la ni/_/dur khrod
[\[313a.7\]]brgyad ni bsam par bya/_/paM gyur pad+ma dmar po bsam/_/pad+ma'i ze 'bru'i steng du ni/_/nyi ma'i dkyil 'khor bsam par bya/_/dbus su mthing nag hUM ni bsam/_/hUM las 'od zer rab spros pas/_/phyogs bcu'i bde gshegs rnams bkug nas/_/hUM la thim nas
[\[313b\]]
[\[313b.1\]]zhu bar gyur/_/pad+ma'i 'dab ma bzhi la ni/_/lha mo bzhi ni bskyed par bya/_/tshad med bzhi yi rang bzhin las/_/rdo rje mkha' 'gro la sogs bzhis/_/'di bzhi'i rdo rje glu yis ni/_/mnyam nyid la gnas bskul bar bya/_/dpal rdo rje glu'i dam pa'i srid pa
[\[313b.2\]]shin tu sgrub byed pa/_/kye ma gnyen mchog rdo rje'i 'od kyis pad+ma rab phye shig_/a la la la la ho/_/bde ba chen po rab tu dgyes pa'i gar mdzod cig_/nyi ma'i 'od kyis pad+ma'i kha rab phye ba bzhin/_/a la la la la ho/_/bde ba chen po rab tu dgyes pa'i gar mdzod cig_/
[\[313b.3\]]rdo rje'i glu ni blangs nas su/_/gong bu de nyid hUM du gyur/_/de las 'od zer rab spros pas/_/phyogs bcu'i bde gshegs kun bkug nas/_/hUM nyid la ni thim par bsam/_/snying rje'i stobs kyis rdo rjer gyur/_/sku mdog mthing nag zhal bzhi pa/_/phyag bzhi dag gis
[\[313b.4\]]rab tu mdzes/_/dbus zhal sku ni mthing nag ste/_/g.yas kyi zhal ser g.yon zhal ljang /_/lhag ma'i zhal ni dkar po'o/_/g.yas gnyis ka pA la dang mda'/_/g.yon gnyis kha T+wAM gzhu ni 'dzin/_/nyi ma'i dkyil 'khor gdan la bzhugs/_/zhal bzhi spyan ni gsum
[\[313b.5\]]gsum ste/_/mi mgo gsar pa'i do shal la/_/rgyu ma rlon pa'i thag pas brgyus/_/thod skem phreng bas dbu la brgyan/_/rus chen rgyan dang yang dag ldan/_/dga' bzhad zhal gdangs mche ba gtsigs/_/dbu skra dmar ser gyen du 'bar/_/de nas gnas drug byin gyis
[\[313b.6\]]brlab/_/dpral ba'i mtshams su tsi ser bsam/_/mig gnyis la ni oM dkar po/_/rna ba gnyis la A dmar bsam/_/sna gnyis la ni khe dkar po/_/mgrin par AHd+mar bsam par bya/_/snying gar re dmar bsam par bya/_/gnas drug yang dag byin brlabs nas/_/
[\[313b.7\]]yab yum sku ni dus gcig rdzogs/_/stong nyid la ni shin tu 'khyud/_/gnyis med sku las 'od zer 'phros/_/'jig rten khams gsal byas nas ni/_/rdo rje 'dzin pas dbu ni brgyan/_/sku gsung thugs ni byin gyis brlabs/_/chos dbyings ye shes rnam dag gi_/de yi ngo bo
[\[314a\]]
[\[314a.1\]]bdag nyid ni/_/shar gyi pad+ma'i 'dab ma la/_/rdo rje mkha' 'gro ma ni bsam/_/sku mdog mthing nag zhal bzhi ma/_/g.yas ser g.yon ljang gu yi zhal/_/lhag pa'i zhal ni dkar po ste/_/g.yon gnyis kha T+wAM dril bu la/_/g.yas gnyis ka pA la rdo rje/_/sa khams
[\[314a.2\]]me long rang bzhin no/_/mdog ser rin chen mkha' 'gro ma/_/lho yi pad 'dab bsam par bya/_/g.yas nag g.yon ni ljang gu'i zhal/_/lhag pa'i zhal ni dkar po'o/_/g.yon gnyis ba dan ce spyang ste/_/g.yas gnyis rtse gsum rin chen 'dzin/_/chu khams mnyam nyid rang bzhin no/_/
[\[314a.3\]]mdog dkar pad+ma mkha' 'gro ma/_/nub kyi pad 'dab bsam par bya/_/g.yas ser g.yon ni ljang ba'i zhal/_/lhag pa'i zhal ni nag po ste/_/g.yon gnyis gzhu dang ka pA la/_/g.yas gnyis mda' dang sna tshogs pad/_/me khams so sor rtog rang bzhin/_/ljang mdog sna tshogs mkha' 'gro
[\[314a.4\]]ma/_/byang gi pad 'dab bsam par bya/_/g.yas ser g.yon ni sngo ba'i zhal/_/lhag pa'i zhal ni dkar po'o/_/g.yon gnyis zhags pa ka pA la 'dzin/_/g.yas gnyis ral gri cang te'u 'dzin/_/rlung khams nan tan rang bzhin no/_/rdo rje mkha' 'gro la sogs bzhi/_/nyi ma'i gdan
[\[314a.5\]]la rab tu gnas/_/ka pA la sogs rgyan rnams ni/_/gtso bo'i rgyan dang mthun par bshad/_/spyan ni gtso bo nyid dang mthun/_/cung zad zhal gdangs mche gtsigs la/_/dbu skra dmar ser gyen du 'bar/_/thams cad kyi ni sku rnams la/_/me dpung 'bar ba'i 'od zer 'phros/_/snying rje'i stobs kyi rdo rje
[\[314a.6\]]ma/_/lha mo 'di bzhis mdzes bskor bsgom/_/ji ltar rdzogs pa'i rim pa ni/_/slob dpon dag la dri bar bya/_/spyi bor rlung gi dkyil 'khor bsam/_/snying gar sa yi dkyil 'khor ro/_/lte bar chu yi dkyil 'khor bsam/_/gsang bar me yi dkyil 'khor te/_/ma ning gis ni bsgom par bya/_/
[\[314a.7\]]oM AHhUM/_rnal 'byor pa ni ngal bso'i phyir/_/sngags kyi 'dzab ni bzlas par bya/_/oM AHhrIHhUM phaT/_ting nge 'dzin las langs nas ni/_/'khor ba dang ni myang na 'das/_/gnyis su med par bsgom par bya/_/rgya gar gyi mkhan po sku med rdo rjes mdzad pa sgyu 'phrul chen mo'i sgrub thabs rdzogs so//_//