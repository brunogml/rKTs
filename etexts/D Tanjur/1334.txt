[\[1a\]]
[\[1b\]]
[\[1b.1\]{D1413}]@##/_/rgya gar skad du/_shrI tsakra sam+ba ra tan+t+ra rA dza su ka ra ha sa muts+tsha nA ma br-it+ti/_bod skad du/_dpal 'khor lo sdom pa'i rgyud kyi rgyal po bde mchog bsdus pa zhes bya ba'i rnam par bshad pa/_
[\[1b.2\]]dpal bde mchog 'khor lo la phyag 'tshal lo/_/dpal ldan gsang ba'i chos dbyings ngang las thugs rje tshad med byang chub sems kyi bdag nyid spros med las/_/rnam pa rnams brdzun dngos rnams rang sems
[\[1b.3\]]sgyu mar ston pa las rab 'das gyur snying po chos kyi don/_/rgyal ba'i dgongs pa du ma dpal ldan he ru ka yi rgyud kun sdom pa rgya mtsho bla mar bsdus/_/sku lnga ye shes rang byung lhun grub rgyal ba de nyid la 'dud de gsal
[\[1b.4\]]las 'byung don brjod bya/_/gang la blo gros can dag dam pa'i chos kyi don la dgos pa mthong nas 'jug byed de yi phyir/_/thog ma nyid du bla med 'bras bu 'thob byed don gyi dgos pa bsgrub pa nus pa khyad par can nyid
[\[1b.5\]]de/_/de dag ston par 'gyur ba bde blag rtogs par bya phyir rjod byed 'jig rten dag tu bstan pa yin/_de la bdag dang gzhan don phun sum tshogs pa'i 'byung gnas yongs su dag pa grub pa 'dir bstan to/_/de
[\[2a\]]
[\[2a.1\]]yang 'dir chos thams cad la bdag med cing bla na med pa'i gnas/_phyir mi ldog pa'i lam/_thun mong ma yin pa'i theg pa la blo rim gyis sbyangs pa sngon du 'gro bar bya ba ni/_yang dag par rdzogs pa'i sangs rgyas rnam pa
[\[2a.2\]]thams cad mkhyen pas/_'gro ba rnams kyi khams dang bsam pa dang bag la nyal la dgongs te/_chos kyi lam du ma bstan pa ni/_'di nyid las kyang /_mos pa du ma'i sems can la/_/spyod pa sna tshogs ston mdzad de/_/sna tshogs
[\[2a.3\]]thabs kyis gdul bya la/_/thabs ni sna tshogs bstan pa yin/_/zhes pa'i don gyis rgya che ba'i lam bstan pa'o/_/zab pa ltar na/_thun mong ma yin pa'i gsang ba rdo rje theg pa la 'jug par 'dod pas/_phyi rol gyi dka' thub la sogs pa
[\[2a.4\]]mtshan ma'i g.yeng ba can/_nyan thos dang rang rgyal dag gi lam dang spyod pa dag las yang dag par grol ba/_lha dang mi la sogs pa 'jig rten gyi spyod yul las 'das pa/_srid pa dang zhi ba thams cad zil gyis gnon pa/_byang chub
[\[2a.5\]]sems dpa'i lam/_bslab pa gsum la slob cing mi gnas pa'i mya ngan las 'das pa thob par 'dod pa dag kyang /_lam myur ba ma yin zhing bde ba chen po'i thabs gsang ba med de/_shes bya gnyen pos tha dad du rtog pa dang bral ba
[\[2b\]]
[\[2b.1\]]med pa'i phyir ro/_/de las mchog tu gyur pa ni/_gsang ba rdo rje theg pa la gnas pa'i bya ba dang spyod pa'i sgo nas kyang /_rig sngags kyi rjes su gnang ba tsam la brten te/_bdag dang lha tha dad du lta ba can/_yongs su brtags pa/_mtshan bcas dmigs pa las grub pa'i don mngon du byed
[\[2b.2\]]par 'dod pa'o/_/rnal 'byor gyi rgyud dag las ni rnam par bkod pa'i dkyil 'khor las/_chu dang cod pan la sogs pa'i rjes su gnang ba thob pas/_snang ba lha'i dkyil 'khor du lta zhing /_rang rig ye shes kyi ting nge 'dzin la gnas te rig pa 'dzin pa thob par byed pa nyid du bstan to/_/chos
[\[2b.3\]]thams cad la spros pa med cing rang bzhin gyis 'od gsal ba/_ngo bo nyid kyis yongs su grub pa gsang ba'i dkyil 'khor chen por 'jug pa thabs dang shes rab dbyer med pa'i lam/_zag pa med pa'i bde ba chen po la 'jug cing gnas pa'i rnal 'byor pas/_bde ba chen po'i brtul
[\[2b.4\]]zhugs kyi spyod pas blang dor med pa'i gnas rab tu mi gnas pa'i zung 'jug phyag rgya chen po sku bzhi ro mnyam mchog tu mi 'gyur ba'i yan lag dang ldan pa/_mngon du byed pa ni rnal 'byor bla na med pa/_tshe gcig gis rdo rje 'chang gi go 'phang mngon du byed pa 'di nyid do/_/de ltar yang /_mi shes
[\[2b.5\]]rab rib kyis ldongs la/_/lam mchog gsang ba ston byed pa/_/bde ba kun gyi mchog gyur pa/_/dngos grub thams cad myur grub 'di/_/rdo rje sems dpa'i sprul pa las/_/rdo rje 'dzin pa nyid kyis gsung /_/zhes pa'i don to/_/zab pa dang rgya che ba dbyer mi phyed pa'i don ni/_mnyam pa nyid
[\[2b.6\]]du gnas pa'i don la/_/sangs rgyas rnams ni byon gyur ram/_/ma byon na yang rnam kun du/_/bsam gyis mi khyab chos nyid ni/_/'phel 'grib spangs pas gnas pa yin/_/zhes pa'i don to/_/'dir ni rnal 'byor gsang ba las/_thog mthar sbas pa kla klo'i skad/_/dzA saM pa tra
[\[2b.7\]]Na ma su ka_/tsa kra uSh+NI Sha sa ya/_/yo gi b+hi Shis ra li/_/e a ra li DA ki nI/_/ko sha tan+t+ra rut+ta ra/_/bi Da ma hA sa g+harni/_/de nyid spros med rin chen bde ba yis/_/kun dga'i tshig gis rnyog pa kun bral ba/_/ro mnyam lhan cig skyes pa mi 'gyur ba'i/_/mkha' dang mtshungs pa
[\[3a\]]
[\[3a.1\]]bde gshegs gnas thob pa'o/_/gsang ba dbyings las rab 'byam 'gyur med rtag pa bde ba'i 'byung gnas 'og min chos dbyings dang po nyid/_/zhing rnams rgya mtsho mtha' yas rten dang brten pa kun spyod gnas te mi gnas rang bzhin gnyis med bzhugs/_/zhing khams
[\[3a.2\]]snying po dpal ldan dbang phyug chen po che ba stug po bkod pa'i pho brang bzhir gyur pa/_/'od zer las ni 'jig rten khams kun sna tshogs sems nyid snang ba'i yul gyur stong sum stong /_/thabs dang shes rab dbyer med snying rje'i bdag nyid byang chub sems dpa' chen po brjod kyis mi lang dang /_/_
[\[3a.3\]]rnal 'byor dbang phyug du ma dag dang mkha' 'gro bstan pa dkon mchog gsum gyi gzhir gyur bsil pa rnams/_/bde legs lha mi sa gsum spyod pa'i yul du rnam dag chos 'byung ba ni thugs rje can rnams kyi/_/theg pa'i tshul las phyi nang gsang ba rig 'dzin sde snod nyan rang sde dang byang
[\[3a.4\]]chub sems dpa'i lam/_/zab dang rgya che snying po thog ma bar dang mthar ni rnam par gnas pa dgongs dang yang dag don/_/gsang 'dzin bdag po snang ba'i 'od gyur rdo rje snying po rdo rje chos te mchog gi sku mnga' las/_/dam pa dang po 'di nyid dus bzhi las kyang 'dir ni tshe gcig yon tan mngon byed
[\[3a.5\]]rim pa lus sems la/_/dus rnams sbyong zhing rgyal ba bde mchog 'khor lor gsang chen gnyis med gnas 'dir yang dag thob byed pa'o/_/de la gsang ba chen po'i ye shes kyi 'byung gnas dkyil 'khor chen po mngon par 'byung ba/_/rnal 'byor rol pa'i 'khor lo lhan cig skyes pa'i
[\[3a.6\]]dang las byang chub sems rdo rje de bzhin gshegs pa thams cad kyi sku gsung thugs rdo rje ro mnyam bde ba chen po'i snying bo/_/rdo rje dbyings dpal he ru ka_/thabs dang shes rab gnyis su med pa'i ye shes mi 'gyur ba de nyid sangs rgyas thams cad kyi ting nge 'dzin rnam par dag pa/_rig pa
[\[3a.7\]]mchog tu gyur pa'i khyab bdag_/rgyun mi 'chad pa'i chos nyid de/_de nyid de bzhin gshegs pa thams cad kyi tshad med pa'i zhing khams las/_byang chub sems nam mkha' dang mnyam par byin gyis rlob pa rdo rjes chos kyi dbyings kyis klas par rab 'byam snang ba rnam par dag pa ye
[\[3b\]]
[\[3b.1\]]shes kyi dbang bskur ba ston par mdzad pa'o/_/e waM thabs dang shes rab de nyid mchog tu mi 'gyur gnyis med rnal 'byor phyag rgya chen po nyid/_/rten dang brten pa dkyil 'khor kun du thig le dus me kun+da nyi zla ye shes rigs bdag che/_/rab tu dgyes par ye shes rgya mtsho bde chen rab
[\[3b.2\]]tu sdom pa rang 'byung phun sum tshogs par gnas/_/sangs rgyas byang chub sems tshogs lha mo rol pa bsam mi khyab par mkha' 'gro sa gsum kun du spyod/_/de las mngon par byang chub pa bla na med pa las ye shes kyi sku de bzhin gshegs pa 'jug pa dang gnas pa dang 'byung bar
[\[3b.3\]]'gyur ba ni/_chos nyid de bzhin nyid kyi byang chub pa ni/_rang bzhin gyis spros pa med pa lhun grub stong pa nyid do/_/khyab cing gsal ba'i ngo bo mngon par byang chub pa ni/_dngos po med par dag cing gsal bar 'byung ba'i khyab bdag rdo rje'o/_/mi zad pa snang ba'i ye shes mngon par byang chub
[\[3b.4\]]pa ni/_mtshungs pa med pa'i snang ba 'od gsal ba'i mtshan nyid rtag tu mi 'gyur ba'i de bzhin nyid do/_/sgyu 'phrul mngon par byang chub pa ni/_kun du 'byung ba thogs pa med pa'i dus na rnam pa thams cad du 'gag pa med pa'o/_/yongs su dag pa chos dbyings mngon par byang chub pa ni tha
[\[3b.5\]]dad par dmigs pa med pa'i ye shes kyi sku sangs rgyas thams cad byang chub kyi sems dus gsum thog mtha' kun du/_dkyil 'khor chen po gsang ba'i bde ba chen po sku gsung thugs rdo rje dam tshig gi 'khor lor zhi ba dang khro bo'i sku sna tshogs su snang ba'o/_/de las 'dir ni dpal 'khor
[\[3b.6\]]lo sdom pa'i rgyud nyid ston pa/_de yang gzhan dag las khyad par du gyur pa yang /_dus thams cad du ma byung 'byung bar mi 'gyur bas khyad par du gyur pa dang /_sprul pa'i dkyil 'khor bzhugs pas na nus pa dang yon tan myur du thob pa'i phyir dang /_dus yun ring po nas thugs rjes gzung
[\[3b.7\]]bar mdzad pa dang /_dus mthar nus pa mi nyams par thogs med du 'byung ba'i phyir dang /_de bzhin gshegs pa thams cad rigs du ma bsdus pa'i bdag nyid dpal he ru kar gyur pa'i phyir khyad par du bstan to/_/de nyid gsang chen bla na med pa 'di nyid kyi thog mar gleng gzhi phun sum
[\[4a\]]
[\[4a.1\]]tshogs pa ji ltar bstan ce na/_gnas gang du/_ston pa gang gis/_'khor tshogs gang la/_dus nam gyi tshe/_chos tshul lam thabs ji ltar gsungs pa'i tshul la sgro 'dogs bcad pa ni/_bcom ldan rdo rje 'chang chen he ru kas/_/gsang ba bde ba chen po mchog gi
[\[4a.2\]]gnas/_/dbang phyug chen po che ba'i zhing khams ni/_/rdo rje btsun mo'i chos dbyings 'byung gnas nyid/_/yon tan rdzogs pa rnam dag gnas mchog tu/_/de bzhin gshegs pa dpag med 'dus pa'i tshogs/_/phyir mi ldog pa'i sems dpa' chen po ni/_/rdo rje snying po rdo rje chos snang
[\[4a.3\]]'od/_/gsang ba'i mdzod 'dzin sdud pa por bcas la/_/ye shes 'od gsal lhan cig skyes pa nyid/_/bde mchog gsang ba ting 'dzin nyer dgongs mdzad/_/de las sa gsum 'jig rten don gyi phyir/_/ston pa bcom ldan sku bzhi dbyer med las/_/ri rab ri yi rtse mo ga la ba'i/_/
[\[4a.4\]]khang brtsegs der ni dkyil 'khor 'khor lo ni/_/mngon par 'byung ba'i pho brang rin chen spras/_/bkod pa tshad med lha tshogs 'dus pa ni/_/bde gshegs rnams dang byang chub sems dpa' ni/_/rig ma lha mo'i tshogs kyis mchod par gyur/_/bcom ldan gar nyams ldan pas
[\[4a.5\]]bzhugs par mdzad/_/khro rgyal nyi shu rtsa bzhi 'khor lor bkod/_/dpa' bo rnal 'byor ma tshogs mkha' 'gros bskor/_/rje btsun phyag na rdo rjes 'jig rten gyi/_/lha ni dbang phyug chen po u mar bcas/_/zhabs g.yas bskum pas u ma de ba brdzis/_/g.yon zhabs brkyang pas
[\[4a.6\]]dbang phyug mnan par gyur/_/brtul nas gdan du mdzad pas gnas par gyur/_/de nyid phrin las dbang bsgyur gzhan yang ni/_/tshangs pa dbang po 'jug sel la sogs btul/_/gsang chen 'byung ba'i dus te gleng gzhi bstan/_/dkyil 'khor rgyal po mchog tu bstan pa'o/_/'dzam
[\[4a.7\]]gling gnas su 'gro rnams don gyi phyir/_/mngon par byang chub tshul bstan bdud btul nas/_/bde bar gshegs pas phrin las stobs gzigs pas/_/d+ha na ka thA par pa thi zhes gling /_/chags pa zad byed chos kyi 'byung gnas nyid/_/dkyil 'khor 'khor lor dpa' bo
[\[4b\]]
[\[4b.1\]]rnal 'byor ma/_/bye ba phrag ni brgyad cu la sogs pa/_/dpag med 'dus la gsang chen legs gsungs so/_/nyi shu rtsa bzhi gnas brgyad bcas par ni/_/drag po 'jigs byed 'khor dang bcas pa yang /_/'jug cing dbang byas longs spyod thim par mdzad/_/'jug gnas
[\[4b.2\]]gsang ba 'byung ldog gyur pa yis/_/'jigs byed mi bzad rngam pa nus pa mgon/_/sgra sgrogs glog 'gyu me 'bar nga ro can/_/ljon shing la gnas mgo brnyan can dang ni/_/mi'am yid 'phrog la sogs mtha' brgyad dang /_/dur khrod gnas su 'dul bar mdzad pas ni/_/gdul
[\[4b.3\]]bya'i ming ni 'dul byed la grags gyur/_/las rgyal mchog gi phrin las bstan pa'o/_/u rgyan gnas su in+d+ra bo d+hi yis/_/bde chen ye shes mchog tu zhus pa'i dus/_/skad cig gis ni dpal ldan rgyu skar gyi/_/dkyil 'khor chen por sde brgyad lha mir bcas/_/dbang du
[\[4b.4\]]bsdus te rim pas 'jug pa ni/_/sgo bzhi nas drangs lha khyams gnas pa la/_/lha chen bzhi la sogs pa 'jug par mdzad/_/rgyal po in+d+ra bo d+hi 'khor bcas la/_/dbang bskur byin brlabs gsang chen bla med chos/_/lkog gyur dag tu rdo rje theg mchog gi_/chos kyi 'khor lo bskor bar
[\[4b.5\]]mdzad pa'o/_/phyi dus rim par lung bstan sdud pa pos/_/ri bo mchog rab byang shar lha gnas mchog_/lcang lo can gyi pho brang chen por ni/_/rgyud rnams ma lus sems dpa' chen po'i tshogs/_/bye ba phrag ni dgu bcu rtsa drug sogs/_/'dus te rje btsun gsang ba'i bdag po la/_/gsol
[\[4b.6\]]ba btab tshe 'di skad bdag thos zhes/_/rab tu gsungs pa gser gyi shog bu la/_/bai DUr+ya yi zhun mas yi ger bkod/_/de nas ma 'ongs dus la dgongs nas ni/_/u rgyan gnas su klu las gyur pa yi/_/mkha' 'gro'i tshogs la byin gyis brlabs nas su/_/d+harma g+hAdz+ha gsang ba'i
[\[4b.7\]]chos kyi mdzod/_/dpal ldan rang 'byung pho brang gan+d+ho rir/_/mkha' 'gro dbang phyug mngon par dga' ma sogs/_/byin brlabs dbang bskur phyi rabs skal ldan la/_/rjes gnang nye bar gdams pa lung bstan pa'o/_/zhes rnal 'byor ma snying po'i rgyud las gsungs pa'i don to/_/
[\[5a\]]
[\[5a.1\]]de la thog mar rnam par bsdus pa'i don las/_/gsang ba lnga ldan du bstan pa dang /_le'u so so'i don ji ltar bsdus pa gtan la dbab pas nges par rtogs par bya ba dang /_yan lag gi tshig rnam par bshad pa bstan pa nyid do/_/dang po gsang pa lnga ldan du bstan pa la
[\[5a.2\]]yang /_dbye ba bstan pa ni/_gsang chen gyi gleng gzhi bstan pa dang /_khyad par du gleng bslang ba'i don bla na med pa dang /_thog mar mngon par 'byung ba'i gzhi lhun gyis grub pa'i snying po gsang ba bstan pa dang /_lam grub byed kyi rim pa mthar 'byin cing yongs su rdzogs par 'gyur
[\[5a.3\]]ba dang /_'bras bu gsang ba'i phrin las mngon du bya ba'i don thun mong ma yin pa bstan pa'o/_/de la dang po gsang chen gyi gleng gzhi bstan pa la/_dang po gsang ba bsdus pa'i rgyud nye bar 'byung ba'i tshul ni/_de nas gsang ba bshad bya ba/_/mdor bsdus pa ste rgyas par min/_/bla ma
[\[5a.4\]]las kyang bla ma ste/_/mkha' 'gro ma yi dra ba'i sdom/_/zhes pas bstan to/_/gsang ba mchog gi dgyes pa na/_/zhes pa nas/_mkha' 'gro dra ba'i sdom pa yin/_/bar gyis gleng gzhi phun sum tshogs pa bstan/_/sgra yi tshul las nges 'byung rnams/_/dam tshig spyod pa'i spyod yul
[\[5a.5\]]yin/_/sbyor nyid cho ga'i ye shes ni/_/rgyud las gsungs pa mnyan par gyis/_/zhes pas khyad par du gleng bslang ba'i don bla na med pa bstan/_thog ma dbus mthar yang dag gnas/_/'jig rten gsum du rnyed dka' ba/_/shes rab thabs kyis kun sbyor ba/_/sngags bzlas bsam
[\[5a.6\]]gtan la sogs ldan/_/zhes pas thog mar mngon par 'byung ba'i gzhi lhun grub kyi snying po gsang ba bstan pa'o/_/lam grub byed kyi gsang ba ni/_dpal he ru ka dang yang dag sbyor/_/'dod pa'i don kun sgrub byed yin/_/dbugs 'byin bar ma mchog dag dang /_/ces pa
[\[5a.7\]]nas/_pho nyas lhan cig skyes dngos grub/_/ces pa'i bar gyis dang /_yang ri sul tshang tshing zhes pa nas/_der ni dkyil 'khor bri bar bya/_/zhes pa'i bar gyis rdul tshon gyi dkyil 'khor sngon du 'gro bas dbang bskur ba ni/_dam tshig sdom gnas dkyil 'khor du/_/dbang bskur dngos
[\[5b\]]
[\[5b.1\]]grub thob par 'gyur/_/zhes bstan pa ni rtogs par byed pa dbang bskur ba bstan to/_/lam rim pa'i rnal 'byor bstan pa ni/mchog dang 'bring dang tha ma ste/_/yid ni nang du chud pa yis/_/'dod pa'i dngos grub bsgrub par bya/_/zhes pa dang /_rnal 'byor pa nyid bsod nams mchog
[\[5b.2\]]dag byed sdig pa 'jig byed pa/_/gsang sngags zlos pa'i bzlas brjod dang /_/bsam gtan gyis ni 'grub par 'gyur/_/zhes pas bstan no/_/lam mthar 'byin par byed pa'i dam tshig bstan pa ni/_shin tu mnyam gzhag sgrub pa pos/_/dam tshig rtag tu bskyang bar bya/_/
[\[5b.3\]]dam tshig nyams pas dkyil 'khor du/_/sngags pas dngos grub 'thob mi 'gyur/_/zhes pas bstan/_yang lam mthar 'byin par byed pa spyod pa'i chos bstan pa ni/_/rang rdzas thig le sangs rgyas dang /_/byang chub sems dpa' mchod par bya/_/zhes pa nas/_the tshom med
[\[5b.4\]]ces pa'i bar dang /_sbrang rtsi zhes pa nas/_dngos grub rtag par thob par 'gyur/_/zhes pa'i bar gyis spros bcas spros med shin tu spros med kun spyod tshogs spyod rigs spyod phyogs las rnam par rgyal ba'i spyod pa dang /_bde ba chen po'i lam phyag rgya bzhi ldan du grub pa'i gsang
[\[5b.5\]]ba ni/_mchod bzhi de bzhin rnal 'byor ma/_/zhes pa nas/_bcu drug char yang mi phod do/_/zhes pa'i bar gyis lam yongs su rdzogs par 'gyur ba bstan/_rigs ldan rnams ni mchod par bya/_/pho nyas lhan cig skyes dngos grub/_/ces pas rigs ldan ngos gzung ba/_rigs
[\[5b.6\]]kyi dbye bsdu dang /_de nyid dbang du bya bas mchod par bstan pa dang /_de las grub pa'i khyad par bstan pa'o/_/gsang sngags zlos pa'i bzlas brjod dang /_/bsam gtan gyis kyang 'grub par 'gyur/_/zhes pas bya ba las kyi tshogs rab 'byam 'grub pa phrin las thogs pa
[\[5b.7\]]ba med par 'grub pa gnas skabs kyi 'bras bu bstan la/_'bras bu gsang ba'i don mngon du bya ba ni/_'di ni mi 'chi bcu phyed 'gyur/_/dngos grub thams cad 'jug byed yin/_/zhes pas bstan to/_/de la le'u dang por brjod bya rjod byed lam dang 'bras bu thams cad mdor bstan
[\[6a\]]
[\[6a.1\]]la/_le'u gnyis pa nas brtsams te le'u lnga bcu pa'i bar du rgyas par bshad pas le'u so sor gtan la phab nas/_le'u lnga bcu rtsa gcig pas gzhung yongs su bsdu bar bstan pa'o/_/de dag la rgyu'i rgyud dang thabs kyi rgyud dang 'bras bu'i rgyud gsum du bsdus te/_
[\[6a.2\]]de dag gis zab pa dang rgya che ba bla na med pa de kho na nyid ston pa don gyi rgyud do/_/rjod byed sgra'i rgyud ni/_gdul bya mi rigs kyi cha nas dang /_dbang po rab 'bring tha ma mchog gi sgo nas dang /_dus tshod kyi sgo nas dang /_'jig rten gyi lha chen po rnams gdul phyir bstan pa dang /_'dod khams kyi
[\[6a.3\]]lha mi'i chags tshul gyi sgo nas kyang bstan pa las bya ba dang spyod pa/_rnal 'byor dang /_rnal 'byor bla na med pa'i rgyud rnams las/_'di ni rnal 'byor bla ma'i rgyud du bstan te/_'di la yang /_bla med rnal 'byor chen po pha'i rgyud dang /_rnal 'byor ma bla na med pa las/_de dag kyang rnal 'byor pa'i
[\[6a.4\]]rgyud gtso bor skyes pa rnams 'dul zhing zhe sdang gi rnam par thar pa dang /_yum rnams sbas pa'i tshul dang /_thabs sgyu ma lta bu lam du gyur pas 'od gsal dang zung 'jug ston pa'o/_/rnal 'byor ma'i rgyud ni chags pa'i rnam thar rnam par dag pas rang sar dag par byed pa'i tshul dang /_gtsor
[\[6a.5\]]bud med rnams 'dul zhing yab sbas pa'i tshul dang /_shes rab lhan cig skyes pa'i bde ba rtsa'i kun du spyod pa ston pas lam du byed pa'o/_/de dag kyang thabs shes rab gnyis med bde chen phyag rgya chen po thob par ni gnyis ka mtshungs pa nyid do/_/'dir ni dpal 'khor lo sdom pa'i rgyud
[\[6a.6\]]de dang po nam mkha' dang mnyam pa chen po ste/_de las shin tu bsdus pa 'di nyid du shes par bya'o/_/da ni le'u so so'i don ji ltar bsdu ba gtan la phab pas nges par rtogs par bya ba ni/_de yang le'u dang por gsang chen bla na med pa zab pa dang rgya che ba gnyis su med pa thams cad dpal he ru
[\[6a.7\]]ka'i sku gsung thugs snying po rdo rje yang dag par bsdus pa nyid du bstan nas/_le'u gnyis pa las ni/_thog mar dbang bskur dgos la de nyid kyi rdul tshon gyi dkyil 'khor du 'jug par bya ba'i cho ga le'u gnyis pa bstan/_chos 'byung gi dkyil 'khor du dbang gsang dbang dang /_byang chub
[\[6b\]]
[\[6b.1\]]sems kyi dkyil 'khor du dbang gsum pa thob par byas pas le'u gsum pa bstan/_don dam byang chub sems kyi dkyil 'khor du ye shes kyi de kho na nyid ston pas le'u bzhi pa bstan/_der lha mo rnams kyi mtshan sngags kyi don gsal bar bstan to/_/le'u lnga pa las rtsa sngags kyi las
[\[6b.2\]]dngos btu ba dang /_bdun par rgyan yan lag gi 'od gsal bar bstan/_bcom ldan 'das he ru ka'i snying po dang nye ba'i snying po dang /_dpa' bo'i go cha btu ba le'u drug pas bstan/_yang dpal he ru ka'i snying po dang dpa' mo drug gi go cha'i sngags btu ba le'u brgyad pas bstan/_rtsa ba'i
[\[6b.3\]]sngags kyi las tshogs le'u dgu pas bstan/_le'u bcu pa 'bras bu mchog sku gsum dang rtsa ba'i sngags kyi phrin las le'u bcu par bstan/_dpal he ru ka'i snying po'i phrin las skye ba bdun pa'i dngos grub bsgrub pa le'u bcu gcig par bstan/_dpal he ru ka'i nye ba'i snying po'i
[\[6b.4\]]las rab 'byam le'u bcu gnyis par bstan/_dpa' bo'i go cha'i las tshogs le'u bcu gsum par bstan/_dpal he ru ka bong zhal gyi rnal 'byor dkyil 'khor gsang ba snying po'i phrin las le'u bcu bzhi par bstan/_brda'i khyad par gsang ba yi ge re re ba'i brda byed pa le'u bco
[\[6b.5\]]lnga par bstan/_rigs ldan ma'i mtshan nyid ngos gzung ba le'u bcu drug par rnal 'byor ma bdun gyis rgyas gdab pa bstan/_rnal 'byor ma rnams kyi rab tu byed pa'i khyad par thun mong ba dang mchog tu gyur pa'i dbye ba le'u bcu bdun par bshad do/_/khyad par du mkha' 'gro ma'i
[\[6b.6\]]rigs kyi rnam par le'u bco brgyad par bstan/_thugs rjes khyad par du gyur pa la ma'i rnam par 'gyur ba le'u bcu dgu par bstan/_brda lan dang bcas pa ston pa yan lag gi brda'i gsang ba le'u nyi shu bar bstan la lus brda'i kun du spyod pa le'u nyer gcig par ro/_/yang dag
[\[6b.7\]]pa'i phyag rgyas gsang ba'i brda lan gyi byed pa ston pa le'u nyer gnyis pas bstan/_rnal 'byor pa la rjes su chags pa'i bde ba ston pa'i mtshan ma bri bar byed pa le'u nyer gsum pas bstan/_ngag gi brda'i yi ge rab byed 'dus pa'i cho ga gsang ba le'u nyer bzhi pas bstan to/_/bcom
[\[7a\]]
[\[7a.1\]]ldan 'das kyi rtsa ba'i sngags gsal bar bstan pa le'u nyer lnga pa las gsungs pa dam tshig khyad par du bstan pa bsrung bya nges pa bstan pa le'u nyer drug par ro/_/pho nya dang gtsang sbra bsten pa dang /_spros bcas kyis kun du spyod pa dang /_rjes gzung bsdus pa dang /_
[\[7a.2\]]gtor ma 'bul ba le'u nyer bdun pas so/_/de kho na nyid dang ldan pa lam rim pa gnyis ka'i gsang spyod la 'jug pa le'u nyer brgyad pas bstan/_rigs ldan gyi khyad par las bde ba bsgrub cing dran pa nyer gzhag bstan pa dang /_spyod pa'i dus nges pa dang bcas pa ston pa nus pa thob
[\[7a.3\]]pa'i don ston pa le'u nyer dgu pas bstan/_khams gsum rnam par rgyal ba'i dkyil 'khor du zhal bzhi pa'i sngags btu ba le'u sum cu pas bstan/_bza' ba'i dam tshig las dpa' bo'i snod dang ldan pas lag mchod rgyas par le'u so gcig pas bstan/_dngos grub myur du sgrub
[\[7a.4\]]cing ro langs bsgrub pa dang /_he ru ka mngal skyes kyi mngon rtogs le'u so gnyis par bstan/_steng 'og sgo'i bye brag gis phyag rgya bzhi ldan lam du byed pa le'u so gsum pas so/_/rim pa bzhi la gnas pa gtum mo 'bar 'dzag lam du gyur pa le'u so bzhi pas bstan/_gsang ba
[\[7a.5\]]dpyid dang thig le'i rnal 'byor nyi zla gza' 'dzin du bcas pa le'u so lnga pas bstan/_rang 'od kyi rnal 'byor ma dam tshig phyag rgya dang /_bde ba gsang ba byang sems kyi mchod pa bstan pa le'u so drug pas bstan/_thun mong ma yin pa'i bde ba chen po bsgrub pa ye shes kyi phyag rgya dbang du bya ba
[\[7a.6\]]le'u so bdun pas bstan/_las dang po pa kun du bzang po dang /_mgon po kun spyod dang /_mnyam gzhag chen po dang /_rig pa brtul zhugs kyi spyod pa le'u so brgyad pas bstan/_lhag pa'i lha zhal mthong du nye ba nas rdo rje'i gad mo brgyad kyis sad pa'i thabs le'u so dgu pas bstan/_
[\[7a.7\]]'gro ba gzhan don gtsor bya ba mi rigs lnga la sogs pa dbang du bya ba le'u bzhi bcu pas bstan/_phrin las thams cad las chen bcu gnyis su bsdu zhing nang la mchog tu gzhol bas 'grub pa dang /_rigs kyi khyad par dang ldan pas gnas pa dang nye ba'i gnas la sogs par lhan
[\[7b\]]
[\[7b.1\]]cig skyes pa'i rnal 'byor ma rnams kyis sgrub pa po la dngos grub ster ba'i grub byed le'u zhe gcig pas bstan pa dang /_dbang gsum pa'i lam gsang ba dang /_gar gyi nyams dgu dang ldan pas gzugs dang las kyi gsang ba le'u zhe gnyis pas bstan/_rnal 'byor ma rnams kyis rjes
[\[7b.2\]]su 'dzin pa dang /_dpal he ru ka'i nye ba'i snying po'i phrin las rmi lam du byed cing skye ba brtag pa dang /_nad zhi bar byed pa la sogs pas rten 'brel gyi che ba du ma ston pa le'u zhe gsum pas bstan/_dpal he ru ka'i nye ba'i snying po dang /_rnal 'byor ma drug gis las kyi phrin las bstan pa le'u zhe
[\[7b.3\]]bzhi pa las so/_/dpa' bo drug gi go cha'i las dbang du bya ba dang /_ngag gi dbang phyug bsgrub pa ste le'u zhe lnga pas bstan/_ha lnga'i phrin las kha sbyar dbye zhing khrag dgug pa'i las zhe drug pas bstan to/_/rje btsun ma'i snying po'i phrin las rab 'byam rtsa sngags ring po'i byed las le'u zhe
[\[7b.4\]]bdun par bstan pa'o/_/rje btsun ma'i gsang sngags grub pa'i dbang phyug tu bstan cing dkyil 'khor rgyas par bstan pa le'u zhe brgyad pa dang /_skye ba bdun pa'i grub pa bstan pa le'u zhe dgu pa dang /_sbyin sreg gi sgo nas 'gro ba dbang du byed pa dang /_gnas la sogs pa'i dbang phyug
[\[7b.5\]]bstan pa lnga bcu pa'o/_/mngon par rtogs pa bsdus pa'i byed pa dang /_'bras bu'i rgyud dang /_rdzus skyes kyi rnal 'byor bstan pas gzhung nye bar bsdu ba le'u lnga bcu rtsa gcig pas bstan pa'o/_/da ni yan lag gi tshig don rnam par bshad pa las/_dang por rgyud don la 'jug pa'i
[\[7b.6\]]chos kyi khyad par bla na med pa'i snying po bstan par bya ba ni/_Ar+tha zhes pa'i sgras gang du bstan pa'i don phyin ci ma log pa yongs su gsal bar byed pa'i phyir/_de nas zhes pa snga ma'i rjes thogs su 'jug pa nyid kyis thog ma dang bar dang tha mar dge ba'i don bstan par bzhed pa'o/_/gsang
[\[7b.7\]]ba ni dpal khyab bdag ye shes sku can gyis mchog tu mi 'gyur ba bde ba chen po'i ting nge 'dzin la snyoms par zhugs te/_thabs dang shes rab snying rje dang stong pa ro mnyam bde chen dbyer med byang chub sems kyi de kho na nyid tshig don tha mi dad par 'byung ba de bshad bya ba zhes smos te/_
[\[8a\]]
[\[8a.1\]]zab pa rgya mtsho lta bu dang rgya che ba nam mkha' lta bu'i chos bla na med pa ro mnyam pa'i don to/_/rab tu byed pa bstan pa ni/_mdor bsdus pa ste rgyas par min zhes pas/_rab tu gsal zhing rnam par dag pa mtshungs pa med pa las/_gzhung nyung ngu'i rab byed spros pa las mdor
[\[8a.2\]]bsdus pa yin zhing /_dbang po rnon po mchog tu gyur pa'i skal pa can la bstan pa yin gyi rgyas par min pa/_dbang po dman pa'i spyod yul du ma gyur pas dbang po rtul po rnams kyis rtogs par dka' ba'i phyir snying po'i don rgyas pa kun la khyab cing chos nyid mi 'gyur ba'i phyag rgya chen po ston
[\[8a.3\]]pa'o/_/de nas de nyid mchog gyur pa/_/snying po gsang ba bla na med/_/rgyal ba rgya mtsho'i dgongs pa che/_/nam mkha' mnyam pa gnyis med pa/_/gsal ba dri med bshad bya ste/_/don rgyas rab byed nyung ngu ste/_/sku gsung thugs dpal bde ba mchog_/yang dag rnal 'byor dbang phyug
[\[8a.4\]]mchog_/phrin las nus pa dngos grub ster/_/mi phyed rdo rje mchog sgrub yin/_/zhes dra ba sdom pa las gsungs pa'i don to/_/de nyid 'byung ba'i gnas ye shes kyi sku bstan pa'i phyir/_he ru ka dpal yang dag sbyor/_/zhes smos te de bzhin gshegs pa thams cad kyi sku gsung thugs
[\[8a.5\]]rdo rje las/_ka kA ya badzra zhing khams rten dang brten par bcas pa thams cad sku yongs su rdzogs pa'i rang bzhin can sku rdo rje dang /_ru ru ti bA ga badzra brjod du med pa chos nyid kyi ngang las gsung dbyangs mi 'gag pa rang 'byung gsung rdo rje dang /_he he ha sa na dgyes pa chen por rol pa thugs rdo
[\[8a.6\]]rje mi 'gyur ba gsang ba bde ba chen po'i ngo bo ye shes snying rje chen po dang dbyer mi phyed pa'i bdag nyid bde ba mnyam pa nyid yang dag sbyor ba sku lnga ye shes ro gcig lhan cig skyes par 'byung ba'o/_/phun sum tshogs pa'i 'bras bu myur du ster bar byed pa ni/_'dod pa'i don kun sgrub byed yin/_/
[\[8a.7\]]zhes smos te/_las dang dngos grub myur du thob par 'gyur ba ste/_rnal 'byor pa dbang po rnon pos tshe 'di nyid la dpal rdo rje 'chang gi go 'phang thob par 'gyur ba'i don to/_/de nyid gnas skabs dang mthar thug gi 'bras bu yon tan du ma sngon du byed ces pa'i tha tshig can no/_/rgyud thams
[\[8b\]]
[\[8b.1\]]cad las mchog tu gyur pa bstan pa'i phyir/_bla ma las kyang bla ma ste/_/zhes pas/_rnal 'byor chen po bla ma'i rgyud thams cad las 'di nyid kla klo'i skad kyis smras pa nyid de/_kun las khyad par du 'phags pas bla ma mchog ste gsang chen phul du byung ba gong na med pa bde chen gsang ba mi 'gyur
[\[8b.2\]]ba'o/_/de nyid la/_kun las mchog gyur bla na med/_/gnyis med rgyud kun las rgyal ba/_/dbang phyug gsum gtso bo ste/_/dra ba sdom par brjod pa yin/_/zhes pa'i don to/_/de nyid rdzu 'phrul tshad med pas lam gong nas gong du 'gro ba'i dbang phyug tu bstan pa ni/_mkha' 'gro ma yi
[\[8b.3\]]dra ba sdom/_/zhes pas chos dbyings stong pa nyid kyi ngang du rig pa'i ye shes rang grol ba ste/_des rgyu thabs 'bras bu'i bar du 'brel par rgyun mi 'chad pas na/_'dzin cing sdud par byed pas na dra ba lta bu ste/_de yang chos thams cad bde stong lhan cig skyes pa'i ngang du sdom pa nyid du bstan pa'o/_/
[\[8b.4\]]de nyid la rnal 'byor ma mkha' 'gro rgya mtsho ltar na/_de nas de la gsang ba bshad/_/ces bya ba smos te/_lam tshol ba la zhugs pa dang /_lam dman pa nyan thos dang rang rgyal ba'i theg pa la gnas pa las 'das pa/_theg pa chen po byang chub sems dpa'i theg pa las kyang mchog tu gyur pa
[\[8b.5\]]bla na med pa/_gsang ba las kyang shin tu ches gsang ba'i gsang ba chen po ste/_de nyid zab pa'i gsang ba sbas pa'i don dang /_rgya che ba'i gsang bas rgyas btab cing khyab pa dang ldan pa/_gnyis su med pa'i gsang ba bde chen ye shes snying po de nyid bshad par bya ste/_'di rtsa ba'i rgyud du nges
[\[8b.6\]]pa gsang ba lnga ldan du ston pas/_bshad pa'i rgyud du ma rnam par gsal bar bshad par rigs so/_/zhes bde blag tu rtogs par bya ba'i don to/_/mdor bsdus pa ni rjod par byed pa tshig tshogs nyung ngur gyur pa yin yang brjod bya'i don mi rgyas pa yang ma yin te/_gzhung tshogs nam mkha' dang
[\[8b.7\]]mnyam pa chen po la ltos na rgyas par min zhes snying po bsdus pa gsal bar bstan pa'o/_/dpal he ru ka yang dag sbyor ni spyir na rigs la gnas pas sems bskyed gsum la gzhi dgod pas lam dang /_'bras bu byang chub chen po ste/_yang he'i sgra las drangs na/_he tu u pa g+ha ta sarba
[\[9a\]]
[\[9a.1\]]d+harmA zhes bya bas/_chos thams cad rgyu dang bral bas mtshan ma med pa'i rnam par thar pa'i sgo ston pa'o/_/lus nyid ha'i sgra las drangs na/_ha na u pa tsa ya ta b+hi ra to sarba d+harmA zhes bya bas/_de nyid chos thams cad mnyam pa med pa yin pa na rnam par thar pa'i sgo stong pa nyid
[\[9a.2\]]bstan/_e byin pas/_e'i sgra las drangs pa yin na/_e bi da sha na b+hi ni ra sa g+ho ti sarba d+harmA zhes bya ba'i sgras chos thams cad mtshon pa dang bral bas rnam par thar pa'i sgo smon pa med pa nyid bstan to/_/yang ru zhes pa'i sgra las drangs na/_ru a srit+ti a ut+pa sarba d+harmA zhes byas pas
[\[9a.3\]]chos thams cad brag ca'i sgra ltar rang grag brjod du med pa rnam thar stong pa nyid du ston to/_/lus nyid ra'i sgra las drangs na/_rasti saM yug nya sarba d+harmA zhes pas chos thams cad dgag sgrub med pas rnam thar mtshan ma med pa bstan/_ka zhes pas/_ka kA ya tsit+ta sarba d+harmA zhes chos tham
[\[9a.4\]]thams cad ma skyes shing skye ba med pa/_a kA ro mu khaM sarba d+harmA zhes pas rnam par thar pa smon pa med pa'i sgo nyid do/_/yang de dag sdud pa'i rang bzhin shrI ste gnyis su med pa'i ye shes shrI A+o dz+nyA na ste/_ye shes bde ba chen po bdag gzhan gnyis med kyi dpal phun sum tshogs pa ste mngon
[\[9a.5\]]par 'du bya ba med pa nyid du bstan pa'o/_/yang dag sbyor ba bla na med pa'i bde ba la zag pa med pa'i gnas la sbyor ba gsang ba'o/_/tha mal sgo gsum rnam par dag pa lha'i rnal 'byor du sbyor ba nyid do/_/khyad par rnam thar sgo gsum skad cig ma dag pa'i tshul dang /_sku gsung thugs bde
[\[9a.6\]]chen mi 'gyur ba yang dag par sbyor ba brjod bya'i don la rjod byed sgra tsam du mtshon pas yang dag par sbyor ba mngon par 'dod pa'i don dgos pa khyad par can thob par byed pa ni/_'dod pa'i don kun sgrub byed pa/_/zhes pas nus pa dang yon tan rig pa 'dzin pa'i dbang phyug chen po
[\[9a.7\]]bsam gyis mi khyab pa mngon du 'gyur ba 'bras bu sku dang ye shes mtshungs pa med pa nyid du bstan pas gsang ba'o/_/bla ma ni sku gsum spyir thob cing mngon du bya ba lha'i rnal 'byor la/_de las kyang bla ma ste zhes ngo bo nyid bde ba chen po'i sku lam 'di la brten nas myur du thob pa'i don
[\[9b\]]
[\[9b.1\]]bstan pa yin no/_/mkha' 'gro ma ni rdo rje DA ki la sogs pa gnas gsum gyis bsdus pa'i chos nyid kyi ngang las ye shes nyid du 'byung ba'o/_/de'i dra ba sdom zhes lus sems kyi de kho na nyid kyi ngang du thabs shes rab dbyer med snying po rdo rje'i gnas su sdom pa nyid de/_de nas de la gsang
[\[9b.2\]]chen bshad bya/_sangs rgyas kun gyi snying po de nyid yan lag rgyas min ngo bo mi 'gyur ba/_/thabs dang shes rab gnyis med bde chen sdom pa yang dag dbyings dang ye shes 'du 'bral med par 'gyur/_/thun mong khyad par las dang dngos grub 'byung gnas bde blag nyid du myur du thob byed pa/_/
[\[9b.3\]]gong nas gong du mchog 'gyur sdom pa chen po las kyang gsang ba bla med dus 'di nyid du rab 'byung ba/_rdo rje'i gnas 'di rgya mtsho ltar gyur mi phyed yul las brjod bya rjod byed dri med lam ni rnyed dka' ba'o/_/zhes DA ki gsang ba mdzod las gsungs pa'i don to/_/gsang ba ni lha'i 'khor lo
[\[9b.4\]]yab yum rten dang brten par ldan pa bde chen du rol pa'o/_/bshad bya ba ni lha'i sku 'byung ba'i go rims nyid de/_/'og min du mngon par byang chub pa'i ye shes mngon du gyur pa'o/_/mdor bsdus pas ni rigs kyi dkyil 'khor gsang ba thams cad spro ba dang bsdu ba can no/_/rgyas
[\[9b.5\]]par min zhes mdo dang rtog pa rgyud thams cad kyi rab byed bla na med pa sbas pa'o/_/dpal he ru ka yang dag sbyor ba/_rdo rje 'chang chos dbyings rdo rje ma dang dbyer med pas sku gsung thugs yon tan phrin las kyi 'khor lo nyid do/_/yang dag sbyor ni yab yum gnyis bsrubs pa las
[\[9b.6\]]yum gyi chos 'byung du dkyil 'khor lha tshogs thams cad kyi sku grub par 'gyur ba'o/_/'dod pa'i don kun ni yab yum gnyis ka'i lus kyi gnas su snying po dang nye ba'i snying po bkod pa las 'byung ba'i bde ba chen po yon tan 'byung gnas su gyur pa'o/_/sgrub byed pa zhes pa
[\[9b.7\]]ni lha mo dag gis tshad med pas bskul ba las bzhengs pa bstan pa'o/_/bla ma ni gtso bo he ru ka yab yum rgyan cha lugs gar gyi nyams dgu dang ldan pa yongs su rdzogs pa'o/_/de nyid las kyang bla ma ste/_/zhes pa thugs ka'i ye shes sems dpa' dang ldan pa'o/_/mkha'
[\[10a\]]
[\[10a.1\]]'gro ma ni lha mo'i 'khor lo rigs bdun du gnas pa ma lus pa'o/_/dra ba'i sdom pa ni de dag gi rang bzhin ni sku gsung thugs ye shes rdo rje'i ngang du rigs thams cad 'dus pa'i tshul du sdom pa gsang ba'o/_/de kho na nyid ltar na/_gsang ba ni yi ge rtsa thig le
[\[10a.2\]]chos nyid kyi rlung rnams rdo rje'i lus la gnas pa rnams so/_/bshad bya ba ni de kho na nyid bzhi ldan rnal 'byor gyi lam dang pho nya'i lam du byung ba bdag byin gyis brlabs pa dang /_dkyil 'khor 'khor lo'i lam mo/_/mdor bsdus pa ste zhes pa lam lnga byang chub kyi phyogs kyi chos
[\[10a.3\]]thams cad dkyil 'khor yongs rdzogs su bsdus pa nyid do/_/rgyas par min ni ming tshig yi ge tha snyad rab tu byed pa thams cad kyi spros pa rnam par bcad pa'o/_/he ru ka dpal ni rnam thar sgo gsum thabs shes rab dbyer med skad cig mar dag pa bde chen sa bcu gsum pa'i dbang
[\[10a.4\]]phyug dus su/_/yang dag sbyor ni phyag rgya bzhi rim pa dang ldan pa bde chen du sbyor ba'o/_/'dod pa'i don kun ni rtsa'i 'khor lo rnams las ye shes yongs su dag pa kun 'dar du rlung sems 'dus pa'o/_/sgrub byed pa ni rlung dang rnam par shes pa bde chen dbyer med du lhan cig skyes pa'i
[\[10a.5\]]ye shes nyid du bsgrub pa'o/_/bla ma ni rang bzhin lhan cig skyes pa/_de nyid las kyang bla ma ni zhu bde lhan cig skyes pa bde stong mchog mi 'gyur ba'o/_/mkha' 'gro ma ni 'od gsal ba'i ngang du sgyu ma lta bu'i rlung dang shes pa rnam par dag pa bstan/_drab sdom ni 'jig rten dang 'jig rten las
[\[10a.6\]]'das pa'i Da ki thams cad bde chen mchog tu mi 'gyur bar gnas pa'o/_/des rgyud la nges par 'jug pa'i khyad par snying po gsang ba'i thun mong ma yin pa'i rnam par gzhag pa bstan nas/_de ni gleng gzhi phun sum tshogs pa dngos sbas pa bla na med pa bstan pa ni/_ra h+ya s+ye ba ra me ra
[\[10a.7\]]me/_sarbA ta ma ni sa daSh+Thi Ta/_DA ki ni sha b+ha ba satwA ba/_badzra satwa su ka ra h+ya sa na/_ta R+Ya sat+yaM b+hu ba b+ha ga b+h+ya/_DA ki ni dz+wa la saM ba ra bA/_nA da ba nir+ya Na sarba ha sa ma ya car+ya t+ya tsa t+ya bA/_zhes gleng gzhi gsang ba bstan pa'o/_/yang de nyid brjod bya rjod byed dang dgos ched dang dgos
[\[10b\]]
[\[10b.1\]]pa'i dgos pa khyad par can 'brel ba dang bcas pa thun mong du bstan nas/_de las dpal rdo rje 'chang chen pos gsang ba bla na med pa'i rgyud kyi dgongs pa phyi ma'i skye bo yang dag pa'i don myur du grub pa'i dbang phyug snying po bstan pa ni 'di lta ste/_de nas zhes smos te snga ma bstan pa nam
[\[10b.2\]]mkha' dang mnyam pa las so/_/gsang ba ni phyi rol pa nas nyan thos dang rang rgyal ba dang /_mtshan nyid kyi theg pa rnams dang /_bya spyod rnal 'byor gyi rgyud man chad la ma grags pas de'i phyir ro/_/bshad par bya ba 'bum du mngon par brjod pa'i don dpal rdo rje rnal 'byor mas phyi rabs
[\[10b.3\]]kyi gdul bya 'di la 'jug pa la dgongs pa 'di nyid gsang chen lam rgyu 'bras tshang la ma nor ba bstan pa'i phyir ro/_/mdor bsdus pa ste zhes pa tshig dang ming yi ge rab byed nyung ngu las/_zab pa dang rgya che ba rgyud gsum du ldan pa nyid las phyin ci ma log pa ste/_spros med rgyas par
[\[10b.4\]]ston pa 'di ni dkyil 'khor du ma'i 'byung gnas/_gzhung tshig mdor bsdus pa'i byed pa las rtogs par sla ba min/_rgyas par don gting dpag dka' ba bshad pa'i rgyud du mas nges par byin pa yin zhes pa'i tha tshig can no/_/gsang ba de kho na nyid ltar na/_rgyu'i gsang ba las
[\[10b.5\]]sems can thams cad kyi rgyud la gnas pa de bzhin gshegs pa'i snying po rigs sa bon gyi tshul du gnas pas/_lus ngag yid dri ma dang ma bral ba'i dus so/_/lam thabs ltar na gsang ba sku snang stong lha sku rnam pa gsal ba la 'khor lo lnga rten dang brten pa ma 'dres la yongs
[\[10b.6\]]su rdzogs pas/_yang dag sbyor ba lha'i de kho na nyid kyi nga rgyal dang ldan pa'o/_/gsung sgra grag stong sngags rgyun mi 'chad par sangs rgyas kyi gsung du sbyor bas dri ma med pa'i dbyings su sbyor bas so/_/thugs bde stong gnyis med du sbyor bas rtog pa thams cad dag pa na yang dag pa ste
[\[10b.7\]]mi 'gyur ba'i rdo rje'o/_/'bras bu ltar na sku lnga ngo bo gcig ldog pa tha dad du bstan pas gsang ba he ru ka dpal/_ye shes lnga gnyis med bde chen du rdzogs pas gsang chen de kho na nyid do/_/dpal he ru ka yang dag sbyor ba ni/_de ltar yang /_shrI ni gnyis med ye shes te/_he ni
[\[11a\]]
[\[11a.1\]]rgyu tshogs stong pa nyid/_/ru ni rtog pa dang bral ba/_/ka ni gang du'ang mi gnas pa'i zhes gsungs pa'i don to/_/bde ba chen po'i cha ltar na/_A li kA li las gyur pa thabs shes rab gnyis med du yang dag sbyor ba/_bde ba dang sbyor ba ni dbus su nyi zla'i steng du hUM ni shrI
[\[11a.2\]]ste ye shes lnga ldan du sbyor ba shin tu bde ba gsang ba zla ba kun rdzob/_de nyid las dpal he ru ka yab yum du gyur pa/_bde ba chen po yab yum snyoms par zhugs pas lhan cig skyes pa mchog tu mi 'gyur ba'i bde ba ni bde ba bla na med pa'o/_/de nyid kyi ngang las snang ba sems su yang
[\[11a.3\]]dag par sbyor ba dam tshig sems dpa'i gong bu las 'das pa/_sems stong nyid spros med du sbyor ba ye shes sems dpa'i gong bu las 'das pa/_spros med ye shes su sbyor ba ste yi ge gong bu las 'das pa/_de nyid dbyings ye shes gnyis med du sbyor ba he ru ka dpal rnam thar sgo
[\[11a.4\]]gsum gyi stong pa phyag rgya chen po bla ma bla na med pa'o/_/'dod pa'i don kun sgrub byed pa ni las dang dngos grub las/_las chen bcu gnyis phran tshegs 'jig rten pa'i dngos grub 'dod don la thun mong ba grub pa brgyad mkha' spyod dang bcas pa'o/_/yang mchog ni sku lnga ye
[\[11a.5\]]shes lnga/_dbang phyug brgyad dang bcas pa 'bras bu sa bcu gsum pa'i dbang phyug go/_/des rang dang gzhan gyi don kun ma lus pa phun sum tshogs par 'grub pa la/_bsgrub par bya ba/_sgrub par byed pa bsgrubs pas grub pa bla na med pa gsang chen du bstan pa'o/_/bla ma ni gu ru kar+ya
[\[11a.6\]]gu ru ya pa ste/_ngo bo ni dpal bde ba chen po'i ye shes lhan cig skyes pa kun khyab tu yod kyang lam du ma sbyangs pas sgrib pa can dbul mo'i gter lta bu la/_dam pas de nyid rigs kyi rtags las shes pa ltar lam du sbyangs pas gong nas gong du yon tan 'phel ba la bla ma zhes bya'o/_/
[\[11a.7\]]de yang rgyud gzhan las yon tan byin rlabs bla na med pas khyad par du gyur pa bla ma las bla ma ste zhes mnyam zhing mtshungs pa med pa'i don to/_/rnam pa 'jig rten du grags pa'i dbang du byas na/_bla ma lha'i rgyud gzhan dang mtshungs la/_khyad par du gyur pa'i bla ma ni gsang chen 'di nyid
[\[11b\]]
[\[11b.1\]]snying po gang na med pa phul du byung ba ste/_thog mar sprul pa'i dkyil 'khor ma bsdus pa'i phyir ro/_/mkha' 'gro ma ni DA d+ha ya a sa ma ste nam mkha' la rgyu ba ste/_ki yo gi ste rnal 'byor ma kun du spyod pa grub pa la/_DA ni nam mkha' 'gro ma zhes/_mkha' la mngon du btags pa ste/_
[\[11b.2\]]nam mkha' kun du spyod grub pas/_/mkha' 'gro ma zhes brdar btags so/_/zhes pa'i don to/_/dra ba ni dngos po phra ba 'byin la rags pa 'dzin pa ste/_rgyu thabs 'bras bur 'brel pa can/_/sdom pa zhes pa dkyil 'khor phyi nang gsang ba gsum ma lus pa bde stong mchog tu sdom pa'o/_/
[\[11b.3\]]des rgyud la nges par 'jug pa'i khyad par snying po gsang ba'i rim pa thun mong ma yin pa'i rnam par gzhag pa bstan nas/_da ni gleng gzhi phun sum tshogs pa dngos sbas pa bla na med pa bstan pa ni/_ra h+ya s+ya pa ra me ra me/_sarbA ta ma ni sa daSh+Thi Ta/_zhes pa la sogs pa'i don la/_gsang
[\[11b.4\]]ba mchog gi dgyes pa nas/_/thams cad bdag nyid rtag tu bzhugs/_/mkha' 'gro kun dngos sems dpa' ni/_/rdo rje sems dpa' bde ba'i mchog_/'di ni rang byung bcom ldan 'das/_/mkha' 'gro dra ba'i sdom pa yin/_/zhes pa'i don phun sum tshogs pa nyid ston pa'o/_/
[\[11b.5\]]de la phun sum tshogs pa lnga ldan du ston pa'i phyir/_gsang ba mchog gi dgyes pa na/_/zhes smos te/_'di ni gnas phun sum tshogs pa ste/_chos kyi dbyings kyi ye shes bde ba chen po'i 'byung gnas dkyil 'khor gsang ba bla na med pa 'byung ba rnam par dag pa nyid do/_/ston pa phun
[\[11b.6\]]sum tshogs pa ni bcom ldan 'das zhes pa bdud bzhi bcom zhing legs pa'i yon tan thams cad dang ldan pa ste/_srid pa dang zhi ba las 'das pa nyid du sku lnga dbyer med do/_/de nyid kyi ngo bo nyid gyi khyad par bla na med pa ste rdo rje bde stong dbyer mi phyed pa/_sems dpa' ni snying rje chen po ste
[\[11b.7\]]dmigs pa med cing tshad med pa'i ye shes kyis rab tu rgyas pa'i bde ba'i mchog byang chub kyi sems mi 'gyur ba'i bdag nyid thabs shes rab gnyis su med pa sku gsung thugs rdo rje ro mnyam snying po rab tu mi gnas pa de bzhin nyid do/_/mkha' 'gro kun dngos ni 'khor phun sum
[\[12a\]]
[\[12a.1\]]tshogs pa nyid de/_ye shes kyi ngang las 'gro ba'i don du spyod pa'i sangs rgyas dpag tu med pa dang /_sems dpa' ni byang chub sems dpa' chen po'i tshogs du ma thams cad bdag nyid de rnal 'byor gyi dbang phyug chen po mtha' yas pa'i rgyal ba rgya mtsho dpag
[\[12a.2\]]tu med pa bsam gyis mi khyab pa dang rtag tu bzhugs zhes kun kyang ye shes mchog tu mi 'gyur ba'i ngang du gnas pa la thabs cig tu bzhugs so zhes pa'i don to/_/'di ni rang byung zhes chos phun sum tshogs pa ste/_'khor 'das thams cad lhan cig skyes pa'i rang bzhin bde
[\[12a.3\]]stong gsang ba gnyis su med pa'i ye shes chen po nyid do/_/mkha' 'gro ma ni bde ba chen po stong pa nyid kyi dbyings la thugs rje mi zad pas kun du khyab par mdzad pa'i gar gyi cho 'phrul sna tshogs sgyu 'phrul dra ba dus dang rnam pa thams cad du kun du rol pa ston pa'o/_/yang dra ba'i sdom
[\[12a.4\]]pa yin zhes smos pas/_zab pa ye shes chen po dang rgya che ba dbyings kyi chos nyid pa/_/yul dang yul can gnyis med kyi ngang du ro mnyam par gyur pas dus phun sum tshogs pa bstan te/_bde stong gnyis med 'du 'bral med par 'gyur ba bstan pa'o/_/de nyid la/_zab dang rgya che rang gi
[\[12a.5\]]ngo bo de nyid gzhan don snang ba phun sum tshogs pa phyi nang gsang ba de nyid do/_/gleng gzhi yul te mi 'gyur chos nyid bsam gyis mi khyab 'di ni phyag rgya chen po ro mnyam dpe med do/_/zhes pa'i don to/_/rgyud kyi gleng gzhi la dpal rdo rje phreng bar yi ge bzhi bcu'i sgo nas gsal bar
[\[12a.6\]]byed pa las/_'dir ni yi ge bcu drug gi sgo nas dpal rdo rje mkha' 'gro dang kha sbyor thig le las gtan la dbab pa ste/_ra ni mtshal chen po yi khams/_/h+ya ni ri las skyes pa ste/_/ri skyes zhes bya mgo skyes so/_/s+ya ni dri yi snod yin te/_/lus la dri ni ji lta ba'o/_/sa ni rlung
[\[12a.7\]]du gsungs pa ste/_/ra ni dri nyid yin par bstan/_/yi ge me ni rtog pa ste/_/ra ni de bzhin lan tshwa'o/_/me ni sha chen por bstan to/_/sa ni rab tu sbyor ba nyid/_/rbAta ni mgo bor rab tu gsungs/_/ma ni lus kyi rkang yin no/_/ni ni dri yi mar khu'o/_/sa ni so dang sen mo ste/_/da ni rgya
[\[12b\]]
[\[12b.1\]]mtsho las skyes pa'o/_/Sh+Tha ni nam mkha'i snying po'o/_/Ta ni ga bur bstan pa'o/_/zhes gsungs pas khams bcu drug stong pa nyid rjes su dran pa bcud len du 'gyur ba bstan pa ste/_ra ni rang 'byung gi sih+la lo/_/h+ya ni skra'i mar khu'o/_/s+ya ni gsang ba'i sbubs sha'o/_/sa ni mi yi
[\[12b.2\]]sngags pa'o/_/ra ni gzhi mnyam ma'o/_/me me ni sih+la phal pa'o/_/ra ni gla rtsi'o/_/me ni sha chen po'o/_/sa ni tshil chen po'o/_/rbAta ni go ro tsa na'o/_/ma ni rkang mar ro/_/ni ni gzhi mnyam mar khu'o/_/sa ni so dang sen mo'o/_/da ni glo ba'o/_/Sh+Thi ni mchil ma'o/_/Ta ta ni byang chub
[\[12b.3\]]sems kyi thig le nyid do/_/Ta ha ta la gang las bskyod pa'i byang chub sems bde ba chen po'i haM las 'bab par 'gyur ba'o/_/de nyid Ta pa ya tu ta sa ma zhes byang sems bde ba dbu ma'i lam nas 'byung 'jug byed pa'o/_/Sh+Thi tha ka rir ni zhes pas bor ba ste spangs pa'i don/_Sh+Thi tha tha
[\[12b.4\]]ka ni ri ni gnas gang du byang sems brtan par gnas pas mi 'gyur ba'i bde ba rdo rje nor bu brtan par gyis shig pa'o/_/d+ha ni d+hA ra ste gzungs bya ba lus kyi khams skyed par byed pas bde ba'i gnas yin no/_/da ha da ha zhes pa ni sreg par byed pa ste tsaN+Da lI ye shes kyi me 'bar bas nyon
[\[12b.5\]]mongs pa bsregs pa'o/_/sa ma sa ma ya ni dam tshig ste/_sgo dgu nas byung ba'i bdud rtsi sten cig pa las khyad par du so dang sen mo'i dri ma spang du med pas/_sa sa mA pA d+hi zhes pa'i ting nge 'dzin gang srog rlung dbu mar tshud pas gnas par bya ba'i don to/_/ni ni ma la sna tshogs can
[\[12b.6\]]gyi sri ba ste lus la zas khams sna tshogs su mar khu ltar 'phel ba ste zag pa bzhi mnyam mo/_/ni na ni b+ha yA zhes te las khams kyi bcud sna tshogs kyis gnyug ma'i shes pa ro mnyam zhes pa'o/_/ma ma hA b+ha na chen po'i chen po ste sha chen po'i rkang mar gyis stobs bskyed pa'o/_/ma
[\[12b.7\]]ma b+ha d+hu b+ha ra na naM/_khams dang sa ma'i cha las grub pa'i gzungs dag pa'i rigs pa skyed ces pa'o/_/rbAd ni ra kats+tsha ces glad rgyas nas khog pa'i bcud gnas pa drang ba'o/_/rbAd da nya ra kats+tsha zhes zla ba rgyas pa lta bu'i byang sems 'phel ba'i gnas nas bskyod pas ye shes bskyed pa'i
[\[13a\]]
[\[13a.1\]]don to/_/sa sa ha na bzhad pas dgyes pa ste mnyam pa nyid bskyed pa'o/_/sa sa mu dran bde ba'i phyag rgya lus la khyab pa til dang til mar lta bu'i byang sems mi nyams shing spel bar bya ba'o/_/me me g+ha te sprin lta bu'i shas lus g.yogs pa'i rnam pa/_me ya ma d+ha na
[\[13a.2\]]gang du stobs kyi chas grub pa'i bde ba dang bral ba med pa'o/_/ra ra sa yA na zhes bcud kyis len mdangs sdud pa'o/_/ra ra sa yA na ste/_g.yon gyi cha'i kun du spyod pas bde stong gi nyams gong nas gong du 'phel ba'o/_/me ma ya e ki ste sgyu ma'i ye shes 'bar ba lte ba'i me'o/_/me ma
[\[13a.3\]]ya na zhes pa bdag gi lus kyi rtsa mdud kyi sih+la 'phel bas mkha' 'gro dbang du bsdu bar 'gyur ba'o/_/ra ra b+hi na zhes pas gang du gzhi mnyam bdud rtsi gnas pas bsten pa'o/_/ra ra b+ha ya zhes gang yul snang brtan g.yo dang sa snyigs phyed pa la spyod pa'o/_/pa ba du su tsa zhes me tog ltar
[\[13a.4\]]mdangs gsal ba'i pags pa ste gdong ngo /_/pa pu su tsa gang du mchod pa'i khyad par lnga dang ldan pa sgo lnga'i yul gyi rol pa'o/_/s+ya sa ya sdom pa sdud pa'i gnas kyi shas te 'og rlung steng du bskyod pa/_sha sa ya sa ha dz+ha ste rang bzhin gyi bde ba skyed pa'i gnas thur sel dag par bya ba'o/_/
[\[13a.5\]]h+ya ha ri ma ni 'phrog pa'i ye shes bstan pa'i dbang phyug gi_/sa ha ri zhes pa ni mgo skyes las byung ba'i mar gyi skra dkar dang gnyer ma 'joms pas rgas shing rgud pa sel ba'o/_/ra ni lak+Sha zhes 'dus pa'i nad kyis zag pa zad par byed pa ste rlung 'gog pa'i sbyor ba/_ra sa b+ha ya na
[\[13a.6\]]mchog tu gyur pa'i sih+la kun khyab nyi ma stobs su gyur pa nyid de/_yi ge gsang ba rtsa dang rlung /_/byang sems bde ba'i rnam pa las/_/ra sa yA na bcud mchog 'gyur/_/'di ni mkha' 'gro bdud rtsi yin/_/zhes gsang ba mdzod las gsungs pa'i don to/_/'dir rgyu'i rgyu rang bzhin rten gyi
[\[13a.7\]]gang zag dbang po'i rim pa bstan pa las 'dir ni ngos 'dzin pas rigs su nges pa dang ma nges pa'i bye brag las gsang ba zhes smos te/_lus ngag yi ge yid kyi rnam shes thig le/_snying po chos nyid kyi rlung rnams sbas pa'i tshul du gnas pa la/_ma dag pa thun mong gi gang zag dbang po tha ma
[\[13b\]]
[\[13b.1\]]ste 'di ni rang 'byung zhes pa dang /_rtag tu bzhugs zhes pa'i don la/_'di nyid kyi le'u nyer bdun pa las/_lus sbyang ba la skyon med pa'i zhes pa dang /_rab tu zhi zhing ngal ba thul/_/zhes pas sku gsung thugs gsang ba bstan pa nyid do/_/cung zad dag pa 'dres ma ste/_/thams cad bdag
[\[13b.2\]]nyid ces pas mtshan nyid kyi chos la sogs pa theg pa chen po spyi dang bla med theg pa gzhan du sbyang ba ste/_'dres pa gnyis dang ldan pa po/_/zhes pa dang /_chags med gtor dang tshul khrims ldan/_/zhes pa'i don gyis dbang po 'bring la blo sbyang ba'o/_/dag pa'i gang zag ni mchog gi
[\[13b.3\]]dgyes pa ste/_las 'phro can skye ba du ma nas thugs rjes gzung ba ni/_mnyes byed rnam par dag pa dang /_/zhes pa dang /_ye shes rgyu skyes yang dag rdzogs/_/zhes nyer bdun pa las gsungs pa'i don to/_/dbang po mchog tu gyur pa'i blo sbyang ngo /_/mkha' 'gro ni las dang sgrib pa
[\[13b.4\]]myur du dag par byed pa las gsal ba'i ye shes can no/_/kun dngos sems dpa' ni/_/gsal byed yon tan ldan pa'i mi zhes le'u nyer drug pa las gsang chen bden gnyis dbyer med du blo sbyang ba la bslab pa'o/_/de la thog mar dbang bskur dgos pas na yon tan 'byung ba'i
[\[13b.5\]]gnas ston pa ni/_gsang ba zhes smos pas rdo rje mi bskyod pa chu rgyun gyis so/_/mchog ni rin chen 'byung ldan dbu rgyan cod pan dang ldan pas so/_/dgyes pa ni 'od dpag med rdo rje'i dbang ngo /_/thams cad ni don yod rgyal po dus thams cad du chos kyi sgra sgrogs pa'o/_/bdag nyid ni
[\[13b.6\]]rnam par snang mdzad ming dbang rdo rje dbyings so/_/rtag tu bzhugs ni rdo rje 'dzin pa bdag po bsdus pa rdo rje slob dpon du gyur pa'o/_/mkha' 'gro ni dam tshig gsum sbyin pa/_kun dngos ni lung bstan/_sems dpa' ni dbugs dbyung ngo /_/rdo rje sems dpa' ni gsang
[\[13b.7\]]dbang ngo /_/bde ba'i mchog ni shes rab ye shes so/_/'di ni rang byung ni phyag rgya chen po bzhi pa'o/_/bcom ldan ni dbang brtan par gyur pa'i nus pa khyad par dang ldan pa'o/_/dpa' ni bdag gzhan gyi don nus pa thogs med byang chub sems so/_/
[\[14a\]]
[\[14a.1\]]mkha' 'gro ni longs spyod rdzogs pa'i sku'o/_/dra ba ni sprul pa/_sdom pa ni chos sku/_sku gsum dbyer med ngo bo nyid bde ba chen po gsang ba'i skur sdom pa yin zhes lhun grub nyid du bstan pa'o/_/gsang ba'i dbang la bla ma yab yum la ste/_ra rak+ta sih+la/_
[\[14a.2\]]ha haM las bab pa'i kun+da lta bu'i byang sems/_sa ma ni gsang ba mnyam par sbyar ba'i bdud rtsi 'bab pa'o/_/sa ra me ni pad+ma ste rig ma'i chos 'byung ngo /_/ra rat+na ma ni zhes rdo rje nor bu las so/_/ra me sa ni mnyam sbyor te yab yum bde ba ste/_rbA ta dga' ba/_ma mchog dga'/_ni ni
[\[14a.3\]]dga' bral/_sA d+ha sgrub pa ste lhan cig skyes pa'i ye shes so/_/Sh+Thi ni bde ba/_Ta ta ni stong pa nyid kun 'dar du gnas pas bzhi pa rba rlabs bzhi pa'o/_/de ni rdul tshon rnam par bkod pa dang /_lus dang chos 'byung dang /_byang chub sems kyi dkyil 'khor du bzhugs pa bstan pa'o//DA ki ni sha b+ha
[\[14a.4\]]ba satwa ba/_badzra satwa su ka ra h+ya sa na/_tat+yA sat+yeM b+hu ba b+ha ga ba n+ya/_DA ki ni dz+wa la saM ba ra bA/_na ta ba nir+ya Na sarba ha/_sa ma ya tsar+ya ya tsar+ya bA zhes rim pa gnyis kyi lam khyad par du bstan pa la sgra'i tshul las zhes A li kA li'i yi ge las lha'i skur bstan pa ste/_ye shes skad cig las rnam pa yongs su
[\[14a.5\]]rdzogs pa'i dkyil 'khor ro/_/nges 'byung rnams ni skye gnas bzhi sbyong byed las dkyil 'khor gyi 'khor lo'i rim pa'o/_/byin gyis brlab cing brtan par gyur pas so/_/dam tshig ni tha mal pa'i rtog pas mi gnas pa/_ye shes kyi cha las mi 'da' ba'o/_/spyod pa ni dam tshig gi dkyil
[\[14a.6\]]'khor dang /_sems lus kyi dkyil 'khor du kun du spyod pa'o/_/spyod yul yin ni nang du ye shes kyi rtsa dang rlung thig les rol pa/_phyir brtan g.yo thams cad lhar gsal bas so/_/lam gyi chos rnam par bshad pa las/_lha'i rnal 'byor gyi sngon du 'gro ba dang /_rnal 'byor dngos las dang po la/_
[\[14a.7\]]rnal 'byor dang /_bdag dang /_gnas bsrung ba nas bsod nams kyi tshogs dang ye shes kyi tshogs sngon du 'gro ba'o/_/de yang 'byung bzhi rim brtsegs ri rab chen po'i bar du bskyed pa las/_gsang ba ni chos 'byung ste nam mkha'o/_/yang gsang ba ni sa'i dkyil 'khor ba lang gnas so/_/
[\[14b\]]
[\[14b.1\]]mchog chu'i dkyil 'khor steng lding ba/_/dgyes pa me'i dkyil 'khor skam/_/zhes so/_/thams cad ni rlung kun gyi srog ste rtsa zhes bya/_bdag nyid ni ri bo mchog rab ste rtag tu ni dus gsum rgyun du mi 'gyur ba rus sbal gyi brda'o/_/bzhugs pa ni b+hu~M las byung ba'i gzhal yas khang
[\[14b.2\]]dkyil 'khor gyi 'khor lo mi phyed pa'o/_/lha'i 'khor lo nyid la/_dang po'i gtso bo yab yum mngon par byang chub pa lngas rgyu'i he ru ka bskyed pa ni/_gsang ba ni stong pa nyid/_mchog ni nyi ma/_dgyes pa zla ba thams cad ni A li kA li sa bon hUM baM ngo /_/bdag nyid ni rdo rje dang thod pa las 'od
[\[14b.3\]]spro ba dang bsdu ba can no/_/rtag tu ni sku yongs su rdzogs pa las byang chub pa'o/_/de nyid dpal he ru ka yab yum rgyan dang ldan pa bcas pa rnam pa ma lus pa yongs su rdzogs par bzhugs pa'o/_/mkha' 'gro yul gyi lha mo rnams kyi sa bon las sku 'byin pa dang sdud par mdzad pa
[\[14b.4\]]'jug par byed pa'i rnam pa'o/_/kun dngos ni lha'i tshom bu thub pa dang mes phye ba dag go/_/sems dpa' ni 'khor lo pa thams cad phyung ba'i dkyil 'khor du rnam par bkod pa'o/_/rdo rje sems dpa' ni gtso bo yab yum rjes su chags pa las zhu bar gyur pa'o/_/bde ba'i mchog ni
[\[14b.5\]]lha mo'i tshad med pa'i glus bskul bas sa bon rdo rje pad+ma las 'bras bu'i he ru ka bzhengs par gyur pa'o/_/'di ni rang byung ni gtso bor lus kyi dkyil 'khor yongs su rdzogs pa'o/_/bcom ldan dpal ni byang chub kyi phyogs kyi chos sum cu rtsa bdun lha'i bdag nyid du bstan pa bla na med
[\[14b.6\]]pa'o/_/mkha' 'gro ni dus dang yon tan dbang las gyur pa dag go/_/dra ba ni gtso bo dang 'khor du 'brel pas gzhan don du thugs rje tshad med pas skyong bar byed pa'o/_/sdom pa ni sems dpa' gsum 'das rim pa gnyis dbyer med du sdom pa yin no/_/sgra tshul ni/_sku gsung thugs
[\[14b.7\]]byin gyis rlob cing go cha bgo ba'o/_/nges 'byung rnams ni ye shes sems dpa' spyan drangs nas gnyis su med par bya ba dang dbang bskur zhing rgyas gdab pa'o/_/dam tshig ni rig sngags bzlas pa/_spyod pa ni mchod pa/_spyod yul yin ni bdud rtsi myong ba thun nye bar bsdu ba dang bcas pa
[\[15a\]]
[\[15a.1\]]ste/_de dag gis lam mngon par rtogs pa he ru ka mngal skyes kyi rim pa ste/_rdzus skyes rim pa yang de dang mtshungs par shes par bya ste/_spyir skye gnas bzhi 'gro ba sbyang bar bya ba'o/_/da ni rdzogs pa'i rim pa gsang ba'i de kho na nyid bstan pa las/_rim pa bzhi las rgyud
[\[15a.2\]]kyi rim pa ni/_gsang ba ni lte ba sprul pa'i 'khor lor rgyu mthun/_mchog ni snying gar rnam par smin pa/_dgyes pa ni mgrin par skyes bu byed pa/_spyi bor thams cad ni dbang du gyur pa dri ma med pa'i 'bras bu'o/_/bdag nyid ni smin mtshams su nus pa brtan par gyur pa mdzod spu'o/_/rtag tu
[\[15a.3\]]bzhugs ni gsang ba bde skyong 'khor lor mi 'gyur ba'i ye shes so/_/mkha' 'gro ni rlung sems dbyer med kyi thig lo de rtsa kun 'dar du brgyud de 'khor lo de rnams su 'pho 'jug byed/_dra ba ni yul nyer bzhir rtsa gsum gyis bdun cu rtsa gnyis su 'gyur te/_de las stong phrag re rer 'gyur
[\[15a.4\]]ba'i don to/_/sdom pa yan na e waM ma yA e waM/_a haM bde stong du sdom pa'o/_/mkha' 'gro ni rlung rgyu ba nyis brgya nyi shu rtsa lnga pa phrag bzhi las/_kun dngos ni ye shes kyi rlung rgyu ba bcu gcig dang bzhi cha byang chub sems dang ldan pa'o/_/rdo rje sems dpa' ni rtsa yi ge thig le dpa' bo
[\[15a.5\]]rnal 'byor ma dbyer mi phyed pa'o/_/bde ba ni khams thig le don dam gnyis med do/_/mchog ni rten dang brten pa don dam dang kun rdzob khyab bya khyab byed do/_/'di ni thabs shes rab gnyis med dpal he ru ka rdo rje'o/_/rang byung ni ma bcos pa'i de bzhin nyid kyi gnas lugs so/_/bcom
[\[15a.6\]]ldan dpal ni skal pa la dbang ba/_dbang phyug la sogs pa dang ldan pa 'gro ba sa gsum la gnas pa sgrol bar byed pa'o/_/mkha' 'gro ni rigs bdun gyis bsdus pa'o/_/dra ba ni gnas la sogs par zhugs te thugs rjes gzhan don du 'brel pa/_sdom pa yin ni e waM du yang dag
[\[15a.7\]]par 'khor lo rnams su'o/_/sngags kyi rim pa ltar na/_gsang ba ni a haM de tsaN+Da lI dang thig le'o/_/mchog gi ni ye shes drug pa'i rlung bde stong ngo /_/dgyes pa ni 'bar 'dzag tu gyur pa'o/_/thams cad ni mnyam rjes med par/_rtag tu ni de nyid la dmigs pa gnad dang ldan pa/_bdag
[\[15b\]]
[\[15b.1\]]nyid ni rlung rig dbyer med grub ste gcig pa sku dang ye shes tha dad med pa/_bzhugs pa ni kun 'dar gyi gnas mkha' dbyings rnam dag tu bde stong lhan cig skyes pa nyid do/_/mkha' 'gro ni rlung sems rtsa kun 'dar tsaN+Da lI gyen du'o/_/byang sems mar 'bab pa las/_kun dngos ni chos
[\[15b.2\]]thams cad kyi ngo bo stong pa nyid bcu drug_/sems dpa' ni snang ba sna tshogs pa ting nge 'dzin du dag pa'o/_/rdo rje ni bde ba mi shigs pa/_sems dpa' ni snying rje chen po/_/bde ba'i mchog ni dga' ba rnams las lhan cig skyes pa mtshan nyid med pa'i skad cig ma'o/_/'di ni ye shes don gyi rang
[\[15b.3\]]bzhin no/_/rang byung ni bla ma brgyud pa'i byin rlabs las 'char ba'o/_/bcom ldan ni bdud tshogs rang bzhin gyis rnam par dag pa'o/_/dpa' ba ni gar gyi nyams dang ldan pas bdud kyi g.yul las rnam par rgyal ba'o/_/mkha' 'gro ni chos nyid kyi ngang du rang rig pa rnam par mi rtog pa'i ye shes nyid do/_/
[\[15b.4\]]dra ba ni chos nyid mnyam gzhag dang bsam gtan las blta bar 'brel pa can no/_/sdom pa yin ni thabs shes rab gnyis med ye shes su bsdus pa'i don to/_/ye shes kyi rim pa ltar na gsang ba ni nyams bde ba/_mchog gis ni gsal ba/_dgyes pa ni mi rtog pa'o/_/thams cad ni
[\[15b.5\]]bde gsal mi rtog pa tshogs pa gcig par gyur pa'o/_/bdag nyid ni ye shes kyi de kho na nyid gnas lugs kyi don to/_/rtag tu bzhugs ni rnal 'byor pa'i lus kyi dkyil 'khor du'o/_/mkha' 'gro ni 'jug pa kun rdzob kyi ye shes/_kun dngos ni ldog pa don dam pa'i ye shes/_sems
[\[15b.6\]]dpa' ni bden gnyis dbyer med du gyur pa la'o/_/rdo rje ni stong pa nyid spros pa med pa/_sems dpa' ni gzhan don du byams snying rje so/_/bde ba'i mchog ni mi 'gyur bas rab tu mi gnas pa zung 'jug tshad med pa'o/_/'di ni rang byung ni ye shes lhun gyis grub pa'o/_/bcom ldan
[\[15b.7\]]dpal ni bde ba'i ye shes chen po de nyid kun la khyab cing rten byed pa'i ye shes ngo bo nyid kyi sku'o/_/mkha' 'gro ni dus thams cad du de bzhin nyid kyi ngang las so/_/dra ba'i don phrin las bzhi la sogs pas gzhan don dang 'brel ba/_sdom pa yin ni 'khor lo lnga ldan shes rgyud gcig gis
[\[16a\]]
[\[16a.1\]]bsdus pas gnas pa bla na med pa'o/_/'bras bu gsang ba'i rim pa'i don ni/_gsang ba ni sku'i rigs kyi dkyil 'khor gyi gtso bo rnam snang bde mchog 'khor lo/_mchog gi ni yon tan gyi rigs kyi dkyil 'khor rin chen 'byung ldan bde mchog 'khor lo/_dgyes pa
[\[16a.2\]]ni gsung gi rigs kyi dkyil 'khor gyi gtso bo 'od dpag med bde mchog 'khor lo/_thams cad ni phrin las kyi rigs kyi dkyil 'khor gyi gtso bo rdo rje gdon mi za ba/_bde mchog bdag nyid ni rdo rje rigs kyi gtso bo mi bskyod pa bde mchog 'khor lo'o/_/rtag tu bzhugs ni
[\[16a.3\]]rigs thams cad kyis bsdus pa ngo bo byang chub sems rdo rje dpal rdo rje 'chang chen po nyid do/_/mkha' 'gro ni longs spyod rdzogs pa'i sku/_kun dngos ni rnam par snang mdzad chen po nyid do/_/sems dpa' ni thub pa sprul pa'i sku'o/_/rdo rje ni chos sku/_sems dpa' ni sa chen po la gnas
[\[16a.4\]]pa phyir mi ldog pa'i tshogs so/_/bde ba'i mchog ni zag pa med pa'i ye shes bde ba chen po'i sku'o/_/'di ni rang byung ni gdod ma nas rnam par dag pa ngo bo nyid kyi sku'o/_/bcom ldan dpal ni ngo bo nyid ye shes kyi sku bdud bzhi bcom zhing legs pa'i don dang ldan pa dpa' bo skye dgu thams
[\[16a.5\]]cad kyi 'gro ba'i mgon du gyur pa'o/_/mkha' 'gro ni dbyings stong pa nyid/_ye shes bde ba chen po yul dang yul can gnyis med do/_/dra ba ni rtog pa thams cad las 'das pa'i rab tu rgyas pa'i/_dga' ba bzhi sdom pa yin ni skad cig bzhi'i ngang du zag bcas kyi chos thams
[\[16a.6\]]cad zag med bde ba chen po'i rang bzhin yon tan dang phrin las tshad med pa'i don bla na med pa bstan pa'o/_/phyag rgya chen po grub pa ltar na/_gsang ba ni chos thams cad kyi gnas lugs bde stong skye med do/_/mchog ni ma skyes pa'i rang bzhin ni rkyen las grol ba/_dgyes pa ni rang rig
[\[16a.7\]]'gag pa med pa'i chos nyid cir yang 'char ba/_thams cad bdag nyid gzhan dbang kun brtags yongs grub las 'das pa'o/_/rtag tu bzhugs ni dbyings dang ye shes dbyer med ro mnyam lhan skyes nyid do/_/mkha' 'gro ni rtag chad la sogs pa'i mtha' las 'das pa'o/_/
[\[16b\]]
[\[16b.1\]]kun dngos ni kun rdzob rnam dag don dam dbu mar ro/_/sems dpa' ni thabs snying rje chen po dang dbyer med pa'o/_/rdo rje ni bde chen mi phyed pa/_sems dpa' ni byang chub sems mi 'gyur ba'o/_/bde ba'i mchog ni rtsa kun 'dar du chos nyid rlung sems mi rtog pa shar ba'o/_/'di ni rang
[\[16b.2\]]byung ni lhan cig skyes pa lhun grub po/_/bcom ldan ni sku lnga ro mnyam mo/_/dpa' ba ni phyogs las rnam par rgyal ba'i ye shes mtshungs pa med pa'o/_/DA ki ni 'od gsal ba'o/_/dra ba ni rang gi rtog pa las 'das pa/_sdom pa yin ni zung 'jug spros med du sdom pa nyid 'khor
[\[16b.3\]]'das kyi chos thams cad gnyis med tha dad med pa'i rang bzhin du gyur pa'o/_/thabs dang rtogs pa goms par byed pa brtan pa 'byung ba ni rten ye shes skye ba'i yul tsaN+Da lI spar ba las sgra tshul ni a haM ngo /_/phrad pa las bde stong 'char ba/_de nyid las 'byung ba ni bde ba gsal ba mi rtog
[\[16b.4\]]pa 'char ba'o/_/dam tshig ni snang grag thams cad bde chen las 'da' ba med pa/_spyod pa ste yul lnga bde ba zag med du rol pa/_spyod yul yin ni yul dang dbang po thabs shes rab gnyis med du sbyor ba bden pa gnyis rnam par dag pa'o/_/de la ma rtogs pa rtogs par byed pa las
[\[16b.5\]]bum pa gsang ba sngon du 'gro bas shes rab ye shes kyi lam ltar na/_gsang chen shin tu rnyed dka' ba ste/_sgra ni rig ma/_tshul ni thabs lus ngag lha sngags/_nges 'byung ni bsrubs pa las byung ba'i dga' ba dang skad cig ma 'char ba/_dam tshig spyod pa'i spyod yul zhes pa yul dang
[\[16b.6\]]dbang po mnyam sbyor gyi ting nge 'dzin to/_/gsang chen nges 'byung slar bstan pa/_thog ma ni dga' ba/_dbus mchog dga'/_mthar ni dga' bral/_yang dag gnas ni bde stong lhan cig skyes pa zhu bde'o/_/'jig rten gsum ni rtog bcas kyi dga' ba chags 'jig dang bcas pa'i phyir/_
[\[16b.7\]]rnyed dka' ba ni blo'i spyod yul dang rtog ge las dben pa'o/_/bdun pa'i sgras mi gsal bar 'gyur ba las 'das pa'o/_/de las bzhi pa ltar na/_bla ma brgyud pa'i zhal las byung ba'i sgra ni rjod byed gsang ba/_tshul ni sgrub pa po nyid kyi shes rgyud rang rig pa'i ngo bo lhan cig skyes pa de nyid
[\[17a\]]
[\[17a.1\]]nges 'byung ba bla ma'i byin rlabs kyis so/_/dam tshig ni mtshon bya mtshon byed las 'das pa'i gnas lugs nyid do/_/rang bzhin dag pa ni thog ma dbus mtha' ni thos bsam bsgom pa/_gnas yang dag par zhes gdod ma nas khams rang bzhin rnam dag 'gro
[\[17a.2\]]'ong med par ro/_/de nyid las rgyud kyi rim pa ltar na/_chos thams cad stong pa nyid nA da'i sgra'i tshul de nyid las/_nges 'byung ba ni chos 'byung ba rten dang brten pa'i dkyil 'khor du snang /_dam tshig ni stong nyid las 'byung zhing 'jug pa'o/_/spyod pa ni dpa' bo rnams so/_/spyod yul
[\[17a.3\]]yin ni rnal 'byor ma rnams dang yab yum gnyis med do/_/nges 'byung las yang thog ma ni thugs kyi tsakra/_dbus gsung /_mthar ni sku'i 'khor lo/_/yang dag gnas ni dam tshig gi 'khor lo dang bde ba chen po'i 'khor lo nyid do/_/'jig rten gsum ni lha tshogs de dag phyi nang gi
[\[17a.4\]]sa gsum du kun du spyod pa'o/_/rnyed dka' ni bla ma'i lung dang 'brel pa la'o/_/sngags ltar na/_sgra ni shes rab bde ba'i a'o/_/tshul las ni thabs haM las thig le'o/_/nges 'byung ba ni skad cig ma bzhi dang dga' ba bzhi 'char ba'o/_/dam tshig ni lhan cig skyes pa'i ye shes las
[\[17a.5\]]mi 'da' ba/_spyod pa ni lus sems kyi spyod yul yin ni nang dang phyi'i dngos po thams cad bde stong du 'char ba'o/_/thog ma ni sprul pa'i 'khor lor dga' ba dang po/_dbus ni chos kyi 'khor lor mchog dga'o/_/mthar ni longs spyod 'khor lor dga' bral lo/_/yang dag gnas
[\[17a.6\]]ni spyi bo bde chen du lhan cig skyes pa'i ye shes 'char ba'o/_/'jig rten gsum ni dga' ba gsum 'jig tshogs can no/_/rnyed dka' ba ni bdun pa'i tshig gsum par mi mngon par gyur ba'o/_/ye shes kyi rim pa ni/_yab yum 'du shes gsum ldan pas/_sgra ni ye shes
[\[17a.7\]]kyi rig ma'i chos 'byung sngags bcas pa'o/_/tshul ni thabs kyi gsang ba byin gyis brlabs pa las mnyam par sbyar ba'o/_/nges 'byung ba ni rten mi 'dra yang nyams 'char tshul mtshungs pa'o/_/gsang ba'i rim pa dang sbyar na/_shes rab stong nyid ngang las sgra'i don skye med/_tshul
[\[17b\]]
[\[17b.1\]]las ni thabs snying rje chen po/_/nges 'byung ba ni dbyings las ye shes thogs med par ro/_/dam tshig ni ngo bo nyid kyi sku/_spyod pa ni yid bzhin nor bu yon tan phun sum tshogs pa 'byung ba/_spyod yul yin zhes longs sku dag pa'i zhing khams su'o/_/sprul sku thub pa 'gro ba rnams
[\[17b.2\]]la chos gsung bar mdzad pa'o/_/thog ma ni chos sku/_dbus ni longs spyod rdzogs pa/_mthar ni sprul sku'o/_/yang dag gnas ni bde ba chen po'i sku bla na med pa'o/_/'jig rten gsum ni rnam thar sgo gsum skad cig ma sa bcu gsum pa'i dus so/_/rnyed dka' ba ni tha snyad spros pa
[\[17b.3\]]las dben pa brjod bya don gyi gsang chen no/_/de kho na nyid rnyed par yang rtogs par dga' ba'i chos te thabs kyi khyad par gang las rtogs par bya zhe na/_shes rab thabs kyi kun sbyor ba/_/sngags bzlas bsam gtan la sogs ldan/_/zhes smos te/_shes rab ni dbang po rab kyi rnal
[\[17b.4\]]'byor pas so so rang gis rig pa'i ye shes pas chos thams cad la dngos po med par rtogs pa'o/_/thabs ni bla ma dam pa'i byin rlabs kyis dngos po'i mtshan nyid skye med du rtogs pas/_kun sbyor ba ni gnyis med ye shes gsang ba lhan cig skyes pa mngon du gyur par bya'o/_/de
[\[17b.5\]]nyid ma rtogs pa rtogs par byed pa dbang ltar na/_shes rab ni bum pa'i dbang las/_rigs pa'i dbang lngas ye shes dang ldan pa'i nus pa bzhag thabs de nyid kyi dus su kun du sbyor ba rdo rje slob dpon gyi dbang phyir mi ldog par byed pa'o/_/bsam gtan ni ting nge 'dzin gyi byed las/_
[\[17b.6\]]sngags bzlas snying po nye snying la sogs pa brjod pa'o/_/la sogs ldan ni dbang rdzas gtad pas nges par te rjes gnang la sogs pa bya'o/_/gsang dbang gis ni/_shes rab ni maM rdo rje slob dpon du gyur pa'o/_/thabs ni bla ma'o/_/kun sbyor ba ni bla ma yab yum he ru ka'i rang
[\[17b.7\]]bzhin bsrubs pa las byung ba'i sbyin pa'o/_/sngags bzlas ni a nu rA ga la sogs pa brjod pa/_bsam gtan ni lha'i nga rgyal dang ldan pas so/_/la sogs ldan pa'i dga' ba zag bcas la brten nas lung bstan pa thob pa'o/_/dbang gsum pa'i shes rab ni rig ma'o/_/
[\[18a\]]
[\[18a.1\]]thabs ni rig ma gtad pa dang mkha' gsang byin rlabs lha'i nga rgyal ldan pas so/_/sngags bzlas ni A li kA li spel ma sde tshan gang gi dus su bab pa'i ye shes ngos 'dzin pa'o/_/bsam gtan ni dga' ba dang skad cig ma las don gyi ye shes rtogs par bya ba'o/_/
[\[18a.2\]]la sogs ldan ni lus kyi 'khrul 'khor phyag rgya'i gnad bcing bar bya ba bsdus pa'o/_/de la bde stong gnyis su med pa'i ye shes kyi lam phyag rgya bzhis thabs shes rab ro gcig tu lam du bya ba ni/_las kyi phyag rgya ni lhan skyes/_zhing skyes/_sngags skyes ye shes las byung ba'i rig
[\[18a.3\]]ma'i rtsa rdo rje dbyings kyi dbang phyug ma la brten nas shes rab stong pa nyid du 'char ba dang /_thabs bde ba dbyer med nyid de/_bde stong lhan cig skyes pa 'char ba sbyor ba'o/_/chos kyi phyag rgya'i nang du tsaN+Da lI'i byed pas/_yul 'dod yon lnga'i rang bzhin shes rab kyi nyams la/_thabs dbang
[\[18a.4\]]po'i spyod pa snang ba gsal stong lhan cig skyes par sbyor ba gnyis su med pa'o/_/dam tshig gi phyag rgya ni nyams myong de nyid las 'byung ba bzhi thim pas 'od gsal shes rab stong nyid spros med las/_thabs zhu bde lhan cig skyes pa rig steng gnyis med du kun sbyor ba ye shes su 'char ba'o/_/
[\[18a.5\]]phyag rgya chen po la ni shes rab chos thams cad mkha' ltar rnam par dag la/_thabs rang bzhin lhan cig skyes pa gnyug ma bde chen mi 'gyur ba'i kun sbyor ba zung 'jug tu 'gyur ba'o/_/bde ba rtog med tsam la dpe'i ye shes su 'dod pa yang yod la/_bde chen de nyid 'od gsal rnam par
[\[18a.6\]]mi rtog pa/_don gyi ye shes ni kun sbyor ba zhes gnyis med ro mnyam chen por 'gyur ba'o/_/sngags bzlas rlung 'gro 'ong dang bral ba'i dbu mar tshud pas gnas pa'o/_/bsam gtan gyi ting nge 'dzin khams gsum gyi nyams thod rgal du 'jug pa las 'das pa zhi gnas lhag mthong
[\[18a.7\]]dbyer med bde stong ro gcig go/_/la sogs ldan khyad par gyi mchod pa dang sbyin sreg dang brtul zhugs spyod pa thams cad phyag rgya bzhi ldan du gyur pas myur du ye shes 'grub pa'o/_/de nyid mkha' 'gro rgya mtsho las/_/gsang ba sgra don 'brel ba'i tshul/_/dkyil 'khor 'khor lo
[\[18b\]]
[\[18b.1\]]nges 'byung rigs/_/bsdus dang so so dam tshig gi_/spyod yul lus sems bde bar rol/_/thog ma bar dang mthar dge ba/_/de nyid gsang rim sku gsum mchog_/srid gsum las ni rnam dag pa'i/_/ye shes rnyed dka' yang dag gnas/_/kun sbyor shes rab dang ldan pas/_/
[\[18b.2\]]rlung la rnam rgyal ting 'dzin gnas/_/phyag rgya bzhi la sna tshogs thabs/_/sbyor ba'i cho ga bstan pa ni/_/rdo rje rnal 'byor ma la ni/_/'dzin pa'i don du bskul zhing gdams/_/zhes gsungs pa'i don to/_/snying po bsdus pa la gdams pa/_/sbyor nyid cho ga'i ye shes ni/_/rgyud las
[\[18b.3\]]gsungs pa mnyan par gyis/_/zhes pa'i don la/sbyor nyid ni/_e waM ste sdom pa thams cad kyi bdag nyid/_dpal he ru ka'i sku gsung thugs mi phyed pa'i rdo rjer gnas pa'o/_/cho ga ni dkyil 'khor gyi 'khor lo la sogs pa'i rtog pa gsang ba'i rim pa/_myur du dngos grub mngon du
[\[18b.4\]]byed pa'o/_/ye shes ni lhan cig skyes pa de las spro ba dang sdud pa bstan pa'o/_/yang na sbyor ba ni dpal he ru ka yab yum du sdom pa dkyil 'khor 'khor lo phyi nang du ston pa du ma'i 'byung gnas so/_/cho ga ni lha'i 'khor lo'i rnam par snang ba las/_de nyid lha'i ngo bo bde stong las zhi ba dang
[\[18b.5\]]khro bo'i sku'i rnam pa du mar ston pas phrin las sna tshogs su 'char ba'o/_/ye shes ni bde gsal mi rtog pa'i chos nyid 'gag pa med pa las mkhyen pa dang ldan pa'o/_/rgyud ni brjod bya don gyi gsang chen/_gzhi rigs la gnas pa'i rgyu'i rgyud khams rang bzhin rnam dag las/_lam thabs
[\[18b.6\]]rim pa spyod pa dang dam tshig sdom pas rgyud la sbyang ba thob par byed pa dang /_mngon du gyur ba'i sku dang ye shes thogs pa med par 'char ba 'bras bu'o/_/rjod byed sgra'i rgyud kyi gsang ba tshogs pa dang ldan pas/_gnyis su med pa lhan cig skyes pa mi 'gyur ba'i don to/_/de las gsungs
[\[18b.7\]]pa ni dpal rdo rje 'chang gis gdul bya'i dbang po'i rim pa dang sbyar nas bstan pa'o/_/mnyan par gyis zhes rdo rje rnal 'byor ma la nye bar gdams pa'o/_/gsang ba'i thabs mchog gnas ni nges pa'i rgyud de dga' ba ye shes rtogs par 'gyur ba rim pa dbyer med nyid/_/bde ba
[\[19a\]]
[\[19a.1\]]yul ni snying po gsang ba thabs dang thabs las byung ba rang 'byung chos nyid snying po 'dir bstan pa/_/rdo rje rnal 'byor ma yis rab bskul nas ni gsang ba'i dam tshig dkyil 'khor 'khor lo nyid du bdag byin rlob/_/ces gsang ba mdzod las so/_/des gleng bslang ba
[\[19a.2\]]bstan pa'o//_//de la rnal 'byor ma bla na med pa'i rgyud 'dir ni/_gtsang sbra gsum la gnas par bya ba las dang po kho na/_pho nyas lhan cig skyes dngos grub/_/ces pas de'i don la/_pho nya'i gtsang sbra dang po yin/_/zhes rnal 'byor ma phyi dang nang du gnas pa'i rig ma mnyes pa las
[\[19a.3\]]ye shes grub par bstan pa'i phyir ro/_/dang por pho nyas ngos gzung ba bstan pa la/_des ni dngos grub thams cad myur du 'grub par byed cing /_phrin las rnams thogs pa med par bsgrub pa ste/_shes rab kyi pho nya dang thabs kyi pho nya dang /_gsang ba ye shes kyi pho nya bstan pa'o/_/de
[\[19a.4\]]la dang po gsang ba shes rab pho nya'i khyad par ni lhan cig skyes zhes smos te/_de ni rnam par 'gro ba la lha mo'i tshul du snang ba stong pa rnams te/_'og min chos dbyings bde ba chen po'i pho brang du ye shes kyi khyad par las byung ba'i dkyil 'khor chen po tshad med pa na gnas pa'i rnal 'byor ma
[\[19a.5\]]bde stong gnyis su med pa'i ngang la bzhugs shing 'khor tshad med pa dang ldan pa rnams so/_/gnyis pa pho nya zhing skyes ni thugs rje chen po mnga' bas 'dzam bu'i gling du yul sum cu so gnyis la sogs par 'byung ba ste/_rnal 'byor ma'i rnam pa'i gzugs su ston pa/_ngo bo nyid kyis bla na med
[\[19a.6\]]pa'i chos thams cad la gnas pa'i ting nge 'dzin gyi yon tan dang ldan pa'o/_/gsum pa pho nya sngags skyes ni yul dbus la sogs par mkha' 'gro'i skye gnas 'dzin pa ste/_rgyud lam gyis sbyangs pa thob pa las rten du gyur pa 'ga' zhig go/_/grub pa ster tshul ni/_mchog dang 'bring
[\[19a.7\]]dang tha ma ste/_/zhes pas mchog ni lhan cig skyes ma ste ye shes kyi snang ba ston pa la/_brda dang brda'i lan lus brda dag brda la sogs pas legs par brtags te/_des ni tshe 'di nyid la rang gi ngo bo nyid yongs su brje bas bla na med pa'i mchog phyag rgya chen po grub pa ster bar byed do/_/
[\[19b\]]
[\[19b.1\]]'bring dang zhes pa ni zhing skyes ma ste grub pa rnams dang phrin las sna tshogs te/_las chen po la sogs pa nye bar 'grub par byed pa nyid kyis DA ki ma ngos zin pas yon tan 'byung ba'o/_/tha ma ni sngags skyes ma ste grub pa dang de dang nye ba'i chos mthun grub tu rung ba ste/_lam nye bar bgrod pa'i
[\[19b.2\]]spyod pa bstan pa ste/_dam tshig spyod yul zhes pa'i don bstan pa yin no/_/rigs ldan gyi khyad par bstan pa las/_pho nya ni rdzu 'phrul gyi nus pa dang ldan pa ste rnal 'byor ba'i rdo rje'i lus kyi gnas lugs las 'byung ba bzhi rlung las su rung bas rlung gi byed las chos nyid kyi rlung ni rang bzhin
[\[19b.3\]]lus la gnas nas kun du mi g.yo ba'i las byed/_las kyi rlung ni rtsa ro rkyang gnyis la gnas nas gzung 'dzin bskyed/_dag pa'i cha ni g.yon gyi skye med/_g.yas 'gag pa med pa'o/_/ye shes kyi rlung rtsa dbu mar gnas pas rtog pa spangs pa bde chen mchog tu gyur par byed pas na gzung 'dzin
[\[19b.4\]]dbu mar 'gog pas lhan cig skyes pa'i ye shes kyis dngos grub 'char ba'o/_/mchog ni rtsa kun dar las so/_/'bring ni g.yon rkyang ma shes rab kyi cha'o/_/tha ma ni g.yas rtsa ro ma thabs kyi cha ste/_g.yas g.yon rlung rtsol ba dbu mar yon tan 'byung ba'o/_/yid ni nang du chud pa yis/_/
[\[19b.5\]]'dod pa'i dngos grub bsgrub par bya/_/zhes pa la/_pho nya dang pos ni gsang ba mchog bde chen shin tu myur bar ster ba ste the tshom med pas so/_/gnyis pas ni grub pa las dang bcas pa myur du ster bas rtog pa med par bya bas brten pa'o/_/gsum pas ni tshe gcig gis 'grub pa
[\[19b.6\]]ste log par rtog pa tha mal gyi 'du shes dang bral bas man ngag dang ldan pas so/_/des yid kyi rnam shes lam du gyur pas skad cig ma dang dga' ba bzhi las/_'dod yon lnga lam du khyer bas dngos grub mchog bsgrub par bya ba nyid yin no/_/yang khyad par du ni/_rnal 'byor pas
[\[19b.7\]]dpal he ru ka yab yum gyi nga rgyal brtan pa las/_yid kyi rnam shes dbu mar 'jug pa'i gnad de/_khams gzhan gyi bdud rtsi len pas nges par 'grub pa ni tsaN+Da lI 'bar ba la brten nas rtags bcu yon tan brgyad kyi dngos grub kyi mthar/_phyogs bcu'i rgyal ba thams cad
[\[20a\]]
[\[20a.1\]]kyi ye shes kyi bcud blangs nas 'byung ba dang 'jug pa'i sgo nas bdag nyid la bstim pas ni/_bdag byin gyis brlab pa'i lam bsgrub par bya ba thun mong ma yin pa'i lam mo/_/da ni rigs ldan mchod par bya ba'i don las/_thog mar mchod pa'i rdzas gang yin pa ni/_
[\[20a.2\]]dbugs 'byin zhes pa la sogs pas bstan te/_'khor ba sdug bsngal las lam gyi ye shes cig car du skye bar byed pas dbugs 'byin pa mi skye ba bdun pa'i sha chen po'o/_/bar ma ni g.yas ro ma'i cha las 'byung ba'i sihA 'o/_/mchog ni kun+da lta bu'i thig le zla ba'o/_/dri ni gzhi mnyam
[\[20a.3\]]mo/_/chu dang ni gla rtsi rdo rje'i rigs so/_/bcas pa ni de dag lhan cig tu sbyor bar bya/_/bdud rtsi lnga po de nyid sangs rgyas rigs lnga'i rang bzhin gyis gdod ma nas byin gyis brlabs pa ma da nas sbyar ba'am ba'i 'o mas sbyar bar bya'o/_/kyang zhes sha lnga dang bsdoms pas dkyil 'khor
[\[20a.4\]]sgrub pa dang rjes su 'brel pas phyi nang gsang ba de kho na nyid kyis mchod pas dpa' bo dang rnal 'byor ma thams cad bde chen du mchod pa'o/_/khyad par du ni/_dbugs 'byin ni kun rdzob sgyu ma lta bu'i lha sku'i ngang las/_rtsa kun 'dar du las kyi rlung chud pas don dam 'od gsal rtogs
[\[20a.5\]]pas so/_/bar ma ni yon tan cung zad bskyed pa/_ro rkyang gnyis kyi rlung dbu mar 'gro bas gzung 'dzin ldog pa'o/_/mchog ni kun+da lam du bslangs pas ye shes khyab bya khyab byed kyi tshul du'o/_/khams lnga'i snyigs ma dug lnga yin la/_dngas ma las rigs lnga'i dkyil 'khor
[\[20a.6\]]'char bas na/_dri ni sna'i dbang po la sogs pa sgo lngar yan lag ro mnyam par spyod pa'o/_/chu dang ni rtsa ba'i khong na gnas pa lus la gnas pa'i bdud rtsis rtsa'i 'khor lo thams cad 'gengs pa'o/_/bcas pas kyang zhes lus phyi nang du dbang pos yul la spyod pas ra sa yA nar
[\[20a.7\]]gyur pa'o/_/rnal 'byor pas zhes gang du gang gis mchod pa'i dus ston pa ste/_thabs shes rab gnyis he ru ka'i bsam gtan dang ldan pas dus rtags khyad par zhes pas ting nge 'dzin ma skyes pa skye bar bya ba/_skyes pa brtan pa/_de las bogs dang yon tan bskyed pa'i
[\[20b\]]
[\[20b.1\]]ched du/_phyir yar ngo dang mar ngo'i tshes bcu la sogs pa dang /_nang du tshogs khyad par can rdzogs par bya ba'i don du lus kyi gnas thams cad du khams 'jug pa dang /_dbang du byas pa dang /_longs spyod pa dang thim par 'gyur ba gnas dang nye ba'i gnas la sogs par rlung gi 'pho
[\[20b.2\]]ba dpa' bo dang rnal 'byor ma gnyis med bde bar rol pa'i dus 'byung ba rtogs par bya ba'o/_/mchod pa'i yul ni/_rigs ldan rnams ni mchod par bya/_/zhes pas rigs ldan rnams zhes pa la phyi dang nang gi las/_dang po ni zhing skyes ma la sogs pa de dag gi spyod lam dang ngang tshul dang
[\[20b.3\]]lus ngag gi brda'i rnam par 'gyur ba la sogs par byas la/_rnal 'byor ma sum cu so drug la sogs pa thams cad rigs bdun du shes par byas la/_'jig rten dang 'jig rten las 'das pa'i khyad par dang /_dam tshig dang ye shes la spyod pa'i khyad par rtogs pas/_de kho na nyid
[\[20b.4\]]kyis mchod pas brten par bya ba'o/_/gnyis pa nang gi ni/_rigs ldan ni/_lus kyi gnas nyi shu rtsa bzhi la sogs pa na gnas pa'i/_DA ki ma rnams 'dus pa'i dus gnad shes pas bsam gtan dang rnal 'byor gyi stobs kyis 'du ba dang nye bar 'du ba shes pas/_dbye ba dang bsdu ba'i
[\[20b.5\]]rim pa shes par bya bas mchod par bya'o/_/de nyid las yang rang rdzas thig le ni rnal 'byor dang rnal 'byor ma'i lus kyi rgyu mthun las byung ba'i byang sems kyis dkyil 'khor pa la mchod pa ni/_phung po'i sangs rgyas dang khams kyi rig ma lha mo dang /_skye mched kyi byang chub sems dpa'
[\[20b.6\]]dang /_yul gyi lha mo rnams dang /_lus kyi cha shas la gnas pa'i khro bo yab yum la sogs pa mchod par bya ba yul dang yul can gyi tshul gyis so/_/yang na rang rdzas ni rang rig pa nyid do/_/rlung rig dbyer mi phyed pa'i thig les zhes pa thams cad kyi ye shes kyi 'byung gnas su rig par bya ba
[\[20b.7\]]las/_sangs rgyas ni ye shes lnga'i ngo bo byang chub sems rdo rje'o/_/byang chub sems dpa' ni dkyil 'khor gyi lha tshogs thams cad de/_tshad med pa dang /_dpa' bo dang rnal 'byor ma yab yum dang sgo mtshams ma dang bcas pa la mchod par byed pa dkyil 'khor pa la zab pa
[\[21a\]]
[\[21a.1\]]shes rab dang /_thabs rgya che ba yul dang /_dbang po gnyis med kyi tshul du mchod par bya ba'o/_/de nyid la rigs ldan mchod pa'i phan yon gyi che ba ni/_mthong ba dang ni zhes pa la sogs pas bstan pa nyid de/_bde ba lam du byed pa rigs ldan bsten pa'i dus su gzugs rdo rje
[\[21a.2\]]mthong ba dang /_bltas pa tsam gyis so/_/sgra rdo rje ma thos pas bde ba skyed pa dang /_dri rdo rje ma bsnams pas dri'i bye brag pad+ma dang dbang dang sih+la la sogs pa dang /_ro rdo rje ma mchu'i sbrang rtsi ltar myang ba dang /_lha mo reg rdo rje ma las thob pa'i bde stong ye shes kyi nyams myong de nyid dran pa'i yon
[\[21a.3\]]tan ting nge 'dzin khyad par can gong du 'phel bar byed pa'i nus pa'i stobs 'byung ba'o/_/yang na bdag nyid sgrub pa po yon tan dang ldan pa de nyid la/_gzhan dag gi mig gis mthong ba dang ni lus kyi yul du reg pa dang chos smra ba rna bas thos pa dang ni zhes gsung gis brjod pa dang /_shes
[\[21a.4\]]pas yid yul du dran pa yis zhes gang gis gus 'dud byas pa la yang yon tan 'byung ba dgongs pa'o/_/skyon ji ltar dag tshul yang sdig pa kun la zhes tshe thog ma med pa nas bsags pa'i sgrib pa thams cad las myur du grol bar 'gyur ba zhes 'ching ba'i zhags pa thams cad rnam
[\[21a.5\]]par bcad de/_srid pa las 'das pa thob pa ni/_de ltar nyid du ste bla na med pa'i gnas myur du bgrod par 'gyur bar the tshom med ces chos 'di nyid kyi che ba yang bstan pa yin no/_/'dir gsang ba'i spyod pa spyad pa las yon tan 'phel bar 'gyur ba yang /_rnal 'byor pa nyid ces pas/_kun [(]du [,]tu [)]
[\[21a.6\]]bzang po dang /_mgon po kun du spyod pa dang /_mnyam gzhag chen po sbas pa'i spyod pas rim pa gnyis la goms shing a ba d+hU tI pa'i spyod pa spros bcas la sogs pa la gnas pas/_tshogs gnyis rdzogs pa bsod nams ni yon tan 'phel ba'i rgyu la brten nas 'bras bu gzugs sku
[\[21a.7\]]grub pa'i don mngon du byed la mchog ni ye shes kyi tshogs te 'khor gsum yongs su dag pa rdzogs pas 'bras bu ngo bo nyid chos kyi sku dam pa thob pa'o/_/de yang dbang dang lam gyis rgyud yongs su sbyangs pas dag par byed pa ni/_me yis sbyangs pa'i nor bu bzhin no/_/sdig pa 'jig
[\[21b\]]
[\[21b.1\]]byed ni las dang nyon mongs pa'i bag chags kyis kun nas dkris pa'i 'ching ba las grol zhing thar ba 'thob pa'o/_/de nyid du rnal 'byor pas rim pa gnyis spyod pa dang bcas pa gnas pa'i nus pa'i stobs myur du grub par de khyad par bstan pa'i phyir/_gsang sngags zhes pa la sogs pas
[\[21b.2\]]bstan te snod ma yin pa la mi bstan pa ste/_skal ba bzang po la bsngags pa las/_man+t+ra'i sgras zhes skyob dang yid skyob ste/_'di nyid la/_gsang sngags bsam gtan gyis 'grub 'gyur/_/zhes sbyar te/_lha'i rnal 'byor gyi dpa' bo gcig pa nas dkyil 'khor yongs su rdzogs pa'i
[\[21b.3\]]bar du mnyam rjes med par lam du gyur pas 'grub la/_rdzogs par ni bdag byin gyis rlob pa dang /_dkyil 'khor 'khor lo'i lam la 'bad pas phyag rgya bzhi ldan du lam rdzogs pas grub pa'o/_/bzlas brjod kyis kyang 'grub par zhes sbyar te/_lha'i snying po dang nye snying /_rtsa sngags dang phreng
[\[21b.4\]]sngags mchod par 'gyur ba/_go cha dang srung bar byed pa/_rje btsun ma'i rtsa sngags snying po dang bcas pa tshul bzhin du zlos pa des khyad par du'o/_/yang rdzogs par srog rtsol 'gog pas rdo rje'i bzlas pas rlung las rnam par rgyal ba thob pas rje btsun yab yum gyis byin gyis rlob par
[\[21b.5\]]'gyur ba nyid do/_/da ni lam gyi gzhi sdom pa dang dam tshig bstan pa la/_shin tu mnyam gzhag sgrub pa pos/_/sdom pa rtag tu bskyang bar bya/_/zhes pas/_man+t+ra sam+ba ra ni sngags kyi sdom pas te/_spyi dang bye brag khyad par ye shes bla na med par bsdoms pas gzhi nges par 'byung ba/_bslab
[\[21b.6\]]pa gsum la gnas pas gsang ba rdo rje theg pa'i sdom pa bde chen ye shes su'o/_/shin tu mnyam gzhag ni rnal 'byor pas lha'i sku dang /_rdzogs par rten dang bcas pa dang /_brten pa bsam gyis mi khyab pa'i ting nge 'dzin la mnyam rjes med par ro/_/sgrub pa pos zhes pa'i don la/_so
[\[21b.7\]]sor thar dang byang chub sems/_/rig 'dzin rang gi sdom pa'o/_/zhes pa dang /_phyi nang gsum pa theg pa gsum/_/dam chos so sor gzung bar bgyi/_/zhes pa'i don to/_/dam tshig rtag tu bskyang bar bya/_/zhes pas/_ma hA sa ma ya gaM b+hI ra ba ste zab pa'i dam tshig chen po dang /_mu d+ha rA thA ste rgya
[\[22a\]]
[\[22a.1\]]che ba'i dam tshig las/_mU la ste rtsa ba dang /_aM ga la ste yan lag gi dam tshig las/_'di nyid kyi dgongs pa ni le'u nyer drug pa las rgyas par shes par bya'o/_/de nyid bsams nas rnal 'byor gyis/_/byang chub sems kyis rnam par brgyan/_/sems can kun la rjes brtse
[\[22a.2\]]bas/_/dam tshig dang ni sdom la gnas/_/zhes pa'i don to/_/des dam tshig la gnas pa'i tshul bstan nas/_da ni dam tshig dang bslab pa ma bsrungs pa'i nyes pa bstan pa'i phyir/_dam tshig nyams pas dkyil 'khor du/_/dbang bskur dngos grub thob mi 'gyur/_/zhes gsungs pas dang
[\[22a.3\]]por bla ma las byin rlabs dang dbang thob nas gdams pa dang rjes su bstan pa thob kyang /_dam tshig ma bsrungs na 'bras bu yid du mi 'ong ba 'byin la/_de la phyir bcos pa la nyes pa che chung rim pas shes par byas la/_dbang dang tshogs 'khor dang bshags sdom ma byas na rdo rje dmyal bar
[\[22a.4\]]ltung bas bshags sdom bya'o/_/des bsrung ba'i dam tshig bstan nas/_da ni bza' zhing spyad par bya ba'i dam tshig bstan pa la/_gtsang sbra gsum las/_dang por rim pa gnyis ldan spyod cing gnas pa'i gang zag gis/_/zhi ba'i btung ba bstan pas gsang ba'i dbang lam du bya ba ste/_sbrang
[\[22a.5\]]rtsi ni lus kyi me tog gi khyad par las byung ba'i gla rtsi'o/_/mtshal dang ni rang byung me tog_/ga bur dang ni zla ba ri bong 'dzin/_/de dag dang bcas pa gzhi mnyam mo/_/tsan+dan sna tshogs kyi sha mi lus las byung ba'o/_/dkar ba dang dmar ba'i cha ni rkang gi sbu gu las dang /_go ro tsa na ma da na 'o ma
[\[22a.6\]]dang sbyar ba ni sha lnga dang ldan pa'i ri lur sbyar ba dag shes rab kyi rang bzhin sha lnga po las go ku da ha na/_de dag la laM maM paM tAM aM zhes pas 'byung ba lnga khams yum du dag par byed/_bi mu ma ra shu bdud rtsi lnga ste/_b+hUM trAM hrAM khaM hUM/_las rigs lnga yab ye shes lnga lhan cig tu bsdus pas
[\[22a.7\]]thabs shes rab bde ba chen por sbyor ba bdud rtsi'i sgrub pa khyad par du gdams pa nyid do/_/khyad par du ni sbrang rtsi ni zhe sdang chu'i rlung ngo /_/mtshal ni nga rgyal sa'i rlung /_ga bur ni 'dod chags me'i rlung ngo /_/bcas ni gti mug ste nam mkha'i rlung ngo /_/tsan+dan ni phrag dog gi rlung ngo /_/
[\[22b\]]
[\[22b.1\]]dmar dang ni zhes tsi tra ka dang mtshungs pa ste sin+d+hu ra'i bye brag go/_/sbyar ba ni zhes rlung dang sngags lha dang ye shes dbyer med ro gcig tu'o/_/de nyid tshul ji lta ba bzhin myangs na zhes mgrin pa'i 'khor lo la sbyar bar bya ba nyid sngags A li kA li'i byin gyis brlabs pa gsung rdo rje bsgrub pa'o/_/
[\[22b.2\]]sbom po ste rdo rje 'dzin pa'i lus kyi yan lag gi cha las/_mtha' ltag ni sor mo rtse sbyar bas zhes bdud rtsi legs par blangs pas rnal 'byor pa rang nyid kyi lces len pa ste khams lnga ro mnyam bde ba chen por rig pas rtag tu spyan zhes bdag nyid kyi lus ngag yid bde bar byin gyis brlab
[\[22b.3\]]cing dbang gi rgyud rgyas par 'gyur ba'o/_/de nyid la zhi ba'i btung ba zhes bya ste/_dpal rdo rje rnal 'byor ma dang dpal he ru ka gnyis su med pa'i bdud rtsi 'byung ba'i nus pa las dngos grub rtag par thob bar 'gyur ba phyag rgya chen po thob pa ni/_rtag pa dang bde ba dang /_gtsang ba dang /_mi
[\[22b.4\]]'gyur ba bde zhing yon tan rdzogs par 'char ba'o/_/de las zhi ba'i btung ba ni lhag pa'i lha'i 'khor lo yab yum bdud rtsir zhu ba'i khyad par ro/_/de bzhin du myangs pas ni zhes lha mo ro rdo rje mar gyur pas mgrin pa sbyang ba'o/_/sbom po ni spyi bo'i haM las bdud rtsi'i chu rgyun 'bab pa'o/_/
[\[22b.5\]]mtha' ltag ni tsaN+Da lI ste 'og rtsa gsum 'dus nas sbar bas rtse sbyar ba ni me chu tsha grang gnyis bde ba dang stong pa nyid du ngo 'phrod pas na rnal 'byor rig pa zhes bya'o/_/rtag tu spyod ni thun bzhi la sogs par ma yengs pas dpyid dang thig le'i rnal 'byor 'bar 'dzag bsgom pa'o/_/yang na
[\[22b.6\]]sbom po ni thabs snying rje chen po snang ba rdo rje 'char ba/_mtha' ltag ni shes rab yul chos nyid stong pa/_rtse sbyar ba ni stong pa dang snying rje dbyer med zung 'jug ro mnyam nyid do/_/da ni snod gcig tu za ba'i gtsang sbra bstan pa ni/_tshogs kyi 'khor lo'i nang du zhugs pa ni/_/zhes bskyed rim
[\[22b.7\]]du gong gi bdud rtsi sbyangs pa de nyid lha sku bde bar zhu ba ye shes ngang du byin gyis brlab pa'o/_/thams cad rdo rje'i mtshan ma 'dzin/_/dkyil 'khor gyi lha thams cad he ru kas gsang chen rigs gcig gis phyag rgya chen por rgyas btab pa'o/_/rdzogs pa ltar na lus kyi dkyil 'khor gyi
[\[23a\]]
[\[23a.1\]]lha tshogs kyi nang du bzhag pa ni 'khor lo lnga po'i lha thams cad skad cig ma'i ye shes kyi ngang las 'byung ngo /_/thams cad rdo rje'i mtshan ma 'dzin/_/ces lha tshogs dang dpa' bo rnal 'byor ma yab yum de dag thams cad kyang thabs shes rab dbyer mi phyed par
[\[23a.2\]]'gyur bas bde stong mchog gi ting nge 'dzin la gnas pas/_'di ni bde ba chen po'i ye shes nyams su myong ba la/_bde ba'i ye shes za ba nyid phyi nang ro gcig tu gyur pas dbang gsum pa'i lam dang rjes su 'brel ba bstan pa'o/_/de las 'bras bu'i rgyud kyi gsang chen bstan pa
[\[23a.3\]]ni/_'di ni mi 'chi bcu phyed 'gyur/_/zhes pas/_phyag rgya bzhi ldan te/_las kyi phyag rgya ni gzugs la sogs pa 'dod yon lnga lam du bya/_chos kyi phyag rgya'i dbang po lnga bde bar 'char ba/_phyag rgya chen po'i 'byung ba lnga stobs su 'gyur/_/dam tshig phyag rgya'i ye shes lnga 'char
[\[23a.4\]]ba nyid ni/_rlung sems 'dres pa'i srog gi thig le nyag gcig gi nang du/_srid pa dang zhi ba'i chos thams cad gsal bar 'char bas me long lta bu'i ye shes/_lus kyi gnas thams cad na dbyangs dang gsal byed kyi yi ge so sor thabs shes rab ma 'dres la/_'jig rten dang 'jig rten
[\[23a.5\]]las 'das pa'i snang ba ma lus pa'i bye brag phyed pas so sor rtog pa'i ye shes/_thig le dkar dmar ro rkyang du srog rtsol dag dbu ma kun 'dar du ro mnyam par gyur pas mnyam pa nyid kyi ye shes so/_/rdo rje lus kyi rtsa dang yi ge thams cad dang /_'byung ba bzhi'i nus pa'i bdud rtsis ma dag pa dang dag
[\[23a.6\]]pa'i don phrin las sna tshogs byed pas bya ba grub pa'i ye shes/_lus sems dbyer mi phyed pa'i ngang du rtsa rlung thig le don dam kun rdzob thams cad sgyu lus 'od gsal du dag la/_de nyid bde gsal mi rtog pa'i ngang du dbyings rigs gnyis med chos kyi dbyings kyi ye shes/_thams cad ro
[\[23a.7\]]mnyam lhan cig skyes pa zung 'jug bde chen ye shes mi 'gyur ba dpal he ru ka rdo rje 'chang nyid do/_/dngos grub thams cad 'jug ni sku gsum yan lag bdun ldan dbang phyug brgyad dang bcas pa/_'jug byed yin ni thog mar dbang bskur ba'i dus su rgyu cha bla ma dang lhag pa'i lha'i
[\[23b\]]
[\[23b.1\]]byin rlabs kyis so/_/gnas pa ni lam rim pa sgom zhing dam tshig sdom pa dang ldan pas so/_/'byung ba ni lam mthar phyin pas spyod pa spyad pas gzhan don phrin las nus pa thogs med du ston pas so/_/mchod bzhi de bzhin rnal 'byor ma/_/zhes pas rje btsun he ru ka'i dkyil 'khor
[\[23b.2\]]gyi bkod pa bstan pa las/_bde chen gyi 'khor lo'i mtshams su bum pa bzhi ste/_shar lhor rin po che ke ke ru'i bum pa'o/_/lho nub tu bai DUr+ya'i/_nub byang du pad+ma rA ga'i/_/byang shar du in+d+ra nI la ljang ba'i bum pa/_de dag gi kha rgyan mgul chings dar dpyang dang bcas pas shing a shwad+tha n+ya gro d+ha/_
[\[23b.3\]]pa ta la dang /_ardzu na'i shing ste/_de'i steng du rgyal rigs bram ze/_rje'u gdol ba can gyi thod par sha lnga bdud rtsi lngas gang ba sangs rgyas rigs bzhi'i bdag nyid las bum pa rnams ni yan lag brgyad kyi chu bdud rtsi'i rang bzhin can/_ka pA la rnams ni gsang ba'i dbang gi don to/_/
[\[23b.4\]]yang mchod bzhi rnal 'byor pas rim pa dang po ltar na/_las kyi phyag rgya'i rnal 'byor ma dran pa nye bar gzhag pa bzhi ni snying po'i lha mo/_chos kyi rnal 'byor ma ni yang dag spong ba bzhi mtshams ma'o/_/phyag rgya chen po'i sgom pa bzhi las/_yang dag pa'i las kyi mtha' 'gugs par byed
[\[23b.5\]]pa/_yang dag pa'i 'tsho bas 'chi bar byed/_yang dag pa'i rtsol bas sdom par byed/_yang dag pa'i dran pas dbang du byed pa'o/_/dam tshig gi phyag rgya dpal rnal 'byor ma zhi gnas lhag mthong rdo rje dang pad+ma snyoms 'jug pa ni drod ni gsal ba/_rtse mo bde ba/_bzod pa mi rtog pa'i chos
[\[23b.6\]]mchog bde gsal mi rtog pa tshogs pa gcig pas so/_/mthong lam du phyag rgya bzhi ye shes skad cig ma bcu drug tu shar bas so/_/khyad par du mchod bzhi ni las kyi phyag rgya dga' ba bzhi bde chen gyi lha mo bzhi dang gnyis med do/_/chos kyi phyag rgya sgo srung ma bzhi rnam thar sgo bzhi
[\[23b.7\]]'bras bu bzhi dang gnyis med pa'o/_/phyag rgya chen po tshad med pa bzhi mtshams kyi lha mo bzhi stong pa nyid bzhi dang gnyis med do/_/dam tshig phyag rgya ni/_ye shes de kho na nyid bzhi dpal rdo rje rnal 'byor ma dang dpal he ru ka'i dbang po gnyis snyoms par 'jug pa dpyid dang thig le 'bar
[\[24a\]]
[\[24a.1\]]'dzag go/_/gnyis med bde stong du gyur pa'o/_/snyoms par 'jug pa'ang nyid 'dzin ces pas/_de kho na nyid kyi ngang du lhan cig skyes pa'i ye shes rang bzhin lhan skyes dang /_zhu ba de lhan cig skyes pa dbyer med du gyur pa bde ba chen po tshad med pa'i che ba bstan par bzhed
[\[24a.2\]]nas/_lha dang mi'i bde ba ni zhes pa dang dbang po bsam gtan bzhi dang bcas pa/_'khor los sgyur ba'i rgyal po la sogs pa'i de nyid zag bcas yin pa'i phyir 'dus byas ni mngon par 'byung ba'i cha shas rgyu rkyen 'jig tshogs mtshan ma'o/_/rdo rje 'dzin pa'i zhes dpal rdo rje 'chang he ru
[\[24a.3\]]ka zag pa med pa'i bde stong ngo bo nyid kyi ye shes/_skad cig ma bcu drug char yang mi phod do zhes mtshungs pa med pa'i don to/_/sgrub pa po don gyi ye shes rtogs pa yang de dang cha mthun pa'i ste ngo bo nyid rnam par dag pas/_lhan cig skyes pa rang 'byung lhun grub rtogs pa'i phyir ro/_/_
[\[24a.4\]]de la thog mar dbang bskur ba'i gzhi'am gnas kyi rim pa bla na med pa bstan pa'i phyir/_ri bo zhes pa smos te/_ri bo ni lhun chags pa yon tan dang ldan pa'o/_/tshang tshing ljon pa'i shing sna tshogs pa 'bras bu dang me tog chags pa can no/_/sman ljongs dang zhes pa sman sna skye ba can no/_/
[\[24a.5\]]chu bo chen po ni gang+gA la sogs pa de dag 'gram g.yas g.yon gyi ngogs dag ni tshal gling chu phran 'dus pa'o/_/gdod nas grub pa'i dur khrod ni dpal he ru kas byin gyis brlabs pa/_bskal ba chags dus nas brtags pa'i rnam par rtog pa 'gags pa'i sa la dbugs rgyu ba dang dbugs bral
[\[24a.6\]]du shes par bya'o/_/der ni dkyil 'khor bri bar bya/_/zhes bum pa'i dbang bskur ba'i dus kyi rdul tshon gyis dkyil 'khor bri zhing bsgom par bya ba yang de nyid du shes par bya ba nyid do/_/yang gsang ba dang gsum pa ltar na/_ri bo ni shes rab rig ma'i tshang tshing ni skra dang ba spu'i tshogs 'khrigs pa/_
[\[24a.7\]]phugs rnams sam zhes pa lus kyi gnas dang nye gnas la sogs par 'du ba'i sa'o/_/sman ljongs ni lus la ra sa yA na gnas pa dag go/_/chu chen po ni rtsa gsum po nas 'bab bo/_/de dag gi dogs dag ni lus kyi phyogs thams cad do/_/gdod nas grub pa ni thog mar lus chags pa
[\[24b\]]
[\[24b.1\]]nas so/_/dur khrod du ni rnam par mi rtog pa'i ye shes 'byung ba'i gnas so/_/der ni dkyil 'khor bri bar bya/_/zhes pas chos kyi dkyil 'khor de la brten nas snying po len cing 'dzin pa nyid kyi don to/_/khyad par du ni/_ri bo ni lus kyi dbus las kun 'dar ro/_/tshang tshing ni rtsa bran stong phrag
[\[24b.2\]]bdun cu rtsa gnyis la sogs pa'o/_/sman ljongs ni khams byang chub sems dngas snyigs thams cad do/_/phugs rnams ni 'dod chags bral bas sdang zhing skrag la/_bya ba spyad pa la sogs pas ye shes rtogs dka' ba'i phyir ro/_/yang chu bo chen po ni/_sih+la dang gla
[\[24b.3\]]rtsi dang zla ba 'bab pa'i rtsa la sogs/_de'i ngogs dag ni rtsa 'khor lo rnams su khams 'du ba dag go/_/gdod nas grub pa ni rtsa rlung thig le yi ge thams cad rang byung du'o/_/dur khrod du ni lhan cig skyes pa'i ye shes rtogs par byed pa'i sa phyogs dben pa nyid do/_/der ni dkyil 'khor bri
[\[24b.4\]]bar bya/_/zhes pa dbang phyi ma dang 'brel pa'i don bde chen bla na med pa kun rdzob don dam byang chub sems kyi snying po len pa'i phyir bstan pa nyid do/_/bla na med pa ltar na/_ri bo 'gyur ba med pa'i chos nyid do/_/tshang tshing ni byams snying rje las bud+d+ha'i yon tan 'byung gnas tshad med pa'o/_/sman
[\[24b.5\]]ljongs ni pha rol tu phyin pa drug la sogs pa byang chub phyogs kyi chos rnams so/_/chu bo chen po ni chos thams cad kyi stong pa nyid spros pa med pa'i don to/_/ngogs dag ni mtha' thams cad dang bral ba'i ye shes so/_/gdod nas grub pa ni chos nyid zhi ba mnyam nyid gnyug ma skye ba med
[\[24b.6\]]pa nyid do/_/dur khrod du ni rnam shes tshogs brgyad rnam par dag pa sgrib pa thams cad dang bral ba'i gnas so/_/der ni bde ba chen po'i byang chub sems kyi dkyil 'khor bri bar bya zhes gsang ba chen po bla na med pa'i don du bstan pa'o/_/mchod pa'i tshul las bdud rtsi rgyas byed thabs nyid
[\[24b.7\]]'gyur med ye shes mngon du byed/_/gang zag gang gis 'dir zhugs 'jug ldog khyad par brtags nas mi 'da' bar ni don gyi khyad par can la brten/_/yul dang yul gyi phyag rgya chen po'i go 'phang ba chen gsang ba shrI he ru ka yi spyod yul la/_/thun mong khyad par spyi dang bye brag rigs
[\[25a\]]
[\[25a.1\]]ldan mnyes byed dkyil 'khor gnas ni rab dbye thob pa'o/_/des le'u'i gzhung mdor bstan pa'i tshul/_le'u'i mtshan ni/_dpal 'khor lo sdom pa las dkyil 'khor du 'jug pa zhes pa ni/_thog mar lam dang ye shes gsang ba bstan pa'o/_/le'u dang po'o//_//
[\[25a.2\]]da ni le'u dang por rgyu thabs 'bras bu thams cad rtsa ba mdor bstan pas lus rnam gzhag ltar bstan pas/_brjod bya'i gsang ba dang rjod byed kyi gsang ba bla na med pa bstan pa yin la/_thog ma dbus mthar yang dag gnas/_/'jig rten gsum du rnyed dka' ba/_/zhes pa'i don gyis
[\[25a.3\]]dkyil 'khor mngon par 'byung ba rnams yongs su rdzogs pa las/_da ni le'u so so'i don ji ltar bsdu ba dang spro ba la nges par rtogs par bya ba dang /_yan lag gi dam tshig gi don so sor rnam par bshad pa bstan la dbang ba bstan te/_de ltar yang /_de bzhin gshegs kun ye
[\[25a.4\]]shes ni/_/rtog pa thams cad rnam spangs pa'i/_/bla med mchog bzang thob 'gyur ba'i/_/rdo rje ye shes dbang bskur bas/_/rnal 'byor ye shes kun bdag nyid/_/dngos grub mchog ni bsgrub par bya/_/zhes pas 'dir de kho na nyid ma rtogs pa rtogs par bya ba dbang bskur ba ste/_rdo rje theg
[\[25a.5\]]pa gsang chen du dbang bskur ba sngon du 'gro ba nyid rdo rje 'dzin pas gsungs pa ste/_de la thog mar smin byed dkyil 'khor sngon 'gro ba snyen pa'i rim pa rnam gsum dag tu shes par bya ba ste/_/mtshan nyid dang ldan rdo rje slob dpon gyis ni skal ldan rjes su 'dzin dang skal dman min/_/gtso bo la
[\[25a.6\]]'bum 'khor la khri phrag phrin las sna tshogs nus pa de nyid mtshan ma dus byung ba/_/rigs ni 'dod yon dag ste stong phrag brgya las mkha' dang mig gis yon tan phrin las nyid/_/dkyil 'khor pa la mkha' dang phyogs kyis rlung bcu dag pas de rjes las kyi snying po can du 'gyur/_/zhes
[\[25a.7\]]pa'i don te/_de nas zhes pa la sogs rgyud 'di nyid du rigs bsdus gsang ba'i dbang bstan par bya ba las/_dang por rdo rje slob dpon te bsgrub bya bla ma'i mtshan nyid ni thun mong ba dang /_khyad par lta bsgom spyod pa rnam par dag pas/_skal ldan rjes su 'dzin par nus pas lam la rim gyis
[\[25b\]]
[\[25b.1\]]blo sbyong ba la slob tu gzhug pa'o/_/sgrub byed slob mas gsol ba lan gsum du btab pas so/_/tshul ji ltar dkyil 'khor bsgrub pa'i rim pa 'og nas ston to/_/de la thog mar ni slob dpon mtshan nyid thams cad ldan zhes smos te/_rgyud sdom pa gsum gyis mdzes pa las bdag med
[\[25b.2\]]pa'i don rtogs pa la/_yang dag shes shing ni bden pa gnyis kyi don chos thams cad rten cing 'brel bar 'byung ba legs par rtogs pa'o/_/rgyud ces pa ni spyir bla na med pa rgya mtsho lta bu'i de kho na nyid rtogs pa las/_khyad par du dpal 'khor lo sdom pa'i brjod bya rjod byed do/_/dpal
[\[25b.3\]]ldan khrag 'thung gsang sngags zhes pa ni/_dpal rdo rje rnal 'byor ma dang dpal he ru ka'i lha sngags phyag rgya bdag gi de kho na nyid las/_brda dang spyod pas sgra dang de'i skyon rnam par dag tshul snying po rtogs pa'o/_/khro med ni bzod pa dang du len pa rgyud 'jam par 'gyur ba'o/_/gtsang
[\[25b.4\]]zhing ni nyes ltung gis ma gos par byed pa ste ltung ba zhag tu mi 'jog pa'o/_/mkhas pa dang zhes phyi nang de kho na nyid kyi dkyil 'khor gyi las dang /_yang na de nyid bcu la'o/_/sbyor zhes ni rgyu thabs 'bras bu'i de nyid nyams su myong ba dang bcas pa'o/_/ye shes ni rnam shes dang ye shes kyi lam
[\[25b.5\]]'gro ldog rtogs pas de nyid stong pa dang snying rje dbyer med du gyur pa dag go/_/pha rol 'gro ba ni mnyam rjes gnyis med byang chub sems kyis rang bas gzhan gces kyi blo nus dang ldan pas/_dang po snying rje'i stobs las byung /_/rdzogs pa'i byang chub sems brtan byas/_/bum pa la
[\[25b.6\]]sogs dbang bskur ba/_/bla ma'i drin gyis yang dag thob/_/srid pa'i longs spyod bde ba thob/_/yongs su 'dzin la rgyab kyis phyogs/_/zhes pa'i don to/_/bsnyen pa 'jug pa'i bya ba rdzogs nas/_/dngos gzhi la dang po sngon du 'gro ba ni/_dur khrod du ni kun spyod cing /_/zhes pas/_gtum drag
[\[25b.7\]]tshang tshing 'khrigs pa dang /_/'ur 'ur 'bar bas khyab pa dang /_/'jigs su rung rnams shar sogs pa'i/_/phyogs su g.yon skor gyis legs gnas/_/ha ha dgod pa dbang ldan du/_/byin za dpal gyi nags tshal te/_/mun pa drag po bden bral du/_/rlung du ki li ki lar sgrogs/_/
[\[26a\]]
[\[26a.1\]]shiR+Sha a shwata ka ko li/_/tsu ta'i shing rnams sngar bzhin no/_/b+ha ta ka rany+dza nyid dang /_/par ka ti dang sar ti pa'o/_/dbang po nor sbyin nyid dang ni/_/klu yi dbang po gshin rje'i bdag_/drang srong dang ni bden bral te/_/rig 'dzin 'byung po'i bdag po'o/_/nor rgyas bu dang
[\[26a.2\]]'jog po dang /_/stobs kyi rgyu dang pad+ma dang /_/pad+ma chen po hu lu ru/_/rigs ldan dang ni dung skyong ngo /_/sgra sgrogs dang ni rmugs 'jigs dang /_/drag po dang ni 'khyil ba dang /_/gtum po 'di dag sprin brgyad do/_/stug po snyim pa char 'bebs pa/_/ljon shing rnams la brten pa ni/_/zhing
[\[26a.3\]]skyong brgyad du grags pa ste/_/lus phyed thon pa gri gug dang /_/thod pa rgyan ldan yum ldan no/_/seng ge stag dang ce sbyang gdong /_/'ug pa bya rgod phag dang khyi/_/khwa da'i gdong pa phyag gnyis pa'o/_/sangs rgyas byang chub sems dpa' dang /_/nyan thos rang rgyal sgrub pa po/_/grub pa'i skyes
[\[26a.4\]]bu rnal 'byor gyi/_/dbang phyug byin gyis rlob byed tshogs/_/spyod pa pa dang bsam gtan pa/_/sna tshogs mkha' 'gro sha za dang /_/ce spyang ro langs dug sbrul dang /_/dur phag gcan gzan du ma dang /_/'dab chags du ma keng rus can/_/me dang chu 'bab ri brags sogs/_/mchod
[\[26a.5\]]rten rang byung lha rnams bcas/_/'khor 'das chad pa dur khrod de/_/thod pa sha dum khrag 'bab pa/_/ro yi sha la 'thog byed pa/_/de la brten nas mi rtag dang /_/sdug bsngal bdag med don spyod pa/_/yid 'byung de las lam spyod pa/_/dur khrod chen por rab bstan pa/_/zhes rdo rje sems
[\[26a.6\]]dpa' rang 'byung ba'i rgyud las byung ba'o/_/gnas kyi yan lag ni/_ri yi rtse dang ri sul dang /_/chu bo'i ngogs dang tshal gling dang /_/rgya mtsho'i 'gram dang bas mtha' dang /_/shing gcig dang ni dur khrod sogs/_/dbugs bral bden pa dag tu ni/_/dpa' bo'i gtso bo bsgom par bya/_/
[\[26a.7\]]brtan pa yi ni gnas dag gam/_/yang na yid ni dga' bar ro/_/zhes pa la sogs par grogs dang mchod rdzas dang zas dang bya ba'i rim pa/_khyad par du bstan pa'i yan lag dang ldan pas/_dang por bgegs nye bar zhib sa'i cho ga la 'jug pas/_lci ba sa lam lhung ba zhes pa ni
[\[26b\]]
[\[26b.1\]]rnam lnga la spos chu tsan+dan la sogs pas dri'i gtsang khang du byas pas/_dang por sa brtag pa'i khyad par dang /_lto 'phye brtags nas sa brko zhing /_sa'i lha mo la sa bslang ba dang /_sa gzung zhing sbyang bar byas pas/_/dkyil 'khor gyi stegs bu bya ba sngon du 'gro bas/_/sa ni legs par
[\[26b.2\]]byug ces snga ma de dag dang /_yang na/_dur khrod thal bar ldan pa dang /_/zhes pas skyes bu shi ba bsregs pa'i thal ba dang sol ba phye ma dang /_mi 'chi bcu phyed bcas pa yis/_/zhes bdud rtsi ril bu sbyar ba ma da na dang ldan pa des/_dkyil 'khor sa ni nyer byugs te/_/zhes kun du bar
[\[26b.3\]]mtshams med par khyab par byas pas dbus su ring du brus par ni rin po che sna lnga dang 'bru dang ni sman la sogs par gter du bya zhing sba ba'o/_/der ni dkyil 'khor yang dag brtsam/_/zhes phyogs la ma 'khrul bas khru bzhi pa nas khru brgyad kyi bar du bya bas so/_/sa sbyang ba med kyang
[\[26b.4\]]rung bar 'gyur ba ni/_rdo rje mkha' 'gro'i rgyud las/_/khang bzang rdo steng gzhi dang ni/_/gtsug lag khang dang zhabs kyis bcags/_/ba lang lhas dang rgya mtsho'i 'gram/_/lag pa rdo rje sa gnon bcas/_/rang gi snying po brgyad brgya bzlas/_/der ni sbyang ba bya mi dgos/_/zhes gsungs
[\[26b.5\]]so/_/slob ma rjes gzung la/_khro bo rdo rje hUM mdzad kyis slob ma'i lus kyi bgegs dbyung ba'i sbyor bas/_sbyin sreg bya ba'am/_yang na me phor du yungs kar gyis dbyung zhing /_oM badzra kro d+ha/_trai lo kya bi dzA ya kha kha khA hi khA hi sarba paM da ha da ha na b+hasmi ku ru hUM phaT/_ces bgegs phye
[\[26b.6\]]mar bsregs pa rgya mtshor dor bar bya ba'o/_/de nas oM A laM badzra hUM hUM/_oM badzra rak+Sha rak+Sha hUM khaM b+hu/_oM me di ni badzrI b+ha ba badzra ban+d+ha hUM/_oM badzra bi dA na hUM khaM hUM/_oM badzra pany+tsa ra hUM b+h+ruM hUM/_oM badzra sha ra dz+wa la traM saM traM/_oM ne tri ban+d+ha sarba big+h+nAM hUM/_oM badzra khaD+ga prA kA ra Na hUM khaM hUM/_oM badzra
[\[26b.7\]]kha d+h+r-i ka prA kA ra Na hUM yaM hUM/_oM tsakra prA kA ra Na hUM hUM/_oM pad+ma prA kA ra Na hUM hUM/_oM badzra dz+wa lA na lArka hUM hUM/_zhes log 'dren gyi bgegs kun gyis mi tshugs par bya ba ste des sa bzung ba'o/_/de nas rdo rje las kyi skyes bu'am rnal 'byor ma bzhi yis dkyil 'khor gyi phyogs bzhir
[\[27a\]]
[\[27a.1\]]gnas pas/_rdo rje slob dpon dkyil 'khor gyi dbus su gnas pa la mchod cing gsol ba gdab par bya'o/_/de nas sa bsrung bar bya ba las/_rdo rje slob dpon bdag nyid lhag pa'i lha'i nga rgyal du bya ba/_dpal ldan he ru kar dran bya/_/zhes pas sngon du 'gro ba byams pa snying
[\[27a.2\]]rje byang chub sems kyis 'phangs la skad cig gis rten dang brten par bcas pa'i khro bo bcu'i dkyil 'khor du bsams te/_rang gi lus ngag yid lhag pa'i lha'i sku gsung thugs rdo rje gsang ba 'dzin pa nyid du gsal bar blta'o/_/de yang lha'i rnam pa gsal zhing dmigs pa brtan par
[\[27a.3\]]gyur pas 'khor lo 'di'i snying gar bkod nas lus kyi dkyil 'khor dran par bya ba bde ba chen po'i 'khor lo/_/dam tshig 'khor lo thugs kar gsal gdab/_de yang sku mdog phyag mtshan rgyan la sogs pa shin tu gsal ba las/_bdag nyid de ltar go bgos nas zhes thabs dpa'
[\[27a.4\]]bo'i go cha dang /_go cha chen po bgos pas khams gsum zil gyis gnon pa'i bdud las rnam par rgyal bar bya ba nyid yin no/_/de las phyir yang brtul zhugs kyi spyod pas rol ba'i gar bya ba ste/_dpa' bo chen po seng ge lta bu'i tshul du bsgyur ba la/_/thod pas spyi bor brgyan byas shing /_/zhes
[\[27a.5\]]pas bcos ma'i skra las ral ba 'bar ba'i thor tshugs gcig tu bcings pa la thod pa chung ba lnga la chun 'phyang dang /_rdo rje rgya gram dang zla ba tshes pa dang rus pa'i 'khor lo dang rgyal ba rigs lnga'i dbu rgyan dar dpyang dang ldan pa'o/_/yan lag ni rus pa'i phyag rgya lnga'o/_/thal bas byugs pa
[\[27a.6\]]ni mi rus bsregs pa'i thal ba dang /_in+d+ra nI la'i phye ma dang sbyar bas man+d+ha nang gis so/_/phyag rgya dag gis ni rigs lnga'i sngags kyis byin gyis brlabs pas lus brgyan cing ni sngags kyi 'od 'phro ba dang bcas pas so/_/rus pa'i phreng ba ni mi mgo lnga bcu pa'i cha shas te mi rus
[\[27a.7\]]las byas pa'i mthe bong tsam sprengs pa'o/_/yang dag rgyan ni stod g.yogs dang smad dkris dar ram ras la glang po'i dang stag lpags su mos pa'o/_/dum gcig spyi bor brgyan pa ni yid bzhin rin chen 'bar ba dang rdo rje rtse gsum pas mtshan pa'o/_/rus pa'i phreng ba rnam par 'phyang ba ni mchod phyir
[\[27b\]]
[\[27b.1\]]thogs tshangs skud srad bu bsgril ba ga shal bya ba'o/_/kha T+wAM ga ni sku bde ba mtshon pa rdo rje dang DA ma ru dang thod pa lag na gnas pa bde ba skyong bar byed pa ste/_dpal rdo rje 'dzin pa'i drag po'i nyams kyis brgyan pas thogs pa med par spyod pa'o/_/bsgoms nas bgegs bsal bar bya ste/_
[\[27b.2\]]de nas rkang mthil du yi ge hUM sna tshogs rdo rje 'bar ba dang /_mig gnyis su maM dang traM las nyi ma dang zla ba 'od 'phro bas rdo rje'i blta bas phyogs thams cad du bltas la/_lag pa g.yon gyis dril bu bzung nas/_g.yas kyis rdo rje 'phang zhing /_kha T+wAM ga legs par 'khyud nas sa de na gnas pa
[\[27b.3\]]'dis bskrad par bya ba'o/_/sa phyogs 'dir sems can gyi don rtsom gyi lha dang klu dang gnod sbyin dang /_'byung po dang dri za dang srin po dang sha za la sogs pa ma rungs pa gang su yang rung ba rnams phyir byer cig myur du song shig_/'di ltar dpal he ru ka'i bka' thos nas myur ba nyid du song shig_/
[\[27b.4\]]gang dag mi 'gro ba de dag pa'i rdo rje 'bar ba dang kha T+wAM ga 'dis mgo bo ardza ga'i dog pa bzhin rnam pa brgyar 'gas par 'gyur ro zhes lan gsum gyi bar du brjod do/_/dbang ldan gyi phyogs nas brtsams te g.yas nas lan gsum du bskor ba bya'o/_/bskal pa'i me lta bu'i 'od zer rkang pa nas byung
[\[27b.5\]]nas gdug pa rnams bsregs par gyur pas phan tshun 'bros par gyur par blta'o/_/srung ba'i 'khor lo'i khyad par gyi byed pa bstan pa'i phyir/_ra ba rnams ni phyogs su dgod/_/ces pas rdo rje 'bar ba'i ra bas yongs su 'khor ba rim pa gsum du blta/_'og tu yang mtshon cha dgod par
[\[27b.6\]]bya ba ni/_sna tshogs rdo rje'i sa gzhi chen po la rdo rje phra mos btams par bsam/_gur byas nas ni go char 'gyur/_/zhes rdo rje'i rtsig pa lnga sbrag las rdo rje'i gur chen pos khyab pa las/_rdo rje rtsig pa'i phyi rol du ni/_ral gri'i ra ba/_de'i phyi rdo rje gri gug gi ra ba/_'khor lo'i ra ba/_pad+ma'i ra
[\[27b.7\]]ba/_slar yang bdag nyid mkha' spyod du zhes rdo rje gur gyi nang du rdo rje'i bla re chen po bres pa'o/_/steng du mda' yi ra ba dgod/_/ces pas mda' ri bas rdo rje'i rang bzhin gyi khyad par ro/_/de dag thams cad kyi phyi rol du me 'od phreng bas kun du 'khrigs par blta ba'o/_/srung ba'i 'khor lo'i
[\[28a\]]
[\[28a.1\]]bdag nyid ni shin tu yangs shing rgya che ba tshad med pa nyid do/_/mtshon char mnyam ni dper na gri bskor mkhan gyi ral gri lta bu ste phar la gcod cing 'khor la/_tshur gang gis kyang mi tshugs pa nyid shin tu 'jigs par ston pa'o/_/de dag gi nus pa'i stobs ni/_de ltar bdag
[\[28a.2\]]nyid go bgos pas/_/zhes bdud par du gcod pas glags mi rnyed pas gzi brjid mi bzod pas nye mi nus pa'o/_/sum cu rtsa gsum pas kyang mi shigs zhes/_/dbang po brgya byin la sogs pa ste/_phyogs skyong bcu lta bu'i nus pa dang stobs dang ldan pas kyang nye bar mi nus pa nyid tshad med par
[\[28a.3\]]bstan pa'o/_/de nas lha lhag par gnas par bya ba'i phyir/_de ltar bdag nyid ces pas bstan te/_lha'i bu'i bdud gzhan 'phrul dbang byed na gnas pa'i bdud la sogs pa'i gnod pa zlog par byed pa'i khyad par bsrung ba mtshams kyi 'khor lo byas nas/_rab tu bsrungs shing ni phung po dang
[\[28a.4\]]'chi bdag dang nyon mongs pa'i bdud dag kyang 'joms par 'gyur ba ste/_sngags dang ni zhal bzhi sngags rnams kyis bsrung ba'i mchog go/_/phyag rgyas ni/_dang por lha so so'i gnas su dri'i thig le bkod nas der gsang sngags lha so so'i phreng ba brjod pas me tog tshom bu bkod pas
[\[28a.5\]]dkyil 'khor ba'i lha thams cad skad cig gis rten dang brten par bcas par bskyed la/_las kyi phyag rgya ni dpa' bo dang rnal 'byor ma thams cad sku'i rnam pa gsal ba'i yab yum snyoms par 'jug pa'o/_/chos kyi phyag rgya ni thams cad bde ba chen por 'byor ba'i sku can no/_/phyag rgya chen
[\[28a.6\]]po ni thabs shes rab ro gcig bde stong lhan cig skyes par 'char ba'o/_/dam tshig phyag rgya ni de dag thams cad kyi sku gsung thugs rdo rje ye shes nyid la rtogs pas mi phyed pa'o/_/rnam brgyan pa ni lha'i sku la mtshan dang dpe byad dang rin po che dang rus pa'i rgyan gyis so/_/yang na rnam brgyan
[\[28a.7\]]pa ste/_dkyil 'khor gyi gnas nye bar brgyan cing mchod pa dang gtor ma dang /_rnam par bkod pas mdzes par byas so/_/de yang lha dam tshig pa bskyed ye shes pa spyan drangs nas mchod bstod bzlas pa bdud rtsi myang ba'i bar du mchod pa las phan yon bstan pa/_dngos grub thams cad
[\[28b\]]
[\[28b.1\]]rab ster ba'i/_/zhes gnas skabs de nyid mthar thug tu'o/_/dkyil 'khor 'jigs pa bsam par bya/_/zhes pa bsgom pa de nyid dang rjes su 'brel pa blo'i yul du bri bar bya ba yang gsal gdab ba'o/_/mkha' 'gro dra ba'i bde mchog mchod/_/ces pa phyi nang gi mchod pa/_me tog
[\[28b.2\]]bdug spos mar me zhal zas byug pa sgra snyan la sogs pa dang /_yang gzugs rdo rje la sogs pa rig ma bcu drug la sogs pa dang /_sha lnga bdud rtsi dang /_de kho na nyid kyi mchod pas mnyes par bya/_mthar bstod pa byas nas gsol ba gdab par bya ba la sogs pas so/_/de'i rjes la slob ma
[\[28b.3\]]lhag par gnas par bya ba la/_nye reg mthor 'thung gis bsang ba bya ste/_'byung po la gtor ma byin nas/_gsol ba gdab cing gdams pa bstan par bya'o/_/bsrung skud bcing /_skyor chu blud/_ku sha'i sngas dang stan khro bo'i sngags kyis bsangs pa byin nas/_rmi lam brtag tu gzhug ste/_
[\[28b.4\]]mtshan ma ngan na bzlog par bya'o/_/da ni rdo rje slob dpon gyi byed las bstan pa las/_dang por thig gi sbyor ba bstan pa ni/_de nas sems med srad bu'am/_/zhes skyes pa bud med grir shi ba'i ro'i rgyus pa bsngags la/_yang na ro'i skra'am ras ba la ro la dkris pa'am/_yang na gzhon nu ma nyams pas bkal ba'i
[\[28b.5\]]ras bal bya ba phra sbom sgo'i nyi shu cha'o/_/ru d+hi ra ni bsgos pa ni dpa' bo g.yul du shi ba'i khrag chen pos bsgos pa'i don to/_/kyang ni bar ma'i sgra ste bdud rtsi lnga'o/_/ma da nas byugs pa yang ngo /_/dpal ldan khrag 'thung grong khyer mchog_/ces pa thar ba chen po'i pho brang /_'khor lo bde mchog
[\[28b.6\]]gi yon tan phun sum tshogs pa'i 'byung gnas so/_/dkyil 'khor ni gzhal yas khang tshad med pa snying po len cing 'dzin pa ste/_dur khrod chen po brgyad kyis bskor ba ni 'jigs pa ste log 'dren rnams skrag par byed pa'o/_/yang na thig gdab par bya ba'i srad bu kha dog lnga pa la/_hUM b+huM
[\[28b.7\]]traM hraM khaM/_'od zer spro bsdus ye shes kyi cha spyan drangs te bstims pa rje btsun gyi snying po nye snying brjod pas mchod pas legs par bsgril bar bya'o/_/rigs bsdus pa'i dkyil 'khor tshad nges pa yang /_khru bzhi pa'am khru brgyad pa/_/zhes pas tha ma 'bring nas khru bcu drug pa'i bar gyis so/_/
[\[29a\]]
[\[29a.1\]]dkyil 'khor dbyibs kyi khyad par ni/_zur bzhi pa ni grwa bzhi ste tshad med pa bzhi'o/_/de la sgo bzhi pa ni rnam par thar pa'o/_/rta babs bzhi yis rnam par brgyan pa ni dran pa nye bar gzhag pa la sogs pa'o/_/de yang pany+tsa re khA dang /_'dod yon snam bu phyi rol 'khor yug stegs
[\[29a.2\]]bu dmar po can dang /_rin chen pa zhu rked pa lta bu las/_bai DUr+ya'i rtsig pa'i logs la dra ba dra phyed 'phyang ba/_mda' yab dang /_ri dgas chos kyi 'khor lo gdugs dang bcas pa'o/_/steng phyogs sa gzhi ji lta ba bzhin te/_'on kyang rim pas gyen du 'phags pa bang rim can las rtse mo mchod
[\[29a.3\]]rten bum pa lta bu la ka ba nyer bzhis bteg par gnas pa'o/_/thig gi khyad par yang /_sngags pas nyis 'gyur rnams dpyad cing /_/ces pas cha chen brgyad las bcu drug tu gyur pa/_de la phye bas sum cu rtsa gnyis dang de las kyang dbye ba'am/_yang na cha chen nyi shu rtsa bzhi la sogs
[\[29a.4\]]par phye ba ste/_dang por ye shes dang /_de nas thig gdab par bya ba'o/_/mkha' 'gro dra ba'i bde mchog mchod/_/ces lha lhag par gnas pa mchod cing dkyil 'khor bar snang du bteg pa'am lus kyi dkyil 'khor bsdu ba bstan pa nyid do/_/de las rdul tshon khyad par du ni/_/rin chen lnga
[\[29a.5\]]yi phye ma'am/_/yang na 'bras kyi phye me las/_/tha ma 'byung khungs tshon gyis te/_/dur khrod las byung rtog pa 'dag_/ces pas 'dir ni/_gang du ro bsregs sol phye dang /_/zhes dur khrod sol bas ni rdul tshon nag po/_skyes pa'i rus pa'i phye ma ni rdul tshon dkar po'o/_/ldong ros
[\[29a.6\]]kyis ser po/_/dur khrod so phag ldan pa ni rdul tshon dmar po'o/_/rkun mo'i lo ma dang skyes pa'i rus pa'i phye ma dag gis ni rdul tshon ljang gu ste tshon gyi rgyu'o/_/dkyil 'khor ni rigs bsdus pa'i ngo bo dang /_rigs tha dad pa rnams las/_bzang por bri bar bya ba ni/_b+ha dra zhes rgyu thabs 'bras
[\[29a.7\]]bur 'brel pa'i rdul tshon dang ras ris yang gzung ngo /_/dang por pho brang chen po'i snying po'i dkyil 'khor bstan pa'i phyir/_de'i zhes bla na med pa lte ba nyid kyi dbus su pad+ma ni chu skyes te/_dpal he ru ka yab yum dang lha mo bzhi dang ldan pa bum pa thod pa dang bcas pa'o/_/'dab ma brgyad
[\[29b\]]
[\[29b.1\]]dang bcas pa ni/_/phyogs bzhi le brgan me dang rlung skyes kha/_bden bral la bsrubs ka_/'byung po lcags ka'o/_/lte ba 'bar ba dang bcas pa ni 'od kha dog sna tshogs 'phro ba'o/_/ge sar yang dag ldan par gzhag ni de yang dbus kyi gtso bo yab yum nas brtsams te dkyil 'khor 'khor
[\[29b.2\]]lo rdzogs pa rten dang brten par bcas pa nas/_dur khrod dang rdo rje phreng ba dang ldan pa/_de dag gi phyi rol du ri rab kyi lcog rtse mo dang ldan pa/_lha gnas dang /_ri rab kyi kha khyer dang ldan pa bri ba'o/_/de las lha so so'i gnas su mtshan ma dgod par bya ba las/_sku gsung thugs kyi rim
[\[29b.3\]]pa las sku rdzogs pa bri ba'i dbang du bya ba ni/_dkyil 'khor gyi dbus su bri ba lte bar dgod bya ni bcom ldan 'das dpal he ru ka yab yum gsal bar bri ba ste/_dpa' bo ni zhes pa dbang phyug dang tshangs pa dbang po khyab 'jug 'dul bar mdzad pa'o/_/'jigs byed ni dbang phyug dang u
[\[29b.4\]]ma 'dul bar mdzad pa zhabs g.yon pa dang g.yas pas gnon pa rtag chad rnam par dag pa'o/_/yang 'jigs byed ni rje btsun gar gyi nyams kyi nga ro dgu dang ldan pa shin tu drag po'i sku'o/_/drang srong khros pa chen po'i sku can la/_/zhes khro chags 'dren pa'i sku'i rnam pa/_bai DUr+ya'i mdog gi
[\[29b.5\]]gzugs can no/_/mdangs dang ldan zhing ni sku gzi brjid mtshungs pa med pa las rab tu 'bar zhes 'od zer dpag tu med pa 'phro bas sa gsum gyi 'jig rten du khyab cing snang bar mdzad pa'o/_/gsung gi nga ro bstan pa ni ha ha zhes pa'i sgra chen bzhad pa ni ye shes rdo rje'i gad mo bcu gnyis
[\[29b.6\]]sgrogs pas sa chen po g.yo zhing g.yas g.yon du gzigs pa'o/_/dbu rgyan ral ba'i thor tshugs gcig tu bcings pa la thod pa'i phreng ba ni thod pa skam po dkar ce re ba lnga ye shes lnga dang ldan pa'i rigs lnga'i cod pan dang bcas pas/_yang rgyan dang ldan ni rus pa'i chun 'phyang can/_rus pa'i
[\[29b.7\]]'khor lo las sna tshogs rdo rje rgya gram la rdo rje sems dpa' gnas shing /_zla ba tshes pa dang yid bzhin nor bus rtse mor mdzes pa'o/_/sku de yang mtshan bzang po dang dpe byad dang ldan pa'o/_/spyan gsum ni dus gsum mkhyen cing thugs rjes 'gro ba rjes su 'dzin pa'o/_/zhal bzhi mnga' ba ni/_rtsa
[\[30a\]]
[\[30a.1\]]ba'i zhal bai DUr+ya ltar sku dang mtshungs pa/_g.yas pa gser mda' ba rngam pa'o/_/rgyab zhal pad+ma rA ga ltar bzhad pa/_g.yon marka ta ljang gu lta bu ste gtsigs pa can no/_/glang po che'i pags pa ni 'gro ba'i ma rig pa rtsad nas gcod pa'o/_/rnam par bgos pa ste bgegs
[\[30a.2\]]kyi rgyal po thams cad btul bar mdzad pa nyid do/_/zhal de dag la yang smin ma bzang po ste zhal khro gnyer can me ri ltar 'bar ba 'phro ba'o/_/rdo rje dbyes pa ni ba spu dang ag tshom la sogs pa thams cad rdo rje'i rang bzhin can la/_thams cad du ni rin po che dang rdo rje'i rgyan gyis spras pa nyid
[\[30a.3\]]do/_/phyag ni bcu gnyis las/_kha T+wAM ga dang mgo bo bsnams pa tshangs pa'i zhal bcas pa nyid do/_/brgya phyed phreng bas rnam par brgyan pa ni 'du byed lnga bcu rnam par dag pa A li kA li lnga bcu ste/_dang po lha ma yin dang gnod sbyin la sogs pa mgo bo khrag 'dzag pa can dang /_yum gyi
[\[30a.4\]]phreng rgyan ni sha dang bcas pa skams pa'i cha/_rgyu ma'i thag pas brgyus pa ni sangs rgyas rigs brgya'i spro bsdu mdzad pa'o/_/des rje btsun he ru ka'i sku'o/_/dpal rdo rje rnal 'byor ma'i sku rab tu 'khril bar bstan pa'i phyir/_de mdun gnas pa'i lha mo ni/_/zhes sangs rgyas thams cad
[\[30a.5\]]bskyed pa'i yum dpal ldan rdo rje phag mo zhes bya ba ni rnam par rtog pa thams cad rnam par dag pa ste ye shes kyi sku/_rab 'jigs ni dngos po thams cad zil gyis gnon pa'i sku'o/_/he ru ka dpal ye shes phyogs ni gtso bo'i sku la 'khyud pa ste rdo rje pad+ma snyoms par zhugs pa ljon shing la
[\[30a.6\]]'dzegs pa ltar ro/_/spyan gsum pa ni srid gsum dus gsum sa ler mkhyen pa/_drag mo'i gzugs mnga' ma ste/_'jig rten gyi dregs byed srin mo la sogs 'dul ba'o/_/de'i phyag g.yon pa na ka pA la ni an+ta sa bkang gdug pa can bsgral ba'i dbang po'i sgo'i khrag go/_/zhal nas
[\[30a.7\]]ru d+hir 'dzag cing ni bde ba'i rgyun gsol ba'o/_/sa bla'i lha dang sa steng mi dang sa 'og gi lha ma yin du bcas pa'i log 'dren rnams thams cad la phyogs bcu kun du ni sdigs mdzub rdo rje dang bcas pas tshar gcod pa'o/_/dkyil 'khor pa'i rnal 'byor ma sa 'og sa steng /_mkha' spyod kyi gnas
[\[30b\]]
[\[30b.1\]]pa dgod pa yang mkha' 'gro ma nyi shu bzhi rnams dang /_gzhan yang rnal 'byor ma bcu gnyis dang ldan pa thams cad ni dpal ldan phag mo'i ni rigs las byung zhes ye shes kyi cha shas las byung zhing spro bsdu mdzad pa yang yin no/_/phyogs dang ni lugs 'byung la phyogs kyi mtshams rnams ni
[\[30b.2\]]lugs las bzlog pa mtshon pa'o/_/'khor lo'i dbus su dpal ldan rdo rje rnal 'byor ma dang he ru ka'i sku dang /_yig 'bru phyag mtshan bkod pa la mchod par bya ba nyid do/_/de bzhin 'di ni dpa' bo yang /_/zhes thod pa'i dum bu can las brtsams te rdo rje sems dpa'i bar du'o/_/'khor lo
[\[30b.3\]]ni sku'i rigs 'khor lo'i mu khyud can dang /_gsung gi 'khor lo pad+ma'i mu khyud can dang /_thugs kyi 'khor lo rdo rje'i mu khyud can dang /_rigs bdag gi phyag rgya dang yang dag gnas pa bri zhes ye shes lnga'i rtsig pa'i nang du'o/_/de dag kyang thabs rkyang ba'am/_yang na shes rab rkyang ba lta bu
[\[30b.4\]]'am zhe na/_sgrub po gal te dngos grub 'dod/_/ces las dang 'bras bu myur du 'byin pa 'di nyid/_gnyis med dpa' bo mchod par bya/_/zhes lha de dag thams cad kyang yab yum thabs dang shes rab dbyer med bde ba chen por ro/_/de la dkyil 'khor gyi gnas nye bar brgyan pa ni/_
[\[30b.5\]]dkyil 'khor gyi sa phyogs kun du bkod pa legs par brgyan par bya ba ni/_rin chen dang zhes mu sa la gar+b+ha la sogs pa sna tshogs pa dang /_gser rnams kyis ni mdzes par spras pa'i mchod rdzas yid du 'ong ba'i dngos po thams cad kyis yongs su bskor ba'o/_/thar ba chen po'i grong mchog
[\[30b.6\]]ni lha'i gzhal med khang /_yid 'ong ni shin tu mos pas so/_/mchod na ni zhes dkyil 'khor gyi grib yol dang bla re dang gdugs dang gdung g.yogs kyis so/_/me tog phreng ba dang spos sna tshogs dang dri'i byug pa la sogs pa sna tshogs pa'o/_/'grub pa nyid du the tshom med pa yon tan
[\[30b.7\]]phun sum tshogs pa myur du grub par byed pa'o/_/'dir bum par lhag gnas bstan pa ni gzhung 'khrugs ma sbyar ba'i don te/_gong du dgos pas blo dang ldan pas shes par bya'o/_/de nas bum pa bya ba ni/_/zhes thog ma'i dbang rdzas bsgrub pa las khyad par du rgyu rin po che las byas pa dang sa
[\[31a\]]
[\[31a.1\]]las grub pa yang rung ste/_mtshan nyid dang mi ldan pa'i skyon ni/_rtsa ba nag po zhes pa 'bar 'bur thag thug med par phyi nang thams cad shin tu 'jam pa la zhabs stegs med pa ni ma yin no/_/ra ri la sogs med pa ste skyon dang bral ba'o/_/mtshan nyid yon tan dang ldan pa
[\[31a.2\]]ste bre gsum la sogs pa tha ma bre gang ngo /_/bum pa'i snying po'i rdzas ni mu tig gser dang gzhan yang rin po che in+d+ra nI la dang /_byi ru dang dngul dang mu med dang zangs ma'i rgyu ma thing spangs te/_rin po che lnga dang /_bza' ba kun ste 'bru lnga dang snying po lnga/_dri lnga dag gis ste spos la sogs pas
[\[31a.3\]]legs par bkang ste/_yang rgyun du 'bab pa'i chus bkang ba la/_snod ka pA la'am du chos sam/_/nya phyis bzang po bdud rtsi ri lu sbyar ba ni bum pa la 'bras bu can gyi shing gis kha brgyan pa'i steng du gzhag par bya ba rdo rje dang bcas pa'o/_/kha dog lnga pa'am yang na gzhan yang gzungs
[\[31a.4\]]thag ras skud la me tog phreng ba brgyus pas mgrin pa srad bus dkri ba dang zhes 'od zer lnga dang ldan par bsam pa'o/_/kha khyer la ni 'dab ma 'bras bu can gyi shing a mra la sogs pas brgyan par bya ba ste/_rgyu 'bras kyi lam ston pa'i byed pa'o/_/gos zung gis ni legs dkris pa ni bum
[\[31a.5\]]pa kun las ras kha tshar ma nyams pa zung gis mgul chings bya ba'o/_/brgyad ni sgo ru rnam par dgod/_/ces pas rtswa ku sha ras gtsang ma'i steng du gzhag par bya ba ste/_bde chen DA kI bum pa thod pa rigs kyi dang /_/thugs gsung sku la gsum/_dam tshig gi sgo ba ma bzhi dang /_mtshams ma
[\[31a.6\]]bzhi dang /_las kyi bum pa dang bcas pa'o/_/dkyil 'khor phyogs bzhir zung du'o/_/bum pa dgu pa dbus su gzhag_/gtso bo yab yum gyi rnam par rgyal ba'i bum pa dang /_bkra shis kyi bum pa yang bya ste/_de dag la lha'i mtshan ma dgod par bya'o/_/bum pa legs par brgyan pa ni/_/
[\[31a.7\]]gser ram dngul lam rin chen ni/_/sna tshogs bkod pas spras pa ste/_/mu tig gi phreng ba la sogs pa rnams kyis mdzes par byas pa'i chun 'phyang la sogs pas legs par brgyan pa'o/_/da ni dkyil 'khor lhag pa'i lhar bsgrub par bya ba ste/_bdag nyid kun nas sgo la ni/_/zhes
[\[31b\]]
[\[31b.1\]]pas rdo rje slob dpon gyis rnam par bkod pa bris pa'i dkyil 'khor du/_de nyid rten dang brten par bcas pa mngon sum pa ltar bltas la/_ye shes kyi dkyil 'khor spyan drangs nas mchod yon zhabs bsil dang /_phyag dang mchod pas sgo'i phyogs bzhi nas bstod pa la sogs pa bya
[\[31b.2\]]ste/_rje btsun he ru ka'i zhal bzhi la dmigs nas thabs shes rab kyi snying po brgya rtsa brgyad kyis brtan par bya'o/_/bdag nyid ni rnal 'byor ma'o/_/kun nas sgo las ni rang gi lus dkyil 'khor dang tha dad med par byang chub phyogs kyang ngo /_/dri zhim chu yis legs par gdab pa
[\[31b.3\]]tsan+dan dang dzA ti gur kum la sogs pa'i chu la 'khyil pa brjod pas phyogs kun du'o/_/gal te dngos grub mchog 'dod na/_/zhes sku gsung thugs kyi byin rlabs dang dbang gi sgo nas yon tan nus pa mngon du bya bar 'dod na'o/_/mchod pa dag kyang lha grangs las mi nyung ba las/_mar
[\[31b.4\]]me brgya ni dbul bya zhing /_/zhes pas des mtshon nas/_me tog bdug spos la sogs pa thams cad kyis dkyil 'khor yongs su 'khor ba'o/_/nam mkha'i zhes mkha' spyod ma'i mkha' 'gro ma rnams ni 'dir lha mo rnams gtso che zhing thugs kyi dpa' bo dang bcas pa thams cad yid
[\[31b.5\]]kyis te/_rnam pa gsal bas thams cad steng du dgod pa rdo rje'i ka ba dang gdung zlum gyis so/_/sa steng mkha' 'gro ma gang yin ni lha mo myu gu can la sogs pa/_dkyil 'khor kun du dgod par bya ba gsung gi lha tshogs yab yum ste pad+ma'i ka ba dang pad+ma'i gdung zlum gyis so/_/gang yang
[\[31b.6\]]sa 'og mkha' 'gro ma ni 'khor lo'i shugs can ma la sogs pa'i sku'i lha tshogs dpa' bo stobs po che la sogs pa de rnams ni sa 'og gnas su dgod pa 'khor lo'i ka ba dang gdung zlum gyis bteg pa nyid do/_/rim pa bzhin pho brang 'khor lo rim pa can du gnas pas steng dngas gzhi
[\[31b.7\]]mtshungs so/_/de las bde ba chen po'i lha mo ma mo bzhi po ni gtso bo'i phyogs bzhir gnas pa/_mu khyud gri gug phreng bas mtshan pa la'o/_/gzhan yang dam tshig 'khor lo'i ma mo thams cad sgo ba ma ni phyogs dang zhes sgo bzhi'i nang ngos so/_/phyogs mtshams grwa bzhi rnams su gshin rje
[\[32a\]]
[\[32a.1\]]brtan ma la sogs pa dgod par bya zhes 'gro ba 'dul ba'i phyir ro/_/'khor lo sdom pa'i lha tshogs la gus pa'i sgo nas/_gal te dngos grub mchog 'dod na/_/zhes myur du'o/_/dri dang me tog bdug spos dang /_/zhes byug pa man+dA ra ba la sogs dang /_a ka ru
[\[32a.2\]]la sogs pa'o/_/dpal ldan khrag 'thung dkyil 'khor gnas/_/zhes rten dang brten par bcas pa'i lha tshogs kyi pho brang yongs su rdzogs pa'o/_/dpa' bo rnal 'byor ma mchod bya/_/zhes pas phyi nang de kho na nyid kyi mchod pa gsang sngags kyis brtan par byed pa'o/_/yang bkod pa'i
[\[32a.3\]]bye brag dar gyi rgyal mtshan dang ba dan kha dog dmar ba ni dbang dang dgug pa'o/_/de bzhin ser ba ni rgyas pa'o/_/dkar ba dang ni zhi ba'o/_/gnag pa ni mngon spyod do/_/ser skya dang ni rengs par byed pa la sogs pa la'o/_/de bzhin gos ni sna tshogs dang ni ka shi ka dang pany+tsa li ka dang de la
[\[32a.4\]]sogs pa kha dog dang rgyu bzang ba'i bye brag gis so/_/ku mu dang puN+Da rI ka la sogs pa'i me tog phreng ba du ma'i chun 'phyang gis brgyan pa'o/_/bla re dag dang bcas pa ni gdugs dang za 'og las byas pa la'o/_/mda' ni brgyad la sogs pa la dra ba bres pas shin tu mdzes par bya'o/_/
[\[32a.5\]]yang na yol ba la sogs pa'o/_/dkyil 'khor ba la tshogs kyi mchod pa dbul ba ni de bzhin bza' bca' btung ba yis/_/zhes pas pa la dang ma dan la sogs pa khur ba la sogs pa 'bras chan dang sna tshogs pa la/_rab mnyam gzhag ste/_mchod par bya ba rang gi lha'i rnal 'byor dang
[\[32a.6\]]ldan pa'i ngang las de dag la tshul bzhin du byin gyis brlabs pa'i sbyor bas bdud rtsi dam tshig pa la/_ye shes kyi bdud rtsi bstims te lha rnams la mchod cing /_lha tshogs thams cad kyi zhal reg par mos pas gsang sngags bzlas shing brten par gyur pa'i don gyis rmi lam sgyu ma tsam du
[\[32a.7\]]mos pas gtor ma dbul zhing bzod gsol bya/_yi ge brgya pa 'don par bya/_de ni lha mnyes par bya ba'i cho gas dkyil 'khor gyi bsgrub pa bstan pa'o/_/da ni le'u mtshan bsdu ba las/_dpal 'khor lo sdom pa las zhes rgyu thabs 'bras bu ma bla na med pa'o/_/'khor lo ni lnga ldan no/_/
[\[32b\]]
[\[32b.1\]]mchod pa phyi nang bla na med do/_/cho ga ni gsang chen 'bras bu myur du ster ba'i gnas/_le'u ni gzhung gcod cing skyong ba'o/_/gnyis pa ni grangs bstan pa'o/_/le'u gnyis pa'i rnam par bshad pa'o//_//de la 'dir dang por bgegs nye bar zhi ba sa'i cho ga dang /_lhag par gnas pa'i cho
[\[32b.2\]]ga rdzogs pa dang /_thig gdab cing rdul tshon gyi dkyil 'khor bris nas/_dkyil 'khor lhag pa'i lhar bsgrub cing gnas nye bar brgyan la/_mchod pa dang gtor ma legs par bshams pa sngon du 'gro bas de nas thog mar ni bla ma la ji ltar mchod pa bstan pa/_de la dpal ldan pad+ma
[\[32b.3\]]badzra pas/_/mchod pa kun gyi thog mar ni/_/bla ma la ni gus pas mchod/_/sangs rgyas rin chen za ma tog_/dpal ldan 'dus dang gzhan du'ang bstan/_/ces pa la sogs pa gsungs pas so/_/de yang dang por sgrub pa pos zhes bla na med pa'i rgyud 'dir dbang bskur ba thob par 'dod pas
[\[32b.4\]]so/_/dngos po kun gyis ni gang rang gi yid du 'ong ba'i rdzas dang longs spyod thams cad do/_/dang por zhes dus kyi khyad par yon tan grub par byas pa la rdo rje slob dpon ni legs pa'i lam ston pa'i mchog de nyid zhing khyad par can no/_/grub 'dod ni tshe 'di nyid la phyag rgya chen po mchog gi
[\[32b.5\]]dngos grub po/_/shin tu mnyam gzhag pas ni lhag pa'i lha dpal rdo rje 'chang dang tha dad med par blta bas ci nus pas ni mchod pa phyi nang de kho na nyid kyi bye brag du mas so/_/de la 'di nyid le'u nyer bdun pa las kyang /_bla ma brgyud rim gyis thob pa'i/_/dbang bskur ba ni sngags legs ldan/_/_
[\[32b.6\]]zhes pa dang /_rnal 'byor lam la dga' bas ni/_/gtsang sbra 'di ni yang dag dpyad/_/bsod nams gtsang sbra las byung ba/_/sgrub pos yon tan rgya chen thob/_/ces pa'i don to/_/de yang rdo rje slob dpon gyis dkyil 'khor mchod cing dbang ji ltar bskur bar bya ba la dang por rang nus pa mthu
[\[32b.7\]]dang ldan par bya ba'i phyir 'jug par bya ba ni rig pa'i dbang rnams las/_dang por mi bskyod pa chu'i dbang las/_dril sbyangs ni bum pa mtshan nyid dang ldan pa a ka ru la sogs pas spos kyis bdug cing legs par sbyangs pa'i sngags/_A li kA li yis dag byed kyis bum pa brgyan pa/_me tog
[\[33a\]]
[\[33a.1\]]ste rigs lnga'i dbu rgyan cod pan dang ldan pa'o/_/yang dril sbyangs ni dar dang ras kyis mgul chings byas pa dang 'bras bu can gyi shing gis kha rgyan byas pas mdzes pa'o/_/yang dbu'i cod pan gyi dar dpyang gis bcings ba yang mtshon pa'o/_/shin tu sra mkhregs rdo rje ni
[\[33a.2\]]bdag po 'od dpag tu med pa'o/_/sgra snyan ni tshigs su bcad pa thams cad sngags brjod pa'o/_/dril bu dkrol ni rdo rje gdon mi za ba'i dbang bstan pa'o/_/ha ha zhes ni brjod par bya ba ni rnam par snang mdzad ming gi dbang khyad par du gyur pa'o/_/sgrub pa po ni dam tshig gsum dang ldan
[\[33a.3\]]pas rdo rje slob dpon du/_rdo rje sems dpa' drug pa'i bdag nyid du sgrub pa pos gnas par bya'o/_/rnga brdungs zhing ni rnga bo che dang dung dang chos kyi gaN+DI la sogs pas lha phrin las la skul bar byed pa'i phyir ro/_/de ltar yang DA ki rgya mtsho'i rgyud las/_dril sbyangs bum pa mtshan nyid ldan/_/
[\[33a.4\]]a ga ru sogs spos kyis bdug_/legs sbyangs A li kA li yis/_/dar dpyang mgul chings shing los brgyan/_/dag byed rin chen 'bru sman dri/_/snying po chu bo 'bab pas brgyan/_/rigs lnga'i dbu rgyan me tog gi_/_cod pan dar dpyang mdzes pas brgyan/_/shin tu sra mkhregs rdo rje'i
[\[33a.5\]]bdag_/dril bu don yod rgyal po sbyin/_/bkra shis brjod pa ha ha zhes/_/rab sgrogs ming gi dbang bskur bas/_/sgrub pa dung dang gaN+DI dang /_/sgra snyan rnga bo che brdung zhing /_/lha rnams phrin las myur bskul 'grub/_/gsang sngags tshig gi sgra snyan brjod/_/rig pa'i cho ga legs sbyin pa/_/dkyil
[\[33a.6\]]'khor mdun du dbang bskur ro/_/zhes gsungs pa'i don to/_/de la theg pa thun mong ba'i lam ltar na/_dril sbyangs ni so sor thar pa dang ldan pa/_skyabs 'gro khyad par can dang pha rol tu phyin pa drug la'o/_/me tog ni smon pa/_spos ni 'jug pa/_brgyan pa don dam sems bskyed do/_/shin tu ni
[\[33a.7\]]phyi'i 'jug pa drang ba/_sgra snyan ni nang gi 'jug pa ye shes dbab pa'o/_/dril bu la sogs pa ni sdom pa dang dam tshig la gnas pa/_'khrol ba ni lha dang ngo sprad pa'o/_/sgrub pa po ni bla mas so/_/rnga brdung ba ni chos kyi sgra sgrogs pa/_ha ha zhes brjod pa ni dkyil 'khor mthong bas dga' ba
[\[33b\]]
[\[33b.1\]]skyed pa'o/_/yang gsang ba dang gsum pa ltar na/_dril sbyangs ni lhan cig skyes ma ste bcu gnyis ma'o/_/sgra snyan ni sngags skyes bcu drug du/_dril bu dkrol ba ni zhing skyes dgu gnyis ma/_rnga brdung ma ni ye shes las byung ba nyi shu ste rigs ldan ma'o/_/me tog spos kyis brgyan pa'i mchod pa thun
[\[33b.2\]]mong ba'o/_/ha ha zhes sgrub pa po dang ha ha/_sid+d+hi ste dga' ba dang skad cig ldan pa'o/_/chos kyi phyag rgya ni/_dril sbyangs ni yab yum gnyis//_lhar rab tu gsal ba/_me tog ni g.yon rtsa/_spos ni g.yas rtsa/_de dag gis brgyan pa dbu ma/_shin tu sgra snyan ni rtsa gnas su rlung d+hU tIr tshud pa'i sgra/_
[\[33b.3\]]dril bu ni rdo rje dang mnyam par sbyor bas 'khrol ba/_sgrub pa po ni yab yum 'du shes gsum ldan gyis lhan cig skyes pa'i bde ba bsgrub par bya'o/_/rnga brdung ba ni yum gyis bskyod pa'i bde ba'o/_/thig le gyen du zlog pas dga' ba dang skad cig ma'i bde ba ha ha zhes bde chen gnas su
[\[33b.4\]]bskyal ba'o/_/phyag rgya chen po dam tshig ltar na/_dril sbyangs ni spyi bo'i haM mgo thur la 'chang ba'o/_/me tog ni rtsa rkyang ma/_spos ni ro ma/_brgyan pa d+hU tIr tshud pa'o/_/shin tu ni rtsa kun 'dar gyi gnas so/_/sgra snyan ni srog rtsol 'gog pas so/_/dril bu ni gtum mo'i mes 'og rlung bskyod pas
[\[33b.5\]]so/_/'khrol ba ni 'bar 'dzag gsang bar gyur pa'o/_/sgrub pa po yis ni rnal 'byor pas gnad kyi 'khrul 'khor dang ldan pas so/_/rnga brdung ba ni 'byung ba bzhi rlung 'gog pa'o/_/ha ha zhes brjod pa lhan cig skyes pa'i bde ba gyen du 'bar bas ye shes kyi gad mo 'byung ba'o/_/des
[\[33b.6\]]phyag rgya bzhi ldan no/_/de nyid mchod pa dang rdo rje'i glus yang dag par bstod pa ni/_/de ltar zhes rim pa ji lta ba bzhin du cho ga ni rnam pa thams cad du yang dag pa'i byang chub sems kyis kun nas bslang ba'o/_/dkyil 'khor ni rten dang brten par bcas pa'o/_/'dod pa'i yon tan kun
[\[33b.7\]]ldan ni gzugs rdo rje ma la sogs pas yang dag par mchod nas ni/_zhes skad cig tsam gyis lha'i 'khor lo yongs su rdzogs pa ye shes sems dpa' bstims pa dang ldan pa la cho ga blang ba ste/_dkyil 'khor bdag po de nyid las he ru ka gnyis pa byon pas des dbang thams cad
[\[34a\]]
[\[34a.1\]]rdzogs par bskur ba nyid kyi rjes la/_lha la gnang ba thob pa la ga Na tsakra bya ba yang ngo /_/de ltar yang /_ka pA la'am nya phyis su/_/bdud rtsi ril bu sbyar ba'am/_/yang na ma da na yang rung /_/sum+b+ha brjod cing slob ma la/_/bsang ba byas la snying po sbyin/_/go cha bcing
[\[34a.2\]]zhing rdo rjes bsrung /_/ras dmar dri ma med pa yis/_/gdong bcing me tog phreng ba sbyin/_/zhes gsungs pa'i don to/_/de nas phyir khrus bya zhing gos stod smad g.yogs pa dang ldan pa de nyid la/_bu mdzes de dag gdong la ni/_/zhes pas/_bdud rtsi 'khyil pa'i sngags kyis bsangs pa'i
[\[34a.3\]]ras sam dar gyis legs par bkab nas su/_zhes legs par bcing bar bya ba'o/_/lho'i phyogs nas kha bltas te/_/snyim pa me tog gis bkang la/_/ces me tog phreng ba lag tu gtad de bar chad dri ba dang lan brjod pas/_rim gyis 'ong ba la snying gar rdo rje bzhag ste/_oM shrI sarba ta
[\[34a.4\]]thA ga ta yo ga tsit+ta ut+pA dA yA mi/_zhes pas 'dir ni sems bskyed pa rdo rje lta bu yin te/_zhes pa nas/_oM su ra ta s+t+waM sa ma ya ho sa ma ya s+t+waM/_sid+d+ha badzra ya thA su khaM/_zhes brjod cing dkyil 'khor gyi dam la gzhag pa la sogs pa bya'o/_/de nas bskor ba byas nas kyang ni/_oM sarba ta thA ga ta a khaM
[\[34a.5\]]bI ra hUM gis sgo'i nang du zhugs te shar khyams su 'dug pa la bltas la/_oM na maHte hUM/_oM na maHmi hUM/_oM na mo na ma hUM/_/zhes pas phyag bya/_khyad par gyi bla ma dang dkyil 'khor pa la phyag bya ba phyogs nas sngags dang bcas pas so/_/sgrub po shin tu mnyam gzhag pas/_/zhes rdo rje slob
[\[34a.6\]]dpon dang slob ma thams cad ting nge 'dzin la gnas par bya ste/_'di la yang sngon 'gro dang /_dngos gzhi dang /_rjes la ngo sprad par bya bas/_grong khyer dam pa der gzhug bya/_/zhes nang gi 'jug pa ye shes dbab pas so/_/lho'i phyogs su lus brten la/_/zhes de dag rim bzhin du las kyi rdo rjes drangs
[\[34a.7\]]la/_bden pa'i stobs brjod par byas la/_de nas snyim pas me tog dor pra tIts+tsha badzra ho/_/zhes pas so/_/dkyil 'khor gang du me tog babs/_/zhes mthong ba dri zhim me tog phreng ba spyi bor bcing bar bya'o/_/de'i rigs ni bstan par bya ba lha sku dang pho brang gi 'khor lo gang la phog pa ngos zin
[\[34b\]]
[\[34b.1\]]zin par bya'o/_/de nas gdong phye zhes pas rdo rjes mig skyon dag par bsam zhing /_tshigs bcad brjod pas gdong g.yogs dgrol bar bya'o/_/dkyil 'khor bstan ces thar pa chen po'i pho brang rten dang brten par bcas pa dur khrod dang me 'od phreng ba'i bar du'o/_/gang gis lha'i gnas
[\[34b.2\]]gang yin zhes dpal he ru ka'i lha dang /_dkyil 'khor gyi de kho na nyid bstan par bya ba'o/_/rdo rje slob dpon gyis lha gang dang gang gi spyi dang bye brag gi khyad par der de yang dag bstan par bya/_de ni slob ma dkyil 'khor du gzhug cing lha ngo bstan pa'o/_/de nas dbang bskur ba dngos la/_dang por
[\[34b.3\]]rig pa'i dbang lnga zhu ba'i don du maN+Dal me tog dang bcas pa phul nas gsol ba btab pas/_sngar gong du tshig rkang bzhis bstan pa'i don dang /_yang le'u nyer bdun pa las/_dpal ldan khrag mthung ye shes che/_/rnam dag mtshan nyid kun bsgrub pa/_/bde ba'i bsod nams chu 'thung
[\[34b.4\]]pa/_/dag byed sdig pa 'jig byed yin/_/spyi gtsug la sogs bcings pa yang /_/phyag rgya thabs ldan rdo rje'i dbang /_/reg pa dang ni smra bas kyang /_/lus dag pa la skyon med pa/_/sdig pa kun las rnam grol 'gyur/_/zhes pa dang /_yang /_de ltar rtag tu mchod byas nas/_/dad pa yis
[\[34b.5\]]ni gtor ma 'bul/_/ji ltar cho ga'i sbyor ba yis/_/dad pas ji 'dod sbyin par bya/_/zhes gsungs pa'i don to/_/da ni gnyis pa gsang ba'i dbang bskur bar bya ba ni/_de nas slob dpon legs par ni/_/zhes sku gsung thugs rdo rje lha'i ting nge 'dzin dang ldan pas mnyam par bzhag ste ni yab
[\[34b.6\]]yum mkha' gsang byin gyis brlabs bzhin pas lha'i snying po dgod pa la sogs pa ma yengs par byang chub sems bskyed sngon du 'gro bas phyag rgyas mchod pa ni bde ba bsgrub par bya bas dkyil 'khor gyi lho phyogs su maN+Dal dang ldan par ro/_/yang na slob dpon phyi de nyid ces lus dang
[\[34b.7\]]kun rdzob byang chub sems kyi dkyil 'khor gsang ba'i dbang bskur ba ste/_de nas mtshal chen ni rig ma las rang byung ba'i khyad par te/_de dang shu kra ga pur dang bcas pa nyid las/_gsang sngags lan gsum bzlas pa yis/_/zhes byug pa dang sbyar bas/_de las ni slob ma'i gnas gsum
[\[35a\]]
[\[35a.1\]]du thig le dgod par bya ba yin zhes so/_/des ni sangs rgyas thams cad 'dul ba'i byang chub sems kyi dbang thob par 'gyur ba bstan pas/_sdom pa dam tshig dbang bstan par gyur pa 'bras bu dang bcas pa nyid du gyur pa'o/_/da ni dbang gsum pa bstan par bya ste/_
[\[35a.2\]]de nas zhes pas maN+Dal me tog dang bcas pa phul te gsol ba btab/_ye shes dbab cing rdo rje btsun mo'i lus la me tog dor/_gdong phye ba ni rdo rje'i spyan dbye ba ste/_ma rig pa'i mun pa bsal ba'o/_/ye shes kyi don mthong bar bya ba chos la chos kyi mig rnam par dag pa chos
[\[35a.3\]]'byung gi dkyil 'khor bstan pa 'byung ba lnga dag pa rtsa'i pho brang ngo /_/dpal he ru ka'i gnas gang yin ni rdo rje lus kyi gnas dang nye gnas la sogs pa'o/_/der ni yang dag pa nges par bstan par bya/_rten dang brten par bcas pa'o/_/de nas rdo rje slob dpon gyis rig ma gtad cing
[\[35a.4\]]gdams pa bstan pas slob ma de rig ma dang mnyam gzhag ces lha'i nga rgyal brtan pa mkha' gsang byin gyis brlabs bzhin pas/_rab tu 'dud pa byas nas ni/_/zhes rtsa dbu ma'i sna rtse 'phrod pas zag bcas rlung 'gog pa'o/_/g.yon nas brtsams pa'i rim pa ni rdo rje dbyings kyi
[\[35a.5\]]dbang phyug ma'i rtsa btsal ba las dga' ba dang skad cig ma rtogs par bya'o/_/der ni bskor ba rab tu bya bas te/_snyoms par 'jug pas bsrung ba'i sbyor ba'o/_/de la ni/_dril sbyangs me tog spos kyis brgyan/_/shin tu sgra snyan dril bu 'khrol/_/bsgrub pa po yis rnga brdung zhing /_/dkyil
[\[35a.6\]]'khor dang ni bla ma la/_/ha ha zhes ni brjod par bya ba'i don la/_des lhan cig skyes pa'i ye shes bde ba chen po sngon du bya ba'o/_/des ni dkyil 'khor 'khor lo'i lam las don gyis ye shes gsang ba bla na med pa dkyil 'khor gyi nub phyogs su ni/_dkyil 'khor dang ni bla ma la/_/ji bzhin
[\[35a.7\]]cho gas phyag bya'o/_/zhes de nyid mchod cing mnyes par bya'o/_/da ni dbang bzhi'i gdams pa cung zad bstan pa ni/_dpal pad+ma badzra pa'i bzhed pas/_/dbang gi rnam bzhi nges pa las/_/yon tan bzhir gyur nus par ldan/_/bskal pa la dbang dri ma 'khru/_/rigs des bstan par gyur pa la/_/
[\[35b\]]
[\[35b.1\]]thun mong chos dgu khyad par bzhi/_/de nyid mchog tu rtogs par bya/_/zhes gsungs pa'i don gyis/_dang po thun mong gi chos dgu las/_dang po bla ma rdo rje slob dpon du gyur pa/_dkyil 'khor rdul tshon rnam par bkod pa/_phyogs shar du maN+Dal ba'i rnam lngas byugs pa/_dus tshod srod du
[\[35b.2\]]bdud 'dul ba/_yul rang gi lus spyi bo/_/dbang rdzas bum chu la sogs pas lus kyi phung po lnga'i dri ma 'dag_/rjes gnang bskyed rim lha'i rnal 'byor la dbang bar gyur pa'o/_/khyad par gyi chos bzhi la/_lta ba gang rtogs pa ni rang gi lus phung po khams dang skye mched tha mal pa las
[\[35b.3\]]blo log nas lhar shes pa 'byung ngo /_/der snang ba rang gis sems su ngo 'phrod pas sems tsam rnam bden gyi mtshan nyid rtogs pa'o/_/des gcad bya gang gcod pa ni lus lhar nges pas tha mal du 'dzin pa'i rtog pa chod pa'o/_/dbugs 'byung ni snang srid lhar shar bas rnam par snang mdzad
[\[35b.4\]]kyi dbugs dbyung ngo /_/rgyas gang gis 'debs na/_brtan g.yo lha dang gzhal yas khang du shar bas de bzhin gshegs pa'i rgyas 'debs su bstan pa'o/_/gsang ba'i dbang la yang thun mong gi chos dgu las/_dang po ni bla ma rdo rje slob dpon du gyur pa/_dkyil 'khor ni lus kyi
[\[35b.5\]]dkyil 'khor/_maN+Dal bdud rtsi lngas byugs pas/_/phyogs lho/_dus nam phyed mnyam par gzhag pa'i tshe dbang rdzas byang sems/_sih+lag pur/_yul ngag sgra rjod dri ma yang dag dri ma 'dag_/rjes gnang rtsa rlung phra thig bsgom pa la dbang ba'o/_/khyad par gyi chos bzhi la blta ba ni/_lhar
[\[35b.6\]]'dzin gyi snang ba nub nas bde ba rtog med sems rang rig rang gsal/_/gsal ba 'dzin med rnam brdzun gyi mtshan nyid rtogs/_gcad bya snang ba rang sems su shes pas phyi rol gyi brtan g.yo lhar 'dzin gyi rtog pa chod/_rgyas 'debs ni bde ba rtog med la gzung 'dzin gyis mi g.yo bas/_
[\[35b.7\]]rdo rje mi bskyod pas rgyas gdab bo/_/dbugs 'byin pa yang pha rol tu phyin bas rdo rje mi bskyod pas dbugs dbyung ngo /_/shes rab ye shes kyi dbang la yang /_dang po thun mong ba la dgu ste/_dang por rig ma rdo rje slob dpon du gyur pa/_/chos 'byung gi dkyil 'khor phyogs nub/_dus nam gyi bzhi cha
[\[36a\]]
[\[36a.1\]]maN+Dal ni sih+la ga pur gyis byugs pa/_rdzas yab yum bsrubs pa las 'byung ba'i bde ba/_yul rang gi sems/_dri ma yang rang bzhin brgyad cu'i rtog pa 'dag_/rjes gnang dkyil 'khor 'khor lo'i lam las kyi phyag rgya bsten pa'i skal ba la dbang pa'o/_/khyad par gyi
[\[36a.2\]]chos bzhi la/_lta ba gang rtogs pa ni/_don rang gi mtshan nyid bde stong gnyis med zung 'jug rtogs/_gcad bya gang chod pa ni sems bde gsal du 'dzin pa de chod/_rgyas 'debs ni snang srid kyi chos thams cad la dbu ma sgyu ma lta bu rdo rje sems dpas rgyas 'debs so/_/dbugs dbyung ni
[\[36a.3\]]'khor 'das kyi chos thams cad la bde chen lhan cig skyes pa ste/_zung 'jug slob bzhin pa 'od gsal ba rdo rje/_bde ba'i ye shes dang 'brel med du gyur pas snying rje chen pos sems dpa'i phyir rdo rje sems dpa'i dbugs dbyung ngo /_/dbang bzhi pa la yang /_thun mong gi chos dgu las/_dang
[\[36a.4\]]po rdo rje slob dpon ni sems kyi rgyal po/_/don dam byang chub sems kyi dkyil 'khor/_phyogs dkyil 'khor chen po'i byang /_dus nyi ma 'char ka ma'o/_/rdzas sku gsung thugs rdo rje gsum dbyer mi phyed pa/_yul chos nyid yul dang yul can dbyer med pa/_dri ma ni rtog pa phra rab thams cad
[\[36a.5\]]'dag_/rjes gnang bsam gyis mi khyab pa'i phyag rgya chen po mnyam rje la gnas pa'i skal ba la dbang bar gyur ba'o/_/khyad par gyi chos bzhi ni/_lta ba ni chos thams cad la zung 'jug rab tu mi gnas par rtogs/_gcad bya ni dbu ma rgyun chad mi gnas pas sgyu ma tsam du 'dzin pa de'ang
[\[36a.6\]]chod/_rgyas 'debs ni 'khor 'das dbyer med bde chen 'gyur ba med pa la dpal rdo rje 'chang chen pos rgyas 'debs so/_/dbugs dbyung ni bde chen rang 'byung lhan skyes/_mi slob pa'i zung 'jug byang chub kyi sems/_phyag rgya chen po bla ma'i byin rlabs kyi stobs las/_rdo rje 'chang chen
[\[36a.7\]]po dpal he ru ka sku bzhi'i ye shes su rang rdzogs par 'byung ba'o/_/des dbang gi don bstan pa'o/_/da ni bla ma rdo rje 'dzin pa mnyes par bya ba'i phyir rdzas dang longs spyod dbul bar bya ba ni/_de nas bla ma dag la yon ni ji ltar 'byor pa rab 'bring tha ma rnams so/_/de bzhin gshegs pa
[\[36b\]]
[\[36b.1\]]dpal he ru kas gsungs pa dbul bar bya ba ste/_mthar bdag nyid kyang ni dbul bar bya ba'i bar ro/_/de las phan yon bstan pa'i tshul gyis spyi dang bye brag tu dbang bstan par 'gyur bas nus pa'i khyad par 'thob tshul dngos dang brgyud pas bstan pa de ltar nges par bya ba ni zhes pa/_bla ma brgyud pa'i
[\[36b.2\]]byin rlabs kyis so/_/nges par byed pa cho ga rim pa go rims ma nor bas so/_/nges par gyur pa ni slob ma'i rgyud la nus pa dang yon tan 'char zhing bar chad thams cad bzlog pa'o/_/sgrub pa po ni rigs su rab nges byas/_/zhes dbang gi dus su gtso bo la me tog phog pas rdo rje 'chang gi rigs
[\[36b.3\]]su nges par byas/_lha tshogs gzhan du lhung na dpal ldan rgyal tshab tu nges par 'gyur ba nyid du shes par bya'o/_/de yang byin gyis brlabs shing dbang bskur bas rten gyi tshogs sku gsung thugs kyi/_glegs bam mchod rten la sogs pa la rab tu gnas par 'gyur la/_zhu ba po'i tshogs la
[\[36b.4\]]dbang bskur bas rab nges byas/_'bras bu sku bzhi 'thob pa'i nus pa gzhag par gyur pa'o/_/sa gsum gyi dbang phyug ma rnams kyis bdag la dgongs par 'gyur ba ni de nas de la zhes pa nas lhan cig gi bar gyis rgyal ba lha tshogs thams cad kyis sras dang spun ltar 'tsho zhing skyong ba nyid do/_/
[\[36b.5\]]dpa' bo rnal 'byor ma de dag dang bde legs la rnam par spyod pas 'gro ba'i don du ma byed pa'o/_/sgrub pa po ni de dag gi phrin las kyi pho nya mngag gzhug pa thams cad ci bgyi ba gang dang gang gi bya ba las tshogs thams cad byed par the tshom med par 'gyur ba'o/_/da ni dngos grub kyi yon tan 'byung
[\[36b.6\]]ba ni rnal 'byor 'di ni gnas skabs dang mthar thug gi phrin las la dbang bsgyur ba ste/_grub 'gyur na zhes pa dngos grub khyad par can 'thob pa'o/_/'jig rten gsum du mi bzlogs shing ni nang gi dug gsum dag pas srid pa gsum dbang du gyur cing /_phyi'i tshangs pa drag po khyab 'jug la sogs
[\[36b.7\]]pas kyang gnod par mi byed cing slar de dag rnal 'byor pas zil gyis gnon cing bran byed pa nyid do/_mi snang bar byed pa ni rnal 'byor pa'i rdo rje'i lus kyi ltag pa'i rus mdud kyi rtsar nam mkha'i rlung gi nus pa brtan pas rang bzhin mi snang bar nus pa 'byung /_phug dang zhes sa 'og 'gro ba ni ri
[\[37a\]]
[\[37a.1\]]'bigs byed la sogs pa'i lha ma yin gyi phug sgo ste/_rtsa dbu ma'i yal ga'i mthongs phyed pas lte ba'i thad ka nas 'jug pa'i sgo nas gnas pa'i don to/_/nam mkhar rgyu ba ni dpral ba'i rtsa mdud zur gsum par chos nyid kyi rlung 'dus pas rnam rtog gcod pa ste ral gri'i
[\[37a.2\]]dngos grub phyi nang du thogs pa med par grub pa'o/_/rkang mthil long bur rlung ni rlung ni rlung las su rung bas rdo rje rkang mgyogs grub pa ste/_dpag tshad mang por skad cig gis phyin pa ste yang zhing 'degs par byed pa'i nus pa thob pas so/_/rgyud rdo rje sa 'og nas nang du me rlung la brtan pa thob pas
[\[37a.3\]]mchan khung na kun 'dar gyi yal ga'i sgo yod do/_/der lam sbyangs pas lha ma yin gyi phug sgo rnyed pas 'chi med grub pa mngon du byed pa'i don to/_/de bzhin ni/_ro langs grub pas kyang ro de gser lus su gyur cing lce las ral gri dngos grub 'byung ba'o/_/yang na gser 'gyur gyi rtsi grub pa
[\[37a.4\]]ni gsang bar sa rlung stobs su gyur pa de nyid rlung sems gnas pas so/_/snying thig le nyi zla kha sbyar gyi bar du rlung sems 'dus pas chu rlung gi nus pas bcud len gyi ri lu grub pa tshe'i dngos grub thob pas dus ma yin par tshe'i dus mi byed pa brgya nyi shu la sogs pa'i bar du'o/_/yang kun
[\[37a.5\]]'dar gyi yal ga nu ma gnyis su ye shes kyi rlung brtan pas bum pa bzang po grub cing /_nam mkha'i mdzod la mnga' brnyes pa 'byung ba'o/_/'di dag gi don ni le'u so gnyis pa ro langs bsgrub pa las/_de nas ro de langs nas ni/_/ci bgyi zhes ni smra 'gyur zhing /_/sa 'og 'gro ba ral
[\[37a.6\]]gri'am/_/tshar gcod phan 'dogs nyid dag dang /_/ri bu mig sman gter rnams dang /_/rkang mgyogs dag gam bcud kyis len/_/gcig cig sbyin par byas na ni/_/'gro bar 'gyur gyis gzhan du min/_/steng dang 'og tu pho nyas grub/_/rgyud 'dir the tshom med pa yin/_/zhes pa'i don
[\[37a.7\]]to/_/sgrub pa po ni 'dod tsam gyis las chen bcu gnyis dang /_dngos grub gnyis nges par 'grub pa'o/_/rtag par rgyud du bskyed par 'gyur ba 'jig rten pa dang 'das pa'i dngos grub du ma la dbang 'byor pa'o/_/gzugs na du mar byed pa dang 'og nas 'byung ba'i rkang bzhi du ma/_'dab chags
[\[37b\]]
[\[37b.1\]]du ma la sogs par bsgyur ba sna tshogs gzugs can no/_/mkha' spyod kyi gnas 'thob pa'am/_de yang rnal 'byor pa dbang po yang rab lus yongs su dag pas/_sems 'od gsal mngon du gyur pas nam mkha' la ni 'gro bar 'gyur ba 'ja' tshon lta bur 'gyur/_rab kyis sems skye med/_
[\[37b.2\]]lus thogs med dngos snang zil gyis gnon pas dbang phyug grub pa'i nus pa sgyu ma lta bu thob pa'o/_/'bring gis 'di nyid sbrul shun pa brjes pa ltar 'gyur/_tha mas rdo rje ltar so thub pa ste/_lo brgya stong du mar gnas pa 'byung ba dang mtshon cha la sogs pas mi tshugs pa 'byung ba'o/_/
[\[37b.3\]]mkha' 'gro rnams kyang rnal 'byor pa de dang lhan cig tu gnas te/_khyad par du 'byung ba bzhi la sogs pa la zad par dang /_zil gyis nges par gnon pas rdzu 'phrul du ma ston cing /_'gro ba thams cad lha ma srin du ma yang dbang du 'gyur ba phyi rol gyi snang ba'i rlung sna sgo g.yas g.yon du nus
[\[37b.4\]]pa thob pas 'byung po ro langs dang gnod sbyin pho mos bran byed par 'gyur ba'o/_/mgrin par skye mched drug gi rtsa la brten par gyur pas/'jig rten gyi ro drug la longs spyod par nus pa ste/_bdud dang srin po mi'am ci dri za grul bum la sogs pas kyang bran byed do/_/sgrub pa po des lan cig
[\[37b.5\]]tsam du lta stangs kyis bltas pa'i sbyor bas/_ting nge 'dzin skad cig tsam gyis ni sa gsum na gnas pa dbang du gyur pas sbyor ba nyid bskyed/_rnam shes dang ye shes kyi phrin las grub pa'o/_/bshad ma thag pa de lta bu'i dbang bskur ba thob kyang dngos grub thob bam snyam
[\[37b.6\]]na mi 'grub ste/_sngags pas dkyil 'khor ma mthong ba/_/zhes pa rkang pa bzhi'i dpe'i sgo nas bstan pa go sla'o/_/grub pa'i dbang phyug tu bstan pa'i phyir rnal 'byor ni thabs shes rab gnyis med rgyu thabs 'bras bu bla med thob pa ste/_bum dbang thob pa dang
[\[37b.7\]]mchog ni gsang dbang dang /_rab ni shes rab ye shes thob pa/_bla na med pa gsang chen gyi/_/sbyor ba kun gyi bde ba dang /_/stong pa dbyer med ye shes las/_/dam pa yis ni dbang bzhi pa/_/phyag rgya chen po rdzogs pa'i don to/_/de yang rten gyi gang zag gang zhig skal ldan snod du gyur pa dus rtag tu
[\[38a\]]
[\[38a.1\]]bsgom pa la brtson pas ye shes 'dod gyur ba de ni lha dang lha mi na mi rnams te/_zhes sa gsum gyi dbang phyug chen por gyur pas/_'di ni lha mi zil non 'gro ba bdud bzhi'i lha tshogs 'joms shing mtshungs pa med pa'i 'dren pa'i dpal ldan du gyur pa'o/_/da ni dpal
[\[38a.2\]]'khor lo sdom pa rigs bsdus pa'i dkyil 'khor 'dir ni dbang bskur ba thob na/_gsang sngags rgyud sde bzhi po kun gyi lam gyi ye shes la dbang bzhi sgrub pa yin/_/de yang lhar gsal bar yang blta dang zhes lha thabs shes rab kyi sbyor ba mtshon pa bya ba dang /_dgod pa ste yab yum bde ba
[\[38a.3\]]mtshon pa spyod pa dang /_lag bcangs te lha yab yum ye shes kyi sbyor ba dpung ba phan tshun bsdams pa tsam gyis bde bas tshim par byed pa rnal 'byor gyi rgyud dang /_gnyis sbyor la sogs pa'i zhes lha yab yum thabs shes rab dbang po gnyis sbyor gyi bde ba lam du byed pa gsal ba rnal
[\[38a.4\]]'byor bla na med pa'i rgyud do/_/de dag nang don du ni/_rnal 'byor pa'i rdo rje'i lus la rtsa 'khor lo rnams dang rtsa ro rkyang gnyis la sogs pa thabs shes rab kyi rtsa gcig la gcig gis blta bar bya ba/_rtswa nang du yi ge rlung gi sgras e waM gi sgras dgod pa sngags 'byung ba spyod pa/_ra sa nA dang
[\[38a.5\]]la la nA gcig gi rtsa sna la gcig 'dzin pa lag bcangs kun 'dar la cung zad 'khyud pa rnal 'byor thabs shes rab kyi rtsa sna gnyis po dbu mar tshud pas rtsa gsum ro gcig tu gyur pa dbang po mnyam sbyor bde stong gnyis med rnal 'byor chen po bla med ston pa'o/_/'dir ni dbang bskur gyur pa
[\[38a.6\]]yin/_/zhes gsang chen dang lam thun mong ba'i lam rim la blo sbyang ba yang 'di'i sngon du 'gro ba byang chub sems kyi khyad par can du sgrub par byed pa'o/_/de ltar na rgyud gzhan las khyad par du 'phags pas na/_rgyud kun gyi ni bla ma ste byin rlabs phul du byung ba'i don to/_/gzhan yang de nyid bsdus
[\[38a.7\]]pa ni tat+t+wA saM gra ho/_bde mchog ni sgyu ma bde mchog go/_/gsang ba ni 'dus pa'am zla gsang thig le'i nor bu'i rgyal po'o/_/rdo rje 'jigs byed las ni gshin rje'i gshed kyi 'khrul 'khor yang 'dir 'dus pa'i don to/_/dkyil 'khor rnams kyi mchog 'di ni/_/zhes pas 'di nyid kyi le'u
[\[38b\]]
[\[38b.1\]]gnyis pa gsum pa bzhi pas thog mar dbang bskur ba'i dkyil 'khor bstan/_bar chad bsrung zhing bdud las rnam par rgyal ba'i dkyil 'khor le'u sum cu par bstan/_dngos grub sgrub pa he ru ka mngal skyes kyi dkyil 'khor so gnyis par bstan/_rdzus skyes rim pa le'u lnga bcu rtsa gnyis
[\[38b.2\]]par bstan/_las dang dngos grub spyi'i dkyil 'khor zhe brgyad par/_ma byung ba ni bud+d+ha mar me mdzad la sogs pas so/_/phyis mi 'byung ba ni mgon po byams pa'i bstan pa la sogs pa'o/_/las dang dngos grub thams cad ni rgyud 'dir bshad pa dang yang 'dir ma bshad pa'i phrin las gang ci yang
[\[38b.3\]]rung ba thams cad ma lus pa yang rab 'byam de kun dpal ldan khrag 'thung gnas 'dir myur du 'grub pa'i don to/_yon tan dang bcas pa dbang bskur ba'i le'u ste gsum pa'i rnam par bshad pa'o//_//de la gang le'u dang por gleng gzhi dang gleng bslang ba'i gsang chen bstan la/_de nyid gsang
[\[38b.4\]]ba mdor bstan nas le'u gnyis man chad kyi yan lag rgyas par bshad pa ni/_le'u gnyis pa dkyil 'khor du 'jug pa'i rim pa sngon du bstan la/_le'u gsum pa dbang bskur ba dngos bstan pa de dag kyang /_sngon byung du dpal he ru kas 'og min bde ba chen po'i zhing khams su sangs rgyas dang /_
[\[38b.5\]]byang chub sems dpa' rig ma'i lha mo dpag tu med pa dang /_khro bo yab yum gyi tshogs thams cad la bcom ldan 'das chos kyi sku de nyid longs spyod rdzogs sku/_byang chub sems rdo rje 'chang las dpal he ru kar bzhengs te/_ye shes bde ba chen po'i dbang bskur ba mdzad pa'o/_/de nas ri rab kyi khang
[\[38b.6\]]bu brtsegs par dpal he ru ka sku bzhi dbyer med kyi dkyil 'khor mngon par sprul par mdzad pa yang /_'di dag sngon nyid grub pa yin zhes pa'i don la/_'og min du dkyil 'khor pa thams cad mngon par byang chub pa'i gsang ba sngon du gyur pa de nyid/_de nas gong du gsungs pa 'di ni rjes 'jug la dgongs
[\[38b.7\]]pa'o/_/don du na byang chub sems dpa' sems dpa' chen po rnams ni dpa' bo'i rnam par snang ba nyid la/_byang chub sems ma lha mo thams cad la ni rnal 'byor ma rnams ni zhes pas/_dpa' mo thams cad do/_/gnas na zhes yongs su dag pa bde ba chen po ye shes kyi pho brang du'o/_/rnam par 'gying
[\[39a\]]
[\[39a.1\]]ba ni gar gyi nyams thugs rje chen pos so/_/yang na sa la ni sa bcu'i dbang phyug ye shes kyi ngang las rnam par rol pa zhes bde stong gnyis med ngang du'o/_/de dag gi ye shes kyi sku ngos gzung zhing gtan la dbab pa ni/_rnal 'byor ma brtson 'grus chen mo ni lha mo rdo rje rab 'jigs ma
[\[39a.2\]]ste/_dpa' bo rdo rje sems dpa' ni byang chub sems dpa' sems dpa' chen po blo gros rgya mtsho nyid do/_/rnal 'byor ma 'khor los sgyur ma ni gtsug tor rnam par rgyal ma'o/_/dpa' bo rnam par snang byed ni/_byang chub sems dpa' bzang skyong ngo /_rnal 'byor ma stobs chen ma ni lha mo stong
[\[39a.3\]]chen mo'o/_/dpa' bo pad+ma gar dbang ni byang chub sems dpa' nor gyi dbang phyug go/_/rnal 'byor ma rab tu dpa' mo ni lha mo rdo rje lu gu rgyud ma'o/_/dpa' bo dpal he ru ka ni byang chub sems dpa' mthu chen po thob bo/_/rnal 'byor ma 'khor lo'i go cha ma ni lha mo ri khrod lo ma can no/_/dpa' bo
[\[39a.4\]]nam mkha'i snying po ni dpal byang chub sems dpa' rdo rje snying po'o/_/rnal 'byor ma chang 'tshong ma ni lha mo rma bya chen mo'o/_/dpa' bo rta mgrin ni byang chub sems dpa' nyi ma'i snying po'o/_/rnal 'byor ma dum skyes ma ni lha mo so sor 'brang ma ste/_dpa' bo rin chen rdo rje ni byang chub sems dpa'
[\[39a.5\]]rdo rje 'od do/_/rnal 'byor ma 'khor lo'i shugs can ma ni lha mo rgyal mtshan rtse mo'i dpung rgyan no/_/dpa' bo stobs po che ni byang chub sems dpa' zla 'od gzhon nu'o/_/de dag sku'i 'khor lo la gnas pa'o/_/rnal 'byor ma khwa gdong ma ni nye ba'i mA ma kI dri ma med pa'i 'od do/_/dpa' bo mig
[\[39a.6\]]mi bzang ni byang chub sems dpa' dra ba can gyi 'dod do/_/rnal 'byor ma rta rna ma ni nye ba'i spyan ma sa'i lha mo'o/_/dpa' bo 'jigs byed chen po ni byang chub sems dpa' ngan song kun 'dren no/_/rnal 'byor ma shin tu bzang mo ni lha mo nye ba'i gos dkar mo ste/_'od mchog ma dpa' bo rdo rje bzang
[\[39a.7\]]po ni byang chub sems dpa' spobs pa brtsegs pa'o/_/rnal 'byor ma sngo bsangs lha mo ni sems ma sgrol ma ste ri dgas 'dzin ma'o/_/dpa' bo rab tu bzang po ni byang chub sems dpa' mya ngan kun 'joms so/_/rnal 'byor ma chang 'thung ma ni lha mo brgyad ldan ma ste e ka dza TI'o/_/
[\[39b\]]
[\[39b.1\]]dpa' bo ni rdo rje hUM mdzad de bo d+ha si twa ye shes tog go/_/rnal 'byor ma rlung gi shugs can ma ni/_lha mo dri ldan ma dbyangs can ma ste/_dpa' bo rdo rje dpa' bo chen po ni/_bod+hi satwa blo gros mi zad pa'o/_/rnal 'byor ma 'jigs byed chen po ni lha mo gsang sngags rjes 'dzin te rdo rje 'jigs byed ma
[\[39b.2\]]dpa' bo rdo rje ral pa can ni bo d+hi satwa spos kyi glang po'o/_/rnal 'byor ma sa srung ma ni lha mo ye shes sgrol ma ste/_dpa' bo ni myu gu can te/_bo d+hi satwa sgrib pa thams cad rnam par sel ba'o/_/de dag gsung gi 'khor lo la gnas pa'o/_/rnal 'byor ma shing grib ma ni lha mo sangs rgyas byang chub
[\[39b.3\]]sems ma ste/_dpa' bo rdo rje'i sku ni byang chub sems dpa' nam mkha'i mdzod do/_/rnal 'byor ma lang ka'i dbang phyug ma ni lha mo pu ka pu tsi 'od zer can no/_/dpa' bo rdo rje 'od ni byang chub sems dpa' nam mkha'i snying po'o/_/rnal 'byor ma mi thung ma ni lha mo rdo rje gzhon nu ma ste/_dpa' bo snang
[\[39b.4\]]ba dpag med ni byang chub sems dpa' byams pa'o/_/rnal 'byor ma dpa' bo'i blo ma ni lha mo rdo rje khro gnyer ma ste/_dpa' bo chang dgra ni byang chub sems dpa'i phyag na rdo rje'o/_/rnal 'byor ma sna chen ma ni lha mo rdo rje nyi ma ste/_dpa' bo mche ba rnam par gtsigs pa ni byang chub sems dpa' sems
[\[39b.5\]]dpa' chen po sa'i snying po'o/_/rnal 'byor ma 'od ldan ma ni lha mo rin chen sgrol ma ste/_dpa' bo ni keng rus te byang chub sems dpa' 'jig rten dbang phyug go/_/rnal 'byor ma gtum mig ma ni lha mo skul byed ma ste/_dpa' bo ni keng rus chen po ste byang chub sems dpa' 'jam pa'i dbyangs so/_/
[\[39b.6\]]rnal 'byor ma rab tu gtum mo lha mo sems ma rdo rje pho nya ma ste/_dpa' bo thod pa'i dum bu can ni/_byang chub sems dpa' sems dpa' chen po kun du bzang po'o/_/thugs kyi 'khor lo la gnas pa'o/_/de la dpa' bo dang rnal 'byor ma de dag gis ni gnyis su med pa bde ba chen po la gnas
[\[39b.7\]]pa las chen dang /_dngos grub myur du sgrub byed yin/_/zhes nye bar gdams pa'o/_/dkyil 'khor gzhal yas khang gi nang du dam tshig 'khor lo'i nang du sku'i 'khor lo dang /_de'i nang du gsung gi 'khor lo chud pa dang /_de'i nang khongs su thugs kyi 'khor lo dang /_de'i dbus su ni bde ba chen
[\[40a\]]
[\[40a.1\]]po'i 'khor lo ye shes kyi sku gtso bo yab yum 'khor dang bcas pa'o/_/ji ltar phyi rol de bzhin nang /_/zhes pas/_/'og min chos kyi dbyings na gnas pa de nyid ri rab kyi rtser yang mtshungs la/_/ye shes kyi sku ji lta ba de nyid sprul pa 'dzam bu'i gling gi 'khor lo la/_de
[\[40a.2\]]las dam tshig dang /_rnal 'byor pa'i lus kyi dkyil 'khor dang /_sems kyi dkyil 'khor du yang de kho na bzhin du gnas lugs mtshan nyid par shes par bya'o/_/mkha' 'gro ma ni nyi shu bzhi/_/zhes pa de dag kyang dpa' bo dang gnyis su med pa phyag rgya chen po 'gro ba'i don mdzad pa de nyid de/_
[\[40a.3\]]'di dag sngon nyid grub pa yin/_/zhes gdod ma nas dpal rdo rje rnal 'byor ma nyid dang tha mi dad pas sngon dang phyi ma'i mtha' ma dmigs pa'o/_/da ni de kho na nyid bzhi dang sbyar ba las slob dpon chen po lwa ba pa'i bzhed pa ltar na/_de la dkyil 'khor gyi de kho na nyid la/_rnal 'byor pa'i rdo rje'i lus la
[\[40a.4\]]rten dang brten pa 'byung bzhi rim brtsegs/_'dom gang gru bzhi dkyil 'khor/_lha'i 'khor lo/_yi ge'i gnas/_pU dza la sogs pa lha'i de kho na nyid las byang chub phyogs dang bcas pa'o/_/sngags kyi de kho na nyid las/_lha'i mtshan sngags phreng ba ltar bkod pa/_oM ni thams cad gsal
[\[40a.5\]]byed de/_/zhes sku rdo rje rlung nang du 'jug pa yon tan 'phel ba sdud pa ste/_sngags brjod pa la ni a kun gyi khong na srog lta bur rlung gnas pa/_rang ming gsal byed dang dbyangs sbyar ba las byung ba yo gi ni ma hA bI r+ya la sogs pa rnams te/_sa bon las dbyung ba'o/_/mthar ni hUM zhes pa rlung
[\[40a.6\]]phyir 'gro bas nad dang gdon dang gnod pa thams cad dbyung ba nyid bar chad sel ba'o/_/hUM gcig ni snying ga'i 'khor lo'i dbus na/_a ni lte bar/_phaT dang sbyar ba ste/_lus kyi sum mdo'i drod kyi rang bzhin 'bar ba can no/_/ye shes kyi de kho na nyid ni rnal 'byor rab mchog ni bdag byin gyis
[\[40a.7\]]brlab pa dang /_dkyil 'khor 'khor lo'i lam gyi lhan cig skyes pa'i ye shes/_sa gser zla ba me lta bu 'bar ba'o/_ /de nyid kyi ting nge 'dzin rim pas 'phel bas bad chen ye shes me ste/_zag pa med pa skyes pas gzhan dang rtswa dang mtshungs zhes/_/bsreg cing sbyangs pas phun sum tshogs/_/
[\[40b\]]
[\[40b.1\]]nus pa thob pa 'di mthong nas/_/zhes ye shes skad cig ma gcig tu rtogs pa'o/_grub rtsol 'dod pa thams cad ni las dang dngos grub lam gnas skabs dang mthar thug gi don 'byung pa'o/_/slob dpon Do m+bi he ru ka'i bzhed pa ltar na rang ming brjod pa ni/_bum pa'i dbang gi dus su rdo rje ming
[\[40b.2\]]gis dbang bskur ba rjes gnang dang /_gsang ba'i dbang gi dus su lung bstan pa dang /_gsum pa'i dus su A li kA li rigs kyi khyad par ngos bzung bas rigs su nges par bya ba dang /_dbang bzhi par tshig dbang rin po che sbyin pa gzengs bstod pa dang rjes su 'brel to/_/de rtogs lam dbang
[\[40b.3\]]gi dus su'o/_/goms par byed pa'i lam du ni/_bskyed pa'i rim par rnal 'byor ma rnams kyi mtshan sngags bzlas pa'i rnal 'byor brtan pas sngags btu ba mdzad pa'o/_/rdzogs par rdo rje bzlas pa dang 'brel bas srog rtsol lo/_/rnal 'byor gyi de kho na nyid ni/_dpa' bo nyid gyur ni rang
[\[40b.4\]]gi lus ngag yid dpal he ru ka'i sku gsung thugs rdo rjer gyur pas tha mal pa mi phyed pas/_/grub pa ni zhes bskyed par brtan pa thob cing /_rdzogs par rtags 'ga' mthong ba'o/_/khyim du dkyil 'khor mthong ba yin/_/zhes pas bum dbang gi dus su sku rdo rje chos kyi phyag rgya rtsa yi ge gsal
[\[40b.5\]]stong /_dbang gnyis par gsung gi rdo rje'i dkyil 'khor du dam tshig phyag rgya rlung brjod pa snang stong /_gsum pa'i dus su las kyi phyag rgya thugs rdo rje thig le bde stong gi dkyil 'khor mthong /_dbang bzhi pas phyag rgya chen bos rtsa rlung thig le yi ge thams cad ro mnyam/_ye shes kyi rdo rjer
[\[40b.6\]]gyur pas mi 'gyur ba lhan cig skyes pa'i ye shes dkyil 'khor mthong ba bla na med pa'o/_/thabs kyi rim pa bstan pa'i phyir/_de shes rtag tu bsgoms pas ni/_/rnal 'byor rab mchog 'di mthong nas/_zhes pa bskyed par mngal skyes rgyu'i he ru ka mngon par byang chub pa lngas bde chen du
[\[40b.7\]]grub pa dang /_de nyid yab yum bsrubs ba las bde ba'i ngang las 'khor gyi lha tshogs 'byung ba'i dkyil 'khor dang /_'bras bu'i he ru ka tshad med bzhi lha mo'i glus bskul nas bde ba'i ngang las bzhengs nas/_de kho na nyid kyi mchod pa ni bde ba chen po mthong ba'o/_/rdzus skyes ni lus kyi
[\[41a\]]
[\[41a.1\]]dkyil 'khor ye shes kyi dkyil 'khor skad cig mas bde stong gi ye shes su gyur pa'o/_/rdzogs par lus kyi dkyil 'khor ye shes kyi ngang las skad cig gis bskyed pa ste/_rim pa bzhi ldan du rdzogs pa ni/_rnal 'byor rgyud kyi rim pa rjes su rnal 'byor sngags/_shin
[\[41a.2\]]tu rnal 'byor ye shes kyi rim pa/_rnal 'byor chen po ni gsang ba'i rim pa bstan pa'o/_/yang na gong bu gsum las 'das pa'i dus su/_bde ba dang stong pa las/_bsam mi khyab pa la gnas pa ni/_rnal 'byor bla na med pa'i ye shes kyi snying po thob pa'o/_/las chen rnams dang dngos
[\[41a.3\]]grub de bzhin gshegs pas gsungs zhes dbang dang lam gyi rgyud yongs su sbyangs pa thob pas sa dang lam gyi rim pa bgrod nas sangs rgyas par gsungs pa tshe gcig gis rdzogs pa'i byang chub mngon du gyur par bstan pa'o/_/le'u'i mtshan ni dpa' bo ni nyer lnga po rdo rje sems dpa'
[\[41a.4\]]sogs dang /_rnal 'byor ma brtson 'grus chen mo sogs gnyis su med par bde ba chen por dgod pa'i cho ga bstan pa'i le'u bzhi pa'i rnam par bshad pa'o//_//gsang ba bla na med pa'i mchog gi rgyud du bsnyen pa la sogs pa'i yan lag dang ldan par sgrub pa bstan pa'i phyir/_/de nas thams cad
[\[41a.5\]]ces smos te/_le'u dang por/_gsang sngags zlos pa'i bzlas brjod dang /_/zhes mdor bstan pa'i don rgyas par bshad pa ni/_de nas yan lag brgyad ldan rgyan gyis mdzes byed de ni thabs dang shes rab ye shes gsum gyi sgo las rnyed/_/gsang sngags kyi ni stobs dag mtshungs pas gzhan med
[\[41a.6\]]dge ba gsum du yongs dag 'dir bstan pa'o/_/de la dang po bcom ldan 'das dpal he ru ka'i rtsa ba'i sngags kyi lus dang /_gsang sngags kyi gzhi dgod pa bstan pa ni/_chos 'byung bar phyi nang las/_sngags ba tu ba'i gnas mdun gyi ma da na dang bdud rtsis byugs pa'i maN+Dal la/_nang du
[\[41a.7\]]rdo rje'i lus kyi lte ba'i 'og tu b+ha ga'i dkyil 'khor gru gsum pa'i rnam par snang ba'o/_/de las 'khor 'das kyi chos thams cad 'byung bas na/_bde bar gshegs pa'i bral pa dang rnam par smin pa'i 'bras bu thams cad kyi brten pa'o/_/sna tshogs pad+ma ni 'dab ma brgyad pa ste/_chags pa
[\[41b\]]
[\[41b.1\]]med pa 'dam gyis ma gos pa/_bde ba skye ba'i rten de la rang bzhin gyis dri ma dag pa'o/_/lte ba ni snying por gyur pa ste/_der gnas pa'i yi ge ni ma skyes pas skye ba med pa/_gnyis su med pa'i don 'byung ba'o/_/mi shigs pa ni 'khrul ba'i rtog pas mi phyed pa/_tha mal pa'i 'dod chags kyi zag
[\[41b.2\]]bcas spros pa las dben pa'o/_/shin tu dge ba bkra shis pa dang /_bde legs 'byung ba mchog gi rtsa dbu ma'o/_/sngags pas cho ga bzhin du bris/_/zhes pa go rims ma nor bar bya ba rtsa'i 'dab ma la thig le yi ge'i gzugs su gnas pa'o/_/chos 'byung ni srung ba'i 'khor lo dang sa'i cha
[\[41b.3\]]mnyam pas tshogs gnyis sngon du 'gro bas/_ming tshig yi ge rab tu byed pa du ma gcig tu bsdu bar bya ba ni brjod bya don gyi gsang bar/_rjod byed sgra dang yi ge ma lus pa spro ba dang sdud pa rlung gis so/_/slar rgyas par bstan pa la/_'dir sngags tshig ni 'di yin te/_gang lha thams cad bskyed pa dang
[\[41b.4\]]gnas pa dang thim pa dang 'byung ba dang /_'jug pa gnas pa mngon par 'byung ba'o/_/A li kA li mnyam byas pa ni 'du byed lnga bcu sems las byung ba brgya phyed phreng ba'o/_/sna g.yon nas zla ba'i cha 'jug pa sde tshan dang po/_/sna sgo g.yas nas 'byung ba nyi ma'i cha sde tshan bdun/_rtsa kun 'dar gnas
[\[41b.5\]]pa la ro rkyang la yi ge sde tshan brgyad ro mnyam pa'o/_/sde tshan la ni thim par bya ba rigs kyi dbye ba ma 'dres par ro/_/thabs dang shes rab kyi cha phyed pas rtsa dbu mar 'jug pa'o/_/bzhi bzhi ru ni shes byas la/_/zhes pa thig gi khyad par g.yas g.yon cha mnyam pa'o/_/de yang thabs shes rab
[\[41b.6\]]mnyam par sbyar bas dga' ba dang skad cig ma'o/_/thub pa mchog ni re'u mig bdun pa ste/_sangs rgyas de bzhin gshegs pa rabs bdun brdar bstan pa/_de dag gi dgod par bya ba ni re mig zhe dgu/_gsal byed nyi ma rta bdun ldan no/_/der gnas dpa' bo 'du bya ba ni bdud las rnam par rgyal
[\[41b.7\]]bar byed pa/_lha dang sngags tha ma dad pa nyid phyogs las rnam par rgyal ba'o/_/'dod don thams cad sgrub byed pa'o/_/zhes gnas skabs su las chen dang thun mong mthar thug tu mchog sku dang ye shes myur du'o/_/de la dpal he ru ka'i rtsa ba'i sngags las khyad par ba rkang pa brgyad pa'i
[\[42a\]]
[\[42a.1\]]lus thu ba nyid/_bzhi pa'i lnga pa gang yin dang /_/zhes pa la sogs pas bstan to/_/de'i don ni 'di yin te/_sems bskyed sngon du 'gro bas/_rang he ru kar gsal ba'i thugs ka'i sa bon gyi 'od zer gyis/_mdun gyi sngags la phog de'i 'od kyi snang ba chen pos phyogs
[\[42a.2\]]bcu'i sangs rgyas dang byang chub sems dpa' dang dpa' bo rnal 'byor ma thams cad kyi yon tan phrin las thams cad bsdus te/_rang la thim pas byin rlabs dang /_dngos grub dpag tu med pa 'byung bar 'gyur ba ni gsang sngags kyi che ba bstan pa pa'o/_/uSh+mA Na yi gnyis pa nyid/_/
[\[42a.3\]]de bzhin nyi shu rtsa drug pa'o/_/zhes pa'i bar gyis bstan pa'o/_/dang po'i dang po nyid dang ni/_/zhes pa nas/_gnyis gnyis rkang pa bzhi yin no/_/zhes pa'i bar gyis dpal he ru ka'i rtsa ba'i sngags las rkang pa nyi shu rtsa bzhi pa'i lus thu ba'i gsang ba bstan pa'o/_/de nas ka ra ka ra
[\[42a.4\]]la sogs pa'i dpa' bo nyer bzhi pa'i 'khor lo bkod pa'o/_/gsang sngags kyi che ba'i khyad par bstan pa la/_rig pa'i rgyal po ni sngags 'di rig sngags dang gzungs sngags/_gsang sngags thams cad kyi bdag por gyur pa'o/_/bya ba thams cad sgrub byed pa ni rnam pa ni rnam shes dang ye shes kyi las
[\[42a.5\]]kyis tshar bcad phan 'dogs pa'o/_/'di las shin tu mchog gyur pa ni gsang ba bla na med pa'i snying po nyid do/_/'jig rten gsum na yod min te/_/zhes lha dang mi dang klu'i gnas thams cad na'o/_/shrI he ru ka'i sngags shes nas/_/zhes spyir bcom ldan 'das kyi sku gsung thugs bskul ba'i
[\[42a.6\]]rang bzhin gsal bar ston pa rtsa sngags/_yon tan phrin las phyogs 'ga' ston pa snying po/_ye shes sdus par gsal ba'i mtshan nyid nye ba'i snying po yin zhes dpal rdo rje dril bu pas bzhed do/_/me ste gzhan dag rtswa dang mtshungs/_/zhes rgyud 'di ni ye shes kyi me lta bu/_spang bya dngos por 'dzin
[\[42a.7\]]pa'i rtog pa bsreg pa'o/_/rtsa ba'i sngags su rab tu grags/_/zhes pas nam mkha' dang mnyam pa'i rgyud las snying po bla na med pa bstan pa'o/_/des sngags kyi phan yon bstan pa'i tshul gyis gzhung bsdu ba'o/_/le'u'i mtshan bstan pa la/_rtsa ba'i sngags kyi yi ge bsdu ba'i cho ga ni rdo rje slob
[\[42b\]]
[\[42b.1\]]dpon gyis slob ma la lung sngags kyi rjes gnang bstan pa'o/_/le'u lnga ba'i rnam par bshad pa'o//_//de la gsang sngags kyi grub pa bla na med pa mchog tu bstan pa las/_gzhan yang zhes pa rnam grangs du ma la/_khyad par du go cha'i sngags bstan pa'o/_/yi ge nyi shu gnyis ni bcom
[\[42b.2\]]ldan 'das kyi snying po gsang sngags dngos ni le'u brgyad par bstan pa'o/_/snying po yi ge bdun nye snying po zhes pa le'u bcu gnyis par gsal bar bstan no/_/ya sde brgyad pa'i sa bon dang /_zhes pa ya ra la wa sha Sha sa ha yig 'bru brgyad brgyad pa nyid las/_grong khyer dkrugs pa ni yi ge'i phyi
[\[42b.3\]]mo brgyad do/_/de bzhin gug skyed bcu gnyis kyi/_/zhes thabs shes rab kyi phyag rgya drug ldan phyi dang nang gi skye mched sbyong bas/_rten 'brel gyi yan lag rnam par dag pa'o/_/dbyangs kyi ma ning yi ge ma gtogs pas/_yi ge bar ma dor byas pa ni A li'i ring po drug bzhag nas thung ngu
[\[42b.4\]]rnams ha la sbyar ba'i sa bon lta bu'o/_/yan lag drug ni rigs kyi khro bo lnga/_he ru kar brjod pa dang lus kyi gnas drug tu'o/_/dpa' bo drug dang mnyam sbyor ba ni rdo rje sems dpa'/_rnam par snang mdzad/_pad+ma gar dbang /_shrI he ru ka rdo rje nyi ma rta mchog don yod rgyal po'o/_/yi ge gcig
[\[42b.5\]]ni ha ste/_de la rkyen i u e o aM sbyar bas ha hi hu he ho haM gis mdzes par gyur pa'o/_/yang dag gnas pas 'bras bu mngon par shes pa drug 'char ba'i nus pa dang ldan par 'gyur ba'o/_/oM ha/_na maHhi/_swA hA hu/_bau Sha Ta he/_hUM hUM ho/_phaT dang yang dag ldan pa snying po gsang ba nyid do/_/
[\[42b.6\]]sgrub pos snying por shes par bya ba ni dus dang gnas skabs kun du'o/_/de la lus kyi gnas su dmigs pa la/_dang po snying ga nyid du ste zla ba la oM ha las rdo rje sems dpa'o/_/gnyis pa mgo bor shes par bya ba zla ba la rnam snang /_gsum pa'i spyi gtsug dag tu sbyar ba nyi ma la pad+ma gar
[\[42b.7\]]dbang /_bzhi pa go cha nyid du nges pa shrI he ru ka nyi ma la gnas pa'o/_/lnga pa mig tu gyur pa ste rdo rje nyi ma zla ba la'o/_/drug pa mtshon cha zhes byar brjod pa dpal rta mchog rgyan dang so so'i phyag mtshan dang ldan pa ste/_nus pa mchog tu gyur pa thob pas bsrung ba'i mchog bstan pa'o/_/rdo rje
[\[43a\]]
[\[43a.1\]]go cha bstan pa le'u drug pa'i rnam par bshad pa'o//_//de nas zhes bya ba la sogs pas bcom ldan 'das he ru ka'i rtsa ba'i sngags rdo rje zhabs bkra shis ston pa'i lus gong du 'byung ba la dbyangs yig rgyan gyis mdzes byed bstan pa la/_rdo rje mkha' 'gro rgya mtsho
[\[43a.2\]]las/_gsang sngags rnams kyi 'byung gnas ni/_/de nyid lhag gnas sku gsung thugs/_/rnam shes las ni nyer 'byung bas/_/sgra las rkyen sbyar rgyu las bstan/_/yi ge khong 'byung brjod pa las/_/ming tshig rab 'byed snying po nyid/_/bzlas pa tha mal dag byed pas/_/bsod nams
[\[43a.3\]]'byung gnas stobs mchog 'gyur/_/zhes gsungs pa'i don to/_/dbyangs yig bcu gsum nyid ces pa nas/_yi ge brgyad cu rtsa gnyis la/_/de bzhin dbyangs yig gnyis par sbyar/_/zhes pa'i bar gyis bstan pa'o/_/yang rtsa ba las rkang pa nyer bzhi pa'i sngags kyi lus dang dbyangs
[\[43a.4\]]yig rgyan du gyur pa bstan pa ni/_ma mo rnams las lnga pa nyid/_/ces pa nas/_dgu bcu dang ni rtsa brgyad do/_/zhes pa'i bar gyis sgra dang sgra'i lus su 'brel ba la rkyen gyis bsgyur bas yang dag pa'i de kho na nyid gsang ba bla na med pa ston pa'o/_/sngags kyi phan yon bstan pa'i phyir/_'di ni rtsa ba'i
[\[43a.5\]]gsang sngags su/_/mkhas pa rnams kyis shes par bya/_/zhes pas rkang pa nyer bzhi pa rgyan dang ldan pas dag par gyur pa ni dpa' bo chen po 'khor ba'i g.yul las rgyal zhing bdud thams cad 'joms par byed pa'o/_/'di ni re'u mig las btus pa/_/zhes chos kyi gzhi dgod pa las so/_/
[\[43a.6\]]rgyal ba kun gyis ni rigs thams cad bsdus pa'i snying po'i mchog tu gyur pa gsang chen mngon du 'byung ba'o/_/he ru ka dpal 'gro mgon gyis/_/zhes rje btsun yab yum gyi sku gsung thugs kyi snying po bskul ba'o/_/rtsa ba'i sngags mchog tu zhes bya ba ste/_sku gsung thugs dbyer med
[\[43a.7\]]las cha nyer bzhi rnam thar brgyad kyi ye shes rdo rje yon tan 'byung gnas so/_/dngos grub kun gyi gnas yin zhing ni yon tan phrin las mchog thun mong 'thob pa'o/_/mkha' 'gro'i snying ni 'joms pa yin/_/zhes thugs brtse bas sgrub pa po la nye bar dgongs par mdzad pa'o/_/dpal ldan
[\[43b\]]
[\[43b.1\]]khrag 'thung ni rnam thar sgo gsum dbyer med pa'i sku can lha rigs rgyal ni rigs lnga la sogs pa'i snying pos bar chad zhi zhing bdud las rgyal ba'o/_/bklags pas 'grub pa ni sngags dang lha tha mi dad pa'i phyir/_don yod pa ste dkyil 'khor pa'i zhal nye bar bsgrub pa nyid do/_/khyad par du
[\[43b.2\]]bye brag tu thog mtha'i yi ge sbyar ba dang tha mi dad pa'i rnam pa ni/_oM ni dang por sbyar bar bya/_/zhes thog mar 'byung ba'o/_/hUM hUM phaT ni tha mar ro/_/zhes yang na dpa' bo nyer bzhi so sor phye ba yang rung ngo /_/'di ni rtsa ba'i gsang sngags te/_bsgrub pa thams cad sgrub byed yin/_/zhes dbang bskur
[\[43b.3\]]ba'i rjes la sngags dang lha'i rjes gnang sbyin par bya ba'i ting nge 'dzin dang ldan pas so/_/de ni le'u'i mtshan bstan pa dpal 'khor lo bde mchog las zhes rim pa gnyis ldan phyag rgya bla na med pa'o/_/sngags btu ba ni lhag chad nor ba rgyang ring du spang ba'i phyir/_cho ga ni dbang dang rjes su 'brel ba/_le'u
[\[43b.4\]]ni gzhung skyong ba/_bdun pa ni grangs bstan pa ste/_le'u bdun pa'i rnam par bshad pa'o//_//de las rtsa ba'i gsang sngags la sogs pa bzlas brjod thams cad kyi sngon du 'gro ba lha'i ting nge 'dzin bstan pa ni de nas zhes lha dang sngags dbyer med du bstan pa ste/_rang gi bdag nyid kyis zhes
[\[43b.5\]]mngon par rtogs pa nyams su blang ba sngon 'gro dngos gzhi rjes thams cad la dpal he ru ka'i nga rgyal dang ldan pas so/_/dpa' bo thams cad ni rdo rje sems dpa' la sogs pa nyer bzhi po rnams dang rdo rje pad+ma mnyam sbyor ba'i bde ba la rol pa/_mkha' 'gro ma ni brtson 'grus chen po la
[\[43b.6\]]sogs pa rnams dang ye shes bde bar rol pa'o/_/dra ba'i sdom pa ni snying po'i rnal 'byor ma bzhi dang sgo mtshams ma brgyad de/_de dag bcu gnyis po yang gtso bo nyid kyis bde chen du snyoms par 'jug pa la bstan pa'o/_/'khor lo bde mchog yin par 'dod/_/ces lha thams cad yab yum
[\[43b.7\]]du gnas pa de nyid gsang sngags nyid kyang thabs shes rab zung du 'brel bas gnyis su med pa'i ngang du gnas par dgod pa'o/_/snying po go bzlog tu bstan pa ni/_shes rab rlom pa dag rang dgar 'jug pa dgag pa'i phyir bla ma la rag lus par bya ba'i phyir bstan pa ste/_gsang sngags
[\[44a\]]
[\[44a.1\]]lugs las bzlog par bstan pa hA swA la sogs pa yi ge nyi shu rtsa gnyis pa'o/_/de ltar yang rnal 'byor ma kun du spyod pa las/_lha rnams bzlog ste bkod pa dang /_/bsgom pa gsang ba'i bzlog pa dang /_/sngags kyi bkod pa bzlog pa ni/_/dngos grub thams cad rab
[\[44a.2\]]sgrub byed/_/ces pa'i don to/_/rig pa'i rgyal po ni lam lnga byang chub phyogs kyi chos thams cad sems su 'dus pas snying po ni de bzhin gshegs pa'i ye shes rab tu bskul ba ste/_ma byung 'byung bar mi 'gyur ba ni thub pa mar me mdzad nas thub pa 'od srungs dang /_mgon po ma pham pas
[\[44a.3\]]kyang gsung bar mi 'gyur ba/_'og min dag pa'i zhing ni ma gtogs pa'o/_Ta pha hUM hUM ha ha/_hrI oM zhes rje btsun yab yum dang sku gsung thugs yon tan phrin las so/_/rje btsun ma'i go cha'i sngags ni/_yi ge oM baM dang haM oM dang ni/_/hriM mo dang ni hreM hri de nyid dang /_/hUM hUM phaT phaT ces
[\[44a.4\]]bshad pa ni/_rim pa can dang rim pa bzlog pa yang shes par bya'o/_/rnal 'byor ma ni drug tu grags/_/zhes go cha drug lus la'o/_/oM badzra bai ro tsa nI ye hUM hU phaT swAhA/_rje btsun ma'i nye ba'i snying po'i/_/mkha' 'gro ma yi rig pa che ni yab yum gyi sngags tshan bzhi'o/_/ma byung 'byung bar mi
[\[44a.5\]]'gyur ba ni dus gsum gyi rtog pas mi phyed pa rdo rje lta bu'o/_/da ltar ba snying po lta bu ni sa steng na ni zhes pas rdo rje theg pa'i bstan pa la rin chen bzhi zhes yid bzhin gyi nor bu rin po che dbang gi rgyal po lta bu sde tshan chu bo lta bur 'byung ba'o/_/bzhi ni rtsa ba dang snying po dang nye snying dang go cha zung du gyur pa
[\[44a.6\]]bsdus pa'o/_/phreng ba'i sngags ni zhes dpa' bo dang /_rnal 'byor ma'i gsang sngags la thog mtha' gcig tu gyur pa'o/_/dam pa yin zhes pas mchod pa'i sngags la thams cad la thabs shes rab chad bar shes par bya ba nyid do/_/mkha' 'gro ma'i rig pa chen mo ni shes rab kyi pha rol du phyin
[\[44a.7\]]ma'i sngags rnams so/_/rig pa'i rgyal po he ru ka ni bla na med pa'i gsang sngags rnams te/_de yang mchod pa dang bstod pa gsol ba gdab pa dbang bskur ba rgyas gdab pa bdud rtsi myang ba thams cad gsang sngags nyid las byung bar rtogs par bya'o/_/le'u'i mtshan ni rnal 'byor ma drug gi
[\[44b\]]
[\[44b.1\]]sngags btu ba'i cho ga'i le'u brgyad pa'i rnam par bshad pa'o//_//de nas zhes pa la sogs pa nas/_lam gyi khyad par mngon par rtogs pas 'bras bu'i gsang chen la/_le'u dang por/_sngags bzlas bsam gtan la sogs ldan/_/sbyor nyid cho ga'i ye shes ni/_/zhes mdor bstan la/_bcom ldan
[\[44b.2\]]'das kyi rtsa ba'i snying po nyid las cho ga du mar 'gyur ba me dang yon tan dbang phyug nyid dus dang rgyu rkyen byed pa'i tshul gyi rab 'byams rtog pa rgya mtsho'i ye shes snang ba bstan par 'gyur/_gang zag 'jig rten pa'i 'bras bu la sogs pa'i le'u 'dis ston to/_/de yang le'u gnyis pa dang gsum
[\[44b.3\]]par bstan pa'i cho gas dbang bskur ba thob pas/_le'u bzhi pa dang brgyad pa'i stod bzhin du lha la dmigs nas/_le'u lnga pa/_drug pa bdun pa'i rtsa ba'i sngags btus nas/_gsang sngags bzlas pa'i rnal 'byor gyi bsnyen pa dang nye bar sgrub pa sngon du 'gro bas bya ba las tshogs 'grub par
[\[44b.4\]]'gyur ba ni/_rtsa ba'i gsang sngags kyi las tshogs ni las dang dngos grub myur du grub pa'i thabs dang thabs las byung ba'o/_/go rims ji bzhin ni dang por rtsa sngags/_phreng sngags/_snying po mchod pa'i sngags de dag ni rnam par bshad bya ste/_de yang dag pa'i rnal 'byor pas sbyor ba bsam
[\[44b.5\]]gtan tsam gyis/_'dres pa'i rnal 'byor pas ting nge 'dzin dang sngags kyis so/_/ma dag pas ni 'khrul 'khor rdzas dang phyag rgya ldan pas 'grub pa'o/_/'jig rten gsum na gang yod rnams/_/zhes bsgrub par bya ba'i yul te khams gsum na gnas pa gang yang ngo /_/thams cad ni
[\[44b.6\]]gzhan yang rigs ldan mchod pa dang spyod pa rjes su 'brel ba lta stangs bya'o/_/bya ba rdzogs pa'i skad cig gis 'grub par 'gyur zhing /_gdul bya rdo rje theg pa la dgod pa'i phyir phrin las rnams thams cad myur du grub par byed pa'o zhes ji ltar bshad pa rnams so/_/sgrub par byed pa'i
[\[44b.7\]]thabs kyi dbang du byas na/_bcom ldan 'das kyi rtsa ba'i sngags kyi ngo bo nyid le'u nyer lnga par ston la/_'dir ni cho ga'i rim pa las gsang sngags kyi phan yon 'bras bu'i che ba dang ldan pa ston pa'o/_/rgyas par bshad pa la/_klu thams cad dang zhes nor rgyas bu la sogs pa'o/_/lha thams
[\[45a\]]
[\[45a.1\]]cad ni tshangs pa dang /_dbang po la sogs pa'o/_/gnod sbyin thams cad ni rnam thos sras la sogs pa'o/_/dri za thams cad ni zur phud lnga pa can la sogs pa'o/_/skye gnas thams cad ni 'gro ba drug pa'o/_/dran pa tsam gyis ni shin tu dag pa'i rnal 'byor pa'i phrin las
[\[45a.2\]]so/_/bran du khol ba dang zhi ba dang rgyas pa dbang du byed pas gsod pas te mngon spyod kyang ngo /_/char 'bebs par byed pa ni nges brjod dang rdo rje mkha' 'gro nas gsungs pa ltar rnam shes dang ye shes kyi las bstan pas so/_/yang na rtsa ba'i sngags kyi 'khrul 'khor byas te/_dkyil 'khor
[\[45a.3\]]ras sam shing shun la klu brgyad dang ldan pa'i gzugs bris la/_phyi rol nas 'khor lo gsum gyis bskor zhing dug dang lan tshwa dang ske tshe dang tsha ba gsum dang dur khrod kyi thang shing gi dud pas snag tsha byas la dpa' bo rnal 'byor ma rnams kyi sngags bkod la/_klu brgyad po rnams kyi snying gar phu
[\[45a.4\]]hUM nAM hUM zhes dgod la/_dbus su hUM phu nAM hUM sarba nA ga baR+Sha ma na ya b+ha ri sha ya hUM phaT ces bri'o/_/yang grog mkhar gyi sa dang chu 'gram gyis rdzing bu'i sa la ba'i rnam lnga dang bsres la klu nor rgyas kyi gzugs gdengs ka bdun pa can mtho gang tsam du byas pa'i snying gar sngags kyi dkyil
[\[45a.5\]]'khor bcug ste dgug gzhug byas nas/_sngags kyi 'od spro bsdu bzlas pa khri phrag la sogs pa/_ka ra bI ra'i lcug mas bkab ste gu gul dkar po'i du bas bdug cing /_dri bzang po'i chus khrus bya'o/_/gal te char ma bab na/_nyi ma bdun pa la lus de dum bur byas te/_rdza'i bum par
[\[45a.6\]]bcug nas chu bor bskur na char 'bebs par byed pa'o/_/sprin thams cad 'thor bar byed cing zlog par byed do zhes char ches na sprin dral ba'i cho ga ste/_snga ma bzhin du 'khrul 'khor bris la/_nor rgyas kyi gzugs kyi snying gar gzhug ste dgug bstim byas la/_yungs kar gyis brdeg pa'am
[\[45a.7\]]yang na rdo rje 'dzin pa la phul ba'i me tog dag dang /_gu gul nag po dang bsres pa'i du bas bdug cing rtsa sngags zlos shing /_sha chen gyi spos kyis bdugs pas 'grub par 'gyur ba'o/_/rgya mtsho skems par byed do ni/_rang gis klu brgyad gnon pa'i zhal lnga pa'i mkha' lding gi he ru ka
[\[45b\]]
[\[45b.1\]]bsgoms nas bzlas pa byas te/_mtshan ma byung ba dang /_rgya mtsho chen po'i dbus su gnas par bsams la/_nyi ma bcu gnyis kyi gzi brjid dang ldan par bsams pas gdon mi za bar grub par 'gyur ba'o/_/yang kha T+wAM ga dang yang thod pa la pad+ma 'dab ma brgyad pa re re zhing la yang rkang pa
[\[45b.2\]]brgyad pa bri zhing /_/chu bo la khaT+wA gas bsnun na rgyun phyogs las bzlog ste 'bab par ston to zhes pa'i don to/_/dbang po zlog par byed pa'i don ni sngon du bsnyen pa'i mtshan ma mthong bas/_rtsa ba'i sngags kyi 'khrul 'khor shing shun la gur gum gyis bris te lag pa g.yon par bzhag la/_sngags
[\[45b.3\]]las 'od 'phro ba dang ldan par bsgoms pas/_sdigs mdzub byas na thog nges par bzlog go_/gsang sngags 'di ni rtsa sngags so/_/bzlas brjod 'bum byas pa ni dpal he ru ka rgyas pa'i skur gsal bar/_rnal 'byor pas tri shUl kha sbubs te sa la bsnun nas g.yo bar byed pa'o/_/shing la
[\[45b.4\]]'dzegs te zhes pa ni gser shing gi sa bon sbrul nag gi tshil bus lan nyi shu spabs la/_bya rog gi thod par dur khrod kyi sa dang thal ba sol ba dang bsres te blugs la/_lam gyi sum mdor sbas te mtshams bcad pa dang srung ba la sogs pa byas la 'bras bu smin tsam na bu mo gzhon nu ma'i lag pa
[\[45b.5\]]g.yon pas bzung ste khrid la/_de'i lag pa g.yon par thod pa'i nang du 'bras bu rnams btogs nas 'jug tu gzhug go/_/de nas thod pa'i nang gi 'bru gu de la sngags 'bum bzlas te thum po byas nas sker btags nas shing la 'dzegs na/_'gro ba gzhan gyis byar mthong zhing rang nyid gang
[\[45b.6\]]du 'gro bar 'dod pa der 'gro bar byed do zhes pa'i don to/_/sngags 'phrog par byed pa ni gzhan gyis bdag la byad ka lta bu la/_bsgrub bya'i gzugs bris pa'i lce la rtsa sngags kyi 'khrul 'khor dug la sogs pas bri la/_che ge mo'i ngag bAka staM b+ha ya lha dang bcas pa nan zhes bri zhing bzlas/_
[\[45b.7\]]rdo rje ri rab zur brgyad pas mnan par byas na 'grub pa'o/_/dngos grub thams cad 'phrog par byed pa ni bsgrub bya de'i gzugs byas nas snying gar rtsa sngags kyi 'khrul 'khor bcug la drag po'i sbyin sreg bya zhing /_thal ba chu bor dor zhing yang na mnan pa byas pas 'grub pa'o/_/khrag
[\[46a\]]
[\[46a.1\]]'dren par byed pa ni ras chus spangs pa lus la gyon la khrag gtum po'i thod par mdun du bzhag la de nas mdzub mo la dza bkod de gtum po'i thod par mnyes pas lus kyi ras bskams pa de srid du gzhan gyi lus bskams nas khrag tshur khugs par bsam pas 'grub
[\[46a.2\]]pa'o/_/slar yang gtong bar byed do zhes pa rang gi srin lag la hrIH dang ho bkod la drud pas gso bar bya'o/_/gzugs brgya stong phrag du mar byed do zhes pa'o/_/da du ra'i 'bras bu smin pa blangs la/_bdud rtsi lngas sbags te/_khyi nag po'i thod par gtum po'i sa bon dang sbags te/_dur khrod du
[\[46a.3\]]bskyed la srung ba la sogs snga ma bzhin du byas te/_smin pa dang btus la cha gsum du bgos te/_gcig bla ma/_gcig he ru ka la/_gcig rang gi dgos pa bya ste/_rang gis de la gang gi gzugs su byed par 'dod pa de'i rigs kyi sha'i du bas bdugs te/_thum po byas sker btags na gang
[\[46a.4\]]du byas pa de dang de'i gzugs su 'gyur te/_'dod na snang bar byed cing ni gser shing gi sa bon blangs te nyi shu brgyad nas dgu la bya khwa ta'i thod pa'i nang du sbrul nag po'i khrag gis bskus te bskyed pas smin pa dang blangs te gang gi mgul du bcings na mi snang bar byed/_bkrol na snang bar byed pa'o/_
[\[46a.5\]]khang bzangs dang shing gi rtse mo la sogs pa phye mar byed do zhes pa la/_bsnyen pa la nus pa thob nas he ru ka rgyas pa'i rnal 'byor gyis dgra sta la rkang brgyad pa'i 'khrul 'khor drug la sogs pa bris te/_khros pa'i tshul gyis bsnun na rdul du byed par 'gyur ro/_/dug bdud rtsir byed pa ni lag pa g.yon pa'i steng
[\[46a.6\]]du zla ba'i dkyil 'khor la rtsa ba'i sngags kyi 'khrul 'khor bkod de/_g.yon pa'i sna sgo'i rlung gis lan gsum du bus shing dug la sngags kyis zin pas bcud du 'gyur ro/_/bdud rtsi yang dug tu byed pa ni bram ze mtshon gyis bsad pa'i thod par grog mkhar gyi sa dang da du ra'i 'bras bu bsres te/_
[\[46a.7\]]lam gyi bzhi mdor bskyed pa dang bsdu ba sngar dang 'dra bar shes par byas la/_'bras bu de dur khrod kyi sol ba dang bsres nas lde gu byas te/_dpral bar thig le byas te zas gang la btab pa tsam gyis dug tu 'gyur/_rang gis zos na sman du'o/_/zla ba ni nus pa thob pas sngags tsam
[\[46b\]]
[\[46b.1\]]gyis shrI khaN+Da ltar 'o mar chu ni chang du ku su ma'i phye ma dang /_'dzam bu ra'i khu ba'o mar blugs na'o/_/chu yang zla bar byed pa ni sman a rka'i me sbar la/_pad+ma'i snal ma'i phye ma dang ra dkar mo'i 'o mas lan mang du byugs te/_zhi ba'i sbyin sreg gi thal ba la tsi tri ka'i khu ba dang sbrus te/_ri lu grib
[\[46b.2\]]bskams byas te sen mo'i steng du bcug la chang gi snod du dkrugs na 'o ma lta bu'i kha dog tu 'gyur ro/_/ku su ma'i phye ma dang 'dzam bu'i khu ba dang bcas pa'o ma'i nang du blugs na chang dang 'dra bar 'gyur ro/_/dri thams cad 'phrog par byed pa ni tsher ma dang bcas pa'i shing ka rany+dza'i phye ma dang
[\[46b.3\]]bsres pa'i phye mas bdugs na'o/_/gang du 'dod pa der 'pho bar 'dod pa ni ka rany+dza na dang /_sha ka ra'i phye ma gu gul dang bsres pa'i gla rtsi la bdugs na gu gul gyi drir 'gyur la/_gla rtsi dang bsres pa ni gla rtsi'i dri 'pho bar 'gyur ba'o/_/nam mkha' lding gi gdong zhes pa nas/_'bras bu
[\[46b.4\]]dang bcas par 'gyur zhes pa'i bar gyis ni rigs ldan ma mchod pa'i dus dang phan yon dang bcas pa ste/_de yang rnal 'byor gyi lam pa'i nang gi mchod pa ni/_nam mkha' lding ni spyi bo'i haM ngo /_/gdong ni gtum mo'o/_/chos thams cad sna tshogs su snang ba ste 'gro ba nyid do/_/'byin par
[\[46b.5\]]byed pa ni bde stong 'char ba'o/_/zhi ba ni byang sems so/_/'dus pa ni 'bar 'dzag la dmigs pa'o/_/lha mo ni ye shes me/_kun du spyod cing ni rtsa dbu mar rol pa'o/_/pho nya'i lam pa ltar na/_nam mkha' lding ni ling+ga'o/_/gdong gi ni rtsa kha khwa mu kho'o/_/chos thams cad lhan cig skyes
[\[46b.6\]]par 'gro ba nyid do/_/'dzin par byed cing ni nyams su len par byed pa'o/_/zhi ba ni byang chub kyi sems so/_/'dus pa ni snyoms 'jug gi dus su mnyam par 'dus pa las so/_/yang na nam mkha' lding ni thig le bde ba'o/_/'gro ba'i ni lag pa brkyang ba'o/_/gdong ni kha thur du bltas
[\[46b.7\]]pa'o/_/'byin par byed pa ni kun rdzob byang chub sems mi gtong bar 'dzin pa'o/_/yang na nam mkha' lding ni lhan cig skyes pa'i dga' ba/_'byin pa ni dga' bral lo/_/zhi ba ni mchog dga' 'dus pa ni byang sems bdud rtsi la bza' ba'o/_/lha mo ni rig ma/_kun du spyod cing lus kyi
[\[47a\]]
[\[47a.1\]]gnas dang nye gnas sogs su bde ba la'o/_/ma'i mchog ni rigs ldan ma mchod pa'i sgrub pa nyid/_de'i lag mthil na yod pa ni dngos grub nye ba'i dpe'o/_/dpal ni lhan cig skyes pa'i bde ba mi rtog pa'o/_/gang gis kyang mi 'phrogs par 'gyur ba ni ye shes de nyid rtog par
[\[47a.2\]]mi 'gro ba'o/_/rnam pa de lta bu'i cho ga dang ldan pa ni bde ba chen po'i ye shes dang 'du 'bral med pa'o/_/dngos grub thams cad ni phyi nang gi rigs ldan mnyes pa las 'bras bu dang bcas par 'gyur ba ni/_de bzhin gshegs pa'i phrin las su 'gyur ba'o/_/dran pa tsam gyis gsad par
[\[47a.3\]]byed pa ni dur khrod kyi shing la til mar gyis byugs pa'i rdo rje rtse gcig pa la lte bar hUM bris te/_de las 'od zer dpag tu med pa spros pas phyogs bcu'i khro bo bcu la sogs pa spyan drangs nas der thim pas khro bo'i rdo rjer bsam/_de nas bdag 'khor lo sdom pa'i ting nge 'dzin dang ldan pas bgegs
[\[47a.4\]]la sogs pa gang la bsnun pa de srog gtong ba'o/_/me skyed par byed do zhes pa spra thog gi dbus su me shel bcug la tshon sna lnga'i skud pas dkris te lan stong rtsa gcig tu bskor nas 'phangs na der me 'bar bar byed pa'o/_/yang na gtum mo'i me 'od 'bar bas sna bug g.yas nas rgyu ba'i rlung
[\[47a.5\]]gis 'gro ba dbang du byed pa 'od spro bsdus so/_/sa 'og rnam par 'joms par byed pa zhes dur khrod kyi shing la rdo rje rtse dgu pa lta ba la hUM yod par byas te rtsa sngags stong rtsa brgyad dmigs pa dang bcas pas bsnun na klu gnyan sa bdag 'joms par 'gyur ba'o/_/ser ba 'bebs pa dang zhes pas
[\[47a.6\]]khrag gis bkang ba'i thod pa la rtsa ba'i sngags brgya rtsa brgyad la sogs pa bzlas te/_rnal 'byor dang ldan par sgra gcan rgyu ba'i dus dang phyogs nges pas/_de dga' 'grogs la khrag de bsregs pa 'am gtor na grub pa'o/_/dran pa tsam gyis glog skyed par byed pa yang sngar ltar te shing ka ran+ta'i
[\[47a.7\]]yal ga la rang kha lhor bltas pas/_tshes brgyad dam bcu bzhi la khru gang pa bcas la rdo rje phur bu byas te dbus su thog dang glog bris te rlung gi phyogs su klu gnas pa'i sar btab na glog dang thog dang ser ba dang sprin 'dus te/_tsha grang drag po'i sgra 'byin pas thams cad skrag par byed do/_/
[\[47b\]]
[\[47b.1\]]lha thams cad kyi gzugs brnyan gar byed du 'jug go zhes pa la/_bud med sngo ba sangs ma bu bcas pa'i 'khru ma dang /_ke ke ru'i rnga ma dang /_ka rka ta'i sha rnams shing dmar po'i sol ba la bsregs pa'i dud pas phyi rol pa la sogs pa'i lha'i gzugs la bdug na de bzhin no/_/
[\[47b.2\]]yang na rkang pa brgyad pa'i 'khor lo lha rnams kyi thugs kar bcug la 'od ma'i gzhu dang ka ra bI ra'i mda' la khrag chen bskus nas thugs kar 'phangs na'o/_/yang na rang mi g.yo bar gnas la ba dmar ser gyi mar gyis sna bug bkag gu gul dkar po'i dud pas bdugs na gar 'phro chad
[\[47b.3\]]pa'o/_/gang zhig grub pas zhes rtsa sngags so/_/ming nas bzung nas lan cig bzlas pa na zhes pa la/_mi'i thod pa sha med par btogs te/_srin lag gis gzugs bris la de'i snying gar 'khrul 'khor ming tshig dang bcas pa bris la/_rtsa sngags kyi gsham du ming dang mA ra ya phaT ces pa lan
[\[47b.4\]]cig bzlas shing khrag mnyes na mngon spyod de/_de'i mod la 'chi bar 'gyur ro zhes pa'o/_/sa ma lus pa rnams la longs spyod par 'gyur ro zhes ba lang gi sha la sbyin sreg rgyas pa'i sbyor bas 'bru dang shing thog la sogs pa phul na rgyal srid kyi 'byor bas rgyas par 'gyur yang 'dod pa'i longs spyod
[\[47b.5\]]kyis skyo ba na/_'dod na sdud par 'gyur ni zhi ba'i sbyin sreg gis g.yeng ba zhi bar byed do/_/bcom ldan 'das dpal he ru ka'i chos 'di la ni rtsa ba'i sngags phrin las rgya mtsho la/_brtul zhugs mi dgos zhes phyi rol pa'i chos bkag_/spyod pa dang ni sbyangs pa nyan thos kyi'o/_/smyung ba ni
[\[47b.6\]]bya ba'i rgyud kyi byed pa la sogs pa mi dgos te phyi rol spros pa bcad pa'o/_/cho ga 'dis zhes lha dang sngags ldan pa'i sbyor bas ci 'dod pa'i las rnams bya'o zhes phrin las du ma myur du grub pa'o/_/gal te khros pas lan cig bzlas na bye ba gsod par 'gyur ro zhes dpal he ru ka'i
[\[47b.7\]]bsam gtan sngags bcas kyi nus pa thogs pa med pa ste/_dur khrod kyi sol ba la lan cig bzlas pas zhes pa/_arga'i shing der grir shi ba bsregs pa'i sol ba la da du ra'i khu bas me gsad de/_de'i sol ba dang dug dang ske tshe dang lan tshwa dang dur ras la ming dang rkang pa brgyad pa spel te bris la/_
[\[48a\]]
[\[48a.1\]]snying po'i sngags dang /_bsgrub bya'i ming bris la dur sol dang sa las gzugs brnyan byas pa'i snying gar 'khor lo gzhug go/_/de nas yungs kar la dbus su hUM bsam ste/_de yongs su gyur pa las rdo rje bskyed pa de las bsnun pas snga ma'i las 'grub bo/_/gshin rje
[\[48a.2\]]'joms par 'gyur zhing ni grul bum lta bu yang 'ching la/_de de'i mod la ltung bar byed do zhes mngon spyod grub pa'o/_/shing arga dur khrod du bsregs pa'i thal ba la yongs su bzlas te de ni yungs kar bsregs pa'i thal bas gang la bsnun pa de de'i mod la sha zas gzung bar 'gyur ro zhes drag
[\[48a.3\]]po'i las so/_/zhi bas bzlas na 'tsho bar byed do zhes pa/_'khrul 'khor phyung zhing 'o mas bkrus shing rtsa sngags la shIn+taM ku ru btags pas nye bar 'tshe bzhi'o/_/dur khrod kyi sol ba la lan cig bzlas zhes pa da du ra'i shing dur khrod du bsregs te rigs ngan ma'i khrag gis me gsad de karko
[\[48a.4\]]ta'i shing ngam shing gzhan la dug dang ske tshe dang tshwas rkang pa brgyad pa'i sngags bsgrub bya'i ming dang bcas pa bris la sngags spel ba dang bcas pa bzlas na 'grub par 'gyur ba'o/_/a ti mu k+ta'i lcug ma la zhes pa la sogs pa ni nyi ma dang po la phyin te khru do pa la skud pa dmar pos bcings la/_
[\[48a.5\]]de nas gsol ba btab pas nyi ma gnyis pa la dpal he ru ka'i ting nge 'dzin gyis dkyil 'khor mchod cing gtor ma dbul/_de bcad pa dang sa la ma bzhag par sngags khri phrag gcig bzlas na mo rigs la bsnun pa de rjes su 'brang bar byed do/_/gseg ma la ni mis ma 'goms pa la dbus
[\[48a.6\]]su rtsa sngags bris te sngags nas gang la bsnun pa de rings par 'gyur ba'o/_/yang na dur khrod kyi ras la rkang pa brgyad pa'i sngags dang bsgrub bya'i ming zla ba'i dkyil 'khor dbus su chud par yung bas bris te/_dur khrod kyi sa dang sol bas dgra'i gzugs byas la 'khor lo de'i snying gar bcug
[\[48a.7\]]la sngags zlos shing gseg mas brab bo/_/des grub po/_/gang du 'dod pa der 'gro bar 'gyur ni bskrad pa ste/_rtsa sngags spel tshig dang bcas pa'i 'khor lo bris te/_/bya rog gi sker btags nas btang na gnas nas 'pho'o/_/gu gul gyi dud pas zhes pa ni a ka ru dang ra skyes kyi rwa dang
[\[48b\]]
[\[48b.1\]]rmig pa'i rtse rnams dang byi la nag po'i brun dang sha chen dang ke ke ru'i rngam dang bsdebs te/_DA ki ma'i spos sbyar bas A be sha ya a A dz+nyA na a be sha ya/_zhes pas 'bebs par 'gyur ba'o/_/dug gso bar byed pa ni lag pa g.yon pa la a las zla ba'i dkyil 'khor la sngags bris
[\[48b.2\]]pa'am bsams nas bkab pa ni srin lag gi rtses reg na'o/_/mkha' 'gros rgyas btab pa la dur khrod kyi ras la shing a shwat+tha'i myu gus 'khrul 'khor bris te/_lte ba la zur gsum pa la hUM dang ma ma a mu kA sa rak+Sha zhes pa dang /_don gyi ming bcug la mgul du gdags/_gtor ma dang
[\[48b.3\]]bden pa brjod cing chus gtor na grol bar 'gyur ro/_/ka ra bI ra'i lcug ma la zhes pa dur khrod kyi ras la bsgrub bya'i ming dang spel ba'i 'khrul 'khor la/_bud med sbrum ma shi ba bsregs pa'i thal ba dang /_tsan+dan dmar po'i phye mas bud med gzhan de'i mgul du 'khor lo btags la/_
[\[48b.4\]]sngar gyi lcug ma khru do ba rlon pa gcig ni dur khrod me la ma tshig tsam du bsros la/_/phyi ma'i spyi bo la bskor zhing rtsa sngags khri phrag gcig gi bzlas pas mngal 'pho ba'o/_/des ni goms par byed pa bskyed pa'i rim pa'i ting nge 'dzin sngags bzlas pa'i las bstan pa'o/_/da ni de kho na nyid
[\[48b.5\]]ye shes las byung ba/_bya ba las kyi tshogs rab 'byam las/_phyi la mchog tu gzhol ba rnams kyis ni/_'khrul 'khor dang rdzas kyi bye brag dang /_sngags dang phyag rgya dang ldan pas rnam shes kyi las kyis mngon par 'grub la/_nang la mchog tu gzhol ba rnams kyis ni bsam gtan dang sngags
[\[48b.6\]]kyi de kho na nyid kyi/_ye shes kyi las kyis shin tu 'grub pa dus kyi nges pa dang bcas pas myur ba nyid du 'grub pa bstan pa'o/_/yang bud med bu skye bar 'dod na/_a shwa ka d+ha'i rtsa ba mar bzang po dang lhan cig bskol la/_ba'i 'o ma bsres la lhan cig tu bskol te lhag pa'i lha'i sngags lan
[\[48b.7\]]nyer gcig bzlas dus su blud la khrus bya zhing /_de'i dus su spyod pas rang gi khyo dang 'dra ba'i bu skye bar 'gyur ro/_/yang 'dod log spang ngo /_/yang bu med pa la sngags lan nyi shu rtsa gcig tu sngags te mar rnying pa la/_rma bya'i sgro bsregs te btags la sha kha ra dang ldan pas bskol la btung bar
[\[49a\]]
[\[49a.1\]]bya ste/_a ru ra yang bag tsam re bza' bar bya/_zhag bdun bar du sngags kyang bzlas bzhin du'o/_/las 'di dag gi 'khrul 'khor ni/_chos 'byung la gnas pa'i zla ba'i dkyil 'khor la/_de'i nang ngos su 'khor lo rim pa la mu khyud rim pa bzhi sna tshogs rdo rje kha gyes pa'i lte bar
[\[49a.2\]]pad+ma 'dab ma brgyad pa'i dbus su dpal he ru ka'i sa bon hUM dang rje btsun ma'i baM bri/_pad+ma'i 'dab ma la rkang pa brgyad pa'i sngags dgod/_'khor lo gsum pa la lha so so'i sngags sku gsung thugs kyi mtshan nyid 'khor lo pad+ma rdo rje mu khyud kyis bskor ba/_sgo bzhi dang grwar gnas pa dam tshig lha mo
[\[49a.3\]]rnams kyis dang zhal bzhi pa'i sngags dang spel bar bya/_lte ba'i sa bon mthar gang la dmigs pa ming spel tshig dang bcas pa bya zhing /_mthar rdo rje ra ba dang me 'od phreng bas 'khor ba las/_A li kA li yig mgo phyir bstan pa bri bar bya ba ni/_dpal badzra DA ki las/_nam mkha' dbyings kyi dbus
[\[49a.4\]]gnas par/_/zla ba'i dkyil 'khor dam pa ste/_/'od zer tshogs ni gsal ba'i mdangs/_/'khor lo'i phreng bas rnam par brgyan/_/de dbus 'khor lo rtsibs brgyad dang /_/pad+ma'i phreng bas shin tu mdzes/_/slar yang 'khor lo bri bar bya/_/sku gsung thugs ni rdo rje yi/_/dkyil
[\[49a.5\]]'khor dam pa yangs pa yin/_/nam mkha' thams cad g.yogs byed pa/_/rang gi lus las spro bar bya/_/dkar dang dmar dang sngo ba ste/_/kha dog mchog ni bye brag bya/_/bya ba'i cho ga 'di yin no/_/dpa' bo dbang phyug rdo rje bri/_/de mthar bskul bar bya ba'i tshig_/ji ltar 'dod bzhin
[\[49a.6\]]sbyar bar bya/_/phyi rol rdo rje phreng ba dang /_/'od zer 'bar bas phreng 'khrugs bskor/_/'di ni srung ba chen po ste/_/las rnams 'grub pa bla na med/_/ces pa'i don to/_/char 'bebs pa mu khyud bar ma la khro bo stobs po che'i sngags/_oM badzra kro d+ha ma hA ba laM/_ha na ha na/_pa tsa pa tsa/_
[\[49a.7\]]bi d+h+wan sa ya bi d+h+wa na sa ya/_u tsa ta ya/_sarba nA ga nA ga ma ra Na hUM phaT/_ces pas g.yon skor du dgod par bya'o/_/de yang 'khrul 'khor de dag la tshogs kyi mchod pa gtor ma dang ldan pas/_rang lhag pa'i lha'i nga rgyal dang ldan pas/_dam tshig gi 'khor lo lha dang yig 'bru gsal ba
[\[49b\]]
[\[49b.1\]]la/_ye shes kyi 'khor lo spyan drangs te mchod cing gnyis su med pa las/_'od spros pas 'gro ba la zhi ba dang rgyas pa la sogs pas rjes su 'dzin pa'i las dang /_dbye ba bskrad pa gnon pa rengs byed la sogs pa tshar bcad pa'i las/_lha mo dum skyes ma dang khro bo bdud rtsi 'khyil ba
[\[49b.2\]]la sogs pa phrin las kyi lha rab tu bskul bas 'grub par 'gyur ba'o/_/de las grub cing nus pa'i stobs 'grub pa dang /_thabs kyi khyad par dang mi ldan pas mi 'grub pa dang /_'di nyid nges par 'grub pa'i tshul bstan pa'o/_/le'u'i mtshan nyid ni/_rtsa ba'i gsang sngags kyi las kyi cho ga'i
[\[49b.3\]]le'u dgu pa'i rnam par bshad pa'o//_//de la le'u 'dir khyad par can gyi 'bras bu'i gsang chen bstan pa la/_de nas zhes smos te le'u dang po las/_thog ma dbus mthar yang dag gnas/_/'jig rten gsum du rnyed dka' ba/_/zhes pa'i don la/_thog ma ni ngo bo nyid kyi sku la sbyor ba dang
[\[49b.4\]]po chos kyi dbyings las byung ba chos sku'i phrin las ye shes longs spyod rdzogs skur byon pas so/_/dbus ni longs spyod rdzogs skur rdo rje 'chang ri rab kyi khang bu brtsegs par byon pa las/_mthar ni dkyil 'khor rnam par 'phrul pa'i cho 'phrul tshad med pa las sprul pa'i sku dpal he ru ka rdo
[\[49b.5\]]rje rnal 'byor ma dang gnyis su med pa 'dod khams kyi 'jig rten pa'i lha rnams 'dul ba'i don du 'dzam bu'i gling du yang dag pa'i dkyil 'khor mdzad pa dang ldan pas gnas pa'o/_/rnal 'byor ni rjes 'jug lam goms par byed pa'i rim pa shes tsam gyis/_'dir ni gsang ba grub par 'gyur
[\[49b.6\]]bar the tshom med pa'i don bla na med pa mchog sku gsum po dag gi gleng gzhi dang bcas pa bshad par bya zhes mdor bstan pa las/_ye shes kyi 'khor lo sngon byung dang rjes 'jug las/_thog mar sangs rgyas kyis mdzad pa las/_de yang chos kyi dbyings kyi pho brang ye shes dag pa'i ngang du
[\[49b.7\]]chos sku dbyings dang ye shes dbyer med las/_'og min bde ba chen po'i zhing khams der longs spyod rdzogs pa'i sku dpal rdo rje 'chang chen pos/_dag pa'i sa la gnas pa'i byang chub sems dpa' chen po dang /_sems ma'i lha mo rnams dang /_de bzhin gshegs pa dpag tu med pa
[\[50a\]]
[\[50a.1\]]nyid dang /_dbyer med pa'i tshul gyis 'gyur ba med par gnas pa'o/_/de las 'gro ba 'dul ba'i don du/_gdul bya 'dod chags can ma hA de ba la sogs pa gtso bor bstan pa ri rab kyi khang bu brtsegs par byon te/_gdug pa can thams cad btul ba las/_dpal de
[\[50a.2\]]bzhin gshegs pa rdo rje 'chang chen po de nyid dang dbyer med pa'i dpal rje btsun phyag na rdo rjes ji ltar btul bar mdzad pa ni/_dpal de nyid bsdus pa'i don te/_rdo rje 'dzin pa phyag na rdo rjes gsol pa/_bcom ldan dbang phyug chen po la sogs pa/_ma rungs pa'i sems can dag
[\[50a.3\]]kyang mchis te/_de bzhin gshegs pa thams cad kyis kyang zhi bas 'dul bar mi spyod pa de dag la bdag gis ji ltar bsgrub par bgyi/_de nas bcom ldan 'das dpal rnam par snang mdzad de bzhin gshegs pa thams cad kyis byin gyi rlabs kyis/_de bzhin gshegs pa thams cad kyis thabs
[\[50a.4\]]chen po'i ye shes rdo rje zhes bya ba'i ting nge 'dzin la snyoms par zhugs te/_snyoms par zhugs ma thag tu de bzhin gshegs pa thams cad kyi dbyings thams cad kyi rdul phra mo dang mnyam par 'phros nas/_ri rab ri'i rtse mo na rdo rje dang nor bu rin po las byas pa'i khang bu brtsegs par yang gcig tu
[\[50a.5\]]'dus te/_de bzhin gshegs pa thams cad kyis mnyam pa nyid du dmigs nas/_bcom ldan 'das rnam par snang mdzad kyi thugs ka'i dpal gyi be'u ru bzhugs so/_/hUM de nas de phyung ma thag tu dpal phyag na rdo rje'i sku'i thugs ka'i rdo rje las 'od kyi snang ba chen pos sa gsum thams cad
[\[50a.6\]]du khyab par gyur te/_'jig rten gyi khams rab 'byams sprin rgya mtsho thams cad na/_'jig rten gsum gyi bdag po dbang phyug chen po la sogs pa ji snyed pa de dag thams cad na gnas pa'i tshogs kyis bskor ba ma lus shing lus pa med pa rnams de bzhin gshegs pa thams cad kyi dam
[\[50a.7\]]tshig gi lcags kyus bkug nas der lhags te/_khang bu brtsegs pa thams cad du bskor nas/_lha chen po la sogs pa'i 'jig rten gsum po'i dbang po thams cad kha sbub tu lhung ste nyam thag pa'i tshig 'byin cing dpal phyag na rdo rje la skyabs su dong ngo /_/lha chen po zhes bya ba'i lha de ni sa la 'gyel te
[\[50b\]]
[\[50b.1\]]dran pa med par gyur to/_/der dpal phyag na rdo rjes lha thams cad la bos te/_gal te khyed rnams rang rang gi srog 'dod na/_sangs rgyas dang chos dang dge 'dun la skyabs su dong la/_nga'i bka' yang nyon cig_/de nas de dag gis 'di skad ces gsol to/_/sangs rgyas dang chos dang dge 'dun phyag
[\[50b.2\]]rgya'i tshogs dang bcas pa la skyabs su mchi'o zhes so/_/yang zhi bar mdzad pas sdig pa las bzlog par mdzad mi spyod pa'i sems can de rnams tshar gcad pa'i phyir byin gyis brlabs so/_/de nas bcom ldan 'das kyis byang chub sems dpa' chen po dpal phyag na rdo rje la bka' stsal pa/_/sems
[\[50b.3\]]dpa' chen po lha'i bdag po lha chen po 'di ma bslang na/_srog chud gsan par byas pas don med/_'di gsos na 'di yang skyes bu dam par 'gyur ro/_/de nas phyag na rdo rjes de bzhin du bya'o snyam nas/_shi ba gso ba'i snying po 'di smras so/_/oM badzra A yur dz+nyan b+hAM zhes so/_/dpal phyag na rdo rje'i
[\[50b.4\]]zhabs kyi mthil nas/_kun du 'bar ba'i snying po rdo rje'i tshig brjod nas/_lha dbang phyug chen po sbyang ba'i phyir zhabs g.yon pas mnan/_zhabs g.yas pas lha mo u ma de ba'i steng du mnan par mdzad pa'o/_/de nas lha chen po la dpal phyag na rdo rje'i zhabs kyi mthil gyis reg pas/_de nyid du de
[\[50b.5\]]bzhin gshegs pa thams cad kyi ting nge 'dzin dang /_gzungs dang rnam par thar pa'i sgo du ma'i bde ba myong ste/_lha chen po'i lus dpal phyag na rdo rje'i zhabs la phul bas 'og gi 'jig rten gyi khams gang+gA'i klung sum cu rtsa gnyis kyi bye ma snyed kyi 'jig rten gyi khams kyi rdul phra rab snyed 'das pa
[\[50b.6\]]nas/_thal bas khebs pa zhes bya ba'i zhing khams der de bzhin gshegs pa thal ba'i dbang po'i dbyangs zhes bya bar gyur te sangs rgyas so/_/de nas lha chen po'i lus de las ched du brjod pa 'di phyung ngo /_/e ma ho sangs rgyas thams cad kyi/_/bde gshegs ye shes bla na med/_/sngags kyi tshig gis
[\[50b.7\]]mnan pas su/_/mya ngan las mi 'da' bar gzhab/_/ces so/_/de nas sangs rgyas de las bkod pa sprul pa'i sku gcig_/dbang phyug gi lus der zhugs nas ched du brjod pa 'di brjod do/_/e ma ho sangs rgyas thams cad kyi/_/gsang ba ye shes bde ba che/_/gang phyir shi ba'i lus 'di yang /_/'tsho ba'i
[\[51a\]]
[\[51a.1\]]khams su gyur pa yin/_/zhes brjod do/_/de nas dbang phyug chen po'i lus de sos par byin gyis brlabs te/_'jig rten gyi khams 'dir sems can thams cad kyi don dang /_ma rungs pa rnams thams cad 'dul ba'i phyir/_'dzam bu gling du nyid kyis rgyal tshab tu bcug go/_/
[\[51a.2\]]de nas dbang phyug chen po de'i mgo bo la dpal phyag na rdo rje'i zhabs kyis mnan pa'i rjes su zla ba phyed pa gnas par gyur te ral pa'i g.yon logs na 'dug go/_/de nas de bzhin gshegs pa thams cad kyi dpal phyag na rdo rje'i grogs su lag tu mdung rtse byin nas/_rdo rje rig pa dam pa zhes
[\[51a.3\]]bya ba'i rdo rje'i ming gi dbang bskur ro/_/de nas rdo rje'i rig pa dam pa/_/byang chub sems dpa' sems dpa' ni/_/rdo rje 'bar ba'i mdung rtse des/_/mgal me'i 'khor lo ltar bskor zhing /_/gar gyi mchod pas mchod byas nas/_ched du brjod pa 'di brjod do/_/e ma'o sangs rgyas thams cad
[\[51a.4\]]kyi/_/byang chub sems ni bla med pas/_/zhabs mchog gis ni gang reg pa/_/sangs rgyas nyid du rab grub thob/_/ces brjod do/_/de yang gzhan 'phrul dbang byed du khro bo khams gsum rnam par rgyal bar mdzad de ma rungs pa rnams btul/_/'phrul dgar khro bo me ltar 'bar bas so/_/dga'
[\[51a.5\]]ldan du dpal rdo rje snying pos so/_/'thab bral du rdo rje hUM mdzad kyis/_/ri rab rtser rje btsun phyag na rdo rje nyid kyis log 'dren rnams btul ba'o/_/des ni dpal phyag na rdo rjes ji ltar mdzad pa bstan pa'o/_/der ni bcom ldan rdo rje 'chang chen nyid kyis sprul pa'i sku/_/sku bzhi dbyer med dpal he ru
[\[51a.6\]]kar bzhengs te/_/rnam snang mdzad kyi pho brang dkyil 'khor yang rdzogs lo nyid/_/'od dpag med pas bdud rtsi bum pa shing lo steng du ka pA la rab gang /_/don yod skye mched lha yis byin brlabs rig pa'i lha mos mchod/_/dkon mchog dpal gyi gsang sngags yang dag ye shes nyid
[\[51a.7\]]kyis te/_/mi bskyod rdo rjes dbang bskur rigs bdag rgyas gdab bla na med/_/rdo rje sems dpa' rjes chags kun du rol pa bde ba mchog_/gar nyams dgu ldan mi zad bde mchog khro bo'i skur bstan pa/_/de nyid sku las khro tshogs rnam par 'phrul pa yis/_/sa gsum kun du khyab byed bde ba'i
[\[51b\]]
[\[51b.1\]]dbang phyug go/_/oM badzra ba le ta kro d+ha ya/_badzra b+ha shwi d+hi pa ta ya/_badzra d+ha shi bi nA sha ya/_hr-i da A kaR+Sha ya badzra kro d+ha/_oM badzra kro d+ha su karma/_badzra suk+Sha krA ma/_badzra At+ma ka/_badzra d+harmA kra ma hUM/_oM b+hai ra badzra/_hUM ka ra shud+d+ha/_oM bi sho d+ha na/_badzra d+ha ra b+hak+Sha ya/_oM badzra mu di ban+d+ha/_b+h+r-i ku Ti ha ra/_
[\[51b.2\]]oM sUr+ya dz+wa la/_me pra yats+tsha/_oM badzra ha sa kro d+ha/_badzra sho d+ha ya/_oM badzra ma hA tsakra/_krod+ha ts+tshe da ba ya/_oM ha ra spa ta ya/_b+ha ma tra na hUM/_oM kro d+ha rak+Sh+mA/_badzra kro d+ha su k+Sha ya hUM/_zhes khro bo nyi shu rtsa bzhis sa bla sa steng sa 'og khyab par kun du spyod pas phyi nang dus thams cad du'o/_/de nyid dkyil
[\[51b.3\]]'khor rgyal po mchog nyid bde chen sgo mtshams bcas pa'o/_/bskal pa dang po rdzogs ldan dus su bsnyen pa'i ye shes sngon 'byung ba/_/gsum ldan gnyis ldan rtsod pa'i dus mthar 'dzam gling pad+ma'i dbus/_/las rgyal mchog gis ma ga d+hAr ni 'jigs byed dus mtshan gnas pa yis/_/
[\[51b.4\]]'thung gcod nye ba'i 'thung gcod dur khrod bcas par 'jigs byed brgyad/_/nam mkha' las ni lha bzhi lha mor bcas pas gnas zhes btags/_/dri za bzhis ni yum ldan mi 'gyur nam mkhar gnas zhes brjod/_/sa steng nas ni gnod sbyin gnyis ni yum dang zhing zhes bsgrags pa ste/_/nye zhing
[\[51b.5\]]gnod sbyin zung ste yum bcas gter bdag rim pas gnas/_/tshan+do ha ni srin po srin mo zung ldan ri bo'i sul longs spyod/_/nye ba'i tshan+do ha ni srin po'i 'khor gyur zung ldan rnam 'gyur spyod/_/'du sa dag tu klu yi dbang po yab yum ldan pas rnal 'byor spyod/_/nye ba'i 'du sar klu yi bran gnyis
[\[51b.6\]]yab yum bcas pa rol zhing rgyu/_/dur khrod dag tu lto 'phye zung gyur rtog dpyod 'gog par rol/_/lto 'phye dag gi bran gyur gnyis po yum bcas nye ba'i dur khrod sa 'og spyod/_/de dag srid pa gsum la dbang byas 'jig rten dbang bsgyur gnas pa ste/_/nyi shu rtsa bzhi'i gnas der chags sdang
[\[51b.7\]]spyod pa 'jig rten pa'o/_/gang du dbang phyug 'jigs byed u ma 'khor bcas rol pas gnas pa'o/_/bcom ldan he ru ka dpal rdo rje rnal 'byor mar ldan pas/_/dkyil 'khor 'khor lo'i lha tshogs ye shes phrin las/_/gdug pa gdul ba'i cho 'phrul 'jigs pa'i gad rgyangs drag po
[\[52a\]]
[\[52a.1\]]sgrogs/_/sa cher rab g.yos 'jig rten khams rnams rab 'khrugs mdzad/_/der ni 'jug dang dbang gyur longs spyod rab tu thim byed pas/_/gdul bya'i ming gi dpa' bo rnal 'byor 'dul byed nyid la btags/_/des ni mngon 'byung rnam par 'phrul pa'i mdzad pa yis/_/sku
[\[52a.2\]]gsum 'dul ba'i zhing khams phyi nang dag tu 'khor lo lnga ldan pa'o/_/de ni dang po'i sbyor ba la sogs pa ting nge 'dzin gsum bstan nas/_da ni rjes 'jug nyams su len pa rnams kyis bsgrubs pa'i 'bras bu chos sku thob par 'gyur ba bstan pa/_de nyid kyang rim pa gnyis kyis lam sngon du byas pa ni/_
[\[52a.3\]]rgyu'i cha las sems can thams cad kyi rgyud la de bzhin gshegs pa'i snying po'i lus can du gnas pa kun khyab tu'o/_/lam du thabs ni gang gi tshe chos thams cad stong pa nyid sngon du 'gro bas ni thams cad rnam par dag par byed la/_sgrub pa pos mnyam rjes gnyis med du nyams su myong bas
[\[52a.4\]]rnam par mi rtog pa'i ting nge 'dzin 'char bar 'gyur ba de nyid gong nas gong du zhi gnas lhag mthong dbyer med pa de'i tshe ye shes chen po gsang ba bla na med pa chos sku dag pa gnyis ldan mkhyen pa'i ye shes phrin las dang bcas par nga yis bshad do zhes gdams pa'o/_/gnyis pa'i gzugs sku
[\[52a.5\]]rnam pa gnyis kyi 'byung tshul ni/_rgyu'i cha byang chub sems 'gag pa med pa las/_lam du lha sku sgyu ma lta bu'i lus can snang la rang bzhin med pa/_gang gi tshe rnal 'byor pa'i rgyud la mtshan dpes spras pa'i tshul du gnas pas sgrub pa pos lha sku dkyil 'khor gyi tshul du 'khor lo brten par bcas
[\[52a.6\]]pa'i bsam gtan bsgom pas de tshe yon tan phun sum tshogs pa 'char bas longs spyod rdzogs pa'i sku thob par smra'o zhes gdams pa'o/_/gang du rgyud rig pa sna tshogs gzugs can ni sprul pa'i sku/_cir yang 'char ba'i rmi lam sgyu ma lta bu'i lus can du rnam pa nyid byams pa snying rje'i rang bzhin
[\[52a.7\]]can du dus gang gi tshe/_tshad med pa'i byang chub kyi sems kyis gzhan don gtso bor byed pa'i sgrub pa pos rang bas gzhan gces kyi blo dang ldan pas tha mal pa'i snang ba dag par 'gyur ba de'i dus su dkyil 'khor gyi lhar snang la goms pas/_snod bcud lha dang gzhal yas khang du 'char ba de'i
[\[52b\]]
[\[52b.1\]]'bras bu sprul sku thob par ngas bshad pa rgyu mthun gyi rgyu 'bras bla na med pa'o/_/da ni sku gsum dbyer med ngo bo bde ba chen po'i sku 'byung bar bstan pa'i phyir/_chos dang longs spyod rdzogs sprul pa/_/yang dag thob par gdon mi za/_/zhes pas gsang chen gyi snying po phyag rgya chen po lhun
[\[52b.2\]]gyis grub pa ste/_rang bzhin rnam dag stong pa nyid/_/ngo bo 'gyur ba med pa kun du khyab pa mtshan nyid 'od gsal gnyis med ro mnyam pa/_rnam par mi rtog pa/_bsam gyis mi khyab pas rab tu mi gnas pa/_bde ba chen po rang byung gi de bzhin gshegs pa'o/_/ye shes ni rnal 'byor
[\[52b.3\]]dang ldan pa'i kun 'dar du rlung sems 'dus pa las longs spyod yul snang la dbang thob pas bde chen thob par 'gyur ba'o/_/nyams myong bde gsal mi rtog pa mthar phyin pas bdag nyid rnal 'byor pa'i lus sku rdo rje ngag gsung rdo rje/_sems thugs rdo rjer gyur pas/_shrI thabs shes rab
[\[52b.4\]]dbyer med bde ba chen por 'gyur la/_he ni gar dgu'i rol pas dgyes par spyod pa/_ru ni bdud rtsi'i rgya mtsho mi zad pa la'o/_/ka ni zhing khams du ma sku la yongs su rdzogs pa'i bde ba'i mchog_/rdo rje rnal 'byor ma dang gnyis su med par ni 'grub par 'gyur ba sku bzhi ye shes lnga ldan sa
[\[52b.5\]]bcu gsum pa'i 'bras bu tshe 'di nyid la the tshom med par thob pa'i don to/_/rgyu dang lam dang 'bras bu'i gsang ba las/_rgyud kyi rim pa ltar na/_'chi ba stong pa chos sku/_bar ma do longs spyod rdzogs pa'i sku/_srid pa'i skye ba bzhengs pa sprul sku'o/_/lus gnas pa ltar na/_rtsa sprul pa/_yi ge longs
[\[52b.6\]]spyod/_thig le chos/_ngo bo nyid chos nyid ye shes kyi rlung ngo /_/lha'i rnal 'byor ltar na/_rnam pa gsal ba/_sprul pa ngo bo stong pa nyid chos/_/nyams myong bde ba longs sku/_/mi rtog pa ngo bo nyid do/_/sngags kyi rim pa ltar na/_lus rtsa'i dkyil 'khor sprul pa/_A li kA li sngags kyi dkyil
[\[52b.7\]]'khor longs spyod/_thig le byang chub sems kyi dkyil 'khor chos sku/_snying po'i rlung ngo bo nyid kyi sku'i dkyil 'khor ro/_/yang na gtum mo'i me las rgya sprul pa/_haM chos rgya longs spyod/_'bar 'dzag phyag rgya chen po chos sku/_/nyams myong dri ma med pa dam tshig phyag rgya ngo bo nyid kyi sku'o/_/ye
[\[53a\]]
[\[53a.1\]]shes kyi rim pa la/_bdud rtsi spyi bo nas bab pas mgrin par dga' ba sprul pa/_snying gar mchog dga' longs sku/_lte bar lhan cig skyes pa'i dga' ba chos sku/_gsang bar dga' bral ngo bo nyid sku ste lugs 'byung lugs bzlog tu shes par bya'o/_/gsang ba'i
[\[53a.2\]]rim pa la/_lte bar rgyu mthun sprul pa/_snying khar rnam smin chos/_mgrin par skyes bu byed pa longs sku/_spyi bor dbang gi 'bras bu ngo bo nyid bde chen no/_/gsang ba de kho na nyid la/_sku'i gsang ba lte ba/_gsung gi gsang ba mgrin pa/_thugs kyi gsang ba snying ga/_/spyi bor ngo bo nyid bde chen ye
[\[53a.3\]]shes rdo rje dbyer med kyi gsang ba bstan pa'o/_/de la gnas skabs su las rab 'byams bstan pa la nye bar gdams pa bstan pa ni/_gsang sngags ni yid can shes pas skyob par byed pa'i thabs 'di'i snying po ni gtso bo dang 'khor du bcas pa'i dkyil 'khor ba'i sku gsung thugs bskul
[\[53a.4\]]zhing dngos grub myur du ster bar dpal he ru ka ngas bshad kyis sgrub pa po dbang po'i rim pa'i khyad par dang ldan pa rnams nyon cig par mdor bstan pa'o/_/las dang dngos grub mngon du byed pa bya ba las/_tshogs bsgrub pa la/_bsnyen sgrub yan lag bzhi dang ldan pa'i khyad par gyis las myur du grub
[\[53a.5\]]pa las/_sbyin sreg phrin las dang bstun la/_lha'i rnal 'byor yang phyir dkyil 'khor yongs su rdzogs pas bsgrub pa'am/_yang na snying po'i sngags 'di nyid kyi lha tshogs nyi shu rtsa gnyis pa sku gsung thugs kyi 'khor lo las mngal skyes kyi dkyil 'khor dang /_rdzus skyes kyi dkyil 'khor gyi
[\[53a.6\]]bskyed chog yan lag dang ldan pas dbang po rab nang mchog tu gzhol ba kho nas grub la/_dbang po 'bring dang tha mas ni phyi la mchog tu gzhol ba 'khrul 'khor rdzas dang sngags dang /_bskul tshig dang bcas pas 'grub par 'gyur ba ste/_snying po 'di bzlas pas zhes smos te/_skye ba bdun pa'i
[\[53a.7\]]ro tsa na la brten pa'i las bcom ldan 'das kyi snying po 'di khrir bzlas te/_smin ma'i bar du thig le byas nas nam mkha' la 'gro bar bsam na ni/_dpag tshad bye ba'i bar du 'phags par 'gyur ba ni/_nang don du na rtsa dang byang chub sems dngas par 'gyur bas/_khams gsum sa dgu'i
[\[53b\]]
[\[53b.1\]]bsgom lam zag bcas las 'das pas byang chub sems dpa'i sa la gnas pas/_rnam thar sgo bzhi thob pa'i ye shes kyi ngang las/_'gro ba ni gzhan du gshegs pa'o/_/'ong ba ni de bzhin nyid du 'jug pa spro bsdu khyad par du byed par 'gyur ro/_/gzugs brgya stong du mar byed do/_/
[\[53b.2\]]rgyu'i dus su rnam shes sna tshogs gzugs can du snang ba/_lam du nyams myong du 'char la/_'bras bu de shes pa dang bo d+hi satwa'i ye shes sna tshogs gzugs can du gyur pa'o/_/de yang de nyid las/_khang bzangs dang zhes pas rdo rje'i lus kyi rtsa'i 'khor lo rnams so/_/shing dang ni
[\[53b.3\]]rtsa kun 'dar ma la brten pa'o/_/khyim la 'dzegs te zhes dbang po thabs kyi chas yul lnga shes rab dang gnyis med spyod pas 'dzegs te bde chen po rol pa rnal 'byor ma rnams dang zhes khams 'byung ba rnam par dag pa'i ye shes gong nas gong du 'phel bas dpag tshad bye ba'i bar du ni
[\[53b.4\]]'og min gyi mthar thug pa'i dag pa'i zhing khams su 'gro bar 'gyur ro zhes mkha' spyod grub pa'o/_/'od gsal dbyings kyi nam mkha' las zung 'jug tu 'gro zhing gnas/_ye shes nyid du 'jug cing 'ong ba las bde chen nyid du gnas pa las gzhan du mi 'gyur ro zhes gnas
[\[53b.5\]]'og mar mi ltung zhes pa'i don to/_/'dod na snang bar 'gyur zhing ni rang gi 'dod lha'i zung 'jug ye shes kyi skur ro/_/'dod na mi snang bar 'gyur ro ni chos nyid 'od gsal stong pa nyid kyi ngang du gnas pas rtog pas mi phyed pa nam mkha' ltar mi mngon pa'o/_/de las sna tshogs gzugs
[\[53b.6\]]can du bsgyur ba'i byed pa bstan pa la/'dod na byis pa dang ni thog ma'i dus ting nge 'dzin gyis so/_/rgan mo dang ni tha ma nus pa la nye ba'o/_/da lta ba la dar la bab pa'i ni rtsa rlung byang sems rgyas pas gnas pa gzugs 'dzin par 'gyur ba ni lus kyi bkod pa'am kha dog dang dbyibs dang
[\[53b.7\]]tshad mi 'dra ba phra rags du ma rtsa dang yi ge dang lus kyi rtsen gar ston pa'o/_/yang dud 'gro'i skye gnas 'dul ba la/_'dod na glang po che dang zhes pa la sogs pas dus dang gnas skabs gang la bab pa'i byed pa du ma ston pa nyid du shes par bya'o/_/'dod na rma bya dang zhes pa la sogs pas
[\[54a\]]
[\[54a.1\]]sgong skyes kyi 'gro ba 'dul ba'i cho 'phrul bstan pa ste/_sprul bsgyur la dbang thob par byed pa'o/_/lha dang klu dang gnod sbyin la sogs pa gang 'dod pa de'i gzugs su byed do zhes pa lha ma srin gyi cha byad du bstan nas kyang rdo rje theg pa la yongs su dgod par bya'o/_/yang
[\[54a.2\]]rgol ba ngan pa phyi rol mu stegs pa la sogs pa'i tshig gis 'phrog pa ni de'i nus mthu dang rtsod pa nyams par ro/_/mthong ba 'phrog pa mig gi rnam shes nyams par 'gyur ba sna 'phrog pa ste sna dang rna ba'i rnam shes gzir bas nyams pa'o/_/lce 'phrog par byed pa ni brjod pa sgra skad nyams
[\[54a.3\]]par 'gyur ba ste/_rang lhar gsal ba'i sa bon gyi yi ge las 'od zer mtshon cha lta bu spros pas/_bsgrub bya'i dbang po las/_gsang sngags snying po'i 'od zer thog lta bu rdo rje'i rnam pa babs pas me 'bar zhing bsreg par bsams pas nges par 'grub par 'gyur ba'o/_/gang gi 'dod pa bsgrub
[\[54a.4\]]bya de'i khrag 'dren cing 'gugs par byed pa'am ni drag shul spyod pa gong le'u dgu pa ltar ba ba'o/_/gnon par byed do ni sum+b+ha ni'i sbyor bas bgegs la phur bus gdab pa'i sbyor ba ltar byas pas nges par 'grub par 'gyur ba'o/_/de dag gis ni rnam shes kyi las kyis tshar bcad cing /_ye shes
[\[54a.5\]]kyi las kyis rjes su 'dzin par bya ba bstan pa'o/_/le'u'i mtshan bstan pa ni/_dpal 'khor lo sdom pa las/_'khor lo lnga ldan bde stong du ro gcig par 'gyur ba'o/_/sku gsum 'grub pa'i don ni gong du rgyu thabs 'bras bu las/_snying po'i sngags kyi cho ga ni phrin las mchog tu gyur pa
[\[54a.6\]]gsang ba bla na med pa'o/_/le'u'i ming ni pa ta la gzhung skyong ba'i rab tu byed pa'o/_/bcu pa'i rnam grangs bstan pa'i rnam par bshad pa'o//_//las kyi lus rnam par dag cing /_ye shes kyi sku'i khyad par grub pa'i gsang ba nges par rig pa 'dzin pa'i gnas mngon du byed pa bstan par bzhed nas/_de nas
[\[54a.7\]]zhes bcom ldan 'das kyi snying po sngags de nyid kyi phrin las ston pa nyid de/_gzhan yang yon tan phun sum tshogs pa sgrub pa pos rim pa gnyis la goms pas gang zhig rgyud la brten pa tsam gyis ni gsang sngags kyi che ba ston pa'o/_/mthong chos mngon du byed pas myur du dngos grub la 'jug pa'i don
[\[54b\]]
[\[54b.1\]]sbas pa gsal bar byed pas/_snod gcig tu za ba'i gtsang sbra bdud rtsi bla na med pa bsten pa tsam gyis dngos grub myur du thob thabs bshad par bya zhes mkha' spyod dang sa spyod sa 'og la sogs pa mngon du byed la/_phyag rgya chen po rdo rje'i sku myur ba nyid du 'thob pa ste mdor bstan pa'o/_/da ni
[\[54b.2\]]rgyas par bshad pa la/_skyes bu gang zhig ces pa nas/_skye ba bdun pa'i mtshan nyid bstan pa las/_rtags nye bar mtshon pa nges pa ni/_ngang pa'i 'gros ltar dal gyis 'gro ba dang /_de'i grib ma'ang mdun du 'gyur ba nyid/_de ni skye ba bdun du mir 'gyur ba yin te ngo bo nyid kyis snying rje dang ldan
[\[54b.3\]]pa rgyud mi 'gyur ba'o/_/ro tsa na yod de ni bsod nams kyi rgyu mthun las byung ba las/_dpal he ru ka'i snying po'i sngags bzlas nas thig le byas na zhes pa yi ge 'bru nyer gnyis pa'i che ba ston pa/_dngos po lkog tu ston pa'i rdzas su phra rags du ma shes pa ni 'jig rten gsum gyi ye shes can du 'gyur
[\[54b.4\]]ba'i don to/_/de bsten pa tsam gyis 'byung ba chu'i khams dngas pas rdo rje rigs kyi nus pa brtan/_nad bad kan zhi/_zhe sdang dag pa'o/_/sa'i khams dngas pas rin chen rigs kyi nus pa brtan/_nad mkhris pa zhi/_ser sna nga rgyal dag pa'o/_/me'i khams dngas pas chos kyi rigs kyi
[\[54b.5\]]nus pa brtan/_khrag 'khrugs zhi/_'dod chags dag_/rlung gi khams dngas pas las kyi rigs kyi nus pa brtan/_rlung nad zhi/_phrag dog dag pa'o/_/'byung bzhi dag pas nam mkha' shin tu dngas par 'gyur/_de bzhin gshegs pa'i rigs kyi nus pa brtan/_'dus pa'i nad zhi/_nyon mongs
[\[54b.6\]]pa gti mug ma rig pa rang sar dag pa'o/_/lus kyi sih+la dngas pas/_nyi ma lta bu'i drod dang mdangs brtan/_phyir dbyung ba'i rlung dbu mar tshud/_lus kyi ga bur dngas pas/_zla ba ltar bsil zhing nus pa brtan/_rlung nang du 'jug pa la dbang thob pas dbu mar chud pas/_chags sdang phra ba zhi bar
[\[54b.7\]]'gyur ba'o/_/srog rtsol dbu mar chud pas ye shes kyi rlung du gyur pa'o/_/gang dang gang 'dod pa de dang de 'thob par 'gyur ro zhes/_dbang phyug brgyad ldan slob pa'i zung 'jug mngon du gyur pa'o/_/'bras sA lu la gzugs brnyan spro ba'i don gsol ba btab pas 'grub par 'gyur ba'o/_/
[\[55a\]]
[\[55a.1\]]'dis ni 'jig rten pa dang 'jig rten las 'das pa'i yon tan phrin las myur du grub par byed pa/_byin rlabs tshad med pa'i nus pa bstan pa ste/_skye ba bdun pa'i mtshan nyid kyi cho ga ni rig pa 'dzin pa'i dngos grub bstan pa'o/_/le'u bcu gcig pa'i rnam par bshad
[\[55a.2\]]pa'o//_//de la bcom ldan 'das dpal he ru ka'i gsang sngags rang gi ngo bo nyid gong du mdor bstan pa'i tshul du bstan nas/_de nas zhes dpal he ru ka'i snying po'i sngags kyi rjes thogs su bstan pa/_nye ba'i snying po ni gsang ba yi ge bdun pa/_sku gsung thugs kyi snying po kun du bskul
[\[55a.3\]]ba de nyid de/_dngos grub ni gnyis te/_mchog dang thun mong las thams cad ni 'og nas 'byung ba'i las tshogs myur du grub pa thob byed cing ni bsam gtan sngags dang 'brel pas so/_/'jig rten gsum ni sa 'og gi klu dang /_sa steng gi gnod sbyin dang sa bla lha ste de dag gi yon tan dang
[\[55a.4\]]nus pa gang cung zad ci yod pa ma lus pa de kun gyi mthu stobs skad cig gis 'grub pa bshad pa bsnyen sgrub mthar phyin pa'i de nyid kyis so/_/'di ni bcom ldan 'das dpal he ru ka dang rje btsun ma dang dkyil 'khor pa dang bcas pa'i snying po'i nye ba'i snying po'o/_/de nyid byang chub yan lag bdun
[\[55a.5\]]dag pa'o/_/sngags go bzlog pa ni bla ma la rag lus par bya ba'i phyir ro/_/oM hrIH ha ha hUM hUM phaT/_ces gsang ba'i snying po bsdus pa ste/_lha'i rnal 'byor bstan pa/_gnas dang bdag dang rnal 'byor bsrung ba sngon du 'gro bas/_tshogs gnyis dang ldan pas/_rten dang brten pa'i pho brang dkyil
[\[55a.6\]]'khor ba lta bar bya ste/_mngon par byang chub pa lngas sam/_yang na yig 'bru sa bon tsam las grub pa ni/_'khor lo rtsibs drug pa'i dbus su hUM dpal he ru ka zhal gsum pa/_sku dang rtsa zhal mthing ga g.yas zhal gser mdog_/g.yon zhal margata lta bu/_zhal re la spyan gsum gsum mnga' ba/_
[\[55a.7\]]phyag dang po gnyis rdo rje dang dril bu bsnams pas rdo rje rnal 'byor ma sku mdog ma tog ban+d+huri ka lta bu la 'khyud pa phyag g.yas g.yon bar ma na mdung rtse gsum pa dang ka pA la'o/_/tha ma gnyis kyis zhing chen g.yang gzhi brgyangs pa 'dzin pa/_rje btsun ma ni gri gug thod pa can sku la rdo rje pad+ma mnyam par
[\[55b\]]
[\[55b.1\]]sbyar ba/_gtso bo zhabs g.yas brkyang bas dus mtshan brdzis pa/_g.yon cung zad bskum pas 'jigs byed sum bltab tu mnan pa/_rus pa'i phyag rgya drug dang /_ral pa'i thor tshugs la zla tshes sna tshogs rdo rje dang /_thod pa skam po lnga dang /_rtse mor nor bu chen pos spras pa'o/_/mi mgo rlon pa
[\[55b.2\]]khrag 'dzag pa lnga bcu'i do shal can/_'od kyi phreng bas 'khrigs par blta'o/_/mdun du phaT las khrag 'thung ma mthing ga dang /_hUM las rdo rje 'jigs byed ma gser mdog dang /_ha las rdo rje drag gtum mo li khri'i mdog dang /_yang ha las rdo rje 'od ldan ma markata mdog dang /_hriH_las rdo rje drag
[\[55b.3\]]'bar ma dud ka dang /_oM las rdo rje DA ki ni puN+Da rI ka lta bu ste/_de rnams kyang zhal gcig pa phyag bzhi ma spyan gsum gsum pa/_dang po gnyis kyis Da ma ru dang dril bu/_'og ma gnyis kyis zhing gi g.yang bzhi gos su mnabs pa'i rgyan thams cad dang ldan pa'o/_/de nas go cha bgo ba dang /_
[\[55b.4\]]ye shes kyi 'khor lo phrag gnyis spyan drangs te mchod nas gnyis su med par bstim pa dang /_dbang bskur zhing rgyas gdab pa rdzogs nas/_lha mo so so'i thugs kar sa bon bkod pa las 'od zer spro bsdu'i tshul du bzlas pa dang /_de kho na nyid kyi mchod pa byas pas dgyes pa bskyed cing rnam pa
[\[55b.5\]]gsal bar dmigs pa bya ba nyid do/_/bzlas thabs nang dang phyi las/_gsang sngags 'di 'bum bzlas pas zhes pa ni/_zag bcas kyi rlung khri phrag brgyad las su rung bas/_lhag ma zag pa med pa'i rlung gis byed pa khri phrag gnyis kyi ye shes kyi rlung rnams su gyur pas nus pa thob pas ni
[\[55b.6\]]'jig rten gsum yang ste srid pa gsum brtan g.yo thams cad g.yo bar byed do ni ltas chen po bcwa brgyad 'byung bas 'gro ba dbang du 'gyur ba'i lha dang bcas pa la sogs pa'i don ni dbang po sgo lnga'i rlung gi 'od lcags kyu lta bu yul 'dod yon lnga'i lha dang lha mo 'gugs par byed do zhes pho nya grub
[\[55b.7\]]pa'i dbang phyug bstan pa'o/_/yang phyi nang gi chu la dbang thob par bya ba/_rgya mtsho ni sih+la/_gla rtsi/_shu kra/_zhag_/chu ser/_rgyus pa/_rnag la sogs pa ste/_rol mtsho chen po bdun no/_/chu bo ni de dang nye ba'i cha mthun pa dag ste/_gang+gA/_sin+tu/_pak+Shu/_lo hi ta sogs so/_/rdzing bu ni gsang ba'i
[\[56a\]]
[\[56a.1\]]gnas kyi thig le 'khyil ba ste/_khams sum cu rtsa drug la sogs pa dpyid dang thig le'i rang bzhin gyis skems shing gnon pa 'bar 'dzag gis bde stong du byed do zhes pa'i don to/_/bseg ma la zhes pa rlung phra ba ste/_rdo rje'i bzlas pa byas te/_dmigs pas DA ki ma'i
[\[56a.2\]]gzugs brnyan la btab na yul dang dbang po rmongs par 'gyur ba bas/_sgrub pa pos gang du bzlas pa'i lus kyi gnas de dang /_nye ba'i gnas la sogs pa der mkha' 'gro ma sa 'og sa steng sa bla'i dbang phyug ma thams cad sgrub pa po rnal 'byor dbang phyug phrin las thams cad myur du sgrub pa'i
[\[56a.3\]]mngag gzhug pa byed par 'gyur ba'o/_/rang dang gzhan gyi skye ba brtag par bya ba ni/_'di chu la yongs su bzlas te zhes pas tho rangs kyi dus su 'byung ba chu rlung rgyu bas rdo rje'i bzlas pa byas te/_bdag nyid kyi mig bkrus na zhes pa yi dam yab yum gyi bdud rtsi mig tu babs pas dri ma dag par bltas
[\[56a.4\]]na mthong ba dag par gyur pas 'gro ba skye ba bdun shes par 'gyur ro zhes gang yin ngos zin par byed do/_/rang dang gzhan gyi tshe dang dbang thang gi rim pa shes par bya ba ni/_gang dang gang tshe zad cing yul nye ring thams cad du 'chi ba nyid du snang ba yang /_tshe ring ba ste tshe 'phel bar bya bar nus pa dang /_yang bla dang tshe
[\[56a.5\]]srog dang bcas pa nyams la 'char bas snang bar 'gyur ro zhes/_'chi ba slu ba la 'bad pas tshe gzugs brtag cing le'u so bzhi par shes par bya'o/_/yang dpal he ru ka'i yi ge bdun pas mig la mngon par bsngags nas zhes rang dang mdun gyi lha gnyis ka'i spyan dbu ma la shes pa gtad de/_
[\[56a.6\]]dmigs pas gang la bltas pa'i lkog tu 'gyur ba'i rdzas la sogs pa de dag dbang pos mngon sum ltar mthong bar 'gyur ro zhes dus gsum gyi spyod yul rtogs pa'o/_/yang mi snang ba bsgrub pa bstan pa la dpa' bo shi ba'i zhes pa nas gsungs pa yin no zhes pa'i bar gyi don ni/_dpa' bo shi ba
[\[56a.7\]]zhes bya ba/_/dpa' bo drag po dbang phyug che/_/de nyid bsgral ba'i lus po ni/_/he ru ka yi gdan gyur pa/_/sum blta ba gyur pa'i rkang mthil gyis/_/gyen bstan gnyis po gri gug gis/_/bcad par bsams pa de blangs dang /_/de yi khrag ni g.yas rtsa las/_/mtshan mo dbang byed mig yin te/_/dri nga
[\[56b\]]
[\[56b.1\]]ba ni ro tsa na/_/gla rtsi sih+la 'byung ba yi/_/me tog rlung gsum tsha grang dang /_/brtan byed ri lu sngags 'bru yang /_/lhag gnas 'dud las rgyal ba ste/_/kun 'dar brgyud de brgya rtsa brgyad/_/rlung 'gog rang nyid lag g.yon gyis/_he ru ka ni snying gar gnas/_/yab yum zhal du chud gyur pas/_/thabs
[\[56b.2\]]dang shes rab kha sbyar bas/_/'od gsal ngang du mi snang 'gyur/_/lha mi kun gyis mi mthong ba/_/gzung 'dzin rtog pas mi phyed pa'o/_/zhes rnal 'byor ma mngon par dga' ba'i snying po'i rgyud las gsungs pa'i don to/_/de las gal te kha las bton na ni yab yum he ru ka bde stong gi zhal 'od
[\[56b.3\]]gsal ngang las/_snang ba zung 'jug tu 'gyur ro/_/yang phyi don du ni lha la sogs pa la 'khrul 'khor ming spel tshig dang bcas pa tsan+dan gur kum gyis bri/_tsan+dan dmar po'i rdul las gzugs brnyan byas la snying gar gzhug/_/rang kha nub tu bltas pas so/_/shing a shwa ka'i myu gus bri/_/skud pa gsang
[\[56b.4\]]gnas nas dbyung /_/rang lhar gsal ba'i sna g.yas pa nas khaN+Da ro hi phyag na lcags kyu dang zhags pa thogs pa spros la/_bsgrub bya ni seng ge la zhon pa rang dbang med par mdun du 'ong bar bsams pas 'grub pa'o/_/gal te ma 'ongs na gzugs sbra tshil gyis gtums la seng ldeng gi me la bsro bar
[\[56b.5\]]bya'o/_/rgya mtsho la sogs pa skem pa la rang gi snying ga'i hUM gi 'od kyis bskams par bsam mo/_/gnon pa la rengs pa'i 'khor los so/_/'di chu la ni nye snying po/_/chu ni rang gi mi bskyod pa'o/_/des rang gi mig la bskus la/_lag pa g.yon pa'i srin lag la 'khrul 'khor bkod nas/_shro ta
[\[56b.6\]]a rdza'i phye ma dang dur khrod kyi ras la byas pa'i sdong bu zad pa'i thal ba dang bdud rtsi lnga bsres nas nye snying 'bum phrag gcig bzlas nas mig la byugs pas 'grub po/_/yang bdud rtsi lnga dang khrag tu bcas pa'i 'dag pa la DA ki ma'i gzugs byas la/_dgug gzhug byas nas/_de'i gdong lag
[\[56b.7\]]pa g.yon pas bkab nas 'khrul 'khor la rang srung ba gsum dang rak+Sha spel nas rang gis bzung nas/_nye snying gi gsham du DA ki ni sarba A kar+Sha ya wa shaM ku ru ho/_zhes khri bzlas pas gzugs de g.yo 'gul byung na/_gang 'dod pa bka' bsgos pas 'grub la/_khyad par du mkha' 'gro ma
[\[57a\]]
[\[57a.1\]]'grub pa'o/_/yang mi snang bar byed pa la/_dpa' bo shi ba'i rkang mthil gyi pags pa dang /_de'i khrag de'i thod par bzhag la/_lig bu mig sman gur gum dang /_gi wang dang ldong ros bsnos la ri lu byas pa lcags gsum gyis dkri'o/_/lhag par gnas pa ni ri lu de'i dkyil
[\[57a.2\]]'khor du dpal bde mchog gi lha tshogs bskyed la/_mchod pa la sogs pa bsnyen sgrub skar ma rgyal la bya'o/_/ro langs bsgrub pa la/_de nyid he ru kar bskyed la/_de'i khar ri lu bcug la lag pa g.yon pas kha bkab ste/_de nas ri lu rang gi khar bcug pas mi snang ba thob po/_/khrag dgug
[\[57a.3\]]pa la/_mdzub mo g.yon pa la hUM bkod la thod pa la 'gugs pa'i 'khrul 'khor bri/_g.yas pa'i mdzub mos mnye zhing sngags bzlas pas khrag khugs so/_/mdzub mo g.yon pa la hUM bkod de sngags bzlas nas mnyes na slar 'jug par 'gyur ro/_/mngon par bzlas te/_dur sol gyis
[\[57a.4\]]snag tsha bya/_ba ru ra'i shing gis myu gu byas la thod pa la 'khrul 'khor bri/_de la khu tshur bsnun pas klad pa 'gas so/_/'o mas zhi bar byed do/_/gi wang dang dpa' bo g.yul du bsad pa'i khrag dang bsres pas dpral bar thig le byas pas 'grub po/_/mdzub mo'i khrag gis gsang ba'i 'khor lo bris la
[\[57a.5\]]gzugs brnyan gyis snying gar gzhug_/dug ske tshe tshwas byugs g.yon pa'i sdigs mdzub kyis gzung la g.yas pa'i sdigs mdzub kyis phub ma'i mes bdugs na 'chi bar byed do/_/chus slar sos so/_/yang na bram ze'i thod pa'i nang du gsad pa'i 'khrul 'khor byas pa dur khrod du sba ba'i dus su rkang pa
[\[57a.6\]]g.yas pa la mngon spyod 'khor lo bsams la des mnan cing sngags bzlas pas 'chi'o/_/chu 'o mas gso ba'o/_/gdug pa stong la zhes rengs pa'i 'khor lo bris la sdigs mdzub bya ste sngags bzlas pas rengs par byed/_bden tshig gis grol lo/_/sme sha can zhes pa la da du ra dang e raN+Da'i
[\[57a.7\]]'dab ma dang 'bras bu la sngags ldan pas sbyin sreg byas pa'i thal ba 'chang bas byugs pas 'grub po/_/sbyin sreg gi me'i thal ba ni shing a rka la bud shing byas pa'o/_/bzlas brjod ni nye ba'i snying po'o/_/bsnun pa ni bsgrub bya la thal ba des so/_/chu ni mi bskyod pa'o/_/gtor ba ni bsgrub bya
[\[57b\]]
[\[57b.1\]]'am yang na de'i gzugs brnyan la'o/_/thod pa'i phyag rgya ni 'gugs pa'i 'khor lo bris la gzugs brnyan gyi snying gar gzhug_/'gugs byed rdzas ni shing srin bus zos pa'i rjes shul dang /_shing phyes nyi ma'i rjes su 'gro ba'i shing la/_da du ras 'khor lo bris la khyi smyon shi ba'i thod pa kha
[\[57b.2\]]sbyar du bcug la dur khrod du sbas na 'grub bo/_/sems kyis grol ba'o/_/gang gis ni/_gtsug phud bcings pas DA ki ma 'du bar 'gyur ba'o/_/khang stong du song ste zhes pas dur khrod kyi thod pa'i steng du grog mkhar gyi sa dang /_gdol ba mo'i lag par de nyid byin te/_sa de la mchil mas
[\[57b.3\]]'dag pa byed du bcug la/_de'i nang du 'khrul 'khor bcug la ri lu byas la rang gi spyi bor bzhag_/mig bgrad la bzlas pa byas pas mi snang ba'o/_/stan dang mal khri la zhes pas/_rnga mo'i rus pa la bu ga byas par mi rus kyi phur pa bcug la sngags bzlas pas 'grub pa'o/_/thod pa
[\[57b.4\]]dang bcas pa ni/_'khrul 'khor phyin ci log tu bri/_/gyo mo'i phye ma dang bsgrubs pa'i yungs kar blugs nas sngags kyis 'grub pa'o/_/steng du bltas te ni dpal rdo rje sems dpa' la phul ba'i me tog gis sbyin sreg byas pas 'grub pa'o/_/gzhan gyi dpung bzlog par bya ba la lag pa g.yon
[\[57b.5\]]pa'i mthil du ldong ros sam yung bas 'khrul 'khor bris te/_khu tshur bcangs nas g.yul 'gyed pa'i phyogs su bstan na rengs par 'gyur ba'o/_/bram ze'i thod par ro bsregs pa'i sas bkang la/_sman gyis bon a pa ra mi ta dang /_da du ra dang ldan pa'i bdud rtsi lnga dang /_sme sha can gyi bu
[\[57b.6\]]mo'i rang byung gis bskus la/_dgug ster la sa bon btab la/_mA ma kI'i sngags kyi chus bran/_sgron ma'i sngags kyis gtor ma 'phul ba/_skar ma rgyal dang drang srong nyi ma la 'bras bu smin pa sa la ma lhung bar te/_sman gyi thum bu mgul bar btags sam spyi bor bcings sam lus la
[\[57b.7\]]bcangs na mtshon bzlog go/_/rdo rje'i lus can du 'gyur ro zhes pas/_nags kyi ras bal la/_bu mo gzhon nus bkal ba'i skud pa la nye snying bzlas shing rdo rje'i mdud pa byas pa lus la 'chang na thub pa med par 'gyur ba'o/_/de nyid nang dang phyi'i bye brag gi las nyer lnga bstan pa'o/_/nye ba'i
[\[58a\]]
[\[58a.1\]]snying po'i las kyi cho ga ni las rab 'byams so/_/le'u bcu gnyis pa'i rnam par bshad pa'o//_//de la bcom ldan 'das 'khor lo bde mchog gi dkyil 'khor spyir rgyas par rnal 'byor du byed pas sam/_yang na bye brag tu go cha nyid kyi lha dang sngags lam du gyur pas/_dus
[\[58a.2\]]dang grangs sam/_mtshan ma'i bsnyen pa grub pas de nyid kyi bya ba las tshogs sgrub pa la 'jug pa'i phyir/_de nas zhes smos te/_phyi dang nang gi khyad par gyi go cha'i las nye bar 'grub pa'i phrin las rnams ni las dang dngos grub thams cad do/_/'jig rten gsum na gang yod pa ni phyi srid gsum
[\[58a.3\]]nang du rtsa yi ge thig le rlung gi nus pa sa bon tshul du'o/_/yid la 'dod pa kun grub pa ni grub pa brgyad mkha' spyod dang bcas pa/_lus ngag yid la rdo rje ltar nus pa dang mngon par shes pa thogs pa med pa 'byung ba'o/_/skye mched rnams byin gyis rlob cing /_gsang ba'i srung ba go rims bzhin
[\[58a.4\]]du bshad par bya zhes bshad pa'i rgyud a b+hi d+ha na la sogs pa las shes par bya ste/_go cha'i lha dpa' bo drug dang /_dpa' mo drug las/_lam du gtso bo go 'pho yab yum can gyi dkyil 'khor dang /_gtso bo yab yum can la 'khor lnga lha rkyang par 'dod pa dang thams cad yab yum can du gnas pa
[\[58a.5\]]dang /_de dag la mngal skyes rdzus skyes so so'i dbye bas rtogs par bya ba'o/_/des mdor bstan nas rgyas par bshad pa'i las bstan pa'i phyir/_de la go cha zlos bzhin du zhes pa rang nyid lhag pa'i lha'i 'khor lor gsal ba'i ngang las/_rdo rje bzlas pas lha dang sngags dbyer med du lus kyi gnas
[\[58a.6\]]rnams su bkod pa la/_yang ba'i lam du zhugs na yang bar chad kyi gnod pas mi tshugs te/_mi'i rkun ma dang ni chom po pa'am/_'byung po phra mo'i gnod pa mi 'byung zhing /_stag la sogs pa dag gis lkog tu gyur pa'i nus ldan dag la yang 'jigs par mi 'gyur ba de dag gis mi mthong
[\[58a.7\]]zhing mi snang bar 'gyur ro zhes gnas skabs kyi'o/_/yang na gro ga la ro'i sen mo dang gur gum dang /_gi wang gis skar ma bzang po la pad+ma 'dab ma drug gi phyi rol du rdo rje rtse gsum pa drug bri/_lte ba la ming bskul tshig dang bcas pa dang /_'dab ma la go cha'i sngags dang /_rdo rje rwa dbus ma la
[\[58b\]]
[\[58b.1\]]nye ba'i snying po'i hUM gcig bzhag pa drug bris la/_dam tshig gi lha sngags la ye shes dgug bstim mchod bstod byas nas lus la bcangs na srung ba chen por 'gyur ba'o/_/yang na dbyi mo'i shing gi 'bras bu bya rog gis zar bcug la de'i brun dang 'bru bram ze'i thod par bskyed la de'i 'bras bu zla ba
[\[58b.2\]]sgra gcan gyis zin pa'i tshe blangs la/_lcags gsum gyis dkris nas khar bcug na yang 'gro ba gzhan gyis mi mthong ngo /_/rgyal po'i pho brang du zhes pa khyi nag po'i chu'i sa rlon pa las go cha'i 'khrul 'khor bris nas de'i dkyil 'khor du bcug nas lcags gsum gyis dkris la khar bcug nas sngags bzlas
[\[58b.3\]]na yang 'grub pa'o/_/rengs pa'i las la/_go cha'i sngags lan bdun zlos pa'i sngags pas zhes pa ni/_dur khrod kyi me 'gram du 'khrul 'khor bris la/_dur khrod kyi sa dang thal ba las bsgrub bya'i gzugs brnyan byas la 'khor lo snying gar gzhug/_/rang gi lag pa la rengs pa'i 'khor lo bris pa'i
[\[58b.4\]]lag pas/_dur khrod du sbas la de'i steng du gzhi mnyam gyis bkab la bzhag pas 'grub bo/_/khrag dgug pa la rang gi srin lag gi khrag gis 'gegs nas shi ba'i thod par bzhag la sngags bzlas te/_rang gi dpral bar thig le byas na 'grub par 'gyur ro/_/gang gi khyim du zhes pa dur khrod kyi
[\[58b.5\]]ras la drag po'i rdzas kyis 'khor lo bris la/_zag rdzas la gzugs brnyan byas te/_dgug bstim byas pas dur sol me la bsro bas gdung zhing sngags bzlas nas dur khrod du sbas na 'grub pa'o/_/gang gi gdong la bltas te zhes pa la/_bsgrub bya'i zag rdzas las byas pa'i gzugs kyi snying gar/_
[\[58b.6\]]dur ras la dug gis 'khrul 'khor bris pa'i spel tshig bcug cing bzlas pas khro bo'i blta ba dang bcas pas nges par 'grub bo/_/chu bo dang rdzing bur ni/_sho ma la'i shing la lcang lham bya ste/_pad+ma dang sbal pa'i tshim bu sbrul gyi khrag gser gyi me tog la sbags pa lham nang du bcug ste de la sngags
[\[58b.7\]]bzlas shing /_'byung bzhi'i steng du bcags na chu la thang bzhin du 'gro bar 'gyur ba'o/_/chu sbrul gyi khrag spra tshil gyis gtums la rang gi khar bcug ste sngags spel tshig dang bcas pas bzlas na 'gro ba'am gnas pa la lus la gnod pa mi 'byung ngo /_/gnas gsum gyi rnal 'byor ma'i dbang phyug
[\[59a\]]
[\[59a.1\]]bya bar 'dod pas/_lag pa gnyis kyi mthil du zla ba'i dkyil 'khor la dbang du bya ba'i 'khrul 'khor gur gum gyis bris nas/_dur khrod kyi ro zas zos pa'i lhag ma zhib mor byas pa dang bsres pas nyed bzhin du ni dril phyis byas nas/_gsang sngags lan stong bzlas nas lha mo
[\[59a.2\]]la sogs pa'i ming spel tshig bcug ste a mu kaM me pa shaM ku ru ma na ya ho zhes 'grub bo/_/mkha' 'gro ma gang yin pa ni rnal 'byor ma sna tshogs zhes pa la sogs pas snying po'i rnal 'byor ma ste/_dbyibs ltar na snying gi 'khor lo'i rtsa phyogs bzhin gnas pa/_sngags ltar na 'byung ba
[\[59a.3\]]bzhi rlung kha dog so so ba nyis brgya nyer lnga pa phrag bzhi dang /_chos ltar na dran pa nye bar gzhag pa bzhi las/_yang thams cad ni mkha' 'gro ma rdo rje'i rigs la sogs pa dang kha gdong ma la sogs pa yang 'gyur ba'o/_/da ni gos kyi rnal 'byor lam du byed pas phyogs bcu kun du 'gro ba'i
[\[59a.4\]]dbang phyug thob par bya ba ni/_skar ma rgyal la ras byas la/_zhes pa la sogs pa'i don ni/_dur khrod la sogs par sbrul gyi ro btsal la/_lus dkar nag gi mtshams su rdo rje gri gug gis sor bzhi bzhir gtubs la zhag byung ba ma 'dres par ras bal gyi sa bon la bskus te/_de ma thag tu [(]bskoms [,]bsgoms [)]
[\[59a.5\]]la/_ma 'dres par dur khrod thag nye bar bskrun pa yin na bzang ngo /_/gal te ma yin na rang gi khang pa dben sar dur khrod nas sa blangs te skar ma rgyal gyi nyin par lha mo spyan ma'i sngags kyis btsugs pa nag po zla ba mar ngo'i dus dang /_yang mA ma kI'i sngags bzlas pas yar ngo dkar po'i sha dang
[\[59a.6\]]zhag las/_gos dkar mo'i khaN+Da ro hi'i sngags kyis bsrung zhing /_bar chad bsrung zhing go cha'i sngags bzlas shing mchod gtor dang ldan pas bskyed do/_/de nas yun ring zhig nas ras bal du gyur pa dang /_bu mo ma nyams pas dkar mo la yang sems bskyed dbang thob dam tshig ldan pas dkar
[\[59a.7\]]mo'i zhag bgos pa blangs la yar ngo'i rgyal la 'thag tu gzhug pa stod g.yogs dang /_yang gdol ba'i bu mo la sngar ltar ste nag po'i zhag bgos pa mar ngo'i rgyal la 'thag tu bcug ste ras yug tu grub pa'i tshe na/_zhag so sos yang byugs la/_gu gul dkar nag gi dud pas bdug cing grwar
[\[59b\]]
[\[59b.1\]]phrin las kyi 'khrul 'khor yang bris la go cha'i sngags stong phrag bcu so sor bzlas nas bla gos dang mthang gos su byas te gar 'gro yang mi snang zhing rig 'dzin gyi dngos grub thob ste/_rgya mtsho dang 'og min gyi mthar thug par 'gro bas 'grub par 'gyur ba'o/_/nang don du stod g.yogs glang po'i
[\[59b.2\]]pags pa dang /_smad g.yogs stag gi sham thabs su byin gyis brlabs te/_rig pa brtul zhugs kyi spyod pa dang /_phyogs las rnam rgyal kyi spyod pa bya ba nyid do/_/rnam shes ldan pa'i lus ljon shing du bsgyur ba'i byed pa bstan pa la/_shing yongs 'du'i zhes pho nya la brten pa'am/_rnal 'byor
[\[59b.3\]]gyi lam pas/_lus kyi rtsa kun 'dar ma las byung ba'i khu bcud byang sems tsaN+Da lI spar bas blangs la thur la bab pa/_gyen du bzlog cing drang ba/_hUM gis rlung drag por drangs pa'o/_/bzlas brjod stong byas te ni hUM hUM zhes 'dren pa rim pas lte ba nas yar gang la ste lus kyi dpral bar thig le byas
[\[59b.4\]]pas 'og tu 'pho bar mi 'gyur bas de nyid dpag bsam gyi shing ltar yon tan phun sum tshogs pa thob par 'gyur ro ni le'u zhe dgu par yang bstan pa'o/_/de nyid bsam gtan zhi gnas bde ba la ma sad pa la/_chu la ni rlung srog rtsol bskul bas bzlas te 'khrul 'khor gyis gtor na lus thams cad
[\[59b.5\]]du khyab par byas pas slar 'tsho bar 'gyur ba'i ting nge 'dzin las ldang ba'o/_/stobs khyad par byed pa la 'di dag ni snga ma'i don gyi ye shes so/_/glang po che'i lus ltar bsgrub pa la rkang rjes ni sa rlung rigs bzhi lam du bya bas bzlas brjod stong bzlas pas ni sngags dang rlung dbyer med kyis 'phral ba na byang
[\[59b.6\]]sems haM gi rdul blangs te zhes kha ba ltar bab pas/_gang la bsnun pa de ni 'og tu tsaN+Da lI la ste/_glang po che lta bu'i stobs kyis theg pa chen po gzhan gyi sdug bsngal khur du 'khur ba'i bzod pa thob par 'gyur ba'o/_/de las gong du bstan pa'i rtsa sngags snying po nye snying go cha'i las tshogs grub pa'i
[\[59b.7\]]khyad par gsang ba bla na med pa bstan pa ni/_dbang po gang dang gang lam gyur/_/zhes pas dang po lha'i rnal 'byor ltar na dbang po ni sgo lnga'i rnam par shes pa ste/_mig la sogs pa gti mug rdo rje la sogs pa dang /_yid kyi skye mched dbang phyug rdo rje kun du bzang po'i spyod yul lo/_/gang dang gang
[\[60a\]]
[\[60a.1\]]lam gyur ni lha mo gzugs rdo rje ma la sogs pa phra rags sna tshogs snang ba'o/_/ye shes kyi rol par 'char ba de dang de'i rang bzhin thabs shes rab gnyis med du 'gro ba de kho na nyid kyi mchod par ro/_/mchog tu ni bde ba chen po mnyam gzhag gis lhar gsal ba/_rjes
[\[60a.2\]]thob dang ro mnyam du sbyor ba yis ni brtan g.yo thams cad dkyil 'khor pa'i sangs rgyas la sogs pa'i rang bzhin snang sems gnyis med las gzhan du mi 'gyur ba'o/_/rdzogs pa'i rim par dbang po gang dang gang lam gyur ni/_rlung sems dbyer med las/_snang ba dang snang ba mched pa dang snang
[\[60a.3\]]ba thob pa thams cad de dang de'i rang bzhin 'gro ni shes rab thabs rgyu 'bras dbyer med du 'od gsal bar 'gro ba'o/_/de nyid mchog tu ni chos nyid ngang du mnyam gzhag bde chen las sbyor ba yis ni zung 'jug ste/_sangs rgyas sku gsum ye shes lnga thams cad rdzogs pa'i rang bzhin du 'gyur ba
[\[60a.4\]]lhun grub mi 'gyur ba'o/_/khyad par snying po'i don du ni/_dbang po gang dang gang lam gyur ni sgo lnga rtog med du 'char ba yul gzugs la sogs pa la/_dga' ba dang mchog dga'i ngo bo bde ba de dang de'i rang bzhin rtog pa thams cad dang bral bas 'gro 'ong med pa'i rang bzhin du bde ba chen po'i
[\[60a.5\]]mchog lhan cig skyes pa'i dga' ba mi 'gyur ba ro mnyam du mnyam gzhag stong pa nyid dang gnyis su med pa dag 'bral zhu bde'i sbyor ba bas rjes thob snang grags bde bar 'char bas sangs rgyas sku bzhi ye shes kyi rang bzhin du 'gyur ba nyid do/_/de nyid phyag rgya chen po ltar na/_dbang po ni rnam
[\[60a.6\]]par shes pa rang rig pa'o/_/gang dang gang lam gyur ni tshogs drug yul dang yul can du snang ba thams cad do/_/snang ba sna tshogs de dang de'i ni rang sems stong pa nyid kyi cho 'phrul du shes pas/_thams cad skye ba med pa'i rang bzhin du shar bas rnam par mi rtog pa'i nam mkha' lta bu'i rgyu 'bras bu
[\[60a.7\]]'gro ba rten 'brel nyid de/_bde chen mchog tu gyur pas/_mnyam gzhag rjes ro gcig rab tu mi gnas pas/_don gyi ye shes sangs rgyas thams cad kyi sku gsung thugs rdo rje'i rang bzhin dbyings ye shes dbyer med du 'gyur bas na/_'gro ba 'di kun sangs rgyas mnga' bdag nyid/_/gar mkhan
[\[60b\]]
[\[60b.1\]]dag dang ri mo mkhan ltar snang /_/gang du bde chen zhes bya gcig pu nyid/_/gcig pu'i nyams kyis du ma'i gar mdzad do/_/zhes pa'i don to/_/go cha'i sngags kyi cho ga'i le'u ni thabs dang shes rab kyi srung ba chen po'i dkyil 'khor gsang ba bstan pa ste/_bcu gsum pa'i rnam par bshad
[\[60b.2\]]pa'o//_//da ni gong du thun mong du las bsgrub pa'i rtsa ba'i sngags las tshogs dang bcas pa bstan cing /_bcom ldan 'das kyi snying po'i las ston pa las/_bye brag khyad par du las rab 'byams kyi grub pa bye brag tu 'chi bdag bzlog pa dus kyi nges pa dang bcas pas 'grub par gsungs pa
[\[60b.3\]]ni de nas zhes smos te/_gang gis sgrub pa po ni bsnyen sgrub sngon du song ba'i khyad par dang ldan pa'i de nyid las/_'grub pa'i rim pa gsang ba phyi dang nang gi byed pa'o/_/gang 'grub par bya ba he ru ka bong bu'i rnal 'byor bdag ces lha'i rnam pa gzhan du byed pa rdo rje rtog pas mi phyed pa'o/_/yid kyi gzugs kyis
[\[60b.4\]]'jug bya'i phyir ni/_bcom ldan 'das kyis thog mar dam bcas pa las bskul bar bya bas/_gang zag nyams su len pa dag la thugs rjes sku gsung thugs rdo rje'i byin rlabs 'jug pa'i thabs kyi bsgrub pa'i rim pa de ni bshad par bya zhes thabs bla na med pa mdor bstan pa'o/_/de nyid kyi don la/_
[\[60b.5\]]badzra DA ki rgya mtsho las/_/'khor lo sdom pa'i rnal 'byor pas/_/mtshan dang dpe byad ldan pa yin/_/zhal la zhen pa spong ba dang /_/dngos po gang dang gang la yang /_/dus gsum shes par bya ba'i phyir/_/he ru ka ni bde chen gyi/_/'khor lo'i gtso bo de nyid bong bu'i zhal du bsgyur la bsgrub/_/'dis
[\[60b.6\]]ni las dang dngos grub kun/_/thogs pa med par 'grub par 'gyur/_/thugs kyi 'khor lo mkha' lding gdong /_/gsung gi rma bya sku seng ge/_/mi phyed lha mo sha ba dang /_/ma he stag dang 'ug pa'i gdong /_/sgo ba snga ma nyid yin no/_/DA ki ma ni bong bu'i zhal/_/lA ma seng ge glang po che/_/phrag rgod dum
[\[60b.7\]]skyes rU pi ni/_sa gsum dbang phyug gter longs spyod/_/grub pa kun du bsgyur ba'o/_/zhes pa'i don gyis bstan to/_/de yang sgrub pa'i rim pa ni gnas dben par dkyil 'khor bshams pa la/_lhag par gnas pa bzhin du dri'i byugs pa la tshom bu bkod pa'am/_rdul tshon gyis phyag rgya dgod
[\[61a\]]
[\[61a.1\]]pa la/_/lhag pa'i lhar bsgrub pa mchod pa dang bstod pa byas la 'khrul 'khor bya ba ni/_gro ga'am shing shun la lte ba la hUM baM bri/_gur kum gyis byas te/_phyogs la snying po nye snying bri/_mtshams su thod pa bdud rtsi can dang /_'khor lo'i rtsibs la dpa' bo'i rtsa sngags/_sgo'i
[\[61a.2\]]nang du sum+b+ha ni sogs/_rdo rje ra ba'i phyi rol dang mu khyud kyi mtshams thams cad du sngags thams cad bri/_ra ba zlum po la yum gyi rtsa sngags/_phyi rol gyi ra ba la spel tshig dang bcas pa ste/_dkyil 'khor gyi steng nas dbub par bya'o/_/dkyil 'khor gyi dbus su 'bras sA lu'am bag phye la mi'i
[\[61a.3\]]gzugs bong bu'i mgo can bya ste/_yang na 'khrul 'khor bris pa spel tshig ni a mu ka shu b+ha shu b+ha ni mi traM ti ka ku ru dang /_A mo ka sa p+ta dza ma tri sha ku ru zhes pa dang /_'khrul 'khor gzugs kyi snying gar bcug la/_de la he ru ka bstim ste bsgom bzlas byas nas zhun chen gyi mar me bltams la/_bzlas
[\[61a.4\]]pa khri phrag re song ba dang me long nang du gzugs brnyan de 'char bar bya ste/_lho sgor bzhag la mtshan ltas brtag pas me long nang du gzugs brnyan 'char bas dus gsum dang skye ba bdun pa la sogs pa der shes par 'gyur ba'o/_/rgyas par bstan pa la rnal 'byor pas ni bdag dang lha tha mi dad par
[\[61a.5\]]bltas pas so/_/lA ma'i gzugs te zhal rnam par 'gyur ba'o/_/de bzhin du ni mkha' 'gro ma ni ri bong gi zhal can shar du/_dum skyes ma nub tu/_'dod gzugs can lho phyogs su'o/_/mkha' 'gro ma de dag ni gri gug thod pa dang /_Da ma ru rtse gsum
[\[61a.6\]]lag na thogs zhes pas rgyan la sogs pa spyi'o/_/de la dran pa dang rig pa phra mo 'char ba ni/_tshe zad pa yang ste sgrub pa 'dis 'chi bdag las rgyal bar 'gyur la/_tshe ring bar ni cung zad nus pa skyes pas tshe la dbang bas/_ltas nges pa sgrub pa nyid kyi nyams
[\[61a.7\]]snang la gsal ba yin zhes dus gsum shes pa 'byung ba'o/_/'dir ni bong 'dra'i rnal 'byor ma/_/de tshe bong bu 'dra blta'i gnas skabs su rang dang gzhan gyi skye ba dang 'chi 'pho ba mngon sum du shes par 'gyur/_yang na skye ba snga phyi rtags la brten nas rjes su dpag pa'o/_/glang po nyid du sngon du gang /_/
[\[61b\]]
[\[61b.1\]]mthong ste glang po'i gzugs can yin/_/zhes b+ha ga bAn gyis sngon glang po nges par sku skye ba zhes pa de dang mtshungs pa 'am/_bo d+his hwa ri bong du skye ba bzhes pa ltar/_gang dang gang gi skye ba ni/_sngon gyi skye bar gyur pa dag 'gro ba rigs drug gi snang ba mthong bas zag bcas zag med kyi nyams snang ngo /_/
[\[61b.2\]]rgyu mthun gyi 'bras bu de ni de 'dra'i gzugs dag tu zhes rgyu 'bras kyi bye brag mi 'dres par rnal 'byor pas ni 'dir mthong 'gyur rten 'brel gyi che ba ston pa'o/_/de ni grub pa'i skyes bus te de ni gnas skabs dang mthar thug gi dbang phyug yon tan no/_/khyad par du skye ba bdun pa'i sha kha na ma tho ba
[\[61b.3\]]med pa la tshogs 'khor dang gtor ma byas pa'i nus pa bstan pa la/_skye ba bdun gyi rim pa zhes gnad la bor ba khyad par du bya bas/_de'i sha des tshogs dang gtor ma dang sbyin sreg tu byas nas longs spyod pas sgrub pa po la grub par 'gyur ba 'jig rten dang 'jig rten las 'das pa'i yon tan du ma thong
[\[61b.4\]]pa'o/_/de las mkha' spyod grub pa ni/_de bzhin dpag tshad brgya phrag ni rdzu 'phrul gyis bgrod pa stong gi steng du ste lha gnas gong ma thams cad du nus pa'i stobs kyis skad cig tsam la 'gro ba lus shin tu dngas par 'gyur ba'i khyad par ro/_/yang de nyid khyad par du byed pa la rnal 'byor sngags
[\[61b.5\]]mchog dam pa ste ni nang don ltar na/_rnal 'byor pa'i rdo rje lus kyi byed pa las sngags ni/_a/_haM mchog gi rtsa dbu ma'i gdong ste shes rab kyi cha bong bu'i gdong rtsa kha khwa mu kha'o/_/thabs kyi bong bu'i gdong ni spyi bo bde ba chen po'i haM mgo thur du blta ba'o/_/dam pa ni rtsa gsum 'dom pa nas tsaN+Da lI 'bar
[\[61b.6\]]ba'o/_/mkha' 'gro ma ni/_steng 'og gi tsaN+Da lI de rlung gis bskul bas rtsa kun 'dar ma nam mkha'i rtsa'i nang brgyud de gyen du 'gro ba las me'i mdangs phrog pas/_sbyor ba ni haM las bdud rtsi bab pas bde stong grub par byed pa ye shes 'char ba la/_rnal 'byor gyi bsam gtan gyis 'bad na
[\[61b.7\]]mtshan ma rlung sems las su rung bas/_du ba la sogs pa'i nyams snang ba dpag tu med pa/_gang gis rlung sngags gnyis med du bzlog pa des ni rtags bcu la sogs pa zla ba gcig gis te/_'byung ba lnga dbang po lnga yul lnga nyin mtshan du 'bad pas ye shes chen po 'grub par 'gyur
[\[62a\]]
[\[62a.1\]]ba nyid nges pa'o/_/gsang ba'i lus kyi rtsa gsum las nyams 'char ba/_sngags 'di yin ni rlung 'gro gsum gcig tu gyur pa'i nus pa'o/_/snying po ni nyams zhi gnas kyis 'jig rten pa'i lam/_lhag mthong gis 'das pa'i lam chod shin tu dge ba yin ni thog ma bar dang
[\[62a.2\]]mtha' mar ro/_/gang zhig rnal 'byor bas de nyid ye shes kyi rim pa shes pas ni/_deng 'dir gsang ba grub pa'i rnal 'byor gyi dbang phyug bde chen ye shes nyid thob par gyur pas/_'di la the tshom som nyi med de lam phyin ci ma log pa 'di nyid ni mkha' chos nyid stong pa la 'gro snying rje dang dbyer med
[\[62a.3\]]du gyur pas/_gzhan don du 'brel pa dra ba ltar 'char/_de nyid bde mchog phyag rgya chen po grub pa yin no/_/de ltar yang /_mi g.yo rnam par mi 'khor bas/_/rnam par mi 'gyur gos pa med/_/sgrib pa lnga ni rnam dag pas/_/rang nyid he ru ka dpal gyur/_/zhes dang /_lha phyogs skyong bcu gdul
[\[62a.4\]]ba'i don du ste/_drang srong spyod pas ri bong du/_/tshangs pa dbang po phyogs skyong ba/_/gdul phyir dman pa'i zhal brnyan te/_/sdom pas mngon par shes pa bsgrub/_/ces pa DA ki ma dus 'byung ba las byung bas/_dus gsum shes par bya ba'i phyir/_/gsang ba'i rig pa chen po bsgrub/_/ces 'byung
[\[62a.5\]]ba'i don to/_/dpal he ru ka bong bu'i rnam par mdzad pa'i cho ga'i le'u ni gnas skabs dang dus dang gdul bya la dgongs pa'i gsang ba'i thun mong ma yin pa'i phrin las bstan pa'o/_/bcu bzhi pa'i rnam par bshad pa'o//_//da ni dpal 'khor lo sdom pa'i rgyud 'dir/_rje btsun ma rnal 'byor ma lha
[\[62a.6\]]mo sum cu rtsa drug dang bcas pa rnam par 'gyur bas du ma'i cho 'phrul gyis 'gro ba 'dul bar mdzad pas de nyid kyi rnam 'phrul ngo shes shing mchod par bya ba la/_rigs ldan rnams ni mchod par bya/_/pho nyas lhan cig skyes dngos grub/_/ces le'u dang por bstan pa'i don las/_dbugs 'byin
[\[62a.7\]]par ma mchog dag dang /_/zhes pa la sogs pas mdor bstan cing /_'di nas le'u bcus rgyas par bshad pa bstan pa'i phyir de nas zhes smos te/_de yang bco lnga pa nas nyer bzhi pa la thug pa'i bar du rigs ldan ma'i brda dang mtshan nyid bstan/_de la gnas nyi shu rtsa bzhi la sogs pa'i sa chen
[\[62b\]]
[\[62b.1\]]po la gnas pa'i sangs rgyas dang byang chub sems dpa' rnams lha mo'i gzugs su sprul nas gnas pa'i mtshan nyid brtag pa'i sgo nas brda'i le'u 'di bstan pa'o/_/sdom pa ni sam+b+ha ra'i sgras bla na med pa lus ngag yid ye shes kyi ngang du gnas shing /_sdom pa thams cad la zhes tha mal
[\[62b.2\]]pa'i tshul bzhin ma yin pa rnam par dag pa'o/_/gang zhig brda ni shes gyur ba ni ngo bo bsam gtan dang ldan pa'i rnam par 'gyur ba/_sgra 'jug pa'i don sang g+he ta na don zab pa ston/_dbye ba ni lus brda la 'dus pa dang yan lag re re ba'o/_/ngag brda la yi ge re re'i brda 'di nas ston/_'dus pa
[\[62b.3\]]'og nas ston/_yul rnal 'byor ma rnams so/_/dus ni spyod pa dbang dang tshogs kyi 'khor lo la sogs pa'i khyad par ro/_/dgos pa dam tshig mi nyams pa'i yan lag dang /_bar chad mi 'byung ba dang /_gsang ba mi 'phel ba dang /_myur du byin gyis brlab cing dngos grub ster ba la/_rang
[\[62b.4\]]rig ngo shes par 'gyur ba'o/_/de nyid kyi de 'grub pa ni zhes lhan cig skyes ma/_zhing skyes dang /_sngags skyes/_ye shes dang /_dam tshig la gnas pa dag la de kho na nyid kyi mchod pas mnyes pa'o/_/the tshom med par bshad pa bya ba ni brda'i rtags kyi bye brag shes pas rigs ldan yin par
[\[62b.5\]]som nyi za ba med pas/_dngos grub myur du 'gyur ba'i thabs bstan pa ste/_de nyid rgyas par bshad pa ni/_DA zhes bya ba la sogs pas/_dpa' bo dang /_rnal 'byor ma 'du ba'i gnas dang longs spyod dang rdzas kyi bye brag 'ga' zhig dang spyod tshul tha dad du bya'o/_/de kho na nyid ltar na/_skyes bur bshad
[\[62b.6\]]pa thabs dpa' bo/_/yang na phyogs bdag go/_/DI zhes bya ba lha mo yin/_DA ki ni ste shes rab yul lo/_/spyod pa'i khyad par su zhes bya ba gnon pa yin ni byang sems 'dzin pas/_rtogs pas ldang mi nus par byed pa'o/_/su zhes bya ba za bar bya ba nyid de/_ga Na tsakra'i dus su myong ba'i
[\[62b.7\]]dga' ba bde bar za bas thig le ma zin na rnam rtog zas su za ba'o/_/ma zhes ni bdag byin gyis brlabs pas chos dbyings ye shes bskyed pa'o/_/yo zhes yo gi dam tshig can gyi rnal 'byor pa la dga' ba bskyed pa'o/_/b+hi zhes b+hi ga ha ste snang ba dang stong pa ye shes mnyam du skyes pa'o/_/
[\[63a\]]
[\[63a.1\]]wi zhes b+h+ri sa ti ta ste ye shes thod rgal can snang stong dbyer med lhan cig skyes pa bde chen ma rtogs na sangs mi rgya'o/_/lus zhes pa lus tshe ldan ye shes phra mos rnam rtog nyon mongs gcod pa'o/_/yang na lu ti ta de shes pa'i stobs dang mi 'jigs pa 'jo ba'o/_/sri zhes
[\[63a.2\]]shrI nga b+ha sa ste snying rje'i chags pa chen pos sems can smin par byed pa'o/_/so ma zhi ba'i brdung ba ste so so la ste rnam rtog skems shing sa d+he na sa ste nyon mongs pa dag par byed pa'o/_/pe ni pa ya nas sman btung ba ste rtog pa nub pa nyid do/_/pa'i g+ha pi sa ya na sgron ma ste sha lnga bstan pa'o/_/he zhes bya
[\[63a.3\]]bdag pa nyid ni he ni ha tu b+hi g+ha tas chos thams cad rgyu dang bral ba'o/_/b+ha zhes b+ha ga ta rnam rtog thams cad bde bar za ba dpa' bo'i ston mo dang ldan pa'o/_/b+hu zhes pa rnam rtog za ba ste/_thabs shes rab gnyis med du'o/_/ka ldan ngang pa nyid du brjod pa ste rgya mtsho la 'tsho ba ste zab pa'i ye shes so/_/
[\[63a.4\]]pi zhes pa thabs shes rab ro gcig pa rtog pa dang bral bas rtog med du'o/_/b+hu zhes ro langs bsgrub pas ye shes la longs spyod pa'o/_/b+ha ga zhes bya rung nyid do/_/ka tu ra ni len par brjod pa ste/_kha dog par rang 'byung ba dang /_khams kyi bdud rtsi rdo rjes dbang du byed pa'o/_/DI zhes te ya
[\[63a.5\]]ta ye shes mkha' 'gro ma'o/_/g+ha ni sgrol byed kyi ting nge 'dzin no/_/yang na la zhes pa ra la ta las drangs pas sems can thams cad smin par byed pa'o/_/tri ni 'dod pa'i gzugs rU pi ste mtshan dpe ldan pa'o/_/yang na ha na b+ha ha na ste he ni bzhad pa mas dngos grub ster bar byed pa skye 'jig med
[\[63a.6\]]pa'o/_/ku zhes pa rig byed ku ru las te rigs kyi sa la gnas pa'o/_/dzA ni spyod pa mtha' gnyis dag pa'i thabs shes rab ldan pa'o/_/b+ha ni bde chen du smra ba nyid do/_/swa zhes 'gro 'ong gnas pa zhi ba nyid do/_/mi zhes rdo rje'i lus la gnas pa'i rgya mtshor 'phyo ba'i chu srin nya mid dag pa ye
[\[63a.7\]]shes la rol pa'o/_/b+h+ya zhes pa ni bdud rtsi snying po lus la smin par bya'o/_/pho zhes 'grib med btung mchog nam mkha' nyid do/_/g+ha ni spyod pas gnyis 'dzin dag pa'o/_/ka zhes pa gzugs sogs yul 'dod yon dag bya'o/_/sa zhes rigs gzhan gyi dbang du mi 'gro ba'i ye shes so/_/
[\[63b\]]
[\[63b.1\]]ra zhes rang bsrung ba ste dpa' mo rang dbang can no/_/du zhes smri ti dun te dran pa mi brjed gzungs thob pa'o/_/su zhes gnyug ma rtog med bde chen no/_/na zhes rtog pa'i cha rang sar dag pa'o/_/sa ni gdod ma nas 'da' ba med pa'o/_/ma zhes mA nu sems can sgrol byed drag mo'o/_/a ni 'gag
[\[63b.2\]]pa med pa'i ye shes so/_/na stong pa nyid phyi ma skye ba med pa'o/_/so ni 'dod yon lam du byed pas rnam par dag pa nyid de/_b+hI ra ni mi 'jigs pa dpa' bo ni rnal 'byor pa sring mo yin ni DA ki ma dam tshig la gnas pa la 'du ba mtsho la ngang pa 'du ba ltar ro/_/da ni gzhung nye bar bsdu ba ste/_'di dag
[\[63b.3\]]ni yi ge re re zhing gi brda yin te/_mtshon pa tsam zur gyis go bar bya ba nyid do/_/dad pa dang mi ldan pa rnams la sbyin par mi bya'i zhes skal ba dman pa la gsang ba'o/_/dam tshig gi mchog yid mthun pa la ni skal bar ldan pa ste dgongs pa dang ni legs par brtags la dad pa rnams la
[\[63b.4\]]rdo rje'i theg pa gsang ba sbyin par bya'o/_/brda'i cho ga'i le'u ni gsang zhing snying po'i rim pa le'u bco lnga pa'i rnam par bshad pa'o//_//de yang snga ma'i brda de dag gis rigs ldan nyid du ngo shes par gyur kyang /_de dag gi khyad par bde bar gshegs pa'i rigs bdun la sogs pa'i nges
[\[63b.5\]]pa'i khyad par/_spyi dang bye brag gi rigs kyi dbye ba shes par bya ba la/_de nas gzhan yang bshad bya ba/_/zhes smos te/_'dir pho nya'i mtshan nyid le'u gnyis kyis rig par bya ste/_dngos grub chen po'i gsang ba gang ni/_ma bla na med pa'i rgyud 'dir mchog thun mong gi sgrub pa myur du'o/_/
[\[63b.6\]]skal ldan yid 'ong skal min pa ni snga ma ni rgyud 'dir zhugs pa'i las 'phro can brda dang spyod yul can no/_/yang na lhan cig skyes ma la sogs pa'i rnal 'byor ma'i rigs kyi khyad par shes pa'o/_/phyi ma ni brda ma rtogs pa'i gang zag go/_/yang na rigs dang mi ldan pa dman pa yon tan med pa
[\[63b.7\]]rnams so/_/sgrub pa po la bshad bya ba ni rigs ldan mtshan nyid dang ldan pa'am/_rigs ma nges pa dang dman par shes par bya ba'o/_/dad pa rab dang ldan pa ni gang zag snod gsum gyi skyon dang bral ba/_gsang ba 'dir shin tu mos gus ldan pa la'o/_/mchog tu dam tshig bstan pa la ni/_
[\[64a\]]
[\[64a.1\]]rigs so so'i sdom pa dang bsrung bya spyad pa bza' ba la sogs pa mi 'bral ba'i bslab pa la gnas pas so/_/de la rab tu bstan par bya ba ni khyad par shes pas gsang chen rim pa nyid sbyin pa'o/_/bza' ba yid dga' phan byed pa ni phyi dang nang las bdud rtsi bsten pa'o/_/
[\[64a.2\]]bza' ba rab tu bsten pa ni phyi nang du bsten pa lus sems tshim par byed pa'o/_/dpa' bo gnyis med rnal 'byor ba ni dpal he ru ka'i brtul zhugs la brten pa'o/_/rigs kyi bye brag gsang ba dang ni rigs bsdus pa dang /_rigs bye brag pa'i khyad par shes pa'o/_/dad pas rab tu bsten pa
[\[64a.3\]]dang ni dkyil 'khor 'khor lo'i lam la mos pa'o/_/bsten pa dri la sogs pa dang /_rnal 'byor ma ni mdog dang lus kyi dri'i bye brag tha dad pa kun no/_/gnyis med dpa' bo bsten zhes bya ba ni gsang ba de kho na nyid kyi mchod pas so/_/gang zhig shes pa tsam gyis ni brda dang brda lan la sogs
[\[64a.4\]]pa'i rten tshul lo/_/sgrub pa po rnams dngos grub che ni dbang gi dus me tog gang la phog pa de'i rigs nges par myur du 'grub pa'o/_/thob 'gyur mchog ni bshad par bya/_/zhes pa las dang dngos grub gter lta bu'i grub pa la dbang byed pa nyid do/_/des mdor bstan pa'o/_/da ni rgyas par
[\[64a.5\]]bshad pa la/_rnal 'byor ma rigs bdun so so'i mtshan nyid bshad pa las/_lha mo re re la yang /_kha dog dang /_dbyibs dang /_spyod pa'i tshul dang /_dri'i bye brag dang /_rnam par 'gyur pa ston pa las/_bud med pad tsa ltar dkar zhing /_/zhes pa la sogs rdo rje sems dpa'i rigs ldan du shes
[\[64a.6\]]par bya'o/_/bud med gang btso ma'i gser zhes pa la sogs pas rin chen rigs bstan pa'o/_/thams cad ut+pal lta bu ni dpal he ru ka'i rigs g.yung mo'o/_/g.yung mo las mi bskyod pa'i rigs ni pad dkar 'dra mdog ni zhes pas bstan to/_/dmar zhing ser ba ni 'od dpag med gos
[\[64a.7\]]dkar mo'i rigs so/_/ser zhing ljang ba'i don yod grub pa las kyi rigs su shes par bya'o/_/gang zhig kha dog dmar zhes pas sangs rgyas rnam snang gi rigs so/_/da ni de dag gi don nye bar bsdu ba bstan pa ni/_rnal 'byor ma'i zhes pa la sogs pas bstan pa ste/_'di dag rang gi
[\[64b\]]
[\[64b.1\]]phyag rgya chen po'i rtags kyi mdog gis khyab pa rigs su nges pa'i don to/_/nges par dam tshig can yin no zhes pa'i bar gyis phyi dang bye brag rigs ldan khyad par du grub pa'i ye shes kyi gar gyi rnam par 'gyur ba bstan pa'o/_/da ni le'u'i mtshan ni/_rnal 'byor ma bdun gyi nges par brtags pa'i
[\[64b.2\]]mtshan gyi cho ga'i zhes pas rnal 'byor ma thams cad sa gsum du kun du khyab pa'i de kho na nyid kyi phyag rgya bzhi ldan du rgyas btab pas rigs spyi dang bye brag gi gnas bshad pa ste le'u bcu drug pa'i rnam par bshad pa'o//_//de la rnal 'byor ma bla na med pa las khyad par du dpal 'khor lo
[\[64b.3\]]sdom pa'i rgyud kyi dgongs pa/_dpal rdo rje rnal 'byor ma dang bcas pa'i chos 'di shin tu dkon par bstan pa'i phyir/_de nas rnyed dka'i rnal 'byor ma/_/zhes pas le'u dang por yang 'jig rten gsum du rnyed dka' ba zhes pa'i don to/_/de bzhin mkha' 'gro ma rnams kyis ni/_brda'i ni dkyil
[\[64b.4\]]'khor du bkod pa rnams thams cad do/_/don ni sems nyid rnam par dag pa byang chub kyi dkyil 'khor dang /_lus rtsa'i dkyil 'khor du pU dza la sogs pa'i rten dang brten par bcas pa dang /_bde chen byang chub sems thabs shes rab gnyis med rnam par dag pa'o/_/bdud rtsi lnga rnams ni
[\[64b.5\]]'byung ba dang rigs dag pa 'khor lo lnga ldan ye shes lngar 'char ba'o/_/yang dag 'byung ni thabs shes rab rol pa de kho na nyid kyi mchod pa las bde stong lhan cig skyes pa'i ye shes 'char ba nyid do/_/de la rnal 'byor ma thun mong du spyir grags pa ni ya ma ni nyid ni rgyal rigs las byung ba nyid de
[\[64b.6\]]rdo rje sems dpa'i rigs so/_/skrag byed ma ni btso blag ma rin chen rigs so/_/'dod ldan nags tshal ma ni las kyi rigs rje rigs las byung ngo /_/phag mo ni mi bskyod pa'i rigs gdol ba mo'o/_/'jigs gzugs ma ni gar mkhan ma de shes pa sangs rgyas kyi rigs so/_/kun spyod ma ni
[\[64b.7\]]bram ze ste 'od dpag med ma'i rigs so/_/dmangs rigs he ru ka dang dbyer med b+ha su ra ste phyi dang nang du nye bar spyod pa can no/_/mkha' 'gro ma ni rnam pa bdun rigs kyi bye brag tu gyur pa byang chub yan lag gis nges par rgyas gdab par bya'o/_/bsdus pa'i mtshan nyid 'dir bshad bya/_/zhes
[\[65a\]]
[\[65a.1\]]yongs su sdud par bya ba dang /_sdud par byed pa sdud pa'i khyad par du rgyas gdab par bstan pa'o/_/khyad par gsang chen du grags pa'i rnal 'byor ma ni/_gzugs can ma ni sdug pa rjes su 'dzin mi sdug pa tshar gcod pa ste/_mngon par zhen pas zhes pa nas tshig
[\[65a.2\]]rkang drug gis rgyas par bshad la/_mkha' 'gro 'jigs pa'i gzugs can ma/_/sgrib pa thams cad myur 'joms pas/_/de bzhin gshegs pa kun khyab ma/_/rigs kyi dbang phyug gyur pa'o/_/tsum+bi ka ni bde ba'i sbyor ba gsang ba nye bar ston pa nyid do/_/sdug pa'am yang na zhes
[\[65a.3\]]pa ni tshig rkang bzhis bstan pa la/_ma mo'i mkha' 'gro snying po che/_/bde ster tsum+bika pa mo/_/chos bdag pad+ma 'bar ba las/_/dbang phyug mchog ma dga' ba mo/_/lA ma ni tshad med spros pa med pa'i bdag_/sgrol byed ye shes snying rje che/_/nags tshal rgyu ba ye shes yum/_/skyob
[\[65a.4\]]mdzad phrin las sna tshogs mdzad/_/lA ma ni phongs pa thams cad thugs rjes skyob pa sdug bsngal las dbugs 'byin par mdzad pa/_zas mi za bar zhes pa nas tshig rkang lnga yis bstan pa'o/_/yongs su gyur ma ni gzugs du mar ston pas 'gro ba'i yid tshim par byed ma/_phag dang
[\[65a.5\]]dred dang zhes pas tshig rkang bzhis bstan la/_rdo rje phag mo sa gsum spyod/_/zhi ba gdug pa 'dul zhes 'dzin/_/dga' ba chen po rigs 'byung ma/_/'dod yon rol pa ston pa'o/_/byis bcas ma ni bde ba chen pos rgyud rgyas pa zag med kyi dga' ba spel ba ste/_shin tu dga' ba zhes
[\[65a.6\]]pa tshig bzhis khaN+Da ro hi mar bstan pa la/_b+hu su ra ste sbyin pa'i bdab/_/byis bcas rgyas 'debs dpa' mo che/_/yon tan mi bzad rngam pa ste/_/dgyes sde ma ni byin rlabs bdag_/mi ldog ma ni phyir mi ldog pa'i don yang dag par dbyings la 'jug pa stong pa nyid ma'o/_/yid ni kun du
[\[65a.7\]]skyob pa zhes tshig rkang drug gis zhes pa la yid skyob pa ste/_mi phyed ye shes dpal dang ldan/_/dga' skyong ye shes sems ma che/_/rigs ldan rol pa bla na med/_/spros pa spyod byed khro mo nyid/_/e hi ki lha mo ni tshar bcad pa dang rjes su 'dzin pa gsal bar byed pa nyid/_dga' ba'i
[\[65b\]]
[\[65b.1\]]dbang mo ste/_dgod par byed pa ste tshig rkang bzhis snying po zla med yang dag pa mnga' ba ste/_dga' ba'i gnas su khrid cing 'dzin/_/mnyam sbyor lhan cig skyes sku dang /_/ro mnyam drag mo 'bar ba che/_/stobs chen bla med snyoms 'jug pa'o/_/lha mo ni rigs kyi bdag po rdo rje 'dzin pa
[\[65b.2\]]dang gnyis su med pa yongs su bsdus pa'i ngo bo nyid de/_khyim gnas nam mkha' gsal byed ma/_/chos dbyings pad+ma gar bsgyur bas/_/mchod pa dga' ba bskyed pa'i bdag_/ye shes pha rol phyin mar gyur/_/lha mo gsong por smra ba ste/_/zhes pa tshig rkang drug gis bstan
[\[65b.3\]]pa'o/_/de las gsang ba khyad par gyi rtags ngos gzung bas mtshan ma shes par bya ba ni/_mkha' 'gro ma'i rigs ni 'dir dpag tu med pa yang sku gsung thugs yon tan phrin las ye shes bde ba chen po'i rigs su bsdus pa'o/_/dpa' bo'i dbang sogs yin zhes bya/_/zhes dpa'
[\[65b.4\]]bo thabs snang ba'i cha dang dbang phyug shes rab stong nyid kyi cha las bde chen gnyis med ye shes su rgyas gdab pa ste/_de la phyag rgya'i nges pa bdun du shes par byas la/_thod pa ni bde ba'i bdud rtsi myang bar bya ba pad+ma b+haM dza'o/_/dgra sta ni skye ba'i ljon shing gcod pas ma rig pa la sogs rtsad
[\[65b.5\]]nas gcod pa'o/_/mche ba bzhi ldan ni rnam rtog zas su za bas bdud bzhi 'joms pa'o/_/ral gri ni spang bya ma lus pa gcod cing dngos grub chen po ster ba'i brda'o/_/kun du skrag byed ni mdung thung ste lta ba ngan pa'i phyogs rigs pas 'bigs pa'o/_/rdo rje ni rtog pas mi phyed pa'i ye
[\[65b.6\]]shes so/_/'bud dung nyid dag ni rang 'byung dri ma med pa chos kyi sgra sgrogs pa nyid phyogs bcu rnams su'o/_/rigs bsdus ni dpal rdo rje rnal 'byor ma nyid kyis phyag rgya chen pos rgyas btab pa'i gsang ba yin par bshad ces snying po 'du ba'i don bstan pa'o/_/da ni le'u'i mtshan bstan pa
[\[65b.7\]]ni dpal 'khor lo sdom par brjod pa ni bsdus pa'i rgyud tshig don bcas pa las rnal 'byor ma'i gzugs yongs su brje ba ni 'jig rten pa dang 'das pa'o/_/phyag mtshan ni rigs so so ba'i bye brag go/_/phyag rgya bstan pa ni sku gsung thugs la phyag rgya bzhi ldan du rgyas gdab pa'i gsang
[\[66a\]]
[\[66a.1\]]ba bdun po'i cho ga'i khyad par bstan pa'i le'u ste bcu bdun pa'i rnam par bshad pa'o//_//'dir rnal 'byor ma bla na med pa'i gsang chen 'di nyid du mkha' 'gro ma'i rigs bdun du nges pa dang /_bsdus pa la dpal rdo rje rnal 'byor mas rgyas gdab pa gong du bstan pa'i
[\[66a.2\]]rjes thogs la de nas zhes smos te/_de dag spyir bstan la/_khyad par du rdo rje'i rigs kyi mkha' 'gro ma dang dam tshig gi rigs kyi lA ma'i khyad par dmigs bsal ba ston pa no/_gzhan yang bshad bya ba ni brjod bya dang rjod byed do/_/mkha' 'gro ma rnams kyi mtshan nyid ni spyod pa'i byed las
[\[66a.3\]]rnam par gyur pa dang /_rigs kyi khyad par bstan pa'o/_/gang zhig ni gnas gsum gyis bsdus pa'o/_/yang dag shes pa yis ni lhan cig skyes ma la sogs pa'i khyad par ro/_/mkha' 'gro'i ye shes gsang ba'i sdom pa dang dam tshig la rnal 'byor pas gnas pa na dngos grub thams
[\[66a.4\]]cad myur du ster bar 'gyur ba nyid do/_/des mdor bstan nas/_rgyas par bshad pa la dang por pad+ma'i rigs kyi mkha' 'gro'i khyad par ngos gzung ba dang /_dpal he ru ka'i rigs kyi mkha' 'gro dang /_dkon mchog dpal gyi rigs dang /_de bzhin gshegs pa'i rigs kyi rnal 'byor ma
[\[66a.5\]]dang /_mi bskyod pa'i rigs dang /_dpal rdo rje sems dpa'i rigs dang /_dpal he ru ka'i rigs dang /_dam tshig rgyal po'i rigs kyi rnal 'byor ma ngos gzung ba bstan pa'o/_/gsang ba'i dbang phyug 'dod yon mi 'chi ye shes dag pa rang bzhin rigs ldan yon tan dbang las ni/_/lha mo sangs
[\[66a.6\]]rgyas rigs skyes phyag rgya bzhi ldan rgyas gdab de nyid gsang ba 'pho tshul ye shes thub pa ni/_/thun mong gsang ba las ni mi 'da' gdung ni so so'i rigs gyur spyod yul rim pas bde ster 'phel ba gang /_/zhi drag tshar bcad rjes 'dzin phrin las mkha' 'gro yul dang dus kun bde bar rol pa'o/_/
[\[66a.7\]]le'u'i mtshan ni rnal 'byor ma thams cad kyi kha dog gi mtshan nyid dang spyod yul gyi mtshan ma'i cho ga'i le'u bco brgyad pa'i rnam par bshad pa'o//_//de nas thabs dang shes rab kyi phyag rgya dang de nyid kyi lan khyad par du ston pa ni/_de nas zhes pa nas/_sgrub pa po'i lA ma'i mtshan nyid ces pa
[\[66b\]]
[\[66b.1\]]la sogs pa la mdor bstan pa dang rgyas par bshad pa las rin chen dang /_pad+ma'i rigs dang /_de bzhin gshegs pa'i rigs dang /_mi bskyod rdo rje dang /_las kyi rigs kyi mtshan nyid bstan pa'o/_/rdo rje phag mo la zhes pas gzhung bsdu ba'o/_/le'u bcu dgu pa'i rnam par bshad pa'o//_//
[\[66b.2\]]da ni gong du bstan pa'i rigs ldan gyi mtshan nyid dang khyad par gyi ngo bo nyid yongs su shes pa de nyid kyis le'u nyi shu pa 'dir yan lag gi phyag rgya'i brda ston pa'o/_/tha snyad pa'i brda las 'das pa de kho na nyid ye shes kyi brda ston pa nyid de/_ye shes yang dag mtshon phyir brda dang cho ga the tshom
[\[66b.3\]]bral byed gsang chen spyod pa'i de nyid don/_/brtul zhugs chen pos zag med bde chen mtshon byed phyag rgya gar gyis dris dang lan bstan pa'o/_/'di nyid la dgongs pa khyad par can gsang ba yang dag par ston pa dang /_rigs ldan gyi brdal brten pa'i zab pa dang rgya che ba'i snying po dang /_
[\[66b.4\]]khyad par dang spyi'i brda gsal ba bye brag tu rnam par gsal bas nges par bya ba de kho na nyid kyis ye shes kyi gsang ba bla na med pa bstan pa'o/_/le'u nyi shu pa'i rnam par bshad pa'o//_//da ni mi 'gyur ba gsang ba'i rgyas 'debs par byed pa/_ye shes bde ba chen po mtshon par byed pa phyag rgya chen po
[\[66b.5\]]gnyis su med pa'i don la blo nges par bya ba ste/_phyogs las rnam rgyal rnal 'byor pa yi brdas mtshon de nyid lam gyi 'jug ldog spyod pa ste/_nyer bstan bsdus pa'i brda gang nus ldan dge ba'i chos nyid ro mnyam bde chen mngon du byed par 'gyur ba'o/_/gsang ba bde chen ye shes ston pa'i mtshan
[\[66b.6\]]nyid nges pa ste/_de bzhin gshegs pas nye bar gdams pa dang /_de kho na nyid kyi ye shes yul dang rnam par phye ba bye brag tu khyad par rtogs par bya ba/_'di dag lta ba'i brda bstan pa gsang ba'o/_/le'u nyer gcig pa'i rnam par bshad pa'o//_//da ni yan lag 'dus pa'i brda las ye shes kyi
[\[66b.7\]]gsang ba ston pa de kho na nyid bde chen gyi kun du spyod pa ston pa la/_yang dag phyag rgya gsang ba khyad par bla na med pa bstan pa nyid de/_'dis ni bkas gnang mchod bya'i lha mos 'khor ba sgrol byed yan lag gsang ba phyag rgyas bsdus pa ste/_gang ston lam byed thun mong spyod yul du ni rab tu bsgrub
[\[67a\]]
[\[67a.1\]]ster bag chags ma 'khrul lam sbyang phyir/_/de kho na nyid kyi sems ye shes mngon du byed pa the tshom med par gdams pa ste/_gang thabs dang shes rab kyi byed pa rnam par 'gyur bas ye shes rtogs par byed pa la gsang ba nye bar gdams pas gzhung bsdus pa ste/_le'u
[\[67a.2\]]nyer gnyis pa'i rnam par bshad pa'o//_//'dir snying po'i gsang ba bde chen ye shes kyi sdom pa las rigs ldan ma'i rigs kyi phyag rgya'i bye brag nges pa bstan pa las/_gang gis gang du rnal 'byor pa dang rnal 'byor ma ni rjes chags bde bar kun spyod rol pa'i chags tshul du ma de las ni/_/
[\[67a.3\]]de nyid rim pa phyag rgyas mi 'gyur yon tan rgyas byed rtags ni gsang ba mnyam rjes gnyis med rol/_/nye bar gdams pas yul bde ba'i 'byung gnas te/_ye shes kyi khyad par rjes su chags pa'i spyod yul gyis nye bar spyad pa'i tshul gyis bde ba'i mtshan ma 'char ba nyid las/_phyi dang nang gi
[\[67a.4\]]rnam par 'gyur bas khams 'du ba'i byed pa ston pa gang yin pa gsal bar gyur pa ste/_rigs ldan gyi spyod pa'i tshul gyis bla na med pa phyag rgya'i grub pa ye shes mngon bya ba gang yin pa/_rnam par 'pho 'gyur 'jug ldog gsang bar rang byin gyis brlabs pas lus kyi bya ba nyid dang /_rnam
[\[67a.5\]]par 'gyur bas ye shes bde ba bskyed cing /_sngags ngag gi rnam par dbyangs sgra brnyan lta bu dang /_rigs kyi phyag rgyas nyams su myong ba skyes tshul ngos gzung ba/_sgyu ma lta bu'i tshul la gnas pas gzugs la sogs pa yul la tshogs drug bde bar rol pa'i spyod pa a ba d+hU tI pa'i spyod pa
[\[67a.6\]]bya ba'o/_/lha dang sngags ye shes mchog tu gsang ba'i bde ba chen po nyid mi 'gyur ba lhan cig skyes pa'i ye shes kyi rol pa las/_sku'i phrin las dang /_gsung gi brjod pa/_thugs kyi bsam gtan gyi byed pa bstan cing gzhung bsdu ba ste le'u nyer gsum pa'i rnam par bshad pa'o//_//de la
[\[67a.7\]]gong du rigs ldan gyi khyad par rtags kyi byed pa rnam pa dang mtshan nyid rtogs pas/_rnal 'byor pa gsang ba'i spyod pa la gnas pas/_gnas dang nye ba'i gnas la sogs par bgrod pa'am/_yang na dur khrod la sogs par dben par ga Na tsakra la sogs pa'i dus su brda'i sgo nas 'dod pa'i
[\[67b\]]
[\[67b.1\]]yon tan lnga lam du 'gyur bas lhan cig skyes pa'i ye shes myur du rtogs par 'gyur ba ste/_de nyid ston pa ni de nas zhes brtul zhugs bla na med pa nyid las/_gzhan yang bshad bya ba ste/_sngar le'u bco lnga par yi ge re re pa'i brda bstan pas ngag gi brda spyir bstan la/_'dir ngag gi
[\[67b.2\]]brda'i rab tu byed pa yi ge 'dus pa'i don to/_/lus brda ni gong du bstan cing sgrub pa po'i brda khyad par du byed pa rnams te/_de nyid rnam dbye shes par bya ba'o/_/dpal 'khor lo sdom pa'i dpa' bo dang rnal 'byor ma spun dang sring mor nges pa ni yul dang skad mi gcig pa yang lha dang sngags
[\[67b.3\]]dkyil 'khor gcig pa'i don gyis lhan cig tu tshogs gang gis brda dag gis nges par ngo shes par 'gyur ba ste/_'dir kla klo'i skad lta bu sgra mkhan dang rtog ge bas mi shes par 'gyur ba'i dgos pa bstan pa'o/_/rgyas par bshad pa la/_dang po dri ba dang lan gyi tshul du ston pa'i brda' ngo 'phrod
[\[67b.4\]]par bya ba dang /_/brda phal pa rnams kyis sna tshogs chos nyid ro mnyam du ston pa dang /_spyod pa'i bye brag gis ye shes rtogs par 'gyur ba dang khyad par dur khrod la sogs pa'i gnas kyi rim pa bstan pa dang /_lus kyi rnam par 'gyur ba'i tshul dang /_rigs la dgongs pa bstan pa'o/_/po
[\[67b.5\]]tang gi zhes bya ba ni gsong por smra ba ni gnas lugs chos nyid kyi bab ste rtog pa gcod pas so/_/pra ti po taM gi zhes bya ba ni gsong bor smra ba'i lan ni/_rtog pa de sems stong nyid du rtogs par bya ba chos thams cad la bden par rtogs pas yang dag pa'i don zung 'jug rab tu mi gnas par ston
[\[67b.6\]]pa'o/_/ga mu zhes bya ba ni 'gro po zhes pa skyob pa ste/_phyir thabs kyi tshul du yang dag pa'i lam la'o/_/luM baM zhes bya ba ni snying po yang dag par na shes rab tu 'ong ngo zhes bya ba dbu ma yin no/_/ku ta ni gnas ga ge mo nas 'ongs so zhes bya ba lus kyi rtsa gnas thams cad du rlung 'gro 'ong med pa ni rnam
[\[67b.7\]]par mi rtog pa la sogs pa'o/_/de hi zhes bya ba ni zas zhes smra ba yis ni nang gi sha lnga bdud rtsi lnga bsten pas/_mtha' gnyis la mi gnas par nyams su myong ba'o/_/lce so la reg pas ltogs par ston pa ni/_mgrin par ro drug la longs ma spyad ces pa'o/_/kha la reg pas zos so ni nyams
[\[68a\]]
[\[68a.1\]]myong bde stong lhan cig skyes pa'i ye shes su shes pa'o/_/lce rtse la reg pa ni tshim zhing bde bas khengs pas ngoms so zhe'o/_/gr-ih+Na zhes bya ba ni/_bram ze smra ba ni gtsang ma'i drang srong ste/_rtsa kun 'dar mchog tu gnas pa yin no/_/snyi rA bra ma zhes pa snying po nyid do ni dran pa
[\[68a.2\]]thams cad sems su ro gcig pa'i ha'i da ya chos thams cad sgyu ma lta bu las ye shes kyi snying po len pa nyid du ston pa'o/_/sa gam ni mi'o zhes gzugs rdo rje ma dang rnal 'byor ma'i gzugs so/_/shra bi Ni rna ba'o ni chos thams cad la sgra brnyan ltar ro/_/mA rA Na ni sgra ngan nyon mongs pa dang
[\[68a.3\]]rtog pa thams cad rtsad nas gcod pas dngos por 'dzin pa spong ba la'o/_/g+han+d+ha zhes pa ni dri'i mchog bla na med pa ste/_shing kar+Ni ka'o zhes sim pas lus sems la bde ba bskyed pa ste sih+la dang pad+ma dbang gi dri bro bas/_triSh+Ta na dris bsgo ba ni ye shes nyams pa med pa'i dri'o/_/g+h+ri ha ra ni rdo rje'i
[\[68a.4\]]chu gtong ba spyi bo nas 'bab pa'i ro rdo rje'o/_/yin+ta na ni dkyil 'khor te lha'i tshom bu'o/_/a gu li ni yan lag ste thams cad byang chub sems kyis rab tu gang bas mtshan dpe grub pa'o/_/a mr-i ta swa na ni srub pa ste/_ra sa ya nA ni bdud rtsi'i sbyor bas bde chen du'o/_/gang dang lhan cig
[\[68a.5\]]tu na Ta la ka ste mkha' 'gro ma ni rigs bdun gyi lus kyis sgo gsum du sdud par byed pa'i phyag rgya can no/_/tri ba pa ni zhu ba ste spyi bo'i haM las thig le 'bab pas so/_/da na da ni char 'bab pa bzlog pa/_gtum mo'i me dang 'khrul 'khor gyis bdud rtsi'i rgyun bzlog pa'o/_/na ra ka ni nang lus
[\[68a.6\]]kyi dkyil 'khor te yang na chos nyid la'o/_/Sha nam ni bzhi mdo ste rtsa gsum 'dus pa'i ro gcig pa'o/_/der rnam shes dag pa'i tshul a mo ka ni dur khrod ces rnam par rtog pa 'gags shing mi rtog pa'i ye shes skye ba nyid do/_/ka ki la ni dkyil 'khor sgo bzhi zhing gi rnam thar bzhi'o/_/
[\[68a.7\]]pa shu li ka ni khyim ste 'khor lo lnga'i yul nyer bzhi'i nang du'o/_/der rnal 'byor ma DA ki ni sring mo lha mo sum cu so bdun kun spyod ma'o/_/me ta ka ni chu bo bdud rtsi'i rgyun zhag 'bab pa ltar ro/_/shi ro ni brdzun no zhes thams cad la sgyu ma lta bur rtogs pa'o/_/kar+Na ni lte ba ste/_chos nyid dbu ma'i
[\[68b\]]
[\[68b.1\]]snying po spros med lhan cig skyes pa'i ye shes so/_/pA rA ni skra ste/_sna tshogs du ma ting nge 'dzin du ro gcig pa'o/_/te tsa ni mchod rten no zhes ye shes stong nyid zhi ba nyid do/_/srog chags la kuM b+hir ni chu srin te/_chu'i dri mas ma gos pa'o/_/kri Na ri ni me tog ni yaM las byung ba'i lus kyi khams so/_/
[\[68b.2\]]du mul ni rgod pa ste bde ba lam du 'gyur ba'o/_/dur d+h+ya ni chu 'dzin phyi'i sprin te/_nang ni haM las rlung sems 'dres pa'i thig le'i 'byung gnas so/_/d+hu ba ni me tsaN+Da lI las byung ba'i du bas bdug pa'o/_/lus la sa nu zhes ri bo bcu gnyis ye shes rgyas par ston pa'i gnas so/_/lus las 'byung
[\[68b.3\]]bas ri ta ni chu bo phyi nang du chen po bzhi la sogs pa 'bab pa'o/_/na ra d+ha sa ni ro'o zhes ro langs rtog pa 'gags par longs spyod pa'o/_/b+ha dan ki ni gdong ngo zhes lha'i zhal mi 'dra ba glang po che stobs ldan mi ldog pa'o/_/ngag dag par ston par dzI ki ni zhes mgrin par A li kA li la dbang thob
[\[68b.4\]]pa'o/_/Ad+hA na ni so'i bcu drug gnyis kyi thig le rtsa bar 'bab pa'o/_/b+hA k+Shi ni rgyal mtshan te rlung sems gnyis med 'khyams mthong ba'o/_/ts+tsha do ni yi ge rlung sngags kyi phreng ba'i rnam pa can no/_/tsa la ni rgyu ba'i rlung 'gro 'ong gi sgra'o/_/pa shu ni ri dgas bying rgod dang bral ba'o/_/rigs la
[\[68b.5\]]dgongs pa rgyud nges pa bstan pa/_sha sa b+h+ra ma ni bram ze'i rigs gzungs sngags so/_/ba ri d+hi ni rgyal rigs gsang sngags so/_/b+hi ra ti ni rje rigs so/_/kru ra ni dmangs rigs bla ma'i sngags so/_/an tas+tha ni sme sha can gyi grong ste rtsa ba'i 'khor lo lnga'o/_/phal gu shaM ni 'bras bu skye ba
[\[68b.6\]]sum cu rtsa gnyis phyi nang du ye shes 'char ba'o/_/ma hA k+Sha ra ma ni ba shu ste/_phyugs chen po ni sgrub pa po ste lam rim la myur du sbyor ba'o/_/gtser ni ra skyes me 'bar ba'i gnas so/_/na ra ni ni rtsa g.yas stong cha'o/_/g+ho d+ha ni khyu mchog rtsa g.yon pa bde ba'o/_/ma na ma he ste dbu mar ldan
[\[68b.7\]]bde chen no/_/b+ha ni sha za ba can ye shes ro mnyam du'o/_/d+ha ni rnam grangs ye shes thig le bcu drug go/_/a d+h+ya ni rang rig pa'i rgyal po'o/_/g+ha ta ni rigs pa'i gnas dang nye ba'i gnas la sogs pa'o/_/Na d+ha ste ni stong pa nyid bcu drug rtogs pa'o/_/hri ni ting nge 'dzin med pa na ngo tsha ba'o/_/
[\[69a\]]
[\[69a.1\]]ho hi ti ni chos thams cad la ma 'dres par ming rgyu 'bras so so'i bye brag go/_/chos 'byung stong pa la reg pa ni me thun gyi gcig pa 'bar 'dzag gis khams rgyas pa'o/_/bla la reg pa ni stong nyid du ste gong nas gong du 'gro ba ste 'og min gyi bar du khyad par du 'og na med pa'o/_/
[\[69a.2\]]da ni yongs su bsdu ba phyag rgya'i rigs ldan no/_/phyag rgya lan dpa' bo rnal 'byor pas/_dpal he ru ka'i gsung gi yan lag gi brda ni zhi gnas lhag mthong dbyer med du shin tu bstan pa gsang ba'i don to/_/gang gis gsang ba bla na med pa'i brtul zhugs chen po ngag gi brda rnams rgyud chen
[\[69a.3\]]kun du sbas pa'i phyag rgya bzhi ldan snying po nges pa rnam dag rim pa bstan pa mkha' 'gro'i spyod yul lnga dang lha mo yin zhes pa'i don to/_/da ni le'u'i mtshan bstan pa la/_rigs bzhi'i mtshan nyid can gyis ni ye shes las skyes la sogs pa'am yang na/_DA ki ma rdo rje'i rigs la sogs pa'i
[\[69a.4\]]brda'i tshig lus ngag ye shes kyi brdar btags pa'i cho ga'i le'u ste/_nyer bzhi ba'i rnam par bshad pa'o//_//da ni dpal 'khor lo sdom pa'i rgyud kyi dgongs pa thun mong ma yin pa'i gsang sngags las/_de nas zhes smos te/_gang zag brtson 'grus can mngon par 'dod pa'i don kun bsgrub
[\[69a.5\]]pa'i zhes pa las dang dngos grub shin tu myur bar bsgrub pa ni 'dir 'jug pa nges pa nyid do/_/sbas pa ni snod dang mi ldan bskal pa ngan pa'i 'gro ba la'o/_/yang na gong du bsdu ba 'byung yang ni shin tu gsal bar ma smos pa'o/_/brgyad pa'i mthar sbyar bar bya ba ni bcom ldan 'das kyi rtsa sngags rkang
[\[69a.6\]]pa brgyad pa'i rjes su 'brel ba/_/'khor lo gsum gyis dpa' bo rnams kyi sku gsung thugs kyi rtsa ba'i snying po gsal bar bstan pa las/_thog mar oM dpal phun sum tshogs bsgrub pa ste/_mthar hUM hUM phaT dang bcas pa so sor bye brag tu ma phyed par rigs gcig tu bsdus pa'i gsang ba bla
[\[69a.7\]]na med pa bstan pa las/_mos pa dman pa'i sems can gang dag sbas pa rtogs par dka' ba'i phyir/_'dir ni shin tu gsal bar gsungs pa ni rmongs shing ste dbang po rtul po'i don du'o/_/mi shes pa ni chos 'di la mos pa yod kyang blo nus pa med pa/_byams pa dang /_snying rje'i sems
[\[69b\]]
[\[69b.1\]]cung zad dang ldan pa la'o zhes de dag la nye bar gdams pa'o/_/de las gsang sngags bla na med pa'i don bstan pa la/_dpa' bo ni bcom ldan 'das dpal he ru ka nyid dang rnal 'byor ma ni rdo rje phag mo dang gnyis su med pa'i sku lnga dbyer med las/_/de nyid lha tshogs rnams kyi sku gsung thugs
[\[69b.2\]]rdo rje'i gsang ba gong du bsdu ba las rang gi ngo bo mi gsal bar dkyil 'khor pa'i sa bon gyi tshul du gsungs pa'i don gyi snying po'i gsang sngags ni 'di yin te zhes 'gro lding ba'i tshul gyis sgra bshad kyi tshul las 'das pa'i lha'i rnal 'byor gyi bsam gtan dang ldan pas bzlas par bstan
[\[69b.3\]]pa'o/_/dpa' bo dang rnal 'byor ma rnams lus kyi dkyil 'khor bkod cing gsal byas 'khor lo lnga yi bdag nyid can/_/sgra bcas 'khor bar gyur pa las kyang srog rtsol 'gog pa'i bzlas pa gzhan du ya sde brgyad pa thabs shes dbyer med 'gyur/_/rtsa ba'i gsang sngags rig pa
[\[69b.4\]]chen po 'di yis ye shes lha rnams ma lus 'bebs par 'gyur ba ste/_/rang 'byung gsang sngags zung 'gyur sku gsung thugs 'khor dam tshig snying po dag pa rdo rje bstan pa'o/_/da ni le'u'i mtshan bstan pa'i phyir/_rtsa ba'i sngags kyis ni dpal he ru ka nyid dang gzhan yang sku gsung thugs
[\[69b.5\]]kyi 'khor lo'i dpa' bo nyi shu rtsa bzhi dang bcas pa'i dkyil 'khor ba'i gsang ba'i cho ga'i don gtan la phab pa'i chos nyid bstan pa'i le'u ste nyer lnga pa'i rnam par bshad pa'o//_//de la lam gyi gzhi dam tshig la gnas par bya ba ni/_le'u dang po las/_shin tu mnyam gzhag sgrub pa pos/_/
[\[69b.6\]]dam tshig rtag tu bskyang bar bya/_/zhes mdor bstan pa yin la/_de nyid rgyas par bshad pa le'u 'dis ston la/_yang bzlog pa'i sgo nas bstan pa/_dam tshig nyams pas dkyil 'khor du/_/dbang bskur dngos grub thob mi 'gyur/_/zhes pas so/_/yang dra bsdom pa las kyang /_sngags
[\[69b.7\]]pa dam tshig med pa la/_/lha yis bsrung bar mi 'gyur zhing /_/gal te dam tshig sdom gnas la/_/ye shes can gyis legs skyabs yin/_/zhes gsungs pa'i don gyis de yang bsrung bar bya ba dang /_mi 'bral ba dang /_bza' ba dang /_spyod par bya ba dang /_brtul zhugs bla na med pa bstan
[\[70a\]]
[\[70a.1\]]pa'o/_/de nas zhes pa le'u nyer lnga pa/_rtsa ba'i sngags bstan pa'i rjes thogs la'o/_/gzhan yang ni rdo rje theg pa'i lam la gnas pa la khyad par du dam tshig la gnas par bya ba'o/_/'jig rten gsum po dag la zhes phyi'i klu dang mi dang lha'i gnas rnams so/_/nang
[\[70a.2\]]du mi gnas gsum po'i skye ba rnam pa bzhi po la ma grags pa'o/_/gsang ba ltar na lus can gyi sgo gsum spyod yul lo/_/yod min pa ni bya ba la sogs pa'i rgyud du zab pa dang rgya che ba/_bla na med pa'i dam tshig sbas pa'o/_/gzhan las khyad par du bstan pa'i phyir/_shrI he ru ka'i sngags
[\[70a.3\]]zhes pa yid can shes pa skyob pa ste/_sngags kyi rang bzhin lha dang tha dad med pa'i phyir ro/_/de nyid shes na zhes bdag dang lha sngags ye shes kyi de kho na nyid tha mi dad du shes pas dbyer med du 'gyur ba'i don to/_/rgyud gzhan du bstan pa'i gzungs dang rig sngags la ltos pa med par bstan pa
[\[70a.4\]]nas gsang sngags thams cad yongs su 'dor ba'o zhes glang po rnyed nas glang po'i rjes mi tshol ba lta bu'o/_/da ni dngos gzhi lam gyi don dngos po las/_rigs ldan gyi khyad par ji ltar gnas pa'i tshul gsang ba bstan pa las/_lugs 'byung ni rab tu gtum mo nas brtson 'grus chen
[\[70a.5\]]mo'i bar du rim pa ji bzhin la'o/_/lugs bzlog pa lha mo brtson 'grus chen mo nas lha mo rab tu gtum mo'i bar du go bzlog nas bstan pa la dgongs pa'o/_/de nyid la rim pa las zlog pa zhes kyang zer ro/_/de dag rang gi ngo bo gang tshul ji ltar gnas she na/_pho nya mo rnams zhes pas rnal
[\[70a.6\]]'byor ma rnams so/_/yang dag gnas ni dpa' bo rnams dang gnyis su med par dkyil 'khor du gnas pa'o/_/'og gi ni sa 'og gi klu dbang du bya ste/_lha ma yin gyi phug la sogs pa'o/_/steng gi nam mkha' la 'gro ba la sogs pa ral gri la sogs pa'i grub pa'i dngos grub ster ba lha
[\[70a.7\]]rnams dbang du byed pa'o/_/yang na 'og gi gtum mo 'bar bas sa steng sa bla'i khams bdud rtsir dbab pa/_dngos grub ster ni bde stong gi nyams rang byung du 'char ba'o/_/pho nya mo rnams ni lus kyi gnas la sogs par tsaN+Da lI 'bar ba'o/_/yang dag gnas ni rtsa dang thig le rlung dbyer med
[\[70b\]]
[\[70b.1\]]bde bar sbyor bas so/_/rigs ldan phyag rgya bzhi ldan du 'gyur ba ni bdag gi pho nyam kun 'gro ba ni/_pho nya lhan skyes ma dang /_zhing skyes ma dang sngags skyes ma ste/_bdag gi bde ba des sa gsum khyab par stong nyid du gnas zhes pa'o/_/de ni las kyi phyag rgya'o/_/byang sems pha dang ma las thob
[\[70b.2\]]pa'i de'i byang sems lus kyi spyi gtsug nas rkang mthil gyi bar du rten dang brten pa tshul gcig tu khyab par rgyu ba chos rgya'o/_/lus kyi khams dngas ma'i cha dang snyigs ma'i cha 'byed par byed pas rtsa gnas sum cu rtsa gnyis po kun du 'gro 'ong rlung gi nus pa las 'byung ba ni dam tshig go/_/rang
[\[70b.3\]]lus sgyu ma lta bu de nyid las/_rigs kyi pho nya rmi lam sgyu ma lta bur shes pas 'od gsal chos nyid kyi dang du kun du 'gro bas phyag rgya chen po nyid thob pa'o/_/de las phan yon 'byung ba ni/_pho nya ma des dngos grub ster/_/zhes pas de las lus sems bde bar gnas spros pa med pas zhi gnas/_ye shes
[\[70b.4\]]bde chen mngon du byas pa lhag mthong ster ba ste/_phyag rgya bzhi ldan nyams su blangs pas nus pa thogs med du 'byung bas dngos grub kyi dbang phyug rab tu ster ba'o/_/des grub pa'i khyad par ro/_/da ni mngon par dad pa'i khyad par bstan pa'i phyir/_rnal 'byor gnas kyi khyad par ni/_dam
[\[70b.5\]]tshig med pa'i skye bos dben par sgrub pa pos/_rang byin gyis brlab par bya ste/_rang lus lhar gsal zhing dpal rdo rje rnal 'byor ma'i bde ba lam du bya ba'o/_/tsum+bi ni zhes rlung srog rtsol 'gog pas/_'og rlung gyen la drang ba'i sbyor ba dang /_lhag par 'khyud pa lus kyi me ma dang gnyid ma rtse sprad cing
[\[70b.6\]]kun 'dar ro ma rkyang ma gnyis 'khyud pa ltar rtsa gsum 'dus pa'o/_/de las mthong ba ni tsaN+Da lI cung zad bskul ba mthong bas me lce 'bar ba'o/_/de dang reg pa de bzhin ni/_kun 'dar nas brgyud de rim gyis gyen la gshags pas bde chen gyi haM la reg pas ji snyed ni byang sems 'bab pa'o/_/
[\[70b.7\]]rnal 'byor tshogs rnams ni/_thig le bcu drug 'bab pa las/_bde stong lhan cig skyes pa'i ye shes skyes pa la thams cad dngos grub ste/_skad cig ma la nus pa mngon du byed par zhes lam la gdams pa'o/_/lam nye bar bsgrub pa'i yul bstan pa'i phyir bden/_dngos po thams cad
[\[71a\]]
[\[71a.1\]]sbyin byed pa/_/zhes pas 'jug pa kun rdzob kyi bden pa sgyu ma lta bu'i ting nge 'dzin gyis dngos po snang la rang bzhin med par ston la/_ldog pa don dam pa'i bden pa thams cad 'od gsal du ston par byed pa'o/_/gzhan du nam yang ma yin no zhes dngos po dang mtshan mar 'dzin
[\[71a.2\]]pa can thams cad la dgag pa nyid do/_/de yang lhag pa'i lam bsgrub pa la/_pho nya rnams zhes pa/_ma ni kun 'dar thog mar chags pas thugs/_sring mo ro ma/_bu mo rkyang ma ste sku dang gsung /_/rig ma ni de gsum la brten nas 'khrul 'khor dang ldan par byas la/_gang zhig tsaN+DalI 'bar ba/_/
[\[71a.3\]]rtag tu 'bar 'dzag la dmigs pas sngags sbyin pa srog rtsol 'gog pa'i sbyor bas/_de'i de nyid bde ba dang stong pa dbyer med pa'i nyams myong drod rtags 'char ba la cho gar bshad ces sku gsung thugs gnyis med ye shes grub pa'i thabs su bstan pa'o/_/da ni bsrung bar bya ba'i dam tshig
[\[71a.4\]]dngos bstan pa'i phyir/_de nas rnal 'byor rgyud 'dir ni/_/rnyed dka'i dam tshig nga yis bshad/_/ces pas/_thun mong gi rgyud las mchog tu 'gyur ba'i thabs shes rab gnyis med ston pa'i rgyud 'dir ni/_skal ba dang mi ldan pas rnyed dka' ba'i dam tshig khyad par ba nga yis bshad ces
[\[71a.5\]]pas/_dam tshig gi ngo bo sgra 'jug pa dang /_byed las dbye ba mi nyams par bya ba'i phyir thabs/_nyams na phyir bcos pa la 'jug par bya'o/_/de la thog mar rnal 'byor ma'i rgyud du shes rab kho na gtso che bar bstan pa'i phyir/_skyes pa bud med g.yon nas 'gro/_/zhes pa smos te/_gang yang
[\[71a.6\]]ngo bo nyid kyis rdo rje rnal 'byor ma mdzes ma'i bdag nyid bde chen po dang ldan pa ni/_g.yon pa'i kun du spyod pa la ni gnas pas bde stong dbyer med du gnas pa'i brda go bar bya'o/_/des rigs ldan rnams ni mchod par bya/_/zhes pas rigs ldan ye shes kyi lha mo mdzes ma rnams stong pa nyid
[\[71a.7\]]bcu drug gi ngo bo mchod par 'gyur ba'o/_/de'i phan yon ni/_'dod pa'i dngos grub ster bar byed/_/ces pa gnas skabs dang mthar thug tu bla na med pa'i don stsol bar 'gyur ba'o/_/dpal 'khor lo sdom pa'i rgyud 'dir zhugs shing gnas pa mchod par 'os pa la dus rnams kun du
[\[71b\]]
[\[71b.1\]]mchod par bstan pa ni/_he ru ka dpal rnal 'byor mchog ni rim pa gnyis la gnas pa'i gang zag de brtul zhugs dang ldan pa/_de las sbyor gzhan med pa ni 'khor ba las skyob pa mnyen pa lta bu yin pa'o/_/slob dpon de rang gi rgyud la yon tan bskyed cing yang dag pa'i lam la khrid pa'o/_/
[\[71b.2\]]gsang ba'i dbang gi dus su ni rnal 'byor ma de nyid kun gyi yum ye shes skyed byed yin/_slob ma'i khams rgyud byin gyis brlabs pa'o/_/khyim dang zhing du rnam par gnas pa ni 'khor lo lnga la gnas pa'i phyi nang gi rdo rje rnal 'byor ma pho nya lhan cig skyes ma la sogs pa rnams kyis sgrub pa po
[\[71b.3\]]rnams shin tu ring ba 'og min la sogs pa na gnas kyang shes par 'gyur ba ni mngon par shes pas so/_/yang na rnal 'byor pas lhan cig skyes ma dang /_zhing skyes ma rtags kyi sgo nas shes par 'gyur ba'o/_/dpal bde mchog gi rgyud 'di ru ni gang zhugs pa de dag sgrub pa po khyad par du gyur
[\[71b.4\]]pa yin te/_nges par logs pa'i lam khyad par ba la gnas par 'gyur ba nyid du shes par bya ba'i phyir/_/bla ma dang mchod par 'os pa rdo rje sbun la sogs pa la brnyas mi bya zhing spang mi bya/_lus kyis gus 'dud/_ngag gis snyan pa brjod/_sems kyis snying brtse bar bya ba ste/_nus pa yis ni
[\[71b.5\]]mchod par bya ba lhag pa'i lha dang dbyer med du blta bas tshes bcu phrag gnyis la sogs pa la mchod par bya'o/_/shes rab kyi rang bzhin DA ki ma'i tshogs la ma gus pa spang zhing gus pa bsgrub pa ni/_khwa gdong la sogs brgyad po ni/_/zhes pas DA ki de dag dang chos mthun du gyur pa'i
[\[71b.6\]]sems can dud 'gro'i skye gnas la yang mi smad na mir gyur pa la lta smos kyang ci dgos te/_gal te smad par byed na nyes byas su 'gyur ba'o/_/de nyid la gus pas nus pa ni rnam shes kyi las mos pa 'phel bas las ma dag pa dag la/_dad pa 'phel bar byed pa ye shes kyi las kyi nyon
[\[71b.7\]]mongs pa'i sgrib pa dag par byed pa'o/_/dus rgyun chad med par rtag par dngos grub gnyis la sogs pa rnams thob par byed pa dag gi rgyu'am gzhi rten chos kyi 'byung gnas te/_ye shes mchog tu 'gyur ba spros med shes rab kyi pha rol tu phyin pa don gyi yum la mos par bya ba bstan pa'o/_/de
[\[72a\]]
[\[72a.1\]]nyid du dam tshig la gnas pa'i gang zag la dpa' bo rnal 'byor ma rnams kyi thugs kyis rjes su 'dzin pas na/_dam tshig rnams ni skyong byed pa/_/zhes dpal bde mchog nyid kyis 'gro ba 'dul ba'i don du sna tshogs gzugs can du bstan cing /_slob dpon Dom b+hi
[\[72a.2\]]bas rtsa ba dang yan lag gi dam tshig thams cad la gnas par bya ba ste/_mnyam rjes gnyis su med pas gnas par bya zhes so/_/khyad par du rigs ldan spang bar mi bya ba ste/_lha mo gzhan dang kun sbyor ba/_/zhes bdag nyid dpal he ru kar bya ste/_lha mo bcu gnyis po la sogs pa thams
[\[72a.3\]]cad kyang rdo rje rnal 'byor ma nyid du bskyed cing mnyam par sbyor ba las/_dkyil 'khor du ma gtogs pa gzhan la brten par mi bya ba yul gyi dbye bas shes par bya ba'o/_/'dod pas chags par bya ba min/_/zhes smos pas/_tha mal 'jig rten pa'i spyod pas brten pa ni ltung bar 'gyur
[\[72a.4\]]bas dgag bya'o/_/da ni bza' bar bya ba'i dam tshig la gnyis su med ces sha lnga bdud rtsi lnga la sogs pa la blang dor spangs pas ro mnyam du spyod la/_thogs pa med ces gsang bar bya ba'i rdzas dang mchod pa'i yo byad/_ga Na tsakra'i byed pa dang rten la sogs pa gzhan la mi bstan cing
[\[72a.5\]]gsang ba bsgrag par mi bya ba'o/_/dam tshig spyod pa'i spyad bya ba ni/_dam tshig can legs par brtags pas/_bsnyen sgrub kyi yan lag gis sbyangs nas spyod pa'i rim pa la gnas par bya ba'o/_/gsang ba'i spyod pa ye shes bsgrubs pas gnas pa bsten pa'i phyir lha mo'i dbang phyug
[\[72a.6\]]legs par sbyor ba ni sngags skyes kyi rigs ldan legs par sbyangs pa ste/_dang po gso sbyong sbyin pa nas bslab pa dang /_thos bsam dbang dang bsam gtan yab yum gyi snying po dgod pa dang byin gyi rlabs dang ldan pas bsten pa'o/_/de bzhin bsam gtan gyi tshangs spyod ces tshad
[\[72a.7\]]med bzhi dang ldan pas de bzhin nyid lha dang ye shes kyi bsam gtan bde ba la stong pas rgyas 'debs tshangs par spyod pa bde stong gnyis med du gyur pa la sogs pa so so thar pa'i ltung ba lta bus gos pa med do/_/nyon mongs pa zil gyis mnan pa'i phyir ro/_/khro med bu gar kun spyod pa/_/
[\[72b\]]
[\[72b.1\]]zhes pa dgos pa dang mi ldan zhing yon tan med bzhin du byang sems rtse mo las dbyung bar mi bya ba ste/_rten dang brten pa me tog dang dri lta bu ste de dang 'gal na ltung ba'o/_/de'i nyams myong la dad pa nyid kyis gal te ltung na zhes blang gi_/mig dang lag pas ma yin no zhes dgag bya'o/_/de
[\[72b.2\]]dag gi gzhung nye bar bsdu ba'i phyir/_'di brgyad dam tshig kun spyod min/_/zhes pas g.yon pa kun spyod bla ma dang mchod 'os mchod pa/_sha lnga bdud rtsi la blang dor med pas tshes bcu dang /_rgyud 'dir zhugs pa la mi smad pa/_dud 'gro'i skyes gnas la smad pa spang ba/_kun+da mi spang zhing
[\[72b.3\]]spel ba/_dam tshig gnyis 'dzin rtog pa spong ba/_tshangs par spyod pa can no/_/rnal 'byor pas bsnyen pa dang sgrub pa dang /_nye bar sgrub pa la gnas pa ni yan lag bzhi ldan du spyod pa'o/_/sgrub pa pos ni rtag tu lus kyis mtho ris dang sems kyis thar pa mchog shes pas gnas par bya ba'o/_/
[\[72b.4\]]rgyud rnams thams cad thun mong du ni/_bya ba spyod pa rnal 'byor bla na med pa thams cad du dam tshig gsang ba spyod pa'o/_/rgyu med par ni bcom mi bya/_/zhes thams cad mkhyen pa thob par byed pa'i rgyu'i gtso bo sdom pa dang dam tshig la gnas par bya ba/_ltung ba mi bcab yon tan mi bsgrag_/
[\[72b.5\]]bsam gtan la gnas pa la bslab pa'o/_/bde ba khyad par grub pa nye bar gyur pa ni/_pho nya ma rnams ni lhan skyes zhing skyes sngags skyes rnams so/_/yang dag gnas pa ni lus ngag yid bde bar skyob pa'o/_/shes rab ma'i mchog gi gsang rtsa blo ldan rnal 'byor pas/_mthe chung bskyod pa ni
[\[72b.6\]]g.yon ngos kyi rdo rje dbyings phyug ma'i rtsa lam du gyur pas/_bde ba chen por gnas par bya ba gsang ba'i spyod pa bstan pa'o/_/yang na DA ki ma rigs lnga las 'jig rten gyi DA ki mas tshar bcad rjes 'dzin gyi phrin las byed pa ste/_mthe chung lta bu blo ldan gyis bskyod pa ni rnal 'byor pas DA ki
[\[72b.7\]]dbang du gyur pa'o/_/der ni pho nya mo rnams yang dag gnas pa/_phyi nang gi srid pa gsum la gnas nas dngos grub stsol ba'o/_/da ni 'jig rten gyi gang zag bstan pa la/_rgyud 'dir 'jug pa'i gang zag ngos gzung ba'i dbang du byas nas ma dag pa la gnyis las/_rang bzhin gyis ma dag pa
[\[73a\]]
[\[73a.1\]]dbang po dman pa 'jig rten 'khrul ba'i dbang du song ba dngos 'dzin shas che ba'o/_/ma sbyangs pas ma dag pa/_las dang po bslab pa dang lam dang dbang gis ma sbyangs pa des ni nyes byed ces/_dad pa'i rjes su 'brang zhing bla ma bsten cing thun mong pa la blo rim gyis sbyang pa la
[\[73a.2\]]bslab par bya'o/_/gnyis pa dag pa ni rang bzhin gyis dad pa shes rab snying rje can/_dngos 'dzin shas chung ba/_zab mo la lhag par mos pa'o/_/sbyangs pas dag pa ni bslab pa lam/_dbang gis smin pas rgyud rnam par dag pa chos kyi rjes su 'brang ba/_ye shes myur du skyer rung ba'i gang
[\[73a.3\]]zag go/_/de nyid ngo bo nyid kyi yon tan dang ldan pa mi dman pa'i chos la ngang gis gnas so/_'dres pa ste zhes pas/_dbang po 'bring du gyur pa/_rigs ma nges pa/_rkyen dbang can la/_gsal byed ni grogs bzang po dang ma bral bzhes te/_bsgom pa la 'bad nas lha'i ting nge 'dzin la
[\[73a.4\]]sogs pa la nus pa cung zad gsal bar 'byung ba'o/_/de dag la/_sgrub pa po ni gsum du gnas/_/zhes pas dbang po rab 'bring gsum du nges pa/_yang na thos bsam sgom pa byed pa'o/_/des rgyu'i rgyud du bstan pa yang yin no/_/le'u'i mtshan la/_slob ma yongs su brtag pa snod
[\[73a.5\]]kyi bye brag shes par bya ba dang /_sdom pa'i cho ga ni khyad par gyi sdom pas dam tshig la gnas par bya'o/_/le'u nyer drug pa'i rnam par bshad pa'o//_//le'u 'dis ni spyod pa gtso bor ston te/_de yang le'u dang por/_mchog dang 'bring dang tha ma ste/_/pho nyas lhan cig skyes dngos grub/_/
[\[73a.6\]]ces pas mdor bstan la/_rgyas par bshad pa le'u lngas ston pa las spyod pa rang gi ngo bo dang /_nges pa'i tshig dang /_byed las dang /_spyod pa ma byas pa'i skyon dang /_spyod pa bya ba'i dus dang /_spyod pa'i phan yon bstan pa dang /_spyod pa'i dbye ba'o/_/de la dang po ni ting nge 'dzin gong
[\[73a.7\]]nas gong du bogs 'don par byed cing blang dor med pas chos thams cad la ro mnyam pa nyid du spyod pa'o/_/nus pas gzhan ma dad pa bzlog pas rdo rje theg pa'i che ba ston pa'o/_/nges pa sgra 'jug pa'i rgyu mtshan ni yo ga tsAr+ya ste lha'i brtul zhugs kyi tha mal gyi rtog pa btsan
[\[73b\]]
[\[73b.1\]]thabs su spyod pa'o/_/byed las ni bag la nyal rtsa ba nas 'dag la/_'jig rten gyi chos brgyad zil gyis mnan zhing ro snyoms pa dang /_rnam shes kyi tshar bcad pa dang /_ye shes kyi las kyis bsad pa gso bar nus pas byed pa bstan pa'o/_/spyod pa bya ba'i dus tshod ni tshogs lam
[\[73b.2\]]mngon du gyur nas/_sbyor ba'i lam drod chen po thob nas spyod pa bya'o/_/'di nyid kyi le'u nyer dgu pa las/_ji srid dro ba'i bya ba dag_/mngon par brtson pas rtogs par bya/_/zhes pa dang /_kye'i rdo rje las kyang /_cung zad drod ni thob pa na/_/spyod pa 'di ni spyad par bya/_zhes gsungs pa'i
[\[73b.3\]]don to/_/spyod pa ma byas pa'i skyon ni las kyi sgrib pa myur du mi spong zhing 'bras bu dang rgyang ring bar 'gyur ba'o/_/phan yon ni 'bras bu myur du thob pas mtshan nyid theg pa la sogs pa las khyad par du gyur pa'o/_/spyod pa'i dbye ba bstan pa la/_kun du bzang po dang mgon po kun spyod
[\[73b.4\]]dang dpal ldan rgyal tshab kyi spyod pa dang /_gsang spyod sbas pa'i tshul dang /_mnyam gzhag chen po dang /_rig pa brtul zhugs dang /_phyogs las rnam par rgyal ba'i spyod pa'o/_/rig pa brtul zhugs la gsum ste/_spros bcas dang /_spros med dang /_shin tu spros med kyi spyod pa'o/_/dang po
[\[73b.5\]]mdor bstan pa ni/_de nas zhes spyod pa rang gi ngo bo rnal 'byor spyod brtul zhugs zhes smos te thabs dang shes rab dbyer med du sbyor ba lha yab yum la dmigs pa ste/_lha'i rnal 'byor bde ba sgyu ma lta bu dang stong pa nyid gnyis med du sbyor bas lhan cig skyes pa'i ye shes la goms par byed
[\[73b.6\]]pas spyod pa yang rang gi blo'i 'jug pas rim gyis pa dang cig car bar bzhed do/_/rnal 'byor ma kun rab sgrub byed/_/ces pa las kyi phyag rgya dang chos kyi phyag rgya dang /_phyag rgya chen po dang /_dam tshig gi phyag rgya lus sems grub bde gcig pa la/_bde ba dang /_gsal ba mi rtog pa/_ro
[\[73b.7\]]gcig lhan cig skyes pa mi 'gyur ba rab grub 'gyur ba'o/_/dngos grub myur du thob byed pa/_/zhes pas dgongs pa khyad par can bstan pa ste/_las chen thams cad dang /_dngos grub bla na med pa'i mchog stsol pas bde ba chen po 'thob pa'o/_/cho ga thams cad shes par bya/_/
[\[74a\]]
[\[74a.1\]]zhes a wa d+hU tI pa'i spyod pa dang /_b+hu su ku dang /_smyon pa lta bu/_nyi ma lta bu la sogs pa mngon du bya ba'o/_/de yang rim pa gnyis kyi rnal 'byor la gnas pas gtsang sbra'i gnas la 'jug pa bstan pa'i phyir/_phyag rgya sngags bcas sgrub pa pos/_/zhes smos
[\[74a.2\]]te/_bdag dang lha yab yum ldan pa dang /_sngags dang /_ye shes kyi de kho na nyid kyi ting nge 'dzin la gnas pas/_mnyam rjes tha mi dad du gnas par bya zhes so/_/bdag dang lha dbyer med du bya ba'i bsam gtan gyi spyod par yang /_mchod pa nyid la rab tu 'jug/_/ces pas dbang
[\[74a.3\]]pos yul la longs spyod pa thabs shes rab gnyis med du rol ba'i bde bas bdag gzhan brtan g.yo khyab pa la'o/_/'di las gzhan pa'i mchod pa med/_/ces phyi dang nang de kho na nyid dang ldan pas so/_/de nyid bstan bcos nges pa yin/_/zhes sgyu ma bde mchog la sogs par chags
[\[74a.4\]]sogs rol mo rgya chen po dang ldan pa yang 'dir 'jug pa'i mchog gi spyod pa lha mo nyi shu dang spyod pa bstan to/_/bde ba gtso bor sgrub pa ni pho nya'i lam la dga' ba dang ni/_dkyil 'khor 'khor lo'i lam bstan pa'o/_/mi rtog pa'i ye shes lam du byed pa ni/_sgrub pa po ni dngos grub
[\[74a.5\]]brtson pa/_rnam par mi rtog pa rang byin gyis brlab pa'i lam gnas pas so/_/phyag rgyar yang dag ldan rig sngags/_/zhes pa ni bdag nyid dpal he ru ka dang dpal rdo rje rnal 'byor ma dang dbyer med du sbyor bas sgo gsum rdo rje gsum ldan du sbyor ba'o/_/'dir khyad par gyi tshogs kyi 'khor
[\[74a.6\]]lo la spyad par bstan pa'i phyir/_sgrub pa pos ni legs pa nyid ni dur khrod la sogs pa'i gnas khyad par can der tshogs kyi dkyil 'khor bkod pa ste/_rnal 'byor pa dang rnal 'byor ma lha grangs dang mnyam pa'i tshogs pa las mchod pa dang gtor ma tshogs rdzas la sogs pa phun sum
[\[74a.7\]]tshogs pa dang ldan pas mnyam par gzhag pas thams cad lha'i bsam gtan dang ldan par byas la/_dang por ye shes kyi dkyil 'khor spyan drang zhing go bgo dbang bskur ba dang ldan pa la/_phyi nang de kho na nyid kyis mchod pas sku gsung thugs byin gyis brlabs pas/_dri'i byug pa
[\[74b\]]
[\[74b.1\]]sngon du 'gro bas kun kyang lha'i ting nge 'dzin du gnas pa las/_sha lnga bdud rtsi lnga la sogs pa bza' bar bya ba dang bza' bar bya ba ma yin pa mi rtog pas/_rtog pa thams cad rnam par spangs la/_ba la dang ma da na la sogs pa la/_kun la nye bar spyad bya zhing ni glu dang gar la sogs pa'i
[\[74b.2\]]mthar/_pho nya rigs ldan rnams la ni/_/zhes pas bdag nyid he ru kar gnas pas phyogs kyi lha mo bzhir 'byung ba bzhi dag pas sbyor la/_mtshams kyi lha mo gshin rje brtan ma la sogs pas gzugs rdo rje sgra rdo rje dri rdo rje ro rdo rje ma'i rnam par spyod la/_sgo srung bzhi ni/_dgug gzhug
[\[74b.3\]]dbang du bya ba dgyes pa bskyed pa'i tshul gyis spyod par 'gyur la/_reg bya rdo rje ni dpal rdo rje rnal 'byor ma nyid de/_rnal 'byor ma bcu gsum gtso bo dang rol la/_gzhan dpa' bo dang rnal 'byor ma rnams so sor mnyam par rol pa ston pa las/_de nyid du ni dbyer med ces pas 'khor lo lnga'i
[\[74b.4\]]lha tshogs thabs shes rab gnyis su med pa'i bde ba de yis tshogs khyad par can rdzogs pa'o/_/de las khyad par phyag rgya bzhi ldan ni/_pho nya ma ni gnyis bsgrub bya/_/zhes pas chos kyi phyag rgya bskyed rim dus kyi rig ma dang las kyi phyag rgya'i dkyil 'khor 'khor lo'i dus kyi'o/_/de dag
[\[74b.5\]]dang bde ba bsgrub par bya ba bstan pa'o/_/dngos grub cho ga la spyod tshe ni chos thams cad la sgyu ma lta bu'i ting nge 'dzin la brten nas dkyil 'khor lhag pa'i lha dang gnyis su med pa dam tshig phyag rgya las mi 'da' ba'o/_/pho nya gcig pu kho na yin ni dpal rdo rje rnal 'byor ma phyag rgya chen po bla
[\[74b.6\]]na med pa'i ye shes su sbyar bas 'grub pa'o/_/spyod pa'i yul gnas kyi khyad par las byung ba'i rtag pa bstan pa'i phyir/_yul dang yul der bgrod nas ni/_/pho nya'i gzugs ni mtshon par bya/_/zhes pas 'di la'ang phyi dang nang gi dkyil 'khor las/_phyi'i ni gnas sum cu rtsa gnyis
[\[74b.7\]]la sogs par spyod par bya ste/_pho nya zhing skyes ma dang lhan cig tu spyod pa byas pas lam myur du bgrod la/_nang lus kyi dkyil 'khor kun du spyod pa/_thun phyed pa re'i bar du 'pho ba ngos zin pas/_gnas 'di rnams su rnal 'byor ma/_/rtsa gzugs mdzes pas yang dag gnas/_/zhes
[\[75a\]]
[\[75a.1\]]pas lam du bya ba'o/_/pho nya ral gri'i so 'dra zhing /_/dag byed bsod nams 'phel byed yin no/_/dbang bzhi lam dang ldan pa dang sbyar ba'o/_/de bzhin pho nya logs 'dres pa/_/zhes pa rnam pa gsum du ni/_lhan skyes/_zhing skyes/_sngags skyes gsum gcig tu
[\[75a.2\]]bya ba'o/_/rnam pa bzhi ni phyag rgya bzhi dang rnal 'byor pa rgyud gcig tu sbyor ba'o/_/sgrub pa pos dngos grub thob pa ni/_/bsam gtan gyi nyer bsdogs thob pas/_bsam gtan gyi dngos gzhi skyes nas yon tan du ma 'byung ba'o/_/nang gi don mngon du gyur pas phyi rol ltos pa med par
[\[75a.3\]]bstan pa'i phyir/_rig sngags kyi bzlas brjod dang /_phyi rol gyi lha mchod pa'i rim pa'i dngos po mtshan ma'i bsam gtan med par yang /_myur ba nyid du 'grub par 'gyur ba rang gar grub pa bstan pa'o/_/de las gnas la sogs par bgrod pas yon tan 'char ba dang /_nang du lus kyi
[\[75a.4\]]gnas dang nye ba'i gnas la sogs par/_rlung sems la gnad du tshud pas/_sa dang po'i bden pa mngon du byed par 'gyur ba ni/_rab dga' nyid dang phyag rgya chen po'i dngos grub ni lus kyi rtsa mdud grol bas/_der byang chub kyi sems kyi stobs su 'gyur/_/rlung gnas pa la dbang
[\[75a.5\]]thob pas/_sgrub pa dag snang stong gnyis med sgyu ma lta bu las/_nye bar sgrub pa gsal stong dang /_sgrub pa bde stong dang /_sgrub pa chen po gnyis med ye shes mngon du 'gyur ba ni lhan cig skyes pa'i ye shes rgyu skyes te/_rgyu rang la gnas pa'i de bzhin gshegs pa'i snying po la/_rgyud bla
[\[75a.6\]]ma brgyud pa'i rim pas byin rlabs thob pas/_dbang bskur ba sngon du 'gro bas rgyud smin par gyur pas ni rten 'brel gyi che bas sngags legs ldan mos gus chen pos/_brtson 'grus brtsams pas lam gyi rim pa thams cad yang dag rdzogs pa ste myur du bla na med pa thob po'o/_/
[\[75a.7\]]khyad par gyi lam las/_gtong ba ni sbyin pa'o/_/tshul khrims ni sdom pa gsang ba'o/_/ldan pa ni bzod pa dang po/_/chags med ni brtson 'grus thogs pa med pa dang /_tshul ldan ni bsam gtan phyag rgya chen po/_/shes rab legs sbyor ni thabs/_'du 'bral med par sbyor ba
[\[75b\]]
[\[75b.1\]]stobs/_yang dag ni smon lam/_pho nya ni ye shes sngon du 'gro zhing ye shes kyi don dang ldan pa'o/_/pho nya rnams ni khyad par sa bcu rdzogs pas pha rol tu phyin pa bcu'o/_/da ni lam thams cad myur du gcod pa la pho nya zhes ming du grags pa'o/_/da ni lam gyi rim pa mngon par rtogs
[\[75b.2\]]pa go rims bzhin du dmigs par bya ba'i phyir/_re zhig bdag nyid ldang ba las/_/zhes pa ni rnal 'byor pas nyal ba 'od gsal chos sku/_rmi lam longs sku lta bu/_/sad pa sprul pa'i sku'i tshul du Da ma ru'i sgras bskul ba las thugs rje'i ngang las bzhengs pa ste/_rnal 'byor dang bdag dang gnas
[\[75b.3\]]bsrung ba dang tshogs gnyis dang ldan pa sngon du 'gro bas gzugs kyi bya ba kun bya ste/_rten 'byung bzhi rim brtsegs nas/_rten gzhal yas/_brten pa lha'i 'khor lo dang bcas pa cig car du rdzogs pa bskyed pa dam tshig gi dkyil 'khor bskyed pa la shin tu spyad pa ni ye shes sems dpa'i
[\[75b.4\]]dkyil 'khor phrag gnyis spyan drangs pa'o/_/lus kyi ni phyag rgya dang /_rkang pa mnan pa/_mig gyen du blta ba la sogs pa'o/_/rtag tu sngags ni brjod par bya ba ni/_oM AH hUM sarba bI ra yo gI nI kA ya bAka tsit+ta badzra swa b+hA A t+ma\u0f85ko/_zhes pas stong pa nyid dang /_haM zhes pas bde ba chen po ste bde
[\[75b.5\]]stong dbyer med du lhan skyes zhing skyes/_'jig rten dam tshig gi dpa' bo rnal 'byor ma rnams mnyam pa nyid du ro gcig par gyur par blta'o/_/sku gsung thugs rdo rje mi phyed pas lus la gnas pa ni bdag gi lus kyi dkyil 'khor ba rnams dang gnyis med du bya ba'o/_/oM badzra shud+has brtan par
[\[75b.6\]]gyur pa la/_dag byed byas pa ni dbang bskur ba'o/_/lus la shin tu mtshon cha ni go cha gsum bgo ba'o/_/rgyas gdab pa dang ldan pa la/_rnal 'byor gnas rnams ni byang chub phyogs chos bsam pa'o/_/nges brtan zhing ni rdo rje 'dzin la gnas pas de kho na nyid kyi mchod pa dang rjes su 'brel ba'o/_/
[\[75b.7\]]yang sngags ni brjod par bya ba bzlas pa'i rnal 'byor ro/_/mngon par phyogs pas gnas par bya ba ni bdud rtsi myang zhing dkyil 'khor nye bar bsdu ba bstan pa'o/_/da ni spyod pa'i de kho na nyid bstan pa'i phyir/_grol ba'i don dang bde don du ni rim pa bla na med pa'i bsam gtan la gnas pa
[\[76a\]]
[\[76a.1\]]dang lhan cig skyes pa ye shes kyi rol pa la gnas par bya ba'o/_/de dang ni rig ma'o/_/lhan cig bde ba bya ba ni dkyil 'khor 'khor lo'i lam bstan pa'o/_/'di dang lhan cig spyod pa bya ba ni 'dod pa'i yon tan lha mo gzugs rdo rje ma la sogs pas ye shes
[\[76a.2\]]la rol pa'i spyod pa bstan pa'o/_/gzhan dam tshig gi spyod pa bstan pa ni/_mtshon bya rnams ni 'gom mi bya ba ni rdo rje dril bu la sogs pa lha'i phyag mtshan du gyur pa rnams te/_nang don du rigs lnga'i cha shas kyi rtags dang ldan pa'i rnal 'byor pa la'o/_/rdo rje spun la sogs pa dang rig ma bde
[\[76a.3\]]chen brgyad dag_/dam tshig can la khro mi bya/_/zhes bsrung ba'i dam tshig la gnas par bya ba bstan to/_/da ni brtul zhugs kyi spyod pa ji ltar spyod pa bstan pa la/_mtshan mo rtag par nam mkha'i gos ni rnal 'byor pa dang rig ma dag dur khrod du rgyu zhing gcer bur bya ba'o/_/gnag
[\[76a.4\]]dang dmar bar rtags bsgyur bya ba lus rnal ma mi shes par bya ba'i don du'o/_/nang don du dpal he ru ka dang rdo rje rnal 'byor ma'i nga rgyal du bya ba'o/_/gos kyi bye brag ji ltar bgo ba ni/_srog chags yan lag las byung gyon/_/zhes pa glang chen zhing lpags stod g.yogs snam sbyar/_smad
[\[76a.5\]]la dur khrod ras dang stag gi sham thabs dang ldan pa'i byin gyis brlabs pa'i gos 'chang ba'o/_/bde ba 'dod pas bde thob 'gyur ba ni/_zag bcas kyi bde ba la brten nas zag med ye shes kyi bde ba dam pa thob pa'o/_/da ni phyag rgya drug gi rgyan 'chang bas rgyas gdab pa bstan
[\[76a.6\]]pa'i phyir/_phyi rol pas btags pa'i phyir/_mchod phyir thogs pa ni yongs spangs gtsang zhes pa/_dpal bde chen ye shes kyi rgyan tshangs skud bsgril ma 'chang bas A li kA lis brgyan pa'o/_/shrI he ru kas byin gyis brlab pa ni/_rigs drug pa'i bdag nyid kyis so/_/phyag rgya
[\[76a.7\]]lnga dang yang dag ldan ni dpal rdo rje rnal 'byor ma la drug pa thal chen gyis byug pa med de/_rigs lngas rgyas gdab pa nyid do/_/lam bsgom pa'i dus su ni sngags brjod pa nyid rgyan du 'gyur bas yang dus kun du spros bcas la sogs par de dag thams cad du ni yang dag spyad pa rgyan
[\[76b\]]
[\[76b.1\]]sngags dang lha'i rgyas gdab mtshon pa'o/_/da ni dpa' bo'i phyag rgya drug bstan pa'i phyir/_mgul rgyan ni rdo rje rnal 'byor ma'i rtsa ba'i sngags kyis tshul khrims kyi pha rol tu phyin pa/_gdu bu dang dpung rgyan dpa' bo lnga'i go cha'i sngags kyis sbyin pa/_rna ba'i rgyan ni he ru ka'i nye ba'i snying
[\[76b.2\]]pos bzod pa/_spyi bor 'khor los rnam par brgyan pa thod pa lnga dang ldan pa ni rdo rje rnam snang mdzad mas brtson 'grus tshangs pa'i skud pa ni thogs med ldan te/_dpa' bo nyi shu rtsa bzhi'i rtsa sngags kyis so mo do ste sna tshogs nor bu'i do shal 'chang bas te zhabs gdub dang bcas pa'o/_/ska
[\[76b.3\]]rags 'og pag sil sil sgra sgrogs pa ni/_rnal 'byor ma go cha'i sngags kyis bsam gtan no/_/mgo bo'i phreng bas mgul du dpyangs pa ni/_bdud ris bsgral ba'i thod pa rlon pa lnga bcu'i phreng ba ste/_shrI he ru ka'i snying pos byin gyis brlabs pa'o/_/dpa' bo'i lus thal chen
[\[76b.4\]]gyis khyab par byug pa ni/_dpal rdo rje sems dpas shes rab kyi pha rol tu phyin pa dang ldan pa'o/_/rdo rje ni sgo gsum lha'i nga rgyal lo/_/thod pa ni mchod yon snod do /_kha T+wAM ga ni lha sku sgyu ma mtshon pa'o/_/Da ma ru dang ldan pa ni chos sgra'o/_/hUM sgra sgrogs pa ni bdud tshogs zil gyis gnon
[\[76b.5\]]par mdzad pa'o/_/dus kun du ni rnam par gnas pa ni/_thog ma bar dang tha ma kun du rig pa brtul zhugs kyi spyod pa ste/_oM shrI sarba ta thA ga ta dz+nyA na ku las muts+tsha badzra a d+hiSh+Tha na sa ma ya s+t+wA ces thams cad bde chen ye shes gcig pa'i ngo bor sdom pa'o/_/mtshan mo rtag par gsal bya
[\[76b.6\]]zhing ni dur khrod la sogs par rgyu bar mos pa bya ba rje btsun mas byin gyis brlabs pa'o/_/nyin par gsal ba nyid du bya ba dpal he ru ka'i nga rgyal dang ldan pas dus byin gyis brlabs pa rnam dag bstan pa'o/_/dpa' bo rnal 'byor go chas brgyan/_/zhes pa ni thabs kyi go cha/_shes rab
[\[76b.7\]]kyi go cha/_go cha chen po dag gis rab tu brgyan par 'gyur ba'o/_/des brtul zhugs kyi spyod pa'i de kho na nyid bstan cing /_da ni bden pa gnyis dag pa'i don la/_dbye ba'i ye shes shin tu sbas/_/zhes smos te/_'jug pa kun rdzob kyi ye shes las ldog pa don dam pa'i ye shes/_dag pa
[\[77a\]]
[\[77a.1\]]'jig rten pa las/_dpe don gyis byed pas lhan cig skyes pa'i ye shes ngos gzung ba bstan te/_de ni ye shes yongs su dag pa'i lam bstan par bya ba'i phyir/_gtsang sbra gsum du shes bya zhig zhes smos te/_'di la thun mong ba dang khyad par ba gnyis las/_dang po ni
[\[77a.2\]]thun mong gi gtsang sbra bya ba dang /_spyod pa'i rgyud bzhin du rnam par gnas pa ni/_nye reg dang mthor 'thung la sogs pa lhar mos pa tsam dang rig sngags kyi bzlas brjod tsam gyis gang zag gi lus ngag yid dag par byed pa yin la/_rnal 'byor gyi rgyud bzhin du lce dang lag pa byin gyis brlab
[\[77a.3\]]pa nas sgo gsum nus pa mthu ldan du byin gyis rlob pa dang /_go bgo zhing bka' nan bcing ba la sogs pas dag par byed pa'o/_/khyad par gsang ba bla na med pa'i rgyud 'di nyid bzhin lha dang ye shes gnyis med lhan cig skyes pa'i rnam par gnas pas/_thabs shes rab gnyis med kyi
[\[77a.4\]]bde ba bsgrub pa'i don gyis bde stong dang ma bral bar spyod pas ye shes la gnas par bya ba'o/_/rigs dang ni zhes rang rig gi nang don gyi lha dang sngags las byung ba dang /_rigs min te gzhan pa'i lha phyi'i sngags las byung ba'i yul spang blang gi ngor mi blta bar thams cad gsang chen
[\[77a.5\]]rigs gcig tu gnas par bya'o/_/pho nya'i gtsang sbra dang po yin/_/zhes pa la don khyad par du byed pa la bzhi ste/_bum dbang lha'i rnal 'byor gyi pho nya dang /_gsang dbang bdag byin gyis brlab pa'i pho nya dang /_dbang gsum pa rang rig pa'i pho nya dang /_bzhi pa rang rig pa'i skyes bu ye
[\[77a.6\]]shes kyi pho nya bstan pa'o/_/gnyis pa zhi ba'i btung ba yin/_/zhes pa dang pos lha dbang bskur bas dag byed btung ba/_gnyis pas 'chi med bdud rtsi myang ba/_gsum pas bde chen ro mnyam du btung ba/_bzhi pas spros med 'od gsal du btung bar bya'o/_/snod gcig tu ni za ba
[\[77a.7\]]ni/_/zhes pas dang pos snang stong gnyis med ro mnyam du za ba/_gnyis pas gsal stong gnyis med ro mnyam du za ba/_gsum pas bde stong gnyis med ro mnyam du za ba/_bzhi pas dngos po dang dngos med thams cad phyag rgya chen po lhan cig skyes pa'i ngang du za ba'o/_/des nyams rtog
[\[77b\]]
[\[77b.1\]]gnyis med du spyad pa'o/_/gtsang sbra bzhi pa yin par bshad/_/ces pa rnal 'byor pa'i sgo gsum sbyang ba'i don du grangs dang go rims nges pa'o/_/de ni de kho na nyid rnam dag gsang ba'i spyod pa bstan pa'i phyir/_/rnal 'byor pas rtag par ni mnyam gzhag mnyam langs kyi dus rnam dag la
[\[77b.2\]]gnas la dri mas ma gos par spyod pa'o/_/gtsang sbra 'di dag rab bskyangs pas/_/zhes pa nas/_rigs skyes chos ldan rgyal por 'gyur/_/zhes pa'i bar du lam la bslab pa'i yon tan dang /_spyod pa'i khyad par gyi gnas skabs dang mthar thug gi yon tan 'byung ba bstan pa dang /_lam gyi
[\[77b.3\]]khyad par gyi rim pa gsang ba grub cing ye shes 'thob tshul dang /_gsang chen gyi spyod pa la gnas pa'i nus pa thob la/_sa lam bgrod tshul gyis mngon du 'gyur ba ston pa'o/_/de nyid spyod pa'i brtul zhugs dang ldan pas gtsang sbra'i don bstan nas/_de ltar rtag tu mchod byas nas/_des zhi
[\[77b.4\]]ba'i btung ba bde chen ye shes su'o/_/bza' bca' btung la sogs ldan pas/_/zhes gang du rnal 'byor pa dam tshig 'dus pa'i tshogs la/_tshogs kyi mchod pas mnyes par bya ba la/_bdag nyid sangs rgyas kun sogs mchod ni bdag nyid dang grogs dag dang bcas pas dkyil 'khor
[\[77b.5\]]ba'i lha'i rnal 'byor dang ldan pas phyi nang de kho na nyid kyi rim pas mnyes par bya ba bstan to/_/de yang tshogs sog pa phyi rol mchod pa maN+Dal tshom bu bkod pa dang /_zheng skyong gi maN+Dal dang /_DA ka'i maN+Dal/_bla ma mchod pa sta/_ci 'byor pa'i rdzas rim par bshams la lag mchod bya zhing /_dad
[\[77b.6\]]pa yis ni gtor ma dbul/_/zhes pas dang por 'jig rten las 'das pa'i dkyil 'khor ba la dbul ba'o/_/gnyis pa DA ki'i tshogs dang zhing skyong rnams la/_gsum pa chos skyong la sogs pa dur khrod na gnas pa thams cad la dbul bar bya ba ste/_de ltar yang /_gru gsum dkyil
[\[77b.7\]]'khor du ni dgod/_/dmar po me tog spos tshogs kyis/_/bdud rtsi lnga yi khyad par las/_/'byung po 'dul byed he ru kas/_/byin rlabs khyad par ldan pa yis/_/sngon bzhin dam tshig dgug bstim gyis/_/gnyis med gnas la legs mchod do/_/oM shing gcig dang ni dur khrod
[\[78a\]]
[\[78a.1\]]dang /_/ri bo brag dang phug rnams la/_/bzhi mdo dang ni lam srang zhing /_/lha khang khyad par khyim stong gnas/_/bas mtha' chu dang thang stong dang /_/sa steng gdol ba'i khyim gnas sogs/_/nag po drag po drag chan po/_/lha sbyin ma rungs mnyam rten dang /_/nag po gtsigs
[\[78a.2\]]pa 'jigs ston pa/_/dga' ba las 'das bgegs rgyal po/_/rgan byed ma dang drag mo dang /_/'jigs byed ma dang u mas bstod/_/rgyal mo rnam par rgyal mo dang /_/thub byed gzhan gyis mi thub ma/_/nag po bzang mo nag chen mo/_/nag sbom sngo bsangs rnal 'byor ma/_/dga'
[\[78a.3\]]byed ma dang za byed ma/_/drag mo sdang byed lam pa ki_/'phrog byed ma dang mar me ma/_/'joms byed yul gnas rnal 'byor ma/_/drag po'i gzugs dang gzugs chen mo/_/mche ba gtsigs dang thod can ma/_/thod phreng mgo bo'i phreng can ma/_/kha T+wAM ga ma rdzu 'phrul che/_/ral gri dgra
[\[78a.4\]]sta lag 'dzin dang /_/rdo rje de bzhin gzhu lag can/_/mkha' 'gro lnga yi bdag nyid che/_/las kun rjes su sgrub byed pa'i/_/sbyor ba'i dkyil 'khor rgyal po che/_/rdo rje dbang phyug de bzhin gtso/_/de bzhin gshegs pa'i sku chen po/_/gos med sbyor ba skyed byed ma/_/rdo rje dbang phyug ma
[\[78a.5\]]bka' yis/_/rdo rje khro bo khro bo che/_/rab tu 'bar ba 'jigs pa'i tshogs/_/byang chub sems kyis rtogs mdzad ma/_/rdo rje sems dpa'i dngos grub ldan/_/gus pas bdag la bka' drin skyobs/_/rdo rje dril bu mngon bsgrags nas/_/bstod pa 'di yis nye bar mchod/_/ces pas
[\[78a.6\]]bskul bar bya ba'o/_/de nas lha tshogs de dag la phrin las bcol ba ni rang 'dod pa'i las rnams la zhes mngon par 'dod don gsol ba gdab pa'o/_/ji ltar cho ga'i sbyor ba yis/_/zhes pa ni dang por bla ma mchod pa/_de nas dkyil 'khor pa la rig ma lha mo bcu drug la sogs pas mchod
[\[78a.7\]]bstod cing sdig pa bshags pa la sogs pa bya ba'o/_/de nas dpal he ru ka dang rje btsun ma'i snying po nye snying /_mchod sngags yab yum tha dad pa'i sngags kyis dang /_phreng sngags dang /_rtsa ba'i rkang pa brgyad pa'i dang /_thugs gsung sku'i 'khor lo'i rtsa sngags dang /_dam tshig 'khor los kyang
[\[78b\]]
[\[78b.1\]]ngo /_/yum rje btsun ma'i rtsa sngags ring po dang bcas pas mchod par bya'o/_/de nas dkyil 'khor pa la gsol ba gdab cing /_lha dang bla ma DA ki thams cad las 'od zer du ma dang /_gnyis med sbyor ba las byung ba'i bdud rtsi 'bab pa bdag nyid la bstim mo/_/dus ni mtshan mo ste spyod
[\[78b.2\]]lam ni sgrub po skra grol zhing gcer bur gyur pas lha'i rnal 'byor brtul zhugs can gyis gtor ma sbyin zhes so/_/dad pas ci 'dod dbul bar bya ba las dang dngos grub gsol bar byed pa'o/_/dus rgyun du'am/_phun sum tshogs pa'i khyad par ni mar gyi ngo'i tshes bcu dang bcu bzhi la sgrib pa
[\[78b.3\]]'dag par byed la/_zla ba yar ngo'i gang 'gyur la/_/zhes bsod nams dang ye shes kyi tshogs rdzogs par 'gyur bas/_dpa' bo dang rnal 'byor ma rnams 'du ba'i dus kyi nges pa nyid las sgrub pa pos myur du 'bad pas zhes brtson 'grus dang ldan pas mchod bya ste zhes phyi nang de kho na nyid kyis so/_/
[\[78b.4\]]rdo rje ni dpal he ru ka thabs kyi ngo bo lha mo ni rdo rje btsun mo la sogs pas te myos byed ma da nang gis/_/zhes stobs ster ba ba la zhes so/_/der 'dus pa'i skye bo rnams kyis bla ma dang lhag pa'i lha tha mi dad pa la mchod pa bya zhing /_/dkyil 'khor ba'i ye shes gshegs dam tshig rang la bsdus la
[\[78b.5\]]yi ge brgya ba brjod par bya ba'o/_/mthar bsngo zhing smon lam gdab par bya ba ni/_he ru ka dpal mngon dga' ba'i/_/zhes ngo bo nyid kyis dkyil 'khor ba'i lha tshogs dag pa'i zhing na gnas pa rnams so/_/mgu ba'i sems mchog dag dang ni lhan cig skyes pa dang zhing skyes la sogs pa
[\[78b.6\]]dgyes par 'gyur ba'i don gyis/_/de rnams lag nas mi 'phrogs mchog ni gnas zhes yon tan dngos grub nus pa thob pa ni gzhan 'byung pos glags mi rnyed pa'i don to/_/de las phan yon bla na med pa ni/_shrI he ru ka'i bdag nyid ni rnal 'byor pa dang tha mi dad par gyur pa'i sbyor bas ma mo rnams
[\[78b.7\]]mnyes 'gyur gnas sum cu rtsa gnyis na gnas pa'i DA ki ma rnams dang zhing skyong la sogs pa rnams dgyes par 'gyur ba zhes pa'i don to/_/da ni le'u'i mtshan bstan pa la/_spyod pa ni spros bcas sogs/_brtul zhugs ni dpa' bo'i ston mo la sogs pa/_mchod pa phyi nang gsang ba de nyid do/_/
[\[79a\]]
[\[79a.1\]]gtor ma'i cho ga ni 'jig rten pa dang 'das pa la dbul lo/_/le'u nyer bdun pa'i rnam par bshad pa'o//_//da ni rang bzhin gyi don bla na med pa'i dgongs pa'i ye shes bsgrub pa'i gsang ba bstan pa la/_de nas zhes pa la sogs pa smos te/_mchod pa rnam dag dngos ni thabs
[\[79a.2\]]shes rab dbyer med ye shes bde chen du'o/_/mya ngan 'das par nges 'byung nyid ni chos kyi dbyings las sems can gyi don du longs sku dang sprul sku'i dkyil 'khor gyi lha tshogs byon nas so/_/de bzhin dpa' bo dang rnal 'byor ma'i bdag nyid/_/shrI he ru ka'i nga rgyal du gnas pa la mchod pa bya ba nyid
[\[79a.3\]]rnam grangs sgo du ma nas so/_/sprul pa las byung dpa' bo rnams ni dkyil 'khor ba rnams thams cad do/_/des mdor bstan nas rgyas par bshad pa la/_rnal 'byor pa nyid lha tshogs thams cad tshad med pa'i sgo nas mchod par bya ba ste/_sangs rgyas kun sogs sras bcas ni phung po khams
[\[79a.4\]]dang skye mched kyi rang bzhin rnams la'o/_/rdo rje'i lus kyi dkyil 'khor la bstan pa ni lha'i gzhal yas khang rang chas so/_/de dag lha'i pho brang dang g.yo ba ni gong gi dpa' bo byang sems khams dag pa'i cha kun dang rnal 'byor ma ni rtsa gnas su pu dzA sogs yi ge'i cha shas/_/yang 'phel 'grib byed
[\[79a.5\]]pa'i thig le'o/_/zla ba nyi ma 'dus legs gnas ni lus kyi g.yon la dkar cha 'phel la/_g.yas la nag po'i phyogs dmar char 'phel ba/_gnyi ga yang kun 'dar du thabs shes rab zab pa bde chen du gnas pas zung 'jug tu'o/_/spun ni srog rtsol sdug gu ni 'byung 'jug gnas pa mchod
[\[79a.6\]]pa'o zhes pa rlung sems 'dres pa'i thig le 'khor lo dag tu'o/_/gsang chen gzhan la mi bstan pa ni las kyi spyod pas 'brel pa la gsang ba gang zag dman pa la mi sbyin zhing dbang po rigs dang mi ldan pa la gsang ba'o/_/gang skal ldan rjes su gzung bar bya ba las/_yang rigs ldan bsten par
[\[79a.7\]]bya ba yon tan bsgrub pa/_dkyil 'khor 'khor lo'i sgo nas grub pa kun du spyod pa ste/_rnal 'byor ma'i dam tshig g.yon pa kun spyod la gnas par bya'o/_/rigs kyi zhen pa spang bas mchod pa/_sha lnga la brten pa'i nang gi sbyin sreg de kho na nyid kyi mchod pa bstan/_kun+da lta bu'i byang sems
[\[79b\]]
[\[79b.1\]]mi nyams par bya ba/_'di nyid gsang ba mi 'gyur bar gdams pas/_rnam par mi rtog pa'i don gyis lam grub pa khyad par du gdams pa'o/_/gzhung nye bar bsdu ba ni/_bla ma'i man ngag la dga' zhing ni gong du bstan pa'i lam gyi rim pa la brten pas nyams myong mchog skye bas na/_de'i don ni
[\[79b.2\]]mchog mtshungs pa'o/_/zhes spyod pa dang grol ba bla na med pa'i thob pa nyid do/_/da ni le'u'i mtshan bstan pa/_nang gi sbyin sreg ni tsaN+Da lI dang pho nya'i lam mo/_/rigs dang ldan pa'i cho ga ni spyod pa dang rjes su 'brel pa'i don gsang chen grub pa bstan pa'o/_/le'u nyer brgyad pa'i rnam par bshad
[\[79b.3\]]pa'o//_//dpal ldan phyag rgya chen po mi phyed mchog gi shes rab mtshan nyid don rtags shes 'gyur mi 'da' ba/_/ro rkyang kun 'dar bdag po rig pa me lce 'bar ba blo mig gis te yul ni dmar ser nyid/_/rtsa ni 'jam rtsub spu ni sgra gcan a ba d+hU tIr lam byed yon tan dbang las te/_/srog rtsol
[\[79b.4\]]'gog par bzlas pa brtul zhugs ting 'dzin lam mchog las/_/phyi nang mkha' 'gro zhu bde gcig gyur de las mchog thob rtsa ba yan lag snying po nye snying don kun stsol/_/bdud bzhi 'joms byed 'chi med yan lag bde ba gzhan du rnyed mi 'gyur/_/zhes pa'i don to/_/de nyid las rnal 'byor
[\[79b.5\]]pas rim pa gnyis kyi ting nge 'dzin la gnas pas/_rigs dang rjes su mthun pa'i rig ma dang /_lhan cig tu bde ba chen po la rol pa'i spyod pa spyad pa las/_de yang spros bcas pas 'dod pa'i yon tan la rol pa rgyas pa dang /_spros med pas bsdus pa'i spyod pa lha mo lnga'am/_shin tu spros pa
[\[79b.6\]]med pas lha mo gcig dang rol pa'i spyod pas sbyor thabs dga' ba bcu drug skyes pa'i rten dang /_sbyor thabs kyi dbye ba du ma'i sgo nas lhan cig skyes pa'i ye shes dngos su 'char ba'i thabs la 'bad pa ste rig ma'i rnam pa'i khyad par rtogs par bya ba'i phyir/_de nas gzhan yang gsang ba
[\[79b.7\]]bstan pa/_pho nya'i mtshan nyid rigs rnams te/_/zhes smos te/_rig ma'i mtshan nyid ni lo grangs dang ngang tshul dang spyod lam la rdo rje'i rigs mchog tu shis la/_rigs gzhan pa yang gzung du rung ngo /_/dam tshig la ngo bo nyid kyis gnas pa byang chub sems kyi ngang las mkha' 'gro kun du spyod pa mar
[\[80a\]]
[\[80a.1\]]gyur pa'o/_/de yang gang zag des gang gis zhes khyad par du rigs ldan gsang ba'i lam la gnas pa'i don shes par gyur pa'o/_/des mdor bstan nas rgyas par bshad pa la/_rnal 'byor pa la yul nye bar spyod pa bstan pa ni/_ming po ni shin tu rtse bas kun nas bslang ba'o/_/yang na pha ni
[\[80a.2\]]bskyed bya bskyed byed du dmigs pas nye bar gyur pa'i bdag po ni lhan cig tu dmigs pas 'du 'bral med par blta bas/_tshogs pa'i skad cig la ye shes de nyid du sbyor ba skad cig la ye shes mthong bas yon tan skye ba la phyogs pa'o/_/'dir rig ma rdo rje'i rigs bye brag tu bstan pa'i
[\[80a.3\]]phyir/_lus kyi khyad par/_/lce sbom ni ljags zlum pa ring ba mig ni dmar ser la zhes 'ug pa'i ltar 'dug pa yangs shing dkyus ring ba/_skra ni rtsub cing gnag la lus kyi ba spu thams cad dmar ser gyen du langs pa'am 'khyil ba yin te/_yon tan dang ldan pa'o/_/dngos grub ni mchog mngon
[\[80a.4\]]du byed cing /_thun mong grub pa ral gri ro langs bum pa rkang mgyogs gser 'gyur bcud len mi snang ba nam mkhar 'gro ba kun shugs las grub pa ste/_thun mong ni sngags skyes su'o/_/brtul zhugs ni lhag pa'i nga rgyal du gnas pa ste/_bzlas pa'i snying po nye snying bzhi po la sogs pa'o/_/de dag la
[\[80a.5\]]dga' ba ni dbang thob nas dus rgyun du yid la byed pa'o/_/dran pa dang ni yang dag ldan/_/zhes pa lus dran pa nye bar gzhag pa rang lus lha skur ro/_/tshor ba ni bde ba la gnas pa chos ni bde ba la stong pas rgyas btab pas ye shes ngang du'o/_/sems ni gnyis med rang grol skye med spros pa med pa nyid du
[\[80a.6\]]gnas pa yang dag pa'i don dran pa'o/_/pho nya mo sogs ni lhan skyes/_zhing skyes dam tshig las sngags skyes so/_/yang na rnal 'byor ma'i rigs bdun po dag go/_/gnas dang bcas ni phyi'i gnas sa 'og sa steng sa bla ba'i gnas so/_/nang du lus kyi gnas nyi shu rtsa bzhi la sogs par gnas nas
[\[80a.7\]]dpa' bo dang lhan cig bcas pa rnams so/_/der rnal 'byor pas rdo rje'i lus la brten nas gnad bcings pas/_rlung drag tu chun pas rtsa yi ge pu dzA o a la sogs pa la gnad du bsnun pas/_rlung sems gcig tu 'dres pas lus gnad rtsa'i mkha' 'gro ma thams cad yi ge'i rnam par
[\[80b\]]
[\[80b.1\]]dbang du 'dus 'byung ba bzhi rlung mA ma kI sogs phrin las la dbang byed pas gsang sngags lam du byas/_thig le byang chub sems bde ba skye ba'i tshul du kun 'dar du byang sems dkar dmar gnyis med du dbang byas pas dpa' bo dang rnal 'byor ma thams cad sgrub pa po'i bka' nyan cing
[\[80b.2\]]'dun par byed do/_/der rlung las su rung bas phyi nang gi rlung gnyis 'dres te dang por drod skye/_de las bde ba/_de las rnam par mi rtog pa'i ting nge 'dzin skye ste/_lus mgo zhabs thams cad khyab par bde ba mi bzod pa 'char/_de yang nang gnas gsum gyi rnal 'byor ma rnams rtsa'i rnam par
[\[80b.3\]]bzhugs pa dang /_dpa' bo rnams so so'i khams byang chub kyi sems kyi thig le rgyas shing 'bar bas/_spyod dang grol ba'i 'bras rab ster/_/zhes der drod dang bde ba mi rtog pa'i ye shes rten cing 'brel bar 'byung ba 'char ba yang /_rnal 'byor ma dang dpa' bo thabs shes rab gnyis med
[\[80b.4\]]kyis rang byin gyis brlabs pa ste/_phyi nang gi rten 'brel rang 'grig tu 'ong ste/_bde stong ro gcig pa'i ye shes rnal ma dus de tsam na 'byung /_/spyod pa yang 'jig rten chos brgyad zil gyis gnon pa bu chung ltar zhen pa med pa'i ngang las rnam par grol ba'i 'bras bu rab tu thob pa nyid kyis
[\[80b.5\]]gzhan gyi ma dad pa zlog nus/_/sngags kyi nus pa thog lta bu thogs pa med par 'byung ba'o/_/de las mngon par 'dod pa'i don 'bras bu bla na med pa kun sgrub byed pa'o/_/rig sngags kyi snying po nyid yin te/_rtsa ba'i sngags ni rtag tu zlos/_/zhes pas dpal he ru ka'i snying po'i sngags la/_
[\[80b.6\]]oM ka ra ka ra la sogs pa rnams thun bzhi la sogs par bsnyen pa byed pa'o/_/de yang rtsa ba zhes yon tan ma lus pa'i 'byung gnas shes pas skyob pa dang /_yid skyob par byed pa'i don to/_/de yang lha'i rnal 'byor dus ni khyogs lta bu dang /_mgal me'i 'khor lo ltar dang /_mda'i shugs
[\[80b.7\]]lta bu la sogs par bzlas la/_de kho na nyid kyi mchod pa ltar na bde ba chen po nyams su myong ba'i shes rab kyi pad+mar gnas pa'i rdo rje bum pa'i cha las sngags kyi rnam pa mu tig gi rnam pa lta bu la phreng ba ltar dmigs par bya ba nyid do/_/bdud kun rab tu zhi bar byed/_/ces pa ni lha'i bu'i bdud
[\[81a\]]
[\[81a.1\]]g.yang ba la spros pa med pas zhi/_phung po'i bdud sgyu ma rmi lam ltar gyur pas zhi/_'chi bdag gi chos thams cad skye 'gag med par rtogs pas zhi/_nyon mongs pa ni thams cad 'od gsal bde ba chen por gyur pas rab tu zhi bar gyur pa ste/_shin tu rab tu zhi bar gyur pa nyid do/_/rgyu dang mi rgyu ni
[\[81a.2\]]brtan g.yo ma lus pa gzhal yas khang dang lha'i dkyil 'khor du snang ba'i 'jig rten srid pa gsum thams cad kyi yon tan la dbang phyug tu gyur ba'o/_/de dag gi nus pa bla na med pa thob pa'i rnal 'byor rol pas ni/_phyag rgya chen po gsang ba mi 'gyur 'bras rab ster ba ni gsang chen grub pa
[\[81a.3\]]mngon du 'gyur ba'o/_/dngos grub kun gyi 'byung gnas ni gsang sngags 'di las te/_las dang dngos grub ma lus pa 'byung 'jug gnas pa gang zag gi rgyud la 'char ba nus pa mngon du 'byung bar bstan pa yin no/_/phyag rgya'i khyad par gyi sgo nas yon tan thob par bstan pa'i phyir/_/sngags dang
[\[81a.4\]]phyag rgyar yang dag ldan/_/zhes pa las kyi phyag rgya gsang ba'i sngags kyi bde ba dang yang dag par ldan/_/chos kyi phyag rgya rig sngags lha'i rnal 'byor snang ba rigs kyi dkyil 'khor ldan/_phyag rgya chen po gzungs sngags 'dzin cing sdom pa'i bdag nyid kyis stong pa nyid kyi ye shes dang yang dag ldan/_
[\[81a.5\]]dam tshig phyag rgya dbyer med ye shes mi 'gyur ba sngags sa bon srog lta bu mi phyed pa'i don dang yang dag ldan pa'o/_/sgrub pa po ni dngos grub brtson pa ni/_'jug bsam bsgom bsam las dbang po'i khyad par gyis gzugs sgra la sogs pa yul dang dbang po thabs shes rab gnyis med
[\[81a.6\]]du gnas pas 'bad pa'o/_/yang ldog pa'i sgo nas phyag rgya bzhi lam du bya ba med na yon tan mi 'byung bar bstan pa'i phyir/_/phyag rgya dang bral gsang sngags ni/_/zhes pa gong ma'i phyag rgya bzhi'i sngags dang mi ldan na yon tan thob pa la ring du 'gyur ba'i don du/_lus can rnams la byin mi rlob/_/
[\[81a.7\]]ces pa dam tshig la gnas pa dang /_ye shes lhun gyis grub pa'i DA ki rnams kyis dngos grub mi ster ba'o/_/da ni spyod pa bya ba'i dus nges pa can du bya ba ni/_ji srid dro ba'i bya ba dag_/shin tu sbyor bas rtogs par bya/_/zhes smos te bskyed pa'i rim pa'i dus su gzhan don gtsor dmigs la/_rnam
[\[81b\]]
[\[81b.1\]]pa snying rjes yul phyi rol snang ba ltar gsal ba/_snang ba'i ye shes drod thob pa dang /_/bdag don la dmigs pa byams pas rang gi lus lhar gsal ba las snang ba mched pa rtse mo dang /_bdag gzhan gnyis ka'i don la dmigs nas rnam pa byang chub sems kyi kun bslang ste brtan g.yo thams cad
[\[81b.2\]]lha dang gzhal yas khang du 'char ba snang ba thob pa'i ting nge 'dzin gyis bzod pa thob pas stong pa nyid kyi ye shes mngon du byed pa la skrag pa mi skye ba'o/_/de dag byams snying rje byang chub kyi sems ro mnyam par gyur bas dmigs pa zhi gnas kyi sems las rnam pa 'jig rten chos mchog dang gzhal
[\[81b.3\]]yas khang dbyer med/_snang ba nye bar thob pa'i ye shes stong pa nyid nyams su myong bas yul dang yul can thams cad lha dang lha mo'i rang bzhin du rnam par dag par gyur pas/_rnam shes kyi las 'grub pas rig pa 'dzin pa'i dngos grub 'grub pa'o/_/rdzogs pa'i rim par bdag 'dzin gyi rtog pa
[\[81b.4\]]dag pas rnam par thar pa'i sgo stong pa nyid sems can la dmigs pa'i snying rjes drod snang ba gsal ba'i ye shes rgyud la 'char ba dang /_gzhan 'dzin gyi rtog pa dag pas rnam par thar pa'i sgo mtshan ma med pa thob pas chos la dmigs pa'i snying rjes snang ba mched pa rtse mo'i ye shes bde bar 'char
[\[81b.5\]]ba dang /_bdag gzhan gnyis kar 'dzin pa'i rtog pa rnam par dag pas rnam par thar pa'i sgo smon pa med pa thob pas dmigs pa med pa'i snying rje dang ldan pas snang ba thob pa'i ye shes bzod pa mi rtog pa'i ting nge 'dzin dang /_yang bdag gzhan tha dad par rtog pa rnam par dag pas rnam par thar
[\[81b.6\]]pa'i sgo mngon du bya ba med pa'i ngang las ye shes chen po yang dag pa'i snying rjes snang ba nye bar thob pa stong pa bzhi la/_bde gsal mi rtog pa tshogs pa gcig pa'i zhi gnas rtse gcig pa'i bsam gtan gyis chos mchog thams cad stong pa 'od gsal 'char bas na ye shes kyi las khyad par du
[\[81b.7\]]'grub pa'o/_/de la 'dod pa'i yon tan lam du khyer bar bstan pa'i phyir/_/'dod pa'i don kun sgrub byed pa'i/_/zhes pa'i don las phyi rol gzugs sgra la sogs pa thams cad sgyu ma lta bu la/_sna tshogs bde bar 'char bar bstan pa la/_'ga' zhig gis thub pas gsungs pa/_'dod pa
[\[82a\]]
[\[82a.1\]]ni dug gi lo ma lta bu/_/sbrul gyi mgo dang /_me tog kim+pa lta bu la sogs pas dgag byar bsten pa ma yin nam zhe na/_byang chub sems dpa'i theg pas kyang thams cad sems snang rmi lam ltar rtogs la/_gsang chen pos dug la sngags kyis btab pa ltar rang
[\[82a.2\]]bzhin med par rtogs pas thams cad bde bar 'char zhing zug rngu med pas yul dang dbang po thabs shes rab gnyis med du sbyor bas nges par 'grub pa'i don to/_/rnal 'byor cha ni rim pa gnyis la goms par byed pa'i gang zag la gang zhig sdang ba ni chos dang gang zag la brnyas par byed
[\[82a.3\]]pa gang yin pa/_bde bar gshegs pas shin tu rnam grangs du mar smad cing lam las gol bar bstan pa yang /_khyi yi skye gnas brgyar skyes te/_/sme sha can du skye bar 'gyur/_/zhes gsungs pa'i don to/_/gzhan yang lam brtag pa nyan thos dang rang rgyal ba la sogs pa'i brtul zhugs
[\[82a.4\]]dka' thub dang /_yang dus gsum du khrus dang gos brje ba la sogs pa yang lam dman pa ste/_dper na la la mar 'dod pa las log pas gnas skabs kyi phan bde phra mo 'byung ba srid pa tsam mo/_/theg pa chen po'i rtags tsam 'dzin cing mchod par byed pa bdag dang lha tha dad du lta ba dag kyang gnas
[\[82a.5\]]skabs kyi nye bar mkho ba 'tsho zhing skyod par byed pa'i thabs du ma'i sgo nas thams cad mkhyen pa'i rgyu tsam du gyur pas/_phyi rol don rnal 'byor gzhan la brten pa zhes phyi rol gyi lhas bdag la dngos grub ster bar 'dod pa de dag kyang tha dad du gnas pa'i phyir/_de bzhin don med 'gyur zhes dgag
[\[82a.6\]]byar bstan pa'o/_/de las gsang ba mchog la gnas pa'i gang zag gang gis spyod yul gyi khyad par byin gyis brlabs pas khyad par du bstan pa'i phyir/_rnal 'byor chu mchog ni dpal he ru ka'i brtul zhugs dang ldan pas dpa' bo zhes bya'o/_/yul phyogs ni nye bar spyad pa bla na med pa ste/_gang
[\[82a.7\]]na gnas gyur pa ni sku bltams pa dang rol pa bsten pa gang du bzhugs pa thams cad kun gyis mchod pa'i gnas su gyur pa nyid do/_/gang du rigs ngan pa dang /_kla klo'i skye bo gnas pa'i sa yin na yang /_yul de yongs su brtags pa yin/_/zhes yon tan gyi 'byung gnas su rig par bya'o/_/
[\[82b\]]
[\[82b.1\]]sems can yongs su gzung ba'i phyir/_der ni nga yang rtag par gnas/_/zhes dpal he ru kas 'gro ba'i don du sku gsung thugs rdo rje 'gyur ba med pa bde ba chen po'i ngang du/_gtsang ba/_rtag pa/_bde ba/_yon tan bla na med pa'i pha rol du son pas gnas pa'o zhes pa'i don to/_/le'u nyer dgu pa'i
[\[82b.2\]]rnam par bshad pa'o//_//da ni khro bo'i rgyal po hUM mdzad kyi bka'i 'khor los bar chad rnam par bsrung ba'i don du bstan pa na/_dkyil 'khor rig byed me yis gnas pa dag la gnas dang bya ba thabs bcas bsgrub pa'i cho ga ste/_/de las khyad par gyur pa'i che mchog he ru ka dpal rig byed zhal can
[\[82b.3\]]gtso gyur 'khor lo bkod pa'am/_/rdo rje hUM mdzad zhal ni chu bo klu yi phyag ldan dag pa phyogs skyong 'dul bar mdzad pa ni/_/khro bo rnams ni me zhal ro ldan gdengs ka las kyang steng 'og sbyor ba las byung yongs su gnas/_/gsang sngags de nyid 'od zer bcas las yi ge khro mo rig byed me ste lugs 'byung dag gis bskor ba yang /_/
[\[82b.4\]]rig byed me ldan dag gis khro bos bdud 'dul bgegs tshogs ma lus kun las rnam rgyal dri med snying po thob/_/'dir ni lam gyi chos thams cad kyi sngon du 'gro bas byams pa snying rje byang chub sems la blo sbyang bar byas nas gsang chen gyi lam 'dir khyad par gyi srung ba bstan par bya ba ni/_de nas
[\[82b.5\]]gzhan yang bshad bya ba ni bdag gzhan thams cad kyi don du'o/_/shin tu rnyed dka' ni bya ba'i rgyud la sogs par ma bstan pa'o/_/'god pa ni sde tshan rnams gsal bar bri ba'o/_/gang zhig shes pa tsam gyis ni ting nge 'dzin dang 'khrul 'khor gyi sbyor ba nyid do/_/myur du dngos grub byed pa ni
[\[82b.6\]]las chen bcu gnyis la sogs pa las rab 'byams du ma grub pa bla na med pa'o/_/des mdor bstan nas/_da ni rgyas par bshad pa la/_dang por gnas phun sum tshogs pa bstan pa ni/_sa'i cha mnyam yid 'ong maN+Dal legs par byas pas sbyang ba'o/_/der ba'i gci ba sa la ma lhung ba dang rnam
[\[82b.7\]]lnga ste/_tsan+dan gyis ni nye bar bsku/_/dri bzang dri ldan sa la ni/_/zhes pas byug pa lag pa g.yon pas bya ba'o/_/der mchod pa'i tshogs bsham pa me tog sil ma gcal bkram zhing /_spos kyi dris ni nyams dgar bya/_/zhes gtor ma dang tshogs kyi mchod pa dang ldan pas/_bdag gi bya ba ni lhag
[\[83a\]]
[\[83a.1\]]pa'i lha'i rnal 'byor sgo gsum dag pa'i rnal 'byor khyad par kun byas shing ni go cha bgo ba la sogs pa'o/_/phyogs bcing ba ni rdo rje'i sa gzhi dang rdo rje'i ra ba dang /_rdo rje'i gur dang bla re dag bsam zhing /_rdo rje'i ra ba phyi ma'i bar der nyi ma'i dkyil 'khor bcu'i steng du hUM bcu
[\[83a.2\]]'phros pa las khro bo yab yum bcu gsal bar blta/_de nas bgegs bkug pa la phur bus gdab cing brdung ba la sogs pa byas nas mthar me 'od 'bar bas 'khrigs par blta'o/_/de nas yi ge bsdu ba'i gzhi bstan pa rdza rnga bcing bya ste ni kha bzhi pa'am kha gnyis pa'i rnam pa byas la/_
[\[83a.3\]]ri mo gsum pa ni war+Na ba ste gsum pa'i ri mo gsum gsum dgu bri ba yongs su zlum por bskor ba ni tha ma'o/_/yi ge phyi mo ni a ka tsa Ta ta pa ya sha ste/_de las byung ba'i sde ni dbyangs dang gsal byed rnams te dgod par bya ba ni/_thabs shes rab kyi cha ldan no/_/der gnas pa las ni re mig
[\[83a.4\]]bzhi bcu zhe dgu'o/_/dpa' bo ni dpal he ru kas sngon bdud btul ba'i dus su zhal bzhi nas phyung ba'o/_/'dod pa'i don ni las dang dngos grub de nyid sgrub byed btu ba ni A li kA li las so/_/rim bzhin 'byung ni a nas bgrang ba'i don/_rim min pas ni ha sa nas mas bgrang ba'o/_/dbyangs dang
[\[83a.5\]]ni A li bcu drug yi ge ni gsal byed sgrub pa pos ni mngon par rtogs pa ldan pa'o/_/thub pas de lha'i grangs gyur las/_/zhes kA li'i sde tshan bdun no/_/btu ba dngos la/_re mig sum cu gnyis pa blang /_/zhes pa nas mtha' ru sbyar yan chad kyis btu ba rgyas par bshad pa'o/_/gsang ba nye
[\[83a.6\]]bar gdams pa ni rigs rgyal ni bdud las so/_/'khor los sgyur ba chen po drug gi snying po gsang ba'i sngags 'dis grub pa mthar 'byin pa nyid do/_/gsang ba bla na med pa'i rgyud kun gyi srung ba'i 'khor lo 'dir ston pa yang /_'di ni ma byung 'byung mi 'gyur ni 'dod khams lha mi'i mngon
[\[83a.7\]]sum du'o/_/de nyid ba sbus zhes pa la sogs pa'o/_/khro bo bzhi dang yang dag ldan ni phyogs kyi sgo bzhi srung ba'i khro bo/_/a b+hi d+ha na las/_rdo rje drag po dpal gshin rje'i gshed dang /_rdo rje nyi ma shes rab mthar byed dang /_rdo rje gtsug tor de bzhin bzhed pa dpal rta mgrin dang /_rdo rje thal sbyor
[\[83b\]]
[\[83b.1\]]bdud rtsi 'khyil pa phyogs bzhir ro/_/yang mtshams su khro bo bzhi dang ldan pa/_rdo rje gnod sbyin shar lhor mi g.yo ba/_rdo rje nag po lho nub tu 'dod pa'i rgyal po dang /_nub byang du rdo rje stobs dbyug sngon can dang /_byang shar du rdo rje rgyal po stobs po che dang /_rdo rje sa 'og ste gnod mdzes dang /_rdo rje
[\[83b.2\]]gtsug tor can ni gtsug tor 'khor los sgyur ba dang /_/dbus su rdo rje 'jigs pa hUM mdzad zhal bzhi phyag brgyad pa zhabs g.yas brkyang bas gnas pa'o/_/skad cig gis ni sku brgyad 'gyur/_/zhes pas 'di la rnam grangs du mar 'gyur ba de bzhin gshegs pa'i sku dang mchod rten dang /_zhing
[\[83b.3\]]skyong brgyad dang /_khro bo dang /_byang chub sems dpa' dang /_nyan thos mchog brgyad dang /_rnal 'byor gyi dbang phyug brgyad la sogs pa'i don gyis bstan pa'o/_/gsang sngags 'di ni nus pa brten pa dkyil 'khor srung ba'i don du ni bka'i 'khor lo 'di nyid la bsam gtan gyi rnal 'byor
[\[83b.4\]]gyis 'bad na nges par 'grub par 'gyur ro/_/'jig rten pa'i log 'dren gdug pa can thams cad nges par gnon pa ste ma rungs pa 'dul ba'o/_/'di ni rnyed pa tsam gyis kyang ste rdo rje phur bus gdab pa la sogs pa'i sbyor ba tsam gyis thams cad zil gyis gnon pas na brtag mi dgos
[\[83b.5\]]par 'chi bar 'gyur zhes dang por tshar gcod cing phyis ldang mi nus pa'i don to/_/sngags rang gi ngo bo nyid ni/_oM sum+b+ha b+ha zhes pa la sogs pas sngags mtshan bzhi pa sbas pa gsal bar bstan pa'o/_/de nyid kyi 'bras bu grub tshul ni/_rnal 'byor thun mong brjod pa ni/_/zhes rgyu thabs 'bras bu'i
[\[83b.6\]]dus thams cad du'o/_/dngos grub kun gyi 'bras bu bskyed pa'o/_/zhes gnas skabs su grub pa brgyad la sogs pa dang mthar thug mi slob pa'i zung 'jug dus su yang byang chub sems rdo rjes gsung pa nyid do/_/da ni le'u'i mtshan bstan te/_rdza rnga bcing ba'i gsang sngags re mig las btu
[\[83b.7\]]ba'i cho ga'i le'u ste sum cu pa'i rnam par bshad pa'o//_//'dir yang le'u dang po las/_zhi ba'i btung ba bzhin myang na/_rtag par dngos grub thob par 'gyur ba'i don bstan pa ste/_de nas sha chen po de dag kun zhes pa la sogs pa'i don to/_/'dir ni sgrub pos tshogs thams cad sgyu ma
[\[84a\]]
[\[84a.1\]]rmi lam las dben 'od gsal chen por rtogs pas lam/_/yang na bdud rtsi sgrub byed rdzas gyur chen po'i sha dang khyi dang ba lang mtshon byed cing shes sngo zhing 'phrul dmar gyur pa'i rta/_/mu tig 'byung gnas pa lang sha ste thod pa snod gyur dung dang nya phyis thabs dang shes rab ste/_/
[\[84a.2\]]mi 'chi bcu phyed bza' bya sbyor ba sgron me sreg blugs ba lar bya bas rang bzhin yon tan dbang /_/brda ni lnga las lngar gyur lag g.yon gyis ni mchod pa byas la mtha' yas mthu spyod 'gyur/_/zhes pa'i don to/_/de la mdor bstan pa'i tshul gyis nye bar gdams pa las/_gsang chen du mthun
[\[84a.3\]]pa'i phyogs grub byed kyi dngos po lam du bya ba/_dam tshig gi rdzas kyi yon tan dang /_snod kyi khyad par bza' bar bya zhing spyad bya lag mchod kyi don las rnams rnal 'byor pa'i lag g.yon lha'i gnas khyad par grub cing g.yon pa'i kun spyod dang /_rdo rje sems dpa' la sogs pa bkod pa las sor
[\[84a.4\]]mo ltar grub pa/_lag mthil du dpa' mo bsam pa/_phyi rgyab tu dkyil 'khor ba bsam pa las/_de nyid bla med mchod par bstan pa'o/_/le'u'i mtshan ni bza' ba dang ni nyams myong phyi nang du sbyar ba/_sbyin sreg ni nang gi rnal 'byor dang /_gtor ma'i bya ba ni 'jig rten pa dang /_'jig rten las 'das pa
[\[84a.5\]]mchod pa dang /_lag brda'i cho ga ni lag pa byin brlab kyi rim pa ste/_le'u sum cu so gcig pa'i rnam par bshad pa'o//_//'dir thun mong ma yin pa'i grub pa'i gsang chen bstan pa dang po mdor bstan pa de nas zhes pa la sogs pas dngos grub bsgrub pa'i dkyil 'khor bstan cing /_dam
[\[84a.6\]]tshig gi rdzas bsten pa dang /_ro langs kyi sgrub pas sbyin sreg bya ba ste/_yang dag cho ga ni lha'i bsam gtan dang /_gsang sngags bzlas pa'i byin rlabs kyis bdud rtsi'i rang bzhin du bsgyur/_/sbyang zhing spel bas nus pa thob par 'gyur ba'o/_/rgyas par bshad pa las/_/bzang po ni pa shu pa la
[\[84a.7\]]ste/_phyugs zhes pas gong du bstan pa'i skye ba bdun pa'i rigs shes pas da'i sha dgug bya nyid do/_/dben par dkyil 'khor bzhengs nas spyod pa'i nus pa dang ldan pa'i sgrub pa tshogs kyi 'khor lo byas pas so/_/bzang po de bzhin ni skye ba bdun pa'i sha la gzhan yang lnga rnams te/_bdud rtsi
[\[84b\]]
[\[84b.1\]]lnga dang rus sbal sogs la so so'i nus pa cung zad yod pa ste/_sogs ni ce spyang dang ngo /_/dngos grub bsgrub pa'i dkyil 'khor ni rigs drug 'khor los sgyur ba'i dkyil 'khor ram/_'di nyid kyi dkyil 'khor du/_kha dog rigs las rigs mchog phyugs ni dud 'gro khyu mchog dang /_/glang
[\[84b.2\]]po la sogs pa dug lnga dag byed kyi rdzas so/_/bya rog khwa ta la sogs rnams kyi bya'i rigs rnams kyi shas DA ki dbang du byed pa'i khyad par dbang phyug tu bsgyur ba'i don to/_/de nas ro longs bsgrub pa ni/_dur khrod la sogs par 'gegs nas shi ba'am gzhan yang rung ste/_rma med pa rul pa
[\[84b.3\]]ma yin pa so ma la arka la sogs pa'i rdzas kyis bkru zhing dri bzang po'i chus byug/_/srung ba'i 'khor lo'i sngags kyis bgegs med par byas la/_mchod gtor dang tshogs kyi mchod pa dang ldan pas/_rang he ru kar 'gyur ba'i sa bon las 'od spros dkyil 'khor bskul te de dag las/_thab
[\[84b.4\]]khung du me lha bskyed bstim bya zhing /_dur khrod kyi ro langs chen po bstim la/_de'i snying gar dkyil 'khor ba bsam pa la sreg rdzas dbul ba ste/_kr-iSh+Na ra'i thug pa ni khyi nag mo'am ba nag mo'i 'o ma las/_ma sha 'bras dang til nag po la sogs pa dang /_sngar gyi rdzas de rnams kyi nyam nga bag
[\[84b.5\]]tsha med pa ste/_'dzem pa med pas ro'i khar blugs te sbyin sreg brgya rtsa brgyad du bya zhes dkyil 'khor gyi lha mchod par bsams pas/_gang 'dod pa spel tshig dang bcas pas mchod par gyur na de nas ro de langs nas ni/_ci bgyi zhes ni smra 'gyur zhing 'jig rten pa'i las chen bcu gnyis sam
[\[84b.6\]]yang na grub pa brgyad la sogs pa gang ci 'dod pa'i don sgrub par byed pa ste/_gzhan du min zhes pa lha rnams gshegs/_thal ba steng du blugs pas nus med du 'gyur ba'o/_/steng dang ni mkha' spyod dam gnod sbyin mo 'grub la 'og tu pho nya 'grub pa sa bla'i pho nya mo la sogs pa 'grub par 'gyur
[\[84b.7\]]ba'o/_/rgyud 'dir the tshom med pa yin/_/zhes gsang ba bla na med pa mchog 'dir/_thabs kyi khyad par gyis gnas skabs su nus pa'i khyad par du ma thob cing /_mthar thug phyag rgya chen po mchog gi dngos grub shin tu myur bar rig pa 'dzin pa 'thob pa'o/_/de la dpal bcom ldan 'das mngon
[\[85a\]]
[\[85a.1\]]par rtogs pa'i rim pa ni/_dang por re zhig rnal 'byor gyi dbang phyug gis gnas phun sum tshogs par bya ba'i rim pa dang ldan pas/_sngon du 'gro ba byang chub tu sems bskyed cing /_tshad med bzhi bsgoms la bdag nyid kyis skad cig gis sna tshogs rdo rje'i sa gzhi'i steng du raM
[\[85a.2\]]dmar ser las byung ba'i nyi ma'i dkyil 'khor la/_de'i steng du hUM mthing ga las byung ba'i dpal he ru ka zhal gcig pa phyag gnyis pa/_spyan gsum pa/_phyag g.yas na rdo rje dang g.yon na dril bu/_kha TAM ga mtshan khung du bcug pa rgyan cha lugs rdzogs par blta'o/_/de'i thugs ka raM las
[\[85a.3\]]nyi ma'i dkyil 'khor/_de'i steng du hUM mthing ga 'od 'phro ba cig bsams la/_de'i hUM gi 'od zer 'og tu 'phros pas rdo rje'i sa gzhi la sogs pa dang /_rdo rje'i gur dang rdo rje'i ra ba la sogs pa srung ba'i 'khor lo bsam par bya'o/_/de nas thugs ka'i sa bon gyis bla ma dang lhag pa'i lha'i 'khor
[\[85a.4\]]lo spyan drangs la phyag dang mchod pa dang bstod pa dang sdig pa bshags pa la sogs pa bya'o/_/de'i rjes la oM swa b+hA ba dang shU n+ya tAs chos thams cad stong pa nyid du mos pa bya ba'o/_/da ni sbyor ba dang po'i ting nge 'dzin bstan pa ste/_ba lang gnas dang steng lding ba/_/lhag pa skam rtsa de nas ni/_/_
[\[85a.5\]]dung chen po yi rang bzhin bya/_/mi phyed pa dang rus sbal lo/_/zhes pa'i don la rtsa stong pa'i nang nas rlung rgyu bas na/_rlung gi dkyil 'khor bstan/_skam zhes pa me yin te mes rlan thams cad skems par byed pa'i don to/_/lhag ma ni rlung la ba dan gyis dang /_me la 'bar bas mtshan pa/_steng
[\[85a.6\]]lding ba ni chu'i dkyil 'khor de yang rtswa'i zil pa chags pa lta bu la bum pa'i kha khyer can no/_/ba lang 'dug pa'am/_sa'i lha mo 'dod 'jo'i bar sprul/_de dag sa la nyal ba lta bu ste/_sa'i dkyil 'khor gru bzhi pa rdo rje rtse gsum pas mtshan pa can no/_/gnas zhes pa sangs rgyas kyi zhing
[\[85a.7\]]khams dag pa thams cad kyi rten sa'o/_/de nas ni rim pa bzhin du ste/_dung chen po ni rin po che'i bye brag yin la/_gson po'i dus su'ang stobs dang ldan pa'i phyir ro/_/ri bo mchog rab kyang rin po che las grub pas brdas mtshon pa'o/_/de'i rang bzhin yang ri thams cad kyi rgyal po lhun po mi
[\[85b\]]
[\[85b.1\]]'gyur ba'o/_/mi phyed pa ni ri rab kyi byang phyogs gser du yod pa ste/_ma hA gser gyi rus sbal dang /_kha dog dang nus pa cung zad mtshungs pa la dgongs pa'o/_/der b+h+rUM kha dog sna tshogs mdog can las grub pa'i rin po che ni gzhal yas khang tshad med pa dur khrod dang bcas pa bsam pa'o/_/
[\[85b.2\]]sangs rgyas kyi pho brang dkyil 'khor rten yongs su dag pa de bsgoms pas/_myur du dngos grub sbyin 'gyur yin/_/zhes yon tan du ma rgyud la bskyed pa'i don to/_/de nyid gzhal yas khang gi dbus su lha tshogs ji ltar bskyed pa'i tshul ni/_le'u sum cu rtsa bzhi pa las/_gong ma ni yi ge'o/_/sa dang
[\[85b.3\]]ni ga bur zla ba/_ru d+hir ni seh+la nyi ma/_bcas ni A li bcu drug nyis 'gyur dang /_kA li sum cu so bzhi ya la da d+ha Ta D+ha drug gis bzhi bcu nyis 'gyur gyi dbus su/_so lnga pa las sa bon phreng ba zhes pas dbyangs dang gsal byed kyi yi ge phreng ba lta bur bzung ba ste/_hUM ni thog mar gnas pa yin/_/
[\[85b.4\]]zhes pas ye shes kyi ngo bo hUM 'od 'phro ba can no/_/rdo rje dbye ba nyid dang ni/_/zhes rdo rje rtse lnga pa lte ba la hUM gis mtshan pa'o/_/'bad pas bsreg bya ni 'gro ba'i phung po lnga'am dug lnga'i rtog pa sbyong ba ste/_mngon par byang chub pa lnga dag bya/_/zhes pas bstan/_/lha'i sku yongs su rdzogs par
[\[85b.5\]]gyur pa/_/dpa' bo'i dbang po zhal bzhi pa zhes pa dang /_gong du gsungs pa/_zhal gcig phyag ni bzhi pa gsum/_/zhes phyag bcu gnyis pa'o/_/ji srid phyag ni 'bum gyi bar/_/zhes te phyag brgyad cu pa dang brgya dang stong dang khri dang 'bum gyi bar du sdom pa chen po la sogs pa dkyil 'khor du ma
[\[85b.6\]]sku mdog bzhugs tshul rnam par 'gyur ba mi 'dra ba sna tshogs su bstan pa gdul bya'i dbang du byas pa'o/_/sku ni dkar po khro bo che ni rgyu'i he ru ka sku mdog dkar ba nyid do/_/rdo rje phag mo la gzigs pa/_/zhes rje btsun ma zhal sbyor du mdzad pa'o/_/de'i zhes rje btsun he ru ka ji lta bar sku ni/_dkar ba'i
[\[85b.7\]]khro bo mtshon cha 'chang /_/zhes yum med pa'o/_/dpa' bo thod pa'i phreng ba can ni thod pa skam po dkar ba lngas dbu brgyan la/_thod pa rlon pa lnga bcu'i phreng ba 'phyang ba'o/_/sku la thal ba'i rdul gyis nye bar byugs pa ni/_rdo rje 'chang rigs drug pa'i rgyas gdab pa nyid do/_/phyag rgya yis ni sku la brgyan ni
[\[86a\]]
[\[86a.1\]]rus pa'i rgyan dbu rgyan/_snyan cha/_mgul rgyan/_phyag gdub ska rags 'og pag la sogs pa'o/_/me tog cod pan ni dbu skra dang sku la dar dpyangs chun 'phyang gis so/_/mdung dang ldan ni tri shU la rtse gsum pa yab kyi phyag g.yas kyis 'dzin pa'o/_/dus min 'chi las rgyal ba ni
[\[86a.2\]]Da ma ru'i chos kyi sgras sems ngal sos pas 'chi bdag gis mi tshugs pa'o/_/yan lag 'ching byed ni rdo rje zhags pa ste/_kha T+wAM ga ni rdo rjes mtshan pas sku gsum mthar phyin pa'o/_/thod pa mchod yon snod ni ka pA la khrag bkang nyid do/_/zhal du mtshon cha ni tshangs pa'i mgo bo ste/_mtshon cha
[\[86a.3\]]sbyar ni dgra sta bsnams pa'o/_/rdo rje dril bu snying rje dang stong pa nyid kyi rang sgra'o/_/zhal gyi mche ba ni bzhad pa'i zhal de las cung zad gtsigs pa bdud bsgral bar mdzad pa'o/_/'byung po chen po ni zhabs g.yon pa'i 'og tu 'jigs byed dang dus mtshan mo gnyis gdan du byas pa'o/_/de dag
[\[86a.4\]]gis ni gtso bo yab yum mngon par byang chub pa lngas bskyed pa ste/_de nas rjes su chags pa ni/_kha dog pho nya sogs sngags gang zhes pa mkha' gsang byin gyis brlab pa/_mda'i shugs kyis yongs su 'khor ba ni sngags rnams las 'od zer skar mda' lta bur 'phro ba'o/_/phan tshun
[\[86a.5\]]'dus pa'i gsang sngags ni yab yum gyi sku'i thugs ka lte ba mgrin pa dpral ba rnams su'o/_/der zla ba dang nyi ma la gnas pa'i yul nyid thabs shes rab kyis phye ba'o/_/gsang sngags ni lus la bkod nas/_yab yum snyoms par zhugs pa'i dga' ba'i sgras de bzhin gshegs pa
[\[86a.6\]]rnams dang byang chub sems dpa' lha mo rig ma dang khro bo du ma thams cad 'og min nas spyan drang pa ni/_lcags kyu nyid kyis dgug pa ste/_/zhes smin ma'i bar mdzod spu nas bstim pas dri za nye bar zhugs pa lta bu ste a wa d+hU tIr brgyud/_rdo rje bum pa nas yum gyi chos 'byung du bdud rtsi bab pas/_
[\[86a.7\]]thig le cha gsum gyi dang po las dkyil 'khor gyi 'khor lo b+h+rUM las gzhal yas khang du gyur to/_/cha gnyis pas mngon par byang chub pa lngas dkyil 'khor pa rnams bskyed pa ni/_'khor lo lnga ldan la A li zla ba yab las byung ba dang /_kA li nyi ma yum rje btsun ma las byung ba dang /_hUM
[\[86b\]]
[\[86b.1\]]baM las gtso bo yab yum gyi rdo rje dang gri gug dang bcas pa la/_dpa' bo'i dbang po zhal bzhi pa phyag bskyod par bya ba'i sku yongs su rdzogs par bsams pa'o/_/bde ba chen po'i DA ki bzhi ni/_maM taM paM laM bzhi 'dab ma la pho nya ma bzhi yin zhes pa'o/_/hUM pu dzA o a go rA de ma rnams kyis
[\[86b.2\]]thugs kyi 'khor lo rdo rje brgyad ldan dang /_AHka o tri ko ka laM ka hi/_oM pre gri sau su na si ma ku las 'khor lo brgyad ldan dang bcas pa'i dpa' bo rnal 'byor gnas de bzhi ni zhes pa dang /_dpa' bo kun dang gnyis med bde/_/zhes pa'i don gyis bstan/_sgo bzhir dzaHhUM baM hoHlas rdo rje gri gug dang bcas
[\[86b.3\]]pa las khwa gdong la sogs pa dang /_k+Sh+NiM bzhi las mtshams ma bzhi'i rdo rje gri gug las/_de dag thams cad kyi sku chung la yan lag rags pa sku mdog phyag mtshan shin tu gsal bar gyur pas sku yongs su rdzogs pa'o/_/de dag brtan par byed pa la/_oM sarba bI ra yo gi nI kA ya wAka tsit+ta badzra swa b+hA wa
[\[86b.4\]]At+ma ko\u0f85haM zhes brjod par bya'o/_/de nas thig le cha gsum pas bde ba chen po'i mchod par 'gyur ba'o/_/de yang b+ha ga'i dkyil 'khor du rten dang brten par bcas pa rdzogs nas/_yum gyi sku las spro bar bya ba ni/_sa bon spro ba de nas bzung /_/zhes pas hUM baM oM AH hUM gi mthar ni gnas
[\[86b.5\]]pa yin/_/zhes pas 'bru gsum sgra dang bcas pas dbyung bar bya ba la dang por 'byin pa ni/_yum rdo rje rnal 'byor ma'i b+ha ga nas rtsa dbu ma brgyud de spro ba la/_rnam dbye rang dag sngags pas ni/_/phyin ci log tu sbyor bya zhes pa ni/_/yum rdo rje rnal 'byor ma'i thugs ka nas phyir 'thon pas gdul bya
[\[86b.6\]]'gro ba thams cad kyi don bya ba ste/_tshar bcad pa las dang nyon mongs dag par bya ba ni/_rjes su 'dzin pas smin grol la bkod pa'i don rnams la las kyi dngos po rnams smin gyi lus rnam par dag pa ste/_de nyid kyi dbye bas 'gro ba yang dag pa'i lam la dgod pa dang /_phye nas ni zhes dkyil 'khor
[\[86b.7\]]'khor lor thams cad bde chen ye shes kyi go 'phang la bkod pa'o/_/phye nas slar log pa dang rtsa las lam du sbyar ba ste/_bdag nyid mi bskyod bde mchog 'khor lo nyid sngar gyi rgyu'i rdo rje 'chang sku mdog dkar po'o/_/de'i thugs kar thim pa dang /_bdag nyid sngar longs sku rdo rje 'chang de/_sprul sku
[\[87a\]]
[\[87a.1\]]zhe sdang rdo rjer bsgyur bas na/_/drag shul spyod pa'i gzugs 'chang ba/_/zhes pas/_khro chags 'dren ma ste/_rje btsun ma sku mdog me tog ban+d+ha ri ka lta bur gyur pa ni 'bras bu'i he ru ka ste/_sbyor ba dang po bstan pa'o//_//da ni dkyil 'khor ba lha tshogs rnams 'byin par bya ba ni/_
[\[87a.2\]]slar yang yab yum rjes su chags pa gsal bar bstan pa/_/yang /_mtshan ma gnyis las sngags sbyar te/_/dpa' bo rnal 'byor ma gnyis med/_/snying po rnams ni de bzhin du/_/sngags pas mkha' 'gro ma la sbyar/_/zhes yab yum gnyis ka'i lte ba thugs ka mgrin pa dpral ba rnams su sngags rnams nye
[\[87a.3\]]snying gsal bar bkod nas/_yab yum snyoms par 'jug pa'i sbyor ba la gnas par bya ba ste/_blo ldan rnal 'byor ma bsrung bya/_/dag pa'i lus ni rang 'dod pa/_/dpa' bo mchod pa rnams byas nas/_/phrin las 'bad pa nyid kyis bya/_/zhes pas oM sarba ta thA ga ta a nu rA ga Na swa b+hA ba A t+ma
[\[87a.4\]]ko\u0f85haM/_zhes pas yang b+ha ga'i dkyil 'khor gyi gtso bo yab yum dbyer med pa'i lha tshogs thams cad bde ba chen po'i mchod pas mchod pa dang /_yang snyoms par zhugs pa'i ha ha si si'i sgra las de bzhin gshegs pa dang byang chub sems dpa'i tshogs dang rig ma lha mo dang /_khro bo'i
[\[87a.5\]]tshogs dang bcas pa thams cad nam mkhar byon pa yang so sor bde ba'i ngang du zhugs pas 'od du zhu zhing smin mtshams mdzod spu nas zhugs/_a ba d+hU tI'i gnas nas yum gyi chos 'byung du babs pas 'khor lo lnga'i lha tshogs de dag thams cad bde bas rgyas par
[\[87a.6\]]gyur te/_rje btsun ma'i pad+ma nas gyen du brgyud a ba d+hU tI nas thugs ka nas phyir 'bru gsum gyis phyung ste/_phyi rol gyi dkyil 'khor gzhal yas khang chen po'i so so'i gnas dang nye ba'i gnas sogs su 'khod pa tsam gyi sku shin tu rags par gyur te/_sgo mtshams ma'i bar du rim gyis
[\[87a.7\]]phyung bar dpal Do bi he ru ka'i bzhed pa'o/_/de nas dkyil 'khor ba rnams rdzogs nas gnas pas thams cad sku gsung thugs gnyis su med pa ye shes la gnas par gyur par blta'o/_/oM sarba ta thA ga ta d+harmA badzra swa b+hA ba At+ma ko\u0f85haM/_de nas yang gtso bo yab yum snyoms par zhugs
[\[87b\]]
[\[87b.1\]]pas bde ba chen po'i ngang du zhu bar gyur pa dang /_yab yum gyi sku thig le byang chub sems kyi gong bu 'od sna tshogs 'phro ba can du gnas pa las/_mtshams kyi lha mo gshin rje brtan mas byams pa tshad med pas bskul ba/_/khyod kyi bder gshegs rnal 'byor dbu mar bkra shis 'gro
[\[87b.2\]]'ong byang sems 'dzag pa yang dag rol mdzad pa/_/oM ma hA su kha badzra satwa dzaHhUM baM hoHsu ra ta s+t+waM dr-i sh+ya ho/_/zhes kun la sbyar ba'o/_/lha mo gshin rje pho nya mos snying rje tshad med pas bskul ba ni/_gang gi sems ni lnga las srung ba rnal 'byor rang bzhin ma lus dbang phyug gis
[\[87b.3\]]gcod mdzod/_/lha mo gshin rje mche ba can mas dga' ba tshad med pas bskul ba ni/_'gro ba rnams la dbugs dbyung bas te/_thabs dang shes rab gnyis su med pas 'gro la skyabs mdzod cig_/ces so/_/yang lha mo gshin rje 'joms mas btang snyoms chen po tshad med pa'i ngang las
[\[87b.4\]]bskul ba ni/_phrin las ston pa'i 'gro dang 'ong ba dri ma med pa mchog tu dga' ba'i rang bzhin can du bzhengs shig pa'o zhes rab tu bskul bar bya ba'o/_/'di yis bskul ba tsam gyis kyang /_/baM hUM gnyis las rdo rje can/_/khu ba'i gzugs can las bzhengs pa/_/'jig rten khams la
[\[87b.5\]]bde chen stsol/_/ji ltar skye ba'i rim pa yis/_/gnyug ma'i sngags las rang 'byung 'gyur/_/der ni cho ga gsum gyis bzhengs par gyur pa'o/_/dam tshig ye shes yang dag sems/_/'dir ni rdo rje 'dzin par gnas pa ni sems dpa' sum brtsegs nyid do/_/snying ga'i sa bon 'od
[\[87b.6\]]spros pas/_/spyan drangs pa yi bde gshegs rnams/_/dbang bskur go 'phang bsam bya ba/_/phyi nas mchod pa yang dag brtsam/_/rab dga' chen po'i dkyil 'khor la/_/rab sbyor don du bsgrub pa'o/_/des ye shes sems dpa' spyan drangs nas bsti ma zhing /_dbang bskur zhing
[\[87b.7\]]rgyas gdab par bya ba'o/_/de nas lus kyi dkyil 'khor gsal bar bya ba dang /_byang chub phyogs kyi dkyil 'khor bsgom par bya ba ste dkyil 'khor rgyal mchog go//_//de nas sku gsung thugs byin gyis brlab cing go cha gnyis thabs dpa' bo dang /_shes rab rnal 'byor ma'i
[\[88a\]]
[\[88a.1\]]go cha bgo bar bya'o/_/de kho na nyid kyi bde ba chen po'i mchod pa'i mthar gsang sngags kyi phreng ba bzlas pa'i rnal 'byor la gnas pas so/_/de rjes la thun nye bar bsdu bas 'gro ba sbyang ba'i bsam gtan dang ldan pas rim gyis dkyil 'khor yongs su bsdus te/_bdud
[\[88a.2\]]rtsi myang ba dang gtor ma dbul bar bya/_des ni mnyam gzhag gi rnal 'byor ro/_/mnyam langs rjes thob la thun mtshams kyi bya ba spyod lam la 'jug par bya'o/_/rdzogs pa'i rim pa lam du bya ba ni/_de nas 'bar ba'i me la ni/_/sreg blugs dgu ni sbyin par bya/_/'bar phreng rgya mtshor
[\[88a.3\]]blta bar bya/_/kun nas sgo yi 'khor lor nges/_/zhes pa don gyis bde stong lhan cig skyes pa'i ye shes nyid la gnas pas/_phyag rgya chen po bsam gyis mi khyab pa'i don la gnas pas/_dus dang rnam pa thams cad du dpal he ru ka 'khor lo sdom pa'i nga rgyal du gnas par bya ba nyid
[\[88a.4\]]do/_/'di ni he ru ka mngal skyes nyams su blang ba'i rim pa dpal DoM bi he ru ka'i dgongs pa'o/_/de la dpal he ru ka mngal skyes kyi bskyed pa'i rim pa'i khyad par bstan pa'i gzhung bsdu ba bstan pa/_de nas rtag tu sgrub pa pos zhes rnal 'byor pas thun bzhi la sogs par nyams su blang
[\[88a.5\]]ba'o/_/gsang sngags ni rtsa ba'i dang snying po dang nye snying la sogs so/_/lha ni shes nas sgom pa bsnyen sgrub bzhis sam sbyor ba dang po la sogs gsum gyis nyams su blang pa mnyam rjes 'brel pas ma yengs par bsam gtan la gnas pa'o/_/de nyid yon tan ni kun brtags 'khrul
[\[88a.6\]]ba bzlog pa brtan g.yo gzhal yas khang dang lhar 'char ba'o/_/gzhan dbang las dang nyon mongs pa rnam par dag pas ye shes su 'char/_yongs grub 'khor 'das kyi chos nyid ro mnyam lhan cig skyes pa'i ye shes su 'char ba'i khyad par gyis/_zhi gnas lhag
[\[88a.7\]]mthong dbyer med du 'gyur bas byang chub sems bde chen rnam par mi rtog pa sgrub pa pos ni 'dod 'grub 'gyur zhes de bzhin gshegs pa'i phrin las la dbang bsgyur ba'o/_/le'u'i mtshan ni ro langs sgrub pa zhes dur khrod kyi zhing skyong dang sha za sogs bstim ste las kyi pho nya
[\[88b\]]
[\[88b.1\]]ma bskul zhing bsgrub pa'o/_/bskyed pa'i rim pa ni skye gnas kyi gzhi'i gnyen pos sbyor byed mngon par byang chub pa'i cho ga'i le'u ste sum cu rtsa gnyis pa'i rnam par bshad pa'o//_//de nas dpal ldan mchog gi spyod pa gsang bar bstan pas bsnyen dang nye bsnyen sgrub dang sgrub chen ldan/_/
[\[88b.2\]]sbyin sreg pho nya legs bstan ma zhen thabs bcas bde chen mchod bya phrin las 'grub/_/da ni sa ma ya na ya ga Na mu pU dza zhes pas dam tshig tshul la tshogs kyi mchod pa bstan/_/de nas sgrub pa po rnams kyis zhes smos te/_rim pa gnyis la gnas pa'i gang zag dam tshig dang
[\[88b.3\]]sdom pa ldan zhing spyod pa a wa d+hU tI pa sbas pa la spyod pa gsang ba can no/_/sbyor ba ni rigs ldan ma lhar bskyed pas bde chen du ste/_kun la med pa bshad ni shin tu gsang ba ste/_b+hu su ku'i spyod pa ltar byas pas rab tu dben pa'i tshul gyis spros bcas spros med shin tu spros med kyi
[\[88b.4\]]tshogs kyi 'khor lo dang 'brel ba'o/_/sbyor ba de yang khyad par du ni 'di lta ste/_gnas phun sum tshogs par dus khyad par can tshes bcu la sogs pa la lha grangs dang mnyam pa'am/_de ma yin yang dkyil 'khor 'khor lo'i bsam gtan la gnas pa tshogs pa brda byas pas/_
[\[88b.5\]]khro bo sngon pos bgegs bskrad cing khrus byas nas nang du 'ongs pa la rnam par bkod pa'i dkyil 'khor ram/_tshogs kyi slob dpon gyis lha'i 'khor lo la mchod bstod byas nas/_der lha'i ting nge 'dzin dang ldan pa'i rnal 'byor pa dang /_rigs ldan ma la sku gsung thugs byin gyis
[\[88b.6\]]brlab cing bzlas brjod byas la/_mchod pa la byug pa sngon du 'gro bas/_tshogs rdzas dang gtor ma byin gyis brlabs/_lag mchod dang 'brel bas mchod pa ni rig ma bcu drug la sogs pa dbul/_de nas rgyan la sogs pa dbul te/_oM badzra mu ku Ta/_oM kuN+Da li pU dza/_kaN+Thaka_/_
[\[88b.7\]]ke yU ra/_ang+gu li/_me kha la/_nU pu ra/_ha ra/_mar+d+ha ha ra/_pA dka_/puSh+pa ma la pU dza/_oM tsan+d+ra/_srur+ya/_bi tA na/_d+h+wa dza/_puSh+pa ka ri Ni/_oM pu ri twa ra Ni/_tsa ma ra/_d+harma tA tsakra/_tshat+t+ra/_/A daR+sha/_pakac+cha/_tsakra/_tsin+tA ma Ni/_man+d+ri/_si ka pu ru Sha rat+na/_ha sti rat+na/_a shwa rat+na/_khaD+ga rat+na/_oM shaM kha b+hA
[\[89a\]]
[\[89a.1\]]Sha/_tsakra/_shrI bat+sa/_tshan+t+ra rat+na/_man+dA ra/_d+h+wa dza/_mat+sa/_ka la sha pU dza me g+ha sa mu dra spa ra Na sa ma ya hUM zhes pa/_mchod pa sna tshogs rol mo'i bye brag longs spyod kyis mchod/_de nas thams cad kyang lha'i nga rgyal dang ldan pas lus kyi dkyil 'khor gsal btab la/_
[\[89a.2\]]kye rdo rje'i sbyor bas nang gi sbyin sreg lam du bya bas dang po bla ma dang lha'i 'khor lo mkha' 'gro'i tshogs la mchod cing /_so sor rtog pa dral ba'i cho gas sha lnga bdud rtsi lnga la longs spyad par bya ba'o/_/mthar glu dang gar dang phyi nang bde ba chen po de kho na nyid rnal 'byor gyi ye shes
[\[89a.3\]]gsang ba lhan cig skyes pa'i nyams bskyang bas kun nas dang bas ci nus par mchod par bya ba/_lhag gtor phyir gtang bar bya zhing /_mthar bsngo zhing smon lam gdab par bya bas yi ge brgya pa brjod par bya'o/_/des ni dngos grub thams cad nges par 'grub par 'gyur ba ste le'u'i
[\[89a.4\]]mtshan ni gsang ba'i mchod pa lha'i tshogs phyi nang kun du bde ba chen pos so/_/bsnyen bkur gyi cho ga ni tshogs kyi 'khor lo ste le'u sum cu rtsa gsum pa'i rnam par bshad pa'o//_//khyad par yang dag ye shes mkha' 'gro dra ba sdom pa rgya mtsho chen po'i 'khor lo yi/_/dkyil 'khor rim
[\[89a.5\]]pa bsdus las dpal ldan rdo rje rnal 'byor ma yis gsang sngags rigs pa rgyu skyes ldan/_/'dir ni gnas skabs dang mthar thug gi dngos grub thams cad myur du sgrub par byed pa bstan pa ni/_de nas zhes smos te/_mkha' 'gro ma ni dpal rdo rje rnal 'byor ma sku gsung thugs rdo rje'i don
[\[89a.6\]]kun sgrub par byed pa'i tshogs kyi dra ba sdom pa rgya mtsho'i dgongs pa'o/_/dpal 'khor lo sdom pa'i dkyil 'khor gyi lha tshogs thams cad kyi cho ga rgyas pa ste zab pa dang rgya che ba'o/_/las gang la ni kun brjod pa ni phyi nang de kho na nyid ye shes kyi sbyin sreg las/_zhi ba dang rgyas pa dbang
[\[89a.7\]]dgug dang mngon spyod la sogs pa las chen rnams dang dngos grub 'grub par the tshom med pa'o zhes pas rdo rje phag mo zhal gcig phyag pa zhi mas phrin las myur du sgrub pa nyid do/_/de la 'dir sbyin sreg bstan pa las phyi'i thab khung dang rdzas la sogs pa me lha mchod pa la sogs
[\[89b\]]
[\[89b.1\]]pa yang gzung ngo /_/yang lha'i rnal 'byor dang sbyor ba ni/_mkha' 'gro rgya mtsho las/_dpal ldan dpa' bo he ru ka_/de yi yan lag 'khor lor gnas/_/rnal 'byor ma ni sa gsum spyod/_/a haM shes rab thabs bdag nyid/_/lha yi rnal 'byor snying ga ste/_/gong ma ga bur sih+la las/_/
[\[89b.2\]]ro rkyang rtsa dang p+hU tIr/_srog rtsol bcas pa'i sbyor ba'o/_/bsam gtan gnas pas mngon byang chub/_/sa bon rdo rje lnga bdag nyid/_/shes pa dag byed sku rdzogs bya/_/lte ba sprul par pad+ma la/_/A li kA li nges par sbyar/_/a wa d+hU tIr sems dpa' che/_/'bar 'dzag bdud rtsi
[\[89b.3\]]thig le ni/_/mdzod spu'i gnas las nges par gzhug_/dpa' bo nus pa bzlog gyur pas/_/zhal gyi thigs pa byas chags 'bar/_/tsaN+Da lI yis bsregs de nas/_/bde ba 'bar ba me las ni/_/bsreg bya phung po 'byung bdud rtsi/_/drag 'bar thig le bcu drug gi/_/phreng ba ye shes rgya mtsho che/_/'od 'phro kun
[\[89b.4\]]nas lus kyi sgo/_/mgal me'i 'khor lo ltar 'khor gyur/_/dbang phyug dpa' bo dpyid rgyas pas/_/zhal bzhi de nyid phyag rgya che/_/thig les mnyam gnas dga' ba che/_/lhan cig skyes pa mtshan nyid bral/_/skad cig sku gsung thugs ye shes/_/rdo rje snying po rtsa pad+ma/_/'dab
[\[89b.5\]]gnas yi ge dkar dmar gsal/_/'byung po'i pho nya rtags dga' bzhi/_/gnas 'dul dpal ldan 'khor los sgyur/_/dpa' bo rnal 'byor gnyis med bde/_/phyi rol 'khrul 'khor las rlung dgug_/khaN+Da ro has skul byed yin/_/yul dang dbang po mngon zhen pa/_/ye shes
[\[89b.6\]]ro mnyam rang gi lus/_/kun 'dar 'khor lo kun dbus skyes/_/dus dang chu bo'i 'khor lo ni/_/gsang ba rnal 'byor lus gnas yin/_/zhes gsang ba bde ba chen po'i de kho na nyid bstan pa'o/_/le'u'i mtshan rnam par bshad pa ni pho nya mo'i sbyin sreg ni phyi nang gsang ba de kho na nyid
[\[89b.7\]]bla na med pa'i ye shes bstan pa'o/_/phyi dang nang du phrin las ye shes kyi khyad par dgug pa'i cho ga ste le'u sum cu rtsa bzhi pa'i rnam par bshad pa'o//_//de nas las kyi rab mchog nam mkha' mnyam pa'i bdag nyid ji lta ba bzhin du rim pa bzhi ldan te/_'bar ba'i phreng bas khams
[\[90a\]]
[\[90a.1\]]gzhan bdud rtsi len pa'i dus rtags phyogs dang yon tan gdengs can mthar/_/sku gsung thugs kyi sgo rnams mngon 'gyur dus min 'chi bdag 'joms par 'gyur bas dpa' dbang bde ba thob/_/de la phyi nang de kho na nyid gsang ba'i don bla na med pa bstan pa'i phyir/_de nas
[\[90a.2\]]las kyi mchog rab ni dang por lha'i rnal 'byor dang ldan pas gsang sngags bzlas pa dang /_chos thams cad sgyu ma lta bur shes pas srog rtsol tsaN+Da lI sbar bas/_rigs ldan las thabs shes rab gnyis med bde ba bsgrub cing /_brtan g.yo thams cad rang sems stong pa nyid du gnas pa snang
[\[90a.3\]]stong du shar ba'o/_/ji bzhin rim gyis mtshon pa ste ni phrin las thams cad pa'i bye brag dang /_gtum mo 'bar ba las thig le bzhu btul dang /_snyoms par 'jug pa'i bde ba lhan cig skyes pa nyid lam du bya ba snang grags bde stong du 'char ba'i don to/_/mchod pa gnyis med sbyor bdag
[\[90a.4\]]nyid ni de kho na nyid kyi mchod pa lam du gyur pa dang /_rtsa gsum las kun du rim gyis 'bar ba las/_dga' ba dang /_skad cig nyams su myong ba ste/_'khor 'das gsal stong gnyis med du 'char ba'o/_/las ni so sor sbyar bar bya ba ni/_las dang chos dang dam tshig dang phyag rgya chen po
[\[90a.5\]]gnyis su med pa ro mnyam du ston pa'o/_/kha sbyar bar gyur pa dang /_rdo rje lu gu rgyud bcings pa/_/zhes pa la sogs pa'i don ni dpal rdo rje mkha' 'gro las/_thabs dang shes rab mnyam sbyor bas/_/kha sbyor zhes byar brjod pa yin/_/rtsa gnyis kun du 'khyud pa ni/_/rdo rje lu gu rgyud
[\[90a.6\]]bcings brjod/_/rdo rje pad+ma dbye ba dang /_/sgro chun sbrang rtsi dbye bar bshad/_/bskor ba gang zhig bskyod pa ste/_/bde de thabs kyis kun rig pa'o/_/chags pa lcags kyu lta bu ste/_/de bzhin gshegs pa thams cad dgug_/mi 'khrugs rdo rjes dkrugs pa dang /_/de ni bza' ba gsal
[\[90a.7\]]zhing brjod/_/de nas chags sogs nyon mongs rnams/_/dbug la dum bu mda' sbyar bya/_/shin tu rgya che dmigs pa ste/_/kun rdzob btung ba mchog nyid dang /_/dngos kun rdo rjes rnam dag bya/_/rdo rje zhes bya de bzhin gshegs/_/ji ltar rgyal ba de dbus su/_/rtag tu 'byin dang sdud
[\[90b\]]
[\[90b.1\]]pa'o/_/yi ge pho nya la sogs sngags/_/mda' yi shugs bzhin yongs su 'khor/_/sprul pa'i 'khor lo'i dbus su ni /sde tshan brgyad kyis shin tu bskor/_/sngags rnams thams cad 'byung gnas te/_/phan tshun ci yang rung ba bskyed/_/chos kyi 'khor lo zhes bya ba/_/lus can
[\[90b.2\]]rnams kyi snying khar bye/_/sgra lnga dang ni yang dag ldan/_/longs spyod 'khor lo zhes bya ba/_/ya ra la wa rnam par blugs/_ro rnams kyi ni rten rang bzhin/_/cha rnams bzhi po dag gis ni/_/kun nas yongs su bskor ba'o/_/bde ba chen po'i 'khor lo che/_/byang sems sum cu rtsa
[\[90b.3\]]gnyis ldan/_/zhes bya ba yang de nyid do/_/sa bon phreng ba de nas bsgom/_/hUM gi skud pas brgyu bar bya/_/bsgrub bya 'gog par gyur pa ni/_/gom pa gcig kyang mi 'gro'o/_/'di ni shes rab lhan skyes te/_/de yi gzugs su gyur pas na/_/las kyi rlung gis bskyod nas su/_/lte ba'i
[\[90b.4\]]dkyil 'khor 'og nas 'bar/_/kha sbyar sgyu ma chen mor bshad/_/'chi bdag las rgyal rab bsgrub pa'o/_/skra rtse brgyar gyur pa yi cha/_/skad cig glog gi 'od zer can/_/lha yi rnal 'byor dus su ni/_/ba spu rnams kyi bu ga nas/_/phyogs bcu rnams su spros nas ni/_/lha dang lha
[\[90b.5\]]min bsdigs par byed/_/snying ga chos kyi 'khor lo ni/_/bsregs te longs spyod 'khor lor 'jug_/sna bug g.yos nas byung nas ni/_/slar yang zhugs te smin mtshams kyi/_/mdzod spu'i khung nas phyung nas su/_/phyogs bcur bzhugs pa'i sangs rgyas dang /_/byang chub sems
[\[90b.6\]]dpa' thams cad kyi/_/shangs sgo g.yon du zhugs nas ni/_/spyi bo'i 'khor lo bsregs nas su/_/bdud rtsi ye shes bcud bsdus pa/_/sngon gyi lam nas slar byung ste/_/slar yang rnal 'byor spyi gtsug zhugs/_/bsreg par gyur pa'i sangs rgyas rnams/_/bde chen rgyas pa'i lte ba
[\[90b.7\]]yi/_/dkyil 'khor du ni son gyur nas/_/sngon bzhin du ni gnas par 'gyur/_/zhes gsungs pa'i don to/_/rang rang phyogs kyis phye ba yin/_/'jug pa yis ni dbye ba nyid/_/ces pa'i don la/_zla ba dang ni nyi ma dag_/'og dang steng gi sgo gnyis te/_/
[\[91a\]]
[\[91a.1\]]gzhad 'byed pa ni gser sgo ste/_/dzA lan+darar gtugs pas bzlog_/phyir 'gro nang du 'ong bas so/_/'gog pa'i dus dang dpyid kyi dus/_/ji srid g.yas dang g.yon pa yi/_/rlung dang yi ge thig le 'gog_/kun 'dar 'gram gyi rtsa dang rtse/_/dzA lan+d+ha
[\[91a.2\]]rar 'gog 'gyur ba'o/_/skye ba rab tu 'phel ba'i dus/_/sdud pa 'grib cing ldog pa'i dus/_/gnas pa mnyam par 'gyur ba ste/_/rab tu thim pas stong par gyur/_/tsha grang 'byung ba'i khyad par phyed/_/nyin mo 'phel ba byang bgrod dus/_/mtshan mo 'phel ba lhor bgrod dus/_/mnyam
[\[91a.3\]]pa dus ldan gnas pa'o/_/g.yas nas 'phel ba g.yon rtser ldog_/g.yon nas 'phel ba g.yas rtser ldog_/drod kyang lugs 'byung lugs bzlog las/_/brtan pa dang ni g.yo ba las/_/drod ni 'phel 'grib can yin te/_/gyen du bsnyag dang thur du 'jug_/'chi bdag las ni
[\[91a.4\]]rnam rgyal ba/_/sgra gcan mchod yon yan lag sbyar/_/gsang ba grub pa rtogs par bya/_/zhes pa'i don to/_/'jug cing mgo zug pa/_dbang du byas pa/_longs spyod pa yongs su thim pa bstan pas nyi ma dang mtshungs pa rtogs par bya ba'o/_/le'u'i mtshan ni dus ma yin par 'chi
[\[91a.5\]]ba slu ba'i cho ga'i le'u ste sum cu rtsa lnga pa'i rnam par bshad pa'o//_//gsang ba de kho na nyid mchod pa rig ma dang ni gnyis med bde ba lam du bya ba nyid/_/rim dang rim pa med pas dpyid dang thig le sos dang ston dus kyis phye zla ba ngos bzung ba'o/_/'dir dpal 'khor lo bde mchog gi
[\[91a.6\]]rnal 'byor pas/_lus sems snang ba bde ba lam du bya ba'i phyir/_de nas phyag rgya'i mchod chen dang /_/zhes smos te/_'di nyid las/_le'u dang po las/_bsrub bya srub byed yang dag sbyor/_/zhes pa dang /_sbyor nyid cho ga'i ye shes zhes pa rgyas par bshad pa/_'di ni dkyil 'khor 'khor
[\[91a.7\]]lo'i lam bla na med pa bstan pa nyid do/_/de la rnal 'byor rigs ldan dang /_/thun mong sngags kyi dgod pa mchog_/go cha chen po bgo ba dang /_/snying po nye snying lte ba dang /_/snying ga mgrin pa dpral bar ni/_/nyi zla gnas la gsal ba blta/_/phyag rgya snying po mchod pa 'dis/_/bde
[\[91b\]]
[\[91b.1\]]chen gsang ba grub pa nyid/_/myur 'grub yin par the tshom med/_/blo ldan dpa' bo lha mchog gis/_/rigs ldan rnal 'byor ma bsrub bya/_/lhar gsal bde bar snyoms zhugs pas/_/haM las bdud rtsi byang chub sems/_/rab 'bab bcu drug cha bcas pa/_/de nyid kun 'dar
[\[91b.2\]]las brgyud de/_/thams cad bde ba nyid 'char ba/_/dga' ba mchog dga' lus sems te/_/rnam pa sna tshogs rnam par smin/_/'khor lo rnams la cha shas gnas/_/gsang ba nor bu'i rtse las ni/_/tha mal rtog pa rnam dag dang /_ma rig thig le gnyis shor zhing /_/ye shes
[\[91b.3\]]bde ba gsang ba yi/_/thig le snying po gsang bar gnas/_/gnyis shor gnyis mnyam dus su ni/_/lhan cig skyes pa'i dga' ba ste/_/mtshan nyid bral ba'i skad cig ma/_/rab rdzogs dga' bral rnam par nyid/_/ro mnyam rdo rje mi 'gyur ba'o/_/de nyid chags pa rnam dag pa/_/
[\[91b.4\]]dri med lus ngag sems dag ni/_/'dam skyes pad+ma ltar gsal 'gyur/_/phyag rgya grub pa'i lus rnams ni/_/bgrod pas 'dod yon lam du 'gyur/_/sa bon 'od 'bar mtshon cha drag_/sngags ldan lha mo la sbyar ba/_/snying po gsang ba cho ga nyid/_/'bad pa rgyu 'bras rgyas
[\[91b.5\]]gdab 'gyur/_/'bras bu rnams dbye skad cig ma/_/phyin ci ma log gsang ba las/_/thugs ka nas phyung nges par spro/_/rnam shes tshar bcad ye shes kyis/_/phan byed dngos 'dzin las dag 'gyur/_/thabs shes dbye ba 'khor lo yi/_/rtsa yi lam mchog rdo rje yis/_/
[\[91b.6\]]skyil krung gyur bas rab sbyor 'grub/_/ces pa'i don gyis rab tu byed pas ye shes bde ba chen po rab tu thob pa DA ki badzra rgya mtsho las gsungs pa'i don gyis lam myur du gcod pa phyag rgya chen po'i snying po bla na med pa bstan pa'o/_/le'u'i mtshan ni/_de kho na nyid kyi mchod pa dang /_dgug
[\[91b.7\]]pa'i cho ga ni bde ba lam du gyur pa lugs su 'byung ba dang /_lugs las bzlog pa'i rim pa'i skye tshul/_des dbang phyug brgyad ldan gyi gsang ba bstan pa'i le'u ste sum cu rtsa drug pa'i rnam par bshad pa'o//_//bde chen sdom pa lam du byed pas spyod pa grub pas rigs ldan
[\[92a\]]
[\[92a.1\]]thams cad sa gsum por ni dbang du byed/_/gang du dgug byed smin bsreg sbas pa'i lam nyid dam tshig ldan pas nges 'grub 'gyur/_/'dir rigs ldan gyi khyad par gyi mtshan nyid spyod pa yongs su shes pas dbang du bya ba dang /_de kho na nyid kyi mchod pa'i
[\[92a.2\]]gsang ba bstan pa la/_rnal 'byor pa la rjes su chags par 'gyur ba med pa ni/_brtan par bya ba la dbang thob par mi 'gyur bas/_de nyid nges par bya ba ni/_de nas gzhan yang bshad bya ba ni pho nya'i lam pas ni rigs ldan dbang du bya ba la brten 'dod yon lam du khyer bas phyag rgya chen
[\[92a.3\]]po 'thob pa dang /_rnal 'byor gyi lam pas/_de kho na nyid sbas pa'i don gyis rang lus thabs lam du gyur pas ye shes grub pa bla na med pa bstan pas/_phrin las thams cad nang gsang ba'i rigs ldan gyis grub par bstan pa'o/_/tshar bcad grub pa'i cho ga ste/_/zhes pa/_bdag la mngon
[\[92a.4\]]par mi phyogs pa la/_rdzas dang 'khrul 'khor gyi sbyor ba dang /_sngags dang bsam gtan nus pa drag tu dmigs pas so/_/rjes su 'dzin pa ni sngags dang rdzas tsam gyis 'grub pa'o/_/grol lam pas cho ga ni de kho na nyid lnga ldan gyi rim pa ste/_bdag gi de kho na nyid ni rnal 'byor pa'i lus
[\[92a.5\]]sku gsum las byung ba'i rtsa yi ge thig le rlung gi phra rags spyi dang bye brag rtogs pa'o/_/lha'i de kho na nyid rang lus gdod ma nas dkyil 'khor yongs rdzogs su shes pas so/_/sngags kyi de kho na nyid ni yi ge'i rtsa ba e waM las grub tshul bstan pa phyi mo brgyad dang A li kA li'i tshul lo/_/
[\[92a.6\]]phyag rgya'i de kho na nyid ni phyag rgya 'ching ba dang 'grol ba brda'i bye brag gis rtogs par gyur pa'o/_/ye shes kyi de kho na nyid ni gnas lugs dang /_rtogs pa thabs kyi ye shes dang /_thob pa dbang gi ye shes/_grol ba rang 'byung ye shes/_'bras bu chos nyid ye shes so/_/phan tshun sbyar
[\[92a.7\]]ba'i gsang sngags te/_/zhes pas steng 'og phyogs bcu thams cad du rtsa'i 'khor lo la gnas pa'i lus kyi nang khong nas 'byung ba'i rang sgra lam du gyur pa'o/_/dkyil 'khor pa'i 'byung gnas thams cad kyi bdag nyid grub pa'i dbang phyug tu bstan pa'i phyir/_sangs rgyas mkha' 'gro ma ni
[\[92b\]]
[\[92b.1\]]dpal rdo rje rnal 'byor ma nyid de de dang gcig tu sbyor ba dpal he ru ka ste/_yab yum thabs shes rab dbyings rig dbyer med/_rigs kyi dkyil 'khor thams cad spro ba dang bsdu ba'i dbang phyug phun sum tshogs pa gsang ba mi 'gyur ba'o/_/dbang du byed pa la tshogs kyi zhal zas sbyar ba'i bye
[\[92b.2\]]brag dang /_'dod 'jo'i ba'i 'o ma'i rdzas la brten pa dang /_khur ba bo la'i sbyor bas bya ba dang /_byug pa'i sbyor bas bya ba dang /_sbyin sreg gis dbang du bya ba dang /_dus thung dus grub pa dang /_shin tu gsang ba rnyed dka' bar gdams pa dang /_gang zag dman pas kyang grub par bstan pa'o/_/le'u'i
[\[92b.3\]]mtshan ni nang gi bdag nyid dbang du bya ba'i khyad par du byas pa'i le'u ste sum cu rtsa bdun pa'i rnam par bshad pa'o//_//de la gang du phyi nang de kho na nyid kyi sbyin sreg bstan nas da ni de nas zhes smos te/_le'u 'dis khyad par du rigs ldan mchod pa sngon du 'gro bas spyod pa gsang ba nyid las/_dam tshig dang 'gal
[\[92b.4\]]ba'i las spang bya mi mthun pa'i phyogs dgag pa ston pa nyid las/_brda dang mkha' 'gro ma'i zhes pa pho nya'i bye brag go/_/rigs ldan ngos gzung ba'i khyad par lus kyi mtshan nyid dang ngag brda dang yan lag gi brda bya bas dpa' bo'i yan lag gi gsang spyod kyi dbye ba ni/_a wa d+hU tI pa dang /_b+hu su ku
[\[92b.5\]]ltar dang /_smyon pa lta bur spyod pa las/_de bzhin du ni spros bcas spros med shin tu spros med dus dang 'brel ba can gyis 'grub par 'gyur ba ste/_mchog bsgrub pa'i don du bstan pa'o/_/de la bsrung ba'i dam tshig las 'phros pa can te/_gsang ba nye bar gdams pa/_ma bsrungs pa'i nyes
[\[92b.6\]]pa dgag par bya ba la/_dpa' bo'i dbang phyug ces pa la sogs pa ste/_de'i don ni/_/gsang ba'i brda dang spyad pa'i khyad par dag pa las/_dam tshig sdom pa yang dag grub ste dpal ldan mkha' 'gro yi/_/dgag dang sgrub phyogs gnas bcas phan yon mthong zhing rnam dag gnas su rnal 'byor
[\[92b.7\]]rol pa nyid thob 'gyur/_/de dag lhan skyes legs skyes pa/_/srog chags bsod nams mthong ba yin/_/zhes pas dpal 'khor lo sdom pa'i lam 'di'i gsang ba bde ba chen po mchog gi lam nyams su len pa de dag lam thams cad myur du chod par 'gyur ba'i don to/_/le'u sum cu rtsa brgyad
[\[93a\]]
[\[93a.1\]]pa'i rnam par bshad pa'o//_//'dir ni dngos grub nye ba'i rtags cung zad 'byung ba la/_le'u dang po las/_mchog dang 'bring dang tha ma ste/_/pho nyas lhan cig skyes dngos grub/_/ces pa'i don bstan pa'i phyir/_de nas sgrub pos rnal 'byor che/_/zhes smos te/_rnal 'byor te
[\[93a.2\]]tshogs lam chung ngu dang /_rjes su rnal 'byor te yang dag spong ba shin tu rnal 'byor rdzu 'phrul rkang pa'i nus pa 'phel bas/_rnal 'byor chen po sbyor lam du lhag pa'i dkyil 'khor du pho nya lhan cig skyes pa'am/_zhing skyes kyi lha tshogs kyi dngos grub ster ba'i rtags 'char ba la tshogs kyi dkyil 'khor
[\[93a.3\]]la mchod pa chen po bya ba ste/_de'i dus su dang po dri yid du mi 'ong ba dang yid du 'ong ba du ma 'byung ba dang /_de nas sgra'i tshogs sna tshogs pa du ma grag cing mthar gzugs sdug pa dang mi sdug pa sna tshogs 'byung ba'i tshe/_pad+ma gar bskor phyag rgya dang /_gsang sngags yid kyis brjod pa ting nge 'dzin
[\[93a.4\]]mi 'gyur ba'i ngang las lha'i 'khor lo gsal ba'i sngags kyis rnam pa brgyad du bkod pa ye shes kyi gang mo zil non rdo rje rkang pa brgyad pa dpal he ru ka'i brtul zhugs ldan pas blta bar bya'o/_/bzhad pa rnam pa bzhi pos dgod ni rang he ru ka zhal bzhi pa'i nyams kyi sngags dang lta stangs kyis sad pa'o/_/
[\[93a.5\]]de'i dus su yang gzugs mi snang ba'i sgra sgrogs pa gal te byung bar 'gyur ba ni 'jigs pa'i sgra ni rnam pa mang po ni phyi dang nang gi las/_rtsa gnas kyi yi ge dang rlung phrad pa las 'byung ba bzhi'i tsha grang las gyur pa dang /_nyams nyul ba'i DA ki'i byed pa'i khyad par rtogs par bya'o/_/yang
[\[93a.6\]]rnal 'byor ma'i tshogs mi zad pa'i mkha' 'gro ma rnams kyis 'jigs byed cung zad bsdigs par byed pa la rje btsun ma'i nga rgyal gyis rkang pa brgyad pa rtsa ba'i sngags brjod par bya'o/_/der lhag pa'i lha'i sku mthong bas bdud kyi bar chad kyis glags mi rnyed la/_rnal 'byor pa nyid gal te skrag na mi
[\[93a.7\]]snang bar 'gyur ba'o/_/de nas dkyil 'khor pa'i lha tshogs rnams 'di'i dus khyad par can la yang dag pa mthong bas de nyid du dngos grub mchog gsol bar gdon mi za ba phyag rgya chen po ye shes ting nge 'dzin gyi sgo thob par 'gyur ba'o/_/yang na rigs ldan pad+ma can ma lta bu de kho na nyid kyi
[\[93b\]]
[\[93b.1\]]spyod pa gsang ba thabs shes rab lha'i nga rgyal gyis snyom par 'jug pa'i tshe/_bzhad pa bzhi ni dga' ba bzhi nyams su myong ba las/_byang sems gyen du bzlog pa lus kyi 'khrul 'khor rlung gnad sngags kyi rnam pa 'dren pa'i yi ge rtsa gnas su dgram par bya ba brgyad du dgod ces pa
[\[93b.2\]]yan lag dang spyi bor haM la bstim pa'o/_/de yang dga' ba bzhi dus skad cig ma bzhi dang ldan pas kyang brgyad nyid do/_/thig le bcu drug las/_bde ba chen po lhan cig skyes pa'i ye shes 'char ba'o/_/de yang thabs shes rab gnyis ka la rnam pa sna tshogs pa'i skad cig ma'i dus su thig
[\[93b.3\]]le gnas nas cung zad g.yo bas 'jigs pa mi bzad pa'i skra mi bzod cing /_rngam zhing dbugs rgod pa la sogs pa rnams 'gyur 'byung la gnyis pa rnam par smin pa'i skad cig ma'i dus su bde ba cher 'phel ba ni lus kyi gnas nyi shu rtsa bzhi'i thig le dbu mar 'du ba las dngos grub ye shes
[\[93b.4\]]rtsol bar 'gyur ba la/_thig le rdo rje bum pa nas gnyis shor gnyis gnas mtshan nyid dang bral ba'i skad cig ma bde stong gnyis med thob par gdon mi za ba nyid do/_/de la tha mal pa'i rtog pa thams cad skrag cing rnam par bye bar gyur pa rnam par nyed pa'i skad cig ma dga' bral du gyur pa'o/_/rang gi gnas
[\[93b.5\]]ni rtsa kun 'dar du kun rdzob kun da las don dam bde ba can ye shes rang byung mi 'gyur ba thob pa'i don gyi gsang ba'i mkha' spyod thob pas zung 'jug rab tu mi gnas pa mngon du gyur pa'o/_/le'u'i mtshan ni ha ha zhes dgod pa ston pa ni/_/dbang phyug brgyad dang ldan pa bde chen gsang ba mnyam
[\[93b.6\]]pa nyid ye shes kyi gnas bstan pa'i le'u sum cu rtsa dgu pa'i rnam par bshad pa'o//_//de yang gong du le'u sum cu so bdun par rigs ldan ma dbang du bya ba bstan cing /_'di nas 'jig rten gyi yul dang sa'i bdag po la sogs pa dbang du byas pa bstan pa la/_de nas zhes smos te/_gang
[\[93b.7\]]dag bstan pa rgyas shing bskyang bar bya ba'i thabs da ni bshad bya ba ni/_rnal 'byor cho gar gnas pas dngos grub bsgrub pa'i dkyil 'khor chu bo me yis phye ba'i lha tshogs kyis/_/thams cad dbang byed 'khor lo sbyin sreg phyi nang dag gi skal ldan yon tan dbang phyug 'gyur ba nyid/_/ces pa'i don
[\[94a\]]
[\[94a.1\]]te gang gi mi rnams dbang du 'gyur ba phyi nang de nyid bya ba las tshogs rab 'byams rdzas dang sngags dang 'khrul 'khor thabs kyi dbye bas/_thab khung dang /_yam shing /_bsam gtan gyi khyad par/_dgang gzar blugs gzar gyi bye brag dang /_me lha ji ltar mchod pas 'jig
[\[94a.2\]]rten pa'i lha mnyes par bya zhing /_'jig rten las 'das pa'i dkyil 'khor pa mchod pa'i tshul gyis de dag gi phan yon 'byung ba rtogs par bya ba'o/_/rnal 'byor sngags kyi cho gar gnas pa ni/_rim pa gnyis la gnas pa'i nus pa brtag pa las/_lha'i rnal 'byor gyi dus dang /_grangs dang
[\[94a.3\]]mtshan ma mthong zhing /_de kho na nyid du rlung las rnam par rgyal ba thob pas/_bsam gtan la dbang bsgyur bas/_chos can dang chos nyid tha dad pa'i gnyis 'dzin rnam par dag pa nyid kyis yul snang dbang du byed pa 'gro ldog nus pa'i byed pa la rag las pa nyid do/_/'jig rten gyi dbang phyug nyid
[\[94a.4\]]dang 'jig rten las 'das pa'i sa la gnas pa gang yin pa ni 'gro ba dang /_rnal 'byor pa'i ting nge 'dzin gyi phrin las so/_/dpa' bo zla bas zhes thun mong du rtsa sngags snying po nye snying gis grub pa'o/_/khyad par du ni rnal 'byor gyi lam pas zla ba byang sems yongs su 'phel ba las yon tan du ma
[\[94a.5\]]'grub par 'gyur ba nyid bstan pa'o/_/thabs dang ldan pas sreg rdzas kyi/_dus kyi khyad par 'gro ba dang gang gi rigs la grangs kyi rim pa las/_rnam shes ye shes las kyi grub pa bstan pa'o/_/le'u'i mtshan las rigs lnga po dbang du bya ba ni/_bram ze/_rgyal rigs/_rje'u rigs/_blon po/_
[\[94a.6\]]rgyal phran/_dmangs rigs rnams so/_/phyag rgya chen po bstan pa ni/_'gro ba gdul bya de dag la rnal 'byor pa'i ting nge 'dzin gyis rgyas btab pa'o/_/le'u bzhi bcu pa'i rnam par bshad pa'o//_//de nas grub pa'i khyad par rnam shes las dang ye shes dag gi las te/_gsang ba 'jig rten
[\[94a.7\]]bden pa mngon byas ye shes las te dpag med nus pa rdzu 'phrul tshad med rnam 'byung zhing /_/rnam shes cho 'phrul bkod pa nyi tshe ba yin rab 'byams zad par zil gnon de las dben par gyur pa nyid/_/las chen bcu gnyis 'di dag re re la yang lag pa zla ba dag gis klu dang rigs byed du 'gyur
[\[94b\]]
[\[94b.1\]]'khrul 'khor gsang ba'o/_/grub byed gnyis dang lhan cig spyod pa'i rigs ldan pho nya rig ma'i skyes bu mngon grub byed/_/ces pa'i don gyis/_de yang gnas skabs dang mthar thug gi phyi la mchog tu gzhol ba dang /_nang la mchog tu gzhol bas rab mchog ni las rab 'byams du ma bsdus
[\[94b.2\]]pa'o/_/sgrub pa po gang gis thabs dang thabs las 'byung ba'i rim pa shes nas rnal 'byor ma yis grub pa rab tu ster bas nges pa nyid 'grub par 'gyur ba'o/_/des mdor bstan nas rgyas par bshad pa la/_dbang ni rgyal po blon po bram ze la sogs pa'o/_/dgug pa ni pho nya rigs
[\[94b.3\]]ldan no/_/dbye ni mdza' sde 'byed pa'o/_/gsad pa bla ma la sdang ba dang rdo rje theg pa la smod pa rnams la'o/_/bskrad pa ni yul phyogs gzhan du'o/_/la sogs pa ni zhi ba dang rgyas pa bsdus pas so/_/rmugs pa ni mi shes par gyur pa'o/_/rengs par byed pa ni lus shing ltar gyur pa/_rmongs pa ni ma rig
[\[94b.4\]]pa'i ngang du brgyal bar gyur pa ste/_phur bus gdab pa ni de dag kun la yang khyab cing yang na dpung non par bya ba'o/_/rtsod par smra ba ni tshig 'phrog pa ngag gi nus pa mnan pas ni lkugs par gyur pa pha rol pa'i ngag gi bden pa'i stobs nyams par byed pa'o/_/'on dang ni rna ba'i sgra 'gog pa'o/_/
[\[94b.5\]]de bzhin mig nyams par byed pa mthong ba 'gog pa'o/_/ma ning nyid du bya ba ni lus kyi cha shas nyams par byed pa can no/_/gzugs ni yongs su gyur pa rkang bzhi dang rkang gnyis su 'gyur ba dang /_'dab chags du mar bya ba la sogs pa'o/_/las chen bcu gnyis 'di dag ni sngar gong du bstan
[\[94b.6\]]pa'i phrin las bsdus pa nyid do/_/dngos grub sgrub pa po la ni/_/zhes bsam gtan gyi byed pas myur du mngon du byed pa ste/_bskyed pa'i rim pa la brten pa thob cing rdzogs pa'i rim pa la rtags 'ga' thon pas ni dran pas 'grub 'gyur gdon mi za ba ni ting nge 'dzin gyi khyad par gyis skad cig
[\[94b.7\]]re re grub pa'i don la the tshom med par 'grub par byed pa'o/_/da ni rigs ldan gyi rnal 'byor ma dag gis rnal 'byor pa la gsang ba 'grub pa ston par byed pa ni/_zhing skyes kyi mkha' 'gro kun du spyod pas gnas pa ni/_mkha' 'gro mas ni thams cad khyab/_/ces pa sku gsung thugs yon
[\[95a\]]
[\[95a.1\]]tan phrin las dam tshig ye shes la gnas pas phyogs bcu kun du rol par mdzad pa'o/_/gang zag skal par ldan pa la byin gyis brlab par 'gyur ba ni/_shar dang byang gi gnas la sogs zhes pa dkyil 'khor gyi gnas rnam par gnas pa'i phyi nang kun du ste/_gang du
[\[95a.2\]]spyod pa'i dus la bab pa'i tshe ye shes ldan pa'i rang skyes gnas ni bsod nams dang ye shes las grub pa lhan cig skyes pa'i rnal 'byor ma bram ze la sogs pa'i tshul la gnas nas kun du spyod pa'o/_/yul dang ni zhing skyes ma rnams so/_/yul du ni yul dbus la sogs par sngags skyes
[\[95a.3\]]ma dus tshigs khyad par can la skyes pa rigs kyi rtags mtshan mngon par 'char ba can no/_/de yang dpal he ru ka'i gnas bcu bsdus pa ni rnal 'byor ma nyi shu rtsa bzhi bzhugs la/_'thung gcod dang nye ba'i 'thung gcod du ni dam tshig gi mkha' 'gro rnams bzhugs pa nges pa'o/_/sangs rgyas
[\[95a.4\]]thams cad kyi phrin las las grub pa'i rdo rje stobs ldan mi shigs pa'i gnas nyid rdo rje'i dkyil 'khor ni 'khor lo lnga ldan dkyil 'khor sgo bzhi rta babs la sogs pa dang ldan pa'o/_/de'i dbus kyi dpal he ru ka dang dbyer med pa'i gtso mos rdo rje rnal 'byor ma yin zhes 'khor bzhi dang bcas pa
[\[95a.5\]]nyid do/_/da ni mkha' 'gro ma ru bshad/_/ces lha'i rnal 'byor du lus kyi dkyil 'khor du de kho na nyid dang nang gi mchod pas so/_/rdzogs par rtsa dang yi ge byang sems las byang chub phyogs kyi dkyil 'khor du thabs shes rab gnyis med bde chen ye shes kyis mchod par bya ba'o/_/da ni phyi dang
[\[95a.6\]]nang gi yul nyi shu rtsa bzhi ngos gzung ba rim pa ma yin par bstan pa'i phyir/_sku'i 'khor lo nas brtsams te bstan pa ku lu tA dang zhes smos te/_dgon pa ni ma ru ste mya ngam gyi thang ngo /_/des dur khrod do/_/sin+d+hu'i yul dang grong khyer ni/_na ga ra ste dur khrod ces bya'o/_/gser gyi gling ni su
[\[95a.7\]]war+Na dwI ste/_sau rASh+Ta ni nye ba'i 'du ba'o/_/de bzhin lha'i khyim ni gr-i ha de ba ta'o/_/'byung po'i grong ni dus zhes bya ba'o/_/gsung gi 'khor lo bstan pa ni/_/kha ba'i gnas ni hi mA la ya/_kAny+tsi ni nye ba'i tshan+do ha/_lam+bA ka ni yul dang /_ka ling+ga ni tshan+do ha'o/_/ko sa la dang tri sha ku ne ni nye ba'i zhing /_
[\[95b\]]
[\[95b.1\]]o Te dang ka ma rU pa ni zhing zhes bya'o/_/thugs kyi 'khor lo bstan pa ni/_mA la ba dang lha mo'i mkhar ni de bI ko Ti ste/_rA me shwa ri ni dbang phyug/_go dA ba ri ni nye ba'i gnas zhes bya'o/_/arbu da dang /_u D+ya na dzA lan+d+ha ra ni dang /_pul+li ra ma la ya ni gnas zhes bya ba'o/_/de la sogs khongs su bsdu ba ni/_/
[\[95b.2\]]mU la thA dang pi la thA ste gnas brgyad du dam tshig gi lha mo rnams bzhugs pa ste/_yul sum cu so gnyis po kun du rol pa ston pa'o/_/de dag la rgyas 'debs pa'i rnal 'byor ma rnams gang zhe na/_gzugs can 'od byed lA ma dang /_/yongs bsgyur ma dang byis bcas mo/_/phyir mi ldog pa e
[\[95b.3\]]hi ka_/rdo rje ma nyid brgyad du dran/_/dang po rgyas 'debs phyag rgya ste/_/gnyis pa snying nas 'gugs byed ma/_/gsum pa rmongs byed pho nya mo/_/bzhi pa de nyid slong byed ma/_/lnga pa bzhad pa'i phyag rgya ste/_/de nyid rigs ldan ma yin te/_/drug pa gsod byed ma ru 'gyur/_/bdun pa za byed
[\[95b.4\]]dpa' mo che/_/brgyad pa nges par sdud byed ma'o/_/gshin rje skrag byed drag mo dang /_/gtum mo dang ni tshe zan ma/_/b+ha su ra dang ka ma ni/_/bsdus ma phag mo brgyad du 'dod/_/ces rnal 'byor ma bzhi rgyud las gsungs pa'i don to/_/de yang khyad par du mi'i 'gro ba'i skye gnas 'dzin par
[\[95b.5\]]mdzad pa'i tshul ston pa ni/_yul 'di rnams kyi bu mo gang zhes spyi dang bye brag tu 'gro ba'i don du bzhugs pas dngos grub stsol bar byed pa'o/_/dpa' bo khaN+Da ka pA la la sogs pa dang gnyis med rnal 'byor ma zhes rang bzhin gyis byang chub sems kyi ngang las thugs rjes dus rgyun du
[\[95b.6\]]gzigs par mdzad pa'o/_/de kun ni lhan cig skyes ma rnams so/_/'dod pa'i khams kyi lha dang mi'i gzugs can yin te/_zhen pa med kyang gzugs sgra la sogs pa la spyod pa ltar snang ba yin no/_/ngo bo chos nyid skye ba med pa ye shes kyi sku yin yang thugs brtse ba chen pos 'gro ba'i
[\[95b.7\]]don la 'jug pa'i phyir yid kyis 'jug pa yin zhes glog 'gyu ba ltar thogs pa med pa gdul bya'i bsam pa'i dbang gis 'jug kyang /_rang bzhin rnam par mi rtog pa'i dang las g.yo ba med ces pa'i don to/_/da ni sku'i 'khor lo sa 'og spyod dang /_gsung gi 'khor lo sa spyod dang /_
[\[96a\]]
[\[96a.1\]]thugs kyi 'khor lo mkha' spyod rnams ni mkha' 'gro drug gis yongs su bsdus shing rgyas btab pa ni/_rnal 'byor ma drug ni lA ma dang /_gzugs can ma dang /_byis bcas ma dang /_yongs su bsgyur ma dang /_e hi ka dang /_mi ldog ma rnams so/_/de yang bye brag so
[\[96a.2\]]sor bstan pa la/_ku lu tA de nyid na lha mo ma hA bIr+ya bzhugs pa'o/_/mya ngam yul na ma ro ste der ma mo rnams ni de nyid rlung gi phyogs kyi tsakra warmi ni'o/_/sin+d+hu'i yul na de nyid bden bral phyogs kyi lha mo ma hA ba la ste/_rigs kyi gtso mo ni thugs rje'i bdag nyid can/_/na ga rar de nyid du
[\[96a.3\]]lha mo shin tu dpa' mo me'i phyogs so/_/lA ma ste zhes de nyid rnam par snang mdzad kyi rigs kyi 'khor lo'i mtshams ma rnams lA ma nags tshal mas bsdus zhes pa'o/_/lam+bA ka ni su war+Na dwI pa ste/_de nyid 'chi bdag gi phyogs kyi lha mo tsakra warmi ni'o/_/sau rASh+T+ra ni der chu bdag phyogs kyi
[\[96a.4\]]lha mo shauN+Di nI'o/_/rigs kyi lha mo rnams yin no/_/kad+ya che ni gr-i ha de ba ta ste der lha mo khaN+Da ro hi ma gnod sbyin phyogs na'o/_/'byung po'i grong ni pre ta pu ri ste der dbang po'i phyogs kyi lha mo tsakra be ge gnas pa ste/_mkha' 'gro gzugs can ma dung bcas ni sku rdo rje'i rigs kyi phyogs kyi
[\[96a.5\]]lha mo de rnams rU pa ka ru ste/_gzugs can mas bsdus pa nyid do/_/da ni gsung rdo rje'i 'od dpag med kyi rigs las/_hi mA la ya ri bo ni 'byung po'i phyogs der lha mo kha ga na ne nyid do/_/kAny+tsa b+ha li ni kAny+tsi ste der rig 'dzin phyogs su lha mo ha ya kar+Ne nyid do/_/pany+tsa la'i yul dag ni
[\[96a.6\]]der bden bral phyogs su lha mo su b+ha dre gnas pa'o/_/ka ling+ga ni me'i phyogs der lha mo sh+ya ma de wi gnas pa las/_brtul zhugs 'dzin pa khyim lha mo ste spyod pa bla na med pa can no/_/gsung gi tsakra'i mtshams ma bzhi ni lha mo byis bcas mas bsdu bar gyur pas te de nyid kho na'o/_/ko sa
[\[96a.7\]]la ni yul der gshin rje'i phyogs su lha mo su ra b+hak+Shi gnas pa'o/_/sha zan ma ni skye ba bdun pa'i sha la longs spyod par byed pa nyid do/_/grul bum grong ni oTa'o/_/sha chen ma ni lus yongs su rgyas pa'o/_/rdo rje mkha' 'gro ni de dag na gnas pa'i gnod sbyin gyi phyogs kyi lha mo
[\[96b\]]
[\[96b.1\]]ma hA b+hai ra bI yi'o/_/spom dbang phyug ni ye shes la dbang bsgyur ba'o/_/kA ma rU par te de ni brgya byin phyogs kyi lha mo e rA ba ti'o/_/tri sha ku ne ni chu lha'i phyogs te der lha mo bA yu be ge gnas pa ste/_khaN+Da ro hi ni yongs bsgyur ma ste gsung gi 'khor lo'i phyogs kyi lha mo dag bsdus pa
[\[96b.2\]]ste 'od dpag med kyis rgyas gdab pa nyid do/_/de dag ni rim pa can ma yin pa'i sgo nas mas rim gyis bstan nas/_da ni thugs kyi 'khor lo'i bsdu bya sdud byed du bstan pa ste/_pul+li ra ma la ya ni de bzhin nyid brgya byin phyogs su lha mo pra tsaN+Di'o/_/de bzhin du ni u D+ya na du ni chu bdag
[\[96b.3\]]phyogs te lha mo pra b+ha ba tI ye dang a rbu da ni de nyid gshin rje'i phyogs te lha mo ma hA nA se'o/_/gser rir ni dzA lan+d+ha ra ste gnod sbyin phyogs kyi lha mo tsaN+Da ak+Shi ma'o/_/sme sha can rigs skyes ni lha mo i hi ka skrag byed ma ste thugs rdo rje'i 'khor lo'i phyogs ma bzhi po bsdus pa'o/_/lha mo stong phrag
[\[96b.4\]]nyi shu bzhi ni dpa' mo gtso mo rnams la 'khor grangs can dang grangs med du bskor ba du ma rnams so/_/lhag ma gzhan dag ji snyed pa ni thugs kyi 'khor lo'i 'byung po'i phyogs kyi lha mo dru mats+tsha ye dang /_de wa'i ko Ti'i rlung gi phyogs kyi lha mo laM ke shwa rI ma dang /_rA me shwa rA bden bral phyogs kyi lha mo kharba
[\[96b.5\]]rI yi dang /_go d+ha ba rir me'i phyogs kyi lha mo bI ra ma ti dang lha mo de rnams mi ldog ma zhes bya bar bsdus par shes par bya'o/_/dam tshig 'khor lo ni tsum+bi ki zhes yi ma nis bsdus par ni dpal dzA lan+d+ha ra bas bzhed pa/_bde chen gyi lha mo ni rdo rje rnal 'byor ma ste sdud byed mar grags
[\[96b.6\]]pa'o/_/de dag thams cad thabs shes rab dbyer med pa'i sdom par bsdus pa ni dpal ldan he ru ka yin zhes yab snying rje chen po mi 'gyur ba dang /_dpal rdo rje rnal 'byor ma shes rab stong pa nyid gnyis su med pa'i ye shes 'khor lo'i lha tshogs rnams byang chub sems su sdom pa'o/_/
[\[96b.7\]]dpal he ru ka'i sgrub pa chen po ni rje btsun nyid kyi dbang bsgyur ba ste/_de'i dkyil 'khor gtso mo yin ni/_rnal 'byor ma'i rgyud du yum gtso che ba nyid byin rlabs phul du byung ba snying por bstan pa'o/_/da ni DA ki so bdun po kun gyi khyad par bstan pa ni/_mkha' 'gro nyi shu rtsa bzhi 'dis
[\[97a\]]
[\[97a.1\]]zhes pa gsum kun du spyod pas mi rgyu ba snod kyi 'jig rten dang rgyu ba bcud kyi 'gro ba ma lus pa la khyab par mdzad pa'o/_/DA ki 'di'i dam tshig gi dkyil 'khor du sprul pa'i dkyil 'khor bsgom pa nyid yin na yang lus kyi dkyil 'khor lo'o/_/bsam gtan ni byang
[\[97a.2\]]chub phyogs kyi dkyil 'khor nyid do/_/la sogs gang ci yang rung ni las dngos grub las/_las tshogs rab 'byams rgya mtsho la mnga' brnyes par spyod pa'o/_/rnal 'byor bas sa steng na ni spyod pa rdzogs ni lam mthar phyin pas rdo rje 'chang tshe 'dir 'thob pa'o/_/bsam gtan gyis
[\[97a.3\]]sbyor bas grub pa ni sngags pas dus rtag tu ting nge 'dzin la mnyam par gzhag pas gsang ba'i spyod pa bya ba mtshan mo nam mkha'i gos can ni shrI he ru ka dang rnal 'byor mar ro/_/skyes pa'am ni rdo rje 'dzin pa'o/_/g.yon pa ni lha mo bcu gnyis te/_kun ni dkyil 'khor yongs rdzogs so/_/
[\[97a.4\]]rnal 'byor ma ni rigs bdun no/_/dpa' bo gnyis ni thabs shes rab gnyis med bde ba chen po grub pa'o/_/gzhung bsdu ba ni rigs ldan mchod pas ye shes grub par khyad par thob pa'o/_/le'u'i mtshan ni yi ge nyi shu rtsa bzhi'i dkyil 'khor dgod pa'i cho ga ni/_rgyud 'di'i brjod bya gsang
[\[97a.5\]]chen gyi dgongs pa thun mong ma yin pa'i snying po phyi nang gi rigs ldan la de kho na nyid kyi mchod pa la gdams pa ste le'u bzhi bcu zhe gcig pa'i rnam par bshad pa'o//_//chos rnams sgyu ma'i snang ba rten cing 'brel bar 'byung ba rig pa chen po'i skyes bu rgyu dang 'bras bu dag_/yongs su dag pa
[\[97a.6\]]kun du bsgyur ba he ru ka yi brtul zhugs mchog gnas dbang phyug brgyad ldan gsang ba nyid/_/phyag rgya drug gis rab spras sngags kyis brgyan pa'i lus ni yi ge gdengs can las ni dag par bya/_/de la 'dir ni gsang ba bla na med pa'i ye shes bde ba chen po bsgrub par bya ba ste/_le'u sum
[\[97a.7\]]cu rtsa dgu pa'i grub pa nye ba'i ltas brtag pa'i thabs rgyas par bshad cing don nges par bstan pa'i phyir/_de nas phyag rgya lhan cig sgrub pa pos zhes pa rnal 'byor pa lha'i bsam gtan dang ldan pas gnas shin tu dben par longs spyod thabs shes rab kyi rdzas dang ldan pas
[\[97b\]]
[\[97b.1\]]shes rab phun sum tshogs pa ni/_bde gshegs kun gyi pho brang mchog_/chos 'byung pad+ma 'di spangs nas/_/skye dang bzhugs gnas yod ma yin/_/zhes pas so/_/mtshan mo rtag tu ro mchog spyod pa ni stobs dang myos byed sha lnga bdud rtsi lnga bsten pa'o/_/yang na nyams su myong ba bde
[\[97b.2\]]ba'i zas la spyod pa'o/_/lus ngag yid kyi sgo dag par bya ba chos nyid rnam par dag pas spyod pa sngon du 'gro bas sngags gsum dag bya 'di nyid ni sku gsung thugs byin gyis brlab cing go cha gsum bgo ba nyid las tshogs rdzas byin gyis brlab par yang 'brel ba/_gsum gyis rgyas btab
[\[97b.3\]]gnyis ldan gang /_/zung 'jug don du grol bar 'gyur/_/myong ba'i don ni gang yin pa/_/dben pa'i tshul du bsgom par bya'o/_/der 'dod pa'i yon tan gzugs la blta ba la sogs pas bdud rtsi chu'i rnam pa lta bu'i bde ba myur du thob par 'gyur ba ste/_lus zungs 'phel zhing bde
[\[97b.4\]]ba brtan par bya ba la bslab pa'o/_/rim gyis pa gzugs sgra nas reg bya dang gi bar du brten pa lhan cig tu gnas par bya ba gtso mo che ni dpal rdo rje rnal 'byor ma'i sku dang dpal he ru kar gsal ba'o/_/de nyid rab tu spyod shes nas/_/rnal 'byor ye shes tshogs la 'jug_/ting
[\[97b.5\]]'dzin gsal ldan yun thung yang /_/thun bzhi dag dang rgyas par ro/_/bden pas tshangs par spyod par gnas pa ste lha sku mkha' gsang byin rlabs dang /_bsam gtan gyi 'khrul 'khor dang thabs shes rab khyad par can te tshul bzhin ma yin pas mi dgos te/_snying rje byang sems ldan
[\[97b.6\]]pa la/_/bkag pa rnams kyang de la gnang /_/rnal 'byor kun gyis longs spyod kyi/_/ji ltar bde ba sten byed cing /_/rang gis lhag pa'i lhar sbyor bas/_/bdag nyid rab tu mchod par bya/_/blta ba dang ni dgod pa dang /_/'khyud pa bsgrub pa snyoms 'jug pa/_/de nas dpa' bos
[\[97b.7\]]me tog chu/_/'thungs nas zhes pa yi don la/_/lha sbyin gyis ni blta byas la/_/klu yi sgo bzhi dbye bar bya/_/gzhung rgyas kyis ni 'dod pa gzung /_rtsangs pa mchog rtsa btsal ba ste/_/rus sbal 'gros kyis 'phel bar byed/_/'gog par byed cing dbugs dbyung dang /_/ske
[\[98a\]]
[\[98a.1\]]rags hig gis gnas su bskyal/_/sngags ni rjes dran bya ni ha ha he he hri hri hri hriM hi hi hu hu hUM hUM haM ha zhes pas/_gzung zhing bskyil/_drang zhing bzlog spel dang khyab par bya ba/_nad dbyung zhing ye shes chen por 'char ba rtogs par bya ba ste/_dam pa'i dbugs gnyis rab
[\[98a.2\]]phyung ste/_/chags pa chen po'i snyoms 'jug gis/_/rab tu sbyar zhing bsrubs pa las/_/nor bu'i mgrin dang rtser khyab pa/_/gnyis 'das nas ni gnyis mnyam ste/_/lhag ma 'das nas dga' bral lo/_/dga' ba 'dzin pa dang bcas pa/_/mchog dga' de las lhag gyur nyid/_/
[\[98a.3\]]rnam med gzung 'dzin rtog pa dag_/lhan cig skyes pa gsum mi dmigs/_/bzlog pas yon tan der shes bya/_/bral la btang snyoms gsum mi dmigs/_/dbang po sgo yi nyi shar ba/_/'di ni blo spangs chos kyi dbyings/_/'thungs dang rdo rje chu 'thungs ni/_/ngang pas bdud rtsi len
[\[98a.4\]]pa ltar ro/_/de bzhin sbyin pa ni rang lus kyi gnas dang nye ba'i gnas su khyab par bya'o/_/'khor lo lte ba snying ga mgrin pa spyi bor ro/_/sum 'gyur ni rtsa ro ma rkyang ma kun 'dar mas dkris pa ljon shing la 'khril ba ltar de bzhin du ni rlung gi 'byung 'jug gnas pa la sbyangs pa'i nus pa thig le
[\[98a.5\]]la dbang thob par 'gyur ba'o/_/bzhad pa'i phyag rgya ni sngags kyi sbyor ba rlung dbu ma nas thabs shes rab kyi rtsa d+hU tIr tshud pa'o/_/bsgrub bya ba ni bde ba gong nas gong du spel ba'o/_/thog mar dga' ba/_tha mar dga' bral/_bzhad pa'i phyag rgya yin ni skad cig ma bzhi lam du slong ba ni/_
[\[98a.6\]]'dir 'bab pa yi ye shes ni/_/rdo rje 'chang chen nyid yin te/_/thog mthar dbus rab zhi ba che/_/sangs rgyas kun gyi sdom pa mchog_/e waM sbyor ba thabs gsang ba/_/bde ba rdo rje can gyi gnas/_/dga' ba rnam pa sna tshogs nyid/_/mchog dga' rnam par smin pa ste/_/
[\[98a.7\]]bral ba rnam par nyed ces bya/_/mtshan nyid bral ba lhan cig skyes/_/ye shes rdo rje de na bzhugs/_/blta ba'i bsnyems pa ni lta stangs gyen du bzlog pa khro bo'i tshul las grags ldan pa sngags nga ro can no/_/mtshan mo'am ni rtog pa 'gag pa'i dus/_/de bzhin nyin mo ni snang
[\[98b\]]
[\[98b.1\]]ba yul la spyod pa ste/_'dis ni bzhad pa dag tu ni bde stong phyag rgya chen po'i nyams des snang grags la rgyas gdab par bya ba ste/_rgyu la 'bras bus rgyas btab pas/_/rig byed mtha' yi 'dod pa bkag_/'bras bu la yang rgyus rgyas gdab/_/gsang bar smra ba'i 'dod pa
[\[98b.2\]]bkag_/gnyis la gnyis med rgyas gdab pas/_/la ba can gyi 'dod pa bkag_/rnal 'byor spyod dang dbu ma dang /_/dbu ma chen po la sogs pa/_/rab tu mi gnas pas bkag ces/_/'di ni bde ba chen po ste/_/shes rab bcu drug thig le can/_/dang po brgyad dang bzhi
[\[98b.3\]]las kyang /_/'jig tshogs 'khor ba dag pa yi/_/dus kyi shugs kyis spros pa'o/_/gzugs kyi gsang ba phyag rgya bzhi lam du byed la/_las kyi gsang ba ni 'dod yon lnga lam du bya bas bar mi mngon par gyur pa nyid do/_/ji ltar gnas pa kun rdzob kun da byang sems la don
[\[98b.4\]]dam pa bde stong gnyis med du'o/_/dpa' bo nyon ni byang chub sems dpa' rdo rje snying po la gdams pa'o/_/gang zag de yang snying rje chen po dang ldan pa nyid de/_/rtag tu de yi mchi ma 'byung /_/dad pas de yi spu yang ldang /_/zhes lhag par byams pa dang byang chub sems khyad par gyur
[\[98b.5\]]pa'o/_/rang las byung ba'i zas de bzhin/_/zhes pa khams gong nas gong du 'phel bas lus zag med bde ba/_sems bde stong mchog gis rgyas par 'gyur ba'o/_/rdo rje las ni 'gong mi byed ni dga' bral la mi gnas par lhan skyes nyid mnyam rjes gnyis med du bya ba'o/_/
[\[98b.6\]]'dod chags nyid bral gnod pa med/_/thun brgyad pa la phyed dbri zhing /_/bcu cha rnam pa bcu drug ste/_/chu tshod dag dang dbyug gur snang /_/lus kyi rtse mo rdo rje chur/_/bcug nas ngag rtser bdud rtsi gzhag_/yid kyi rtse mor ye shes sbyin/_/kun gyi rtse mor bsam mi khyab/_/de bzhin
[\[98b.7\]]phyogs gos gyur pas mchod pa ni/_/bde stong ye shes kyi khyad par ston te/_/rje btsun bram ze sa ra ha pas/_steng dang 'og tu phyogs bcu ru/_/gang gang mthong ba de de nyid/_/de ring mgon pos nges bltas 'khrul ba chad/_/da ni su la'ang 'dri bar mi bya'o/_/zhes pa'i don to/_/
[\[99a\]]
[\[99a.1\]]g.yon pa'i dbang phyug thams cad kyi/_/zhes shes rab stong nyid snying rje dang 'du 'bral med pa dpal rdo rje rnal 'byor ma dpal he ru ka dang yab yum bde chen du sdom pa las dkyil 'khor du ma'i 'byung gnas su gyur pa snying po gsang ba mi 'gyur ba'o/_/'di ni phyag
[\[99a.2\]]rgya'i tshogs ni bzhi ldan te/_las kyi phyag rgya rigs ldan gsang ba'o/_/chos ni lus sems bde stong ngo /_/rgyal chen ni zhi gnas lhag mthong dbyer med do/_/dam tshig phyag rgya ni sku gsung thugs rdo rje ye shes tha mal pa'i rtog pa dag pas rim pa ni bzhi ldan nyams su blangs pa'o/_/las
[\[99a.3\]]kyi phyag rgya la brten nas/_/chos kyi phyag rgya rnam par bsgom/_/de nyid bde stong phyag rgya che/_/mi 'gyur dam tshig phyag rgya'o/_/rgyud rim rtsa dang yi ge rlung /_/gsang ba tsaN+Da lI sbar bsngags/_/ye shes 'byung ba rdo rje dbyings/_/gsang ba sku bzhi rab rdzogs 'gyur/_/zhes pa'i don to/_/de la
[\[99a.4\]]lhag pa'i lhas rjes su 'dzin par 'gyur ba ni/_rnal 'byor pas gar gyi ros sad pa bstan pa la/_dbugs 'byin ni zhi ba snying rje sdud dang ni tsham rngam can dbang du byed pa/_dgod pa ni ha ha zhes bzhad pa/_sgeg dang ni thabs shes rab gnyis med du rol pa dpa' ba ni rab dregs gtsigs pa
[\[99a.5\]]can gyi rnam par 'gyur ba/_ngo mtshar ni bde stong spros med ro gcig gis rgyud rgyas pa'o/_/dga' ba bzhi las rnam pa sna tshogs pa'i skad cig ma dang por byas nas ni zhes dga' ba'i ye shes bde ba bsgrub pa'i don las gal te stong nyams la 'byams pa la/_phyag rgya ni rus pa'i rgyan
[\[99a.6\]]no/_/sngags ni rgyan byin gyis rlob pas sngags nyid rgyan du byas pa'o/_/rjes dran bya ba ni lha dang bla ma la mos gus so/_/dbang phyug brgyad kyi rgyu mthun gyi nyams brtan par bya ba la/_/ha ha he he rnam pa brgyad ni 'phags pa'i lam yan lag thob pa'i gsang ba bla na med pa mchog gi don to/_/
[\[99a.7\]]lhag pa'i lha'i dkyil 'khor pas byin gyis brlab pa la/_ha ha'i rnam pas nyes par brtag_/ces sngags kyi byed pas sku gsung thugs kyi nyams la'o/_/du bar byed pas ni 'gro ba sdug bsngal thams cad mthong bas so/_/rtag tu bsngags ni byang chub sems dang ldan pas mchod pa
[\[99b\]]
[\[99b.1\]]dang bstod par bya ba'o/_/lhag pa'i lha dang rigs ldan las dngos grub ji ltar 'thob par bya ba yang dgod dang ni gzugs dang sgra'i byed pa/_rnam pa sna tshogs pa'i skad cig ma las bde ba nyams su myong bas dpa' mchog dga' zhes rnam par smin pa'i dga' ba can las/_de nyid kyi de lhan
[\[99b.2\]]cig skyes pa'i dga' bar 'gyur zhing mtshan nyid dang bral ba'i skad cig ma 'char ba'i rjes thob dga' bral nyid do/_/gzhan phan phyir ni las rnams gang /_/snying rje can gyis gang byas rnams/_/de kun bsod nams phung po zhes/_/'gro ba'i bsam pa rdzogs mdzad gsungs/_/'di nyid
[\[99b.3\]]kyi don bsdus pa bstan pa ni/_/sngags dang ni A li kA li rtsa ba dang snying po sogs so/_/phyag rgya ni ye shes kyi rigs dang ldan pa ma la sogs pa'i bye brag go/_//legs par sbyor ba ni thabs shes rab la/_'jig rten pa'i dga' ba gsum zhi gnas las/_lhan cig skyes pa'i dga'
[\[99b.4\]]ba lhag mthong 'jig rten las 'das pa nyid kyi bar chad med pa'i lam mo/_gtso bo rnams ni rigs lnga he ru ka yang na gtso mo rnams ni rigs bdun gyi khyad par du gyur pa dpa' bo zhes khaN+Da ka pA la la sogs pa'i dkyil 'khor mthong ba ni/_lus kyi ba spu ldang zhing bde ba rgyas pa'i
[\[99b.5\]]nyams lhan cig 'byung ba ting nge 'dzin 'grib pa med pa 'char ba'o/_/rdo rje 'gong bar mi bya ba ni ye shes sgrib pa thams cad dag pa'i don rdo rje lta bu'i ting nge 'dzin las mi 'da' ba ste/_phyag rgya chen po mchog gi dngos grub bo/_/g.yon pas yongs su brtag pa ni lus sems rab tu dngas
[\[99b.6\]]par 'gyur bas bde ba dang stong pa zung 'jug thob pa'i don to/_/de la 'di ni rang bzhin gyis 'od gsal ba'i ye shes te/_skur gnas ye shes 'dir rigs pas/_/de bas sku ni kun mkhyen yin/_/sku las tha dad tha dad min/_/sangs rgyas rnams kyi ye shes ni/_/sku la yang dag ldan
[\[99b.7\]]zhe na/_/mya ngan 'das na de yang 'jig_/sku ni 'jig pa'i chos can pas/_/ye shes kyang ni 'jig par 'gyur/_/de bas sangs rgyas ye shes sku/_/'jig par rigs pa ma yin no/_/ye shes lus la gnas gyur na/_/sku med pas na kun mkhyen min/_/rten 'brel las byung ye shes
[\[100a\]]
[\[100a.1\]]de/_/de bas 'jig pa nyid du 'gyur/_/rtog med ye shes sku rnams ni/_/thams cad mkhyen pa nyid mi rigs/_/de las sangs rgyas sku dag ni/_/thams cad mkhyen par bya ba yin/_/ye shes las gzhan phyogs la yang /_/sangs rgyas skur ni ji ltar 'gyur/_/'di
[\[100a.2\]]ltar sangs rgyas gzugs brnyan du/_/de ltar rnal 'byor smra bar rigs/_/sangs rgyas ye shes lhun grub pas/_/de bas mi rtog par gnas te/_/bsam pa'i byed pa yod min te/_/sems med gyur pa ma yin no/_/le'u'i mtshan ni mkha' 'gro ma'i gzugs kyi dgod pa'i cho
[\[100a.3\]]ga'i le'u ste bzhi bcu rtsa gnyis pa'i rnam par bshad pa'o//_//de la 'dir bcom ldan 'das dpal he ru ka'i nye ba'i snying po'i 'khrul 'khor phrin las dang bcas pa bstan pa ni/_de nas blta ba bshad bya ste/_/zhes lha'i sku dang ye shes kyi don la rnam par dmigs pa'o/_/dpa'
[\[100a.4\]]bo dang ni gnyis med ni dpal he ru ka zhal gsum phyag drug ba dang /_yum rdo rje rnal 'byor ma zhal gcig phyag gnyis pa dang bde chen du sbyor bas so/_/'khor gyi lha mo'i gnas kyi dbye ba ni/_rtsibs drug pa'i 'khor lo la rdo rje DA ki ma dang /_rdo rje drag mo dang /_rdo rje nyi ma/_rdo rje gtum pa ma/_rdo rje 'jigs pa ma/_
[\[100a.5\]]rdo rje khrag 'thung ma rnams so/_/cho ga shes ni yan lag drug ldan du rdzogs par byed pa las/_sgom la rtag tu mngon dga' ba ni mnyam rjes la yang rdzogs pa'i rim pa bde chen lam du bya ba'o/_/'di'i don ni/_/sgrub pos dang por 'tsham pa'i gnas/_/dur khrod
[\[100a.6\]]sogs par sbyar bar bya/_/nyams dga'i phyogs su ye shes kyi/_/bdud rtsi legs par byugs pa la/_/legs 'bras dang mtshungs me tog dgram/_/de nas phyag rgya'i gnas 'dug ste/_/sgrub pos dang bor rang snying gar/_/gsal par gyur pa'i nyi ma la/_/hUM bkod 'od zer gsal snang
[\[100a.7\]]las/_/sngon grub pa yis bde gshegs dang /_/lha mo khro bo DA ki ma/_/sems dpa' che dang bla ma rnams/_/nam mkhar til gyis gang ltar dmigs/_/rang gi yi ge sa bon las/_/spros te khro tshogs mkha' 'gro ma/_/rigs drug 'gro ba thams cad kyang /_/bde gshegs
[\[100b\]]
[\[100b.1\]]gnas su dgod par bya/_/de nas bdun po rnam dag nyid/_/byang chub sems mchog brtan byed la/_/sngags kyi lus su gyur pa yis/_/'di skad smon lam gdab par bya/_/he ru ka dpal bdag gyur na/_/sems can kun gyi don gyi phyir/_/he ru ka dpal go 'phang mchog_/thob nas sems
[\[100b.2\]]can ma lus pa/_/'di la 'jog cing 'god par shog_/de nas tshangs pa'i gnas bzhi ni/_/tshad med sems can kun dmigs bsgom/_/de nas phung po skye mched rnams/_/khams kyi rnam par dag pa rnams/_/oM sogs sngags kyis gsal bar blta/_/rang gi snying ga'i 'od zer
[\[100b.3\]]las/_/mdun du sprul las sa gzhi kun/_/dra ba bla re mda' dra ba/_/rdo rje las byung thams cad ni/_/shar badzra sngags kyis grub/_/de rjes smig rgyu lta bu yi/_/rang sems gzung 'dzin bral ba'i sngags/_/swa b+hA dag pa gsang ba'i dang /_/sh+yU n+ya tA yi sngags brjod de/_/de nas yaM sogs
[\[100b.4\]]gyur pa las/_/rlung sogs ba dan sogs mtshan rdzogs/_/ri rgyal rin chen bzhi rang bzhin/_/b+h+rUM las byung ba'i gzhal yas khang /_/dkyil 'khor pho brang lte ba la/_/yi ge hUM las yang dag byung /_/rdo rje mkha' 'gro bde ba mchog_/zhal spyan gsum pa phyag drug ldan/_/mtshan
[\[100b.5\]]rnams thams cad kyis mtshan cing /_/dpe byad bzang po brgyad cus spras/_/A li kA li las byung gtso/_/rdo rje rnal 'byor ma mnyam sbyor/_/stong nyid thugs rjes khyab pa ste/_/rdo rje dril bu mnyam par ldan/_/na ra'i pags pa gos su mnabs/_/thod pa kha T+wAM ga 'dzin cing /_/gnyis
[\[100b.6\]]pa'i phyag g.yas mdung rtse gsum/_/'dod pa'i 'bras bu thams cad stsol/_/thod pa'i phreng ldan dbu rgyan can/_/sna tshogs rdo rje ral pa bcings/_/zla phyed nor bu gtsug tor 'dzin/_/phyag rgya drug gis sku la brgyan/_/dus mtshan 'jigs byed bcas pa dag_/g.yas brkyang pa yi
[\[100b.7\]]zhabs kyis mnan/_/sna tshogs pad+ma nyi dbus bzhugs/_/'khor lo drug gi dbus su 'gying /_/rnal 'byor ma drug mnyam par sbyor/_/myur du dngos grub gsol byed yin/_/dang por khrag 'thung lha mo ste/_/gnyis pa rdo rje 'jigs ma nyid/_/gsum par drag gtum ma yin te/_/zhi bar rdo rje
[\[101a\]]
[\[101a.1\]]snang byed ma/_/lnga pa rdo rje drag 'bar ma/_/drug pa rdo rje mkha' 'gro ma/_/g.yon gyi phyogs nas dgod par bya/_/lha mo de dag cher gtum zhing /_/spyan gsum dbu skra grol ba ste/_/phyogs kyi gos mchog 'dzin pa yin/_/thams cad ro steng nyi mar gnas/_/mthing shun ser dang
[\[101a.2\]]ljang ba dang /_/dmar dang dud kha dung mdog la/_/gri gug dang ni thod pa dang /_/Da ma ru dang kha T+wAM dril/_/kun kyang na ra'i pags pa 'dzin/_/thod pa'i phreng ba'i nor bu'i rgyan/_/g.yas g.yon brkyang bskum tshul gyis gnas/_/yi ge drug las yang dag byung /_/lha mo gzigs pa mtshan
[\[101a.3\]]pa ste/_/mthing mdog gser dang margata de/_/stag gi pags pa 'phyang ba mnabs/_/lha mo byin pa mnyam par 'khril/_/mchog tu dga' bas rnam par rgyal/_/oM hrIHha ha hUM hUM phaT/_/sa bon gnas la DA ki ma/_/yan lag drug ldan rnam par bsgom/_/byang chub yan lag bdun dag
[\[101a.4\]]pa/_/ji lta'i rim pas sbyar zhing bsam/_/gsang sngags gzhal du med pa bzlas/_/khro bo kun gyi gnas mchog ste/_/bsod nams chung ba'i sgrub pos kyang /_/zla ba phyed na dngos grub ster/_/rtag tu nyin re bsgom pa ni/_/zhag bdun gyis ni the tshom med/_/dpyid zla 'bring po'i nya la ni/_/sku
[\[101a.5\]]gsum grub byed pho nya las/_/shes rab thabs kyi cho ga yis/_/bsam gtan nyin mtshan 'bad byas pas/_/tho rangs khrag 'thung dang mnyam 'gyur/_/nges par brjod pa'i le'u lnga bcu pa las gsungs pa'i mngon par rtogs pa'o/_/thabs dang shes rab dbyer med bde chen gsang ba dri med
[\[101a.6\]]mchog tu rtag cing 'gyur med pha rol son/_/yan lag bzhi ldan las la brtag brda nus pa thob nas rim pa rtsa ba'i lha dang gzhan dag las sbyar ba/_/las rnams sna tshogs rab 'byams 'grub dang de yi nges pa gsang ba phrin las rnam pa du mar 'char/_/lus dang sems kyi spyod pas rdzas ldan lhan cig
[\[101a.7\]]ngag gi dbang phyug de yis ye shes 'grub par 'gyur/_/de la rnal 'byor pas chos thams cad rang bzhin med par rtogs par bya ba/_/sgyu ma'am rmi lam du ni bya ba kun/_/zhes pa la sogs pas dngos por snang ba thams cad rang bzhin bden pas stong pa'i kun rdzob lam du bya ba/_thams cad snang la
[\[101b\]]
[\[101b.1\]]rang bzhin med pa/_rmi lam ltar snang /_rmi lam las byung ba/_rmi lam ltar spyod/_rmi lam gyis gnas/_thams cad bdag med pa/_bya ba dang byed pa po rnam par dag pas rten cing 'brel bar 'byung ba sgyu ma rab tu mi gnas pa'i de kho na nyid du rtogs par bya'o/_/'di'i don la slob dpon saman+ta badzra
[\[101b.2\]]pas khyad par man ngag tu bstan pa/_rim pa ni 'di yin te/_dus tshes brgyad kyi dgongs ka'i dus su khye'u 'am bu mo skye gnas ma nyams pa bos nas dbab pa bstan pa ni/_de nas lha dbab pa'i rnam dpyad ston pa la/_sngags bzlas ni de dag gi mig la yi ge bdun pa lan nyer gcig brjod pa
[\[101b.3\]]btab cing lus kyi sbyar bas lag pa g.yon pas reg nas/_rtswa ku sha'i stan las phyogs gtsang mar gnas par byas la/_nang par tho rangs shog cig ces brjod la btang ngo /_/de'i nub mo sngags pas lha'i rnal 'byor la goms pas/_/ba'i rnam lngas byugs pa'i maN+Dal la dri bzang po'i thig le
[\[101b.4\]]byas la/_lha grangs gang yang rung ba'i me tog tshom bu bkod cing /_/lha gsal bar dmigs la mchod gtor bzang bo bshams te/_bum pa la bzlas pa dang byin gyis brlab pa bya'o/_/rdzas ni yungs kar nyi ma la brdungs nas btsir ba'i 'bru mar la gzhan du bstan pa'i mig sman la sngags
[\[101b.5\]]bdag nyid brtan/_rnal 'byor pa zhes lha'i nga rgyal brtan pas sngags brgya rtsa brgyad bzlas par bya'o/_/nang par tho rangs de dag kun la bum chus bkrus te gos kha dog dmar ba bskon la mig la mig sman byugs te/_ral gri gtsang ma'am me long la bum pa'i chus bsang gtor bya ste/_de la bstan
[\[101b.6\]]na de'i nang du gang yin pa'i gzugs brnyan mthong nas smra bar byed do/_/yang na rnal 'byor pas rang gi g.yon pa'i mthe bong la rgya skyegs kyi khu ba'am tsi tra kas byugs la yang yungs mar gyis kyang byugs pa de bstan cing gang mthong zhing snang ba gang yin pa de/_smros shig ces brjod pas/_/pra se
[\[101b.7\]]na ni 'bebs par byed/_/ces gsal snang du 'char bar 'gyur ba'o/_/yang ma phebs na bskyar ba ni/_sngags pas lha gsal bar bsgoms nas sngags lan bdun bzlas shing brjod pas ltas bzang ngan gang yin pa dge ba dang mi dge ba 'grub pa dang mi 'grub pa'i mtshan ma ral gri dang me long dang rdo rje
[\[102a\]]
[\[102a.1\]]dang rgyal mtshan dang nor bu la sogs pa bde legs 'byung ba ston par 'gyur ba dang /_yang mi dge ba ston pa ni mdung thung dang gsal shing la sogs pa mthong nas smra bar byed pas/_rnal 'byor pas rtogs par bya'o/_/des le'u'i mtshan gzhung bstan nas/_da ni le'u'i mtshan ni
[\[102a.2\]]nye ba'i snying po'i las bsgrub pa'i cho ga'i le'u ste bzhi bcu rtsa gsum pa'i rnam par bshad pa'o//_//gang du mkha' 'gro ma drug 'khor lo'i sbyor bas las kyi gsang ba sreg blugs rab dbye bstan/_/tshar bcad rjes 'dzin las kyi zhi rgyas dbang byed nus pa grub pa'i gsang ba rjes su bstan
[\[102a.3\]]de nas pho nya rnams kyi ni/_/yi ge bdun par ldan bsgrub pa/_/zhes le'u 'dis dpal he ru ka la go cha'i dpa' bo drug gis bskor ba'am/_yang na pho brang pad+ma 'dab ma lnga pa'i dbus su dpal rdo rje rnal 'byor ma la 'khor lha mo lngas bskor ba ste/_dpa' bo 'chol bar byas myur 'grub pa ste/_
[\[102a.4\]]mngon par rtogs pa ni/_sngon du 'gro ba byang chub sems bskyed pa nas/_tshad med pa dang /_tshogs gnyis dang /_stong pa'i ngang las 'byung ba'i rim pa ri rab kyi steng du/_dkyil 'khor gyi dbus su pad+ma 'dab ma lnga pa'i lte bar/_nyi zla pad+ma sa bon baM dang rdo rje gri gug las 'od spros/_bsdus pa las/_
[\[102a.5\]]rdo rje rnal 'byor ma nyi ma la zhabs g.yas brkyang pas gnas pa/_zhal gsum pa/_zhal re re la yang spyan gsum gsum mnga' ba/_sku mdog me tog ban+du rI ka lta bu la/_g.yas gser 'od/_g.yon ma rgad lta bu/_phyag drug pa'i dang po gnyis gri gug thod pa/_bar ma gnyis tshangs mgo dang kha TI
[\[102a.6\]]ga_/tha ma gnyis lcags kyu dang rdo rje zhags pa/_rgyan thams cad yongs su rdzogs pa'o/_/mdun phyogs nas/_ya mi ni mthing ga_/rmongs byed ma dkar ba/_skyod byed ma ser ga skrag byed ma ljang gu/_tsaN+DIka dud ka ste kun kyang zhal gcig phyag bzhi ma/_dang po gnyis gri gug dang thod pa/_'og
[\[102a.7\]]ma kha T+wAM dang Da ma ru sgrogs pa/_rgyan cha lugs rdzogs par blta'o/_/de dag cho ga yan lag rdzogs par byas la bzlas pa'i rnal 'byor bya'o/_/de'i 'khrul 'khor ni dbus kyi pad+ma'i lte ba la oM baM dbang du byed pa ming bskul tshig dang bcas pa'o/_/'dab ma lnga po la haM oM la sogs pa rim pas so/_/
[\[102b\]]
[\[102b.1\]]mu khyud nang ma la I li dang /_de'i phyir 'khor lo rtsibs drug pa la shar du oM hrIHdang 'bru re re rim pa bzhin du'o/_/phyi'i mu khyud la kA li dang rdo rje phreng ba dang me 'od kyis 'khor ba'o/_/thams cad shar nas byang du bskor bar bkod pa nyid kyis tsan+dan dang rgya skyegs kyis bri bar bya'o/_/'khrul
[\[102b.2\]]'khor de nyid la g.yon pa'i 'khor lo bskul dang ldan/_zhes pa la/_lte ba ge sar ldan pa yi/_/pad+ma 'dab ma drug pa bri/_/zla ba bzang po nyer bris brgyan/_/rdo rje'i phreng bas rnam par bskor/_/de yi phyi rol 'khor lo ste/_/ston ka'i zla ltar dri ma med/_/yi ge mchog ni rnam pa bdun/_/lha mo
[\[102b.3\]]mchog gi rnam pa ston/_/zhes pa'i don to/_/des le'u'i mtshan gzhung bstan nas da ni le'u'i mtshan bstan pa ni/_rnal 'byor ma drug gi yi ge bdun gyi las kyi cho ga'i le'u ste bzhi bcu rtsa bzhi pa'i rnam par bshad pa'o//_//lha mo ro ldan las kyi 'khrul 'khor rig pa las ni grub pa phrin
[\[102b.4\]]las thun mong khyad par mchog tu brtags pas bya/_/de nyid rtsod dus phyi mar bdun 'gyur rnam shes ye shes las ni rim dang cig car grub par 'gyur/_/de la dpal rdo rje rnal 'byor ma'i dpa' mo go cha'i phrin las ston pa ni/_de nas las kyi rab mchog ni dag gi dngos grub byed pa'o/_/zhes pa
[\[102b.5\]]la sogs pa phyi dang nang gi bye brag gis rnal 'byor pas lha'i rnal 'byor dang /_de kho na nyid kyi bsam gtan dang ldan pas spyod pa'i tshul mnyam gzhag chen po'i gsang spyod grub pa'i dbang phyug tu gyur pas/_ngag gi dbang phyug chen po thogs pa med par so so yang dag par rig pa thob par bya ba ste/_
[\[102b.6\]]de nyid la pu sha'i sbyor ba khyad par du rdul phra rab tu bya bas me tog la brten pas so/_/pu sha'i sbyor ba ni nus pa mchog tu dang /_rlung dang rnam shes gnyis med/_lha dang sngags tha mi dad pas rdzas dang lus ngag gi byed pas myur du grub par byed pa'o/_/dgug pa'i sbyor ba'i las gzugs brnyan gyis
[\[102b.7\]]byed pas lha'i tshogs bskul ba/_tsan+dan me la gdung ba'i byed pas rgyal po bskul ba dang /_spra tshil las byas pa'i byed pas 'khor los sgyur ba'i rgyal po dgug pas/_sbyin sreg gi khyad par gyis gang dang gang la dmigs pa dbang du bya ba dang /_gsang ba'i sbyor bas pho nya bskul ba/_/gang
[\[103a\]]
[\[103a.1\]]la dmigs pa dang dbang du bya bas myur du grub pa'o/_/mngon 'gyur ni yongs su grub pa ste bde ba chen po'o/_/tha mal pa'i sems ldog pas ni kun brtags rab tu zhi ba'o/_/gzhan dbang yan lag ni mi g.yo bas skye ba'i ngo bo nyid med pa'o/_/gnyis med ye shes rnal
[\[103a.2\]]'byor ldan ni thabs shes rab dbyer med mi gnas pa'i don to/_/dbang du byed pa skad cig gis ni he ru ka rnam thar sgo rnam dag ye shes grub pa nyid do/_/de la dpal rdo rje rnal 'byor ma la rab tu bstod par gyur pa ni/_dpal ldan rdo rje rnal 'byor ma/_/mkha' 'gro bye ba'i gtso mo ste/_/nyi ma
[\[103a.3\]]'bum gyi 'od mnyam gyis/_/rdo rje g.yas pa'i phyag rnams brgyan/_/khatwAM mgo bo thod khrag ni/_/g.yon pas bde ster rab tu grags/_/dus mtshan drag po mnyam mnan zhing /_/gar thabs ro yis nye bar brgyan/_/mche bzhi gtsigs pas bdud 'joms shing /_/ban+du rI ka'i me tog 'bar
[\[103a.4\]]gshin rje ma tshogs rnal 'byor ma/_/pad+ma'i 'dab mar gnas pas brgyan/_/lte ba'i dbus nas 'byung zhing 'phro/_/chos dang longs spyod rdzogs sprul pa/_/mkha' 'gro thams cad dbang sdud mdzad/_/gtum mo de la phyag 'tshal lo/_/srid zhi mya ngan
[\[103a.5\]]'da' mi gnas/_/'bar byed lus las dkyil 'khor spro/_/nyi shu rtsa bzhi lus can sku/_/rdo rje phreng ba'i nang du ni/_/dur khrod brgyad kyis rnam brgyan cing /_/lha rdzas bde bas myong ba yi/_/'jig rten skyong rnams phyag 'tshal 'dud/_/gang gzhan pho nya lha mo'i tshogs/_/thal mo sbyar
[\[103a.6\]]bas gus 'dud cing /_/sangs rgyas kun gyi yul 'di ni/_/rdzu 'phrul dngos grub mchog rnams stsol/_/lha mi thar ba'i don du ni/_/khyod nyid la ni skyabs su mchi/_/snying rjes zhu ba'i sems kyis ni/_/lha yi spyan gyis rnam gzigs nas/_/de la mchod cing gsol don du/_/phyogs bcu dag
[\[103a.7\]]tu rnam bzhugs shing /_/blo chen ldan pa'i sgrub pa po/_/dngos grub mchog ni su gnas shes/_/mkha' 'gro ma tshogs lhan cig tu/_/phyag rgya'i dngos grub stsol mdzad pa'i/_/rdo rje rnal 'byor ma phyag 'tshal/_/zhes pa rdo rje phag mo la mtshan brgya rtsa brgyad pa dra ba sdom pa las byung ba'i
[\[103b\]]
[\[103b.1\]]bstod pa'o/_/da ni le'u'i mtshan ni/_rnal 'byor ma drug gi tshig gi dngos grub lung bstan pa'i cho ga'i le'u ste bzhi bcu rtsa lnga pa rnam par bshad pa'o//_//gsang ba ha lnga mkha' 'gro lnga yi 'khor lo phyi nang ldan pas las kyi rab dbye spyi bye brag_/gang du'ang rten 'brel lus ngag
[\[103b.2\]]nus pa'i ting 'dzin ldan pas rlung gi sbyor bas mngon du 'gyur/_/'di ni le'u dang por sngags bzlas kyi don de bzhin gshegs pa'i rigs lnga'i bdag nyid can gyi phrin las ston pa la/_de nas yi ge lha lnga yi/_/las rnams thams cad sgrub byed pa/_/zhes smos te rnal 'byor bas rdo rje'i
[\[103b.3\]]lus kyi rtsa 'khor lo lngar/_/dug lnga'i rtog pa spyod pa ste/_/haM spyi bor 'khor lo dkar po/_/ho mgrin par pad+ma 'bar ba/_he snying gar rdo rje sngo ba/_hUM lte bar rin po che/_haHgsang bar ral gri ljang ba 'od spro bsdu can no/_/'khrul 'khor ni dpa' bo g.yul ngor ded phyogs su gsad pa'i thod pa la/_
[\[103b.4\]]de nyid kyi khrag gis 'khor lo bri ba ni/_dbus su pad+ma 'dab ma lnga la ha lnga bkod/_de'i lte ba la gang la dmigs pa'i bskul tshig dang bcas pa bri/_mu khyud nang ma la A li bri/_de'i phyir 'khor lo rtsibs drug la dpa' bo'i go cha drug bri/_mu khyud la kA li g.yon skor du bri bas
[\[103b.5\]]mthar 'od phreng can no/_/rnal 'byor ma gtso bor byed pas ni/_lus kyi gnas lnga po la sangs rgyas DA ki_/pad+ma DA ki_/rdo rje DA ki/_rin chen DA ki/_sna tshogs DA ki las 'od spro bsdu byas pas gang la dmigs pa la dgug bstim bya ba lan stong gis nges par 'grub pa ste/_lag pa'i
[\[103b.6\]]'khor lo yang de nyid kyis so/_/de'i dus su mchod pa dang gtor ma/_tshogs kyi mchod pa dang rjes su 'brel bas mkha' 'gro lnga 'khor dang bcas pa myur du 'grub pa'i dbang phyug thob pa ni/_phyi dang nang du khyad par du dmigs pa rlung gi sbyor ba dang ldan pas nges par 'grub pa ni dpal
[\[103b.7\]]ka tsa ta'i bzhed pa'o/_/le'u'i mtshan ni yi ge ha lnga'i las kyi cho ga'i le'u ste bzhi bcu rtsa drug pa'i rnam par bshad pa'o//_//dpal ldan rdo rje rnal 'byor ma yi snying po nye snying dang bcas gsang ba'i sngags kyi 'khor lo rgyas pa brjod pa sbas pa yi/_/rtsa ba'i gsang sngags mkha'
[\[104a\]]
[\[104a.1\]]'gro rig pa sa ya phrag ni nyer bzhi bye ba las ni dung phyur nas/_/las rnams dra ba sdom pa rgya mtsho'i gsang ba ma lus 'dir ni dam tshig ldan pas spyod pa gang /_/'byung 'jug gnas pa gcig gyur rdo rje'i gnas las thams cad sa gsum par grub 'gyur/_/'dir le'u dang
[\[104a.2\]]po las kyang /_mkha' 'gro dro ba'i sdom pa yin/_/zhes pa'i don rgyas par bstan pa las/_sngags bzlas bsam gtan la sogs ldan pa nyid dpal rdo rje rnal 'byor ma'i mngon par rtogs pa bstan pa'i phyir/_de nas yang dag bshad bya ba/_/zhes smos te rje btsun ma'i dkyil 'khor bye brag
[\[104a.3\]]tu gsal bar ro/_/mkha' 'gro kun ni gnas gsum gyis bsdus pa'i rigs lnga'am/_bdun gyis bsdus pa'i rnal 'byor ma thams cad do/_/snying po nyid ni sku gsung thugs yon tan phrin las dam tshig la gnas pa myur du skul bar byed pa/_'di ni brjod pa tsam gyis kyang shes/_shin
[\[104a.4\]]du myur ba nyid du thugs rje chen pos brtse bar dgongs pas rtag tu byin gyis rlob pa'o/_/'dir ni gnas skabs dang mthar thug gi dngos grub thams cad skyed byed yin pa ni nam mkha' spyod dang sa spyod dang sa 'og spyod pa ma lus pa'i snying po rtsa ba'i gsang sngags phul du byung ba ston pa'o/_/de
[\[104a.5\]]yang dkyil 'khor gyi rim pa ni/_rje btsun ma la lha mo sum cu rtsa bdun pos yongs su bskor ba'am/_yang na lha tshogs bcu dgu pa'i dkyil 'khor las/_mngal skyes kyi sgo nas sam/_yang na rdzu sa skyes rim pas snying po'i rnal 'byor ma bzhi dang /_'khor lo rtsibs drug las lha mo drug dang /_
[\[104a.6\]]sgo mtshams ma brgyad de/_de nyid bsgom pa bstan la/_yang na ni thugs kyi 'khor lo'i brgyad dam/_yang na gsung gi brgyad kyis sam/_yang na sku'i lha mo brgyad kyis bskor ba yang rung ba'o/_/de yang rnal 'byor pas sems bskyed cing sgo gsum sbyangs/_tshogs gnyis sngon du 'gro
[\[104a.7\]]bas srung ba'i 'khor lo chen po'i nang du 'byung ba rnams kyi rim pa las/_ri'i rgyal po ri bo mchog rab kyi gnas kyi steng du/_sna tshogs pad+ma'i lte bar nyi ma la gnas pa'i mngon par byang chub lnga las/_rdo rje phag mo mngon 'byung ltar zhal bzhi ma bskyed pa'am/_yang na zhal gsum phyag drug
[\[104b\]]
[\[104b.1\]]ma'am/_zhal gnyis ma'am/_zhal gcig phyag bzhi ma'i sku bskyed cing /_bde chen DA ki bzhi dang /_rnal 'byor ma drug po ni g.yon nas bskor ba ste/_he la ki mthing ga dang /_rdo rje 'jigs ma gser mdog dang /_rdo rje gtum mo ban+du rI ka lta bu dang /_rdo rje nyi ma ljang ba dang /_rdo rje drag
[\[104b.2\]]mo dud ka dang /_rdo rje mkha' 'gro dung mdog can no/_/rnal 'byor sgo mtshams ma brgyad dang ldan pa skyed cing /_cho ga yan lag rdzogs par byed pa spyi dang mthun pa shes par byas la/_rdzogs rim bsgom pas mnyam langs dus su las rab 'byams la dmigs pa so sor byas pas
[\[104b.3\]]'khrul 'khor sngags dang ldan pas 'grub la/_de la khyad par du rtsa ba'i rig pa ni 'di yin te/_oM na mo b+ha ga wa te/_badzra pA rA hi baM/Ar+ya pa rA dzi te/_trai lo kya mA te ma hA bid+ye shwa rI/_sarba b+hU ta b+ha yA ba he ma hA badzre/_badzra A sa ne/_a dzi te/_a pa rA dzi te/_ba sh+yang+gA ri Ni ne tra b+h+ra ma Ne/_sho Sha Ni/_ro Sha Ni
[\[104b.4\]]kro d+ha ka rA li ni/_saM tra sa ni/_ma ra Ni su pra b+he da ni/_pa ra dzra ye bi dzA ya/_dzam+b+ha ni/_stam+b+ha ni/_mo ha ni/_badzra bA rA hi/_ma hA yo gi n+li/_he ka me shwa rI/_kha gesh+tsa/_tar+ya thA/_oM shrI pro tang+ge/_ha na ha na pra NAM/_kIM ki ni/_khiM khi ni/_d+hu na d+hu na/_badzra ha ste/_sho Sha ya/_sho Sha ya/_badzrA ka
[\[104b.5\]]pA la/_kha TI ga d+ha ri Ni ma hA bi shi to/_/mAM sa ra sha ni ma nu Sh+yan+ta pra br-it+ti/_san+na d+h+yan ra shi ro mA la gren+thi ta d+ha ra Ni sum+b+ha na sum+b+he/_ha na ha na brA NAM/_sarba pA paM sa ta nAM/sarba pa shU nAM/_ma hA mAM sa ts+tshe da ni/_smr-i tI kro d+ha mUrte/_daMSh+tha ka rA li ni/_ma hA mu dre/_shrI he ru ka de ba s+ya/_a gra ma hi Shi/_sa ha
[\[104b.6\]]sra shi re/_sa ha sra bA ha be/_sha ta sa ha sra/_A na ne dz+wa li ta te dza se/_dz+wa la mu khe/_piM ga la lo tsa ne/_badzra A sa ne/_badzra sha rI re/_mi li ta/_tsi li ta/_he he haHhaHhUM hUM/_kha kha d+hu d+hu ru ru d+hu ru d+hu ru/_mu ru mu ru/_muny+tsa muny+tsa/_a dwe te/_a d+ha ri Ni she b+ha ma Na/_ma hA yo gi nI
[\[104b.7\]]pa thi ta sid+he/_dreM d+haM droM d+haM/_he graM graM he he haHhaH_b+hI me/_ha sa ha sa bI re/_hA hA hoHhoHhUM hUM/_trai lokya bi nA sha ni/_sha ta sa ha sra ko Ti/_ta thA ga ta ba ri wA re hUM hUM phaT/_si ha ru be khaH_ga dza rU be ga/_/trai lo kyo da re sa mu dra me kha le/_gra sa gra sa hUM hUM phaT/_bI rA dwe te hUM hUM phaT/_haHhaH
[\[105a\]]
[\[105a.1\]]ma hA pa shu mo ha ni/_ma hA pa shu mo ha ni/_badzra DA ki nI/_sarba lo kA nAM/_ban+d+ha ni sa r+ya/_pra t+ya ya ka Ni hUM hUM phaT b+hU ta trA sa ni/_ma hA bI re/_par ma sid+hi/_yo gi shwa rI phaT/_hUM hUM phaT hUM hUM phaT swA hA/_da ni le'u'i mtshan ni/_sangs rgyas thams cad kyi mkha' 'gro ma'i sngags
[\[105a.2\]]kyi cho ga'i le'u ste bzhi bcu rtsa bdun pa'i rnam par bshad pa'o//_//gang zhig de ni gsang ba rnal 'byor tsam gyis bde chen phyi nang 'jig rten gsum po ting nge 'dzin gyis g.yo bar byed/_/lha dang sngags kyi de nyid rjes su dran pa tsam gyis kyang ni yang dag lta ba mchog 'gyur 'thob/_/sangs
[\[105a.3\]]rgyas mkha' 'gro rdo rje dang ni de bzhin gshegs pas rgyas btab bram ze rgyal rigs dag la ste/_/rtog bcas dag pas phag zhal rdo rje'i zhal mnga' rigs kyi bdag mo de las du ma rnam par bstan/_/'bras bu dang ni thabs las mchog ste rang bzhin rgyud 'di rgyal ba rgya mtsho kun gyi gnas
[\[105a.4\]]gyur pa/_/brjod bya don rgyas bsdus pa tshig gi rjod byed rab 'byams nyung du spro bsdu'i dbye bas zab dang rgya che nyid/_/de nas zhes bya ba smos te/_'di nyid kyis bcom ldan 'das ma'i snying po nyid nye ba'i snying po phrin las bstan cing /_dkyil 'khor rigs kyi snying po dang rigs bsdus kyi 'khor
[\[105a.5\]]lo dang /_de dag ye shes bde chen gyi 'byung gnas su bstan pa la/_gzhan yang bshad bya ba ni mngon par rtogs pa rdo rje gsang ba 'grub pa bstan pa'o/_/mkha' 'gro kun gyi bla na med pa'i ye shes mchog dge ba'i don phun sum tshogs pa bsgrub pa'o/_/snying po 'di ni dbyings kyi
[\[105a.6\]]dang la gnas pa'i sku gsung thugs bskul ba rnal 'byor ma rnams kyi gtso mor gyur pa rdo rje rnal 'byor ma stong pa nyid snying rje'i bdag nyid can no/_/de la gus pa'i rnal 'byor pa'i 'dod don thams cad sgrub byed pa ni/_las dngos grub rgya mtsho myur du thob par byed pa'i don to/_/khams gsum
[\[105a.7\]]gyi dbang phyug tu gyur par bstan pa'i phyir/_gang zhig dran pa tsam gyis ni rnal 'byor pas lha dang sngags kyi gsang ba nyid do/_/'jig rten gsum po g.yo byed cing ni sa 'og sa steng sa bla'i lha la sogs pa thams cad kyis mchod par 'gyur ba ste/_rjes su dran pa tsam gyis kyang ni
[\[105b\]]
[\[105b.1\]]gsang ba'i spyod pa'i khyad par gyis te/_dbang po rab 'bring rnams la ste bskyed pa'i rim par lha la gnang ba thob cing /_rdzogs par rtags 'ga' thon pas so/_/las chen thams cad dang grub pa brgyad la sogs pa'i yang dag pa'i ye shes kyi don dngos grub rnams rim bzhin ster bar
[\[105b.2\]]'gyur ba ni/_phyag rgya chen po'i mchog 'grub pa'o/_/lha'i rnal 'byor dang ldan pa'i ngang las gsang sngags go bzlog tu bstan pa ni hA swA nas oM gyi bar du bstan pa snying po gsang ba bstan pa'o/_/nus pa'i khyad par ni/_sngags 'di bklags pas 'grub pa ste zhes rdo rje ltar thogs pa
[\[105b.3\]]med pa'o/_/las rnams kun byed dge ba yin/_/zhes thog mtha' bar du mi 'gyur ba'o/_/'di'i 'khrul 'khor gyi sbyor ba ni/_dur khrod kyi ras la 'khor lo dkyil 'khor gyi rnam pa las sgo bzhi dang bcas pa'i dur khrod la rdo rje ra ba dang /_me 'od phreng bas bskor ba bya/_lte ba la pad+ma 'dab
[\[105b.4\]]ma bcu pa la sngags dgod pa ste/_dbus su oM baM hUM/_shar nas g.yon bskor du 'dab ma re la yig 'bru gnyis gnyis dgod par bya ba ste/_dbus su phrin las gang bsgrub pa'i ming spel bskul tshig dang bcas pa dgod par bya/_de la lha mo rnams kyi 'khor lo'i dam tshig pa bskyed/_
[\[105b.5\]]ye shes pa spyan drangs nas bstim/_dbang bskur rgyas gdab/_mchod bstod bdud rtsi myang ba'i bar du yig 'bru lha mo thams cad bstim pas 'od 'bar bar blta'o/_/rdo rje rnal 'byor ma 'khor dang bcas pa'i phrin las 'dir bsdu bar bstan pa'i phyir/_mkha' 'gro rnal 'byor ma rnams
[\[105b.6\]]dang ni rigs bdun gyis bsdus pa de dag go/_/dum skyes lA ma la sogs pa ni snying po'i bde chen gyi DA ki dag go/_/mkha' 'gro ma ni thams cad kyi/_/zhes rnal 'byor ma sum cu rtsa gnyis thams cad bsdus pa'i sa bon gyi sngags ni 'di nyid yin par grags pa bla na med pa nges par
[\[105b.7\]]myur du grub byed kyi snying po nyid do/_/sa 'og gi sku'i DA ki rnams kyi klu la sogs pas phrin las bsgrub pa/_yang na mtho ris sam ni mkha' spyod thugs kyi DA ki rnams kyi lha'i pho nyas so/_/de bzhin mi yul dag tu yang /_/zhes sa spyod gsung gi DA ki rnams kyi gnod
[\[106a\]]
[\[106a.1\]]sbyin dang srin po la sogs pa bran du bkol ba'i pho nyas phrin las sna tshogs byed pa'o/_/las ni gang dag yod pa rnams zhes pa las chen bcu gnyis dang /_bsdus pa phrin las bzhi pa la sogs pa grub par byed pa'o/_/sngags kyis de dag thams
[\[106a.2\]]cad 'grub par 'gyur ba ste/_dpal rdo rje rnal 'byor ma'i dkyil 'khor gsang ba'i 'khor lo bstan pa ste/_de yang snying po'i rnal 'byor ma bzhi go cha'i lha mo drug_/mtshams ma brgyad de rnal 'byor ma bcu dgu'i dkyil 'khor sgo bzhi rta babs dang ldan pa dur khrod kyis yongs su
[\[106a.3\]]bskor ba ste/_de'i cho ga yongs su rdzogs par mnyam rjes lam du bya ba bstan pa'o/_/'di las shin tu mchog tu gyur gang ni/_/ye shes zag pa med pa'i mkhyen pa dang /_/bde ba chen po mi 'gyur ba'i gsang ba bstan pa'o/_/'jig rten gsum ni phyi'i lha klu gnod sbyin la
[\[106a.4\]]sogs pa'i nus pa yang 'dir 'dus la/_nang gi ni dug gsum dag pa'i nyams snang nyid las phyi rol na ci yang med par sgro 'dogs chod pa'o/_/gsang chen bde ba mchog gi dngos grub grub pa gang phyir 'di ni bla na med de zhes thabs shes rab tha mi dad pa'i snying po'o/_/las rnams
[\[106a.5\]]ma lus grub byed yin/_/zhes las dang dngos grub 'byung ba dang 'byung ba las gyur pa'i dpang phyug phun sum tshogs pa bstan pa'o/_/da ni rigs drug 'khor los sgyur ba bka'i dkyil 'khor gsang ba rigs bsdus pa bstan pa ni/_dpal rdo rje rnal 'byor mkha' 'gro ni rigs
[\[106a.6\]]kyi bdag po ste/_rigs lnga po kun gyi 'byung gnas dpal rdo rje 'chang bde mchog 'khor lo'i rten dang brten pa'i 'khor lo las/_mdor bshad rgyas par ma yin no/_/don yongs su bsdus par bstan la tshig rgya cher ma bstan pa'o/_/'dir mngon par rtogs pa ltar na/_dang por rang
[\[106a.7\]]nyid skad cig gis nyi ma la gnas pa'i he ru ka zhal gcig gis nyi ma la gnas par bltas la/_sems bskyed sngon du 'gro bas gnas dang bdag dang rnal 'byor srung ba byas la/_tshogs gnyis sogs par bya ba dang /_stong pa'i ngang las 'byung bzhi rim brtsegs kyi steng du/_
[\[106b\]]
[\[106b.1\]]b+hUM las byung ba'i ri bo bzang po ni/_lhun po ri bo mchog rab ste/_bri bar bya zhing ni yid kyi yul du blos bsam pa'o/_/me tog ni ri rab kyi steng du sna tshogs pad+ma 'dab ma sum cu so gnyis pa'o/_/'bras bu ni lte ba la ge sar dang ldan pa sna tshogs kyis ni rdo rje rgya gram kha dog bzhi ldan
[\[106b.2\]]no/_/yang bzang po bri bya zhing ni dkyil 'khor pho brang gru bzhi sgo bzhi rta babs dang ldan pa sangs rgyas kyi chos ma lus pa yongs su rdzogs pa'i gzhal yas khang bsam pa'o/_/de'i steng du rtag tu bsgom pa ni brten pa lha'i 'khor lo bstan pa la/_dpa' bo rnams ni nyi shu rtsa bzhi po
[\[106b.3\]]thams cad do/_/de dag gi dpa' bo chen po nyid ni rgyal ba rigs lnga rdo rje 'chang dang /_drug pa'i bdag nyid las/_rdo rje'i mu khyud kyis bskor ba'i 'khor lo pho brang chen por rdo rje mi bskyod pa dang gnyis su med pa'i mkha' 'gro ma dang /_rnam par snang mdzad dang gnyis su med pa'i gzugs
[\[106b.4\]]can ma dang don yod rgyal po dang sbyor ba'i lA ma dang /_'od dpag med dang /_sbyor ba'i dum skyes ma dang /_rin chen 'byung ldan dang /_gnyis su med pa'i rin chen rigs kyi lA ma dang /_dbus su dpal he ru ka dang gnyis su med pa'i dpal rdo rje rnal 'byor ma ste chos kyi dbyings
[\[106b.5\]]stong pa nyid kyi rang bzhin can no/_/ha ha he he zhes bya ba ni/_rin po che ke ke ru dang /_margata ljang ba dang /_bai DUr+ya dang /_pad+ma rA ga'i bum pa'i shing lo'i kha rgyan steng na thod pa bzhi dang bcas pa bdud rtsis gang ba la rab tu bzhad cing dgyes par rol pa'o/_/rigs drug 'khor
[\[106b.6\]]los sgyur ba'i 'khor du bkod pa ni/_dpa' bo nyi shu rtsa bzhi zhes rigs re re la dpa' bo yab yum can bzhi bzhis yongs su bskor ba ste/_so so'i 'khor lo la rdo rje dang 'khor lo dang rdo rje rgya gram dang pad+ma dang rin po ches yongs su bskor ba'o/_/gtso bo la rdo rje gri gug gi phreng bas
[\[106b.7\]]bskor ba mtshams su bum pa bdud rtsi can ka pA la dang bcas pa nyid do/_/der ni dpa' bo rnams ni khaN+Da ka pA la la sogs pa ste/_rgyan cha lugs dang ldan pa'o/_/mkha' 'gro nyid ni mtshams ma brgyad dam tshig 'khor lo bkod pa'o/_/dpa' bo dpa' mo rnams kyis 'gro
[\[107a\]]
[\[107a.1\]]ba 'di dag thams cad khyab/_/ces pa gsum kun du ye shes kyi rol pas phyi nang de kho na nyid du rol pas so/_/mkha' 'gro dra ba'i bde mchog yin/_/zhes pa thugs rje chen po mnga' ba'i de nyid kyi 'gro ba gzhan don dang 'brel pa nyid ston pa'o/_/de las dkyil
[\[107a.2\]]'khor gyi dpa' bo rnams ni badzra twa la sogs nas/_khaN+Da ka pA la'i bar du ste/_sku gsung thugs yon tan phrin las bde stong dbyer med du bsdus pa nyid 'dzam bu'i gling du gnas dang nye ba'i gnas la sogs par gdod ma nas grub pa'i dpa' bo nyi shu rtsa bzhi yis zhes lha drag po 'jigs
[\[107a.3\]]byed u mar bcas pa 'dul ba ste/_rnal 'byor ma ni rab gtum sogs dang gnyis su med pas bya ba kun ni 'jug cing mgo zug pa dang /_dbang du bya ba nyid dang /_longs spyod cing yongs su thim pa'i tshul gyis spangs pa dang ye shes phun sum tshogs par 'gyur bas ni/_gdul bya'i ming ni
[\[107a.4\]]'dul byed la btags par shes par bya'o/_/des sngon byung bstan cing /_rjes 'jug la sgrub pa pos mngon par rtogs pa la/_thog mar rigs bsdus pa'i dkyil 'khor gyi 'khor lo drug rigs drug ldan der zhugs par blta bar bya ba ni rtogs par byed pa'i dus su dang /_rgyun rnal
[\[107a.5\]]'byor pas myur du grub cing shin tu mnyam bzhag pas zhes lam goms par bya ba la/_'khor lo'i bdag nyid rtag tu bsgom pa lha'i sku'i rnam pa gsal bar ro/_/rim pa gnyis mnyam par gnas pa/_sngar bshad pa yi cho ga yis/_/zhes le'u so gnyis par gsungs pa dang /_'brel ba
[\[107a.6\]]'am de las 'dir rdo rje mkha' 'gro ni bcom ldan 'das he ru ka nyid de 'dra ba'i bde mchog brjod ni rigs thams cad de las 'byung zhing bsdus pa'i ngo bo 'khor lo 'brel pa nyid do/_/de nyid snying po gsang ba grub pa bstan pa'i phyir/_'khor lo chen po ni dpal sdom pa rigs drug
[\[107a.7\]]gi dkyil 'khor/_dam tshig dang /_lus dang /_b+ha ga'i dkyil 'khor gdod nas grub cing kun khyab par gnas pa lam du bya ba nyid do/_/'di ni sangs rgyas de bzhin gshegs pa rnams dang /_dpa' bo rnal 'byor gyi dbang phyug bya ba thams cad dpal rdo rje 'chang gi ye shes kyi rnam
[\[107b\]]
[\[107b.1\]]pa tha dad du ma yang dag par 'dus pa'i sku gsung thugs rdo rjes legs par gsungs zhes che ba'i bdag nyid bstan pa'o/_/lhag par gyur pa mkha' 'gro ma ni re re'i zhes lhan skyes dang zhing skyes kyi rnal 'byor ma rnams la/_'khor ni bye ba dag tu 'gyur ba dpag tu med pas
[\[107b.2\]]yongs su bskor ba'o/_/snying po'i rnal 'byor ma ni/_rdo rje rnal 'byor ma ni mkha' 'gro rdo rje'i rigs/_lA ma dang dum skyes ma dang /_gzugs can ma rnams ni las dang pad+ma dang rin po che'i rigs so/_/de dag la sogs ni rnal 'byor ma rnams la/_dngos grub kun byed dge ba yin/_
[\[107b.3\]]zhes bar chad med par 'grub pa mthar phyin pa nyid do/_/le'u'i mtshan bstan pa ni/_dpa' bo mkha' 'gro ma'i gnas nyid grub pa'i rigs bsdus chen po bla na med pa'i gsang ba'i dkyil 'khor mchog gi le'u ste/_bzhi bcu rtsa brgyad pa'i rnam par bshad pa'o//_//
[\[107b.4\]]khyad par gsang chen rab bsgrub cho ga sgrub pos go 'phang bde ba chen po sgyu ma'i rnam 'phrul gar/_/skye ba bdun pa'i mtshan nyid rtogs pas mi 'chi sgron mer ldan pas grub pa'i gsang ba grub par 'gyur/_/de la rnal 'byor pa bsam gtan mthar phyin cing sdom pa'i gsang ba spyod pa/_
[\[107b.5\]]mgon po kun du spyod pas goms par 'gyur bas ni/_spyod pa spros bcas dang spros med la gnas pas dngos grub shin tu myur bar byed pa skye ba bdun pa'i lus kyi cho ga'i grub pa dngos gzung ba'i phyir/_de nas gzhan yang bshad bya ba/_/zhes smos te/_gang du he ru ka'o/_/zhal
[\[107b.6\]]gyis grub pas bdag nyid mngon shes phra mo dang ldan pas/_le'u bcu gcig pa'i don bshad pa ste/_bsgrub bya ni lam myur du gcod pa/_ji bzhin cho ga ni dpal he ru ka dang rje btsun ma'i snying po gnyis dang rjes su 'brel pa'i don to/_/gang zhig gis ni gang zag de spyod pa shin tu spros
[\[107b.7\]]med snang ba sems kyi yul du shes pa tsam gyis ni/_/rnam shes gzhan du spro ba grong du 'jug dang 'pho ba'i nad kyis myur du dngos grub thob 'gyur ba/_/dbang po rab kyis tshe 'di nyid du ye shes kyi lus su sgyur bar byed pa'o/_/sngags pas 'bras kyi phye ma las/_/rim pa bzhin du
[\[108a\]]
[\[108a.1\]]phyugs gzugs bya/_/zhes pas khyad par gsang ba'i 'pho ba'i dmigs pa dang bcas pas lkog tu phrin las bya ba/_sA lu dang 'bru las gzugs brnyan gyi sbyor bas lam du bya ba/_dud 'gro ni mi dang glang po rta bong dang /_rus sbal dang /_rnga mo phag_/sna tshogs
[\[108a.2\]]ni 'di dag kyang de nyid skye ba bdun rim par thob pa 'ga' zhig ste/_'di dag la so so'i rnam shes ldan par dmigs shing /_lha'i 'od zer gyis 'di la DA ki ma spyan drangs pa bstim pas ni/_srog 'phrog par nus pa dang ldan par byed pa nyid kyis/_phyugs 'di dag tu shes par bya ba las kyi
[\[108a.3\]]DA ki bskul ba'o/_/'di dag gi khyad par rang bzhin shes par bya ba ni/_ji ltar mtshan nyid rnam pa yis/_/'di dag la ni bshad par bya ba nyid de/_ji ltar mi'i 'gro ba la skye ba bdun pa yod pa bzhin du dud 'gro ba la yang de dang mtshungs par ro/_/de ltar yang /_mi nas mir gyur bdun pa la/_/
[\[108a.4\]]rdo rje stobs mchog dngas byed pa'i/_/nus pa lus la rdzogs gyur te/_/'byung ba brtan la 'od snying po/_/rlung ni nam mkha' srog gsang gis/_/mkha' la lding zhing bdud rtsi thob/_/tshes brgyad zhun mer grib ma la/_/bdun 'gyur bya rgod rkang mig lta/_/de las the tsom med par
[\[108a.5\]]'gyur/_/zhes rdo rje snying po DA ki rang 'byung ba'i rgyud las gsungs pa'i don to/_/de las skye ba bdun gyi nges pa bstan pa ni/_skye ba gcig dang zhes pa nas/_'gro na'ang ngang pa ltar dal gyis 'gro ba dang /_brdzun mi smra ba dang /_skad kyi gdangs snyan pa dang /_gzi brjid che ba la sogs pa
[\[108a.6\]]ste/_skye ba bdun du 'byung ba yin/_/zhes pa'i bar gyis gtan la dbab pa nges pa'o/_/de yi snying ga'i ro tsa na/_/zhes pa srog gi sa bon no/_/mkhas pa yis ni blangs nas ni/_/zhes pa rim pa gnyis kyi rnal 'byor pas 'khrul 'khor dang dmigs pa'i sbyor ba'o/_/snying po'i sngags ni
[\[108a.7\]]bzlas nas su/_/zhes pa yab yum gyi snying po la dpa' mo'i go cha'i sngags btags pa bskyed rim dang 'brel pa'o/_/rdzogs rim du rlung gis byed pa dang bsam gtan gyis gsang ba'i 'pho ba'i bya bas de'i thig le dbang du bya ba yin zhes ye shes yul gzhan la grong 'jug bya ba'o/_/
[\[108b\]]
[\[108b.1\]]de nyid thob pa las phan yon ni/_de ni bstan pa tsam gyis ni/_/zhes pa nas/_'di ni rang dga'i gzugs 'chang 'gyur/_/zhes pa'i don gyis mngon shes lnga thob cing /_ye shes lus su 'gyur ba bstan pa'o/_/'di'i don ni 'di lta ste/_rang nyid dpal he ru ka'i skur gsal ba thugs ka'i
[\[108b.2\]]sa bon la snying po gnyis pos 'khor bar bltas pa las 'od spros te/_bla ma dang lhag pa'i lha mdun gyi nam mkha' la spyan drangs pa la mchod pa sna tshogs phul te/_de dag la gsol ba gdab pa/_bdag sangs rgyas thob nas 'gro ba'i don bgyid pas/_gang zag skye ba bdun pa 'di'i lus
[\[108b.3\]]'di bdag la gnang zhing rang dbang thob par mdzad du gsol zhes gsol ba gdab pa'o/_/de'i nye ba'i mtshan ma rmi lam dang nyams la gsal ba'i rtags cung zad byung ba dang /_sngar byas pa'i mi dang dud 'gro la sogs pa'i gzugs bdun po la dmigs pa gtad pas/_lus cung zad
[\[108b.4\]]'gul zhing g.yo ba'am 'phar ba byung na/_khams gzhan gyis bdud rtsi len pa bzhin du bya ba ni dpal DoM bi he ru ka'i bzhed pa'o/_/yang na bdag gi sa bon las DA ki ma bskul bas/_DA ki ma'i sku'i 'od zer gyis de nyid kyi snying dkar nag gi mtshams nas rnam shes srog gi thig le a shad
[\[108b.5\]]lta bu dang bcas pa de blangs te/_mdun gyi gzugs brnyan la bstim par bya ba 'dis ni myur du grub par byed pa dpal dzA lan+d+ha ra'i bzhed pa'o/_/yang rang lhar gnas pa'i sa bon las 'od spros nas rlung rtsol drag tu byas te/_'od kha dog lnga spros pas/_de'i sgo lnga'i rnam shes la bstim
[\[108b.6\]]nas tshur drang zhing /_yang rang gi sna sgo g.yas kyi rlung phyir spro ba dang bstun te/_'od zer spros pas de'i sna sgo g.yon nas zhugs pas de'i lus kyi nus pa thams cad bsdus te/_srog 'phrog pa'i thig le tshur byung bas mdun gyi gzugs brnyan de dag gi sna sgo g.yon nas zhugs shing thim
[\[108b.7\]]par blta/_de ltar yang dang yang du byas pas dmigs pa gsal bar 'gyur bas myur du grub par 'gyur ba'o/_/mkhas pas shing lo zhes pa la sogs pa rang lus ljon shing gi rnam par bsgyur ba le'u bcu gnyis pa'i las so/_/yang phyugs nyid kyis ni zhes pa la sogs pas
[\[109a\]]
[\[109a.1\]]le'u zhe bdun pa'i don gyi rnam par bsgyur ba nyid do/_/mi rnams zhes pa nas 'gog byed yin gyis log rtog dgag pa bstan/_glang po rta dang nas khrung khrung khra'i bar gyis rten 'brel bcu gnyis dag pa'i rnal 'byor pas srid pa dag pa'i ye shes kyi lus nyon mongs pa dang
[\[109a.2\]]las dang sdug bsngal dag pas/_dus sbyor dang nyi khyim rnam par dag pas/_las kyi rlung dag pas/_sa ra sa nam mkha' lding sa'i dbang phyug thob pas/_bzang ngan thams cad dag pa lha'i gzugs su de 'gyur ro zhes las kyi lus rnam par dag pa rdo rje'i sku bstan pa'o/_/'jig rten
[\[109a.3\]]gsum na yod ma yin gyi bar gyis ni/_'od gsal las zung 'jug gi skur ldang ba'i che ba ston pa skad cig ma'i ye shes rnam thar sgo gsum dag pa he ru kar gyur pas bde chen mi 'gyur ba'i gnas thob par ston pa'o/_/le'u'i mtshan ni skye ba bdun pa bsgrub par bya ba ste zhe dgu pa'i
[\[109a.4\]]rnam par bshad pa'o//_//dpal ldan nyi ma'i snying pos rdo rje rnal 'byor ma yi 'khor lo don kun byed ma nyid kyis phrin las spyod/_/gang du gnang la 'bebs pa'i sbyin sreg gsang ba las kyang rab dbye mchog tu bstan pa sdom pa bsdus pa nyid/_ces pa'i don to/_/de la 'dir gong du gsungs pa'i
[\[109a.5\]]bsam gtan dang gsang sngags kyi sgrub pa bstan par bya ba las rab 'byams kyi phrin las kyi gzhung nye bar bsdu ba bstan pa'i phyir/_de nas sbyin sreg cho ga ni/_/zhes smos te/_'di nyid don mdor bstan pa'i gsang ba ste/_phyi nang de kho na nyid kyi bye brag gis thun mong ba dang khyad par ba'i lha mchod
[\[109a.6\]]pas/_'jig rten pa dang 'jig rten las 'das pa'i dngos grub bsgrub par 'gyur ba'o/_/nges par dbang du byed 'gyur ba ni yul gang la dmigs pa thams cad do/_/yang dag cho ga ni spyir dpal 'khor lo sdom pa'i dkyil 'khor rgyas bsdus kyi bye brag las/_'dir ni dpal rdo rje rnal
[\[109a.7\]]'byor ma'i mngon par rtogs pa'i phrin las gang gis ni gsang chen gyi che ba dka' ba med par/_myur du dngos grub thob 'gyur bshad/_/ces sngon byung dang rjes 'jug la dgongs pa'o/_/da ni rgyas par bshad pa la/_dang por lha'i rnal 'byor ni gnas dben par/_nub mo chos kyi sku'i 'od gsal
[\[109b\]]
[\[109b.1\]]gyi ngang du nyal ba las/_rmi lam longs sku'i tshul dang sad pa sprul pa'i sku'i tshul las sems bskyed cing /_gnas dang bdag dang rnal 'byor srung ba byas nas/_tshogs gnyis bsags pa'i rjes la/_'byung bzhi rim brtsegs dang /_gzhal yas khang gi lte bar/_pad+ma la gnas pa'i
[\[109b.2\]]A li kA li las nyi zla pad+ma'i dbus su sa bon baM dmar ba las rdo rje gri gug 'od 'bar ba las 'od 'phros pas gdod ma nas grub pa'i dpal 'khor lo sdom pa'i lha tshogs kyi thugs rgyud bskul zhing mchod par gyur/_'od de tshur 'dus pa las dpal rje btsun ma zhal gcig phyag gnyis pa
[\[109b.3\]]spyan gsum pa/_skra grol ba/_phyag g.yas na rdo rje gri gug bsnams pa/_g.yon pa ka pA la bdud rtsis bkang pa 'dzin pa/_gru khugs su kha T+wAM g.yo pa/_zhabs g.yas brkyang zhing g.yon bskum pas dus mtshan dang 'jigs byed mnan pa/_thod pa'i phreng ba dbu la bcings pa/_
[\[109b.4\]]mgo bo rlon pa'i do shal can/_rus pa'i rgyan cha lnga dang rin po ches brgyan pas/_dar dpyangs kyis mdzes pa'o/_/de'i phyogs bzhir DA ki ma dang lA ma sogs pa pad+ma la gnas pa/_phyogs bral du rin po che'i bum pa'i steng na ka pA la bdud rtsis bkang ba can no/_/de nas dam tshig 'khor
[\[109b.5\]]lo'i lha mo brgyad dang bcas pa gsal bar bltas la/_gnas gsum byin gyis brlab cing go cha bgo ba dang /_ye shes kyi dkyil 'khor spyan drangs pa bstim pa dang dbang bskur zhing /_dpal rdo rje sems dpas rgyas gdab cing /_phyi nang de kho na nyid kyi mchod bstod dang /_lte bar
[\[109b.6\]]sa bon la sngags kyis bskor ba la dmigs nas bzlas pa'i rnal 'byor bya ba'o/_/de nyid la/_lha rnams thams cad bsgom pa ni/_/zhes dkyil 'khor 'khor lo las/_las thams cad pa'i thab khung du me lha'i thugs kar lha tshogs gsal bar blta ba'o/_/thun gnyis bar du ni mchod
[\[109b.7\]]bstod dang ldan pas sbyin sreg bya ba ni tshe dang dbang thang 'phel ba'i don du'o/_/de'i phan yon ni/_mkha' la spyod pa nyid thob gyur ni a d+ha ri shi g+ha man zhes ye shes kyi sku 'thob pa'i don to/_/rang gi lus ni de nyid kyis zhes rnal 'byor pa tha mal pa'i lus 'di nyid yongs su dag pa'i don
[\[110a\]]
[\[110a.1\]]to/_/de la dang por dbang gi thab khung la dbyibs zla gam par ro/_/gom sa ni ba lang dmar ser gyi sha dang /_myos byed bsre ba da du ra dang ngo /_/lag pa g.yon pa la ni de'i dus su lag pa'i mchod pa dang rjes su 'brel ba ste/_dgang gzar blugs gzar dang ldan pas
[\[110a.2\]]sbyin sreg brgya rtsa brgyad bya ba nyid do/_/me lha dmar ba'i snying gar lha yang dmar ba ste/_zhag bdun la sogs par spel tshig dang ldan pas phrin las la sbyar bas sangs rgyas lta bu'am/_brgya byin lta bu nus ldan yang dbang du gyur na/_phran tshegs mi ni smos mi dgos/_/des shin tu
[\[110a.3\]]myur par grub par byed pa bstan pa'o/_/las kyi bya ba las/_kha chu ni ba dmar ser gyi kha nas 'bab pa ste/_yang na rnal 'byor pas ga Na tsakra'i dus kyi sha lnga'i bdud rtsi zos nas skyugs pa dang /_so shing bsregs pa'i thal ba de dag dang ni sbyar ba las yang 'bras phyes dril phyis byas pa'i
[\[110a.4\]]rang gi lus mnyes pa dri ma de bzhin chags pa dang myos byed da du ra 'am/_yang na ma da na ming dang bcas pa ni 'di zhes bya ba A kaR+Sha ya me pa Sha ma na ya hrIHdzaHku ru hoHzhes ming spel dang bcas pas/_khams gsum bdag ni dbang du 'gyur ba la DA ki phrin las la sbyar ba phyi nang du yang
[\[110a.5\]]dag bar grub pa'o/_/da ni dgug pa'i las la sbyar ba ni/_rang 'byung gi ni mtshal dang ni rigs ldan grub par bya ba/_rlon pa'i zas dang zos pa ni ske tshe yungs mar btsos ba skyug pa'o/_/mi'i bu mo gzhon nu ma'i skra dang ldan pa'i sbyin sreg byas na/_ming spel dang ldan pas brgya rtsa brgyad la
[\[110a.6\]]sogs pas mod la 'gugs par 'gyur ba yin zhes thabs kyi che ba bstan pa'o/_/da ni drag po'i bye brag mdza' bo nang dbye bar bya ba ni/_bsgrub bya'i skyugs pa dang yang zag pa skra dag ste/_nim pa'i shing las sbyin sreg rab sbyar te/_ming spel ba dang bi de sha ya dang rang kha lhor bltas pas
[\[110a.7\]]me lha nag por bskyed pas mod la dbye bar 'gyur ba yin zhes nang 'thab pa'am so sor 'gro ba'o/_/yang drag po'i thab khung du me lha nag po'i snying gar lha'i 'khor lo bskyed pa rab mnyam bzhag pas shes/_dam tshig pa la ni ye shes pa bstim par byas shing bsreg rdzas da du ra'i
[\[110b\]]
[\[110b.1\]]ldum bu la bud shing bya ste/_bya khwa ta'i gshog pa dang /_yungs mar mes gdungs pa la bsgres pa ni mchod sbyin la brgya rtsa brgyad du mA ra ya u tsa Ta ya hUM phaT kyis sbyin sreg byas par gyur na ni/_gdon mi za bar 'phral du 'chi ba'am/_skrod par 'gyur zhes pa'i don to/_/rnal 'byor
[\[110b.2\]]pa la pha rol gyi 'khrul 'khor la sogs pa'i bar chad kyis mi tshugs pa ni/_zas la spyod pa dang de la sogs pa rnams ni spyod lam gyi dus thams cad du sngags pas lha'i nga rgyal dus rtag tu tsham ngam gyis gsang sngags kyi bzlas brjod byed na srung ba chen po ste/_de la bgegs ni
[\[110b.3\]]yod ma yin/_mnyam langs dus su'o/_/gnyid log ma log 'dug pa'am/_/zhes pa'i don la 'od gsal lam du byed pa'i snying ga'i 'khor lo hUM dang thig le kha dog lnga ldan la dmigs pas lam du bya ba dpal la ba chen po'i bzhed pa'o/_/yang rgyas pa'i thab khung kha dog tsan+dan dang yung ba
[\[110b.4\]]byugs shing sgron me lnga dang bdud rtsi lnga dang ldan pa me tog ser pos mchod cing /_wa'i sha'i sreg blugs brgya dbul zhing /_'bras bu can gyi yam shing gis mchod pa las/_yang dag sbyin blugs byed pa'i mi ni khyad par du brjod pa rdo rje lus kyi rtsa 'khor lo rnams su lha thams cad gser
[\[110b.5\]]mdog tu bltas la/_spel tshig puSh+TiM ku ru yang brjod pas/_dus gsum du phrin las 'dir rin po che'i bye brag gis de ni zla ba gsum rjes la nus pa mngon du 'byung ba ste/_rigs kyi dbul ba 'jig par 'gyur/_/zhes mthong chos myong ba nyid do/_/de la rgyas pa'i thab khung dang
[\[110b.6\]]ldan pa la sha chen po dang ma da la brten pa'i rnal 'byor pas bdud rtsi lnga dang ldan pa dag gis la la zhig dbang du gyur pa myos byed ldan par ni lha mchod pa'i tshul las sbyin sreg byed pa tshogs 'khor dang 'brel ba brgya rtsa brgyad pa sreg blugs thun gsum du byed pas ni/_ma lus pa rnams
[\[110b.7\]]spyod pa ni/_zhes khams gsum sa dgu zag bcas zag med du spyod pa zla ba drug gis dbang du 'gyur ba'i gling bzhi la sogs pa la dbang byed pa nyid 'thob pa'o/_/yang lha rnams sku mdog dmar ser la/_'bras bu ldan pa'i yam shing la wa'i sha dang mngar gsum sbyar bas mchod pa
[\[111a\]]
[\[111a.1\]]ni tshim 'gyur mkha' 'gro mas de las ni longs spyod rgyal srid ster bar gdon mi za zhes rgyas pa'i phrin las so/_/da ni rnal 'byor pa'i tshe dang longs spyod rgyas par bya ba ni/_go ma yu'i 'phral gyi shas ce spyang ngam yang na wa'i sha dang myos byed kyis phyi dang nang gtor ma
[\[111a.2\]]dang mchod rdzas ldan pa/_nang gi sbyin sreg bya ba ni rdzas byin rlabs ldan pa dag lus kyi lha bskyed pa la mchod pa'o/_/me'i lha mchod pa can gyis lag par myur du ni bar chad med par dngos grub thams cad 'grub par 'gyur zhes gang bsams pa grub pa brgyad sogs/_phrin las de dag
[\[111a.3\]]thams cad la sngags kyi bzlas brjod mtshan mo bzlas pa gsang spyod dang 'brel ba ste/_a ka tsa Ta ta pa ya sha'o/_/yul 'khor yang ni 'khrugs par byed pa phyi dang nang du nges pa'o/_/dus bstan pa/_de ltar nyin re byas na ni/_/zhes zla ba drug gi bar du thun gsum par bya'o/_/phan yon
[\[111a.4\]]ni rgyal po nyid du byed 'gyur ni nus pa thob pa'i sgrub pa pos so/_/'di la rab mchog gzhan dag ni 'khor lo sdom pa'i phrin las 'di nyid kyis myur du grub pa ste/_'jig rten gsum na yod ma yin ni gong na med pa/_sa gsum las so/_/rnal 'byor chen po 'tshe med ni sgrub pa po de'i tshe
[\[111a.5\]]'phel bar 'gyur bas rang dga' 'chi bdag 'joms par 'gyur ba'o/_/sgyu ma lta bu'i rdzu 'phrul ston pas te/_sna tshogs gzugs ni 'gro ba mos pa'i dbang ste/_'dzin cing rol pa ston pa'o/_/yang rgyas pa'i phrin las te/_bil ba ni sman ka bed/_pA la sha ni 'brum bu mngar ba/_u du m+WA
[\[111a.6\]]ra ni me tog dkar ser ro/_/rgyas pa'i sbyin sreg la lha thams cad dmar ser ro/_/'bum du byas pa na gtor ma dang mchod pa yang de tsam gyis nor gyi bdag po chen por 'gyur ba 'phags pa ngal sos bu'i mdzod thob pa lta bur rin po che dbang gi rgyal po mnga' brnyes pa'o/_/yang rgyal
[\[111a.7\]]srid 'thob par 'dod cing grub pa ni/_go maM sa ste ba lang sha dang spyod byed bsre ba da du ra'i 'bras bu las sbyin sreg byed pas brgya rtsa brgyad la sogs par mchod pas/_rnal 'byor dbang phyug mnyes byas ni dpal sdom pa'i dkyil 'khor gyi gtso bo bla ma dang tha mi dad pa la mchod pas/_
[\[111b\]]
[\[111b.1\]]dbul po nyid du ga la 'gyur/_/zhes phan yon mi zad pa nam mkha' mdzod thob pa'o/_/go maM yu ni ce spyang gi sha dang zhi ba'i shing la sbyin sreg byas pa ni/_gang zag des ni las dang dngos grub gang 'dod ci bde bar ni grub par 'gyur ba nyid kyis/_yang go ma yu'i sbyin sreg brgya'am stong
[\[111b.2\]]la sogs pas dpal 'khor lo sdom pa'i lha tshogs la mchod pa ni myur du nor bdag mnyam par 'gyur zhes rin po che'i phung po thob pa'o/_/de dag 'di dus su phyi rol gyi dka' thub kyi spyod pa mthar lhung ba dgag pa ni/_brtul zhugs dman pa la sogs pa ste/_gtsang sbra dus gsum
[\[111b.3\]]gyi khrus la sogs pa bya ba'i rgyud kyi spyod pa med pa'o/_/ye shes chen po gsang ba mchog bla na med pa thob pa ni brtags pa ni dngos grub 'thob cing /_yon tan phun sum tshogs pa la mnga' brnyes par 'gyur ba'o/_/da ni khyad par du sgrub pa po tshe 'phel bar 'dod na/_'khrul 'khor dang
[\[111b.4\]]rdzas gnyis las dang por bcud len du gyur pa ni/_lhag pa'i tshe ni brag las skye pa can dang /_kuSh+ma DaM ni me'i sa bon can no/_/mung+ga ni dbang phyug sa bon/_ma sha ni spra ba lo ma/_tsa na ka ni mo sran no/_/sbrang rtsi'i tshigs ma ni sbra tshil te/_ke tshe dang zhes ra sa yA na ste bcud len du gyur pa ste/_
[\[111b.5\]]tshe 'phel bar byed pa'i 'chi med bsgrub pa'i sbyor ba gsang ba/_nang du bdud rtsi rlung lam du gyur pas so/_/'khrul 'khor sbyor ba la/_ta ma la'i 'dab blangs de ni gur kum gyis yi ge bcu gsum pa'i 'khor lo A li kA lis mtshan pa bris pa la lha bstim zhing tshe bsgrub pa'i spel tshig can/_
[\[111b.6\]]phyi rol mu khyud las rdo rje phyogs rnams su yod par rab gnas ldan pas 'grub pa'o/_/gdong g.yogs byas nas zhes pa bar chad bsal zhing gnod pa bzlog pa la 'khrul 'khor da du ra yis bris la/_gnod pa byed pa'i spel tshig bris pa dgug bstim byas la dur khrod du sbas na/_kha
[\[111b.7\]]bcings par ni 'gyur ba gcan gzan khro bo lta bu'i kha dang lce rengs par byed do/_/rnal 'byor pa rang gi ji ltar 'dod pa ni grub par 'gyur pa bas/_gong gi las dang dngos grub ma lus pa yang ngo /_/gang du dga' ba der gnas so/_/zhes pa rim pa gnyis spyod pa mthar phyin pas so/_/
[\[112a\]]
[\[112a.1\]]hA swA phaT hUM hUM ye nI tsa ro bai badzra oM gsang sngags so/_/de la gsang chen 'dir lam spyod pa yongs su dag pas phyogs las rnam par rgyal ba mngon du gyur pas/_'khor lo chen po rigs bsdus pa la goms pa mthar phyin pas/_lam gyi rim pas bcu gsum gyi
[\[112a.2\]]dbang phyug rang rdzogs su gyur par bstan pa'i phyir/_de nas gzhan yang bshad bya ba/_/zhes smos te/_mtshan nyid kyi theg par ji ltar sa lam thams cad 'dir don la ston cing rdzogs pa'i khyad par las rnal 'byor ma'i rgyud du thabs shes rab gnyis su med pa'i bde ba'i ye shes kyi sa
[\[112a.3\]]dang lam myur du chod pa nyid la gnas dang nye ba'i gnas la sogs pa bcu gnyis kyi ye shes rang rdzogs su gyur par dgongs pa'o/_/he ru ka dpal ni dpal 'khor lo sdom pa sku lnga ye shes lnga bde chen du sdom pa zung 'jug ye shes kyi sku'o/_/de'i sku'i yan lag ni phyi sprul pa'i 'khor
[\[112a.4\]]lo/_ji ltar gnas pa de nyid nang dbang dang byin rlabs kyis khyad par du gyur pa'i dus nas smin grol gyis sbyangs pa'i tshe/_dpal bde mchog gi lha tshogs kyis bsdus pa'i dkyil 'khor pa thams cad lus la bstim pas de nyid du nus pa bzhag cing rtsa gnas su rnam par 'gyur ba bstan pa'o/_/
[\[112a.5\]]sku ni dkyil 'khor gyi lha tshogs ma lus pa rigs lnga rdo rje 'chang gis bsdus pa rnams so/_/brtan pa lha'i gzhal yas khang dang /_g.yo ba 'gro ba thams cad ma lus pa la ye shes kyi sku'i bdag nyid can gyis khyab cing spro ba dang bsdu ba'i dbang phyug tu mdzad pa'o/_/de dag la DA ki gsang ba
[\[112a.6\]]mdzod las gsungs pa ni/_'dir ni/_rnam spyod gnas dang nye gnas zhing dang nye zhing tshan+do nye ba'i tshan+do 'du ba nye 'du nyid/_/dur khrod nye ba'i dur khrod 'thung gcod nye ba'i 'thung gcod sa rnams dag ste kun du 'od dang ye shes che/_/bcu gsum rdo rje 'dzin pa mchog tu dag pa gsang ba'i sa
[\[112a.7\]]rnams dri med he ru ka dpal brjod/_/sa gsum dag tu dpa' bo rnams dang rnal 'byor ma yi rang bzhin yi ge phyi nang dag pa dbyer med gsang bar gnas/_/ma lus 'khor 'das kun du khyab cing dbang sgyur mtha' yas 'jig rten 'das pa'i bdag_/des mdor bstan nas da ni rgyas par bshad pa la/_
[\[112b\]]
[\[112b.1\]]gnas ni rab tu dga' ba'i sa/_/zhes pa ni/_DA ki badzra rgya mtsho las gsung pa'i don te/_gang du phyag rgya de nyid 'khor lo bzhir/_/sku gsung thugs kyi rtsa ni rab gang ba/_/bcu drug bde ba mi phyed ye shes che/_/snying po pad+ma ge sar rab dga' ba/_/rang gi bde chen gnas ni lhan cig skyes/_/mgo
[\[112b.2\]]bor bdud rtsi 'phel byed phyogs dag ste/_/zla ba de nyid dpa' bo rnal 'byor ma/_/bdag med gnyis ldan mdzes pa thugs spyod pa'o/_/de bzhin nye gnas dri ma med/_/spyod pa chu rgyun rab 'bab rnam par dag_/chos kun bde ba mi 'gyur spros med pa/_/ting 'dzin nyer spyod stong nyid las
[\[112b.3\]]rlung zhi/_/rgyal bar mthong ba rnam thar mtshungs med thob/_/zhing ni 'od byed shes par bya/_/lus gnas rtsa las sum mdor me 'bar ba/_/'od zer bye bas 'gro kun khyab 'gyur ba/_/'chi med rnam par dag pa'i zhing gyur ni/_/dpa' bo stobs mchog skye med gsungs rdo rje/_/nye ba'i zhing
[\[112b.4\]]ni 'od 'phro ba/_/ye shes 'od zer de nyid spro dang sdud/_/skar mda' thig le gsang ba rab dbye nyid/_/smin cing 'dzag pa chu dbang nyer zhi drag_/sgra las brjod pa du ma sdud pa'o/_tshan+do ha ni mngon gyur nyid/_/rnam shes spyod pas ro drug za ba ste/_/ye shes kyis ni zhi ba rab rgyas byed/_/
[\[112b.5\]]sgyur dka' sems nyid thab 'joms pa las/_/'khor lo ral gri rdzu 'phrul ston pa'o/_/nye ba'i tshan+do sbyang dka' ba/_/sgyu ma rmi lam chos ni mngon du gyur/_/rjes 'gro chos nyid 'phags pa'i lam nyid de/_/dge ba bsam gtan mkha' 'gro khams kun spyod/_/gsal ba nyi
[\[112b.6\]]ma 'char nub thim par 'gro/_/'dus sa ring du song ba yin/_/lugs gnas lugs ni ring 'gyur spyod pa dag_/phra ba rjes spyod dga' ba'i yul gyur nyid/_/'dod yon dag pa dbang po rab sim pa/_/don byed grong khyer dgra rnams 'dul ba'o/_/nye bar 'dus mi g.yo ba/_/bla
[\[112b.7\]]med bgrod pa seng ge stobs mchog nyid/_/phyir mi ldog pa mtha' dag mi 'khrugs pa/_/byang sems ro ma rkyang ma kun 'dar du/_/snying rjes 'du ba rtsa gzhan bla med spyod/_/dur khrod legs pa'i blo gros nyid/_/ye shes mtshungs med legs spyod nam mkha' la/_/thogs med blo gros
[\[113a\]]
[\[113a.1\]]rgya mtsho'i rnal 'byor che/_/srog dang rtsol ba dag pas rab mi gnas/_/'od gsal 'gog pa med par spyod pa'o/_/nye ba'i dur khrod chos kyi sprin/_/dba' rlabs chu 'dzin sna tshogs byams pa'i gdugs/_/gling rnams 'gebs pa chos nyid klong yangs te/_/rnam dag
[\[113a.2\]]yang dag lam gyi snying po che/_/sra ba mchog 'gyur rdo rje dbyings dbang phyug_/yang dag mthar gnas byang chub snying po nyid/_/rdo rje'i ting 'dzin ye shes de bzhin gshegs/_/gdod nas dge pa spros med phyag rgya che/_/mnyam med bdud 'joms sgo gsum ro mnyam gyur/_/'od gsal
[\[113a.3\]]snying po srog gyur rtsa rnams dag pa ste/_/sku gsung thugs kyi rdo rje kun du ston gyur pa/_/mchog gyur rgyal po bcom ldan rdo rje 'chang /_/de ni khyab bdag ma lus rnam mi rtog_/rgyu 'bras bde chen lhun grub bcu gsum pa/_/skad cig gtsug tor rdzogs par rab thim pa/_/rgyun mi 'chad par byang
[\[113a.4\]]chub sems 'byung 'gyur/_/yid bzhin nor bu dbang gi rgyal po bzhin/_/ngo bo nyid sku ye shes zung 'jug sku/_/sangs rgyas nam mkha'i sku ni 'dir 'thob byed/_/ces gsungs pa'i don to/_/'dir ni mtshan nyid kyi theg pa las/_snying por gyur pa rdo rje'i theg pa gsang ba bla na med pa'i dpal
[\[113a.5\]]ldan he ru ka gzhung spyod/_/ces smos te/_bde ba chen por sdom pa ye shes kyi sku can gyis bstan pa'i don to/_/'di ni nang gi bdag nyid can la mchog tu 'gyur ba nang gi rtsa dang thig le la sogs pa'i rten 'brel phyi snang ba 'khor lo sdom pa'i ngang las ma 'das pa'o/_/de yang dbang bcu mngon du gyur
[\[113a.6\]]pas sbyin pa nas ye shes kyi bar gyi pha rol tu phyin pa bcu'i bdag nyid kyi dang /_lam rnams ni thob tshul mtshungs kyang lam bgrod tshul mi 'dra ba nyid do/_/rnal 'byor ma'i brda'i skad ni kla klo'i skad kyis sbas pa'i gsang ba 'jig rten gyi sgra dang rtog ge bas mi rtogs par gyur pa'o/_/de la dkyil
[\[113a.7\]]'khor gsang ba yang dag pa'i gnas tshul ni/_mtho ris te thugs mkha' spyod dang sa steng ni sa spyod gsung dang /_sa 'og tu spyod pa sku'i 'khor lo la dpa' ba'i yan lag ni dpal he ru'i sku gsung thugs kyi rnam par 'phrul ba'o/_/brtan pa dkyil 'khor gzhal yas khang la g.yo ba lha
[\[113b\]]
[\[113b.1\]]tshogs 'khor lor gnas pa dag gi bdag ni de thams cad rnal 'byor pa'i lus sems la sdom par gyur pa'o/_/pul+li ra sogs gang bstan pa ni sprul pa 'dzam bu'i gling gi 'khor lo yul gyi bye brag tha dad pa'o/_/de nyid dpal he ru ka yab yum gyi sku la gnas pa bzhin du rnal 'byor pa'i
[\[113b.2\]]lus la yang sbyar ba'o/_/thog med dus su gang bstan pa ni gdod ma nas grub pa'i lhan cig skyes pa'i dkyil 'khor gyi 'khor lo/_'og min dang /_ri rab rtse dang /_'dzam bu'i gling du yang snang bar mdzad pa'o/_/phyi nang bdag nyid can du gnas pa ni kun du khyab cing lhun gyis grub pa'o/_/
[\[113b.3\]]thogs pa med par kun gyi dbang phyug tu bstan pas gar gyi cho 'phrul ni dpal ldan khrag 'thung rgyal po che ni dus dang rnam pa thams cad du bdud las rgyal ba'i sku gtso bor 'gyur ba'o/_/'dod pa kun ni sgrub pa pos don kun stsol ba nyid las/_dbang phyug gtso ni ye shes kyi dbang phyug brgyad
[\[113b.4\]]dang ldan pa nyid do/_/kun du phyag dang ni zla ba bcu gnyis rnam par dag pa/_zhabs ldan zhing ni nyi ma lho byang du bgrod pa gnyis so/_/kun du spyan dang ni dus gsum thams cad dus med mnyam pa nyid du gzigs pa'o/_/gtsug tor zhal te gtsug tor bltar mi mngon pa dang /_zhal gyis khyab pa
[\[113b.5\]]tshad med pa gsang ba bsam gyis mi khyab pa mnga' ba/_kun du thos ldan ni gsung gi gsang ba bde chen bsam gyis mi khyab pas bskal pa gang+gA'i klung gi bye ma snyed bcu drug 'das pa'i 'jig rten gyi khams 'od zer can la sogs par yang gsung thos pa nyid kyis so/_/thams cad g.yogs
[\[113b.6\]]te/_rnam par bzhugs pa ni sku gsung thugs ye shes kyi gsang ba bde chen bsam gyis mi khyab pa'i mi zad pa rgyan gyi 'khor los 'khor 'das thams cad kyi don mdzad pa nyid do/_/da ni gzhung nye bar bsdu ba'i sgo nas lam grub pa'i don bstan pa ni de nas dngos grub bya ba ni 'bras bu'i mchog gsang ba
[\[113b.7\]]mchog thun mong ngo /_/bsam gtan ldan pa'i sems kyis te ni lam gyi rim pas dam tshig sdom pa spyod pa dang ldan pa mthar 'byin pa'o/_/sgrub pa pos rten gyi gang zag nyams len byed pa la phan pa'i phyir zhes pa ma 'ongs pa'i skal ba dang ldan pa rnams la dgongs pa nyid do/_/de dag chos 'di
[\[114a\]]
[\[114a.1\]]'jug par 'gyur bas na/_gsang ba chen po rgyud gsum ston pa'i de nyid gsal bar gsungs pa yin zhes snying po mchog tu gyur pa'i don gsang chen la nye bar gdams pa bstan pa nyid do/_/da ni le'u'i mtshan las dpal 'khor lo sdom pa la/_dbang gi sbyin sreg
[\[114a.2\]]dang /_las tshogs rnams so/_/gnas la sogs pa bstan pa'i cho ga ni sa lam rim pa ste/_le'u lnga bcu pa'i rnam par bshad pa'o//_//de nas gzhan yang bshad bya ba/_/zhes bya ba la sogs pa smos te/_'dir ni yongs su bsdus pa'i rgyud 'di la/_rjod byed sgra'i gsang chen
[\[114a.3\]]dang brjod bya don gyi gsang chen gnyis su med pa bde ba chen po/_ye shes kyi gsang chen gyi don ma lus pa thams cad le'u dang por mdor bstan pa/_lus rnam par gzhag pa lta bur gsungs nas/_le'u gnyis pa nas zhe dgu pa yan chad kyis brgyad par bshad la le'u lnga bcu pas las
[\[114a.4\]]rab 'byams rnams dang /_lam dang sa'i rim pa bstan pas cung zad bsdu ba tsam mdzad nas/_le'u lnga bcu rtsa gcig pa 'dis tshig don thams cad nye bar bsdu ba mdzad pa ni/_man ngag ni dpal rdo rje 'chang chen po nas da lta'i bla ma'i bar du byin rlabs mchog tu gyur pa'i rgyud 'di ni skal ba dang mi
[\[114a.5\]]ldan pas rnyed par dka' ba ste/_de bzhin gshegs pa mar me mdzad nas/_thub pa 'od srungs kyi bar gyis kyang ma gsungs pa'i phyir ro/_/de bas na thub pa thugs rje che zhing thabs mkhas pas dpa' bos zhes dpal he ru ka'i brda'i skad du ni sgra ji bzhin pa ma yin par gsang ba snying po'i
[\[114a.6\]]don lkog tu gyur pa de bzhin gshegs pa spyod yul nyid thun mong pa ma yin par bstan pa'o/_/nga yis rgyud gzhan rnams thams cad du yang gsal por ma bstan te/_shin tu sbas pa yin zhes sgra pa dang rtog ge pas rtogs par dka' ba kla klo'i skad la sogs pa'i sgo nas bstan pa ste/_rim
[\[114a.7\]]pa gnyis mngon du gyur pa'i tshul gyi gzhung bsdu ba spyir mdzad pa'o/_/da ni mngon par rtogs pa yongs su bsdu ba'i don gyi gsang ba ston pa ni/_gos dang zhes pa la sogs pa ste/_b+hA smA she zhes dur khrod las byung ba'i gos sam/_paSh+Thi dza'i sgras gnas la 'gro bas/_dur khrod kyis dben
[\[114b\]]
[\[114b.1\]]par gnas phun sum tshogs pa'am/_tshad med pa bstan pa nyid kyis rnal 'byor srung ba dang /_bdag nyid skad cig gis dpal he ru ka la phyag rgya lngas brgyan pa la sogs kyis bdag bsrung ba dang /_yang sogs kyis thabs kyi yan lag bsod nams kyi tshogs dang /_shes rab kyi yan lag
[\[114b.2\]]ye shes kyi tshogs dang /_phur bu gur gyi gnas bsrung ba sngon du 'gro ba'o/_/rgyu tshogs ni rten 'byung ba rim brtsegs ri ra ba chen po gzhal yas khang bskyed pa la/_brten pa lha'i 'khor lo bskyed pa la/_stong pa sngon 'gro ste A li dang /_kA li ste sa bon phyag mtshan la sogs
[\[114b.3\]]mngon par byang chub pa nyid dang /_brjod nas sngon du 'gro bas yongs su rdzogs pa las byang chub pa rgyu'i he ru ka bskyed pa nyid dang /_'jug pa sgra la sogs pa 'bras bu'i he ru ka bskyed pa nyid las/_ji srid bsdus pa nam mkha' nas lhun gyis grub pa'i dkyil 'khor spyan drangs nas bstim
[\[114b.4\]]pa las/_yum gyi chos 'byung du lha'i 'khor lo rdzogs pa las/_dam tshig gi 'khor lo phyung nas bkod pas spro ba dang bsdu ba bstan pa'o/_/mya ngan las 'das pa gtso bo yab yum 'od kyi thig ler zhu ba dang bdud rtsi ste/_thig le'i rang bzhin du gnas pa la tshim byed tshad med bzhi'i ngang
[\[114b.5\]]las gnas pa la glus bskul ba dang /_bsdus pa'i sbyor ldan gtso bo yab yum bzhed par gyur pas sbyor ba dang po'i ting nge 'dzin bstan pa'o/_/go cha chen po lus kyi dkyil 'khor bsgom pa bstan pa dang /_myang 'das kyis byang chub kyi phyogs kyi dkyil 'khor bsgom ste/_dkyil 'khor
[\[114b.6\]]rgyal po mchog go/_/las rgyal po mchog la lag pa'i mchod pas go cha gnyis bgo ba dang /_bsdus pa'i sbyor bas ye shes sems dpa' spyan drangs nas gnyis su med par bstim pa dang /_dbang bskur zhing rgyas gdab par bya ba dang /_sngags rnams kun gyis mchod pa bla na med pa
[\[114b.7\]]bstan pas mnyam gzhag gi rnal 'byor de ltar de nyid bcu bzhi ni/_/zhes pa mngon par rtogs pa he ru ka mngal skyes bstan pa la/_mdor bsdus nas ni bshad pa yin/_/zhes thun nye bar bsdus nas bdud rtsi myang zhing gtor ma dbul bar bya ba dang /_rdzogs pa'i rim pa bsgom pa'i bar
[\[115a\]]
[\[115a.1\]]gyis mnyam gzhag gi rnal 'byor bstan/_de nas rjes thob spyod pa la gnas par bya ba'o/_/yang rdzus skyes kyi rim pa ltar na dang por byang chub kyi sems dang ldan pas dpal he ru ka'i nga rgyal dang ldan pas lus ngag yid gsum dag par byas nas/_gos dang zhes
[\[115a.2\]]tshangs pa'i gnas bzhi bsgom pa rnal 'byor srung ba'o/_/phyag rgya lnga ni phung po lnga rigs lngas rgyas gdab sogs khongs su khams dang skye mched bsdu bas bdag bsrung ba'o/_/phur bu gur ni gnas bsrung ba'o/_/pra dz+nyA pu N+ya'i sgras ni shes rab kyis zin pa'i bsod nams kyi tshogs
[\[115a.3\]]rdzogs par byed pa yan lag bdun pas so/_/rgyu sogs stong pa sngon 'gro ba ni ye shes kyi tshogs so/_/'jug pa ni sgra des gzhom du med pa'i nA da la sogs pa b+he raM b+ha ste/_ji srid bsdu ba'i sbyor ldan pa ni 'byung ba rim brtsegs nas ri rab dang sna tshogs pad+ma dang /_A li kA li thig le las
[\[115a.4\]]sa bon dang bcas pa spro ba dang bsdu bas ngo bo nyid sku'i dam tshig gi dkyil 'khor rgyas par bskyed pa'o/_/mya ngan 'das ni byang chub phyogs chos sku'i rnal 'byor dang /_go cha chen pos ni lus rten dang brten par bcas pa longs spyod rdzogs pa'i sku bstan pa dang /_lag pa'i mchod pa ste go cha
[\[115a.5\]]gnyis bgo ba dang /_sdud pa'i sbyor ldan pas ye shes sems dpa' spyan drangs nas gnyis su med par bya ba dang /_dbang bskur ba dang sngags rnams kun gyis mchod par bya ba phyi dang /_gsang ba dang de kho na nyid kyi mchod bstod bya ba dang /_sngags rnams zhes pas bzlas pa'i rnal 'byor
[\[115a.6\]]yang bstan bdud rtsi tshim byed kyi bdud rtsi myang ba gtor ma dbul ba dang yang bsdus pa'i sbyor ldan pas thun nye bar bsdu ba yang bstan to/_/des bskyed pa'i don gzhung bsdu ba de kho na nyid ston pa'o/_/da ni de nyid la rdzogs pa'i rim pa ltar na/_khyad par du rnal 'byor rnam par grol ba las/_gos
[\[115a.7\]]ni lus kun du khyab pa'i kun da byang sems de la brten pa'i don dam pa bde bas kun du khyab pas gos sam gnas su gyur pa'o/_/phyag rgya lnga ni 'byung ba lnga dang dug lnga dag pa'i ye shes lnga nyid do/_/sogs ni rtsa 'khor lo drug la sogs pa dbye bsdu rnams so/_/shes rab yan lag
[\[115b\]]
[\[115b.1\]]ni las dang chos dam tshig phyag rgya chen po bzhi dang ldan pa'o/_/phur bu gur ni rdo rje dra gur lta bu ste/_byang chub sems kyi phur bus srung ba chen po'o/_/A li kA li ni rtsa 'khor lo bzhi yig 'bru dgod pa rnams so/_/brjod pa ni rlung srog dang rtsol ba'o/_/rgyu ni chos nyid kyi rtswa kun 'dar
[\[115b.2\]]ma'o/_/sogs ni ro rkyang gnyis dang gzhan rtsa thams cad do/_/bde ba dang stong pa nyid kyi ye shes skye ba'i rten rtsa dbu ma de nyid dang po lus chags pa'i thog mar dang po byung bas na sngon 'gro ba'o/_/'jug pa ni rlung lam du bya ba ste 'byung 'jug gnas pa'o/_/sgra la sogs pa ni rlung dang rtsa
[\[115b.3\]]yig khong na gnas pa las/_ngag las tshig dang /_ming dang /_brjod pa dang /_rab tu byed pa du ma 'byung ba gnas pa thim pa'o/_/ji srid ni srid pa gsum ste rtsa gsum mtshon pa'o/_/bsdus pa ni rtsa dbu ma dang a thung las/_mi shigs pa'i thig le gnas pa las 'od zer spro ba
[\[115b.4\]]dang sdud pa'o/_/de nyid khams gzhan gyi bdud rtsi blangs nas rang gi gnas su bsdus pas ye shes myur du skye ba'o/_/sbyor ldan pa ni lte ba'i 'og gi tsaN+Da lI dang steng gi spyi bo'i haM las bdud rtsi phab ste 'khor lo rnams su rim pa bzhin du sbyor ba'o/_/de nyid la 'bar 'dzag tu gyur
[\[115b.5\]]pas bdud rtsi ni spyi bo'i haM las so/_/tshim byed ni 'bar ba la thim pas/_lus sems la bde stong lhan cig skyes/_tshim byed du gyur ba'o/_/mya ngan 'das ni nyon mongs pa dang rnam par rtog pa thams cad bsregs pas bde stong du rang sar rnam par dag pa'o/_/lag pa ni phyag rgya ste de
[\[115b.6\]]dag thams cad la yang phyag rgya bzhi ldan du gnas pas/_mchod pa ni rang lus thabs he ru ka bde ba dang /_yum stong nyid de/_thabs shes rab gnyis med ye shes chen po mchod pa'o/_/dbang bskur ba ni dga' ba dang skad cig ma lhan cig skyes pa'i ye shes kyis de kho na nyid du
[\[115b.7\]]dbang bskur ba nyid do/_/go cha chen po ni lus kyi gnas dang /_nye ba'i gnas la sogs pa thams cad du dpa' bo thabs dang rnal 'byor ma shes rab dbyer med gyur pas rtsa dang byang sems ro mnyam bde chen mi rtogs par gnas pas bdud bzhi la sogs pa mi mthun pa'i phyogs
[\[116a\]]
[\[116a.1\]]'joms shing bsrung bar 'gyur ba'o/_/sngags rnams ni 'byung ba lnga'i rlung ste srog rtsol la sbyangs pas dbu mar chud pas snang grags thams cad bdag gzhan dbyer med bde ba dang stong pa gnyis med kyi mchod par bya ba nyid de/_de dag gis lam rdzogs pa'i
[\[116a.2\]]rim pa dang sbyar ba dpal DoM bi he ru ka'i bzhed pa'o/_/da ni de dag gi gzhung yongs su bsdu ba'i tshul gyis gdams pa ni/_bA sa ni zhes gnas dang gos la 'jug pas/_sa la 'dod pa kun dbang phyug ni gnas phun sum tshogs pa bstan pa'i gzhung bsdu ba'o/_/dbang gi gzhung bsdu
[\[116a.3\]]ba ni dbang bskur ba zhes pa'o/_/lam bskyed pa'i rim pa'i de nyid bcu bzhi po thams cad kyis bstan yang rdzogs rim kyang de nyid kyis so/_/rdzogs rim phyag rgya chen po ni/_/chos nyid bsam mi khyab dran bya/_/zhes pa'o/_/dam tshig la gnyis las bsrung ba'i dam tshig ni gang gis
[\[116a.4\]]thob nas ma dad pa dbul po sdug bsngal gyis gdungs pa de la rtag tu 'byung bar 'gyur/_de la nyes dmigs kyi sgo nas bstan pa'o/_/bdud rtsi tshim byed kyi tshogs kyi 'khor lo'i dus su yang lag pa'i mchod pa zhes pas bza' ba'i dam tshig gi gzhung bsdu ba'o/_/spyod pa la/_phyag
[\[116a.5\]]rgyu lnga sogs dang /_mgul rgyan gdu bu sogs tshig rkang bzhis rig pa'i brtul zhugs dang /_spyod pa sna tshogs ston mdzod kyis kun du bzang po mgon po kun spyod sbas pa a wa d+hU tI pa'i spyod pa/_phyogs las rnam par rgyal bar bsdus pa'i spyod pa yang bsdus pa'o/_/A li kA
[\[116a.6\]]li dang sngags rnams kun gyi zhes gsang sngags snying po nye snying rtsa sngags bzlas pa'i don to/_/shes rab yan lag dang /_mchod par bya zhes pas rig ldan mchod pa bsdus pa'o/_/lam mngon du gyur pa la spangs thob gnyis las/_spang bya rang sar dag par gyur pa ni/_ji ltar
[\[116a.7\]]sngon bsags sdig pa yi/_/bag chags kun zad mtshan nyid can/_/zhes pas so/_/'bras bu mngon du gyur pa la/_/de bzhin gshegs pa'i sa thob cing /_/sa la 'dod pa kun dbang phyug_/ces pas ye shes sa lam rdzogs pa'i gzhung bsdu ba'o/_/da ni dpal 'khor lo
[\[116b\]]
[\[116b.1\]]sdom pa'i rgyud 'dir zhugs pa'i rnal 'byor pas/_'bras bu mchog mngon du gyur pa bstan pa ni/_mi mchog gang zhig kun spyod pa/_/zhes smos te/_'dir rten gyi gang zag gis thos bsam bsgom pas rgyud sbyangs pas lam la goms par gyur pas/_sgrib pa thams cad rnam par dag_/
[\[116b.2\]]bdag ni las dang nyon mongs pa gnas ngan len myur du bdag spyod pa dang ldan pa'o/_/de bzhin gshegs pa'i sa thob cing ni sa bcu gsum pa'i dbang phyug rdo rje 'dzin pa tshe 'di nyid la mngon du gyur pa dbang po yang rab ste/_sa la 'dod pa kun dbang phyug_/ces pa la phra zhing yang la phra
[\[116b.3\]]bar nus pa dang /_/spyod pa nus dang bdag nyid chen po dang /_/dga' mgur byed cing thams cad dbang du gyur/_/ces 'dod bskyed dang dbang phyug don brgyad do zhes pa'i don gyi mtshungs pa med pa'o/_/yang skye ba bdun tshun chod kyis mchog mngon du gyur pa bstan pa ni/_ji ltar sngon
[\[116b.4\]]tshe rabs thog ma med pa nas bsags pa'i sdig pa dang ma rig pa'i bag chags kun zad par byed pa'i mtshan nyid can ni/_brtson 'grus ldan pa gang zhig gis 'di ni dus rtag tu bsgom pa dag ni/_skye ba dang ni gang dang gang du skye ba der bde bar gshegs pa dag gi rigs skye ste/_khyad
[\[116b.5\]]par du rnal 'byor dbang phyug chen por gyur pa ni/_dang po nas chos dang ldan pa nyid la ste/_dbang po rab kyis thob pa'o/_/da ni mtshan tsam gyis grol ba dri ma dag tshul dpe'i sgo nas bstan pa/_dper na mar gyis gang ba'i snod/_/ces bum pa lta bu de nyid me 'bar ba'i dbus su bzhag par
[\[116b.6\]]gyur na ni/_mar 'bru las byung ba'am srog chags las byung ba'i dngas ma steng du zhu bar gyur cing snyigs ma lus pa phyed cing snod de nyid kyi dri ma 'jig pa nyid du 'gyur ba dri ma thams cad myur du 'dag pa'i khyad par bstan pa las/_don ni de bzhin shrI he ru ka'i zhes pa la/_shrI ni gnyis med
[\[116b.7\]]ye shes te/_/he ni rgyu sogs stong pa nyid/_/ru ni bkod pa dang bral ba/_/ka ni gang du'ang mi gnas pa'o/_/zhes pa'i don gyis rnam thar sgo gsum sku gsung thugs skad cig ma bzhi pa mngon par rdzogs par byang chub pa snying po ye shes mngon du gyur pa'o/_/mtshan thos pa tsam gyis
[\[117a\]]
[\[117a.1\]]skad cig la sgrib pa 'jig par 'gyur ba ni/_byang chub sems dpa' chen po shin tu sbyangs pa can gyi spyod yul du gyur pa'o/_/bsam gtan ni thun bzhi la sogs par ro/_/'di nyid yid la sems pa tsam gyis sam mos pa byas pa tsam gyis kyang yon tan du ma
[\[117a.2\]]thob la/_glegs bam du bklag cing kha ton du 'don pa dang bris shing bcangs pas ni/_phan yon gyi khyad par mtho ris yan lag dang ldan pa'i longs spyod phun sum tshogs pa 'thob 'gyur ba'am zhes gnas skabs pa la/_yang na stong 'khor los sgyur ba'i rgyal po chen po rtsibs
[\[117a.3\]]kyi mu khyud lta bu 'thob ces dbang po tha ma'i lam mo/_/tshe 'dir mchog ma thob na'ang bar ma dor dkyil 'khor gyi 'khor lo'i snang ba dang mi 'bral bar dag pa'i zhing khams su spyod par 'gyur ba ni/_rnal 'byor pa rnams 'pho ba'i tshe/_/zhes smos te/_sgrub pa po rim pa gnyis la rtags
[\[117a.4\]]sna 'ga' tsam las ma thob na yang /_bar ma dor zhal ston par 'gyur ba ni/_dpal ldan khrag 'thung ni bcom ldan 'das nyid rdo rje btsun mo dang bcas pa dang /_sogs ni dpa' bo rnams thams cad dang /_mkha' 'gro sa gsum na gnas pa thams cad yul nyi shu rtsa bzhi dang 'og min
[\[117a.5\]]na bzhugs pa'i lha tshogs kyis lag na me tog sna tshogs thogs pa ste/_lha rdzas kyi me tog pad+ma dang /_ut+pal dang /_ku mu ta dang /_puN+Da rI ka dang /_many+dzu Sha ka la sogs pas mchod par byed/_lha'i rin po che'i rgyal mtshan sna tshogs du ma dang /_ba da na sna tshogs pa du ma dang
[\[117a.6\]]gdugs dang bla re chen po dang 'phan la sogs pa dang /_rol mo'i sgra ni sna tshogs pa dung dang rnga bo che dang gaN+Di dang /_pi wang dang /_gling bu dang /_rgyud mangs dang /_pa Ta ha dang /_pheg rdob pa dang /_Da ma ru dang /_dril bu la sogs pa du ma sgrogs par byed cing /_sna tshogs klu'i
[\[117a.7\]]mchod pas mchod pa ni drug ldan dang bzhi 'gyur la sogs pa rdo rje'i glu dbyangs yid du 'ong ba du ma ni lha mo'i tshogs thams cad kyis mchod par 'gyur ba ste/_tshu rol pa rnams kyis 'chi ba zhes bya ba rtags tsam du bas kyi/_sgrub pa po la 'chi ba med pas bde ba'i snang ba las
[\[117b\]]
[\[117b.1\]]ma 'das te/_rnam rtog 'di zhes gzhan dag rnams kyi 'khrul snang yin no/_/mkha' la spyod pa'i gnas su khrid pa ni lus 'ja' tshon lta bu'i rnam pa la sems ye shes bde stong du gyur pa nyid kyis zag pa med pa'i skur 'gyur ba'i don to/_/des ni dbang po 'bring gi lam mngon du
[\[117b.2\]]bya ba'o/_/phan yon de dag kyang phal pa rnams la 'byung ba ma yin te/_de 'dra'i dpal chen de sgrub pa po dang /_rnal 'byor pa lus ngag yid lha'i sku gsung thugs rdo rje dang tha mi dad du gyur pa dag sa steng nas ni rnyed par dka' ba ste u du m+WA ra lta bu srid pa tsam du bstan pa'o/_/da ni
[\[117b.3\]]bsrung bya'i dam tshig las dpal ldan he ru ka'i rgyud chen 'di la dang por zhugs shing /_dbang thob pa chos thos nas/_/gang gis bla ma dang lhag pa'i lha dang gsang ba'i spyod pa dang /_mchod rdzas brten pa la sogs pa la rang bzhin shes nas ma dad pas dam tshig ma bsrungs na/_tshe 'di la
[\[117b.4\]]dbul ba'i sdug bsngal gyis gdung ba la sogs pa rnam par 'tshe ba du ma 'byung la/_skye ba phyi ma de la dus rtag tu sdug bsngal dpag tu med pa 'byung bar 'gyur ba ste/_dam tshig las 'das pa'i skyon pa bstan pa'o/_/da ni mngon par rtogs pa sgom pa'i gzhung bsdu ba las/_dang por
[\[117b.5\]]rdzus skyes rim pa bstan pa ni/_ri steng ni 'byung bzhi rim brtsegs kyi steng du ri bo mchog rab po/_/sna tshogs pad+ma ni 'dab ma sum cu rtsa gnyis pa de'i lte bar sna tshogs rdo rje'i dbus su pad+ma 'dab ma brgyad par gnas pa la/_yi ge sa bon tsam las A li kA li skyes ni dbyangs dang /_
[\[117b.6\]]gsal byed kyi dbus su hUM 'od 'phro ba las/_spro bsdu nas skad cig gis gzhal yas khang lha'i 'khor lo lnga ldan du bcas pa rdzogs byed du rnam par blta ste/_dpal he ru ka zhabs g.yas brkyang pas lha mo u ma dus mtshan mo mnan cing /_zhabs g.yon pas de'i bdag po
[\[117b.7\]]'jigs byed sum bltab tu rnam par gnon cing ste chad pa dang rtag par lta ba 'joms pa'o/_/bcom ldan 'das kyi rtsa ba'i phyag dang po gnyis kyis rdo rje dang dril bu 'dzin pas yum rdo rje rnal 'byor ma'i sku la 'khyud cing mnyam sbyor ba'o/_/nyi shu rtsa bzhi phyed ldan pa na phyag bcu
[\[118a\]]
[\[118a.1\]]gnyis rten 'brel bcu gnyis dang sa bcu gnyis rdzogs pas bcu gsum rdo rje 'dzin pa la gnas pa'o/_/'ga' zhig gis lha bcu gsum pa'i tshig zin du 'dod pa'ang yod do/_/dpa' bo ni sku gsung thugs kyi 'khor lo la gnas pa'i tshogs so/_/rnal 'byor ma
[\[118a.2\]]tshogs DA ki ma sum cu rtsa drug gis yongs su bskor ba'o/_/de rnams kyi sku'i rgyan ni/_spyi gtsug gi 'khor lo thod pa lnga nor bu dang ldan pa mi bskyod pa'i phyag rgya dang /_mgul rgyan rin chen 'byung ldan gyi phyag rgya/_lag pa gdu bu dpung rgyan de bzhin gshegs pa'i rigs kyi phyag
[\[118a.3\]]rgya/_rna rgyan 'od dpag med kyi phyag rgya/_tshangs pa'i skud pa mchod phyir thogs dang ska rags 'og pags sil sil sgra sgrogs pa ni dam tshig rigs kyi phyag rgya'o/_/thal ba'i rdul gyis byugs pa ni dpal rdo rje sems dpa'i phyag rgya nyid do/_/do shal mgo bo'i phreng ba ni mi mgo
[\[118a.4\]]khrag 'dzag pa can lnga bcu thag pa rgyu mas byas pa 'du byed lnga bcu dag pa'i brda'o/_/shI he ru ka phyag rgya chen po ni/_bcom ldan 'khor lo lnga'i dbus na sku lnga bde chen du bzhugs pa'o/_/go 'phang mchog ni bsgom par bya/_/zhes pas dngos grub thams cad sgrub par
[\[118a.5\]]'dod pas thun bzhi rim pas gnas par bya ba'o/_/da ni mngal skyes ltar na khyad par ni dpa' bo nyer bzhi po kun dang rnal 'byor ma sum cu so drug pa'i 'khor lo lnga ldan du gyur pa b+ha ga'i dkyil 'khor gyi dbus su dpal he ru ka yab yum sbyor ldan bsrubs bas pa las byung ba'i mngon par
[\[118a.6\]]byang chub pa lnga las byung ba rgyu'i he ru ka rdzogs pa'o/_/'byin pa dam tshig gi dkyil 'khor du bkod pas/_sdud pa gtso bo yab yum zhu ba ni stong nyid 'od gsal du 'jug par mdzad pa yin zhes thig le'i gzugs su gnas pa la/_mtshams kyi lha mo'i glus bskul bas lha tshogs
[\[118a.7\]]thams cad dgyes pas khyab par gyur cing gnyis med 'gyur ba 'bras bu'i he ru ka slar bzhengs pa nyid cho ga bla na med pa ting nge 'dzin gsum du bstan pa'o/_/de las bcom ldan 'das kyis gdul bya 'gro ba rnams kyi mos pa'i bye brag dang dbang po'i bye brag tha dad pa du ma'i sems can la sku'i rnam
[\[118b\]]
[\[118b.1\]]par 'phrul ba gang la gang 'dul du ston pa'o/_/spyod pa sna tshogs ston mdzad de ni zhi ba dang khro bo dang nyan rang dang bo d+hi satwa rnal 'byor dbang phyug dang zhal gdong brnyan mi 'dra bar gar gyi rol pas sna tshogs tshul gyis thun mong dang khyad par gyis 'khor ba ma stongs bar du gdul bya nam mkha'
[\[118b.2\]]dang mnyam pa la thabs ni sna tshogs sgyu ma lta bu'i spros pa dang /_yang spros pa med pa zab pa dang /_rgya che ba du ma ston pa yin zhes snod dang 'tsham par ro/_/da ni gsang chen bla na med pa zab mo snying po'i chos 'di ni he ru ka ngas ston pa la 'ga' zhig gal te/_mos par ma gyur kyang zhes dbang po dman
[\[118b.3\]]pas 'di la mi 'jug na yang smod pa dag tu mi bya ste/_tshar bcad pa'i spyod yul lo/_/chos nyid bsam mi khyab dran bya ni thams cad la blo'i yul las 'das pa phyag rgya chen po yid la mi byed pa la gnas par bya ba'o/_/yang gang zag gang gis chos 'di bdag gis rtogs pa'i spyod yul
[\[118b.4\]]min pas sus kyang 'di'i don mngon du gyur pa med pa'i shes byed ni/_bdag gis chos 'di'i chos nyid ni ma rtogs pas gzhan dag kyang ma shes pa yin no zhes zer ba can ni ma rtogs pa ste/_gang gis mngon du byed pa bstan pa rdzogs sangs rgyas dang zhes dbang po yang rab dang de'i
[\[118b.5\]]sras ni byang chub sems dpa' dbang po rab dang 'bring du gyur pa rnams dang bdag nyid chen po gang zag thod rgal ba rnal 'byor dbang phyug tu gyur pa rnams kyis mkhyen cing mngon du gyur par mdzad pa'o/_/de la chos thams cad kyi chos nyid lhun grub 'gyur ba med par ston pa'i phyir/_sangs
[\[118b.6\]]rgyas rnams ni byon gyur tam/_/zhes 'jig rten du de bzhin gshegs pa dpag tu med pa byon nas chos dpag tu med pa gsungs pa'am/_ma byon na yang chos mang po ma gsungs na yang dus dang rnam pa kun du de bzhin gshegs pa thams cad kyi sku gsung thugs ye shes bde ba chen po
[\[118b.7\]]bsam gyis mi khyab pa dpal bde mchog gi 'khor lo'i chos nyid kyi ngo bo nyid dbyings ye shes dbyer med la ni 'phel 'grib spangs pa ste zung 'jug rab tu mi gnas pa brjod pa las 'das pa nyid do/_/de ltar chos ni tshig dang don du bcas pa/_brjod bya'i gsang ba dang rjod byed kyi
[\[119a\]]
[\[119a.1\]]gsang chen 'di la lung dang rigs pas rnam par gzhal nas kyang zhes gang zag dbang po rnon po la dgongs nas gsang chen byin rlabs gsang ba mchog tu gyur pa bstan pa la/_'jig rten pa tha snyad pa dngos po la mtshan mar 'dzin pa kun gyis yong mi smad de/_sgro 'dogs
[\[119a.2\]]skur 'debs kyi spros pa las 'das pa'i phyir ro/_/khyad par snying po gsang ba de'i bgrod pa lam myur zhing bde ba'i lam mchog 'dir bsams shing zhes chos sku zab pa dbyings ye shes ro mnyam pa'i ngang las/_rgya che ba sangs rgyas gzugs sku'i rnam par rol pa gsang ba bsam gyis
[\[119a.3\]]mi khyab cing /_sku gsung thugs mi zad pa rgyan gyi 'khor lo thams cad mkhyen pa/_ngo bo nyid bde ba chen po byang chub sems lhun gyis grub pa'o/_/sangs rgyas kyi bstan pa la 'jug pa bstan pa ni/_mdo sde ni mtshan nyid kyi theg pa chung ngu dang theg pa chen po rnams so/_/ji srid bya ba spyod
[\[119a.4\]]sogs kr-i ya dang tsar+ya spyod pa'i rgyud dang rnal 'byor gyi bar rdo rje theg pa spyi'o/_/khyad par ba rnal 'byor gsang mtha' ste bla na med pa dbye ba nyid ni rgyud sde bzhi rim pas 'jug pa la sems can mos pas 'jug pa rnams blo'i rim pa'am/_'dod pa'i yon tan la chags tshul rim pas bstan
[\[119a.5\]]pa de dang /_de la dga' ba bzhis zhes drang ba dang nges pa dang snying po'i don bstan pa'o/_/mtshan gyis rab grol dbang phyug bde chen go 'phang yan lag mngon 'gyur mi phyed gnas thob pa/_/gang zag u dum ltar te phyir ldog gang yin 'khor bar lhung la phyag rgyar grub pas lam gyur pa/_/
[\[119a.6\]]skad cig dag gis rdzogs byed rnal 'byor de nyid gsang ba srid pa skye tshul dang mtshungs ston/_/'gro ba skal ldan skal med 'jig rten dag na chos rnams dag cing bdag med mnyam pa nyid du rang 'byung ba'o/_/nyan rang theg chen zhugs dang bram zer spyod dang brtul zhugs can de rnal 'byor
[\[119a.7\]]rjes su rigs pa dang /_/mnyam sbyor mi 'gyur de nyid thams cad sems kyi spyod yul gsang ba mi zad chen por brtag_/gang du stong dang snying rje dbyer med chos nyid bden pa'i don ni mi rtogs byin rlabs bral/_/tshul ngan rig byed rtog ge'i gzhung lugs log par lta la zhen byas rig
[\[119b\]]
[\[119b.1\]]don ma mthong /_/bla ma'i man ngag bral ba'i skye bo rtog pa'i dra bas bcings pa rnams kyis rtogs min pa/_gsang chen snying po'i rgyud ni dri med 'phags pa'i nor gyi blo ldan spyod yul dag tu ni/_/log lta nyams byed skal bar ldan rnams yang dag lam ston mkhas rnams bsrung /_/mi bzed snyigs
[\[119b.2\]]dus rtsod pa'i 'gro rnams gsang chen lam rtogs bya phyir nga nyid de yi tshe na yang /_/dus dang dus su snying po'i don ston bla ma nyid du gyur nas bstan pa 'byung bar 'gyur ba nyid/_/dpal ldan sdom pa chen po yon tan rgya mtsho'i 'byung gnas gsang ba mdzod 'di gsang ba'i don ston pa'o/_/de la
[\[119b.3\]]brjod bya dang rjod byed du bcas pa'i rgyud kyi mtshan gyi rnam grangs bstan pa ni/_dpal he ru ka zhes bya ba sku gsung thugs rdo rje rnam thar sgo gsum skad cig ma rnam par dag pa'o/_/rgyud kyi rgyal po ni bla na med pa'i gsang chen no/_/nam mkha' dang mnyam pa 'bum pa'i nang nas byung ba zhes khyad
[\[119b.4\]]par snying po lta bu nyid de rgya mtsho chen po las nor bu rin po che dbang gi rgyal po ltar ston pa dpal rdo rje dril bu pas gdan drangs pa'o/_/dngos grub kyi cho ga ni mchog dang thun mong gi grub pa myur du 'grub pa sbyin sreg dang 'khrul 'khor la sogs pa'i lam mo/_/shin tu rmad du byung ba ni byin
[\[119b.5\]]rlabs phul du byung ba'o/_/bstan bcos thams cad pa ni 'jig rten dang 'jig rten las 'das pa'i 'bras bu phun sum tshogs pa bstan pa'o/_/dpal he ru ka dpa' bo chen po ni bdud las rnam par rgyal ba bklags pas 'grub pa ni/_shin tu myur du don grub par byed
[\[119b.6\]]pa'o/_/thams cad/_/mkhyen pa ni rang gzhan gnyis med rnam pa ma lus pa'i don to/_/gzhan gyis mi thub pa ni bar du gcod pa mi 'byung ba'o/_/gdod ma nas grub pa ni dpal he ru ka rdo rje 'chang gi dgongs pa'o/_/rgyud phyi ma ni dang po chen po la ltos pa'o/_/dpal 'khor lo sdom pa zhes bya ba
[\[119b.7\]]rgyud sde rnams las 'di rnal 'byor chen po bla na med pa'i rgyud kyi rgyal po las le'u lnga bcu rtsa gcig pa rdzogs so zhes yongs su bstan pa ma lus pa'i don to/_/dpal 'khor lo sdom pa'i rgyud kyi rgyal po bde mchog bsdus pa zhes bya ba'i rnam par bshad pa in+d+ra b+hU ti'i zhal snga nas mdzad pa'o//_//
[\[120a\]]
[\[120a.1\]{D1414}]@#/_/rgya gar skad du/_mU la tan+t+ra hri da ya saM gra ha ab+hi d+hA not+tar tan+t+ra mU la mU la br-i t+ti/_/bod skad du/_rtsa ba'i rgyud kyi snying po 'dus pa nges par brjod pa'i rgyud bla ma rtsa ba rtsa ba'i 'grel pa/_dpal rdo rje mkha' 'gro la phyag 'tshal lo/_/gang du snying gi pad+ma kha sbyar dbus
[\[120a.2\]]na gsal/_/phra bar lta ba rang 'byung myong ba'i sems 'jug pa/_/khams gsum me lus gnyis med par ni nyer 'gro ba/_/gsal ba chos kyi dbyings mchog de la bdag phyag 'tshal/_/gang gi phyir na rgyud ni gnyis te/_rtsa ba'i dang yan lag gi'o/_/yang rtsa ba dang bshad pa'o/_/ci
[\[120a.3\]]rtsa ba gnyis gcig gam tha dad ce na/_gnyis nyid de/_gtso bor gyur pa dang /_bshad byar gyur pa'o/_/de dang de gnyis rgyas pa dang bsdus pa ste/_ji ltar zhe na/_'di ni phyi ma'o/_/rtsa ba'i rgyud 'bum pa'i gleng gzhi stong phrag gsum bsdus rgyud 'di le'u gcig gis mdor bsdus pa bshad
[\[120a.4\]]do/_/rtsa ba'i rgyud 'bum pa'i gleng bslang ba stong phrag gsum bsdus rgyud 'di'i le'u gcig gis mdor bsdus nas bshad do/_/rtsa ba'i rgyud 'bum pa'i rgyud 'byung ba'i rgyud stong phrag gsum bsdus pa'i rgyud 'di le'u gcig gis mdor bsdus te bshad do/_/rgyud 'bum pa'i bskyed pa'i rim
[\[120a.5\]]pa'i sngon 'gro gnas phun sum tshogs pa dang /_gang zag phun sum tshogs pa dang /_sgrub pa'i yan lag phun sum tshogs pa dang /_sngon du 'gro ba rnal 'byor bsrung ba dang /_bdag bsrung ba dang /_gnas bsrung ba dang /_bsod nams kyi tshogs bsags pa dang /_ye shes kyi
[\[120a.6\]]tshogs bsags pa'i rtsa ba'i rgyud las stong phrag gcig gsungs pa/_bsdus pa'i rgyud 'di'i le'u bzhi pa'i cha gcig gis bshad pa yin no/_/de ltar rgyud 'bum pa'i stong phrag bcu rgyud 'di'i le'u phyed dang bzhis bshad do/_/le'u bzhi pa nas nyi shu'i bar gyi le'u bcu bdun
[\[120a.7\]]gyis rtsa ba'i rgyud 'bum pa'i stong phrag bcu bdun gyi 'khor lo bshad do/_/le'u bzhi pa'i de kho na nyid kyi man ngag gis rdzogs pa'i rim pa dang /_le'u bcu bzhi pa rim pa bzhi pa bsgom pa'i rdzogs pa'i rim pa dang /_le'u nyi shu rtsa lnga ba thig le bsgom pa'i rdzogs pa'i rim pa
[\[120b\]]
[\[120b.1\]]gsum gyis rgyud 'bum pa'i rdzogs pa'i rim pa stong phrag gsum bshad do/_/de de ltar na stong phrag sum cu tham pa bsdus rgyud 'di'i le'u nyi shu man chad kyis bshad do/_/le'u nyi shu rtsa gcig pa nas le'u bdun cu'i bar gyis rgyud 'bum pa'i stong phrag lnga bcu bsdus rgyud 'di'i le'u lngas
[\[120b.2\]]bshad do/_/de'i phyir de ltar na rgyud 'bum pa'i stong phrag brgyad cu ni bsdus pa'i rgyud nges par brjod pa'i rgyud bla ma 'dis bsdus pa yin la/_rtsa ba'i rgyud kyi rdzogs pa'i rim pa dang /_las tshogs ni rgyud 'di dang phyi ma'i bshad pa'i rgyud rdo rje mkha' 'gro dang /_sgyu ma chen mo dang /_he ru ka
[\[120b.3\]]'byung ba dang /_rig pa byed rgya mtsho'i rgyud bzhis stong phrag nyi shu bshad pa yin no/_/de ltar na bshad pa'i rgyud kyis rtsa ba'i rgyud stong phrag brgya pa bshad pa yin no/_/rjod byed kyi rgyud de rnams kyi brjod bya'i rgyud ni gsum ste/_rgyu'i rgyud dang /_thabs kyi rgyud dang 'bras bu'i rgyud do/_/rgyu'i rgyud
[\[120b.4\]]ni gsum ste/_bskyed pa'i rim pa bsgom pa dang /_rdzogs pa'i rim pa bsgom pa dang /_bskyed rdzogs gnyis ka bsgom pa dang gsum mo/_/thabs kyi rgyud ni gnyis te bskyed pa'i rim pa dang rdzogs pa'i rim pa'o/_/'bras bu'i rgyud ni gsum ste/_chos dang longs spyod dang sprul pa'i
[\[120b.5\]]sku'o/_/rgyud kyi don gsum po thos bsam gyis khong du chud pa ni dgos pa'o/_/bsgom pa'i shes rab kyis bskyed rdzogs kyi don mngon sum du grub pa ni dgos pa'i dgos pa'o/_/'brel ba ni brjod bya dang rjod byed kyi rgyu las dgos pa'i shes pa bskyed pas de nyid las 'brel
[\[120b.6\]]pa log shig na med do/_/de ltar dgos pa'i don bshad nas/_bsdus pa'i don ni bzhi ste/_gleng gzhi dang gleng bslang ba dang rgyud 'byung ba'i le'u gsum dang /_rgyud dngos so/_/dngos la lnga ste/_le'u bzhi nas nyi shu'i bar ni dngos grub bsgrub pa'i 'khor lo bcu bdun no/_/nyi shu rtsa
[\[120b.7\]]gcig pa nas sum cu rtsa bdun gyi bar gyis ni dngos grub sna tshogs kyi 'khor lo'o/_/le'u sum cu rtsa brgyad pa nas bzhi bcu rtsa bdun gyi bar gyis ni dngos grub kyi yan lag tshogs kyi 'khor lo bshad do/_/le'u bzhi bcu rtsa brgyad pa nas drug cu rtsa gsum gyi bar gyis le'u bcu
[\[121a\]]
[\[121a.1\]]drug gis thun mong gi 'khor lo bshad do/_/drug cu rtsa bzhi pa nas le'u bdun cu'i bar gyis phrin las rnam bzhi'i khyad par gyi 'khor lo bshad do/_/de ltar bsdus pa'i don bshad nas/_yan lag gi don bshad pa ni/_'di skad bdag gis thos pa zhes bya ba la
[\[121a.2\]]sogs pa ston te/_'di'i bshad pa'i rgyud kyi le'u bzhi bcu rtsa bzhi pas bshad pa ni de nyid dang sbyar gyi 'dir mi blang ngo /_/lcang lo can gyi pho brang du sdud pa po lag na rdo rje la bla gos lnga brgya gdan du bting nas/_'phags pa kun du bzang bos chos kyi 'khor lo bskor ba'i mdo/_/
[\[121a.3\]]bde bar gshegs pas gang du gsungs/_shes rab chen po khyod smros shig_/rdo rje 'chang ba khyod smros shig_/ces gsol ba btab pa dang /_sdud pa pos gleng bslang ba'i tshig 'di skad bdag gis thos pa zhes gsungs so/_/de la 'di skad ni lag na rdo rje'i yid kyi rnam par shes
[\[121a.4\]]pa la rgyud kyi tshig dang sgro 'dogs dang skur 'debs bral bar snang ba la e waM zhes bya'o/_/bdag gis zhes bya ba ni bdag kho nas thos kyi brgyud pas sam/_'khor las sam sprul pa las sam/_phrin gtang ba las ni ma yin no zhes bzhi gcod pa yin no/_/thos pas ni rang gis rtogs
[\[121a.5\]]nas byas pa ma yin gyi sangs rgyas kyis gsungs nas thos pas gzhan dbang yin par ston to/_/yang 'khor rnams kyis dus gang gi tshe thos/_ston pa gang las thos/_gnas gang du thos/_'khor su dang lhan cig tu thos/_bshad pa'i chos ci thos she na/_dri ba lnga'i lan du rgyud kyi
[\[121a.6\]]gleng gzhi gsungs te/_dus gcig na ni kun rdzob tu lan cig 'di thos la/_dus gzhan gyi tshe ni gzhan dag kyang thos so/_/des na thos pa mang bar ston to/_/don dam par na rgyud kyi don rnam par thar pa'i sgo mtha' yas pas dus kyi mtha'i skad cig ma gcig la rtogs te/_de yang /_
[\[121a.7\]]blo gros chen pos mthong rnams kyi/_/rnam pa thams cad cig car nges_/zhes bshad do/_/bcom ldan 'das ni bdud bzhi bcom pas sam/_dbang phyug la sogs pa drug dang ldan pas so/_/gang du thos pa'i gnas ni de bzhin gshegs pa thams cad kyi zhes pa phyogs thams
[\[121b\]]
[\[121b.1\]]cad kyi dus thams cad ye shes lnga'i snang ba rigs lnga'o/_/de'i 'khor lo rdo rje khro ba'i mkha' 'gro ni dpa' bo nyi shu rtsa bzhi'o/_/mkha' 'gro ma rnams ni dpa' mo sum cu rtsa bdun no/_/de la rdo rje ni zag med kyi ye shes so/_/khro bo ni zhi bas mi 'dul ba la mngon spyod kyi sku'o/_/mkha'
[\[121b.2\]]'gro ni zhi gnas kyi nam mkha' bsam gtan bzhi dang /_gzugs med bzhi'o/_/lhag mthong gi nam mkha' ni sa bcu gcig gi stong pa nyid do/_/de ltar rtogs shing 'gro bas na mkha' 'gro dang mkha' 'gro ma zhes btags so/_/de'i dri ba ni mkha' 'gro dang mkha' 'gro ma'i tshogs
[\[121b.3\]]bye ba khrag khrig 'dus pa'i dkyil 'khor ro/_/gsang ba'i snying po ni 'dzam bu'i gling gru gsum ste/_nyan thos dang rang rgyal ba dang /_tshangs pa dang khyab 'jug la sogs pas mi rtogs pas na gsang ba'o/_/snying po ni longs sku las sprul pa'i sku'i dpa' bo dang dpa' mo bskyed pa'i
[\[121b.4\]]gnas yin pas snying po'o/_/bzhugs te zhes bya ba ni lan cig de na bzhugs kyi dus gzhan gyi tshe na gzhan dag na yang bzhugs pas gcig gi tshig dang sdud pa po'i dus los lkog tu gyur pa 'das pa'i tshig tu bstan to/_/'khor ni rgyud nyan pa'i ched du gsol ba 'debs pa'i 'khor te/_
[\[121b.5\]]gnas der bcom ldan 'das de bzhin gshegs pa gang+gA'i klung gi bye ma snyed thams cad kyi 'khor 'dus nas/_ston pa po bcom ldan 'das sprul pa'i sku 'bras bu'i he ru ka thog ma skye ba dang tha ma 'jig pa med pa'i chos kyi dbyings las byung ba'i dpal rdo rje sems dpa' la
[\[121b.6\]]gsol ba btab po/_/chos gang gi ched du gsol ba 'debs she na/_kye bcom ldan 'das zhes bos nas/_de bzhin gshegs pa rigs lnga thams cad kyi dkyil 'khor lnga bcu rtsa drug gi rdo rje khro bo'i mkha' 'gro nyi shu rtsa bzhi tha dad pa dang dkyil 'khor lnga bcu rtsa drug gi mkha'
[\[121b.7\]]'gro mang po'i dra ba'i tshogs rgyud 'bum pa'i stong phrag brgyad cu gsal zhing nges par brjod pa rtsa ba'i rgyud bla ma'i bla ma ste/_'jig rten pa'i gnyen po zhi gnas dga' ba bzhi'i ting nge 'dzin bla ma dang lhag mthong sgyu ma 'od gsal zung 'jug ston pa ni bla ma'i bla ma ste/_de sems
[\[122a\]]
[\[122a.1\]]can gyi rgyud la bskyed pa'i gnas yin pas ni snying po'o/_/gsang ba ni rgyud 'bum par bshad pa byas slar snying po ngos mi zin pa'o/_/bshad du gsol ni rtsa ba'i rgyud 'di nyid du bsdus nas bshad du gsol zhes 'khor phun sum tshogs pas gsol ba 'debs pas zhar la
[\[122a.2\]]rgyud kyi mtshan bshad pa yin no/_/chos phun sum tshogs pa ni bcom ldan 'das kyis bka' stsal pa/_kye lag na rdo rje khro bo chen po'i bdag po ni sangs rgyas kyi sdud pa po khro bo'i cha lugs 'chang ba rnam par thar pa'i sgo bsam gyis mi khyab pa ston pa'i bdag po'o/_/'khor rnam pa sna
[\[122a.3\]]tshogs ni rdo rje gtsug tor dang rdo rje mdzod spu la sogs pa rdo rje rtse mo'i rgyud las rdo rje 'chang nyi shu rtsa drug bshad pa dang bcas pa nyon cig ces bod pa'o/_/ci mnyan zhe na/_rnam par rol pa chos kyi sku dang /_rnam par 'phrul pa'i longs spyod rdzogs pa'i sku dang /_'phro ba sprul pa'i sku
[\[122a.4\]]bshad kyis snod kha sbubs pa lta bu'i mi rtogs pa spongs la legs par nyon cig_/snod zhabs rdol lta bu'i log rtogs spongs la rab tu nyon snod dri ma can lta bu'i the tshom spangs la yid la zung shig ces pa'o/_/de ltar gleng gzhi phun sum tshogs pa lnga bshad nas/_de la rgyud 'chad par
[\[122a.5\]]skabs 'byed pa ni/_bcom ldan 'das la 'khor thams cad kyis legs so zhes gsol te/_lag na rdo rje 'khor rdo rje gtsug tor la sogs pa dang bcas pa thal mo sbyar nas 'dud pa la/_bcom ldan 'das kyis gsungs pa yin no zhes mtshams sbyar ro/_/
[\[122a.6\]]le'u dang po'i rgyud kyi dgos 'brel gsungs pa ni/_de nas gsang ba bshad bya ba ni 'khor gyi bsam pa la ltos pa'i de nas so/_/gsang ba ni bskyed rdzogs gnyis kyi brjod pa mdor bstan pa'o/_/bshad bya ni slob mas khong du chud par bya ba sgra'i dgos pa'o/_/mdor bsdus pa ste rgyas
[\[122a.7\]]min ni le'u 'bum pa las mdor bsdus nas sh+lo ka 'bum pa las bskyungs pas na rgyas par ma yin pa ste rjod byed bstan to/_/brjod bya'i rgyas bshad ni dpal he ru ka yang dag sbyor te/_bskyed pa'i rim pa'i he ru ka longs sku dang sprul sku'i zlos gar bsgom pa dang /_rdzogs pa'i
[\[122b\]]
[\[122b.1\]]rim pa chos kyi sku'i he ru ka'i zlos gar bsgom pa'o/_/yang dag sbyor ba ni bskyed pa'i rim pa'i yul lha mo'i gzugs dang /_las kyi phyag rgya dang chos kyi phyag rgya dang dam tshig gi phyag rgya rnams so/_/rdzogs rim chos kyi sku ye shes kyi yul sgyu ma'i dpe brgyad phyag rgya chen po'o/_/yang dag
[\[122b.2\]]sbyor ni 'dod pa'i khams kyi dbus nyi khri chig stong drug brgya bkag_/'dod pa'i khams kyi rnam par rtog pa rang bzhin brgyad cu bkag nas bsam gtan dang zag med kyi sdom pa bde ba mchog la sbyor ba ni/_bde mchog gi rnal 'byor te gsang ba'o/_/'dod pa'i don kun gyi ni bsod nams
[\[122b.3\]]kyi las kyi 'bras bu 'dod khams kyi mi lha dang 'khor los sgyur ba 'grub pa'o/_/thun mong gi dngos grub ni mi g.yo ba'i las kyi 'bras bu mngon par shes pa lnga'o/_/mchog gi dngos grub ni zag med kyi las kyi 'bras bu sangs rgyas dang byang chub sems dpa'i ye shes so/_/de
[\[122b.4\]]ltar rgyud kyi dgos 'brel bshad nas/_mtshan bshad pa ni bla ma ni bla ma zhes bya ba ni zhi gnas kyi bla ma las lhag mthong gi bla ma khyad par du gyur ba'o/_/mkha' 'gro ma'i dra ba sdom pa ni rtsa'i 'khor lo dang /_rlung gi 'khor lo dang /_sems kyi 'khor lo gnyis kyi tshogs ni dra ba'o/_/sdom pa ni
[\[122b.5\]]bsam gtan dang zag med kyi sdom pa ste/_rtsa dang rlung dang sems las bde ba mchog 'grub pas na mkha' 'gro ma dra ba'i sdom pa'o/_/don de dang ldan pa'i mtshan bshad pa'o/_/de ltar mtshan bshad nas rtsa ba'i rgyud kyi gleng gzhi bshad pa ni/_gsang ba mchog gi dgyes pa na/_/zhes pa ni
[\[122b.6\]]gnas te gsang ba ni dga' ba'i gnas so/_/mchog ni mchog dga'i gnas so/_/dgyes pa ni lhan cig skyes dga'i gnas te 'dzam bu'i gling gru gsum na bzhugs pa'o/_/thams cad bdag nyid ni 'khor te/_de bzhin gshegs pa'i rigs dang /_rdo rje'i rigs dang /_rin po che'i rigs dang /_pad+ma'i rigs
[\[122b.7\]]dang /_las kyi rigs te thams cad do/_/bdag nyid ni bzhi ste/_drag po 'jigs byed gdul bya'i 'khor dang /_sangs rgyas dang byang chub sems dpa' nyan pa'i 'khor dang /_dpa' bo dang dpa' mo sprul pa'i 'khor dang /_lcang lo can gyi bdag po sdud pa po'i 'khor dang
[\[123a\]]
[\[123a.1\]]bzhi'o/_/rtag tu ni dus te gdul bya 'dul bya 'dul ba rnams rdzogs pa dus de'i bar ro/_/bzhugs pa ni sangs rgyas kyi zhing du ston pa yin no/_/ston pa dang sbyar ba na dbang mdzad pas bzhugs/_longs spyod pas bzhugs/_thim pas bzhugs pa'o/_/sprul pa'i sku'i ston
[\[123a.2\]]pa ni mkha' 'gro kun dngos sems dpa' ste/_'bras bu'i he ru ka zhal bzhi phyag bcu gnyis pa'o/_/de la mkha' ni zhi gnas dang lhag mthong gi nam mkha'o/_/'gro ba ni zhi gnas dang lhag mthong gi sa bcu gcig pa rtogs pa'o/_/kun gyi ye shes kyi 'khor lo dang /_thugs kyi 'khor
[\[123a.3\]]lo dang /_gsung gi 'khor lo dang /_sku'i 'khor lo dang /_dam tshig gi 'khor lo dang /_dur khrod brgyad kyi 'khor lo ste drug gi dbus na sgyu ma mkhan bzhin du 'bras bu'i he ru ka skyed byed kyi gtso bo yin pas na dngos zhes bya'o/_/rdo rje sems dpa' bde ba'i mchog ni longs spyod rdzogs
[\[123a.4\]]pa'i sku te rgyu'i he ru ka'o/_/rdo rje ni stong pa nyid kyi ye shes so/_/sems dpa' ni snod bcud thams cad du snang ba'i longs sku ni rdo rje sems dpa' zhes bya bar rdo rje mkha' 'gro'i le'u bzhi bcu rtsa gnyis pa nas bshad do/_/bde ba'i mchog ni dag pa 'jig rten pa'i ye shes ji snyed pa
[\[123a.5\]]mkhyen pa'i ye shes yin pas bde mchog go/_/'di ni rang byung bcom ldan 'das/_/zhes bya ba ni chos kyi sku ste/_'di ni zhes bya ba ni don dam pas na zhes bya'o/_/rang 'byung ba ni rang rig pa rgyu nus pa thogs med nyams su myong ba'i 'od gsal ba'i rgyu las skyes pa yin gyi/_glo bur gyi
[\[123a.6\]]rgyu rkyen las ma skyes pas na rang byung ngo /_/mnyam sbyor gyi rgyud las/_rtag tu da ltar 'byung ba bzhin/_/zhes bya ba rang gi sems kyi chos nyid nyams su myong ba 'dus byas dus gsum du mi dmigs pas na rang byung zhes bshad do/_/bdud bzhi bcom pas na bcom ldan 'das so/_/nyon mongs
[\[123a.7\]]pa dang shes bya'i sgrib pa'i bag la nyal phra mo spangs pas dpa' ba'o/_/de ltar sku gsum gyi ston pa bshad nas/_chos phun sum tshogs pa ni mkha' 'gro dra ba'i sdom pa yin/_/zhes pa ste/_bskyed pa'i rim pa lha'i 'khor lo sdom pa dang /_rdzogs pa'i rim pa dman pa dbyibs rtsa'i 'khor
[\[123b\]]
[\[123b.1\]]lo sdom pa dang /_gsang bsngags rlung gi dra ba'i sdom pa dang /_mthar thug chos sems kyi dra ba'i sdom pa gsum mo/_/de ltar kun rdzob tu phun sum tshogs pa lnga thos bsam gyi shes rab kyi thad kar bshad nas/_bsgom pa shes rab kyi dbang du byas nas/_ut+pal lta bu'i gang zag chags
[\[123b.2\]]lam pa'i ngor las kyi phyag rgya'i b+ha ga la dga' ba gsum 'byung bas na gsang ba mchog gi dgyes pa na'o/_/thams cad bdag nyid ni 'khor lo bzhi'i rtsa'o/_/sku gsum gyi ston pa ni lkog ma dang snying ga dang lte bar phyin pa'i bde ba'o/_/chos ni 'khor lo bzhi la bde bas khyab pa'o/_/
[\[123b.3\]]pad+ma lta bu'i gang zag grol ba'i lam pa'i dbang du byas nas gsang ba sngags su bshad pa ni/_dbugs 'byung rngub gsum gyi gnas yin pas na gsang ba mchog gi dgyes pa na'o/_/thams cad kyi bdag nyid ni dbugs nyi khri chig stong drug brgya'i 'khor ro/_/rtag tu bzhugs pa ni
[\[123b.4\]]rlung gnyis 'gog pa'i dus te/_srog a wa d+hU tIr chud pa'o/_/sku gsum gyi ston pa ni lte ba'i rlung dbus su chud nas/_mig tshums gcig sdod pa dang /_snying gar mig tshums gnyis sdod pa dang /_lkog mar mig tshums gsum sdod pa'i rtog pa med pa'i shes pa gsum skyes pa'o/_/
[\[123b.5\]]bshad pa'i chos ni dbugs nyi khri chig stong drug brgya'i dra ba bkag pa las sdom pa'i bde mchog skyes pa'o/_/rin po che lta bu'i gang zag bdag byin gyis rlob pa'i lam la mthar thugs chos kyi dbang du byas na chos kyi dbyings rnam par thar pa sgo gsum gyi rang bzhin phyag rgya chen po ni
[\[123b.6\]]gsang ba mchog gi dgyes pa na'o/_/thams cad bdag nyid ni byang chub kyi phyogs kyi chos sum cu rtsa bdun no/_/rtag tu bzhugs pa ni bsam gyis mi khyab pa'i dus te/_rang gi sems kyi stong nyid la rtag tu bzhugs pa'o/_/mkha' 'gro kun dngos sems dpa' ni gong bu'i gzugs las
[\[123b.7\]]'das pa gzung ba rang bzhin med pa'i ye shes sprul sku'o/_/rdo rje sems dpa' bde ba mchog ni 'dzin pa rang bzhin med pa longs sku'o/_/'di ni rang 'byung bcom ldan dpa' ni sems kyis bsam mi khyab ces pa'i bde chen chos kyi sku'o/_/bshad pa'i chos ni sems kyi mkha'
[\[124a\]]
[\[124a.1\]]'gro ma dra ba'i sdom pa sgyu ma'i 'od gsal zung 'jug rtogs pa'o/_/de ltar gleng gzhi bshad nas/_bskyed rim gyi lus mdor bstan ni/_sgra'i tshul las nges par 'byung ba ni lhar bskyed pa'i rgyu ste/_sgra ni hUM ngo /_/tshul ni rlung dbu ma'o/_/nges 'byung ni 'khor lo lnga dang dur
[\[124a.2\]]khrod dang bcas pa rten dang brten pa'i dkyil 'khor sprul pa'o/_/dam tshig spyod pa ni dbang thob pa'i rnal 'byor pa'o/_/spyod yul yin ni lha'i 'khor lo bsgom pa'o/_/ji ltar bsgom zhe na/_thog mar tshad med pa dang byin gyis brlab pa dang /_srung ba'i 'khor lo dang tshogs bsags pa
[\[124a.3\]]dang stong pa nyid kyi rnal 'byor ro/_dbugs ni ldang ba dang /_'jug pa dang /_yongs su rdzogs pa dang /_byin gyis rlob pa dang /_dbang bskur ba dang /_mchod pa'i rnal 'byor dang /_ting nge 'dzin bsgom pa'o/_/mtha' ni nye bar bsdu ba dang /_kun du spyod pa ste ldang ba ni rnal 'byor ro/_/rnam par
[\[124a.4\]]gnas pa ni/_/thog ma dbus mtha' dri ma med ni/_sbyor ba dang /_dngos gzhi dang rjes kyi tshul gyis sprul pa'i sku dri ma med pa zag med kyi snang bas gnas pa'o/_/de'i phan yon ci zhe na/_'jig rten gsum du rnyed dka' ba ste sa 'og sa bla sa steng du zag pa med pa'i sprul pa'i sku rnyed par dka'
[\[124a.5\]]ba'o/_/rdzogs pa'i rim pa'i lus mdor gzhag pa ni/_shes rab thabs kyi kun sbyor las/_/zhes bya ba shes rab phyag rgya bzhi dang /_thabs shes pa bzhi mngon sum gyi lam gyis kun du sbyor bas bde ba rtog pa med pa dang dbang po drug bde ba dga' ba dang /_yul drug bde ba mchog dga'
[\[124a.6\]]dang /_rnam par shes pa drug bde ba lhan cig skyes dga' ni/_'chi med ji lta de lta bur/_/zhes bya ba ste/_me dang chu dang rlung gi bar du mi 'chi bas na 'chi med do/_/de la sgyu ma dang 'od gsal ba dang zung du 'jug pa rnam pa thams cad kyi mchog dang ldan pa'i stong pa nyid ni rang bzhin 'od gsal dag
[\[124a.7\]]pa zhes bya'o/_/de'i rgyu gang las byung zhe na/_gsang ba'i gnas byung zhes bya ba las chos dang dam tshig gsum las byung ba'i bsam gtan gyis lus dang yid bde ba'o/_/las 'byung ba ni bsam gtan gyi bde ba de las skyes pa'i sgyu ma 'od gsal zung 'jug rtogs pa'o/_/de la nyes
[\[124b\]]
[\[124b.1\]]bral ni sgyu ma'i dpe brgyad dang mtshungs pa'i bdag byin gyis brlab pa'o/_/rtag pa ni 'od gsal rnam par thar pa'i sgo gsum gyi ting nge 'dzin to/_/zhi ba ni zung 'jug ste 'dus byas dang 'dus ma byas cig car rtogs pa'o/_/de skad du yang /blo gros chen po mthong rnams kyis/_/rnam pa
[\[124b.2\]]thams cad cig car nges/_/zhes gsungs so/_/shes pa de gsum gyi yul gang yin zhe na/_nam mkha' dang mnyam pa skyed pa po ste/_chos kyi dbyings kyi rgyu las byung ba'o/_/rgyu de yang rang bzhin dag pa las byung ste sems kyi chos nyid 'dus ma byas pa'o/_/dbang po bdag po'i rkyen
[\[124b.3\]]bsam gtan de gang las skye zhe na/_rnal 'byor ma yis bde ba ster/_/zhes bya ba las kyi phyag rgya dang /_chos kyi phyag rgya dang /_dam tshig gi phyag rgya dang gsum gyis bde ba ster ro/_/de'i mtshungs pa de ma thag pa'i rkyen yid nang du chud pa ste rdo rje'i bzlas pa'o/_/dbang po bdag po'i rkyen ni
[\[124b.4\]]bsam gtan de dga' ba bzhi'o/_/sogs ni yul phyag rgya bzhi dang /_rgyu'i rkyen bsam gtan dang zag med kyi sa bon gyi bag chags so/_/de'i 'bras bu sbyor ba nyid cho ga'i ye shes ni rgyu rkyen tshogs pa'i sbyor ba ni cho ga ste de'i rnam shes dga' ba gsum dang /_ye shes sgyu ma 'od gsal
[\[124b.5\]]zung 'jug shes pa'o/_/de skad du yang mnyam sbyor las/_ngo bo nyid dang mthu dag gis/_/rang bzhin gyis ni de 'grub po/_/zhes gsungs so/_/bskyed rdzogs kyi de nyid rgyud 'bum pa las gsungs pa dag_/gsang ba'i bdag po sdud pa po/_/lag na rdo rje rab tu nyon/_/zhes bya'o/_/dbugs 'byin bar
[\[124b.6\]]ma mchog dag dang /_/zhes bya ba ni gleng gzhi'i le'u stong phrag gsum las stong phrag gcig tshogs kyi 'khor lo bsam gtan bskyed pa'i stong phrag btung ba sgyu ma lta bu'i ye shes bskyed pa stong phrag gcig pho nya'i gtsang sbra stong pa nyid kyi ye shes bskyed pa'o/_/de las dang por bsam gtan bskyed
[\[124b.7\]]pa'i zas ni dbugs 'byin byang chub kyi sems dang bar ma rang byung gi khrag dang /_mchog sha chen po dang /_dri bshang ba'i dngas ma dang sam dang /_chu lci ba'i dngas ma dang bcas pa ni/_rta dang glang po dang khyi dang ba lang dang mi'i sha de lnga la/_oM aHhUM gsum gyis bdud rtsir byas nas mkhas pa tshogs kyi
[\[125a\]]
[\[125a.1\]]'khor lo byed pas bdud rtsi lnga'i ri lu byas pa'i khams kyi zas de su la sbyin zhe na/_pad+ma'i dkyil 'khor dag la mchod/_/ces bya ste ye shes kyi 'khor lo'i pad+ma dang /_thugs dang /_gsung dang /_sku dang dam tshig dang /_dur khrod brgyad kyi bar gyi dkyil 'khor drug la
[\[125a.2\]]ro'i bdud rtsi mchod par bya'o/_/dus nam gyi tshe zhe na/_'byung po'i dus kyi khyad par la ste/_yar ngo'i tshes bcu'am/_mar ngo'i tshes bcu'am/_zla ba gcig la zhag sum cu thun bzhi'i dus kyi khyad par la mchod par bya'o/_/ro gcig pu yin nam zhe na/_pho nya rnams kyis de la mchod/_/ces
[\[125a.3\]]pas pho nya rnams ni rigs lnga'i rnal 'byor dang rnal 'byor ma se/_de'i gzugs yid du 'ong ba dang /_rdo rje'i glu snyan pa dang /_ga bur dang tsan+dan dang /_gla rtsi'i dri dang /_bdud rtsi lnga'i ro dang lag bcangs dang 'khyud pa la sogs pa'i reg bya lngas 'khor lo lnga'i lha la mchod do/_/mchod
[\[125a.4\]]pa ni bsam gtan gyi ting 'dzin yin te/_de'i yul dmigs pa'i rkyen ni/_mchog ye shes las skyes pa skyes rabs kyi byang chub sems ma'o/_/'bring ni bsam gtan bzhi dang gzugs med bzhi 'thob pa'i rnal 'byor ma'o/_/tha ma ni slob dpon gyis ye shes phab nas srog a wa d+hU
[\[125a.5\]]tIr chu pa'i sngags skyes ma'o/_/yul de las 'bras bu gang 'byung zhe na/_mthar thug dngos grub thams cad 'byung ste/_zhi gnas dang lhag mthong mngon par shes pa lnga dang /_zag pa zad pa'i ye shes thams cad 'byung ngo /_/de'i mtshungs ba de ma thag pa'i rkyen ni yid ni nang du bsdus pa
[\[125a.6\]]yis/_/zhes bya ba srog a wa d+hU tIr chud pas dbugs nyi khri chig stong drug brgya dang /_rnam rtog gi rang bzhin brgyad cu 'gags pa'o/_/des ci 'grub ce na/_yid nang du chud na 'dod pa'i dngos grub gsum bsgrub par bya'o/_/bsam gtan bdag po'i rkyen ni rang rdzas thig le spyi gtsug gi
[\[125a.7\]]kun rdzob byang chub kyi sems gtum mo drod kyis phab pa ste/_dbang po bdag po'i rkyen yin no/_/gal te dga' bral du song na sangs rgyas te phung po lnga dang /_sems dpa' dbang po drug dang /_'byung ba yum lnga la mchod par bya'o/_/bdag nyid rang gi lha'i sbyor ba dang ldan pa dang /_
[\[125b\]]
[\[125b.1\]]gzhan rnal 'byor ma lha'i sbyor ba dang ldan pa'i lus kyi dkyil 'khor la yang mchod par bya'o/_/las kyi phyag rgya spangs pa'i grol ba'i lam la yid nang du chud pa yul gang las bsgom zhe na/_mthong ba gzugs dang /_reg pa lag bcangs dang /_thos pa sgra dang /_dran pa chos kyi rdo rje ma
[\[125b.2\]]la ma rmongs par dran pa'i 'du byed kyi chos kyi phyag rgya 'dod pa'i yon tan lnga la bsam gtan gyi ting nge 'dzin bsgoms na 'dod pa'i khams kyi sdig pa kun las grol zhing dben pa las skyes pa'i dga' ba dang /_bde ba'i ting nge 'dzin ji ltar skyes pa de ltar grol ba'i lam gyi rnal 'byor pa 'di la skye
[\[125b.3\]]bar the tshom med do/_/de ltar chags lam dang grol lam gyi tshogs kyi 'khor lo las skyes pa'i bsam gtan gyi ting nge 'dzin bshad nas/_de'i phan yon shA+o ka gcig gsungs pa ni/_bsam gtan thob pa'i rnal 'byor pa nyid bsod nams kyi tshogs mi g.yo ba'i las yin no/_/'dod pa
[\[125b.4\]]las dben pa sdig pa mi dge ba'i chos las dben pa/_dben pa las skyes pa'i dga' ba dang bde ba can bsam gtan dang po'i ting nge 'dzin yin no zhes shes rab 'bum pa las gsungs pa'i dag byed ni kun 'byung nyon mongs pa dag pa'o/_/sdig pa 'jig par byed pa ni sdug bsngal gyi
[\[125b.5\]]bden pa dag pa'o/_/sngags bzlas ni srog a wa d+hU tIr chud pas dben pa las skyes pa'o/_/dga' ba dang bde ba can ni bsam gtan gyi dga' ba lus dang yid bde ba'o/_/myur du tshe 'di las dngos grub skye bas na mngon sum gyi lam lhan cig skyes pa las 'grub pa'o/_/rgyud kyi
[\[125b.6\]]sdud pa pos 'grel pa mdzad pa ni de nyid las shes par bya'o/_/rtsa ba'i rgyu bsdus pa rtsa rgyud phyi ma slob ma la snying po nges brjod kyi rgyud kyi dam tshig la 'jug pa'i le'u dang po'i 'grel pa'o//_//phyi ma'i phyi ma snying po'i le'u dang por sbas te lhag ma tshogs pa la bshad pa tsam bsdus par
[\[125b.7\]]zad do/_/de'i phyir slob ma dang tshogs pa dag la so sor bshad par bya'o/_/rgyud phyi ma dang yang phyi ma'o/_/stong phrag gnyis kyi don gyi ni rtsa ba'i rgyud dang mthun par le'u bzhi bcu rtsa brgyad pa las phyis 'chad par 'gyur ro/_/de ltar gleng gzhi'i le'u dang po bshad nas/_gleng bslang ba'i le'u
[\[126a\]]
[\[126a.1\]]gnyis pa ni de'i rjes thogs la de nas zhes gsungs so/_/bcom ldan 'das rdo rje sems dpa' ni 'bras bu'i he ru ka'o/_/rdo rje dbyings la rnam par rol pa zhes bya ba ni rdo rje dbyings ni chos kyi sku'o/_/rnam par rol ba ni longs sku dang sprul sku'i 'khor ro/_/'khor de yang khro bo
[\[126a.2\]]chen po'i gzugs su snang ba'i yul la dmigs pa'i ting nge 'dzin zhi gnas dang lhag mthong mnyam par zhugs nas/_dngos grub thams cad 'grub pa'i lha rnams kyi ming gi gsang ba gsungs pa'o/_/su'i 'khor yin zhe na longs spyod rdzogs pa'i sku'i 'khor bcom ldan 'das rgyu'i rdo rje 'chang
[\[126a.3\]]ba rnam par snang mdzad kyis snga ma'i ting nge 'dzin la snyoms par zhugs nas/_brjod du med pa'i yang brjod du med pa'i sangs rgyas kyi zhing grangs med pa'i rdul dang mnyam pa'i byang chub sems dpa' sems dpa' chen po rnams sprul nas longs spyod rdzogs pa'i sku la phul ba ni/_'di lta ste/_dpa'
[\[126a.4\]]bo chen po ni nyon mongs pa dang shes bya'i sgrib pa spangs pa'o/_/gzugs kyi dbang phyug rdo rje ni rnam par snang mdzad lta bu 'khor lo dang dril bu thogs pa dkar po/_tshor ba rdo rje ni rin po che dang dril bu thogs pa ser po/_'du shes rdo rje ni pad+ma dang dril bu thogs pa dmar po/_'du byed rdo rje ni sna
[\[126a.5\]]tshogs rdo rje dang dril bu thogs pa ljang gu/_rnam par shes pa'i rdo rje ni rdo rje dang dril bu thogs pa mthing ga'o/_/de bzhin gshegs pa lnga po thams cad la khyab pa'i chos kyi dbyings las skyes pa'i gtso bo dbang phyug chen po ni thod pa dang kha T+wAM ga bsnams pa sku mdog mthing ga'o/_/gti mug
[\[126a.6\]]rdo rje ni 'khor lo dang dril bu bsnams pa sa'i snying po'o/_/rna ba'i rdo rje ni rdo rje dang dril bu bsnams pa mthing ga phyag na rdo rje'o/_/sna rdo rje ni rin po che dang dril bu bsnams pa ser po nam mkha'i snying po'o/_/chags pa rdo rje ni pad+ma dang dril bu bsnams pa dmar po spyan ras gzigs so/_/ser sna rdo rje
[\[126a.7\]]ni sna tshogs rdo rje dang dril bu bsnams pa ljang gu sgrib pa rnam par sel ba'o/_/dbang phyug rdo rje ni rdo rje dang dril bu thogs pa mthing ga kun du bzang po'o/_/sa rdo rje ni 'khor lo dang kha T+wAM ga thogs pa dkar po'o/_/chu rdo rje ni rin po che dang kha T+wAM ga thogs pa ser po'o/_/me rdo rje ni pad+ma dang kha T+wAM ga
[\[126b\]]
[\[126b.1\]]thogs pa dmar po'o/_/rlung rdo rje ni rgya gram dang kha T+wAM ga thogs pa ljang gu'o/_/nam mkha' dbyings kyi rdo rje ni rdo rje dang dril bu thogs pa mthing ga'o/_/de dag la sogs pa ni gzugs rdo rje dang /_sgra dang /_dri dang /_ro dang reg bye dang chos rdo rje lha mo'i gzugs can chos kyi dbyings kyi mthas
[\[126b.2\]]gtugs pa bcom ldan 'das la phul lo/_/yang rin chen 'byung ldan gyis snga ma'i ting nge 'dzin la snyoms par zhugs nas/_'khor sprul nas phul ba'i ming 'bras bu'i he ru kas bshad pa ni phyogs bcu mtha' yas ma lus pa snod dang lus pa med pa'i bcud kyi 'jig rten du rnam par 'phro
[\[126b.3\]]ba sprul ba'i gsang ba'i snying po chos kyi dbyings las skyes pa 'khor lo gsum gyi dkyil 'khor gyi 'khor lo sku dkar po gsung dmar po thugs nag po/_kha dog sna tshogs pa'i mchog rnams sku gsung thugs kyi gsang ba gsum gyi zag med kyi dam tshig chen po sa bcu'i 'khor lo la
[\[126b.4\]]bzhugs pa chen po ni nyon mongs pa dang shes bya'i sgrib pa spangs pa'o/_/rdo rje thod pa'i dum bu ni 'og nas 'byung ba'i dkyil 'khor gyi bye brag gis zhal gcig phyag gnyis pa dang /_zhal gcig phyag bzhi pa dang /_zhal gsum phyag drug pa dang /_zhal bzhi phyag brgyad pa la sogs pa
[\[126b.5\]]sku mdog du mar yang snang mod kyi thugs 'di brgyad rdo rje dang dril bu thogs pa nag po/_/gsung 'di brgyad pad+ma dang dril bu thogs pa dmar po/_/sku 'di brgyad 'khor lo dang dril bu thogs pa dkar po/_/thod pa'i dum bu ni drag po 'jigs byed kyi gdul bya'i ming yin la/_sgyu 'phrul dra ba'i
[\[126b.6\]]rgyud du zhi ba'i sku ni kun du bzang po'o/_/keng rus chen po ni 'jam dpal dbyangs so/_/keng rus can ni 'jig rten dbang phyug go/_/mche ba rnam par gtsigs pa ni sa'i snying po'o/_/lha'i dgra ni phyag na rdo rje'i'o/_/rdo rje 'od dpag med ni byams pa'o/_/rdo rje 'od ni nam mkha'i snying po'o/_/rdo rje
[\[126b.7\]]sku ni nam mkha'i mdzod do/_/gsung gi 'khor lo'i rdo rje myu gu ni sgrib pa rnam par sel ba'o/_/rdo rje ral ba can ni spos kyi glang po'o/_/dpa' bo chen po rnams ni blo gros mi zad pa'o/_/rdo rje hUM mdzad ni ye shes tog go/_/rdo rje bzang po ni spobs pa brtsegs pa'o/_/rab tu bzang po ni mya ngan
[\[127a\]]
[\[127a.1\]]dang mun pa kun 'joms so/_/'jigs byed chen po ni ngan song kun 'dren no/_/mig mi bzang ni dra ba can gyi 'od do/_/sku'i 'khor lo ni dpa' bo stobs po che zla 'od gzhon nu'o/_/rdo rje rin chen ni rdo rje 'od do/_/rta mchog ni nyi ma'i 'od kyi snying po'o/_/nam mkha'i snying po ni rdo rje 'od
[\[127a.2\]]zer ro/_/he ru ka ni mthu chen thob pa'o/_/pad+ma gar gyi dbang phyug ni nor bzangs so/_/rnam par snang mdzad ni bzang skyong ngo /_/rdo rje sems dpa' ni blo gros rgya mtsho'o/_/de dag la sogs pa dpa' bo de bzhin gshegs pa rigs lnga thams cad kyi sprul pa nam mkha'i khams thams cad gang
[\[127a.3\]]bar gzigs so/_/de nas bcom ldan 'das 'bras bu'i he ru ka rigs lnga thams cad kyi bdag po'i sku gsung thugs la rdo rje gsum gyi zag pa med pa'i dam tshig thabs dang shes rab gnyis su med pa zhes bya ba'i yul la dmigs pa'i ting nge 'dzin la snyoms par zhugs te/_rin chen 'byung ldan
[\[127a.4\]]gyi sprul pa'i dam tshig chen po chos kyi dbyings kyi rang bzhin rang gi ye shes kyi gsang ba'i b+ha ga stong pa nyid la 'byung ba'i rnal 'byor ma dpa' bo rang gi gsang ba'i dam tshig thabs dang shes rab lhan cig 'khyud pas gnyis su med pa'i dam tshig chen po'i mtshan gsungs pa ni 'di lta ste/_rnal
[\[127a.5\]]'byor ma chen mo ni stong pa nyid la dmigs pa'i byang chub kyi phyogs kyi chos sum cu rtsa bdun gyi rnal 'byor ma chen mo ltung byed ma ni gri gug dang kA ba la thogs pa ser mo sangs rgyas spyan te/_rgyal du 'jug pa'i phrin las byed pas ming de skad ces btags zhes rdo rje mkha' 'gro'i le'u bcu bzhi pa las
[\[127a.6\]]gsungs so/_/gsod byed ma ni gri gug dang ka pA la thogs pa dkar mo mA ma kI ste ming ni phrin las kyi sgo nas so/_/'gugs byed ma ni gri gug dang ka pA la thogs pa dmar mo gos dkar mo ste phrin las kyi ming ngo /_/gar gyi dbang phyug ma ni gri gug dang ka pA la thogs pa ljang gu sgrol ma
[\[127a.7\]]ste dbang du byed pa'i phrin las kyi ming ngo /_/pad+ma'i dra ba can ni gri gug dang ka pA la thogs pa sngon mo kun du bzang mo ste 'chi ba'i phrin las kyi ming gi sgo nas so/_/mkha' 'gro ma chen mo zhes bya ba ni zhi gnas dang lhag mthong gi nam mkha' stong pa nyid du rtogs shing snying rje chen pos gzhan la
[\[127b\]]
[\[127b.1\]]stong pas na chen mo'o/_/rdo rje mkha' 'gro ma ni nye ba'i mA ma kI gri gug dang ka pA la bsnams pa'i sngon mo'o/_/rdo rje lA ma ni nye ba'i sgron ma ste gri gug dang ka pA la bsnams pa'i ljang gu'o/_/dum skyes ma ni nye ba'i gos dmar mo gri gug dang ka pA la thogs pa dmar mo'o/_/gzugs can ma ni nye ba'i
[\[127b.2\]]sangs rgyas spyan te gri gug dang ka pA la thogs pa ser mo'o/_/rab tu gtum ma la sogs pa'i thugs kyi 'khor lo'i lha mo brgyad ni/_gri gug dang ka pA la thogs pa sngon mo'o/_/gsung gi 'khor lo'i lha mo brgyad ni gri gug dang ka pa la thogs pa'i dmar mo'o/_/sku'i 'khor lo'i brgyad ni
[\[127b.3\]]gri gug dang ka pA la thogs pa'i dkar mo'o/_/de la rab tu gtum mo ni sgyu 'phrul dra ba las zhi ba'i sku rdo rje pho nya mo'o/_/gtum mig ma ni skul byed ma'o/_/'od ldan ma ni rin chen sgron no/_/sna chen ma ni rdo rje nyi ma'o/_/dpa' bo'i blo gros ma ni rdo rje ro langs ma'o/_/mi'u thung ma ni rdo rje gzhon nu ma'o/_/
[\[127b.4\]]lang ka'i dbang phyug ma ni kam+bu dzi'o/_/shing grib ma ni sangs rgyas byang chub ma'o/_/gsung gi 'khor lo'i sa srung ma ni ye shes sgrol ma'o/_/'jigs byed chen mo ni rdo rje 'jigs ma'o/_/rlung shugs ma ni dri ldan ma'o/_/chang 'thung ma ni rgyan ldan ma'o/_/sngo bsangs ma ni sgrol ma'o/_/rab
[\[127b.5\]]bzang ma ni gos dkar mo'o/_/rta rna mo ni nye ba'i spyan no/_/bya gdong ma ni nye ba'i mA ma kI'o/_/sku'i 'khor lo'i shugs can ma ni rgyal mtshan rtse mo'o/_/dum skyes ma ni so sor 'brang ma'o/_/kos rings ma ni rma bya chen mo'o/_/'khor lo'i go cha ma ni ri khrod lo ma can mo/_/rab tu dpa' mo ni rdo rje
[\[127b.6\]]lu gu rgyud do/_/stobs chen ma ni phyir bzlog chen mo'o/_/'khor los sgyur ma ni gtsug tor dkar mo'o/_/brtson 'grus chen mo ni rdo rje 'jigs ma'o/_/sngon grub pa yi lha mo ste/_/'dod pa'i dngos grub thams cad gsol/_/zhes le'u drug cu bdun pa las gsungs pa'o/_/de lta
[\[127b.7\]]bu la sogs pa zhes bya ba ni rang dang 'dra ba'i sku gsung thugs kyi 'khor lo'i lha mos gdul bya sna tshogs 'dul ba'i gzugs kyis stong gsum gyi nam mkha'i khams mthar thug pa ru yab kyi zhal nas hUM dang yum gyi zhal nas phaT sgrogs shing cang te'u dkrol nas kI li kI li'i sgra sgrogs pa
[\[128a\]]
[\[128a.1\]]rkang pas rang gi thabs kyi dam tshig la 'khyud pa dang zhal gyis zhal la reg ba'i tsumA na dang /_snying rje'i nyams kyis phyag rgya drug yongs su rdzogs pa'i dpa' bo nyi shu rtsa bzhi dang /_rnal 'byor ma nyi shu rtsa bzhi rnams kyis nam mkha'i khams gang bar gzigs pa rin chen
[\[128a.2\]]'byung ldan gyis phul lo/_/de rnams kyi mtshan nyid bshad pa ni/_/dpa' bo byang chub kyi phyogs kyi chos sum cu rtsa bdun gyi dam tshig gi mchog rang gi thabs la dgongs shing gzigs nas dpal rdo rje mkha' 'gro ma'i dam tshig gis gdul bya la stong ba nyid ston pas gdul bya lhag mthong
[\[128a.3\]]dang zhi gnas kyi nam mkha' 'gro ma 'bras bu'i lha mo rgyu rdo rje phag mo'i dam tshig chos kyi dbyings kyi ye shes las yang dag par byung ba lha mo rnams kyis thun mong gi ming ni shes rab kyi pha rol tu phyin pa 'byung ba zhes bya ba 'khor lo gsum la bzhugs so/_/snang ba mtha' yas kyi sprul
[\[128a.4\]]pa'i lha mo rnams ni/_de nas bcom ldan 'das 'bras bu'i he ru kas ma mo'i tshogs thams cad kyi gsang ba ni lha mo bcu gnyis so/_/thabs sbas nas shes rab 'ba' zhig gi sku gsungs pa 'di lta ste/_mi'am ci 'dul bas rdo rje ma mo zhes btags so/_/khwa gdong ma la sogs pa'i dam
[\[128a.5\]]tshig gi lha mo brgyad ni/_thams cad kyang gri gug dang ka pA la thogs pa/_shar sngo ba byang ljang ba nub dmar ba lho ser ba mtshams phyed gzugs ma'i kha dog can/_khwa gdong ma la sogs pa bzhi ni mi'am ci 'dul bas mkha' lding gi gdong du bstan pa la lus bud med kyi gzugs ni/_gau rI
[\[128a.6\]]dang /_tsau rI dang /_puk+kasI dang /_betA la'i bzhi'i/_/zhal bzhi ni khams gsum rnam par rgyal ba dang /_bdud rtsi 'khyil ba dang /_rta mchog dang /_gshin rje'i gshed dang bzhi thabs sbas pa'o/_/gshin rje brtan ma ni g+hasma rI'o/_/gshin rje pho nya mo ni sha ba rI'o/_/gshin rje mche ba ni tsaN+Da lI'o/_/
[\[128a.7\]]gshin rje 'joms ma ni Da~M bi nI'o/_/g.yas ba'i phyed ni thabs dbyig sngon can dang /_'dod pa'i rgyal po dang /_mi g.yo ba dang /_stobs po che dang /_khro bo chen po sngon grub pa khro mo dang bcas pas gdug pa gnon zhes gsungs so/_/de lta bu la sogs pa ni khams gsum du sprul ba'i lha
[\[128b\]]
[\[128b.1\]]mo'o/_/ma mo'i tshogs thams cad kyis zhes pa ni sprul pa dang nyid sprul thams cad kyis nam mkha'i khams dang mnyam pa'i chos kyi dbyings thams cad yongs su bkang nas zhes bya ba ni/_chos kyi dbyings las byung ba'i stong gsum gyi gzhal yas khang nas so/_/rigs ma lus pa lnga'i bdag
[\[128b.2\]]pos 'bras bu'i he ru ka'o/_/de'i chos kyi dbyings rnam par dag pa'i rang bzhin yum rdo rje phag mo thabs dang shes rab gnyis su med pa'i shes rab las byung ba na mngal skyes dang rdzus skyes dang /_drod gsher skyes so/_/dpal he ru ka'i dam tshig ni stong ba nyid do/_/de gnyis shes rab kyi pha
[\[128b.3\]]rol tu phyin pa'i bdag nyid do/_/rdo rje ni stong ba nyid de'i rigs ni ye shes/_de'i dam tshig ni kun rdzob kyi lha mo'o/_/de gsungs pa ni chos rnams thams cad dngos po med pa ni stong ba nyid de gzhi lnga'i dngos po dang bral ba'o/_/chos kyi mtshan nyid rnam par spangs pa ni mtshan nyid gsum dang bral ba'i
[\[128b.4\]]mtshan ma med pa'o/_/bdag med chos las yang dag 'byung ni gang zag dang chos kyi bdag med pas ma 'ongs pa la smon pa med pa'o/_/rnam thar sgo gsum 'di ni don dam pa'i dam tshig mchog yin la/_de las byung ba'i lha mo bcu gnyis ni snang ba mtha' yas kyis sprul nas phul ba'o/_/da ni don
[\[128b.5\]]yod grub pas snga ma'i ting nge 'dzin la snyoms par zhugs nas go cha drug gi dpa' bo dang dpa' mo bcu gnyis phyung nas phul ba ni de rnams kyi ming 'bras bu'i he ru ka gsungs pa yin pas na/_de nas zhes bya ba ni de ma thag pa'o/_/bcom ldan 'das kyis gnyis su med pa'i rdo rje'i dam tshig ni
[\[128b.6\]]dpa' bo dang dpa' mo drug go/_/de gsungs pa ni 'di lta ste zhes bya ba'o/_/rnal 'byor gyi dbang phyug chen po zhes bya ba ni stong ba nyid shes pa'i lhag mthong dang /_bde ba dang yid bde bzhi gnas dang lhan cig sbyor ba'i 'bras bu rigs drug gi dbang phyug bskyed pa ni rdo rje sems dpa' rdo rje dang dril bu
[\[128b.7\]]thogs pa dkar po/_rnam par snang mdzad 'khor lo dang dril bu thogs pa ser po/_pad+ma gar gyi dbang phyug pad+ma dang dril bu thogs pa dmar po/_rdo rje he ru ka rdo rje dril bu thogs pa sngon po/_/rdo rje nyi ma rin po che dang dril bu thogs pa ser po/_rta mchog sna tshogs rdo rje dang dril bu thogs pa
[\[129a\]]
[\[129a.1\]]ljang gu'o/_/rigs drug po de dag phyi rol du 'khor lo rtsibs drug la dgod pa dang /_lus la snying ga dang mgo bo dang spyi gtsug dang phrag pa dang mig dang yan lag lnga la dgod pa'i zag med kyi dam tshig srung ba'o/_/de dang gnyis su med pa'i de bzhin gshegs pa nyid las
[\[129a.2\]]skyes pa'i shes rab dang lhan cig gnyis su med par dkyil 'khor la dgod pa'am/_yang na lus la srung ba'i rnal 'byor chen mo'i mchog mu stegs can la gsang ba nyan thos la sbas pa gsungs pa ni/_rdo rje phag mo ni gri gug dang thod pa thogs pa dmar mo/_/gshin rje ma ni gri gug dang
[\[129a.3\]]ka pA la thogs pa ser mo/_/rmongs byed ma ni gri gug dang ka pA la thogs pa dkar mo/_/g.yo byed ma ni gri gug dang ka pA la thogs pa sngon mo/_/skrag byed ma ni gri gug dang ka pA la thogs pa'i du ba'i mdog can/_tsan+Di ka ni gri gug dang thod pa thogs pa dmar mo'o/_de lta bu nam
[\[129a.4\]]mkha'i khams dang mnyam pa'i chos kyi dbyings las byung ba'i gnas su dpa' bo dang gnyis su med pa'i dam tshig gi lha mo drug yum gyi lte ba dang /_snying ga dang /_dpral ba dang /_spyi gtsug dang /_yan lag thams cad la bsrung ba'i phyir gsang ba'i chos kyi dbyings kyi lha mo'o/_/de lta bu la
[\[129a.5\]]sogs pa'i rnal 'byor mang po du ma sna tshogs pas 'thung ba'i rak+ta la sogs pa bdud rtsi lnga'i mchog rang gi 'od zer gyis thod pa'i nang du phyung nas/_bcom ldan 'das longs spyod rdzogs pa'i sku la rnam snang dang /_rin chen 'byung ldan dang /_snang ba mtha' yas dang /_don yod grub pas sprul
[\[129a.6\]]pa'i lha mos mchod pa byas so/_/de nas longs spyod rdzogs pa'i sku gdul bya sna tshogs la gzigs pas 'dul byed kyi 'khor lo dgongs pa sna tshogs pa'i kha dog dang dbyibs tha dad pa'i kun rdzob kyi dam tshig chen po rnam par rol cing sprul pa'i rdo rje zhes bya ba'i yul de la dmigs pa'i
[\[129a.7\]]ting nge 'dzin la snyoms par zhugs so/_/snod kyi 'jig rten ma lus shing bcud kyi sems can lus pa med pa'i sems can byang chub kyi snying po can gyis chos kyi dbyings kyi snang ba kun du gang bar gzigs nas/_gdul bya de'i don du longs spyod rdzogs pa'i sku'i rang gi ba spu'i bu ga nas gling
[\[129b\]]
[\[129b.1\]]bzhi bye ba phrag brgyar dkyil 'khor gyi 'khor lo sna tshogs pa spros te/_gdul bya sna tshogs pa 'dul ba'i thabs kyis nam mkha'i khams yongs su gang bar gdul bya snod dang ldan pa rnams la lha'i mig dang rna ba la snang bar gyur to/_/'dzam bu'i gling yon tan rgyal mtshan 'dir bcom ldan
[\[129b.2\]]'das bde mchog rigs lnga thams cad kyi bdag po zhal bzhi phyag bcu gnyis pas sna tshogs pa'i sku 'dzin pa drag po 'jigs byed kyi gdul bya'i sems can lha bzhi dang /_dri za bzhi dang /_gnod sbyin bzhi dang /_srin po bzhi dang /_klu bzhi dang /_lha ma yin bzhi dang /_mi'am ci bzhi dang /_dur khrod
[\[129b.3\]]brgyad kyi sems can la phan par rjes su dgongs nas rgyu thugs rje chen po las byung ba'i 'bras bu'i khro bo'i nyams dgu dang ldan pa'i yab yum gnyis su med pa'i sbyor bas ye shes dang /_thugs dang /_gsung dang /_sku dang /_dam tshig gi 'khor lo ngo mtshar ba sna tshogs shing 'dzam bu'i gling
[\[129b.4\]]mtha' yas pa'i gnas sum cu rtsa gnyis su dbang byas pa dang /_longs spyod pa dang /_thim pa'i cho 'phrul chen po rdul phra rab dang mnyam pa'i sa 'og dang /_sa bla dang sa steng gi bdag po'i 'khor lo bde mchog gi dkyil 'khor du yang dag par bstan nas/_sprul pa'i sku gzugs kyi sgo nas
[\[129b.5\]]gdul bya btul ba chos bshad nas/_/da ni yaM las rlung gi dkyil 'khor dang /_raM las me'i dkyil 'khor dang /_baM las chu'i dkyil 'khor dang /_laM las dbang chen gyi dkyil 'khor gyi steng du ri'i rgyal po ri rab shar shel/_/lho baiDUr+ya/_nub pad+ma rA ga/_/byang gser gyi rang bzhin gyi gzi
[\[129b.6\]]brjid gser gyi ri bdun dang /_gling bzhi gling phran brgyad lcags ri nag pos bskor ba de'i steng du/_dpal rdo rje sems dpa'i rang bzhin e gru gsum chos kyi dbyings kyi nang du/_oM las 'khor lo/_/de las rnam par snang mdzad 'og nas 'byung ba lta bu'i khro bo chen po yongs su gyur pa las
[\[129b.7\]]byung ba'i sna tshogs rdo rje chen po dang pad+ma dang bcas pa'i gzhal yas khang dkyil 'khor chen po lnga bcu rtsa drug 'khor ba'i gnyen por gyur pa na rgyal po'o/_/kun du bzang po gyur ba las byung ba'i e gru gsum gyi dbus su rdo rje chen po'i dkyil 'khor sprul pa'i nang du phyi'i 'khor lo rnams
[\[130a\]]
[\[130a.1\]]la mngal skyes dang /_sgong skyes dang /_drod gsher las skyes dang /_rdzus skyes kyis 'du zhing 'khor bar 'gyur te/_rin po che rnam pa sna tshogs pas mdzes pa'i sa gzhi gzhal yas khang bslang ba'i rtsig pa la rin po che'i rgyan/_/shar du rdo rje dang /_lhor rin po che dang /_nub tu pad+ma dang /_byang
[\[130a.2\]]du sna tshogs rdo rjes spras pas/_zla ba dang nyi ma ltar mdog sdug pa'i nyi zla dang /_dril bu dang /_phyogs bzhir rnga yab dang /_rgyal mtshan dang /_g.yer ka'i dra bas mig mangs ris su bris ba/_rta babs bzhi dang rdo rje theg pa'i mdo sde'i chos kyi 'khor lo la 'jug pa'i rdo rje 'obs dang me 'od kyis bskor ba/_
[\[130a.3\]]dril bu g.yer kas chos kyi 'khor lo'i sgra sgrogs pa de'i nang du dur khrod brgyad ni shar gyi shing la sna tshogs pa'i lha dang /_nub kyi shing la klu dang /_byang gi shing la gnod sbyin dang /_lho nub kyi shing la srin po dang /_byang shar gyi shing la 'byung po dbang ldan dang /_lho phyogs kyi shing la gshin rje
[\[130a.4\]]yi dgas kyis bskor ba dang /_shar lho'i shing la me lha sha za'i gzugs can dang /_nub byang gi shing la rlung lha smyo byed brjed byed kyi 'khor can dang /_de rnams kyi gzugs can ni glang po che la sogs pa'i gdong ba can nam/_yang na phyogs skyong rang gi gzugs kyis bri bar bya'o/_/de'i 'khor
[\[130a.5\]]ni shar du lha'i gdon dang /_lhor ma mo ma rungs pa dang /_nub tu klu shin du gdug pa dang /_byang du gnod sbyin la ro langs mang po'i 'khor dang /_byang shar du ro ma tshig pa dang /_shar lhor ro bsregs pa dang /_lho nub tu gtum pos za ba dang /_nub byang du ce sbyang dang /_ce sbyang mo yis zos nas dum bur
[\[130a.6\]]byed cing sgra sgrogs pa dang /_dur khrod brgyad du dpa' bo brgyad dang /_mkha' 'gro ma brgyad phaT kyi sgra dang /_a la la'i sgra sgrogs pa rnal 'byor ma dril bu/_/dpa' bo cang te'u brdung ba'i sgra sgrogs shing ngo mtshar ba'i phyir/_/mgo med pa brgyad gar byed pas nye bar brgyan pa/_bcom
[\[130a.7\]]ldan 'das mi bskyod pa gzhal yas khang gdan dang bcas pa bcom ldan 'das la phul lo/_/gnas de ru gleng bslang ba'i phyir phyag na rdo rjes bsnyen bkur gyi phyag dang mchod pa byas nas gdul bya sems can thams cad dge ba la gzud pa'i phyir snying rje'i nyams kyis stang stabs drug cu rtsa
[\[130b\]]
[\[130b.1\]]bzhis rkang ba'i rol pa dang /_lag pa'i phyag rgyas rnam par rol pa'i pad+mo'i sdong bu bskor ba ltar lha drug cu rtsa bzhi gar byed cing thal mo sbyar nas mchod do/_/de nas g.yas brkyang ba'i gnas pas thal mo sbyar te/_rus pa'i rgyan gyis brgyan pa'i sangs rgyas thod pa la gsol ba btab po zhes bya ba
[\[130b.2\]]gsol ba btab pa'o/_/ston pa'i mtshan nyid ni mchog tu zab mo'i chos kyi sku'i tshul dang /_khro bo'i rgyal po chen po longs spyod rdzogs pa'i sku dang /_sprul pa'i sku ru yum dang 'khyud pa rnam par sgeg pa'i sku chen po 'dzin pas/_'dzam bu'i gling du gzugs kyi sgo nas chos bshad kyang ri rab
[\[130b.3\]]kyi steng du 'khor gyi dkyil 'khor du stong pa nyid dang /_ye shes ston pa'i zab pa'i gsung gi rtsa ba'i rgyud nges par brjod pa'i ba ma zhes bya ba'i dkyil 'khor lnga bcu rtsa drug gi mkha' 'gro ma'i dra ba'i tshogs kyi sdom pa 'dul byed kyi 'khor lo'i rgyal pos gdul bya sems can sna tshogs pa'i
[\[130b.4\]]bsam pa dang mthun pa mi phyed kyi dbang phyug ma la sogs pa'i 'khor lo ma 'ongs par dngos grub gsum gyis phan zhing tshe 'dir dngos grub gsum gyi bde bas bskyed rdzogs sna tshogs pa'i chos bstan pa rtsa ba'i rgyud mdzad du gsol zhes rgyud kyi gleng bslang ba dang skabs phye ba ni gdul bya'i don du
[\[130b.5\]]sems dpa' chen po legs so/_/'dul byed kyi 'khor lag na rdo rje khyod legs par nyon cig ces bya'o/_/le'u gnyis pa'i 'grel pa'o//_//de ltar gleng gzhi dang gleng bslang ba bshad nas rgyud 'byung ba'i rgyu lus mdor gzhag bshad par bzhed pas de nas bya ba gsungs pa'o/_/ston pa
[\[130b.6\]]bcom ldan 'das kyis nyan pa'i 'khor gyi dkyil 'khor thams cad la don dang po bskyed rim thams cad kyi rgyud rdo rje gsang ba gsungs pa ni/_ma 'ongs pa'i rnal 'byor pa rnams kyi snying gar dbyangs yig las zla ba'i dkyil 'khor/_gsal byed las nyi ma'i dkyil 'khor/_de'i dbus su
[\[130b.7\]]hUM bsgoms pa las rdo rje phra mo'i dkyil 'khor lnga bcu rtsa drug sprul pa ni/_ma 'ongs pa'i rnal 'byor pas thun bzhir bsgoms te/_dkyil 'khor lnga bcu rtsa drug po de dag de bzhin gshegs pa thams cad kyi mkha' 'gro ma dra ba'i sdom pa zhes lnga bcu rtsa drug kun la ming gis gdags so/_/
[\[131a\]]
[\[131a.1\]]don gnyis pa dkyil 'khor grub zin pa de rnams la/_'og nas 'byung ba'i sngags 'di ni byin gyis brlab pa bstan par byed pa yin te/_de yang byin gyis rlob pa'i mkha' 'gro ma'i dra ba'i sdom pa zhes bya'o/_/byin gyis brlab pa'i sngags de ji lta bu lags zhes zhus pa dang /_gsang
[\[131a.2\]]ba'i snying po mchog nyon cig_/ces bka' stsal te/_de la ye shes kyi tshogs snod bcud thams cad oM AHhUM gsum du bsdus pa'i tshe sngags dang pos rang bzhin dag pas chos thams cad dag go zhes gsungs so/_/oM AHhUM gsum thig ler gyur pa'i tshe sngags gnyis pa stong pa nyid kyi ye
[\[131a.3\]]shes kyi rdo rje'i rang bzhin bdag nyid nga yin no zhes gsungs so/_/rdzus skyes la nyi zla'i dbus su thig le 'jug pa'i sngags gsum pa rdo rje dag pas chos thams cad dag go zhes gsungs so/_/nyi zla kha sbyar gyi dbus na hUM gi spro bsdu las 'byung ba'i dam tshig sems dpa' la ye shes
[\[131a.4\]]sems dpa' 'jug pa'i tshe sngags bzhi pa rnal 'byor ma dag pas chos thams cad kyi rnal 'byor ma dag go zhes gsungs so/_/la la sgong skyes la mos pa'i tshe sngags lnga pa ye shes dag pas chos thams cad kyi ye shes dag go zhes gsungs so/_/drod gsher skyes la mos pa yig 'bru
[\[131a.5\]]dang phyag mtshan las skyes pa'i tshe sngags drug pa dam tshig dag pas chos thams cad kyi dam tshig dag go zhes gsungs so/_/mngal skyes la mos pa'i tshe rdo rje dang pad+ma byin gyis brlab pa'i sngags bdun pa de bzhin gshegs pa thams cad kyi stong pa nyid kyi ye shes rjes su chags pa'i
[\[131a.6\]]rdo rje'i rang bzhin bdag yin no zhes gsungs so/_/phung po lnga sangs rgyas dbang po drug sems dpa' 'byung ba lnga lha mo gnas nyi shu rtsa bzhi lus kyi dkyil 'khor la bkod pa'i tshe sngags brgyad pa de bzhin gshegs pa thams cad rnam par dag pa'i chos kyi dbyings kyi ye shes kyi rdo rje'i rang
[\[131a.7\]]bzhin bdag yin no zhes gsungs so/_/lus kyi gnas nyi shu rtsa bzhir pu dzA oM a go rA de mA la sogs pa bkod pa'i tshe sngags dgu pa sngags thams cad dag pas chos thams cad dag go gsungs so/_/lha thams cad skyes pa las gar gyi nyams dgur grub pa'i tshe/_sngags bcu pa khro bo
[\[131b\]]
[\[131b.1\]]thams cad kyi chos kyi sngags kyis dag go zhes gsungs so/_/sgom brgyad bskyed pa'i tshe sngags bcu gcig pa khro bo dag pas chos thams cad kyi khro bo dag go zhes gsungs so/_/thugs kyi 'khor lo bskyed pa'i tshe sngags bcu gnyis pa sems dag pas chos thams cad sems kyis
[\[131b.2\]]dag go zhes gsungs so/_/gsung gi 'khor lo bskyed pa'i tshe sngags bcu gsum pa dag pas chos thams cad dag gis dag go zhes gsungs so/_/sku'i 'khor lo bskyed pa'i tshe sngags bcu bzhi pa lus dag pas chos thams cad lus kyis dag go/_/ye shes sems dpa' bcug pa'i
[\[131b.3\]]tshe sngags bco lnga pa ye shes bdud rtsi dag pas chos thams cad ye shes bdud rtsis dag go/_/dpa' bo dang dpa' mo'i go cha bkon pa'i tshe sngags bcu drug pa dam tshig sna tshogs kyi chos kun yang dag pas chos thams cad dam tshig sna tshogs kyis dag go/_/bzlas pa byed pa'i tshe sngags
[\[131b.4\]]bcu bdun pa spyod pa dag pas chos thams cad spyod pas dag go/_/dam tshig sems dpa'i thugs kar ye shes sems dpa' de'i thugs kar phyag mtshan dang yig 'bru ting nge 'dzin sems dpa' bsgom pa'i tshe sngags bco brgyad pa rnal 'byor gsum dag pas chos thams cad rnal 'byor
[\[131b.5\]]gsum gyis dag go/_/dbang bskur ba'i tshe sngags bcu dgu pa dbang bskur dag pas chos thams cad dbang bskur gyis dag go/_/rkang pa brgyad pa'i sngags kyis lha mo brgyad sprul pa'i tshe sngags nyi shu pa mchod pa dag pas chos thams cad mchod pas dag go/_/yab yum gnyis
[\[131b.6\]]dga' ba bzhi bsgom pa'i tshe sngags nyer gcig pa de bzhin gshegs pa thams cad gnyis su med pa'i mchod pa'i rang bzhin bdag yin no zhes bya ba'o/_/byang chub kyi phyogs sum cu rtsa bdun bsgom pa'i tshe sngags nyer gnyis pa dkyil 'khor dag pas chos thams cad kyi dkyil 'khor dag
[\[131b.7\]]go/_/gtso bo yab yum 'ba' zhig bsgom pa'i tshe/_sngags nyer gsum pa bdag po dag pas chos thams cad bdag pos dag go/_/khams nyi shu rtsa bzhi dpa' bor bsgom pa'i tshe sngags nyer bzhi pa dpa' bo dag pas chos thams cad dpa' bos dag go/_/nyi shu rtsa bzhi dpa' mor bsgom
[\[132a\]]
[\[132a.1\]]pa'i tshe/_sngags nyer lnga pa rnal 'byor ma dag pas chos thams cad rnal 'byor mas dag go/_/sgyu ma dang stong pa zung 'jug gi lha bsgom pa'i tshe sngags nyer drug pa de nyid dag pas chos thams cad de kho na nyid dag go/_/he ru ka'i mtshan nyid bsgom pa'i tshe sngags nyer bdun pa ste/_
[\[132a.2\]]he zhes bya ba rgyu dang bral bas chos thams cad rgyu dang bral ba'o/_/ru zhes bya ba bkod pa dang bral bas chos thams cad bkod pa dang bral ba'o/_/ka zhes bya ba gang du yang mi gnas pas chos thams cad gang du yang mi gnas so/_/thun bzhir lhan cig tu cig car bsgom pa'i tshe sngags nyer brgyad
[\[132a.3\]]pa skad cig gis dag pas chos thams cad skad cig gis dag go/_/stong gsum gyi snod bcud lha'i 'khor lor bsgom pa'i tshe sngags nyer dgu pa srid pa dag pas chos thams cad srid pas dag go/_/'gro ba rigs drug lhar bskyed pa'i tshe/_sngags sum cu pa skye ba dag pas chos thams
[\[132a.4\]]cad skye ba'i srid pas dag go/_/'dod pa'i yon tan lnga la longs spyod pa'i tshe sngags so gcig pa longs spyod dag pas chos thams cad longs spyod kyis dag go/_/kha zas kyi rnal 'byor bdud rtsi lngar byin gyis brlabs nas za ba'i tshe/_sngags so gnyis pa bza' ba dag pas chos thams cad
[\[132a.5\]]bza' bas dag go/_/thun mtshams kyi he ru ka spyod lam rnam bzhi'i tshe sngags so gsum pa mnyam par ma bzhag pa'i dag pas chos thams cad mnyam par ma bzhag pas dag go/_/zab pa'i rdzogs rim bsgom pa'i tshe sngags so bzhi pa rang rig pa dag pas chos thams cad rang rig
[\[132a.6\]]pas dag go/_/zhe sdang bsgom pa'i tshe sngags so lnga pa zhe sdang dag pas chos thams cad zhe sdang gis dag go/_/rnam snang bsgom pa'i tshe/_sngags so drug pa gti mug dag pas chos thams cad gti mug gis dag go/_/'od dpag med bsgom pa'i tshe sngags so bdun pa 'dod chags
[\[132a.7\]]dag pas chos thams cad 'dod chags kyis dag go/_/rin chen 'byung ldan bsgom pa'i tshe sngags so brgyad pa nga rgyal dag pas chos thams cad nga rgyal gyis dag go/_/las kyi rigs bsgom pa'i tshe sngags so dgu pa phrag dog dag pas chos thams cad phrag dog gis dag go/_/rdo rje he ru
[\[132b\]]
[\[132b.1\]]ka bsgom pa'i tshe sngags bzhi bcu pa nam mkha' dag pas chos thams cad nam mkha' rdo rjes dag go/_/lus kyi nang du 'khor lo gsum bsgom pa'i tshe sngags zhe gcig pa 'khor lo gsum dag pas chos thams cad 'khor lo gsum gyis dag go/_/mkha' 'gro ma bcu gnyis bsgom
[\[132b.2\]]pa'i tshe/_sngags zhe gnyis pa mkha' 'gro ma dag pas chos thams cad mkha' 'gro ma bcu gnyis kyis dag go/_/'gro ba thams cad la lha rigs brgya'i dbye bas bsgom pa'i tshe/_sngags zhe gsum pa rigs brgyas dag pas chos thams cad rigs brgyas dag go/_/dur khrod brgyad kyi ma mo
[\[132b.3\]]brgyad bsgom pa'i tshe/_sngags zhe bzhi pa ma mo dag pas chos thams cad ma mos dag go/_/gnas nyi shu rtsa bzhi bsgom pa'i tshe sngags zhe lnga pa pi ta shud+d+ha sarba d+harmAHpi ta shud+d+ho\u0f85haM/_de bzhin du oM pa pi ta shud+d+ha sarba d+harmAHpa pi ta shud+ho\u0f85haM zhes bya ba nas/_u pash+ma shA na shud+d+ha sarba d+harmAHu pash+ma shA
[\[132b.4\]]na shud+do\u0f85haM/_zhes bya ba'i don ni de bzhin du ji srid du nye ba'i dur khrod kyi bar thams cad rnam par dag par shes par bya'o/_/thams cad la oM yod pa ni ye shes lnga'o/_/thams cad la a haM yod pa ni rang rig pa'i rgyal po'o/_/don gnyis pa sngags de rnams ni lha'i sku'i don bsgom par mi nus pa
[\[132b.5\]]sngags brjod cing nga rgyal bsgom pa'i tha ma'i don yin no/_/rnal 'byor pa rab thos bsam bsgom gsum la mkhas pa don gsum pa bsgom pa ni mtshan nyid brgyad shes pa yin te/_gnas kyi mtshan nyid ni pu pul+li ra ma la ya nas/_ku ku lu ta'i bar du yi ge nyi shu rtsa bzhis sngon 'byung yul nyi shu rtsa bzhi
[\[132b.6\]]dang /_rjes 'jug 'khor lo nyi shu rtsa bzhi dang /_lus la nyi ma'i dkyil 'khor nyi shu rtsa bzhi bsdu na/_sa bcu dang pha rol tu phyin pa bcu'i don yin te phung po khams dang skye mched la sogs pa'i shes pa bcu dag pa dang /_dbang bcu rnam par dag pa bsgom pas 'khor lo gsum gyi gnas yongs
[\[132b.7\]]su dag nas gnas nyi shu rtsa bzhi zag med kyis dag par 'gyur ro/_/zag med kyi dge ba yin pa'i rgyu des dus gsum pas grol/_gnas skabs thun brgyad grol/_'o na ci yin zhe na/_rnal 'byor yid dga' ba'i byang chub kyi phyogs kyi don te/_byang chub kyi phyogs kyi chos sum cu rtsa bdun las
[\[133a\]]
[\[133a.1\]]'bras bu lus dang sprul pa'i 'khor lo'i he ru ka'i dkyil 'khor 'byung bas nges brjod bla ma zhes mtshan btags te/_gsang chen chos dang /_mchog longs spyod dang dam pa sprul pa'i sku la phyogs g.yon skor dang /_mtshams g.yas skor gyis mchod pa dang lha dgod pa dang /_sgom
[\[133a.2\]]pa dang bzlas pa'i tshe bskor bar bya'o/_/mtshan nyid dang po'o/_/gnyis pa'i rnal 'byor pa'i mtshan nyid ni mtshan ma thob pa'i rnal 'byor pa gang gis sgyu ma dang stong pa nyid shes pas dag byed dang /_dbang dang /_dpa' bo dang /_bkas gnang ba dang /_ngan spyod kyi rnal 'byor gyi brda lnga bya'o/_/gang la
[\[133a.3\]]mi bstan zhe na/_dbang ma bskur ba la'o/_/rgyud 'dir bla mas dbang bskur ba las gzhan du 'bras bu med pa dang /_glegs bam tsam thos nas tshogs kyi 'khor lo byed na phyi ma dmyal bar ltung ba dang /_tshe 'di la phol mig la sogs pa nas tshogs bdag gis gsod cing phyi ma dmyal bar ltung ngo /_/
[\[133a.4\]]de bas zhes bya ba ni mjug bsdu ba ste/_bla ma'i brgyud las dbang thob nas sngags myur du grub pa dang /_gnyis med ye shes kyi sbyor ba lha bsgoms na mchog sangs rgyas nges par thob par 'gyur ro/_/gsum ba las kyi phyag rgya'i mtshan nyid ni/_mi'i bu mo 'og nas 'byung ba mtshan nyid 'chad pa 'di 'dra
[\[133a.5\]]ba spang ngo /_/de gang zhe na dam tshig mi shes zhes bya ba nas phyag rgya spang bar bya zhes bya ba'i bar du'o/_/blang bar bya ba'i rnal 'byor ma ni gzugs bzang ba dang /_lo nyi shu la sogs pas brgyan pa lhan cig la sems zin pa/_tshogs kyi 'khor lo'i brtul zhugs shes pa/_dam tshig thams cad
[\[133a.6\]]shes pa/_dur khrod kyis mi 'jigs pas dpa' ba/_sgyu mar shes pas chags pa dang bral ba/_stong nyid shes pas 'dzem pa med pa/_zag med shes pas nga rgyal med pa/_lhag mthong shes pas ser sna med pa/_dmangs rigs kyi bu mo mchog blangs nas de dang lhan cig rig pa'i brtul zhugs
[\[133a.7\]]bde ba stong pa nyid bsgom mo/_/gsum pa spyod pa'i mtshan nyid ni mngon par shes pa skyes nas rdzu 'phrul thob pas 'jig rten gyis smod pas mi 'jigs pa/_/spros bcas kyi spyod pa dang /_spros med kyi spyod pa srog a wad+hU tIr chud pas sngags rig pa ni smig rgyu dang du ba dang srin bu me khyer dang /_sgron ma dang nam mkha' stong
[\[133b\]]
[\[133b.1\]]pa lta bu'i rtags rig nas bdag nyid brtul zhugs spyod do/_/rus pa'i phyag rgya lnga rtag tu bcang ngo /_/rus pa'i cod pan mgo la rgyan bya'o/_/thod pa dang kha T+wAM ga bzung nas thal ba'i rdul gyis byung /_/sha chen bza'/_chang btung /_ro'i ras bgo_/lhag ma zos kyang ting nge 'dzin mi nyams/_spros med rtogs na khrag
[\[133b.2\]]gi btung bas tshim par bya'o/_/skyed mos tshal la sogs pa'i gnas su stong pa nyid bsgoms pas gnas par bya'o/_/nyan thos dang rang rgyal dang /_'jig rten gyi mu stegs skal pa med pa rdo rje theg pa la smod pa'i gtsug lag khang du gnas par mi bya'o/_/der gnas na nyes pa ci yin zhe na/_byang chub
[\[133b.3\]]sems dpa' gzhan don mi 'grub pa'i dbul por 'gyur ro/_/gnas gang du gnas she na/_dur khrod du gnas/_rdo rje gar gyi phyag rgya dang stang stabs bya/_yid 'ong lha mo dang bcas/_tshig pa dang ma tshig pa'i sha chen bza'/_chang btung /_ro yod pa'i dur khrod kyi gnas su bsgom mo/_/lnga pa
[\[133b.4\]]phyag rgya chen po'i mtshan nyid ni shin tu spros pa med pa'i rnal 'byor pas las kyi phyag rgya med na/_phyag rgya chen po stong pa nyid khams gsum gyi dri ma spangs pa chos kyi dbyings kyi ye shes las byung ba yum shes rab kyi pha rol tu phyin pa'i lha mo gzung 'dzin med cing brjod byed med pa 'dus ma byas dang
[\[133b.5\]]gnyis su med par sems rtse gcig par byas nas spros med bsgom pa'i spyod pa lus bde ba dang sems dga' ba'i dngos grub tu 'gyur te/_shes rab thabs kyi cho ga'i rim pa ni phyag rgya chen po stong pa nyid dang nges par rol pa'i sgom pa mngon sum du 'grub pas rnam par mi rtog pa'i ye shes sa dang po skyes
[\[133b.6\]]pa khams gsum gyi nyes pa thams cad las grol bas tshe 'di la dngos grub thob po/_/drug pa phan yon gyi mtshan nyid ni sngon gyi bde mchog dang 'dra bar g.yon pa bde ba stong pa nyid ni yum shes rab po/_/g.yas pa bde ba med pa 'dod khams kyi sems dang stong nyid med pa kun rdzob kyi shes rab ni
[\[133b.7\]]thabs yin no/_/'dus byas dang 'dus ma byas dang /_kun rdzob dang don dam cig car shes pa'i bsgom pa'i mthu stobs dang ldan na zung 'jug gi ye shes yin te/_slar zhing gang la yang mi bslab/_/ces bshad pa dang /_blo gros chen po mthong rnams kyis/_/rnam pa thams cad cig car nges/_/
[\[134a\]]
[\[134a.1\]]zhes bshad do/_/de ltar/_zung 'jug thob na mnyam sbyor las/_/tshangs pa ngo 'thon stobs kyis mnan/_/dga' bde mi spong 'phrog nas ni/_/brgya byin ngo 'thon stobs kyis mnan/_/bde sogs ma yang 'phrog nas ni/_/zhes gsungs pas sum cu'i dbang phyug la dbang byed ni
[\[134a.2\]]lha dbang du byed pa longs spyod pa thim pa'o/_/thog ma'i dngos grub ni dang po thugs kyi dngos grub ster ba'i rnal 'byor ma'o/_/gnod sbyin ni zhing dang nye ba'i zhing gi rnal 'byor ma'o/_/srin po ni tshan+do ha dang nye ba'i tshan+do ha'i rnal 'byor ma'o/_/klu mo ni 'dus pa dang nye ba'i 'dus pa'i rnal 'byor ma'o/_/
[\[134a.3\]]lha ma yin ni dur khrod dang nye ba'i dur khrod kyi rnal 'byor ma'o/_/dri za mo ni nye ba'i gnas bzhi'i rnal 'byor ma'o/_/gzhan yang sna tshogs pa ni grong mtha' dang nye ba'i grong mtha' brgyad kyi mi'am ci'i lha mo brgyad do/_/'dod pa'i longs spyod ces pa ni/_gdong drug ngo 'thon stobs kyis mnan/_/
[\[134a.4\]]gzhon nu ma yang 'phrog nas su/_/zhes bshad pas lha mo dang dri za mo dang /_gnod sbyin dang srin mo dang klu mo dang lha ma yin mo dang /_mi'am ci mo rnams la dga' bzhi'i longs spyod nas/_A li kA li thabs dang shes rab mnyam par bsgom pas don dam gyi bden pa de nyid sgyu ma dang /_'od
[\[134a.5\]]gsal ba dang /_zung 'jug thob pa'i thabs gsang ba shes rab ye shes dang /_dbang bzhi pa gong nas gong du bskor nas rang gi lha'i rnal 'byor gyi gang zag thams cad kyis rgyud sde bzhi thams cad le de bzhin du brtag par bya'o/_/bdun pa brda'i mtshan nyid ni ye shes babs pa'am/_tshogs
[\[134a.6\]]kyi 'khor lo byed pa'i tshe dpa' bo dang rnal 'byor mas brda rnams bstan pa ni/_dpa' bo rnams kyis lag pa g.yon pas brda bya/_rnal 'byor mas lag pa g.yas pas brda bya'o/_/rgyu ba sems dang mi rgyu ba snod kyi 'jig rten gsum snod bcud kyi 'gro ba thams cad stong pa nyid sgyu ma lta bu'i
[\[134a.7\]]g.yon pa las byung ba yin pas rdo rje sems dpa' mtheb mo la bzhugs so/_/rnam par snang mdzad mdzub mo la bzhugs so/_/gung mo la pad+ma gar gyi dbang phyug_/srin lag la dpal he ru ka_/the'u chung la nam mkha'i snying po'o/_/sen mo lnga la rta mgrin/_dpa' bo rnams kyi gzhi ni sor mo
[\[134b\]]
[\[134b.1\]]yin no/_/lag pa'i mthil du pho nya drug dbus dang 'dab ma lnga 'dus pa la bsgoms la/_go cha bgo na ye shes sems dpa' bcug la/_lag pa'i rgyab gzhal yas khang du bsams nas tshogs kyi 'khor lo'i brda bya'o/_/lag ba'i 'byung ba lnga ni lha mo lngar go sla'o/_/ldang ba'i tshe lag
[\[134b.2\]]pa'i rgyab tu thim nas gshegs par bsam/_dbang ma bskur ba la dam tshig tu mi bstan/_tshogs kyi 'khor lo lhan cig za ba'i tshe bya/_tshogs kyi 'khor lo dpa' bo thams cad tshogs pa'i lag pa'i mkha' 'gro dra ba'i sdom pa yin no/_/brgyad pa thabs la mkhas pa'i mtshan nyid ni rgyud le'u bdun cu'i
[\[134b.3\]]don thams cad shes pas tshogs kyi 'khor lo'i slob dpon bya'o zhes rtogs par bya ba'i phyir/_phan tshun rjes 'gro thams cad dang /_/zhes bya ba ni le'u bzhi pa sku'i 'khor lo nas brtsams nas le'u sum cu rtsa bdun pa go cha'i 'khor lo'i bar du dkyil 'khor sum cu rtsa bzhir dpa' bo blta
[\[134b.4\]]ba dang /_tshur lha mo blta bas rjes 'gro thams cad ces bya'o/_/de ltar le'u sum cu rtsa bdun gyis gcod tshig rkang pa gcig bshad nas/_le'u sum cu rtsa brgyad pa nas bzhi bcu rtsa bdun gyi bar du dngos grub kyi yan lag le'u bcu pa'i sa gcod ni tshig rkang lnga yin te/_sna tshogs brda ni dag byed
[\[134b.5\]]la sogs pa'i brda' bzhi'o/_/tshig ni pro tang+gi pra ti pro tang+gi la sogs pa ngag gi brda'o/_/mkha' 'gro ma'i mtshan nyid ni ye shes las skyes pa'i lha mo/_/pho nya rnams kyi mtshan nyid ni zhing skyes dang sngags skyes so/_/sgrub pa po la phan pa'i phyir ni sbyor ba gtsang sbra gsum gyi mchod pa dang /_
[\[134b.6\]]dngos gzhi gtsang sbra gsum gyi brtul zhugs dang /_rjes gtsang sbra gsum gyi spyod pa de dag thams cad dang /_dbang bzhi pa'i mtshan nyid kyi 'bras bu ma lus par 'chad pa yin no/_/le'u bzhi bcu rtsa brgyad pa'i sngar song ba'i sum cu rtsa bzhi dang /_phyis 'ong ba thams cad kyi rab gnas kyi le'u
[\[134b.7\]]ras ris ba lang gi pags pa la sogs pa sna tshogs par bri ba dang /_rdo rje dang rin po che dang ba so dang shing la sogs pa la 'bur du brkos pa'i sku gzugs dang /_de bzhin bri ba ni tshon rtsi bshad do/_/dri chen chu dang zhag dang khrag_/mig sman chen po de bzhin te/_/mi rus bdar ba'i
[\[135a\]]
[\[135a.1\]]dkar po dang /_/rang byung me tog sa bon dang /_rigs ngan bram ze gdol pa mo/_/g.yung mo las byung rang byung khrag_/shu kra rak+ta'i khyad par dang /_/mi skra rus pa'i pir gyis bri/_/zhes phyis 'chad par 'gyur ro/_/dam tshig dang le'u bzhi bcu rtsa dgu pa mdor bstan pas
[\[135a.2\]]yan lag gis gcod de/_dbang bskur ba'i tshe dkyil 'khor gyi dam tshig bshad pa'o/_/'dir dbang bskur nas lha thams cad phyis bsgom mo zhes dgongs so/_/sku mdog gi ni khyad par gyis/_/gang gi sgrub pa pos 'grub pa/_/zhes pa ni le'u bco brgyad pa'i mdor bstan dang yan lag gis
[\[135a.3\]]gcod de/_dkyil 'khor gang la bskyed pa'i rim pa'i dus su ye shes babs nas dbyangs skyong gi glu len pa dang /_rdzogs pa'i rim pa'i dus su dga' bral du mi gtong ba ni dbyangs skyong ba ste dbyangs ni byang chub sems bde ba'o/_/de skyong ba'i lha sku mdog dkar po 'ba' zhig gi khyad par bsgom
[\[135a.4\]]pa dang /_sna tshogs dga' ba'i gsang sngags dang /_/zhes pa ni le'u gcig pa dang gnyis pa'i bsdus don gyis gcod de nye snying dang snying po'i sngags kyi 'khor lo'o/_/gzhung lugs sna tshogs dkyil 'khor ni nga gsum pa rnam dag gi le'u mdor bstan pa rgyas pa'i sa gcod do/_/dkyil 'khor
[\[135a.5\]]lus dang /_dkyil 'khor b+ha ga dang /_dkyil 'khor chos kyi dbyings te gzhung lugs sna tshogs pa'o/_/yid 'ong dam tshig mchog rnams dang /_/zhes pa ni thabs kyi tshogs kyi 'khor lo le'u nga bzhi pa'i rtsa ba'am sa gcod do/_/sna tshogs rnal 'byor ma mchog dang /_/zhes pa ni le'u nga lnga
[\[135a.6\]]pa'i rtsa ba'am sa gcod de/_shes rab kyi 'khor lo gru gsum pa bsgom pa'o/_/yid 'ong dpa' bo sna tshogs dang /_/rnal 'byor ma yi man ngag dang /_zhes pa ni le'u lnga bcu rtsa drug pa'i rtsa ba'am sa gcod de rgyu'i rgyud dang /_thabs kyi rgyud dang /_'bras bu'i rgyud dang gsum ston pa'o/_/
[\[135a.7\]]mkha' 'gro ma yi man ngag dang /_/zhes pa ni le'u nga bdun pa rtsa ba'i sngags btu ba dang /_nga brgyad pa go cha gnyis dang snying po'i sngags btu ba dang /_nga dgu pa rdo rje phag mo'i snying po'i sngags kyi 'khrul 'khor dang /_drug cu pa rdza rnga bcing ba'i gnod mdzes 'khor lo'i rtsa ba dang sa gcod bstan
[\[135b\]]
[\[135b.1\]]to/_/sna tshogs rigs mchog dam pa dang /_/zhes pa ni grong khyer dkrugs pa drug cu rtsa gcig dang /_dngos grub len pa'i tshogs kyi 'khor lo bong bu'i rnam par mdzad pa re gnyis pa dang /_rigs lnga'i dbang bskur ba re gsum pa dang /_lha mo bzhis zhus pa re bzhi pa dang /_gshin rje'i
[\[135b.2\]]'khor lo re lnga pa'i rtsa ba dang sa gcod bstan to/_/bla ma brgyud pa'i man ngag ni/_/slob ma rnams la phan phyir ro/_/zhes pa ni le'u re drug pa skye ba bdun pa'i shas bskyar ba'i sa gcod do/_/bdag po'i las la shin tu mkhas/_/sngags dang rgyud la legs par bslabs/_/zhes pa ni le'u
[\[135b.3\]]re bdun pa'i sgyu 'phrul dra ba'i sngags dang rgyud kyi dkyil 'khor dang /_re brgyad pa so sor 'brang ma'i dkyil 'khor gyi sngags dang rgyud la legs par bslab pa'o/_/bya ba'i rgyud dang /_spyod pa'i rgyud dang /_gnyi ga'i rgyud dang /_rnal 'byor gyi rgyud gzhan gyi cho ga'i rim pa rigs gsum mam rigs lnga'i
[\[135b.4\]]lha'i khyad par rnams nges brjod rgyud kyi las nyid kyis te/_phrin las rnam bzhi bshad pa las rgyud rdo rje mkha' 'gro bshad par bya ba'i rtsa ba'i rgyud 'di'i sngags pas rgyud gzhan gyi cho ga rnams lta ba mngon sum gyi lam dang spyod pa man+t+ra tan+t+ra gsum gyis gzhan rmongs par shes par bya'o/_/le'u
[\[135b.5\]]sum cu rtsa brgyad pa la sogs pa'i rnal 'byor ma de rnams lha'i 'khor lor ji ltar 'gyur zhe na/_skyes rabs kyi byang chub sems dpa' dang 'dra bar/_rnal 'byor ma yis spyod pa dang /_/zhes pa zhing skyes dang /_mkha' 'gro ma yang de bzhin te/_/zhes ye shes las skyes pa dang /_ma mo phyi rol
[\[135b.6\]]phyag rgya ni/_/zhes pa sngags te/_phyi rol ni rgyud tha dad pa'i bud med do/_/phag mo'i rigs las 'byung ba dang /_/zhes pa ni bsam gtan dang gang zag med kyi sdom pa yod la/_gser rir dmangs rigs stong phrag bcu/_/zhes lung bstan pa dang /_de rnams dkyil 'khor la ji ltar gzhag ce
[\[135b.7\]]na ye shes dang /_thugs dang /_gsung dang /_sku dang /_dam tshig gi 'khor lo dpa' bo kun gyi spyod pa dang mthun pa'i kha dog dang dbyibs dang spyod lam dang ldan pa'i rigs so/_/'khor lo'i spyod pa shin tu sla ni thugs kyi 'khor lo rams kyis byug pa dang /_gsungs kyi 'khor lo mtshal
[\[136a\]]
[\[136a.1\]]gyis byug pa dang /_sku'i 'khor lo rdo thal gyis byug pa dang /_gri gug dang /_thod pa dang /_kha T+wAM ga cang te'u dang /_srog a wa d+hU tIr chud pa'i bsgom pa dang /_bzlas pa bsam gtan dang /_sgyu ma dang /_'od gsal dang /_zung 'jug bsgom pa la shin tu bslabs pa
[\[136a.2\]]phyi rol gyi rnal 'byor gyi dbang phyug spros bcas dang /_spros med dang shin tu spros med kyi spyod pa mkhas par shes par bya'o/_/de ltar spyod pa'i rgyas bshad byas nas slob dpon gyi mtshan nyid la mkhas pa ni dpal he ru ka'i rigs las byung ba dang /_slob dpon gyi spyod pa bsnyen sgrub
[\[136a.3\]]bzhi'i khyad par dang /_yul gyi spyod pa sgra nyams dang saM skr-i ta'i skad dang /_sangs rgyas spyan gyi rgyud mnyam sbyor dang /_mA ma kI'i rgyud dgyes rdor dang /_gos dkar mo'i rgyud bde mchog dang /_sgrol ma'i rgyud sgrol ma 'byung ba'i rgyud dang bzhi shes pa dang /_rnal 'byor gyi rgyud de nyid bsdus pa
[\[136a.4\]]dang /_gsang 'dus dang /_rin po che'i cod pan dang /_pad+ma dra ba can dang /_rdo rje don yod pa'i rgyud lnga shes pa dang /_bya ba'i rgyud dpung bzangs dang /_rgyud kyi dbye ba rig pa mchog dang /_sna tshogs rab tu grub pa dang /_phyag na rdo rje dbang bskur ba'i rgyud dang /_sgyu 'phrul dra ba'i rgyud thams cad
[\[136a.5\]]rnam par shes pa dang /_sangs rgyas kyi lung las 'grub pa'i bstan bcos mngon par 'dul ba mdo sde sde snod gsum dang /_mdo'i sde dang skyes pa rabs kyi sde la sogs pa gsung rab mdo sde yan lag bcu gnyis dang /_bla na med pa'i spyod pa skabs brgyad ston pa'i shes rab kyi pha rol tu phyin pa
[\[136a.6\]]rgyas 'bring gsum dang /_phyi rol gyi bstan bcos ni slob dpon kha cig tshangs pa dang brgya byin dang khyab 'jug dang ma hA de bas bshad pa'i bstan bcos dor byar shes pa'o zhes 'chad kyang /_sgra dang tshad ma shes pa spyod pa'i mchog 'jig rten pa ji ltar mos pa rig pa'i gnas lnga sna tshogs
[\[136a.7\]]pa bslabs nas kyang zhes bya ba thabs mkhas pa'i mtshan nyid dang po'o/_/de ltar thos bsam gyis shes nas rnal 'byor pa bsgom pa'i tshe 'khor lo bde mchog mthar thug pa'i gnas bskyed rim dang rdzogs rim sbyor ba dang dngos gzhi thams cad la bslab par bya'o/_/rjes ni bza' ba'i
[\[136b\]]
[\[136b.1\]]tshe nang gi sbyin sreg dang /_spyod pa thams cad ni snod bcud lha'i 'khor lor bsgom pa dang /_'dod pa'i yon tan lngas yid gnyis med pa'i sems kyis mchod pa dang /_yi ge brgya pas gsang sngags bstan pa'i phyir shrI he ru ka sa ma ya ma nu pA la ya zhes ming dang gcig tu spel la bzlas na lhag pa
[\[136b.2\]]dang ma tshang ba bskang ngo /_/gsum pa rgyun du bya ba'i thabs la mkhas pa ni/_dngos grub gsum gyis don thams cad 'grub pa'i rtsa ba'i sngags rtag tu bzla ba dang /_sngags btu ba byas nas go cha'i dang /_yab yum gyi snying po dang nye snying dang srung ba gnod mdzes kyi sngags btus la bzlas par
[\[136b.3\]]bya'o/_/gnas gang du btu snyam na/_rdza rnga'i dkyil 'khor shin tu mdzes pa'i dbus su yi ge bkod nas btu ba'am/_pad+ma 'dab ma brgyad pa'i dbus kyi lte ba la dpa' bo dang rnal 'byor ma thams cad kyi sngags bcu pos 'byung ba'i yi ge'i phyi mo dbyangs dang gsal byed bzhi bcu rtsa dgu
[\[136b.4\]]bkod nas gsang sngags thams cad gsang ba'i gsang ba gru gsum gyi nang nas btu'o/_/yi ge phyi mo ni sngags kun gyi gnas yin zhing lha'i 'gro ba thams cad kyang bskyed pas sngags kyi yi ge'i dam tshig tu gzhan la mi bstan/_bstan na dngos grub nyams par 'gyur ba yin no/_/bzhi
[\[136b.5\]]pa rnam dag gi thabs la mkhas pa ni phyis 'ong ba'i bsgom pa 'di ni mchog yin te/_ci'i phyir zhe na/_bdud bzhi bcom pas 'dod pa'i dngos grub bla na med pa'i phyir ro/_/dngos grub nam gyi tshe na thob ce na/_tshe 'di la rdo rje sems dpa'i go 'phang 'thob po/_/phung po'i bdud las rgyal
[\[136b.6\]]ba'i phyir/_/snying gar hrIHlas pad+ma 'dab ma brgyad/_a las zla ba'i dkyil 'khor hUM las tshad med pa'i 'od zer bzhi spros nas 'gro ba'i phung po dang khams dang skye mched lhar byas pa dang /_rang gi phung po dang khams dang skye mched bsdus pas lhar byas pa ni byams pa'i go cha bgos pa ste/_
[\[136b.7\]]snying rje yi ni ya lad bgos/_/zhes bya'o/_/shes rab kyi mtshon chas lha'i 'khor lo sgyu ma dang stong par bsgoms pas nyon mongs pa'i bdud las rgyal lo/_/le'u nyi shu rtsa gcig pa'i phyir bzlog chen mo'i srung bas ye shes kyi 'khor lo dang thugs kyi 'khor lo'i rgyab tu rdo rje kha bzhi pas mtshan
[\[137a\]]
[\[137a.1\]]pa dang /_sku gsung thugs kyi 'khor lo gsum las rdo rje pad+ma 'khor lo'i phreng bas mtshan pas srung ba thams cad kyi mchog dngos grub thams cad rab tu stsol bas 'chi bdag gi bdud las rgyal bar rgyud 'di nyid las 'chad do/_/lha'i bu'i bdud las rgyal ba ni/_su m+b+ha ni'i
[\[137a.2\]]bka'i 'khor lo srung ba chen po'i phur bus bgegs med pa dang /_logs su rdo rje'i rab dang /_'og tu rdo rje'i sa gzhi dang /_steng du mda'i dra ba dang /_steng gi bla re me 'od kyi phreng ba rab tu dgyes pas gdug pa'i bdud thams cad skrag par bya zhes pa ni 'di ltar bsgom ste/_'og tu sa gzhi
[\[137a.3\]]dang rdo rje'i sa gzhi gnyis las/_logs su rdo rje rab dang dra ba gnyis/_steng du mda'i bla re dang rdo rje'i bla re gnyis/_thams cad gdug pa skrag pa'i me/_phyis phur bu bcu gnyis pa bgegs med par byed pa'i cho ga'i go rims yin no/_/las dang po pa'i bdud bzhi las rgyal ba'i rnam dag
[\[137a.4\]]bshad nas/_zab pa'i rdzogs rim bsgom pa shin tu spros med kyi spyod pa byed pa ni/_rang rig pas sems kyi chos 'dus byas rtogs na phyi rol gyi bdud bzhi mi 'joms pas phyi rol gyi bdud dang bdud ma yin pa rang gi sems 'dus ma byas la bcings pas kun rdzob kyi bdud 'jug pa med do/_/_
[\[137a.5\]]'dus ma byas kyi sems ni dri yang de yin/_byug pa yang de yin/_g.yas ngos su ste'us 'jog pa dang /_g.yon ngos su tsan+dan gyis skud pa la 'dus ma byas rtogs pas sems mnyam pa nyid yin te/_mkhas pa'i phyir na mi dga' med/_/bsod nams bsags pas sdug bsngal med/_/ces
[\[137a.6\]]gsungs so/_/ste 'us 'jog pa la bzod pa bsgom pa ni me tog yin la/_sems kyis stong nyid la 'bad pa'i brtson 'grus ni gtor ma yang de yin/_sems dag pa rang bzhin gyis 'od gsal ba mar me yang de yin/_'dus byas dang 'dus ma byas mnyam nyid bsgom pa bdug pa yang de yin te/_ci'i
[\[137a.7\]]phyir zhe na/_ji ltar chu la chu bzhag dang /_/ji ltar mar la mar bzhin du/_/rang gis rang gi chos nyid mthong /_/mchod dang phyag 'tshal kun yin no/_/zhes bshad pa'i phyir ro/_/gang gsungs na ci de dag gi bskyed chog gi lugs gang zhe na/_ji ltar/_sngon 'gro lnga dang dngos gzhi gsum/_/
[\[137b\]]
[\[137b.1\]]rjes brgyad thun mtshams bcu gnyis te/_/rgyas pa'i yan lag bzhi bcu brgyad/_/sbyor ba dang po'i chos dgu dang /_/dkyil 'khor rgyal po'i mchog gi drug_/las rgyal mchog brgyad bsdus pa'i dgu'o/_/rtsa ba'i rgyud kyi le'u gsum pa'i 'grel pa'o//_//de ltar gleng gzhi dang /_gleng
[\[137b.2\]]bslang ba dang /_rgyud 'byung ba'i rgyu dang /_rgyud kyi lus mdor gzhag pa bshad nas/_rgyud kyi don dang po dngos grub bsgrub pa'i dkyil 'khor bcu bdun las thog ma sku'i 'khor lo ston par bzhed pas de nas zhes bya ba gsungs te/_bcom ldan 'das rdo rje mkha' 'gro ni 'bras bu'i he ru ka'o/_/de kho na
[\[137b.3\]]nyid kyi gsang ba ni sku gsum bsgrub pa'i sgom pa'i thabs bcu bdun gsungs pa'o/_/de nas zhes bya ba ni 'khor rnams kyis bdud rtsi lngas mchod phyag 'tshal nas zhus pa'i rjes la de nas zhes gsungs so/_/gzhan yang bshad bya ba ni sku'i 'khor lo nges brjod rgyud kyi bla ma 'di rjod byed do/_/_
[\[137b.4\]]de'i brjod bya sgrub pa po la phan btags pa'i phyir ro/_/sgrub thabs kyi rim pa ji ltar shes snyam na/_'das pa'i sangs rgyas rnams kyis gsungs/_/ma 'ongs rnams kyang gsung 'gyur la/_/da ltar byung ba rdzogs sangs rgyas/_/zhes sangs rgyas kyi bla ma dus gsum du brgyud pas
[\[137b.5\]]bshad pa'i rgyud rdo rje mkha' 'gro ma dag gis kyang bshad par bya ba rtsa ba'i rgyud bsdus pa 'dis gsal bar rtogs par 'gyur ro/_/sgrub thabs la don gsum ste/_sgrub pa'i rten gang zag dang /_sgrub pa'i gnas dang /_sgrub pa'i thabs so/_sgrub pa po rten gyi gang zag ni mtshan nyid bcu
[\[137b.6\]]drug dang ldan pa ste/_phyi rol 'dod pa'i yon tan lnga'i rnam par rtog pa spangs nas/_dam tshig bsrung ba dang yid gnyis med pa gtan la phab pa dang /_bgegs la sogs pas mi 'jigs pa dang /_mtshan ma thob pas tshes grangs mi brtsi ba dang /_skar ma mi lta ba dang /_smyung ba
[\[137b.7\]]mi byed pa dang /_gtsang sbra khrus mi byed pa dang /_kha zas la mi gtsang ba med pa dang /_sgo dgu'i dbang po dri ma dang par mi byed pa dang /_dus drug mi lta ba dang /_chu tshod sum cu rtsa gnyis mi lta bas grol ba dang /_sbyangs pa'i yon tan gnyis kyis dag pa spangs pa dang /_rang gi rgyud bde
[\[138a\]]
[\[138a.1\]]mchog gi bzlas pa'i sngags dang /_bsgom pa'i rnal 'byor shes pa dang /_snying rjes sems can gyi don byed pa mtshan nyid bcu drug dang ldan pa'o/_/sgrub pa'i gnas ni bcu bzhi ste/_ri sul nas bzhi mdo'i bar du'o/_/gnas kyi 'bras bu ni dngos grub 'dod pa thams cad stsol
[\[138a.2\]]ba'o/_/las dang po pas gnas pa brtag pa byas pa dang /_mtshan ma thob pa'i rnal 'byor pas yid gang du dga' ba der bsgrubs na dngos grub tu 'gyur te/_sgrub pa'i thabs du bsgom zhe na/_dbye ba du mas bsgom pa ni dkyil 'khor lnga bcu rtsa drug go/_/de'i rgyu ci zhe na/_gdul bya'i mos pa
[\[138a.3\]]bsam pa'i dbang gis so/_/de la sgrub pa'i thabs kyi yan lag ni/_ye shes lnga'i bdud rtsis sa gzhi byugs pa sbyin pa dang /_tshul khrims dang /_bzod pa dang me tog 'thor ba'i 'bad pa brtson 'grus dang /_sna tshogs pa'i phyag rgya grol lam la chos kyi phyag rgya yid du 'ong ba bcu gnyis dang /_/
[\[138a.4\]]bcu drug lang tshos brgyan pa'i gdan la dga' ba bzhi'i bsam gtan bsgom pa'o/_/byeng rmugs dang rgod 'gyod bsal nas rtse gcig pa'i sems shes rab/_de ltar pha rol tu phyin pa drug bsgrub pa'i yan lag dang ldan pa'i sgrub pa'i thabs ni gsum ste/_sngon 'gro dang /_dngos gzhi dang /_
[\[138a.5\]]rjes so/_/de la sngon 'gro ni lnga ste/_dang po sems can gyi don ni snying gar hrIHlas pad+ma 'dab ma brgyad/_a las zla ba'i dkyil 'khor/_de'i steng du yi ge hUM las 'od zer dkar po/_/ser po/_dmar po/_ljang gu bzhi 'phros pas sems can la tshangs pa'i gnas bzhis byams pas phung
[\[138a.6\]]po lnga dang khams dang skye mched lhar bskyed pa'i bde ba dang phrad par byas/_snying rjes khams gsum gyi sdug bsngal dang bral/_dga' bas lha'i chos nyid rtogs/_btang snyoms kyis sems can la dbri bkol med pas btang snyoms par byas pa'am/_/yang na sbyin pa dang /_snyan par smra ba dang /_
[\[138a.7\]]don spyod pa dang /_don mthun par byas nas sam/_yang na 'od zer spros pas dge ba bcu la bkod pa'i sems can gyi don bya ba rnal 'byor bsrung ba'o/_/de'i 'od zer tshur 'dus pas phyi gzugs kyi phung po dang /_nang tshor ba dang 'du shes dang 'du byed dang rnam par shes pa sgyu ma lta bu'i lha bsgom
[\[138b\]]
[\[138b.1\]]pa dang /_phyi'i dbang po lnga dang nang yid kyi dbang po dang drug sgyu ma lta bu'i sems dpa' drug tu bsgom pa dang /_phyi 'byung ba bzhi nam mkha' dang bcas pa lha mo lngar bsgom pa ni/_thams cad stong pa nyid du bltas nas zhes bya ba ni phung po khams dang skye mched rnam par dag pa'i lha bsgom pa ste/_de'i
[\[138b.2\]]mtshan nyid ni byang chub kyi tshogs zag pa med pa'i lha mchog dam pa rang gi sems kyi snang ba tsam la gnas par bya ba yin te bdag phung po'i bdud las bsrung ba'o/_/de nas tshogs bsags pa'i rnal 'byor ni/_rang gi snying gar hrIHlas pad+ma 'dab ma brgyad pa/_de'i dbus su ma las nyi ma'i dkyil
[\[138b.3\]]'khor/_de'i steng du hUM de kho na nyid mchog tu gyur pa las/_kha dog sna tshogs pa'i 'od zer gsal ba 'phros pas/_phyogs bcu kun du khyab pa dang /_ye shes lnga'i rang bzhin nyon mongs pa zhi ba'i sku sngon grub pa'i sangs rgyas bskul nas sdig pa bshags pa dang /_rjes su yi rang ba dang skyabs
[\[138b.4\]]su 'gro ba la sogs pa'i byin gyis rlob par mdzad pa yin no/_/de nas nam mkha'i khams lnga nyams dga' bar dkyil 'khor mchog lnga mthong ba ni/_'khor lo bde mchog gi lha drug cu rtsa gnyis khro bo'i gzugs kyis khyab par mthong ste/_gtso bo sangs rgyas lnga dang /_'khor byang chub
[\[138b.5\]]sems dpa' drug cu rtsa gnyis phrag lnga dang /_byang chub kyi sems 'khor lo bde mchog gi gzugs can bla ma gtso bo'i cha byad can dang /_lha mo bcu gnyis sna tshogs pa mthong nas rnal 'byor pa bdag gis le'u nyi shu rtsa drug pa nas 'byung ba bzhin du lha mo brgyad dam bcu drug gam nyi shus
[\[138b.6\]]mchod la/_bla ma dang dkyil 'khor la phyag bya/_rjed par bya'o/_/sangs rgyas kyi sprul pa'i tshogs dang /_khro bo'i rgyal po rnams kyi ye shes lnga'i 'od zer spros pas rnal 'byor pa dang /_'gro ba rigs drug gi sems can rnams kyi gzugs bskyed nas 'god pa ni sdig pa bshags so/_/de la dga'
[\[138b.7\]]ba ni rjes su yi rang ba'o/_/de nas 'od zer gyen la bsdus pas nam mkha'i dkyil kun khyab par sangs rgyas lnga'i dkyil 'khor mchog rnams bzhugs par mthong bas thugs kar bsdus nas byang chub kyi snying po'i bar du dkon mchog gsum la skyabs su 'gro ba ni thugs kar zhugs pa'o/_/
[\[139a\]]
[\[139a.1\]]sangs rgyas ni gtso bo/_'khor ni dge 'dun no/_/thugs ka'i yig 'bru ni chos so/_/bdag dang 'dra bar sems can thams cad bud+d+ha lnga'i thugs kar zhugs pa ni go 'phang de la bzhag pa zhes bya'o/_/der sgrub pa pos gsol ba gdab ces pas na/_chos kyi 'khor lo bskor bar
[\[139a.2\]]bskul ba dang /_mya ngan las mi 'da' bar gsol ba 'debs pa'o/_/lus phul nas dge rtsa bsngo ba ni/_rtag tu skyabs su 'gro bar bya/_/zhes pa'o/_/de ltar tshogs bsags pa'i rnal 'byor bshad nas/_gal te phung po khams dang skye mched lhar bsgoms pas bdag dang bdag gir blta
[\[139a.3\]]ba rmongs pa'i phung po 'dis khams dang skye mched la gnyen po lha'i nga rgyal bsgom pa ni bskyed pa'i rim pa'i bsam pa bzang po bskyed par bya ste/_mgo bor gzugs kyi phung po'i gnyen por b+hUM las rnam par snang mdzad 'khor lo dang dril bu bsnams pa dkar po/_tshor ba'i gnyen po lte bar
[\[139a.4\]]oM las rdo rje nyi ma rin po che dang dril bu bsnams pa ser po/_/'du shes kyi khams kyi gnyen po lkog mar hrIHlas pad+ma gar gyi dbang phyug pad+ma dang dril bu bsnams pa dmar po/_rkang pa'i long bu gnyis su 'du byed kyi gnyen por hoHlas rdo rje rgyal po sna tshogs rdo rje dang dril bu bsnams pa ljang gu/_
[\[139a.5\]]snying gar rnam shes kyi gnyen po hUM las rdo rje sems dpa' rdo rje dang dril bu bsnams pa mthing ga'o/_/nub ma'i bar du he las de bzhin gshegs pa thams cad kyi bdag nyid he ru ka rdo rje dang dril bu bsnams pa sngon po bdag nyid bsam mo/_/mig tu oM las gti mug rdo rje rnam par snang mdzad dang
[\[139a.6\]]'dra'o/_/rna bar hUM las zhe sdang rdo rje rdo rje sems dpa' dang 'dra/_sna la hrIHlas phrag dog rdo rje rdo rje nyi ma dang 'dra/_lce la oM las 'dod chags rdo rje pad+ma gar gyi dbang phyug dang 'dra/_spyi bor khaM las ser sna rdo rje rdo rje rgyal po dang 'dra/_snying gar skye mched thams cad la 'jug pa'i yid haM las dbang
[\[139a.7\]]phyug rdo rje rdo rje dang dril bu bsnams pa sngon po'o/_/snying gar sa'i dkyil 'khor laM las ltung byed ma gri gug dang ka pa la thogs pa ser mo/_lte bar chu'i dkyil 'khor maM las gsod byed ma gri gug dang ka pA la thogs pa dkar mo/_lte bar me'i dkyil 'khor la paM las 'gugs byed ma gri gug dang ka
[\[139b\]]
[\[139b.1\]]pA la thogs pa dmar mo/_rkang pa rlung gi dkyil 'khor gsang ba'i gnas su taM las gar gyi dbang phyug ma gri gug dang ka pA la thogs pa ljang gu_/mgo nam mkha'i dkyil 'khor baM las pad+ma'i dra ba can gri gug dang ka pA la thogs pa nam mkha'i mdog can sngo skya'o/_/de ltar lha la dga' ba'i
[\[139b.2\]]rnal 'byor pa'i phung po khams dang skye mched sbyangs nas/_oM pra kr-i ti pa ri shu d+ha sarba d+harmA/_pra kr-i ti pa ri shud+ho\u0f85haMHzhes bya bas phyi stong pa nyid du rnam par dag par bsgoms la/_de'i rjes la de nas dkon mchog gsum la bdun rnam dag dang skyabs 'gro bya'o/_/de nas srung ba'i rnal 'byor
[\[139b.3\]]dang /_de nas bdag bsrung ba dang /_de nas bsod nams kyi tshogs bsags pa skyabs 'gro/_/de nas ye shes kyi tshogs bsags pa bya'o zhes go rims gsungs pa yin no/_/de nas dpral bar oM/_lkog mar A/_snying gar hUM/_yi ge gsum gyis sngags kyi skur gyur bar bsgoms nas/_
[\[139b.4\]]de nas 'od zer spros pas phyogs bcu'i sems can kun gyi don du he ru ka'i gzugs su bskyed nas bdag nyid he ru ka dang 'dra bar sems can thams cad he ru ka'i go 'phang mchog la snod kyi 'byung ba bzhi'i rdul phra rab tshun chad lha'i skur dgod par bya'o/_/de nas oM swa b+hA wa bi shu d+ha sarba d+harmA
[\[139b.5\]]swa b+hA wa shud+d+ho\u0f85haM/_zhes bya ba lan gsum bzlas pas ye shes kyi tshogs bsag go/_/de nas srung ba'i rnal 'byor ni rang nyid rgyu'i hUM mdzad du bskyed la/_de'i thugs ka nas khro bo brgyad sprul nas rgyu'i hUM mdzad de gyur pa las 'bras bu'i hUM mdzad bskyed do/_/de'i thugs ka nas steng 'og gi khro bo
[\[139b.6\]]gnyis bskyed de/_khro bo bcu la bka' bsgos nas bgegs gdan du bting ba'i rjes la bgegs mi 'jug pa'i srung ba 'di rnams bya'o/_/'bras bu'i he ru ka'i thugs ka nas phyogs bcu srid pa'i rtse mo'i bar du rdo rje phra mo'i 'od zer 'phros pas 'od de gyur pa las de'i 'og tu rdo rje'i sa gzhi
[\[139b.7\]]dang /_'og gis gzhi gnyis byin gyis brlabs la/_phyogs dang mtshams kyi logs su rab dang dra ba nyis rim/_steng du rdo rje bla re/_mda'i bla re nyis rim/_de thams cad kyi phyi rol nas rdo rje me 'od 'bar ba rnal 'byor pa'i bsam pa dang mthun par 'dzam bu'i gling tsam phyi rol nas bskor ram/_
[\[140a\]]
[\[140a.1\]]gling bzhi tsam stong spyi phud tsam/_stong gnyis pa'am/_stong gsum tsam du phyi rol nas srung ba'i 'khor lo dgod par bya'o/_/'og gi sa gzhi dang rdo rje'i sa gzhi gnyis/_oM me di ni badzri b+ha ba badzra ban+d+ha hUM/_logs kyir ba'i sngags ni/_oM badzra prA kA ra badzra hUM baM hUM/_nang gi rdo rje dra
[\[140a.2\]]ba'i sngags ni/_oM badzra pany+tsa ra hUM baM hUM/_steng du rdo rje bla re'i sngags ni/_oM badzra bi tA na hUM khaM hUM/_steng gi nang du mda'i dra ba'i sngags ni/_oM badzra sha ra dzA la traM shaM traM/_phyi rol nas bskor ba'i rdo rje me 'od kyi sngags ni/_oM badzra dz+wa la a na lA rka hUM/_de ltar srung ba'i 'khor lo byas pa'i sngon du gang bsgom zhe na/_
[\[140a.3\]]bcom ldan 'das khrag 'thung gis su m+b+ha nis bka' bsgos pa'i 'khor lo rtsibs brgyad 'bar ba'i steng du/_ma las nyi ma'i dkyil 'khor bsams la/_de'i dbus su hUM las rdo rje sems dpa' zhal gsum phyag drug zhi ba shel ltar dkar ba/_rang snang ba'i yum phyag rgya chen mo lha mo dang snyoms par
[\[140a.4\]]'jug pa yab yum gnyis skyil krung gis bzhugs pa rus pa las byas pa'i sangs rgyas lnga'i dbu rgyan can/_mi bskyod pa ni gtsug gi lte ba la bzhugs pa/_rna rgyan dang /_mgul rgyan dang /_dpung rgyan dang /_lag gdub dang do shal dang sen mo do dang /_ska rags dang rkang gdub ste rgyan thams
[\[140a.5\]]cad rdzogs pa/_mtshan dang dpe byad kyis brgyan pa/_dang po'i rdo rje dang dril bus 'khyud pa/_gnyis pa'i g.yas g.yon na thod pa dang kha T+wAM ga 'dzin pa/_gsum pa'i g.yas g.yon na lcags kyu dang zhags pa bsnams pa/_zhal g.yas ser ba/_g.yon ljang ba/_dbus dkar ba/_de'i yab yum
[\[140a.6\]]gyi thugs ka nas khro bo brgyad spros te/_shar du rdo rje drag po/_byang du rdo rje nyi ma/_nub tu rdo rje gtsug tor/_lhor rdo rje thab sbyor/_shar lhor rdo rje gnod sbyin/_lho nub tu rdo rje nag po/_/nub byang du rdo rje stobs po che/_byang shar du rdo rje 'jigs byed/_khro bo 'di dag shar sngo ba/_byang ser ba/_nub dmar
[\[140a.7\]]ba/_lhor ljang gu/_shar lho du ba'i mdog can/_lhon nub dkar ba/_nub byang gnag pa/_byang shar sngo dmar/_thod pa las byas pa'i sangs rgyas lnga'i dbu rgyan can thams cad zhal gsum phyag drug pa/_rus pa'i rgyan gyis snga ma bzhin du thams cad brgyan pa/_sna tshogs pa'i pad+ma'i 'dab
[\[140b\]]
[\[140b.1\]]mar nyi ma'i steng du/_g.yas brkyang pas phyogs skyong brgyad zhabs kyis mnan par bsam mo/_/g.yas g.yon gyi dang po gnyis na thod pa dang kha T+wAM ga_/gnyis pa gnyis na lcags kyu dang zhags pa/_cang te'u dang dril bus rang snang ba'i shes rab la 'khyud pa/_dbu skra dmar ser mche ba bzhi gtsigs
[\[140b.2\]]pa/_stag gi pags pa'i sham thabs la rdo rje dang sbrul gyi rgyan gyis brgyan pa'i gnas thams cad sbrul gyis kyang brgyan par shes par bya'o/_/khro bo brgyad bskyed nas rgyu'i hUM mdzad de gyur pa las bdag nyid 'bras bu'i hUM mdzad 'od zer 'bar ba mche ba gtsigs pa/_zhal gsum phyag drug pa
[\[140b.3\]]g.yas brkyang ba'i gnas pas bzhugs/_dang po rdo rje dang dril bus 'khyud pa gnyis pa na lcags kyu dang zhags pa/_gsum pa na kha T+wAM ga dang thod pa 'dzin pa mi mgo lnga bcu'i do shal can/_rus pa'i rdo rje rgya gram gyi phreng ba'i ske rags can/_gdug pa can thams cad kyi bdag po 'jigs byed
[\[140b.4\]]dus mtshan zhabs kyis mnan pa/_sangs rgyas bzhi dang spyi gtsug na rdo rje sems dpa'i cod pan can bsgom mo/_/de'i thugs ka nas steng 'og gi khro bo gnyis bskyed par bya'o/_/steng gtsug tor dkar po 'og rdo rjes 'og mig sman lta bu sngon po/_/zhal gsum pa phyag brgyad pa/_dang po gnyis na
[\[140b.5\]]rdor dril/_gnyis pa gnyis na lcags kyu dang zhags pa/_gsum pa gnyis na mdung rtse gsum pa dang 'khor lo/_/bzhi pa gnyis na thod pa dang kha T+wAM ga 'chang ba/_g.yas brkyang bas bzhugs pa bsgom/_/de ltar khro bo bcu bskyed nas yang 'bras bu'i hUM mdzad kyi thugs ka las/_de nas stod
[\[140b.6\]]khro bo smad phur bu'i rnam pa phyogs bcur spros nas bgegs la phur bus gdab pa'o/_/de nas 'bras bu'i hUM mdzad du bsgoms pa'i sngags pas khro bo bcu la bgegs med par gyis shig ces bka' bsgo ste/_sngags pas su m+b+ha ni'i sngags dran zhing phyogs bzhir sdigs mdzub kyi se gol gyi
[\[140b.7\]]phyag rgyas/_shar du oM su m+b+ha ni su m+b+ha hUM hUM phaT kyis brgya byin non cig ces bka' bsgo ba'o/_/byang du oM gr-ih+Na gr-ih+Na hUM hUM phaT kyis gnod sbyin gyi bgegs med par gyis shig pa'o/_/nub tu oM gr-i h+NA pa ya hUM hUM phaT kyis chu lha'i bgegs med par gyis shig pa'o/_/lhor oM
[\[141a\]]
[\[141a.1\]]A na ya ho b+ha ga bAn badzra rA dza hUM hUM phaT kyis gshin rje'i bgegs med par gyis shig pa'o/_/de bzhin du yang sum+b+ha ni'i sngags brjod pas shar lho me'i bgegs dang /_lho nub tu gr-i gnas srin po'i bgegs dang /_nub byang du gr-ih+NA pa yas rlung gi bgegs dang /_byang shar du A na
[\[141a.2\]]ya hos dbang ldan gyi bgegs med par gyis shig pa'o/_/lan gsum brjod pas steng gi lha'i bgegs dang /_sa 'og gi lha ma yin gyi bgegs med par gyis shig pa'o/_/khro bo bcu la bka' bsgos pa'i rjes la 'og tu sa gzhi dang /_rdo rje'i sa gzhi gnyis/_logs su ra ba dang dra ba
[\[141a.3\]]gnyis dang /_steng du rdo rje'i bla re dang mda'i bla re gnyis/_phyogs thams cad du me 'od bsams la sngar bskyed pa'i phur bus 'og nas 'byung ba'i gsang sngags kyi rgyal po 'dis phyogs skyong bcu bgegs kun gyi glad pa la lugs 'byung ba phyogs dang /_lugs bzlog mtshams kyi
[\[141a.4\]]phur bus gdab bo/_/de'i sngags g+ha g+ha gsod pa'o/_/g+hA ta ya ni gsod par gyis shig pa'o/_/su bsad ce na/_sarba duSh+TAM big+h+n+rAM ni gdug pa'i bgegs thams cad do/_/kI li kI la ya ni phur bus so/_/su la zhe na/_sarba pA paM ste sdig pa'i las byas pa thams cad la'o/_/hUM gsum
[\[141a.5\]]dang badzra kI la ya ni rdo rje phur bu sum cu bskyed pa'o/_/su'i bkas gdab ce na/_badzra d+ha ro Adz+nyA pa ya ti/_rdo rje 'dzin pa'i bkas so/_/gang la gdab ce na/_kA ya dpral ba/_bAka mgrin pa/_tsit+ta snying gar ro/_/sus gdab ce na badzra kI la ya hUM phaT de rdo rje phur bus so/_/phur bu 'debs pa'i tshe
[\[141a.6\]]khro bo'i sdang mig gis bltas nas sngags bzlas shing gdab po/_/de nas khro bo thams cad kyi phyag g.yas pa'i rdo rjes bgegs bsad pa'i mngon spyod kyi blos brdung bar bya'o/_/oM badzra mung+gar ni rdo rje tho ba'o/_/oM badzra kI la ya ni rdo rje phur bu'o/_/A ko Ta ya ni rdungs shig pa'o/_/de nas
[\[141a.7\]]bgegs med par 'dod na khro bo bcu gcig gi bzlas pa la bdud rtsi lnga'i ri lu'i nang gi sbyin sreg bya'o/_/sngags bcu gcig ni go sla'o/_/de la nang gi sbyin sreg gi rdzas ni/_maM sa sha dang rkang dang zhag_/shu kra dang khrag dang lhan cig sbyar nas/_oM AHhUM/_gsum gyis ri lu byas shing zos na
[\[141b\]]
[\[141b.1\]]bgegs med pa'i dngos grub tu nges par 'gyur ro/_/bzlas pa dang nang gi sbyin sreg byed pa'i tshe khro bo zhal gsum phyag drug pa bsgom pa ni/_rdo rje hUM mdzad dbus sngo ba g.yas ser ba g.yon ljang ba'o/_/byang gi khro bo dbus ser ba g.yas gnag pa g.yon ljang ba'o/_/lho dang shar lho'i khro bo ni
[\[141b.2\]]dbus sngo ba'i mdog dang g.yas ser ba g.yon ljang ba'o/_/lho nub dang steng gi khro bo ni dbus dkar ba g.yas ser ba g.yon ljang ba'o/_/nub kyi khro bo ni dbus dmar ba g.yas ser ba g.yon ljang ba'o/_/shar dang nub byang dang byang shar dang 'og gi khro bo bzhi ni bdag po bzhin du dbus sngo ba/_
[\[141b.3\]]g.yas ser ba/_g.yon ljang ba'o/_/thams cad kyi spyi bor mi bskyod pa'i cod pan bsam pa nas nang gi sbyin sreg byas na rdo rje can kun mnyes par 'gyur ro/_/de lta bu'i srung ba'i 'khor lo ni rlung ni rgyun las ldog pa yang srid/_nyi ma dang zla ba dogs sa la lhung ba yang srid/_bde bar gshegs pa'i
[\[141b.4\]]bka'i dam tshig 'da' bar dka' ba'o/_/de bzhin du dkyil 'khor lnga bcu rtsa drug brda la sogs pa du ma rnams la gtso bo'i bka' bsgos pas bgegs med par mthong nas sngags pas lnga bcu rtsa drug gi dkyil 'khor gang 'dod pa lnga bcu rtsa drug bsgom pa la gnas par bya'o/_/las dang po pa
[\[141b.5\]]dang mtshan ma thob pa gnyis kas bsgom mam zhe na/_gcer bu'am yang na mi gcer ba/_/skra grol thal bas byugs kyang rung /_/zhes gsungs pas gos med pa'i spyod pa dang /_gos can gnyi gas kyang bya bar gsungs so/_/de ltar re zhig 'khor lo bzlas/_/zhes pa ni phyis 'byung ba'i
[\[141b.6\]]dkyil 'khor lnga bcu rtsa drug gi sngags bzlas nas skyo bar gyur na stong pa nyid kyi ye shes kyi rdo rje la mnyam par gzhag par bya'o/_/dpral ba dang lkog ma dang snying gar oM AHhUM gsum bkod la 'od zer spro bsdu yi ge gsum du bsdus nas stong par bsgoms te/_oM thim pa'i tshe oM shU n+ya tA'i
[\[141b.7\]]sngags brjod/_/AHthim pa'i tshe oM a mi ta dz+nya na zhes bya ba mtshan ma med pa'i sngags so/_/hUM thig ler zhu ba'i tshe a pra ti ha ta dz+nyA na zhes bya bas smon pa med pa'i sngags bzla'o/_/de ltar na rta mchog bi na shrI lta bu tshad med pa'i rnal 'byor dang /_byin gyis brlab pa'i rnal 'byor dang /_bsod
[\[142a\]]
[\[142a.1\]]nams kyi tshogs bsogs pa'i rnal 'byor dang /_ye shes kyi tshogs stong pa nyid kyi rnal 'byor dang /_srung ba'i 'khor los byas la nang gi sbyin sreg byas pa'i rjes la lha'i 'khor lo lnga bcu rtsa drug gang 'dod pa bsgoms nas bskyed pa'i rim pa'i rnam thar sgo gsum gyi stong pa nyid bsgom/_
[\[142a.2\]]mo/_/in+d+ra b+hU ti lta bu bskyed pa'i rim pa'i zhabs su de kho na nyid kyi man ngag rdzogs pa'i rim pa bsgom mo/_/pad+ma rdo rje lta bu bskyed pa'i rim pa la mos pa ni sku dang gsung dang thugs dang /_dam tshig ye shes dang /_sgong skyes la sogs pa bskyed pa'i rim pa mngal skyes dang /_sgong skyes dang /_
[\[142a.3\]]drod gsher skyes dang /_rdzus skyes kyi 'khor lo rnal 'byor gsum dang bsnyen sgrub bzhi dang ldan pa bsgom par bya'o/_/gzhung lugs gsum yin no/_/de la dang po bshad zin nas bar ma in+d+ra b+hU ti lta bu bsgom pa ni/_snang brnyan tsam gyi rnam par shes pa ni/_rnam thar sgo gsum bsgom pa'i thig
[\[142a.4\]]le'o/_/sems tsam du ni rnam par brtag_/ces pa ni/_thig le me long la rlangs pa zhu ba ltar mi snang bar song nas/_gzung ba rang bzhin med pa rnam par snang mdzad kyis rgyas btab ste/_sems rig pa tsam du bsgom mo/_/chos rnams nam mkha' lta bu de ni rnam par shes pa drug gis
[\[142a.5\]]kyang mi dmigs pas 'dzin pa rang bzhin med pa mi bskyod pas rgyas gdab po/_/de'i mtshan nyid ni chos sems kyang ma yin chos nyid sems kyi stong pa yang ma yin na nam mkha' lta bur gzung 'dzin gyis gos pa med cing gzhi lnga po dngos po med pas mtshan nyid gsum du gnas pa
[\[142a.6\]]med pa rdo rje sems dpa'i rgyas btab pa bsgom par bya'o/_/ci'i phyir bsgom zhe na/_gang du snying gi pad+ma kha sbyor zhes pa ni/_snying ga'i chos kyi 'khor lo rtsa brgyad dang /_lte ba drug cu rtsa bzhi kha sbyar ba'i dbus na gsal zhes bya ba gtum mo drod de/_phra bar blta ba ni rtsa dbu ma chu shing gi snying
[\[142a.7\]]po ltar drang ba/_til gyi mar me ltar gsal ba/_rgya skyegs kyi me tog ltar dmar ba/_pad+ma'i skud pa ltar phra ba la blta ba'o/_/rang 'byung ba ni spyi gtsug nas byang chub kyi sems babs pas dbang po drug bde bar myong ba'i dga' ba'i sems 'jug pa dang /_yul drug bde bar myong ba mchog
[\[142b\]]
[\[142b.1\]]dga'i sems 'jug pa dang /_rnam par shes pa drug bde bar myong ba lhan cig skyes dga'i sems 'jug pa khams gsum ma lus pa 'dus ma byas pa dang /_gnyis su med pa'i nye bar 'gro zhing rtogs pas rang rig pa mngon sum du gsal ba'i chos kyi dbyings sems kyi stong nyid de la bdag
[\[142b.2\]]'tshal lo/_/klu sgrub kyi zhal snga nas kyang /_/ji ltar chu la chu bzhag dang /_ji ltar mar la mar bzhin du/_/de ltar rang gi ye shes ni/_/legs mthong gang yin 'dir phyag yin/_/zhes bshad do/_/so so skye bo yid kyi rnam shes kyi nges pa ma drangs par rang rig pa stong nyid la tshad mar ji
[\[142b.3\]]ltar 'gyur zhe na/_lan du/_dbang po g.yo ba'i/_rta kun nang du nges sbyar ba'i/_/zhes pa ni dbang po yul drug la g.yo ba'i rta dbugs nyi khri chig stong drug brgya yin la/_de kun srog a ba d+hU tI'i nang du bcug nas nges pa'i rnal 'byor du 'gyur te/_rtsa ba'i rgyud 'di las kyang bsdus pas
[\[142b.4\]]phyi ma'i rgyud las/_yid ni nang du chud pa yis/_/'dod pa'i dngos grub bsgom par bya/_/zhes gsungs so/_/ye shes rgyal ba ma lus 'dus pa'i snod gyur pa ni/_dus gsum gyi rgyal ba ma lus pa'i sa bcu gcig gi ye shes dbugs bkag nas 'dod pa'i khams kyi sems rang bzhin
[\[142b.5\]]brgyad cu bkag pa'i mtshungs pa de ma thag pa'i rkyen dang /_gtum mo drod dmigs pa'i rkyen dang /_spyi gtsug gi byang chub kyi sems dbang po bdag po'i rkyen las rnam par shes pa bsam gtan gyi dga' bde skyes la/_de las khams gsum ma lus pa las 'das pa 'dus ma byas dang /_
[\[142b.6\]]gnyis su med pa mngon gsum gyis nye bar rtogs nas 'dus ma byas mthong ba'i ye shes nam mkha' dang 'dra ba khams gsum gyi gzung 'dzin dri ma dang bral bas dpal rdo rje 'chang du 'gyur ro/_/snying ga'i kha sbyor gyi ming ci zhe na/_sangs rgyas rjes dran sbyor ba yis/_/zhes bya ste snying ga'i rtsa
[\[142b.7\]]brgyad sangs rgyas yab yum brgyad/_dbu ma dpal he ru ka yin te de yang sangs rgyas spyan dang /_chu'i rtsa mA ma kI dang /_me'i rtsa gos dkar mo/_/rlung gi rtsa sgrol ma/_bshang ba'i dngas ma rgyu ba'i rtsa rnam snang /_lci ba'i dngas ma 'byung ba'i rtsa rin 'byung /_khrag gi dngas ma rgyu ba'i rtsa snang
[\[143a\]]
[\[143a.1\]]ba mtha' yas/_sha'i dngas ma rgyu ba'i rtsa don yod grub pa/_dbus ma byang chub sems dang mkha' rgyu ba'i rtsa he ru ka'o/_/de ni sangs rgyas rjes su dran pa'i sbyor ba rgyud kyi rim pa'o/_/chos rjes su dran pa'i bsgom pa ni gtum mo drod de/_g.yas g.yon gyi rtsa srub thag_/dbu
[\[143a.2\]]ma a wa d+hU tI'i srub shing /_khrag gi thig le gtsub stan/_dbugs 'byung rngub bkag nas gtsubs pa las gtum mo drod yin no/_/lte ba nas 'bar ba las 'khor lo bzhi bsregs pa ni chos rjes su dran pa'i sbyor ba lus kyi khams nyi shu bzhi'i bar du bsregs pa ni/_chos kyi skur ni
[\[143a.3\]]bdag 'gyur te/_/zhes bya ste su chu la thim pas smig rgyu lta bu'i rtags dang /_chu me la thim pas du ba lta bu'i rtags dang me rlung la thim pas srin bu me khyer lta bu'i rtags dang /_rlung rnam par shes pa la thim pas nam mkha' stong pa lta bu'i rtags 'byung ba ni/_chos kyi sku'i bdag nyid du gyur pa
[\[143a.4\]]yin no/_/des spyi gtsug nas byang chub kyi sems phab nas snying ga'i dbus na 'byung ba lnga dang bdud rtsi lnga gcig tu gyur pa'i thig le ni/_dge 'dun dkon mchog de las mngon sum gyis shes pa'i gsal byed dga' ba mchog dga' lhan cig skyes dga'i rnam par lhan cig shes pa la ye shes
[\[143a.5\]]kyi mchog bde ba stong pa nyid sa bcu gcig gi de kho na nyid kyi man ngag shes pa rnams kyis bla ma dam pa'i man ngag la brten nas shin tu bsgoms pa goms pa las/_sa thob pa'i rtags dgu 'bar ba la sogs pa 'og nas le'u lnga bcu rtsa drug pa las bshad pa'i yon tan skye bar the tshom med do/_/
[\[143a.6\]]rnal 'byor pas dus yun du byang chub sems dpa' rtag tu ngu bzhin du snying la gnas pa'i thig le rlung bkag pas yi ges brjod du med pa rnal 'byor pa'i skyes bus de bsgoms na sa bcu gcig gi ye shes skye ba la the tshom med do/_/sems can rjes dran sbyor ba yis/_/sems can rjes
[\[143a.7\]]dran bsgom par bya/_/zhes pa ni klu sgrub lugs kyis sems can rjes dran ni sems sgyu ma lta bu bdag byin gyis rlob pa dran pa dang /_sems 'od gsal ba stong pa nyid dran pa dang /_sems zung 'jug pa bde ba chen po rjes su dran pa bsgom par bya'o/_/rjes su dran zhes pa ni mngon sum
[\[143b\]]
[\[143b.1\]]gyi tshad ma yin no/_/blo gros chen pos mthong rnams kyi/_/rnam pa thams cad cig car nges/_/zhes pas dran pa'i nges pa drangs pa'i tshad ma yin no/_/sems can rjes dran chos kyis ni/_/chos kyi sems dpa' bsgom par bya'o/_/zhes pa ni dag pa 'jig rten pa'i ye shes sems can gyi don byed
[\[143b.2\]]pa'i chos kyi sems dpa' spyan ras gzigs dbang phyug bzhin du 'gro ba mi gtong ba'i thugs rje chen po bsgom par bya zhes pa'o/_/tshigs bcad 'di rnams kyi 'brel ba ni de kho na nyid kyi man ngag ces bya ba'i sgrub pa'i thabs byas pa de yang blta bar bya'o/_/bcom ldan 'das kyi dgongs pa ni bskyed rim lnga
[\[143b.3\]]bcu rtsa drug gis skyon sems ngal gso ba'i thabs rdzogs pa'i rim pa bde ba stong pa nyid bsgom par nges pa'o/_/de ltar sngon du 'gro ba'i rnal 'byor lnga rdzogs nas/_rten dang brten pa'i dang po sbyor ba 'byung ba bzhi'i ri rab gzhal yas khang dang bcas pa bskyed pa ni don dam pa'i stong pa nyid yin yang snying rje'i
[\[143b.4\]]bdag nyid kyis sems can la phan gdags pa'i phyir byang chub tu sems bskyed pa'i rim pa smon lam gyi dbang gis yaM las rlung gi dkyil 'khor gzhu lta bu kha dog sngon po zur bzhi pa ba dan gyis mtshan pa/_raM las byung ba'i me'i dkyil 'khor gru gsum dmar po 'bar ba'i phreng bas dkrigs pa
[\[143b.5\]]gru gsum du rdo rjes mtshan pa/_de'i steng du baM las chu'i dkyil 'khor zlum po dkar po bum pas mtshan pa/_de'i steng du laM las byung ba'i sa'i dkyil 'khor gru bzhi ser po sna tshogs rdo rjes mtshan pa/_de'i steng du suM las byung ba'i ri rab zur bzhi pa/_shar shel/_lho baiDUr+ya/_nub pad+ma rA ga/_/byang
[\[143b.6\]]gser gyi kha dog_/phyogs bzhi mtshams brgyad kyi rtse mo mtho ba/_de'i steng du b+h+rUM las rnam par snang mdzad 'khor lo dang dril bu bsnams pa yongs su gyur pa las sku'i 'khor lo gzhal yas khang steng du brtsegs pa tshad med pa bzhi zur bzhi dang /_rnam par thar pa'i sgo bzhi dang /_bsam gtan bzhi dang
[\[143b.7\]]rta babs bzhis brgyan pa nyon mongs pa dang shes bya'i sgrib pa spong ba'i dra ba dra phyed kyis mdzes pa ye shes bzhi'i snang ba'i ba dan bzhi dang /_byang chub kyi yan lag me tog phreng bas brgyan pa/_zur dang sgo khyud kyi mtshams su rdo rje rin po ches brgyan pa/_phyi'i dkyil 'khor thig gdab bo/_/zhes bya
[\[144a\]]
[\[144a.1\]]ba ni sngon byung sprul pa dang /_rjes 'jug bri ba gnyis ka zin par dgongs so/_/de'i nang du 'khor lo rtsibs brgyad pa dkar po 'khor lo'i phreng bas bskor ba/_de'i dbus su sna tshogs pad+ma 'dab ma brgyad pa/_shar sngo ba lho ser ba nub dmar ba byang ljang ba/_mtshams phyed
[\[144a.2\]]gzugs kyi pad+ma gri gug gi phreng bas bskor bar bsam mo/_/rten gyi dang po sbyor ba bstan nas brten pa lha'i dang po sbyor ba ni/_zla ba me long ye shes kA li/_nyi ma mnyam pa nyid kyi ye shes A li/_hUM baM gnyis dang po rdo rje dang gri gug so sor rtog pa/_'od zer spro bsdu bya ba nan tan la sogs pa chos kyi dbyings
[\[144a.3\]]kyi ye shes rgyu'i he ru ka rdo rje sems dpa' rig ma dang bcas pa mdun dkar ba/_g.yas ser ba/_rgyab dmar ba/_g.yon ljang ba/_mdun ma zhi ba'i nyams kyi zhal/_g.yas dgod pa'i nyams kyi zhal/_rgyab khro ba'i nyams/_g.yon 'jigs su rung ba'i nyams/_phyag dang po rdo rje dang dril bus
[\[144a.4\]]'khyud pa/_g.yas g.yon gyi gnyis pas tshangs pa'i pags pa bsnams pa/_g.yas g.yon gyi gsum pa ni gri gug dang thod pa/_g.yas g.yon gyi bzhi pa na cang te'u dang kha T+wAM ga_/g.yas g.yon gyi lnga pa na dgra sta dang zhags pa/_g.yas g.yon gyi drug pa na mdud dang tshangs pa'i
[\[144a.5\]]mgo bo ste/_phyag bcu gnyis pa/_sems dpa'i skyil krung can/_dbu rgyan rus pa las byas pa'i sangs rgyas lnga'i cod pan can/_rgyan thams cad kyis spras pa'i mtshan dang dpe byad can no/_/nam mkha' dang mnyam pa'i rgyud las rdo rje bsgom pa'i shes
[\[144a.6\]]rab/_dril bu thos bsam gyi shes rab/_tshangs pa'i pags pa bzod pa/_gri gug ye shes/_thod pa thabs mkhas pa/_cang te'u smon lam/_kha T+wAM ga bsam gtan/_dgra sta tshul khrims/_zhags pa brtson 'grus/_mdung sbyin pa/_tshangs pa'i mgo bo stobs te pha rol tu phyin pa bcu gnyis las byung ba yin no zhes
[\[144a.7\]]gsungs pas dkyil 'khor pa thams cad kyi phyag bcu gnyis ni don dang sbyar ro/_/de'i thugs kar nyi ma'i dkyil 'khor gyi dbus su ye shes sems dpa' zhal bzhi phyag bcu gnyis pa de'i thugs kar zla ba'i rdo rje'i dam tshig can ting nge 'dzin sems dpa' ste sems dpa' sum brtsegs so/_/
[\[144b\]]
[\[144b.1\]]ye shes sems dpa'i cod pan gyi dbus su rdo rje 'dzin ba ji ltar thabs la phyag rgya drug yod pa bzhin du shes rab de la phyag rgya lngas byin gyis brlabs pas zhal gcig phyag gnyis pa gri gug dang ka pA la bsnams pa'o/_/phyogs bcu'i sangs rgyas yab yum gyi zhal nas zhugs pas/_lkog ma dang
[\[144b.2\]]snying ga lte bar srid pa bar dor 'od zer dkar dmar yab yum gyi mkha' gsang gi gnas su rigs kyi dbye bas phye ba'i ye shes kyi lha mo bzhi/_sku'i 'khor lo yab yum bcu drug dam tshig gi lha mo brgyad de nyi shu rtsa brgyad mngal skyes kyi dkyil 'khor gyi gnas la bkod pa ni yab yum gyi rdo rje dbyings
[\[144b.3\]]kyi rgyu las lha nyi shu rtsa brgyad sras kyi tshul du bskyed pa ni dbang phyug mchog ces bya'o/_/de lta bu'i rgyu'i he ru ka longs skus mngal skyes kyi 'khor gyi lha mo sprul nas bde ba chen po chos kyi skur yab yum gyi mkha' gsang gi thad kar sku gnyis nyi zla'i thig ler zhu ba las lha mo rnams kyi glus bskul
[\[144b.4\]]ba ni sku'i 'khor lo sa 'og na gnas pa'i dbang po brgyad dang /_rnal 'byor ma nyi shu rtsa bzhi rnams kyis chags pa'i mig gis blta ba dang /_lag pa bskyod pa'i gar dang ngag gi sgo nas bcom ldan 'das la bstod pa ni/_yum bzhis bde bar gshegs pa bde ba chen po/_rab dga' bde chen
[\[144b.5\]]mchog thob mdzod/_a la la la ho zhes brjod pa dang /_yang sku'i 'khor lo'i lha mo brgyad kyis kyang tshig de rang gi glu blangs pa dang /_yang dam tshig gi lha mo rnams kyis de nyid glu blangs pas tshigs bcad phyed dang gnyis su 'gyur ro/_/glu 'di blangs pa tsam gyis khams gsum gyi srid pa las grol
[\[144b.6\]]ba'i chos ni sku'i bde bar gshegs pa sgrib pa rnam gnyis spangs pa'i dag pa chen po yang dkyil 'khor gyi gtso bo'i tshul du yang brtag par bya'o/_/rnal 'byor pa kha cig mos pa'i dbang gis mngal skyes la dga' bas 'khor sngon du skyes pa chos kyi sku la sprul sku'i dkyil 'khor mngal skyes
[\[144b.7\]]yin no/_/de nas de ma thag pa'i zhes pa'i sku'i mkha' 'gro ma sprul pa'i sku la sngar grub pa'i dpa' bo dang rnal 'byor ma rnams kyi 'khor dang bcas pa g.yas brkyang pas bzhugs pa/_mdun dkar pa/_g.yon sngo ba/_g.yas ser ba/_rgyab dmar ba/_'khor lo dang dril bus 'khyud pa/_sngar
[\[145a\]]
[\[145a.1\]]gyi rdo rje sems dpa'i rim gyis phyag dang phyag mtshan 'dzin pa zhes bya ba nas dgyes pa rol pas khyab par bzhugs so zhes bya ba ni go sla bas ma bshad do/_/de ltar gtso bo bskyed pa ni bsnyen pa/_lus kyi dkyil 'khor sgrub pa/_ye shes sems dpa' 'jug pa dang /_go bskon pa
[\[145a.2\]]la sogs pa sgrub pa chen po yin no zhes le'u bcu bzhi pa las gsungs so/_/rgyu'i he ru ka bskyed pa dang po sbyor ba/_lha mo bskyed pa dang zhu ba dang glus bskul ba dang 'bras bu'i he ru ka bskyed pa dang /_lus kyi 'khor lo dang sprul pa'i 'khor lo rnams ni dkyil 'khor rgyal mchog yin no/_/ye
[\[145a.3\]]shes sems dpa' gzhug pa dang po go cha bskon pa la sogs pa ni las kyi rgyal mchog yin pas mngal skyes thams cad kyi ting nge 'dzin gsum de ltar shes par bya'o/_/lus kyi dkyil 'khor gyi khams dang phung po dang skye mched rnams byin gyis brlab pa'i ming dang sku mdog dang sa bon ni
[\[145a.4\]]bshad mi dgos so/_/thams cad kyang gri gug dang ka pA la bsnams par shes par bya'o/_/gzugs kyi phung po la sogs pa'i sa bon dang sku mdog dang phyag mtshan dang gnas rnams ni rgyud las gsal la/_phyag mtshan ni sngar bshad pa bzhin du shes par bya'o/_/mig la sogs pa'i
[\[145a.5\]]dbang po drug ni sa bon dang /_sku mdog dang ming rgyud las gsal la phyag mtshan dang gnas ni sngar bshad pa bzhin no/_/sku gsung thugs byin gyis brlab pa ni/_dbus kyi gtso bo yab yum yin par rgyud las gsal lo/_/ye shes kyi lha mo bzhi dang mtshams kyi bum pa bzhi ni rgyud las
[\[145a.6\]]gsal/_gri gug gi phreng bas bskor bar bya'o zhes kha bskang ngo /_/phyi rol gyi rtsibs brgyad kyi 'khor lo'i ming dang /_dpa' bo dang dpa' mo'i ming dang /_sku mdog dang phyag mtshan ni rgyud las gsal/_'khor lo'i phreng bas bskor ba kha bskang ngo /_/dam tshig gi lha mo rnams kyi shar dang byang
[\[145a.7\]]dang nub dang /_lho sgo'i ming dang sku mdog dang phyag mtshan ni rgyud las gsal/_mtshams kyi lha mo rnams kyang rgyud las gsal te/_rang rang gi gzugs can gyi ro'i gdan la bzhugs par kha bskang ngo /_/dpa' bo dang dpa' mo 'di dag thams cad kyi dpral bar me long lta bu'i ye shes
[\[145b\]]
[\[145b.1\]]byung ba'i rtags su 'khor lo'i phreng ba can no/_/dur khrod brgyad dang rdo rje ra ba dang /_me 'od ni le'u bcu pa las kha bskong ngo /_/sku'i 'khor lo'i glus bskul ba ni 'dir bshad kyang skye ba dang bsgom pa'i go rims kyi sngar bstan to/_/de ltar dkyil 'khor rgyal mchog bshad nas/_las kyi
[\[145b.2\]]rgyal mchog ni snying gar hrIHlas pad+ma 'dab ma brgyad pa/_a las zla ba'i dkyil 'khor hUM las 'od zer gyis ye shes kyi dkyil 'khor pheM pheM gye sngags dang phyag rgya dang bcas pas spyan drangs nas/_nam mkha' la blta ste/_rkang pa brgyad kyis sprul pa'i lha mo brgyad kyis mchod la/_dpa' bo dang dpa' mo'i
[\[145b.3\]]sngags kyis bstod pa byas nas/_ye shes sems dpa' de nyid kyis dbang bskur nas/_snying ga'i phyag rgya dang oM yo ga shud+d+haHsarba d+harmA yo ga shud+d+ho\u0f85haM gis bcug la bsgom par bya'o/_/phyir bshad pa'i rgyud 'di la bsgom pa bcu tham pa snang ste/_de las 'dir gtso bo'i thugs ka nas stong
[\[145b.4\]]gsum gyi 'jig rten gyi khams su spro ba dang bsdu ba'i sbyor ba bsgoms te de yang thun dang por spros nas/_thun mtshams su ldang ba'i cho ga snying gar bsdus pas dngos po med par bsgom mo/_/spros nas lha'i 'khor lo gnas pa'i tshe/_rnal 'byor pas ma nor bar bzlas pa 'khor lo khri dang gtso bo la 'bum
[\[145b.5\]]nyin zhag re rer bzla bar bya'o/_/bsgoms pa dang bzlas pa'i 'bras bu skye ba 'di nyid la mngon par shes pa drug 'thob pas rdzu 'phrul kyi lus 'grub ste/_mkha' spyod sangs rgyas kyi zhing khams su gnas par the tshom med do/_/de la rgyud 'di las spro bsdu bsgom pa dang gtso bo yab yum 'ba' zhig bsgom
[\[145b.6\]]pa dang /_'khor dang bcas par bsgom pa dang /_sprul pa'i 'khor lo'i lha bsgom pa dang sems kyi 'khor lo rnam dag bsgom pa dang /_lus kyi 'khor lo rtsa dang khams kyi rang bzhin bsgom pa dang /_yab yum gyi mkha' gsang gi gnas su yungs kar gyi 'bru tsam gyi lha phra mo'i dkyil 'khor bsgom
[\[145b.7\]]pa dang /_lha thams cad zhu ba'i thig le bsgom pa dang /_phrin las rnam bzhi'i kha dog tu bsgyur nas bsgom pa dang /_sems dpa' sum brtsegs kyi ting nge 'dzin sems dpa' bsgoms la bskyed pa'i rim pa ni bsgom pa bcu'i yin la/_rdzogs pa'i rim pa ni rgyud 'di nas rtsa bsgom pa dang /_rlung bsgom
[\[146a\]]
[\[146a.1\]]pa dang /_thig le bsgom pa dang /_drod bsgom pa dang /_byang chub sems bsgom pa dang /_mtshan bcas bsgom pa dang lnga yin la/_ye shes kyi tshogs don dam pa'i bden pa sgyu ma lta bu dang /_'od gsal stong pa nyid bsgom pa dang /_zung 'jug bsgom pa dang gsum ste/_srog
[\[146a.2\]]a wa d+hU tIr 'jug pa'i thabs bsam gtan bsgom pa ni lnga yin la/_ye shes kyi tshogs don dam pa'i bden pa bsgom pa ni gsum yin la/_de ltar bskyed pa'i rim pa ni bcu yin la/_rdzogs pa'i rim pa ni brgyad yin pas spyir bsgom pa'i bye brag bco brgyad yin no/_/bzlas pa ni bskyed pa'i rim
[\[146a.3\]]pa la bzhi ste/_rdzogs pa'i rim pa ni gcig yin te/_spro bsdu bsgom pas bzla ba dang /_yab kyi zhal nas yum gyi zhal du zhugs nas lto ba nas mgal me'i 'khor lo ltar bzla ba dang /_snying gar yi ge'i 'khor lo yi ge bdun pa'am/_nyi shu rtsa gcig pa'am/_bcu gsum pa'am/_go cha'i sngags
[\[146a.4\]]kyi 'khor lo rtsibs lnga pa'am/_rkang pa brgyad pa'am/_rdo rje rol pa rta'i 'gros sam/_yi dgas srin po'i gdong ngam/_gshin rje dbyug pa 'chang ba'am/_ma mo rigs ldan ma'i 'khor lo ltar zlo ba dang /_yang na lce pad+ma'i 'dab ma la zla ba rdo rje'i zlo ba dang bzhi yin no/_/rdzogs pa'i rim pa ni
[\[146a.5\]]srog a wa d+hU tIr chud pa gcig pu yin no/_/a wa d+hU tIr chud pa la dbye na lte bar mig btsums gcig sdod pa'i AHdang snying gar mig btsums gnyis sdod pa hUM/_lkog mar mig btsums gsum sdod pa oM dang /_spyi bor a na ha mi shigs pa'i rlung dang bzhi zlo ba yin no/_/shAn+ti pa'i zhal
[\[146a.6\]]nas bgrang ba dang /_rjes su 'gro ba dang /_'jog pa dang /_rtog pa dang /_bsgyur ba dang /_yongs su dag pa dang drug gis bzla'o zhes gsungs te/_mngon pa mdzod las dbyig gnyen gyis bshad kyang rnal 'byor ma'i rgyud 'di la ni ma mthong ngo /_/'dir ni bzlas pa gsum du 'gro ste/_spro
[\[146a.7\]]bsdu bsgom pa la ye shes kyi bzlas pa zhes ming 'dogs/_dbugs 'byung rngub dang 'grogs na zlo ba la yid kyi bzlas pa zhes ming 'dogs/_phreng ba bgrangs nas ngag gis zlo ba la ngag gi bzlas pa zhes bcom ldan 'das kyis tshig bla dgas su gdags so/_/ngag gi bzlas pa
[\[146b\]]
[\[146b.1\]]de yang mnyam sbyor gyi rgyud las 'khun pa dbugs kyi rlung 'byin srin po'i ngar skad/_de nyid bsdus pa las khro bo'i 'brug sgra dang /_he ru ka 'byung ba las rigs bzhi'i glus zlos pa ni gsum yin no/_/'dir bzlas pa'i snying po ni go sla bas ma bshad do/_/yum bzhi'i sngags phyis bshad kyang
[\[146b.2\]]gtso bo yab yum bzlas pa'i rjes la yum bzhi bzlas/_/de nas sku'i 'khor lo yum bzhi bzlas/_/de nas dam tshig gi sgo mtshams ma brgyad bzla'o zhes bla ma'i man ngag gis gsungs so/_/de nyid rgyud 'di las/_'di ni mkha' 'gro ma sogs te/_/dang por pad+mar sbyar bar bya/_/lnga pa'i
[\[146b.3\]]bdag nyid rtag bzlas na/_/dngos grub 'gyur gyi gzhan du min/_/lnga'i bdag nyid las gtso bo yab yum gyi dngos grub gsum du 'gyur gyi gzhan du ma yin no/_/mkha' 'gro mas zhi ba/_lA mas dbang /_khaN+Da ro his rmongs pa/_gzugs can mas gnon pa dag 'grub pa dang /_sku'i mkha'
[\[146b.4\]]'gros dngos grub dam pa me long lta bu'i ye shes 'grub par 'gyur ro zhes gsungs pa dang /_bzlas pa'i go rims nges pa dang 'bras bu bshad do/_/de ltar bsgom pa dang bzlas pa bshad nas/_bdud rtsi myang bar bya ste/_bum pa bzhi la thod pa bteg par bsams la/_yaM las rlung gi
[\[146b.5\]]dkyil 'khor bzhi/_raM las me'i dkyil 'khor gru gsum pa bzhi/_ka bzhi las thod pa rgya che ba bzhi/_de'i nang du dbus su mu las bai DUr+ya lta bu'i bdud rtsi'i gong bu la don yod grub pa'i sa bon hUM/_shar du bi las bdud rtsi shel dang ba lta bu la rnam snang gi sa bon b+h+rUM/_lhor ra las gser btso ma
[\[146b.6\]]lta bu la rin chen 'byung ldan gyi sa bon o/_nub tu shu las pad+ma rA ga lta bu'i gong bu la snang ba mtha' yas kyi dzr-IM/_byang du ma las margata lta bu'i gong bu la don yod grub pa'i sa bon khaM bsam mo/_/de'i steng du oM kar po/_de'i steng du AHdmar po/_de'i steng du hUM mthing ga bsams nas/_sna bug
[\[146b.7\]]gi rlung gis ba dan g.yo bas na me sbar te/_bdud rtsi'i rlangs pa oM la phog ste/_oM thim pa las 'dod pa'i khams kyi kha dog dang dri dang ro dag dang /_AHlhung ba las bsam gtan dang po'i mes mi 'tshig pa'i bdud rtsi dang /_gnyis pa chus mi shigs pa dang gsum pa rlung gis mi shigs
[\[147a\]]
[\[147a.1\]]pa'i bdud rtsir 'gyur ro/_/hUM rdo rjer gyur nas ye shes kyi ro bdud rtsi'i chos nyid bkug nas thim pas zag pa med pa'i kha zas su gyur pa ni hUM gi rdo rje zhu ba las blta bar bya'o/_/de nas oM AHhUM gsum lan lnga'i bar du bzlas nas/_oM ma hA a mr-i ta hri tha zhes bya bas lha rnams
[\[147a.2\]]kyi ljags las 'od zer gyi sbu gu byung bas 'thung bar bsam par bya'o/_/gtso bo phyogs na gnyis so/_/yum dang mtshams rnams re re'o/_/bdud rtsi myangs pas tshim pa las/_/zag med ro yis tshim par 'gyur/_/thod pa bzhi bum pa las phab nas sgo bzhir gzhag ste/_oM a ral+li ho
[\[147a.3\]]dzaHhUM baM hoH/_badzra DA ki nI sa ma ya s+t+wa dr-i sh+ya ho zhes bya bas sgo phye nas/_dur khrod brgyad kyi phyogs skyong bkug la/_le'u dgu pa nas 'byung ba'i gtor ma'i sngags kyis bsngos pas 'byung bar bsam mo/_/de nas rkang pa brgyad pa'i sngags brjod nas lha re re la lha mo brgyad brgyad sprul nas mchod pa
[\[147a.4\]]dang /_dpa' bo dang dpa' mo'i sngags kyis stong gsum gyi stong chen por spros pa nas lha dbyangs kyi yan lag rgya mtsho'i zhal nas brjod nas 'khor la bstod pa dang /_'khor gyis gtso bo la bstod par bsam mo/_/dkyil 'khor byed pa'i tshe ni mtshan brgya rtsa brgyad pas bstod do/_/langs
[\[147a.5\]]pa'i dus su bsrung ba gsum bya ste/_go cha drug gis bsrung ba dang /_le'u nyi shu pa nas 'byung pa'i tsham ngam gyi sngags kyis bsrung ba dang /_phyir bzlog pa chen mo'i zhag ces le'u nyi shu rtsa drug pa nas bshad pa bzhin du srung ba gsum las 'dir dpa' bo'i go cha drug dang /_dpa' mo'i [(]cho [,]go [)]
[\[147a.6\]]cha drug gis srung ba ni rgyud nas go sla bas ma bshad do/_/dpa' bo dang rnal 'byor ma sku'i mkha' 'gro la gnas so zhes pa ni/_go cha bgos nas sprul pa'i dpa' bo dang rnal 'byor ma thams cad lus kyi dkyil 'khor la bsdu'o/_/rang gi lha yi sbyor ba yis/_thams cad 'di yis rnam
[\[147a.7\]]par brtag_/ces pa ni bsdus pa'i rjes la/_stong gsum gzhal yas khang du bsams nas 'gro ba rigs drug dang 'dra ba'i lha'i skur brtag go/_/'chi med ye shes lnga bza' zhing /_/zhes pa ni lha la bdud rtsi dbul ba dang mthun par thun mtshams su kha zas rnams ye shes lnga'i
[\[147b\]]
[\[147b.1\]]bdud rtsir bskyed la bza' zhing thun mtshams su spyod lam rnam bzhi ji ltar bde bar gnas par bya'o/_/dam tshig rdo rje'i mchod pa dag_/ces pa ni thun mtshams bzhi ru ldang ba'i tshe 'dod pa'i yon tan lnga gzugs rdo rje ma la sogs par byin gyis brlabs nas rang gzhan la 'dod pa'i yon tan
[\[147b.2\]]lngas mchod pa dus bzhir bsgrub par bya'o/_/rtsa ba'i rgyud bla ma 'dir thun mtshams kyi cho ga ni bcu gnyis te/_ye shes sems dpa' gshegs pa'i tshe smon lam gdab pa dang /_dkyil 'khor bsdus nas 'gro ba'i tshe khams gsum lha'i 'khor lor bsgom pa dang /_bdag dang gzhan la 'dod
[\[147b.3\]]pa'i yon tan lngas mchod pa dang /_'dug pa'i tshe kha zas bdud rtsir byin gyis brlabs nas nang gi sbyin sreg bya ba dang /_rnam par rtog pa shas che na rdo rje rnam 'joms la sogs pa'i khrus chog bya ba dang /_dam tshig nyams na sngags bzlas pas kha bskang ba dang /_dbang bskur ba le'u nyi shu rtsa drug
[\[147b.4\]]pa bzhin du bya ba dang /_phrin las rnam bzhi'i 'khor los sems can gyi don bya ba dang /_tshogs kyi 'khor lo'i rnal 'byor pho mo bsngags nas mngon bar shes pa bskyed pa dang /_bar chad kyi bgegs kyi bdud bzhi las rgyal ba'i phyir srung ba'i 'khor lo bya ba dang /_chos spyod bcus sems
[\[147b.5\]]can gyi don bya ba dang /_theg pa gsum gyi gang zag dang mthun pa'i phyir rgyun bshags bdun bya'o/_/le'u bzhi pa 'dir ni phyogs gcig tsam mtshon pa mdzad pa yin no/_/de'i don 'di skad ston pa yin te/_sgrub pa nyams su len pa bsgom na thog mar mal nas langs la tho rangs ka'i thun mtshams
[\[147b.6\]]la tshad med pa'i rnal 'byor dang /_byin gyis brlab pa'i rnal 'byor dang /_srung ba'i rnal 'byor dang /_bsod nams kyi tshogs bsags pa'i rnal 'byor dang /_stong pa nyid kyi rnal 'byor dang lnga/_dngos gzhi rten gyi dang po sbyor ba ni ri rab sna tshogs rdo rje gzhal yas khang dang bdun/_brten pa
[\[147b.7\]]lha'i dang po sbyor ba mngon par byang chub pa lngas rgyu'i he ru kas bskyed pa phyogs bcu'i sangs rgyas yab yum gyi zhal du zhugs nas mkha' gsang du gnas pa ste gnyis dang 'khor mngal nas bskyed pa dang /_rgyu'i he ru ka bzhu ba dang /_lha mo rnams kyi glus bskul ba dang /_'bras bu'i
[\[148a\]]
[\[148a.1\]]he ru ka bskyed pa dang /_'khor gyi mtshan nyid dang /_lus kyi dkyil 'khor dang drug go/_/las rgyal mchog ni ye shes sems dpa' gzhug pa dang /_go cha bskon pa dang /_dbang bskur ba dang /_bsgom pa dang /_bzlas pa dang /_bdud rtsi myang ba dang /_mchod pa dang /_
[\[148a.2\]]bstod pa ste brgyad dang /_'jig rten pa la gtor ma byin nas/_yi ge brgya pas lhag pa dang ma tshang ba bskang /_bzod pa gsol nas dge ba'i rtsa ba bsngo/_dkyil 'khor lus la bsdu/_thun mtshams kyi lha bsgom pa dang /_tsham ngam gyi sngags kyis bsrung /_rkang pa brgyad pas mchod/_smon
[\[148a.3\]]lam gdab po/_/de ltar sngon 'gro lnga dang /_dngos gzhi'i ting nge 'dzin rnam pa nyi shu rtsa gsum dang /_rjes kyi cho ga brgyad dang /_ldang ba'i cho ga bcu gnyis te gang zag gcig lha'i 'khor lo bsgoms la zhib mo rnam par 'thag pa'i dbang du byas nas don bzhi bcu rtsa brgyad yin no/_/de ltar
[\[148a.4\]]le'u bzhi pa nas drug cu rtsa brgyad kyi bar du don zhib mos 'di ltar bsgom par bya'o/_/le'u bzhi pa'i 'grel pa'o//_//sku la mos pa de bsgom pa'i thabs bshad nas gsung la mos pa'i don du de nas zhes bya ba de ma thag pa ston te/_gzhan yang bshad bya ba zhes bya ba ni gsung gi 'khor lo brjod
[\[148a.5\]]par bya'o/_/'dir yang gsung bsgom pa'i rten gyi gang zag de'i gnas dang /_de bsgrub pa'i yan lag tshogs nas tshad med pa dang byin gyis brlab pa dang /_tshogs bsags pa stong pa nyid dang /_srung ba'i 'khor lo dang /_'byung ba bzhi ri rab sna tshogs rdo rje gzhal yas khang dang bcas pa bskyed
[\[148a.6\]]nas/_de'i rjes la gsung gi dkyil 'khor rnams bsgom ste/_sngar gyi dkyil 'khor dus dag tu/_/zhes pa ni sngar sku'i dkyil 'khor dag bshad pa dang mthun pa yin no/_/gsung gi 'khor lo'i dbus su ye shes 'khor lo sna tshogs pad+ma 'dab ma brgyad gri gug gis bskor ba de'i phyi
[\[148a.7\]]rol du 'khor lo rtsibs brgyad dmar po'i mdog can la pad+ma'i phreng bas bskor ba de'i nang sna tshogs pad+ma'i lte bar snga ma bzhin du mngon par byang chub pa lnga'i rim pas rgyu'i rdo rje sems dpa' zhal bzhi phyag bcu gnyis pa yab yum bskyed la/_de la phyogs bcu'i sangs rgyas zhal nas
[\[148b\]]
[\[148b.1\]]zhugs nas mkha' gsang du 'khor nyi shu rtsa brgyad bskyed nas/_phyir byung nas dkyil 'khor gyi gnas su gzhag pa ni snga ma bzhin zhes bya ba'i don yin no/_/de nas rgyu'i he ru ka yab yum zhu ba dang /_ye shes dang gsung dang dam tshig gi 'khor los glus bskul ba ni/_lha mos glu 'di blangs pa
[\[148b.2\]]yis/_/sems can dge la mngon brtson pa/_/brtson 'grus pha rol phyin brten nas/_/chos rnams kun gyis bskul bar bya/_/zhes bya ba 'og nas gsungs pa'i glus 'dir bskul nas/_thig le mngon bar byang chub pa lnga'i rim pas yongs su gyur pa las gsung gi mkha' 'gro rnam par bsgom
[\[148b.3\]]pa ni zhal bzhi phyag gnyis pa/_pad+ma'i mkha' 'gro zhal gcig phyag gnyis ma/_pad+mas mtshan pa'i gri gug dang thod pa bsnams pa la yab kyi phyag dang po pad+ma dang dril bu bsnams pas 'khyud pa/_dbang phyug chen po'i bags pa bshus pa phyag gnyis kyis brkyang nas 'dzin pa/_gsum pa gnyis
[\[148b.4\]]na cang te'u dang kha T+wAM ga bzhi pa gnyis na gri gug dang ka pA la/_lnga pa gnyis na dgra sta dang zhags pa/_drug pa gnyis na mdung dang dbang phyug chen po'i mgo bo bsnams pa ni snga ma'i rim pa bzhin du 'gyur ro zhes bya ba'i don yin no/_/dbang phyug chen po'i 'khor rnams ni ye shes kyi 'khor
[\[148b.5\]]lo dang /_gsung gi 'khor lo dang dam tshig gi 'khor lo rnams kyis mnan la/_dbang phyug chen po'i khyo shug ni bcom ldan 'das kyi zhabs kyis mnan par lta'o/_/zhal dbus ma dmar ba/_g.yas sngo ba/_rgyab ser ba/_g.yon dkar ba spyan gsum pa/_ral ba gyen la brdzes pa la rus
[\[148b.6\]]pa'i cod pan sangs rgyas lngas brgyan pa/_de la zhal bzhi pa ni ye shes bzhi'i snang ba'o/_/spyan gsum ni rnam thar sgo gsum mo/_/thod pa'i phreng ba'i cod pan ni ye shes lnga'o/_/cod pan la pad+ma'i phreng bas bcings ba ni gsung gi rigs kyi dbang rtags so/_/mche ba gtsigs pa ni bdud bzhi
[\[148b.7\]]'joms pa'o/_/zhal rnam par 'gyur ba ni sems can la thugs rje skyes pa'o/_/sgeg pa yab yum 'khyud pa dang /_dpa' ba lta chen zhabs kyis mnan pa dang /_'jigs su rung ba ni zhal bzhi phyag bcu gnyis pa ni sku la tshor ba bde sdug btang snyoms nus pa'i rtags so/_/zhal g.yas pa
[\[149a\]]
[\[149a.1\]]bzhad pa dang /_rgyab mi sdug pa mche ba gtsigs pa dang /_g.yon pa rngam pas lha chen po'i mgo bo zhal du stobs pa ni/_gsung la tshor ba bde sdug gsum nub pa'i rtags so/_/yum la 'khyud pa'i phyag dang po gnyis snying rje'i nyams dang /_thal ba'i rdul gyis byugs pas zhi ba dang /_
[\[149a.2\]]klu'i rgyal po seng shas mi mgo lnga brgyus pas ngo mtshar ba'i nyams te/_de ltar sgeg pa la sogs pa'i nyams dgu dang /_nyon mongs pa dang shes bya'i sgrib pa spangs pas stag gi pags pa mnabs pa dang /_mi mgo rlon pa'i phreng ba 'phyang bas 'du byed lnga bcu rtsa gcig dag pa dang /_phyag rgya drug
[\[149a.3\]]pha rol tu phyin pa drug gis rgyas btab pa dang /_rang snang ba'i lha mo gcer bu 'jig rten gyi chos brgyad spangs pa dang nyon mongs pas las grol bas skra grol ba dang /_nyon mongs pa gcig dang du mar phye nas spangs pas dum bu'i ske rags can dang /_bdud kyi khrag dang ldan pa'i thod pa phyag
[\[149a.4\]]g.yon pas gzung bas 'chi bdag gi bdud 'joms pa dang /_pad+mas mtshan pa'i gri gug gis nyon mongs pa'i bdud 'joms pa dang /_gzi brjid 'bar bas sprul pa'i 'khor lo 'gyed pa dang /_zhal nas khrag lta bu'i 'od zer dmar po 'dzag pas rgyud sde bzhi ston pa dang /_byin pa gnyis
[\[149a.5\]]kyis 'khyud pas stong pa nyid dang ye shes tha mi dad par ston pa dang dngos grub thams cad gsol ba ni gtso bo yab yum bskyed pa ni bsnyen pa'o/_/mkha' 'gro ma la sogs pa'i pad+ma'i kha dog la khyad par med kyang shar gyi mkha' 'gro ma dkar/_nub kyi dum skyes ma nag_/lha mo gnyis
[\[149a.6\]]ni sngar bshad pa'i kha dog dang dbyibs dang mthun/_g.yon gyi kha T+wA ga ni bsam gtan/_thod pa ni snying rje/_g.yas pa'i cang te'u ni lhag mthong /_gri gug ni ye shes/_mtshams bzhi'i bum pa ni rnam snang dang rin 'byung dang /_snang ba mtha' yas dang don yod grub pa dang bzhi nang na bzhugs
[\[149a.7\]]pa'i phyi rol bum par snang ba'o/_/bum pa'i steng gi thod pa'i bdud rtsi ni 'chi bdag gi bdud 'joms so/_/pad+mas mtshan pa'i gri gug gi phreng bas bskor bas kha bskang ngo /_/'khor lo rtsibs brgyad pa kA ma ru pa la sogs pa'i sa dang pha rol tu phyin pa'i snang ba la zhing gis ming btags/_
[\[149b\]]
[\[149b.1\]]myu gu can dang sa srung ma la sogs ma gnod sbyin dang srin po btul bas gdul bya'i ming gis btags/_thams cad kha dog dmar por mi snang ba ni sangs rgyas bzhugs pa'i dbang gis gdul bya'i nye ba la dgongs so/_/gsung gi 'khor lo ni 'dul byed snang ba mtha' yas kyi rigs
[\[149b.2\]]so/_/sa spyod ni gnod sbyin dang srin po 'dul ba'o/_/dpa' bo rnams phyag bzhi ni tshad med pa bzhi'o/_/spyan gsum ni rnam thar sgo gsum mo/_/ral ba gyen du brdzes pa ni sprul pa'i 'khor lo 'gyed pa'o/_/cod pan lnga ni ye shes lnga'o/_/dar dpyangs ni snyan pa'i ba dan 'jig rten du grags pa'o/_/
[\[149b.3\]]phyag dang po pad+ma dang dril bus 'khyud pa ni thabs dang shes rab gnyis su med pa'o/_/kha T+wAM ga dang cang te'u ni zhi gnas dang lhag mthong /_phyag rgya lnga ni pha rol du phyin pa lnga/_g.yas brkyang pa'i gnas pas bzhugs pa ni shes rab kyis srid pa la mi gnas/_snying rjes zhi ba la mi
[\[149b.4\]]gnas pa/_lha mo brgyad kyi thod pas 'khyud pa ni 'chi bdag gi bdud 'joms so/_/g.yas pa'i pad+ma dang sdigs mdzub ni nyon mongs pa'i bdud 'joms/_mgul rgyan la sogs pa'i rus pa'i rgyan lnga ni phung po'i bdud 'joms/_thod pa'i phreng ba'i mgul rgyan ni 'jig tshogs la lta ba
[\[149b.5\]]drug cu rtsa gnyis dag_/dril bu g.yer ka'i ska rags ni gsung rab yan lag bcu gnyis kyi mdo sde 'chad pa'i rtags/_khwa'i gdong can la sogs pa bzhi ni mi'am ci'i khwa gdong ma la sogs pa'i gzugs 'dul ba dang /_mtshams bzhi'i lha moM phyed gzugs ma ni/_gdul
[\[149b.6\]]bya'i mi'am ci 'dul ba dang mthun no/_/dpral bar pad+ma'i phreng ba ni dbang rtags/_'khor bskyed pa nye ba'i bsnyen pa'o/_/phung po dang khams dang skye mched dang khams kun sku'i 'khor lo bzhin du bsgom/_thugs ni AHdmar po/_gsung ni oM dkar po/_/sku ni hUM nam mkha'i mdog can
[\[149b.7\]]'khor thams cad kyang phung po dang khams dang skye mched byin gyis brlabs pa dang sbyar bar bya'o/_/lus kyi 'khor lo bsgrub pa bstan to/_/snga ma bzhin du snying ga'i ga'i hUM las 'od zer 'phro ba dang sngags dang phyag rgyas ye shes kyi 'khor lo spyan drangs te de la bltas nas phyag 'tshal ba dang /_
[\[150a\]]
[\[150a.1\]]bstod pa dang mchod pa byas nas/_de nyid kyis bum pa dang gsang ba dang /_shes rab ye shes kyi dbang bskur te thams cad ro gcig pa'i sems dpa' sum brtsegs bsgoms nas dpral ba'i sku'i 'khor lo las sku'i 'khor lo spro ba dang /_lkog ma'i gsung las gsung gi 'khor lo spro
[\[150a.2\]]ba dang /_thugs ka'i hUM las thugs kyi 'khor lo spro bsdu bya ba ni ye shes kyi bzlas pa bsgom par bya'o/_/dpa' bo'i snying po ni chos kyi sku'i ye shes ston/_nye ba'i snying po ni longs sku'i gzugs ston/_yum gyi snying po ni chos kyi sku'i 'dus ma byas ston/_yum gyi nye snying ni longs sku las
[\[150a.3\]]sprul sku 'gyed pa ston/_yum bzhi'i sngags ni 'og nas 'byung ba'i phrin las bzhi mdzad/_gsung gi 'khor lo'i yab yum gyi sngags ni gsung so sor rtog pa'i ye shes kyi dngos grub 'thob/_gong ma brgyad kyi sngags kyis ni sangs rgyas la mchod pa dang /_sems can la phrin las bzhi
[\[150a.4\]]mdzad/_de ltar bzlas pa ni spro bsdu dag gis bzlas pa bya'o/_/rdo rje dam tshig gis mchod nas/_/zhes pa ni snga ma bzhin du thod pa bzhi'i bdud rtsi myangs la de nas bzlas pa byas pa'i go rims ston to/_/yum bzhi'i bzlas pas ni dgug pa dang rgyas pa dang sna tshogs kyi las zhi ba dang
[\[150a.5\]]mngon spyod 'grub par 'gyur ro/_/gsung gi 'khor lo bzlas pas ni chos chen po'i so sor rtog pa'i ye shes yid 'ong tshangs pa'i gsung dbyangs drug cu ngag gi dngos grub 'grub par 'gyur ro/_/yang na rdzogs pa'i rim pa la mos na mchog ye shes skyes pa dang /_bar ma zhing skyes dang /_tha ma
[\[150a.6\]]sngags skyes kyi bud med mchog bsam gtan dang zag med kyi sdom pa la gnas pa de thams cad 'khor lo la bkod nas/_gnas pa la 'dod pa'i chags pa dga' ba dang mchog dga' ba rjes su chags pa lhan cig skyes dga' 'dod pa'i dga' bas myos pa ni rnam pa thams cad kyis
[\[150a.7\]]'od gsal ba stong pa nyid bsgom pa'i sgrub pa po de'i dbang du 'khor gyi lha mo rnams gnas pa yin te/_de ci'i phyir zhe na/_sna tshogs pad+ma mdzes gnas nas/_/zhes pa 'khor lo bzhi'i pad+ma la gtum mo drod kyis mjes par gnas nas byang chub sems phab pas rnal 'byor
[\[150b\]]
[\[150b.1\]]chen po rnam par spyod pa la khams gsum gyi 'dod chags spangs pa chos nyid stong pa nyid 'od gsal ba bsgoms pas bde ba can du rnam par bzhugs pa dang 'dra bar rdzogs pa'i rim pa bsgom mo/_/langs pa'i dus su dri chen rnam snang dang /_dri chu mi bskyod pa bza' zhing bdud rtsi myangs pas zag pa
[\[150b.2\]]med pa'i chos kyi phung po lnga rdzogs nas stong pa nyid kyi rig pa'i rgyal po sangs rgyas dang /_bde ba rig pa gzugs khams kyi 'khor los sgyur ba dang /_bsod nams rig pa mi'i 'khor los sgyur ba 'grub bo/_/ldang ba'i tshe go chas lus la bsrung ba ni rgyud la gsal bas ma bshad do/_/bzlas
[\[150b.3\]]pa'i dus kyi mthar bkod nas/_/zhes bya ba ni bzlas pa zin nas go cha bgo ba'i dus bstan to/_/ji ltar bde bas spyad par bya/_/zhes pa ni thun mtshams su dpa' bo gcig pus gnas pa'o/_/dkyil 'khor snying gar bsdu ba ni/_dpa' bo rnal 'byor ma rnams kye/_/zhes pa so so'i sngags
[\[150b.4\]]brjod cing lus kyi go 'phang gi gnas la bzhugs par bya'o/_/dkyil 'khor thams cad snying gar bsdus nas gsung gi mnyam pa nyid zhal gcig phyag gnyis pa la dmigs te mnyam par gzhag pas tha mal pa'i ngag mi gsung bar rkang pa brgyad pas bstod cing bzhugs pa'o/_/rang gi
[\[150b.5\]]lha yi sbyor ba yis/_/chos rnams thams cad ni 'dod pa'i yon tan lnga lha mor bskyed nas rang dang gzhan la mchod pa rab tu brtag go/_/de nas kha zas kyi rnal 'byor ni/_rdo rje chu dang rnam snang dang /_sbrang rtsi rang byung gi me tog dkar dmar byang chub sems dang rkang sha chen dang lhan cig sbyar nas lce
[\[150b.6\]]la/_zla ba rdo rje'i 'od zer gyi bu gul dam tshig gi sbyor bas gsol bas snying ga'i ye shes sems dpa' gsung gi 'khor lo snang ba mtha' yas kyi bdag po'i dbu rgyan bsgoms la bza' bar bya'o/_/shugs kyis lkog mar sku'i 'khor lo dang /_spyi bor thugs kyi 'khor lo bsgoms la
[\[150b.7\]]lha'i gzugs su 'gyur bas 'dod pa'i lha drug gi bdag po brgya byin dang tshangs pa'i gzugs can 'thob par 'gyur ro/_/bza' ba bdud rtsi lnga dang 'o ma'i btung ba 'thungs na tshe 'di la na ba dang rgas pa rnam par spang ngo /_/langs pa'i rjes la tshogs kyi 'khor lo byed pa'i tshe glu len
[\[151a\]]
[\[151a.1\]]pa dang /_sngar thig le zhu ba las glus bskul ba'i don gnyis ka cig car gsungs pa ni sems can gyi don la dgongs pas glu blangs te/_sems can gyi don la brtson 'grus bskyed nas mngon bar byang chub pa lnga'i chos rnams kun bskyed pa'i phyir/_bskul nas brtson
[\[151a.2\]]'grus kyi pha rol tu phyin pa dang /_lag pa'i gar la brten nas sems can la thugs rjes 'bras bu'i ha ru ka bslang ba'i thugs kyis gsung gi 'khor gyi ngag gi dngos grub 'grub pa'i ma 'ongs pa'i rnal 'byor ba in+d+ra b+hU ti la sogs pa'i don du gsang ba mchog gi glu bstan du gsol/_zhes
[\[151a.3\]]lag na rdo rjes gsol ba btab nas dgongs pa ci'i phyir zhe na/_sems can la 'jig rten pa'i dngos grub kyis phan pa'i phyir dang /_gsang ba'i chos kyi glus grol ba'i phyir ro/_/rdo rje'i glu ji ltar bstan pa'i grol bar mdzad ces sdud pa po lag na rdo rjes zhus pa yin no/_/de nas bcom
[\[151a.4\]]ldan 'das kyis 'khor gyi lha mo rnam pa sna tshogs pa mchod pa'i glu dang /_dam tshig gi gar ngo mtshar du 'gyur bas chags pa'i lta ba'i mig phye nas/_rnal 'byor ma rnams kyis bskul ba'i bstod pa gsungs pa ni/_dang po yum bzhis/_a shin tu dgyes pa'i bde mdzad mchog_/gnyis med
[\[151a.5\]]bde ba'i bdag nyid can/_/zhes mkha' 'gro ma dga' ba'i glu dang /_dgyes pa dgyes pa bde gshegs zhi ba'i bdag po spyod/_/ces lA ma'i glu dang /_bde gshegs rnam 'phrul rnam par 'phrul ba pad+ma'i dra rnams kyis/_/zhes khaN+Da ro hI'i glu dang /_pad+ma'i dra ba bde gsol mdzad pa'i
[\[151a.6\]]pad+ma'i dra ba yis/_/bde drug pad+ma'i gar gyis rol pas bde ba sna tshogs dra rnams 'jug_/ces gzugs can ma'i glu dang /_ha ha hUM ha ha ho bzhi ka'i sngags kyis gsol lo/_/gsung gi lha mo brgyad kyi glu ni/_bde gshegs gzi brjid bdag nyid brgyad la shar gyi glu'o/_/rab dgyes
[\[151a.7\]]dpal gyi bde bas rol cig ho/_/byang phyogs pa'i glu dang /_sna tshogs dgyes pas rgyal ba'i gzi brjid mi bzad 'chang /_/nub phyogs pa'i glu dang /_ha ha ha ho ba ra ha sa su kha ho hUM ho ho/_lho phyogs pa'i glu'i ye shes bzhi ston to/_/kA kA s+yes ni/_rab dgyes chags pa bde ba'i bde
[\[151b\]]
[\[151b.1\]]bas bsdus/_'ug gdong ma'i glu ni/_dpal mchog bde ba'i bde ba ho/_/khyi gdong ma'i glu ni/_bde ba chen po'i rgyu yi mchog_/phag gdong ma'i glu ni/_thub pa'i bde snyed dbang phyug mchog_/ho b+ha ga bAn ma hA su kha hUM/_ho ni bzhi ka'i sngags ni rnam thar bzhi'i glu'o/_/bde dra sna tshogs
[\[151b.2\]]du ma khyod ni gshin rje brtan ma'i glu'o/_/dgyes te sna tshogs bde chen mchog ho/_/gshin rje pho nya ma'i glu'o/_/bde ba'i dam pa rjes gzung mdzod/_/gshin rje mche ba ma'i glu'o/_/sna tshogs bde bas rab dgyes khyod/_/gshin rje 'joms ma'i glu'o/_/a A ro l-i ka ma hA su khaM
[\[151b.3\]]gr-ih+Na ho bzhi ka'i sngags so/_/yang dag par spong ba bzhi ston te glu'i 'bras bu gsungs pa ni/_glu 'di dag blangs pas dga' ba'i 'dus pa 'khor rnams kyi 'bras bu'i bde mchog sgyu ma mkhan lta bu'i yed kyi rnam par shes pa rang bzhin gsung gi bde mchog gi 'khor lo dngos grub
[\[151b.4\]]gsum myur du 'thob par 'gyur ro/_/de'i don 'di skad ston te/_gsung gi 'khor lo bsgom pa'i rnal 'byor pas thog mar mal nas langs nas tho rangs ka'i thun mtshams su tshad med pa'i rnal 'byor dang /_byin gyis brlab pa'i rnal 'byor dang /_srung ba'i rnal 'byor dang /_tshogs
[\[151b.5\]]sogs pa'i rnal 'byor dang /_stong pa nyid kyi rnal 'byor lnga/_sbyor ba dang /_dngos gzhi dang /_rten gyi dang po sbyor ba 'byung ba bzhi ri rab sna tshogs rdo rje gzhal yas khang bdun dang /_brten pa lha'i dang po sbyor ba mngon par byang chub pa lngas rgyu'i he ru ka bskyed pa dang /_phyogs bcu'i sangs rgyas
[\[151b.6\]]yab yum gyi zhal du zhugs pas mkha' gsang du gnas pa ste/_gnyis pa dang 'khor mngal nas bskyod pa dang /_rgyu'i he ru ka zhu ba dang /_lha mo rnams kyi glus bskul ba dang /_'bras bu'i he ru ka bskyed pa dang /_'khor gyi mtshan nyid dang /_lus kyi dkyil 'khor dang drug dkyil
[\[151b.7\]]'khor rgyal mchog go/_/las rgyal mchog ni ye shes sems dpa' gzhug pa dang go cha bskon pa dang /_dbang bskur ba dang /_bsgom pa dang /_bzlas pa dang /_bdud rtsi myang ba dang /_mchod pa dang /_bstod pa ste brgyad dang rjes la 'jig rten pa la gtor ma sbyin pa dang /_yi ge brgya
[\[152a\]]
[\[152a.1\]]pas lhag pa dang ma tshang ba bskang ba dang /_bzod pa gsol ba dang /_dge ba'i rtsa ba bsngo ba dang /_dkyil 'khor lus la bsdu ba dang /_tsham ngam gyi sngags kyis bsrung ba dang /_rkang pa brgyad pas mchod pa dang /_smon lam gdab bo/_/langs nas thun mtshams kyi cho ga
[\[152a.2\]]bcu gnyis dang bcas pa gang zag gcig lha'i 'khor lo bsgom pas zhib mo rnam par 'thag pa'i dbang du byas nas don bzhi bcu rtsa brgyad yin no/_/le'u lnga pa'i 'grel pa'o//_//de ltar gsung gi 'khor lo bshad nas/_thugs kyi 'khor lo ston par bzhed pas/_de nas gzhan
[\[152a.3\]]yang bshad bya ba/_/zhes bya ba gsungs te thugs kyi 'khor los 'dul ba'i gdul bya'i ngor bshad pa'o/_/thugs kyi 'khor lo mos pa'i gang zag tshad med pa dang byin gyis brlabs pa dang /_bsrung ba dang /_tshogs sogs pa dang /_stong ba nyid kyi rnal 'byor byas nas/_ldang ba'i rnal
[\[152a.4\]]'byor 'byung ba bzhi'i dkyil 'khor dang /_ri rab dang /_sna tshogs rdo rje'i steng du/_b+h+rUM las byung ba'i rnam par snang mdzad gyur pa las thugs kyi dkyil 'khor gzhal yas khang brtsegs ma/_de'i dbus su 'khor lo rtsibs brgyad sngon po rdo rje'i phreng bas bskor ba/_de'i dbus su sna
[\[152a.5\]]tshogs pad+ma 'dab ma brgyad rdo rjes mtshan pa'i gri gug gi phreng bas bskor ba/_'khor ba'i chos nyid rtogs pa'i rnam par dag pa'i gdan la/_de'i dbus su zla ba la sogs pa mngon par byang chub pa lnga'i rim pa rgyu'i he ru ka rdo rje sems dpa' bskyed la/_yab yum snyoms par
[\[152a.6\]]zhugs pa'i zhal du phyogs bcu'i sangs rgyas zhugs nas mkha' gsang du thugs kyi dkyil 'khor du 'gyur ba dang /_'khor gyi 'khor lo mngal skyes kyis bskyed la/_de nas rgyu'i he ru ka de zhu nas yongs su gyur pa'i zla ba dang nyi ma'i thig le mchog la/_chos kyi sku las bzhengs pa'i
[\[152a.7\]]phyir lha mos glu blangs pa/_oM AHhUM bde chen a la la ho/_khyod ni bde ba chen po ste/_/zhes mkha' 'gro ma'i glu dang /_bde ba che la mngon par sbyor/_/byang chub bde mchog dgyes pa che/_/lA ma'i glu dang /_khyod ni bde ba rjes sgrub pa/_/khaN+Da ro hI'i glu dang /_bde ba'i rang bzhin dgyes bdag
[\[152b\]]
[\[152b.1\]]po/_/gzugs can ma'i glu dang /_oM AHhUM ho/_dga' ba bzhi'i glu dang thugs ka'i 'khor lo'i lha mo brgyad kyis/_bcom ldan bde chen sgrol mdzad pa/_/bde ba'i bdag nyid kun mchog hUM/_/a la la la ho/_/dam tshig gi lha mo brgyad kyi glu ni/_khyod ni bde ba chen po ste/_/bde mchog
[\[152b.2\]]dri med zla ba nyid/_/sna tshogs bde mchog dra ba ste/_/dgyes pa'i bde chen bde ba mchog_/a la la la ho/_/yang dag par spong ba bzhi'i glu'o/_/de'i mod la mngon par byang chub pa lnga'i rim pas chos kyi sku las bzhengs nas bcom ldan 'das 'bras bu'i he ru ka'i thugs kyi he ru ka
[\[152b.3\]]mkha' 'gro dang bcas pa'i dbus na/_bcom ldan 'das zhal bzhi pa phyag bcu gnyis pa g.yas brkyang ba'i gnas pas bzhugs pa/_phyag rgya drug gis rnam par brgyan pa'o zhes bya ba'i bar ni rgyud na gsal bas go sla'o/_/mdun ni mkha' 'gro ma zhal gcig pa phyag gnyis pa
[\[152b.4\]]bya ba nas/_yid 'ong chos kyi sgra sgrogs pa/_/zhes bya ba'i bar du go sla bas ma bshad do/_/rgyu'i he ru ka dang 'bras bu'i he ru ka mngon par byang chub pa lnga las skye ba ji ltar shes she na lan du/_de bzhin nyid dang yang dag mtha'/_/stong pa nyid dang chos kyi dbyings/_/me long mnyam nyid
[\[152b.5\]]so sor rtog_/bya ba nan tan grub rang bzhin/_/shin tu mnyam gzhag bsgom bya ba/_/rnal 'byor 'di ni mchog gi mchog_/ces bya ba de bzhin nyid dang /_me long lta bu las zla ba dang po'o/_/yang dag pa'i mtha' dag mnyam pa nyid la nyi ma'i dkyil 'khor gnyis pa/_stong pa nyid dang
[\[152b.6\]]so sor rtog pa las yig 'bru dang phyag mtshan/_chos kyi dbyings dang bya ba grub pa las 'od zer spro bsdu/_shin tu rnam par dag par bsgom pa las rnal 'byor 'di ni rgyu'i he ru ka'o/_/yang mchog ni 'bras bu'i he ru ka'o/_/chos rnams ro gcig byas nas ni nyi zla gnyis dang /_yig
[\[152b.7\]]'bru gnyis dang /_'od zer spro bsdu gnyis dang brgyad 'gyur ba las rang rig gi 'khor lo rnam par blta zhes te/_lha mo rnams kyang mngal du yab yum gyi sa bon nyi zla gnyis dang /_yig 'bru dang /_phyag mtshan dang /_'od zer spro bsdu dang bcas pa'i mngon par byang chub pa lnga las
[\[153a\]]
[\[153a.1\]]nges par skyes par gdon mi za ba'o/_/bsnyen pa'o/_/shar gyi 'dab ma la mkha' 'gro ma zhes bya ba nas/_yongs gang thod pa gzhag par bya/_/zhes pa'i bar du pad+ma dang sku mdog phyag mtshan ni go sla'o/_/bum pa dang thod pa yang rgyud na gsal/_rdo rjes mtshan pa'i gri gug gi phreng
[\[153a.2\]]bas bskor ba kha bskang ngo /_/thugs kyi 'khor lo'i shar phyogs kyi rtsibs brgyad la/_pul+li ra ma la ya la sogs par 'dogs pa ni sangs rgyas kyi zhing dang sa dang pha rol tu phyin pa'i snang ba'o/_/thod pa'i dum bu dang rab gtum ma la sogs pa'i mtshan nyid ni mkha' spyod lha dang dri za
[\[153a.3\]]btul bas gdul bya'i ming gis 'dul byed la btags so/_/zhal dang phyag mtshan dang /_g.yer kha'i sgra sgrogs pa'i ska rags can no zhes bya ba'i bar du rgyud na gsal bas ma bshad do/_/rdo rje'i phreng bas bskor ba kha bskang ngo /_/sgo dang grwa yi lha mo rnams/_/khwa gdong gshin
[\[153a.4\]]rje brtan ma sogs/_/mkha' 'gro ma sogs mdog 'dra bstan/_/zhes bya ba mkha' 'gro ma dang mthun pa'i khwa gdong ma dkar mo/_'ug gdong ma ljang gu/_/khyi gdong ma dmar mo/_phag gdong ma ser mo/_g.yon na thod pa dang kha T+wAM ga_/g.yas na gri gug dang cang te'u bsnams pa/_
[\[153a.5\]]mtshams kyi lha mo de bzhin te/_/zhes bya ba ni/_shar lhor gshin rje brtan ma sngo ser/_lho nub gshin rje pho nya mo dkar ser/_nub byang gi gshin rje mche ba ma dmar ljang /_byang shar gyi gshin rje 'joms ma ljang sngo/_phyag mtshan bzhi ni sgo ma dang mthun/_rang dang 'dra ba ro'i gdan
[\[153a.6\]]la bzhugs pa yang dag par spong ba bzhi'i dngos grub gsol ba bsgom par bya'o/_/nye bsnyen no/_/'dir lus kyi dkyil 'khor phung po dang khams dang skye mched lhar bskyed pa bsgom pa kha bskang ste grub pa'o/_/sgrub pa chen po las kyi rgyal mchog ni snga ma bzhin du ye shes kyi
[\[153a.7\]]'khor lo spyan drangs nas/_de nam mkhar byon pa mthong nas/_phyag 'tshal ba dang /_mchod pa dang bstod pa snga ma bzhin du byas nas/_bum pa thogs pa'i lha mos gtso bo dang 'khor la dbang gsum bskur nas rang dang 'khor dang dur khrod kyi bar du ye shes sems dpa' dang dam tshig
[\[153b\]]
[\[153b.1\]]sems dpa' ro gcig par byas nas/_don dam par 'dus ma byas chos thams cad bdag med pa'i go 'phang la gnas nas/_'dod pa'i don dngos grub kun sgrub par byed pa'i thugs kyi 'khor lo snying gar bsgom pa dang /_lkog mar gsung gi 'khor lo bsgom pa dang /_dpral bar sku'i
[\[153b.2\]]'khor lo bsgoms la/_sku gsung thugs kyi 'khor lo gsum lus la rnam par bkod nas sangs rgyas kyi mchog sku gsung thugs kyi 'khor lo phyogs bcur spro bar bya'o/_/de ltar bsgom pas skyo na bum pa bzhi'i steng gi thod pa las/_ye shes lnga'i bdud rtsi'i chus bza' ba'i dam tshig rtag tu
[\[153b.3\]]bskyang ba dang /_lha thams cad kyi bdud rtsi'i dam tshig gi mchod pa byas pa'i rjes la/_spro bsdu'i rnal 'byor bsams nas/_gtso bo nas 'khor gyi bzlas pa byas so/_/bzlas pa'i sngags ni snga ma bzhin no/_/bsgom pa dang bzlas pas spro bsdu'i rim gyis sngags pa la dngos grub myur
[\[153b.4\]]du 'grub pas rdo rje sems dpa' dang mnyam pa'i dam tshig thob pa dang mngon par shes pa lnga dang ldan pa'i sems la dmigs pa'i rig 'dzin thob nas mkha' spyod 'og min gyi bdag po rnal 'byor pa mchog khams gsum gyi bdag por 'gyur ro/_/mchod pa dang bstod pa dang gtor
[\[153b.5\]]ma gtang ba gsum kha bskang ngo /_/ldang ba'i dus su go cha drug gis bsrung ba dang /_khams gsum pa'i gnas pa'i 'gro ba ma lus pa thugs kyi 'khor lo mchog gi ngo bor shes pa dang /_stong gsum gzhal yas khang 'gro ba rigs drug lha dang gnyis su med pa'i rnal 'byor
[\[153b.6\]]'di'i dngos po thams cad kyi rang bzhin ngar 'dzin pa dang /_nga yir 'dzin pa med pas bdag tu snang ba med pa'i gzung ba snod bcud bdag gir snang ba yang mi dmigs pa las mi g.yo'o/_/de'i don 'di skad yin te/_sngon 'gro rnal 'byor lnga dang dngos gzhi dang po sbyor ba dgu
[\[153b.7\]]dkyil 'khor rgyal mchog drug dang /_las rgyal mchog brgyad dang /_rjes rnam pa brgyad dang /_thun mtshams kyi cho ga bcu gnyis te bzhi bcu rtsa brgyad thugs kyi 'khor lo la mos pa'i rnal 'byor pas zhib mo rnam par 'thag pa'i sgrub thabs bsgom par bya'o/_/le'u drug pa'i
[\[154a\]]
[\[154a.1\]]'grel pa'o//_//de ltar thugs kyi 'khor lo bshad nas dam tshig gi bde mchog ston par bzhed pas/_de nas zhes bya ba smos te dam tshig gi 'khor lo la dga' ba'i ngor dam tshig gi dkyil 'khor ston pas/_de nas gzhan yang bshad bya ba/_/zhes bya'o/_/
[\[154a.2\]]dang po tshad med pa'i rnal 'byor dang /_byin gyis brlab pa'i rnal 'byor dang /_bsrung ba'i rnal 'byor dang /_tshogs sogs pa'i rnal 'byor dang /_stong pa nyid kyi rnal 'byor sngon du 'gro ba byas nas/_ldang ba'i rnal 'byor 'byung ba bzhi dang ri rab dang /_b+h+rUM las byung ba'i rnam par snang
[\[154a.3\]]mdzad gyur pa las gzhal yas khang bskyed pa'i rjes thogs la/_de nas gzhan yang bshad bya ba/_/zhes bya ba smos so/_/dkyil 'khor gang zhe na/_dam tshig gi dkyil 'khor mchog tu gyur pa zhes bya ba smos te/_dam tshig ni sgom brgyad do/_/sku gsung thugs spangs pa'i lha mo bcu/_
[\[154a.4\]]gnyis kyis bskor ba'i zag pa med pa'i dkyil 'khor mchog ni brjod par bya'o/_/de'i 'bras bu 'jig rten gyi dngos grub dang thun mong gi dngos grub ni 'dod pa'i gsang ba kun ster ba'o/_/mchog gi dngos grub ni sbas pa'i chos kyi sku dang /_gsang ba longs spyod rdzogs pa'i sku dang /_
[\[154a.5\]]sprul pa'i sku'i dngos grub stsol ba'o/_/dgos pa ci zhe na/_sgrub pa po dam tshig gi dkyil 'khor la dga' ba la thos bsam gyis phan pa'i phyir de khong du chud pa'i don to/_/phan pa gang zhe na dam tshig gi dkyil 'khor sgrub pa'i thabs kyi don bshad par bya'o/_/sgrub pa'i don gyi dkyil
[\[154a.6\]]'khor gyi snga ma bzhin du sgo bzhi sgo khyud dang rta babs dang rdo rje'i ra ba me 'od kyis bskor bar bya'o/_/de'i dbus su 'khor lo gsum spangs pa'i ye shes kyi 'khor lo shar gnag pa/_lho ser ba/_nub dmar ba/_byang ljang ba/_mtshams phyed gzugs sna tshogs kyi mdog can ge sar dang
[\[154a.7\]]bcas pa'i dbus su zla ba dang /_nyi ma'i steng du yi ge hUM dang phyag mtshan spro bsdu dang mngon par byang chub pa'i rim pas rgyu'i rdo rje sems dpa' zhal bzhi phyag bcu gnyis pa sku mdog dkar po mtshan dang dpe byad kyis brgyan pa rang snang ba'i yum dang 'khyud pa'i dgyes pa chen po sbyor bas
[\[154b\]]
[\[154b.1\]]phyogs bcu'i sangs rgyas zhal du zhugs nas mkha' gsang nas lha mo bcu gnyis mngal skyes kyi rim pas bskyed pa ni yab yum gnyis su med pa las lha mo bcu gnyis su med pa'i 'bras bu mchog bskyed pa'o/_/de nas yab yum byang chub kyi sems nyi zla'i thig le zhu ba'i
[\[154b.2\]]tshul ni byang chub sems dri ma med pa chos kyi sku'o/_/mngal skyes kyi 'od zer gyis bslang ba lha mo bcu gnyis kyi glu lnga po 'dis chos kyi skur zhu ba la skul byed do/_/dga' ba ye shes kyi 'khor lo'i sgo nas bstod pa ni/_hUM rol cig rol cig dgyes pa ho ni ye shes kyi lha mo bzhi la rol cig
[\[154b.3\]]pa'o/_/bde ba chen po'i rdo rje ni mnyam pa nyid kyi ye shes kyi rgyud las ye shes kyi pad+mo'i gnas 'di nyid du lha mo bzhi'i bdag mor bzhengs su gsol na/_a la la la ho dgyes pa che/_da ni thugs kyi 'khor lo chos kyi dbyings kyi ye shes kyi sgo nas bstod pa ni/_khyod ni bde ba mchog yin
[\[154b.4\]]te ni stong pa nyid kyi ye shes so/_/khyod kyi sprul pa'i sku'i zhal khums ba tsam gyis bdag cag thugs kyi 'khor lo'i lha mo rnams kyis bde ba stong pa nyid kyi ro gcig pa rnyed pas kye ma bcom ldan 'das rdo rje'i rigs kyi bde ba chen po dgyes pa rdo rje sems dpa' khyod kyis nyams dgu/_dga'
[\[154b.5\]]ba bzhi'i nyams kyi mchog gis rdo rje'i rigs kyi dgyes pa'i bde ba rnams dus rtag tu dngos grub kun gyi phyir bdag thugs kyi lha mo rnams la dga' ba bzhi pa rol cig rol cig par mdzod cig pa'o/_/thugs kyi 'khor lo'i lha mo brgyad po thams cad dang /_bcom ldan 'das rdo rje
[\[154b.6\]]'chang chen po'i dbang po brgyad sprul nas/_lha mo pad+ma la dgyes par rol/_hUM a la la la ho dgyes pa che/_/de ltar thugs kyi sgo nas bstod nas/_/gsung gi sgo nas bstod pa ni/_bcom ldan 'das so sor kun du rtog pa'i ye shes kyi tshogs kyis sems can 'dod pa la khyod dgyes pas
[\[154b.7\]]'dod pa'i dngos grub gsol ba de'i phyir/_gsung gi 'khor lo'i lha mo brgyad kyi pad+ma mchog la dgyes par rol/_hUM a la la la ho dgyes pa che/_gsung gi 'khor lo'i sgo nas/_sku'i 'khor lo'i bstod pa ni/_me long lta bu'i ye shes kyi tshogs kyi bde bas sems can la dus rtag
[\[155a\]]
[\[155a.1\]]tu rdo rje mchog sku'i dngos grub 'dzin pa rnam par snang mdzad kyi sku'i 'khor lo'i lha mo brgyad kyi kha sbyor gyi bde bas pad+ma la dga' ba bzhi'i rol par mdzod cig pa'o/_/dpe ji lta bu zhe na zhe na zhes pa'i dpe ni bung ba'o/_/bde ba stong pa'i dpe ni sbrang rtsi'o/_/lte ba sprul pa'i 'khor lo'i
[\[155a.2\]]dpe ni pad+ma'o/_/sku'i 'khor lo'i dpe ni lha mo brgyad ni pad+ma la rol pas kye ma ni ngo mtshar ba'o/_/grogs po ni dge ba'i bshes gnyen no/_/dgyes chen ni bde ba stong pa nyid do/_/'dir ni b+ha ga'o/_/rdo rje mchog ni sa bcu gcig pa'i bde ba la sbyar bya'o/_/dus thams cad du bde ba stong
[\[155a.3\]]pa nyid kyis sems can la phan par mdzod cig pa'o/_/dus da lta nyid du yang dag par rdzogs pa'i byang chub rgyu'i rkyen 'dus pa las skye bar mdzod cig pa'o/_/a la la la ho dgyes pa che/_/sku'i 'khor lo'i bstod pa bshad nas/_dam tshig gi 'khor lo la bstod pa ni/_bde chen ni bya ba nan
[\[155a.4\]]tan gyi ye shes so/_/kun du ni phyogs thams cad du'o/_/dgyes pa mchog ni bde ba stong pa nyid do/_/rol zhes pa ni dam tshig gi lha mo brgyad kyi bdag po mdzod cig ces pa'o/_/a la la la ho/_/a ni don dam byang chub sems so/_/la gsum ni dga' ba mchog dga' lhan skyes
[\[155a.5\]]dga' ba'o/_/ho dgyes pa chen po ni rnam pa thams cad kyi 'od gsal lo/_/'dir sku gsung thugs med na ci'i phyir bstod snyam na/_gtso bo'i dpral ba dang /_lkog ma dang /_snying ga na sku gsung thugs kyi 'khor lo dang ldan no/_/'khor lo lnga la bstod par rin chen rdo rjes bshad do/_/glu
[\[155a.6\]]'dis bskul ma thag tu mngon par byang chub pa lnga las bzhengs pa'i bcom ldan 'das dam tshig gi bde ba mchog 'khor lha mo bcu gnyis kyis bskor ba dang bcas par rang nyid blta bar bya ste/_de la bcom ldan 'das ni zhal mdun ma sngo ba/_g.yas pa ser ba/_rgyab ma dmar ba/_g.yon ljang
[\[155a.7\]]ba/_thugs kyi 'khor lo bzhin du g.yas skor yin par nges so/_/zhal bzhi ni gdul bya lus kyi dkyil 'khor bsgom pa la mos pa la sa chu me rlung bzhi'i rtsa bsgom pa bstan to/_/spyan gsum ston pa ni rtsa gsum sgoms shig pa'o/_/phyag bcu gnyis bstan pa ni rtsa bcu gnyis
[\[155b\]]
[\[155b.1\]]sgoms shig pa'o/_/'jigs byed dus mtshan mnan pas ni 'og sgo gnyis kyi rtsa dgag pa'o/_/rdo rje dril bu bsnams pas mig dang gzugs kyi rtsa 'gegs pa'o/_/gnyis kyis tshogs bdag gi pags pa 'dzin pa ni rna ba dang sgra'i rtsa 'gegs pa'o/_/cang te'u dang kha T+wAM ga rnams ni sna dang
[\[155b.2\]]dri'i rtsa 'gegs pa'o/_/dgra sta dang zhags pa ni lce dang ro'i rtsa 'gegs pa'o/_/gri gug dang ka pA la ni lus dang reg bya'i rtsa 'gegs pa'o/_/mdung rtse gsum pa dang bdud bzhi'i mag bo ni yid dang chos kyi rtsa 'gegs pa'o/_/ral pa'i cod pan ni spyi gtsug gi rtsa sum cu rtsa gnyis
[\[155b.3\]]ston to/_/thod pa'i phreng ba 'phyang bas ni spyi gtsug gi byang chub kyi sems babs pas ye shes lnga bskyed par ston to/_/zla ba phyed pas ni spyi gtsug gi byang chub kyi sems ston to/_/sna tshogs rdo rje ni spyi gtsug gi rtsa dzA lan+d+ha ra na gnas par ston to/_/mche ba gtsigs pa ni sna bug
[\[155b.4\]]gnyis kyi rtsa 'gegs par ston to/_/nyams dgu ni 'byung ba lnga dang bdud rtsi lnga'i rtsa ston to/_/nam mkha' dang byang chub kyi sems kyi rtsa gcig yin no/_/stag gi pags pas ni lte ba sprul pa'i 'khor lo'i drug cu rtsa bzhi ston to/_/mgo bo'i phreng bas ni ras nA dang la la nA'i rtsa gnyis
[\[155b.5\]]ston to/_/dbang po drug gi rtsa bkag pas phyag rgya drug gi rtsa ston to/_/rdo rje phag mo ni rtsa a wa d+hU tI'i gtum mo drod ston pa yin no/_/yum gyi sku mdog dang phyag mtshan ni rgyud na gsal lo/_/chos kun gnas ni bde ba yin/_/zhes pa ni rgyu dang 'bras bu'i he ru ka dang 'khor rnams mngon par
[\[155b.6\]]byang chub pa lnga las skyes par ston te/_A li me long lta bu dang /_kA li mnyam pa nyid dang /_chos kun gzhi yig 'bru dang /_phyag mtshan so sor rtog pa'i dge ba dang /_'od zer spro bsdu bya ba nan tan rtog pa med pa'i de bzhin nyid dang /_chos dang chos nyid spangs pa'i ye shes lnga pa sku bsgrub
[\[155b.7\]]pa'o/_/pad+ma'i 'dab ma la gnas pa'i lha mo bzhi dang /_ye shes kyi 'khor lo'i bum pa bzhi dang /_thod pa ni rgyud na gsal bsam bshad do/_/gri gug gi phreng bas bskor ba kha bskang ngo /_/khwa gdong ma la sogs pa'i sgo ma bzhi zhal gyi kha dog dang mthun pa dang /_mtshams kyi lha
[\[156a\]]
[\[156a.1\]]mo bzhi phyed gzugs yin pa rgyud na gsal bsam bshad de/_rang gi kha dog dang dbyibs dang mthun par ro'i steng na bzhugs par kha bskang ngo /_/gtso bo bskyed pa bsnyen pa/_'khor bskyed pa nye bsnyen no/_/sgrub pa lus kyi dkyil 'khor ni khams dang skye mched dang
[\[156a.2\]]phung po dang sku gsung thugs ni rnam bsgom pa ni sngar bshad pa bzhin du sku mdog dang phyag mtshan shes par bya'o/_/snying gar hUM las thugs kyi 'khor lo/_/lkog mar AHlas gsung gi 'khor lo/_/spyi bor oM las sku'i 'khor lo/_/nu ma gnyis su he las ye shes kyi 'khor lo/_/lte bar
[\[156a.3\]]khaM las dam tshig gi 'khor lo/_/gtso bo'i lus kyi nang du 'khor lo lnga bsgoms la/_'khor lha mo bcu gnyis thams cad la yang phung po dang khams dang skye mched dang sku gsung thugs byin gyis brlabs pa'i 'khor lor rnam par bsgom mo/_/sgrub pa chen po ni bcom ldan 'das
[\[156a.4\]]la chags pa'i yum rdo rje phag mo dang rjes su chags pa'i lha mo bcu gnyis dang bcas pa'i ye shes kyi 'khor lo sngar bshad pa'i sngags dang phyag rgyas spyan drangs la/_de bltas nas phyag bya/_rkang pa brgyad pas mchod/_dba' bo dang dpa' mo'i sngags kyis bstod la/_thugs ka
[\[156a.5\]]nas lha mo byung nas bum pa dang gsang ba dang shes rab ye shes kyi dbang bskur/_rjes su chags pa lha mo bcu gnyis dang bcas pa'i gtso bo'i sbyor bas dam tshig sems dpa' la bzhugs nas ro gcig par bsgom mo/_/stong gsum gyi dngos po'i ngo bo lha'i 'khor lor rnam par bsgom
[\[156a.6\]]pas thun bzhir spro ba dang bsdu ba'i sbyor ba byas te ye shes kyi bzlas pa bsgom mo/_/dam tshig gi mchod pa thod pa bzhi las bdud rtsi myang ba'i sbyor bas lha mo rnams tshim par byas nas/_ngag gi bzlas pa stong gsum lha'i 'khor lo cho ga bsgoms la bzlas pa bya'o/_/sngags ni go
[\[156a.7\]]sla'o/_/spro ba dang bsdu ba'i sbyor bas dam tshig gi sdom pa lha bcu bzhi'i bsgom pa dang bzlas pa bya'o/_/sngags kyi yi ge gang dgod ce na/_'di ni rnal 'byor ma'i rgyud thams cad kyi man ngag ste/_snying gar dbyangs yig bcu drug las zla ba'i dkyil 'khor bskyed la/_de'i steng du
[\[156b\]]
[\[156b.1\]]dpa' bo dang yum gyi sngags dang lha mo rnams kyi sngags zhi ba la dkar po/_/rgyas pa la ser po/_dbang la dmar po/_mngon spyod la nag po byas nas bzlas pa bya'o/_/de nas bstod pa dang mchod pa dang gtor ma bya ba kha bskang ngo /_/bsgom pas dub na langs pa'i tshe dpa' bo dang dpa' mo'i go chas
[\[156b.2\]]bsrung /_stong gsum gyi snod bcud kyi dngos po thams cad rang dang mnyam pa'i lha'i rang bzhin du bsams nas/_'dod pa'i yon tan lnga'i chos thams cad kyi rang bzhin ro gcig pa'i mnyam pa nyid du mchod nas gnas par bya'o/_/kha zas za ba'i tshe ye shes lnga'i rang bzhin du byin gyis
[\[156b.3\]]brlabs nas nang gi sbyin sreg bya'o/_/thun bzhi'am dus bzhi'am dus gsum du ji tsam nus pa'i tshogs kyi 'khor lo byas nas dam tshig bsrung ba'o/_/'di ni gsang ba'i mchog yin pas su la yang mi bstan to/_/'di skad ston te/_sngon du 'gro ba lnga dang /_dngos gzhi ting nge 'dzin gsum
[\[156b.4\]]dang /_rjes rnal 'byor brgyad dang /_thun mtshams kyi rnal 'byor bcu gnyis te/_sgrub pa'i thabs zhib mo rnam par 'thag pa bzhi bcu rtsa brgyad bsgom par bya'o/_/le'u bdun pa'i 'grel pa'o//_//de ltar dam tshig gi 'khor lo bshad nas ye shes kyi 'khor lo bshad par bzhed pas
[\[156b.5\]]de nas zhes bya ba gsungs te/_gdul bya ye shes kyi 'khor lo la dga' ba'i ngor cho ga gzhan gyi rim pa bshad par bya zhes gsungs so/_/tshad med pa'i rnal 'byor dang /_byin gyis brlab pa'i rnal 'byor dang /_srung ba'i rnal 'byor dang /_tshogs sogs pa'i rnal 'byor dang /_stong pa
[\[156b.6\]]nyid kyi rnal 'byor dang /_'byung ba bzhi ri rab dang sna tshogs rdo rje dang /_gzhal yas khang bskyed pa'i rjes la de nas zhes bya ba gsungs te/_de'i dbus su 'khor lo gsum spangs pa'i pad+ma 'dab ma brgyad pa/_shar sngo ba/_lho ser ba/_nub dmar ba/_byang ljang bas na/_sna tshogs 'dab ma
[\[156b.7\]]yid 'ong ba/_/zhes bya ba ste mtshams ni phyed gzugs so/_/de'i steng du zla ba dang nyi ma'i dkyil 'khor/_de'i dbus su shes rab sna tshogs kyi pad+ma de'i lte bar gsum pa sna tshogs rdo rje/_de'i steng du bzhi pa nyi ma'i dkyil 'khor/_rim pa bzhi'i gdan gyi steng du A li ka lI'i nyi zla kha sbyor/_
[\[157a\]]
[\[157a.1\]]de'i dbus su yig 'bru dang phyag mtshan/_de nas 'od zer spro bsdu mngon par byang chub pa lnga pa las rdo rje sems dpa' phyogs bcu'i sangs rgyas zhal du zhugs nas mkha' gsang gi gnas nas lha mo bzhi bskyed nas rgyu'i he ru ka zhu ba la lha mo bzhi'i glus bskul ba ni/_
[\[157a.2\]]ho srid pa gsum gyi bde snyed gtso/_/a la la la ho/_/zhes rdo rje mkha' 'gro ma'i glu dang /_rgyal ba bde chen pad+ma'i tshogs/_/pad+ma la ni rdo rje rol/_/a la la la ho/_/lA ma'i glu dang /_phyogs bcu'i bde gshegs snying po spros/_/kun gyi snying po bdag por mdzod/_/a la la la ho/_/
[\[157a.3\]]khaN+Da ro ha'i glu dang /_srid pa gsum gyi snying po yis/_/bde ba chen po rtogs par mdzod/_/bdag dgyes pa la rol pa mdzod/_/bde chen a la la la ho/_/gzugs can ma'i glus bskul bas/_/thig le de yongs su gyur pa las rnal 'byor bdag nyid zhal lnga pa phyag gnyis pa spyan
[\[157a.4\]]gsum pa'i he ru kar gyur te/_zhal lnga bstan pas gdul bya rlung gi dkyil 'khor la mos pa/_'byung ba lnga'i rlung gi dkyil 'khor kha dog gcig par ston to/_/phyag bcu gnyis kyis dbang po drug dang yul drug gi rlung 'gegs par ston to/_/spyan gsum gyis dbugs dbyung rngub gsum
[\[157a.5\]]gyi rlung 'gegs par ston to/_/zhabs bzhi g.yas g.yon brkyang bas 'og sgo gnyis kyi dbugs 'byung 'jug 'gegs par ston to/_/'jigs byed dus mtshan mnan pas 'dod pa'i khams kyi rlung 'gegs pa ston to/_/stag gi pags pa gos su mnabs pas lte ba'i rlung drug
[\[157a.6\]]cu rtsa bzhi 'gegs par ston to/_/thod pa'i phreng bas brgyan pas spyi bo'i rtsa sum cu rtsa gnyis kyi rlung 'gegs par ston to/_/zla ba tshes pas a na ya'i rlung ston to/_/sna tshogs rdo rjes spyi gtsug dzA lan+d+ha ra'i rlung ston to/_/sgeg pa la sogs pa'i nyams dgus 'byung ba bzhi dang
[\[157a.7\]]bdud rtsi lnga'i rlung 'gegs par ston to/_/mi mgo'i do shal lnga bcus ra sa nA dang la la nA'i rlung 'gegs par ston to/_/phyag rgya drug gis dbang po drug gi rlung 'gegs par ston to/_/thod pa dang dril bus yum la 'khyud pa'i phyag rgyas gzugs kyi gzung 'dzin 'gegs so/_/'jigs
[\[157b\]]
[\[157b.1\]]byed kyi pags pas bsnams pa gnyis kyis rna ba dang sgra'i gzung 'dzin 'gegs so/_/rdo rje dang kha T+wAM gas sna dang dri'i gzung 'dzin 'gegs so/_/mdung rtse lnga dang zhags pas lce dang ro'i gzung 'dzin 'gegs so/_/dgra sta dang gri gug gis lus dang reg bya'i gzung 'dzin 'gegs
[\[157b.2\]]so/_/cang te'u dang drag po'i mgo bos yid dang chos kyi gzung 'dzin 'gegs so/_/de'i bcom ldan 'das yum phag mo'i sku mdog dang phyag mtshan go sla bas ma bshad do/_/bcom ldan 'das ni skye bo 'dod chags can gyi don du chos kyi dbyings kyi yum dang 'khyud pa ni thugs rdo rje chags
[\[157b.3\]]pas rnam par rol pa'o/_/spyi gtsug na rdo rje sems dpa'i dbu rgyan can dpal he ru ka ni/_zhal dang po sngo skya g.yas ser ba rgyab dmar ba g.yon ljang ba steng dkar ba'o/_/mdun ma khro ba g.yas pa bzhad pa rgyab sgeg pa g.yon rngam pa steng zhi ba dang ldan pa'o/_/gtso bo la phung po dang khams
[\[157b.4\]]dang skye mched byin gyis brlabs par bsgoms/_'khor la yang phyis bsgom par bya'o/_/shar gyi 'dab mar mkha' 'gro ma dang /_byang du lA ma dang /_nub tu dum skyes ma dang /_lhor gzugs can ma zhal gcig phyag bzhi pa khro mo drag po'i gzugs can dgod pa dang /_mtshams bzhir
[\[157b.5\]]bum pa'i steng du thod pa gzhag par bya ba ni rgyud na gsal bas ma bshad do/_/gtso bo bskyed pa bsnyen pa/_'khor bskyed pa nye bsnyen/_lus kyi 'khor lo bskyed pa sgrub pa byas nas sgrub pa chen po ni sngags dang phyag rgya dang ting nge 'dzin gyis ye shes sems dpa' bkug nas/_phyag bya ba dang
[\[157b.6\]]bstod pa dang dbang bskur bar bsams nas bzhugs par bya'o/_/dpral bar oM lkog mar AHsnying gar hUM gsum las 'khor lo gsum bsgoms la/_nu ma'i bar du he las ye shes kyi 'khor lo bsgoms te dbugs 'byung rngub dang sbyar nas gsang sngags yid kyis bzlas pa bya ste
[\[157b.7\]]sngags ni go sla'o/_/lus kyi 'khor lo las khro bo'i sprul pa spros pas khams gsum gyi 'gro ba 'khor lo gsum gyi lhar rdzogs par byas nas spro ba dang bsdu ba'i bsgom pa dang bzlas pa bya'o/_/khams gsum ma lus pa kun sku gsung thugs kyi lhar bskyed nas ci bde bar bdud
[\[158a\]]
[\[158a.1\]]rtsi myang ba dang /_mchod pa dang /_bstod pa dang /_gtor ma gtang ba ji ltar bde bar byas la/_bsgoms pa las ldang ba'i dus su dpa' bo dang dpa' mo'i go cha gnyis bskon nas bsrung bar bya'o/_/de nas srid pa dang zhi ba'i dngos po thams cad snying gar zla ba'i dkyil
[\[158a.2\]]'khor gyi steng du yab yum gyi snying po dang /_nye ba'i snying po dang lha mo rnams kyi sngags bkod pa la/_dbyibs lha'i 'khor lo bsdu ba dang /_de nas sngags kyang byang chub kyi phyogs kyi chos sems la bsdu bar bya'o/_/sgrub thabs thams cad kyi lugs kyis sprul pa'i 'khor lo lus kyi dkyil
[\[158a.3\]]'khor sems kyi 'khor lo la bsdu ba ni/_sngags dang dbyibs dang chos bdag nyid/_/ces bya ba ste/_de thams cad du shes pas bsgom pa'i rnal 'byor gyis spyod lam rnam pa bzhi la ji ltar bde bar gnas par bya'o/_/de'i don 'di skad ston pa yin te/_sngon du 'gro ba'i rnal 'byor lnga
[\[158a.4\]]dang /_dngos gzhi ting nge 'dzin rnam pa gsum dang /_rjes brgyad dang /_thun mtshams kyi cho ga bcu gnyis te/_sgrub pa'i thabs zhib mo rnam par 'thag par rnam pa bzhi bcu rtsa brgyad kyis sgrub pa'i thabs bsgom par bya'o/_/dman pa dbyibs bskyed rim/_zab pa sngags rdzogs rim/_
[\[158a.5\]]thabs rtsa rlung gi de kho na/_mthar thug de kho na chos thams cad las byung ba ye shes kyi rim pa phyag rgya chen po don gyi gnas lugs so/_/le'u brgyad pa'i 'grel pa'o//_//de ltar mngal skyes kyi 'khor lo lnga bshad nas/_sgong skyes ston par bzhed pas byed pa mjug thogs kyi de nas
[\[158a.6\]]zhes bya ba gsungs so/_/gdul bya sgong skyes la dga' ba'i ngor de nas gzhan yang bshad par bya'o/_/de nas zhes bya ba tshad med pa dang /_byin gyis brlab pa dang /_srung ba dang /_tshogs sogs pa dang /_stong pa nyid dang lnga sngon du 'gro ba dang /_'byung ba bzhi ri rab dang /_sna tshogs rdo rje
[\[158a.7\]]gzhal yas khang dang bdun bskyed pa'i rjes thogs la/_de nas gzhan yang bshad bya ba ni brten pa lha'i dang po sbyor ba bsgom pa'o/_/dpa' bo gcig pas sgong skyes kyi tshogs ni/_gzhal yas khang gi dbus su 'khor lo'i ngo skal du rlung dang me'i dkyil 'khor bsams la/_de'i steng du
[\[158b\]]
[\[158b.1\]]ye shes kyi 'khor lo'i sna tshogs pad+ma/_de'i lte bar nyi ma'i dkyil 'khor gyi gdan/_de'i steng du thong pa ye shes lnga'i bdud rtsis gang ba'i phyed tshal/_de'i steng du A li lugs 'byung bcu drug dang /_lugs bzlog bcu drug dang sum cu rtsa gnyis/_gsal byed sum cu rtsa bzhi dang /_lce rtsa las byung
[\[158b.2\]]ba'i yi ge gnyis dang /_phus 'debs pa'i yi ge gnyis dang /_tsheg drag las byung ba'i yi ge gnyis te/_yi ge drug gis bsnan pas gsal byed bzhi bcu lugs 'byung dang lugs bzlog gnyis kyis brgyad cu/_dbyangs yig sum cu rtsa gnyis las mtshan sum cu rtsa gnyis kyi zla ba/_
[\[158b.3\]]gsal byed brgyad cu tham pa las dpe byad bzang po brgyad cu nyi ma/_nyi zla kha sbyor gyi sgo nga hUM gi khong par baM bcug pa'i byi'u phrug_/'od zer spro bsdu/_rdo rje sems dpa'i sbyor bas dgyes pa'i hUM las 'byung ba/_sgo nga bcag nas byi'u phrug tshar pa lta bu sgong skyes kyi dpal he ru ka rang snang ba'i
[\[158b.4\]]lha mo dang /_thugs rje'i chags pas rnam par rol pa'i bdag nyid bsgom par bya'o/_/de yang ye shes bzhi'i zhal bzhi pa/_rten 'brel yan lag bcu gnyis dag pa'i phyag bcu gnyis pa/_snying rje dang shes rab kyis g.yas brkyang bas bzhugs pa/_tshad med pa bzhi'i mche ba gtsigs pa/_
[\[158b.5\]]rnam thar sgo gsum gyi spyan gsum/_mi dmigs pa'i thugs rjes zhal rnam par 'gyur ba/_sangs rgyas lnga'i thod pa'i phreng ba can/_pha rol tu phyin pa drug phyag rgya drug gis dpa' bo'i lus la rgyas btab pa/_'khor ba dang mya ngan las 'das pa 'joms pa'i 'jigs byed dus mtshan mnan
[\[158b.6\]]pas/_sgrib pa spangs pa'i stag lpags bsnams pa/_chos nyid kyi phag mo la phyag gis 'khyud pa/_phyag mtshan lhag ma ni go sla bsam bshad do/_/zhal mdun ma sngo ba/_g.yas ser ba/_rgyab dmar ba/_g.yon ljang ba/_mdun ma sgeg pa/_g.yas drag pa/_rgyab dgod pa/_g.yon
[\[158b.7\]]ljags bskyod pa'o/_/de'i mdun du A li kA li'i sgo nga las byung ba'i bcom ldan 'das/_yum ye shes bzhi'i zhal bzhi pa/_tshad med pa bzhi'i phyag bzhi pa/_rnam thar gsum gyi spyan gsum pa/_nyon mongs pa las grol ba'i dbu skra grol ba/_'jig rten gyi chos brgyad spangs pas
[\[159a\]]
[\[159a.1\]]gcer bu/_gcig dang du ma bral ba mtshon pas dum bu'i ska rags can/_phyag g.yon pa'i thod pa bdud rtsi lngas gang bas 'chi bdag gi bdud 'joms pa/_g.yas kyi gri gug gis nyon mongs pa'i bdud 'joms pa/_g.yas pa'i cang te'us lha'i bu'i bdud 'joms pa/_
[\[159a.2\]]g.yon pa kha T+wAM gas phung po'i bdud 'joms pa/_ba spu'i bu gnas bskal pa'i me'i gzi brjid can/_zhal nas 'od zer dmar po khrag 'dzag pa lta bu 'phro ba/_'dus ma byas kyi byin pa gnyis kyis thabs kyi ye shes la 'khyud pa bde ba chen po'i bdag nyid can no/_/zhal mdun ma dmar ba/_
[\[159a.3\]]g.yon pa ljang gu/_/rgyab ser ba/_g.yas sngo ba/_bcom ldan 'das kyi sku mdog ci 'dra bar phyag bzhi sngon po/_phyag bzhi ser po/_g.yon pa'i phyag bzhi dmar po/_yang bzhi ljang khu/_sprul pa'i sku'i sems kyis bris nas bsgom mo/_/bsnyen pa'o/_/rnal 'byor pa 'di nyid kyi lus la
[\[159a.4\]]gnas nyi shu rtsa bzhi la lha dgod pa ni/_nang gi rnal 'byor zhes bya'o/_/ji ltar bsgom zhe na/_pul+li mgo bor nyi ma'i dkyil 'khor gyi dbus su thod pa'i dum bu dang rab tu gtum ma sngon mo/_dpa' bo rdo rje dang dril bu/_dpa' mo gri gug dang ka pA la bsnams pas 'khyud pa bsam
[\[159a.5\]]mo/_/yi ge dzA las spyi gtsug nyi ma'i dkyil 'khor keng rus chen mo dang gtum mig ma sngon mo/_dpa' bo rdo rje dang dril bu/_dpa' mo gri gug dang ka pA la bsnams pa'o/_/yi ge o las rna ba g.yas par nyi ma'i dkyil 'khor gyi dbus su keng rus chen po dang 'od ldan ma sngon mo/_dpa' bo rdo rje dang
[\[159a.6\]]dril bu/_dpa' mo gri gug dang ka pA la/_a las ltag par nyi ma'i dkyil 'khor la mche ba rnam par gtsigs pa dang sna chen ma sngon mo/_dpa' bo rdo rje dang dril bu/_dpa' mo gri gug dang ka pA la bsnams pa'o/_/gnas ni sngon 'dzam bu'i gling lha btul ba'i ming gis btags te sa
[\[159a.7\]]rab tu dga' ba'i snang ba'o/_/de bzhin du go las rna ba g.yon par nyi ma'i dkyil 'khor gyi dbus su dpa' bo dang dpa' mo snga ma bzhin no/_/ra las smin ma'i dbus nyi ma'i dkyil 'khor gyi dbus su/_de las mig gnyis su nyi ma'i dkyil 'khor/_ma las phrag pa gnyis su nyi ma'i dkyil
[\[159b\]]
[\[159b.1\]]'khor/_dpa' bo dang dpa' mo sku mdog dang phyag mtshan ni snga ma bzhin no/_/nye ba'i gnas ni sngon dri za btul ba'i ming gis btags te sa gnyis pa'i snang ba dang /_thugs kyi 'khor lo 'dul byed/_mkha' la spyod pa ni gdul bya lha btul ba dang lha dang dri za btul ba'i ming gis btags/_
[\[159b.2\]]ka las mchan khung gnyis su nyi ma'i dkyil 'khor la myu gu can dang sa srung ma la sogs pa'i dpa' bo dang dpa' mo thams cad dmar mo/_dpa' bo pad+ma dang dril bu bsnams pas 'khyud pa/_dpa' mo gri gug dang ka pA la/_oM las nu ma gnyis su nyi ma'i dkyil 'khor la dpa' bo dang dpa'
[\[159b.3\]]mo snga ma bzhin no/_/zhing ni sa gsum pa'i snang ba'o/_/tri las lte bar nyi ma'i dkyil 'khor ro/_/ko las sna rtser nyi ma'i dkyil 'khor dpa' bo dang dpa' mo snga ma bzhin no/_/nye ba'i zhing gi sa lnga pa'i snang ba'o/_/ka las lce la nyi ma'i dkyil 'khor/_la las mgrin par nyi ma'i dkyil 'khor
[\[159b.4\]]tshan+do ha sa lnga pa'i snang ba'o/_/ka las snying gar nyi ma'i dkyil 'khor/_hi las rgyu zhabs su nyi ma'i dkyil 'khor/_nye ba'i tshan+do ha sa drug pa'i snang ba'o/_/gsung gi 'khor lo 'dul byed sa la spyod pa gnod sbyin dang srin po btul ba'o/_/pre las mtshan ma la nyi ma'i dkyil 'khor dpa' bo
[\[159b.5\]]stobs po che dang /_'khor lo'i shugs can dkar po/_dpa' bo 'khor lo dang dril bu bsnams pa/_dpa' mo gri gug dang ka pA las 'khyud pa'o/_/gr-i las bshang sgor nyi ma'i dkyil 'khor/_dpa' bo dang dpa' mo snga ma bzhin no/_/'dus pa can sa bdun pa'i snang ba'o/_/so las
[\[159b.6\]]brla gnyis su nyi ma'i dkyil 'khor/_su las byin pa gnyis su nyi ma'i dkyil 'khor/_dpa' bo dang dpa' mo snga ma bzhin no/_/nye ba'i 'dus pas brgyad pa'i snang ba'o/_/na las rkang pa'i sor mo kun la nyi ma'i dkyil 'khor/_si las rkang pa'i bol gnyis su nyi ma'i dkyil 'khor dur khrod
[\[159b.7\]]sa dgu pa'i snang ba'o/_/ma las rkang pa'i mthe bo gnyis la nyi ma'i dkyil 'khor/_ku las pus mo gnyis su nyi ma'i dkyil 'khor/_dpa' bo dang dpa' mo dkar mo/_dpa' bo 'khor lo dang dril bu bsnams pa/_dpa' mo gri gug dang ka pA la bsnams pas 'khyud pa/_nye ba'i dur khrod
[\[160a\]]
[\[160a.1\]]ni sa bcu pa'i snang ba'o/_/sku'i 'khor lo ni 'dul byed/_sa 'og na gnas pa'i klu dang lha ma yin gdul bya'o/_/mkha' 'gro ma la sogs pa lha mo bcu gnyis thams cad kyang /_gri gug dang ka pA la bsnams pa g.yas brkyang pa'i gnas pas bzhugs pa sku mdog snga ma
[\[160a.2\]]bzhin no/_/gnas ni rgyud na gsal lo/_/bum pa dang byang chub kyi sems thod pa ni smin mtshams kyi mdzod spu'o/_/nye bsnyen no/_/laM las snying gar sa'i dkyil 'khor la ltung byed ma gri gug dang kA pa la bsnams pa ser mo/_maM las lto ba chu'i dkyil 'khor la gsod byed ma gri gug dang
[\[160a.3\]]ka pA la bsnams pa/_baM las lte ba me'i dkyil 'khor la 'gugs byed ma dmar mo gri gug dang ka pA la bsnams pa/_haM las rlung gi dkyil 'khor gsang ba'i gnas su gar gyi dbang phyug ma gri gug dang ka pA la bsnams pa ljang khu/_khaM las mgo bo nam mkha'i dkyil 'khor la
[\[160a.4\]]pad+ma'i dra ba can gri gug dang ka pA la bsnams pa sngon mo/_/phung po lnga dang dbang po drug ni snga ma bzhin no/_/snying gar hUM las yid mi 'khrugs pa thugs kyi 'khor lo/_ngag gi AHlas lkog mar tshe dpag med gsung gi 'khor lo/_/lus ni spyi bor oM las rnam par snang mdzad sku'i
[\[160a.5\]]'khor lo sgrub pa'o/_/oM ha las snying gar rdo rje sems dpa' rdo rje dang dril bu bsnams pa dkar po'o/_/rnam par snang mdzad 'khor lo dang dril bu bsnams pa ser po/_/gar gyi dbang phyug pad+ma dang dril bu bsnams pa dmar po/_/he ru ka rdo rje dang dril bu bsnams pa mthing ga_/nyi ma rin
[\[160a.6\]]po che dang dril bu bsnams pa ser po/_rta mchog sna tshogs rdo rje dang dril bu bsnams pa ljang gu/_phag mo la sogs pa lha mo drug ni thams cad kyang gri gug dang ka pA la bsnams pas g.yas brkyang pa'o/_/phag mo dmar mo/_/gshin rje ma ser mo/_/rmongs byed ma dkar mo/_/skyod
[\[160a.7\]]byed ma sngon mo/_/skrag byed ma du ba'i mdog can/_tsaN+Di ka dmar mo/_/de ltar go cha bskon nas/_ye shes sems dpa' spyan drangs pa'i phyag rgya ni go sla'o/_/rkang pa g.yon pas g.yas pa mnan pa'i phyag rgya dang /_mig gyen du blta ba dang /_nag phaiM gyi sgra sgrogs pa ste bzhi dang /_snying ga'i
[\[160b\]]
[\[160b.1\]]pad+ma dang zla ba'i hUM las 'od zer 'phros pa'i ting nge 'dzin gyis phyogs bcu'i 'jig rten gyi khams kyi ye shes sems dpa'i 'khor lo bcu byon pa la/_phyag 'tshal ba dang /_bstod pa dang /_mchod pa byas nas 'od zer lcags kyu lta bus dgug pa dang /_zhags pas gtso po 'khor la
[\[160b.2\]]gzhug pa dang /_lcags sgrog gis tha mi dad par bcing ba dang /_dril bus dam tshig sems dpa' dang tha mi dad par dbang du bya'o/_/yang snga ma bzhin du lus ngag yid gsum gyi phyag rgyas dpa' bo dang rnal 'byor mas bskor ba'i dbang bskur ba'i 'khor lo lnga nam mkha'i dbyings su rnam
[\[160b.3\]]snang dkar po/_/rin chen 'byung ldan gyi 'khor lo ser po/_/mi bskyod pa'i 'khor lo mthing ga_/snang ba mtha' yas kyi 'khor lo dmar po/_/don yod grub pa'i 'khor lo ljang gus gang bar bltas la/_sangs rgyas spyan dang /_mA ma kI dang /_kun du bzang mo dang /_gos dkar mo dang /_
[\[160b.4\]]sgrol ma'i lha mo lnga thugs ka nas phyung nas bdud rtsi lngas yongs su gang ba'i bum pa dang /_thod pas spyi bo nas rkang pa'i bar du rdo rje'i rdul phra rab kyi chus dri ma bkrus nas dbang bskur bar bsam mo/_/dbang bskur ba'i tshigs bcad ni go sla'o/_/oM sarba ta thA ga ta a b+hi She ka hUM zhes pa
[\[160b.5\]]ni/_chu'i dbang bskur ba'i sngags te/_rtags ni rdo rje rtse lnga pa'o/_/sa ma ya hUM zhes pas yab yum lnga'i mkha' gsang nas byang chub sems kha dog dkar dmar lce la bab pas sgyu mar rtogs pa'i dbang bskur ba dang /_dbang rtags ni lkog mar tshangs pa'i gsung dbyangs dang /_smin
[\[160b.6\]]mtshams kyi mdzod spu 'bur ba'o/_/shrI ye hUM zhes bya bas shes rab ye shes kyi sngags te/_lha mo lnga dang rang gi lha mo la zhugs pas mdoms kyi sba ba sbubs su nub pa dang /_spyi gtsug gyen du 'bur ba ste rtags so/_/de nas bdud rtsi myang bar bya ste/_'og tu yaM las rlung gi dkyil 'khor
[\[160b.7\]]ba dan gyis mtshan pa/_raM las me'i dkyil 'khor gru gsum me 'od kyis mtshan pa/_a las byung ba'i ka pA la rgya che ba bsams la/_de'i nang du dbus su mu dang hUM las bai DUr+ya lta bu'i gong bu/_shar du bi dang b+h+rUM las shel lta bu'i gong bu/_lho ru ra dang oM las gser btsom lta bu'i gong bu/_nub
[\[161a\]]
[\[161a.1\]]tu shu dang dzrAM las pad+ma rA ga lta bu'i gong bu/_byang du ma dang khaM las margata lta bu'i gong bu/_de'i steng du dbyangs yig bcu drug las zla ba'i dkyil 'khor/_de'i steng du hUM/_'og tu oM/_zla ba'i dbus su AHsa byin gyis brlabs pa la/_oM las sku'i 'khor lo brgyad spro bsdus
[\[161a.2\]]zhu ba dang /_AHbas gsung gi 'khor lo bskyed nas zhu ba dang /_hUM las thugs kyi 'khor lo bskyed nas zhu bar bsgom par bya'o/_/oM AHhUM gsum las 'od zer 'phros pas 'khor lo gsum gyi lhar bskyed pa mgron du bya'o zhes rin chen rdo rje dang gu Na kI rti dang /_dI paM ka ra dz+nyA na rnams
[\[161a.3\]]mgron yin par bzhed do/_/oM sa ma ya shud+d+ha zhes bya ba'i sngags kyis sku gsum 'khor lo chos thams cad ro gcig par mnyam par gnas par bsam mo/_/ye shes kyi bdud rtsi lha thams cad kyis gsol ba'i tshe/_oM badzra amr-i ta u da ka hUM/_ThaHThaHtraM a khaM hUM zhes brjod pas 'thung
[\[161a.4\]]bar bsam mo/_/de nas bsgom par bya ste/_ye shes kyi bzlas pa spro bsdu bsgom pa dang /_dung chen gyi phreng ba blangs nas lha de rnams la ngag gi bzlas pa bya ba dang /_rang gi srog rtsol zhes bya ba dbugs 'byung rngub bkag nas gtum mo drod spar nas dga' ba bzhi'i ting nge 'dzin bsgom
[\[161a.5\]]pa'i rjes la bzlas pa bya'o/_/snying po dang nye snying gi sngags ni go sla'o/_/de nas skyo bar ma gyur na yang sems kyi 'khor lo bsgoms la bzlas pa bya'o/_/byang chub kyi phyogs bsgom pa ni/_dpa' bo nyi shu rtsa lnga sgyu ma lta bu/_dpa' mo sum cu rtsa bdun sems kyi stong pa nyid bsgom par bya
[\[161a.6\]]ste/_lus kyi stong pa nyid shes pa ni mkha' 'gro mar snang ngo /_/tshor ba'i stong pa nyid shes pa dang dran pa ni lA mar snang ngo /_/chos kyi phung po dang khams kyi stong pa nyid shes pa dran pa nye bar gzhag nas bsgom pa ni dum skyes mar snang ngo /_/sems kyi stong nyid shes pa ni gzugs
[\[161a.7\]]can mar snang ngo /_/ye shes kyi pad+ma don dam pa'i bden pa'i rnam dag go/_/thugs kyi 'khor lo bdun pas grogs byas pa'i ting nge 'dzin mthar phyin pa'i rdzu 'phrul gyi rkang pa shar phyogs kyi rab gtum mar snang ngo /_/brtson 'grus kyis grogs byas pa'i rdzu 'phrul gyi stong pa nyid ni
[\[161b\]]
[\[161b.1\]]byang phyogs kyi gtum mig mar snang ngo /_/spyod pa'i shes rab kyis grogs byas pa'i rdzu 'phrul gyi stong nyid nub phyogs kyi 'od ldan mar snang ngo /_/sems kyis grogs byas pa'i rdzu 'phrul gyi stong nyid lho phyogs kyi sna chen mar snang ngo /_/gnas kyi dang po lha mo rnam dag go/_/dad pas ma dad pa spangs
[\[161b.2\]]nas rang gi rigs 'dra'i dbang po'i chos nyid ni shar lho'i brtan pa'i blo gros mar snang ngo /_/brtson 'grus kyi dbang po'i stong pa nyid lho nub kyi mi thub mar snang ngo /_/dran pa'i dbang po'i chos nyid nub byang gi lang ka'i dbang phyug mar snang ngo /_/ting nge 'dzin gyi dbang po'i chos nyid shing grib mar snang
[\[161b.3\]]ste sgyu ma lta bu brgyad ni dpa' bor snang ngo /_/lus kyi gnas brgyad kyi lha'i rnam par dag par ston to/_/gsung gi 'khor lo'i shes rab kyi dbang po'i stong nyid shar phyogs kyi srung mar snang ngo /_/dad pa'i stobs kyi stong nyid byang phyogs kyi 'jigs byed chen mor snang ngo /_/brtson 'grus kyi
[\[161b.4\]]stobs kyi stong nyid nub phyogs kyi rlung gi shugs can mar snang ngo /_/dran pa'i stobs kyi stong nyid ni lho phyogs kyi chang 'thung mar snang ngo /_/ting nge 'dzin gyi stobs kyi chos nyid shar lho'i sngo bsangs mar snang ngo /_/shes rab kyi stobs kyi chos nyid lho nub kyi shin tu bzang mor snang ngo /_/ting nge
[\[161b.5\]]'dzin yang dag par 'dus ma byas pa byang chub sa dang po'i yan lag grogs nub byang gi rta rna mar snang ngo /_/brtson 'grus yang dag byang chub kyi yan lag ni byang shar gyi bya gdong mar snang ngo /_/sgyu ma lta bu brgyad ni dpa' bar snang ngo /_/gsung gi 'khor lo lus la dgod pa'i rnam par dag
[\[161b.6\]]pa'o/_/sku'i 'khor lo'i dga' ba yang dag byang chub kyi yan lag ni shar gyi 'khor lo'i shugs can mar snang ngo /_/shin tu sbyangs pa yang dag byang chub kyi yan lag ni byang gi dum skyes mar snang ngo /_/chos yang dag par 'byed pa ni nub kyi kos rings mar snang ngo /_/dran pa yang dag
[\[161b.7\]]byang chub kyi yan lag ni lho'i 'khor lo'i go cha mar snang ngo /_/btang snyoms yang dag byang chub kyi yan lag ni/_shar lho'i shin tu dpa' mor snang ngo /_/yang dag pa'i stong nyid kyi lta ba ni lho nub kyi stobs chen mar snang ngo /_/yang dag pa'i rtog pa ni nub byang gi 'khor los sgyur
[\[162a\]]
[\[162a.1\]]mar snang ngo /_/yang dag pa'i ngag ni byang shar gyi brtson 'grus chen por snang ngo /_/sgyu ma lta bu brgyad ni dpa' bor snang ngo /_/sku'i 'khor lo'i lus kyi dkyil 'khor gyi rnam par dag pa'o/_/yang dag pa'i las kyi mtha' la sogs pa bzhi ni phyag g.yas pa bzhi lha mo'i
[\[162a.2\]]stong pa nyid ston to/_/yang dag pa'i ting nge 'dzin ni dpal he ru ka nyid du snang ngo /_/chos kyi dbyings ni yum rdo rje phag mor snang ngo /_/yang dag par spong ba bzhi ni phyag g.yon pa bzhi'i lha mo'i rnam dag ston to/_/lus kyi rnam dag bstan pas sprul pa'i dkyil 'khor gyi rnam dag shugs
[\[162a.3\]]la go ba yin no/_/de ltar ma lus par bsgoms nas/_sgrub pa pos ni nges par 'grub/_/ces pa ni sgong skyes kyi he ru lus kyi dkyil 'khor bsgoms pas dngos grub gsum nges par 'grub par 'gyur ro/_/le'u 'di la don gsum yod pa'i dang po bstan pa yin no/_/don gnyis pa mngal
[\[162a.4\]]skyes lnga bsgom pa yang rung ste/_sems can gyi don du rnal 'byor pas spros nas bdag nyid dang mnyam pa'i lha'i dam tshig spro bsdu bsgom pa ni mchog yin no/_/de ji ltar bsgom zhe na/_sngar gyi mngal skyes kyi 'khor lo lnga so sor cho ga'i dbye bas bsgom pa'i tshe/_shar la sogs pa'i phyogs
[\[162a.5\]]bcur bla na med pa'i mngal skyes kyi 'khor lo lnga so sor dbye bas spro ba'i tshe/_lha so so'i dbye bas phye nas lha re re gtsor byas pa'i dkyil 'khor du 'gyur la/_des sprul pa'i 'khor lo so so'i dbye bar gtso bor byas nas/_yang 'khor lo spros la thug med kyi 'khor lor 'gyur ro/_/
[\[162a.6\]]sangs rgyas mnyam sbyor las kyang /_de la sogs pa mtha' yas mchog_/nam mkha'i khams kyi mthas klas pa/_/zhes bya ba 'di yin no/_/spro bsdu bsgom pa'i pha rgyud dang ma rgyud kyi man ngag thams cad rtsa ba'i rgyud 'di ma gtogs pa gzhan bshad pa'i rgyud gang na yang gsal ba
[\[162a.7\]]med do/_/snga mas sprul pa'i 'khor lo phyi mas gtso bo byas pa/_yang phyi mas gtso bo byas pa/_des sprul pa'i 'khor lo la yang phyi mas 'khor byas la thug med ces bya'o/_/de'i rgyas bshad ni/_dpa' bo he ru kas gtso bo byas nas bskor ba de bzhin du lha mos gtso bo byas pa yang thug pa
[\[162b\]]
[\[162b.1\]]med par 'gyur ro/_/sku'i sangs rgyas kyi mkha' 'gros gtso bo byas pa la sku'i dkyil 'khor zhes ming brdar btags so/_/b+ha ga'i dbus su rnam par bsgom/_/zhes pa ni chos kyi dbyings gzhal yas khang dang bcas pa bsgom mo/_/de bzhin du gsum ka'i rnal 'byor la yang gang
[\[162b.2\]]gtso bo byas pa de'i ming gis btags so/_/dbus ma mkha' 'gro ma lngas gtso bo byas na b+ha ga'i dbus su dkyil 'khor dang bcas pa lngar 'gyur ro/_/pad+ma'i mkha' 'gros gtso bo byas pa dang /_rdo rje mkha' 'gros gtso bo byas pa dang /_dam tshig gi mkha' 'gros gtso bo byas pa
[\[162b.3\]]dang /_ye shes mkha' 'gros gtso bo byas pa de bzhin du 'dir yang sku gsung thugs kyi 'khor lo gsum gyis 'khor byas la spro'o/_/spro ba'i tshe thams cad lha drug cu rtsa gnyis gzhal yas khang dang bcas pa bskor bar nges so/_/mngal skyes spro ba bshad nas/_sgong skyes kyi dpa'
[\[162b.4\]]bo gcig pu yum dang bcas pa b+ha ga'i gzhal yas khang pa'i sna tshogs pad+ma'i dbus su sku gsung thugs yon tan phrin las kyi sgong skyes kyi he ru ka lngas thod pa'i byi'u tshang dang ldan pa yang na sgong skyes kyi rnal 'byor ma lnga dpa' bos snying gar sbas pa bsgom pa dang /_dpa' bo lngas kyang rang
[\[162b.5\]]gi snying gar rnal 'byor ma lngas sbas pa bsgom pa ste/_'khor gyi rnal 'byor ma bcu gnyis kyang phyag bzhis mdzes pa/_dpa' bo snying gar sbas nas phyag gnyis kyis 'khyud pa/_phyag gzhan gri gug dang ka pA la sna tshogs kyi mtshan ma dang ldan pa/_thod pa bsnams pa'o/_/dpa' bo ni stong pa
[\[162b.6\]]nyid shes rab yin la/_dpa' bo thabs kyi kun rdzob yin pas dpa' bo mi snang ba dpa' mo'i thug med kyang bsgom mo/_/sgong skyes kyi thug med ni rnal 'byor pa sgom pa po mos pa rim pa bzhin du rnam par bsgom pa ni/_yang na lnga pa 'dus pa drug cu rtsa gnyis kyis bskor ba bsgom pa'am/_
[\[162b.7\]]yang na sku la skus bskor ba'am/_gsung la gsung gis bskor ba'am/_thugs la thugs kyis bskor ba/_dam tshig la dam tshig gis bskor ba/_'khor lo so so'i dbye bas phye ba rnal 'byor pa ji ltar bsgom pa mos pa ltar bsgom mo/_/bdag po la sogs dbye ba yis/_/
[\[163a\]]
[\[163a.1\]]rigs kyi dbye ba rnam par bsgom/_/zhes pa ni lha phos gtso bo byas pa'i thug med bsgom pa'o/_/lha mo'i dbye bas phye ba yis/_/bdag po yang rnam par bsgom pa ni lha mos gtso bo byas pa'o/_/gtso bo gang byed pa'i ming gi dbye bas dkyil 'khor la mkha' 'gro ma'i ming
[\[163a.2\]]gis gdags so/_/yang na sku gsung thugs dbye ba'i dbang gis zhes bya ba ni/_re re la lha drug cu rtsa gnyis tshangs pas bskor ba'o/_/de yang so so'i 'khor lo la gtso bo'i dpa' bo dang /_rnal 'byor ma'i ming gis gdags so/_/de ltar thug med bshad nas/_mngal skyes dang sgong skyes
[\[163a.3\]]kyi dbye ba bshad pa ni/_mngal skyes glu dang bcas pa/_sgong skyes glu med pa/_rnal 'byor ma kha cig 'dod pas sgong skyes bstan/_glu'i sgra spangs pas brjod bya rjod byed kyi dngos po med pas brjod bya mi gsal/_brjod par bya ba'i don gnyis/_shes pa'i gzung 'dzin dang bral ba ni/_dbye ba
[\[163a.4\]]mdor bstan to/_/rgyas bshad ni mngal skyes la glu'i sgras bskul/_rgyu'i he ru ka longs sku las khu ba chos kyi sku'i go 'phang mchog_/'bras bu'i he ru ka sprul pa'i sku stong pa dang snying rje'i bdag nyid/_'dod yon lnga la spyod pa sems can gyi don la bzod pa dang brtson 'grus can gyi sprul
[\[163a.5\]]sku/_mkha' 'gro ma'i glus bskyed pa la/_rnal 'byor ma gzhan gyi mngal skyes kyis mi dmad do/_/glu gang zhe na/_ho srid pa gsum gyi bde bar gshegs pa gtso/_/a la la la ho/_/zhes sngar le'u brgyad par bshad zin/_bstod pa'i rgyal po 'dis pad+ma la gnas pa'i 'khor gyi lha
[\[163a.6\]]mos bstod pas mngon par byang chub pa lnga las/_pad+ma rdo rje'i sbyor ba'i yab yum bzhengs par 'gyur ro/_/des na sku gsum gyi gzhi las bzhengs nas rgyal bas bskyed pa ni/_chags can gyi ngor mngal skyes bshad do/_/sgong skyes kyi rgyas bshad kyis/_rgyu'i he ru ka dang 'bras bu'i he ru
[\[163a.7\]]ka'i cha shas spangs/_sa bon dang phyag mtshan med/_klu spangs rgyu'i he ru ka'i gzugs mi snang /_rgyu'i he ru ka'i bde ba dang /_chos kyi skur zhu ba las/_chos kyi skur zhu ba'i sdug bsngal med/_bskul bya dang skul byed med/_rgyu 'bras kyi dngos po gnyis med/_rtag pa'i yum thig ler zhu
[\[163b\]]
[\[163b.1\]]ba med/_chos lha'i sku dang /_chos ma yin pa thig le las grol/_lha mo chags pa'i sdig pa'i nyes pas mi gos/_gzung 'dzin gnyis las grol ba ni/_sgong skyes kyi yon tan te/_mngal skyes kyi shin du rgyas bshad do/_/ye shes kyi gnyid sad par byed/_'bras bu'i he ru ka ma rtogs pa
[\[163b.2\]]rtogs pa'i phyir/_sems can gyi don du mngal skyes kyi he ru ka'o/_/glus bskul ba ni lha mo ni sngon gyi su yin zhe na/_bcom ldan 'das kyis sngon gyi gtam rgyud gsungs pa ni/_zhing skyes kyi lha mo dang /_gnas skyes kyi lha mo dang /_rigs skyes kyi lha mo gsum yin no/_/de yang
[\[163b.3\]]mthar skyes kyi glu dang lha ma yin mo dang /_bar snang spyod pa gsung gi lha mo dang /_gnod sbyin ma dang srin mo dang /_/mkha' spyod lha dang dri za mo/_/tha ma sku/_bar ma gsung /_mchog thugs yin no/_/sa spyod ni gsung sum cu rtsa gsum gyi lha mo ni thugs sa 'og ma ni sku/_gnod sbyin mo dang
[\[163b.4\]]srin mo ni gsung gi lha mo/_/klu mo dang lha ma yin mo ni sku'i lha mo/_/mi'am ci mo ni dam tshig gi lha mo/_/dri za mo ni lha'i 'khor nye ba'i gnas kyi mkha' spyod ma thugs so/_/lha mo 'di thams cad bcom ldan 'das kyi tshe na sngon grub pa'i gtam rgyud rnying pa yin no/_/dur khrod kyi lha mo
[\[163b.5\]]rnams kyang bde bar gshegs pa'i bsam pa can dkon mchog gsum la mngon par dga' ba thams cad phyi'i dkyil 'khor na gnas pa'i lha mos gtso bo mchod pa yin no/_/mngal skyes kyi shin tu rgyas bshad do/_/le'u 'di'i don gnyis pa bshad nas/_don gsum pa rten gyi dkyil 'khor
[\[163b.6\]]gtor ma dang bcas pa bshad pa ni/_sku'i dkyil 'khor spro ba'i tshe thams cad rlung gi dkyil 'khor la gnas so/_/chu la gsung gnas so/_/me la thugs gnas so/_/dbang chen la dam tshig gnas so/_/dbang chen la ye shes kyi 'khor lo yang gnas so/_/thams cad kyang b+ha ga
[\[163b.7\]]chos kyi dbyings kyi gzhal yas khang gi dbus su sna tshogs pad+ma bsgom mo/_/sgong skyes ni nyi ma'i dkyil 'khor gyi dbus su dpa' bo gcig tu bsgom mo/_/skul 'khor lo'i phreng ba/_gsung la pad+ma'i phreng ba/_thugs la rdo rje'i phreng bas bskor ba/_dam tshig la sna tshogs rdo rje'i
[\[164a\]]
[\[164a.1\]]phreng bas bskor ba/_pany+tsa rA ga lnga ro'i gzugs can gyi rtsig pas bskor ba/_de'i phyi rol na dur khrod phyogs mtshams sna tshogs kyi mdog can brgyad la/_shing kha dog sna tshogs brgyad/_shar lhor khyi'i gdod can/_lho nub tu ce sbyang /_nub byang du 'jigs pa ro langs
[\[164a.2\]]kyi/_shar du bya rog gi_/byang du 'ug pa'i/_nub tu chu skyar/_lhor bya rgod/_byang shar du ce spyang mo'i gdong can no/_/sa gzhi ni shar ro bsregs pa/_nub keng rus can/_nub byang gsal shing la bskyon pa/_byang phyed tshig pa/_byang shar 'gegs pas 'phyad pa/_lhor mgo thod rje ngar lag
[\[164a.3\]]pa dum bur gyur pa/_shar lhor ce spyang gi sgra sgrogs pa/_lho nub tu sprul pa sna tshogs kyis gang bar snang ba/_shar gyi pho nya seng ge_/_byang gi pho nya phag_/nub kyi stag_/lho'i ra lug/_shar lho'i glang po che/_lho nub tu khyi/_nub byang dang 'og tu glang /_byang shar du rnga mo sna tshogs/_der dpa' bo
[\[164a.4\]]dang dpa' mo'i bza' ba sna tshogs/_chang mang po/_dpa' bo dang rnal 'byor ma tshogs pas tshogs 'khor byed pa/_dpa' bo thod pa dang kha T+wAM ga 'dzin pa/_lha'i rnga gling bu pi wang rdza rnga rnga rings brdung ba/_ro'i mchog ni bza' ba sha sna tshogs dang /_reg bya sna tshogs shar sham pa na/_lhor
[\[164a.5\]]a li ka_/nub tu tshu sha le/_byang du mchog dga' dam pa byed pa'o/_/gnas der tshogs 'khor zin nas dur khrod kyi srin po dang ro langs dang /_gnod sbyin la sogs pa la rnal 'byor pa he ru ka'i gzugs bsgoms nas/_gtor ma sbyin par bya ste/_cang te'u la sogs pa dkrol nas
[\[164a.6\]]phyogs kyi gos can/_phyag rgya dang mnyam par sbyor ba yi ge hUM phaT kyi sgra 'byin cing /_g.yas brkyang pa lag pa phed phed phyag rgya bcings la bdud rtsi lngas kha bskangs nas sngags dang phyag rgyas bsngo bar bya ste/_gtor ma'i cho ga ni go sla'o/_/thun mtshams bzhi ru maM sa bza'/_/
[\[164a.7\]]zhes bya ba ni langs pa'i kha zas kyi spyod lam mo/_/don gsum pa bshad nas/_sgong skyes bsgom pa la yang /_sgrub thabs su byed na sngar bshad pa'i don bzhi bcu rtsa brgyad bsgom par bya'o/_/le'u dgu pa'i 'grel pa'o//_//de ltar sgong skyes bshad nas/_'jam dpal rdo rje la
[\[164b\]]
[\[164b.1\]]mos pa'i ngor de'i dkyil 'khor 'chad pas/_de nas gzhan yang bshad bya ba/_/zhes bya'o/_/dag pa'i gnas kyi cho ga ni sku gsung thugs kyi 'khor lo 'ba' zhig gis bskor ba'o/_/gsang ba mchog ni chos sku'o/_/mkha' 'gro ma'i snying po ni/_gzugs su gnyis ka gzung /_sprul pa'i sku'i
[\[164b.2\]]gsang sngags kun nas phrin las bzhi'o/_/dngos grub thams cad gsum gsol ba ni mdor bstan to/_/de nas 'khor gyi de bzhin gshegs pa thams cad dang /_byang chub sems dpa' rdo rje chen po'i rnal 'byor gyi dbang phyug rnams dang /_mngag gzhug pa khro bo bcu dang bcas pa'i sku
[\[164b.3\]]gsung thugs kyi mkha' 'gro dang mkha' 'gro ma thams cad kyis bcom ldan 'das la phyag 'tshal nas gsol pa/_e ma bde ba ni chos kyi sku'o/_/e ma ho bde ba gtso bo ni longs sku'o/_/mkha' 'gro ma'i tshogs ni sprul sku'o/_/sku gsum dang ldan pa'i gsol ba 'debs pa'o/_/sangs
[\[164b.4\]]rgyas rnal 'byor sku'i 'khor lo/_rnal 'byor che/_gsung gi 'khor lo/_rdo rje rnal 'byor che/_thugs kyi 'khor lo ste/_gdul bya 'jig rten gsum bde bar byed pa bstan du gsol zhes brten pa lha la bstod pa dang /_rten gyi dkyil 'khor ni shar rdo rje/_lhor rin po che/_nub pad+ma/_byang sna
[\[164b.5\]]tshogs kyis bskor ba'i rgyu'i rnam snang las 'byung bar bstan par gsol ba 'debs pa'o/_/lan du tshad med pa'i rnal 'byor dang /_byin gyis brlab pa dang /_bsrung ba dang /_tshogs sogs pa dang /_stong pa nyid kyi rnal 'byor bsgoms la/_'byung ba bzhi'i ri rab sna tshogs rdo rje/_b+h+rUM las
[\[164b.6\]]rnam snang gi gzhal yas khang de'i dbus su zur bzhi sgo bzhi dang ldan pa'i sku'i 'khor lo nang du zlum po/_/thugs rtsibs brgyad sngon po rdo rjes bskor ba/_gsung rtsibs brgyad dmar po pad+mas bskor ba/_sgo bzhi dang zur bzhi'i rtsig pa'i rtsar 'khor lo'i phreng bas bskor ba/_phyi rol gyi
[\[164b.7\]]khyams kyi snam bu la 'dod yon gyi lha mo kha dog dang dbyibs kyi rnam par dbye ba sna tshogs pa/_phyi rol gyi rtsig pa yi dgas ro'i phreng bas kha dog sna lnga'i mdog can 'dod yon lha mo gar byed gdong dang /_lce bskyod nas glu len pa dbus su zla ba la yi ge hUM rgyu'i rdo rje sems dpa'
[\[165a\]]
[\[165a.1\]]zhal gsum phyag drug spyan gsum rang snang ba'i lha mo dang snyoms par 'jug pa zhal dkar ba sngo ba dmar ba gsum/_/sku gsung thugs kyi stong nyid las skyes pa/_rdo rje dang dril bu bsam gtan dang shes rab kyis 'khyud pa/_thod pa dang kha T+wAM ga'i bzod pa dang brtson
[\[165a.2\]]'grus can/_cang te'u dang tshangs pa'i mgo bo tshul khrims dang sbyin pa'i pha rol tu phyin pa'i snang ba'o/_/rgyu'i he ru ka'i lus po la dpa' bo dang dpa' bo nyi shu rtsa bzhi dgod/_phung po dang khams dang skye mched kyi lha dgod/_sku gsung thugs gsum yang rnam par bsgom mo/_/lha mo
[\[165a.3\]]dang 'khyud pa'i snying ga'i zla ba'i dbus su ho dmar po gnyis kyi dbus su 'jam dpal gyis bon ma bcug la/_sngon grub pa'i sangs rgyas lnga dang bcas pa zhal nas thugs kar zhugs pa/_phyag rgya 'dis rgyas btab pa'i de ma thag tu sku gsung thugs kyi dpa' bo dang dpa' mo srid pa bar
[\[165a.4\]]ma do'i maM las mngal skyes kyi lha skyes par gyur cig_/gtso bo la zhal bltas pas chags shing de la gnas so/_/de nas rdo rje sems dpa' yab yum dgyes bzhin du zhu bar gyur to/_/de nas dpa' bo dang rnal 'byor ma de rnams de ma thag tu langs te/_thabs dang shes rab mnyam par
[\[165a.5\]]sbyor ba las cang te'u'i sgras bskul nas bde ba chen po dgyes pa'i glus bskul lo/_/de'i rjes la nam mkha'i khams thams cad kyi rdul phra rab dang mnyam pa'i sngon grub pa de bzhin gshegs pa mar me mdzad dang /_rnam par gzigs la sogs pa bde mchog gi dpa' bo dang dpa'
[\[165a.6\]]mo'i gzugs kyis bskor ba byang chub sems dpa'i 'khor lo chen po du ma mkha' 'gro dang mkha' 'gro ma'i tshogs su gyur nas/_phyi dang nang gi khams gsum rnam par rgyal ba dang /_lha mo gos dkar mo la sogs pa bde mchog gi pho nya dang pho nya mo'i tshogs rgya che bar gyur nas/_blta zhing blta ba
[\[165a.7\]]dang gar byed cing glus bskul ba ni/_e ma'o ngo mtshar rmad kyi chos/_/zhes pa bzhi ni/_mkha' 'gro ma la sogs pa'i yum bzhis so/_/e ma'o kun du bzang po'i don ni bcom ldan 'das la bskul lo/_/e ma'o bde ba yang dag 'dus nas/_/e ma'o pha rol phyin pa'i sa zhes pa'i
[\[165b\]]
[\[165b.1\]]ba'i bar brgyad ni/_thugs kyi 'khor lo brgyad bskul ba'o/_/e ma'o rig pa rjes 'jug pa nas/_e ma'o dga' ba'i gar chen de'i bar du brgyad ni/_gsung gi 'khor lo la bskul ba'o/_/e ma'o shin tu dri med glu/_e ma'o rnal 'byor ma brgyad ni/_e ma'o sgyu 'phrul lta bu nas/_e
[\[165b.2\]]ma'o ngo mtshar sems can rnams kyi bar ni tshig bskang brgyad sgom dang mtshams ma brgyad kyi glu'o/_/e ma'o ngo mtshar lha mo ni yum la bstod pa'o/_/glu 'di rnams kyi mgon po la bskul bas/_maM gyi sa bon dang /_rdo rje'i mtshan ma las byung ba'i mngon bar byang chub pas bskyed pa 'jam
[\[165b.3\]]dpal gur gum gyi mdog lta bu rigs drug gi rang bzhin zhal drug pa/_pha rol tu phyin pa'i phyag bcu gnyis pa bde mchog gi rtags su phag mos brgyan pa/_yang na skyil krung phyed pa/_yang na g.yas brkyang pas bzhugs pa/_zhal dang phyag mtshan lha rgyud na gsal/_pad+ma'i lte ba la
[\[165b.4\]]zla ba'i dkyil 'khor gyi dbus su 'jam pa'i rdo rje/_mkha' 'gro ma dra ba'i sbyor ba'i bde mchog las 'jam dpal gyi bde mchog yin no/_/bum pa bzhi las ye shes kyi lha mo bzhi bskyed/_thog ma thugs kyi 'khor lo'i rtsibs brgyad du thugs kyi dpa' bo dang /_dpa' mo'i sku
[\[165b.5\]]mdog dang phyag mtshan rgyud las gsal lo/_/gnyis pa gsung gi 'khor lo'i dpa' bo dang dpa' mo'i sku mdog dang phyag mtshan rgyud na gsal la/_gsum pa sku'i 'khor lo ni zur bzhi dang sgo bzhir dgod de/_sku mdog dang phyag mtshan rgyud na gsal/_thams cad zhal gsum phyag
[\[165b.6\]]drug pa yin/_dpa' bo thams cad zhal gsum phyag drug pa yin no/_/yum rdo rje phag mo ni zhal gcig phyag gnyis snga ma'i cho ga'i rim pa bzhin du bsgom mo/_/dang po sbyor ba dang dkyil 'khor rgyal mchog bshad nas/_las kyi rgyal mchog ni/_ye shes kyi 'khor lo sngags dang phyag rgyas bkug
[\[165b.7\]]nas/_phyag dang mchod pa dang bstod pa byas nas ro gcig par bsgom par bya'o/_/de nas go chas byin gyis brlabs nas dpa' bo dang rnal 'byor ma nyi shu rtsa bzhi lus la dgod/_phung po dang khams dang skye mched kyi lha bskyed/_dpral bar sku'i 'khor lo/_lkog mar gsung gi
[\[166a\]]
[\[166a.1\]]'khor lo/_snying gar thugs kyi 'khor lo/_/nu ma'i bar du 'jam pa'i rdo rje'i ye shes kyi 'khor lo/_/de'i thugs kar phyag mtshan gyi dam tshig gi ting nge 'dzin sems dpa'/_de nas dbang bskur ba'i lha spyan drangs nas phyag 'tshal mchod bstod de dbang bskur nas rang la
[\[166a.2\]]thim par bsgom mo/_/de nas go chab gos la zhes bya ba ni sngar gyi rgyas bshad do/_/mkhas pas ye shes kyi bzlas pa ni spro bsdu bsgom pa'o/_/yang na srog rtsol bsdam pas rdzogs pa'i rim pa bzhi'i tshul gyis bsgoms la bzlas pa bya'o/_/dpral bar oM las sku'i 'khor lo'i spro bsdu dang /_
[\[166a.3\]]lkog mar AHlas gsung gi 'khor lo'i spro bsdu dang /_nu ma'i bar gyi maM las ye shes kyi 'jam dpal gyi spro bsdu dang /_hUM las thugs kyi 'khor lo'i spro bsdu bya'o/_/ngag gi bzlas pa ni rgyud na gsal bas ma bshad do/_/ngag gi bzlas pa'i tshe dung chen gyi phreng ba dang /_thun bzhi ru
[\[166a.4\]]bsgom bzlas bya'o/_/gal te grub na bskyar ba'i cho ga ni tshogs kyi 'khor lo'i bdag nyid phyag rgya dang ldan pas sngags pas rtag tu mchod cing /_sku gsung thugs kyi dpa' bo dang /_rnal 'byor ma bcu gnas rang gi lha'i skur bsgom zhing dkyil 'khor mchog dga' ba bzhis bsgrub par
[\[166a.5\]]bya'o/_/de ltar dkyil 'khor gyi lha tshogs kyi 'khor los dngos grub thams cad thob bo/_/'di skad ston to/_sbyor ba lnga dang /_dngos gzhi ting nge 'dzin gsum dang /_rdzas brgyad dang /_thun mtshams kyi cho ga bcu gnyis kyis zhib mo rnam par 'thag pa'i sgrub thabs kyi 'jam pa'i rdo rje bsgom
[\[166a.6\]]par bya'o/_/rtsa rgyud las/_le'u bcu pa'i 'grel pa'o//_//de ltar 'jam dpa'i rdo rje bshad nas rdo rje sems dpa' la mos pa'i gang zag gi ngor rdo rje sems dpa'i dkyil 'khor bshad par bzhed pas/_de nas gzhan yang bshad bya ba/_/gsungs so/_/rigs kyi dbye bas mchog
[\[166a.7\]]dam pa ni le'u 'di la rigs drug gi dkyil 'khor yod do/_/gnas sogs rim pas sbyor ba ni/_dkyil 'khor drug ka la gnas nyi shu rtsa bzhis bskor ro/_/ji ltar bskor zhe na/_phyogs kyi rim pas rnam par dbye/_/zhes pa ni/_phyogs bzhir dpa' bo dang dpa' mo lnga lnga nang du bzhi
[\[166b\]]
[\[166b.1\]]ste nyi shu rtsa bzhis kun la bskor ba dang /_lha mo bcu gnyis sgo dang mtshams kyi phyi rol du bzhag pas rnal 'byor chen po'i dkyil 'khor kun gyi mchog rnal 'byor dbang phyug gi gang zag la dngos grub gsum rab tu ster ro/_/rigs drug ka'i rten gyi gang zag dkyil 'khor rnam par snang
[\[166b.2\]]mdzad rdo rje'i sku lus las byung ba yin no/_/de ltar mdor bstan nas rgyas par bshad pa ni/_de nas 'khor gyi de bzhin gshegs pa thams cad dpa' bo dang dpa' mo'i rnal 'byor pas 'khor dang bcas pas 'dug ste bdag po rdo rje 'dzin pa chen po la dga' ba'i mig dang /_brkyang bskum
[\[166b.3\]]gyi gar dang /_lag pa gnyis sgeg pa dang bcas pa'i gar bskyod nas mig zur gyis blta bas smin ma g.yo ba dang bcas pas phyag 'tshal nas gsol ba btab pa/_bcom ldan 'das kyi de nyid ni/_/zhes bya ba chos kyi sku sems kyi dkyil 'khor srungs shig pa'o/_/rol pa'i
[\[166b.4\]]bde ba chen po ni zhes pa nas a la la la ho'i bar gyis longs sku'i sku lus kyi dkyil 'khor srungs shig pa'o/_/de bzhin gshegs pa thams cad kyi bde ba chen po mchog tu dgyes pa zhes bya bas/_sprul pa'i sku srungs shig pa'o/_/glu 'di blangs pas so/_/srid pa las 'das pa'i de
[\[166b.5\]]bzhin gshegs pa ye shes sgyu ma'i dkyil 'khor du ston pa yin no/_/de nas zhus pa'i lan du zhal 'dzum pa dang /_spyan rgyas pa dang /_smin ma g.yo ba dang bcas pas zag med kyi sku gsung thugs las dkyil 'khor drug gsungs so/_/dang po rdo rje sems dpa'i dkyil 'khor la mos
[\[166b.6\]]pa'i ngor dkyil 'khor zlum po thugs kyi lha'i gnas rdo rje'i dkyil 'khor dang gnyis pa rnam snang gi zla ba rgyas pa lta bu'i dkyil 'khor rdo rje dgyes chen gyi dkyil 'khor ro/_/gsum pa mi bskyod pa'i sngo nag 'bar ba sna tshogs pa'i rlung mel brten pa zla ba phyed pa lta bu'i rgyal ba'i rdo rje'i dkyil
[\[166b.7\]]'khor dang /_bzhi ba ni rin chen 'byung ldan gyi rin chen zur brgyad yid 'ong ba/_nyi ma dang bcas pas rdo rje rin chen gyi dkyil 'khor ro/_/lnga pa snang ba mtha' yas kyi pad+ma 'dab ma brgyad pa kha bye ba lta bu pad+ma'i dkyil 'khor ro/_/drug pa don yod grub pa'i dkyil 'khor gru gsum 'bar
[\[167a\]]
[\[167a.1\]]ba me'i dkyil 'khor dang 'dra ba las kyi rdo rje'i dkyil 'khor ro/_/bsgom pa'i tshe phyogs bcur spro ba'i lha drug cu rtsa gnyis re re la yang 'khor gyis bskor nas/_de la sogs pa mtha' yas mchog_/dkyil 'khor mchog tu rab brtags na/_/zhes gsungs so/_/
[\[167a.2\]]rgyud 'bum pa na drug tshang bar bzhed kyang 'dir rdo rje sems dpa' skyob pa'i dkyil 'khor ji lta ba bzhin du sprul nas bstan pa yin no/_/de la sngon du 'gro ba'i rnal 'byor lnga byas nas rten 'byung ba bzhi ri rab sna tshogs rdo rje'i steng du nam mkha'i khams kun du bzang po'i bdag nyid kyi
[\[167a.3\]]dbus su b+h+rUM las rnam par snang mdzad kyi gzhal yas khang brtsegs ma bsgoms la de'i dbus su sna tshogs pad+ma'i gdan la rdo rje dbyings kyi dkyil 'khor ltar dkyil 'khor tshom bu lnga ji lta bu'i phyogs bzhi dang dbus su dgod do/_/dbus ma'i dbus su sgong skyes kyi rim pas
[\[167a.4\]]he ru ka yab yum bsgoms te/_sngar bshad pa'i sgong skyes bzhin du zhal lnga phyag bcu gnyis pa spyan gsum pa g.yas brkyang ba'i gnas pas bzhugs pa snga ma dang mthun no/_/de'i shar du pul+li ra ma la yar thod pa'i dum bu dang rab gtum ma/_zhal gsum phyag drug pa'o/_/de bzhin du
[\[167a.5\]]byang nub lhor yang dbu gsum phyag drug pa bzhi bzhag ste/_ming ni rgyud na gsal/_mtshams su ni bum pa bzhi thod pa dang bcas pa gzhag pa 'og nas 'chad/_/de'i shar phyogs kyi dbus su go dA ba rir lha dgra dang dpa' bo'i blo gros ma zhal gsum phyag drug gzhag_/de'i
[\[167a.6\]]shar byang nub lhor yang dpa' bo dbu gsum phyag drug pa gzhag_/byang gi dkyil 'khor gyi dbus su o Ter rdo rje ral ba can dang /_'jigs byed chen mo dbu gsum phyag drug pa gzhag_/de'i shar byang nub lhor dpa' bo dang dpa' mo dbu gsum phyag drug pa gzhag_/ming rgyud
[\[167a.7\]]na gsal/_nub kyi dkyil 'khor gyi dbus su kAny+tsir 'jigs byed chen mo dang /_rta rna ma zhal gsum phyag drug pa gzhag_/de'i shar byang nub lhor dbu gsum phyag drug pa gzhag_/ming rgyud na gsal/_lho'i dkyil 'khor gyi dbus su su bar+Na dwI par nam mkha'i snying po dang /_'khor lo'i
[\[167b\]]
[\[167b.1\]]go cha ma dbu gsum phyag drug pa gzhag_/de'i shar byang nub lhor dpa' bo dang dpa' mo dbu gsum phyag drug pa gzhag_/rdo rje dbyings kyi sangs rgyas lnga dang sems dpa' nyi shu dngos yin no/_/thod pa'i dum bu la sogs pa dang /_rab gtum ma la sogs pa'i lha mo zhal gsum phyag
[\[167b.2\]]drug_/spyan gsum pa dbus ma bzhi sngo/_shar phyogs pa lnga dkar/_byang phyogs pa lnga ljang /_nub phyogs pa lnga dmar/_lho phyogs pa lnga ser/_dbus kyi mtshams su bum pa bzhi dang thod pa yod pa bzhin du/_shar gyi mtshams bzhi dang /_byang dang nub dang lho'i mtshams bzhi ru bum pa dang /_thod pa nyi shu nges so/_/
[\[167b.3\]]phyi rol gyi mtshams kyi cha bzhir mkha' 'gro ma la sogs pa'i lha mo bzhi phyed skyes pa phyed bud med kyi gzugs can zhal gsum phyag drug spyan gsum pa/_g.yas brkyang pas bzhugs pa/_gri gug dang mgo'i thod pa dang kha T+wA ga dril bu dang cang te'u bsnams pa'o/_/
[\[167b.4\]]dkyil 'khor lnga pa rdo rje'i phreng ba dang me 'od kyis bskor bar rgyud na gsal/_sgo bzhi dang mtshams bzhi yang phyed gzugs ma phyed kyi dbang phyug ma ste/_shar gyi khwa gdong ma/_g.yas g.yon gnyis bong bu'i gdong can/_byang gi 'ug gdong ma/_g.yas g.yon gnyis rnga mo'i gdong
[\[167b.5\]]can/_nub kyi khyi gdong ma g.yas g.yon gnyis ra'i gdong can/_lho'i phag mo'i gdong ma g.yas g.yon gnyis byi la'i gdong can/_mkha' 'gro ma dang khwa gdong ma sngo/_lA ma dang 'ug gdong ma ljang /_khaN+Da ro hi dang khyi gdong ma dmar/_gzugs can ma dang phag gdong ma
[\[167b.6\]]ser/_gshin rje brtan ma la sogs pa bzhi ni phyed gzugs ma phyed kyi dbang phyug ma ste/_zhal dang phyag mtshan dang sku mdog ni rgyud na gsal lo/_/rdo rje phag mo ni bcom ldan 'das ji lta ba de ltar zhal lnga phyag bcu gnyis phyag rgya lnga bud med kyi dbyibs dang ldan pa/_zhal steng
[\[167b.7\]]ma phag rgod kyi gdong can no/_/gnas ji lta bar brgyud pa'i rim pa'i 'khor lo drug ni rgyud 'bum sde'i 'khor lo'i go cha'i rim pas bstan pa 'di bshad pa'i rgyud rnams dang lnga bcu rtsa gnyis par gsang ste ming tsam yang ma bstan pa/_rgyud kyi rgyal po man ngag thams cad kyi rtsa ba'i rgyud
[\[168a\]]
[\[168a.1\]]thams cad kyi bla mar gyur pa'i rgyud 'dir/_rdo rje sems dpa'i rnal 'byor ma'i dkyil 'khor gyi le'u gcig pu gsungs te/_gzhan yang bskyed pa'i rim pa ni/_sgra yi tshul las nges byung ba/_/dam tshig spyod pa'i spyod yul yin/_/zhes rdo rje mkha' 'gro nges par
[\[168a.2\]]'byung ba mchog gi le'u dang por bstan to/_/dkyil 'khor lnga'i ni shugs la go bas drug yod do zhes gsungs so/_/lnga pa lnga'i bdag nyid ni phyogs bzhi dang dbus su dkyil 'khor sde tshan lnga bkod pa ni/_ma 'ongs pa'i rnal 'byor pas dkyil 'khor bri ba ni/_rgyu gser dngul
[\[168a.3\]]las byas pa'i bum pa lha'i sku mdog dang mthun pa'i gos kyis mgul pa bcings la/_bdud rtsi lnga dang sman lnga rin po che lnga 'bru lnga dang ldan pa nang gi mtshams su bzhi/_phyi'i mtshams su bcu drug gzhag go/_/'dod yon gyi snam bu kha dog sna tshogs pas mchod pa byed pa/_glu
[\[168a.4\]]dang gar dang sna tshogs pa'i rol mo'i sgra dang bcas pas phyi rol gyi mu khyud kyi nang du 'dod yon gyi lha mos bskor ro/_/dur khrod brgyad sngar sgong skyes kyi lha dkyil 'khor bzhin du byas te/_dkyil 'khor rgyal mchog bstan to/_/las kyi rgyal mchog ni mdun du ye shes sems
[\[168a.5\]]dpa' spyan drangs nas/_phyag 'tshal mchod bstod dbang bskur nas gcig tu thim par bsams pa la mkhas pas lus la gnas nyi shu rtsa bzhir/_dpa' bo dang rnal 'byor ma dgod/_phung po dang khams dang skye mched kyi lha bskyed/_go cha gnyis kyang bgo_/'khor kun la yang
[\[168a.6\]]lus kyi dkyil 'khor bsams/_lus la dpral bar sku'i 'khor lo/_/ngag lkog mar gsung gi 'khor lo/_/yid snying gar thugs kyi 'khor lo/_/ye shes kyi 'khor lo lha mo bcu gnyis kyis bskor ba snying ga nu ma'i bar du dgod/_sna tshogs yid du 'ong ba'i bdud rtsi'i thod pa nyi
[\[168a.7\]]shu'i dam tshig gi lha mchod/_ye shes kyi bzlas pa spro bsdu grangs med pa bya/_dung chen gyi phreng ba blangs nas ngag gi bzlas pa bya'o/_/dam tshig gi 'khor lo la rkang pa brgyad pas mchod/_dpa' bo dang dpa' mo'i sngags kyis bstod/_rtsa ba'i rgyud le'u nyi shu rtsa gcig pa'i smon
[\[168b\]]
[\[168b.1\]]lam yang gdab/_bzlas pa'i sngags ni go sla bas ma bshad do/_/gtso 'khor rim pa ji lta ba bzhin du/_dam tshig gi bdud rtsi'i mchod cing bzlas pa byas nas lha thams cad dkar por bsgoms pas zhi ba 'grub/_ser por bsgoms pas rgyas pa 'grub/_dmar pos dbang 'grub/_
[\[168b.2\]]nag pos mngon spyod 'grub/_dkyil 'khor 'di drug ka sgong skyes kyi dbye bas yin no/_/dngos grub bla na med pa'i dkyil 'khor he ru ka'i gnas su rigs lnga gang la dang po bzhag nas gtso bo spro ba yin/_bla ma'i zhal las rnyed par 'gyur/_bud med rnal 'byor ma la dga' na yang
[\[168b.3\]]gzhan yang rnal 'byor ma'i zhal nas ston/_bzlas pa bye ba byas na sngon 'grub pa'i rnal 'byor ma rnams kyis ston/_dkyil 'khor drug po 'di gzhan la bstan par mi bya zhes pa la sogs pa ni phan yon te rgyu des na tshogs pa la bshad pa'i phyir le'u lnga bcu rtsa gnyis pa bsdus pa yin la/_
[\[168b.4\]]rtsa ba'i rgyud bsdus pa 'di ni slob ma la bshad pa'i dbang du mdzad nas bsdus pa yin no/_/'di skad ston pa yin te/_rnal 'byor pa drug gis sngon 'gro dang rjes dang thun mtshams dang /_spyod pa dang 'chags pa zhib mo rnam par 'thag pa'i sgrub pa'i yan lag bzhi bcu rtsa brgyad dang ldan pa bsgom
[\[168b.5\]]par bya'o/_/le'u bcu gcig pa'i 'grel pa'o//_//de ltar rigs drug gi 'khor lo bshad nas/_da n+yi ma phyed kyi dbang phyug ma la mos pa de'i ngor/_de nas rnal 'byor bshad bya ba/_/zhes bya ba smos te/_'dod pa'i don dngos grub gsum sgrub par byed pa rtsa ba'i rgyud 'bum pa las kyang rtsa ba'i
[\[168b.6\]]rgyud 'di bsdus pa'i ma phyed kyi dbang phyug ma mkha' 'gro ma'i dra ba'i sdom pa rgyud gzhan du gsang zhing ming tsam yang ma bstan pa phag mo mngon par 'byung ba rtsa ba'i rgyud yang dag pa man ngag gi snying po bshad par bya zhes mdor bstan to/_/rgyas par bshad pa ni dngos grub gsum
[\[168b.7\]]legs par ster ba rdzus skyes kyis rdo rje phag mo'i dkyil 'khor lha mo sum cu rtsa bdun gyi snying po bsdus pa yin no/_/de bsgom par 'dod na dang po tshad med pa dang /_byin gyis brlab pa dang /_bsrung ba dang /_tshogs sogs pa dang /_stong pa nyid kyi rnal 'byor bsgoms nas/_'byung ba
[\[169a\]]
[\[169a.1\]]bzhi ri rab sna tshogs rdo rje dang pad+ma bskyed de/_de'i lte ba'i dbus kyi zla ba'i dkyil 'khor la A li kA li mngon par byang chub pa'i rim pas rdo rje phag mo gzhal yas khang dang bcas pa skad cig gi rnal 'byor gyis bskyed nas/_de yang zhal bzhi pa phyag bcu gnyis pa zhes bya ba
[\[169a.2\]]nas/_sku lus mdzes shing yid 'phrog pa/_/zhes bya ba'i bar du sku mdog dang phyag mtshan ni rgyud nas gsal te/_ma phyed ces bya ba ni sku g.yas skyes pa g.yon bud med mtshan gnyis sbyor bar byed pa'o/_/don thabs shes rab po/_/bsnyen pa'o/_/shar phyogs kyi mkha' 'gro ma ni
[\[169a.3\]]dkar mo seng ge'i gdong pa can/_byang du lA ma ljang gu phag gi gdong can/_nub tu dum skyes ma dmar mo glang po'i gdong can/_lhor gzugs can ma ser mo rta'i gdong can/_de'i phyi rol du rdo rje'i phreng bas bskor ba/_mtshams su bum pa bzhi dang thod pa bzhi dgod do/_/de'i phyi rol gyi
[\[169a.4\]]phyogs bzhir 'khor lo rtsibs drug pa bzhi dgod do/_/shar la sogs pa rtsibs drug gi dbus su shar du mA ma kI dbus sngo ba/_g.yas dkar ba g.yon dmar ba/_byang du spyan ma dbus dkar ba g.yas sngo ba/_g.yon dmar ba/_nub tu sgrol ma dbus ljang gu g.yas dkar ba g.yon
[\[169a.5\]]dmar ba/_lhor gos dkar mo dbus dmar ba/_g.yas ser ba/_g.yon ljang ba/_phyag drug pa mA ma kI rdo rje dang dril bu/_spyan ma 'khor lo dang dril bu/_sgrol ma sna tshogs rdo rje dang dril bu/_gos dkar mo pad+ma dang dril bu bsnams nas pad+ma ltar gar bskor ba'o/_/phyag gzhan bzhi ni thod
[\[169a.6\]]pa dang kha T+wAM g.yon na/_cang te'u dang rdo rje gri gug g.yas kyis bsnams pa shar la sogs pa drug po thams cad du gnas nyi shu rtsa bzhi dang sbyar ro/_/shar gyi rtsibs sngon po drug la rab gtum ma la sogs pa drug gi dkar mo dang ljang gu phyed gzugs ma thod pa dang kha T+wAM ga 'khor lo dang cang
[\[169a.7\]]te'u dang gri gug bsnams pa'o/_/byang gi rtsibs ljang gu drug la sngo ba dang ser ba'i phyed gzugs ma/_rdo rje dang thod pa dang kha T+wAM ga cang te'u dang gri gug go/_/nub kyi rtsibs dmar po drug la lha mo dmar ba dang /_ser ba'i phyed gzugs ma pad+ma dang thod pa dang /_kha T+wAM ga dang cang te'u dang
[\[169b\]]
[\[169b.1\]]gri gug go/_/lho'i rtsibs drug la lha mo ser mo dang /_dmar ba'i phyed gzugs ma sna tshogs rdo rje dang thod pa kha T+wAM ga dang cang te'u dang gri gug go/_/lha mo de dag thams cad zhal gcig pa spyan gsum pa phyag bzhi pa rang dang mthun pa'i ro'i gdan nyi shu rtsa bzhi la bzhugs pa'o/_/shar gyi
[\[169b.2\]]rtsibs drug la rdo rje'i phreng bas bskor ba/_byang 'khor lo'i phreng bas bskor ba/_nub sna tshogs rdo rje'i phreng bas bskor/_lho pad+ma'i phreng bas bskor/_dbus rdo rje'i phreng pas bskor/_zur bzhir sna tshogs rdo rje rgya gram gyi steng du gshin rje brten ma la sogs pa'i lha mo bzhi bri/_mtshams
[\[169b.3\]]dang sgo thams cad sna tshogs rdo rje'i phreng bas bskor/_shar khwa gdong ma sngo dmar phyed gzugs/_byang 'ug gdong ma ljang ba dang dmar ba dang phyed gzugs/_nub khyi gdong ma dkar ba dang ser ba phyed gzugs/_lhor phag gdong ma ljang ba dang sngo ba'i phyed gzugs/_shar lhor gshin
[\[169b.4\]]rje brtan ma ma he'i gdong /_lho nub tu gshin rje pho nya mo bong bu'i gdong /_nub byang du gshin rje mche ba mo rnga mo'i gdong /_byang shar du gshin rje 'joms ma rta'i gdong /_g.yon gyi dang pos thod pa dang kha T+wAM ga gzung pa/_g.yon gyi gnyis pas mgo bo skra dang bcas pa gzung ba dang /_g.yas
[\[169b.5\]]kyi dang po gri gug/_gnyis pa cang te'u shin tu 'jigs pa'i sgra sgrogs pa'i nye bsnyen no/_/lhag ma'i mtshan nyid rgyan dang dbyibs rgyud na gsal/_phyi rol nas bskor ba'i 'dod pa'i yon tan gyi lha mo ni/_gzugs rdo rje ma me tog dang spos dang mar me thogs pa/_dri rdo rje ma dri chab thogs pa/_
[\[169b.6\]]ro rdo rje ma lha bshos kyi phreng ba dang byug pa thogs pa/_reg bya rdo rje ma lha'i gos thogs pa/_sgra rdo rje ma sil snyan thogs nas mchod pa byed pa'o/_/de la sogs te mtha' yas mchog gi gling bu dang /_pi wang dang /_rdza rnga dang rnga rings dang rnga dra ba can dang rnga zlum dang rnga bo che dang /_pa Ta ha dang /_
[\[169b.7\]]sgeg mo dang phreng ba ma dang glu ma dang gar ma dang /_bdud rtsi lnga la sogs pa'i lha mo'o/_/dkyil 'khor 'di'i phyi rol gyi rtsig pa ni/_pany+tsa rA ga pha gu yi dgas kyi gzugs can ro sngon po dang ser po dang dmar po dang ljang gus brtsigs pa'o/_/dur khrod brgyad dang /_rdo rje ra ba me 'od
[\[170a\]]
[\[170a.1\]]kyis bskor ba'o/_/lus kyi dkyil 'khor bsgom pa ni/_lus la go rims ji lta ba bzhin du dgod par bya'o/_/so dang sen mo ni mgo bo'i ming yin no/_/snabs ni pus mo'i ming yin te/_khams nyi shu rtsa bzhi lha mor bsgoms pas so zhes kha cig 'chad do/_/yang na khams
[\[170a.2\]]nyid yin par 'thad do/_/de'i rgyas bshad ni pul+lir ma la yar nyi ma'i dkyil 'khor mgo bor gtum mig ma zhes bya ba nas/_ku lu tA pus mor nyi ma'i dkyil 'khor brtson chen ma'i zhes bya ba'i bar du gnas nyi shu rtsa bzhi'i dbus su dpa' bo nyi shu rtsa bzhi bsgoms te/_sgo ma brgyad kyang mig la
[\[170a.3\]]sogs pa'i sgo brgyad la dgod pa kha bskang ngo /_/thugs kar ye shes kyi 'khor lor sa la sogs pa khams lnga'i lha mo snga ma bzhin/_gzugs kyi phung po la sogs pa'i lha yang snga ma bzhin/_mig la sogs pa skye mched kyi lha yang snga ma bzhin/_yid mi 'khrugs pa'i snying gar thugs kyi
[\[170a.4\]]'khor lo/_ngag 'od dpag med/_lkog mar gsung gi 'khor lo/_/lus rnam snang dpral bar sku'i 'khor lo sgrub pa'o/_/sgrub pa chen po ni/_de ltar dgod pa byas nas ni/_/zhes pa dpa' bo dang dpa' mo'i go cha drug bskon nas ye shes kyi 'khor lo spyan drangs te/_de bltas nas/_phyag bya ba
[\[170a.5\]]mchod bstod lus la bcug nas lha'i dngos po kun dang tha mi dad pa'i de'i ngo bor bya'o/_/dbang bskur ye shes sems dpa' spyan drangs nas mchod pa dang /_dam tshig gi chu la sogs pas dbang bskur ba dang /_tha mar ro gcig par bsgom mo/_/de'i snying ga nu ma'i bar du ma phyed kyi dbang
[\[170a.6\]]phyug ma'i 'khor lo bsgom pa la bum pa bzhi'i thod pa'i bdud rtsi'i ros dkyil 'khor la mchod la/_lus sku dang /_ngag gsung dang /_yid thugs kyi 'khor lo las dam tshig gi lha mo 'od zer spros pas sems can yang lhar bskyed/_sems med pa'i bems po snod kyi 'jig rten yang lhar
[\[170a.7\]]bskyed/_rnam par rtog pa spangs pa sgyu ma lta bu'i 'khor lo dang ye shes kyi bzlas pa bya'o/_/dam tshig gi mchog ngag gi bzlas pa ni yum gyi snying po dang nye snying ni gsal/_'khor gyi lha mo rnams kyi sngags ni/_oM DA ki ni ye hUM hUM phaT ces bya ba nas/_oM ya ma ma thA ni hUM hUM phaT ces
[\[170b\]]
[\[170b.1\]]pa'i bar du sngags kyi bzlas pa yongs su rdzogs par bya'o/_/bzlas pas dub na thod pa bzhi las zhi ba'i btung ba bdud rtsi myangs nas chos thams cad mnyam pa nyid du bsgoms la lha thams cad la bdud rtsi'i dam tshig gis mchod do/_/de nas sems kyi 'khor lo bsgom pa ni/_byang chub
[\[170b.2\]]kyi phyogs kyi chos sum cu rtsa bdun chos bdag med pa'i stong pa nyid la dkyil 'khor gyi lha mo rnams bcug nas shes rab kyi pha rol tu phyin pa bdag med pa'i chos nyid bsgom mo/_/'di ni don dam snying po las shes par 'gyur ro/_/mtshan ma med pa bsgoms nas rten 'brel gyi chos mtshan
[\[170b.3\]]ma med pa'i de nyid lha mo sum cu rtsa bdun gyi gnas der 'bras bu'i tshod tsam gyi thig le'i lha/_lha'i mig gis blta bar bya'o/_/tshad ji tsam zhe na/_rdul phra rab dang mnyam pa'i thig le'i 'khor lo bsgom mo/_/yang na skra'i rtse mo brgya stong du gshegs pa'i tshad tsam gyi lha mo sum cu rtsa bdun
[\[170b.4\]]gyi b+ha ga'i dbus su he ru ka dang bcas pa'i lha mo'i 'khor lo kha gdong ma la sogs pa brgyad kyis phyi rol nas bskor ba bsgom mo/_/de nas rdzus skyes bshad nas mngal skyes 'di ltar bsgom ste/_yang na ma phyed kyi dbang phyug ma dang 'khyud pa'i bdag po he ru ka mkha' 'gro ma bzhis bskor ba
[\[170b.5\]]mngal skyes kyis bsgom par bya ste/_dpa' bo dang dpa' mo phan tshun bdag por byas nas/_rdo rje sems dpa' rgyu'i he ru ka dang /_sogs pas lha mo'i 'khor lo mngal skyes nas bskyed pa dang /_rgyu'i he ru ka zhu ba dang /_'bras bu'i he ru ka bskyed pa'i sbyor ba dang ldan pa mngal skyes kyis
[\[170b.6\]]bskyed nas/_grub pa'i rnal 'byor ma nyi shu rtsa bzhi la sogs pa'i ting nge 'dzin gsum gyis sbyor ba'i khams gsum gyi bdag po chen po dpal he ru ka'i dngos grub thob nas/_lha'i mig med pa la mi snang ba'i sems can gyi don du sa la spyod pa 'grub bo/_/gal te mchog gi dngos grub
[\[170b.7\]]ma grub na/_tha ma mi'i 'khor los sgyur ba/_'bring lha'i 'khor los sgyur ba 'grub bo/_gal te ma grub na bskyar ba'i cho ga tshogs kyi 'khor lo bshad pa ni/_sbyor ba'i cho ga 'di yis ni/_/'chi bdag phyogs ni bcom zhing zad/_/ces bya ba ni tshogs kyi 'khor lo 'dis dus ma yin par 'chi ba brgyad
[\[171a\]]
[\[171a.1\]]'joms so/_/tshogs kyi 'khor los tshe ring ba'i 'bras bu 'dod pa'i mchod pa gang gis bya zhe na/_mtshams med pa la sogs pa mi dge ba byed pa'i sdig can mkhas pas sngags kyi mthus srog dang phral nas mchod pa bya'i las gzhan du dge ba byed pa sdom pa can srog
[\[171a.2\]]dang phral na dngos grub 'jig par 'gyur ro/_/srog dang 'bral ba'i thabs ji ltar bya zhe na/_bag zan la phyugs kyi gzugs byas la/_de mar la btsos pa'i ling+ga gsod pa'i sbyor bas dum bur bcad nas rnal 'byor ma sum cu rtsa bdun la/_sems can 'di ni mtshams med pa lnga byed pa/_rdo rje slob
[\[171a.3\]]dpon smod pa/_rdo rje spun la sdang ba/_dkon mchog gsum gyi dgra mkha' 'gro ma rnams kyis srog dang phrol/_mgo chod/_snying phyung /_pags pa shus zhes bzlas zhing che ge ma ma ra ya phaT ces sngags kyi sbyor ka'i bsgrub pa'i sbyor bas tshogs kyi 'khor lo'i lha mo dang /_sring mo la dbul ba
[\[171a.4\]]'am/_mchog ye shes skyes pa'am/_bar ma zhing skyes sam/_bu mo sngags skyes dang lhan cig tu dga' ba bzhi'i ting nge 'dzin mnyam par sbyor bas/_dam tshig gi mchog mngon spyod kyis bsgrub par bya'o/_/rang gi lha'i 'khor lo'i sbyor bas 'dod pa'i yon tan lnga yang longs spyad cing dbul
[\[171a.5\]]bar bya'o/_/de nas phag mo'i ting nge 'dzin gyis lte bar sdigs mdzub kyis phul nas/_mkha' 'gro ma'i dkyil 'khor thams cad kyis kyang mdung rtse lta bu'i 'od zer gyis sgo dgu la zhugs nas/_snying ga'i pad+ma phug nas khrag 'thung bar bsam zhing /_mkha' 'gro mas zos pas sangs rgyas
[\[171a.6\]]su 'gyur gyi/_ngan song gsum la sogs pa gzhan du ma yin no/_/de'i don 'di skad ston pa yin te/_ma phyed kyi dbang phyug ma bsgom pa'i rnal 'byor las sbyor ba sngon 'gro'i rnal 'byor dang /_dngos gzhi'i ting nge 'dzin gyi rnal 'byor dang /_rjes ldang ba'i rnal 'byor dang /_thun mtshams
[\[171a.7\]]kyi rnal 'byor zhib mo rnam par 'thag pa'i sgrub pa'i thabs bzhi bcu rtsa brgyad bsgom mo/_/'dir ni dngos grub bsgrub pa'i rgyu mtshan spro bsdu bsgom pa dang /_sems kyi 'khor lo mtshan med bsgom pa dang /_lha'i gnas su thig le bsgom pa dang /_lha mo'i b+ha ga'i dbus su phra mo bsgom pa dang /_
[\[171b\]]
[\[171b.1\]]b+ha ga'i dbus su he ru ka yum bzhi dang bcas pa bsgom pa dang /_mngal skyes kyi rim pa bsgom pa dang /_bskyar ba'i cho ga mngon spyod kyi tshogs kyi 'khor lo bsgom pa dang bcas pa ni/_rtsa ba'i rgyud phag mo mngon par 'byung ba'i le'u bcu gnyis pa'i 'grel pa'o//_//de ltar ma phyed kyi dbang
[\[171b.2\]]phyug ma bshad nas/_'khor lo spangs pa'i re mig gi dkyil 'khor la dga' ba'i ngor/_de nas gzhan yang bshad bya ba/_/zhes bya ba la sogs pa gsungs so/_/dpa' bo nyi shu rtsa bzhi dang rnal 'byor ma sum cu rtsa bdun gyi gnas 'khor lo spangs pa'i re mig la dgod pa'i man ngag bshad
[\[171b.3\]]par dam bca' ba'o/_/sngon grub pa'i rnal 'byor ma rnams kyi brgyud pa dang 'das pa'i sangs rgyas kyi bla ma brgyud pa las/_gzhan du 'dod rgyal gyis dris pa ma yin no/_/de la sngon du 'gro ba'i rnal 'byor lnga dang /_ldang ba'i rnal 'byor bdun bskyed nas mngon par byang chub pa lnga'i rim pa
[\[171b.4\]]las lha dang gzhal yas khang rdzus skyes kyis bskyed pa'i gzhal yas khang ni thugs kyi 'khor lo spangs pa'i re mig dgu/_gsung re mig dmar po brgyad/_sku yang re mig dkar po brgyad de bcu drug go/_/re mig dgu pa'i dbus su ye shes kyi sna tshogs pad+ma 'dab ma brgyad de'i dbus
[\[171b.5\]]su A li kA li nyi zla kha sbyor me long lta bu dang /_mnyam pa nyid/_hUM so sor rtog pa/_rdo rje sems dpa'i 'od zer spro bsdu bya ba nan tan/_de yongs su gyur pa las he ru ka rnam par bsgom pa chos kyi dbyings kyi ye shes so/_/zhal lnga phyag ni bcu pa zhes bya ba nas/_thugs rje'i chags pas rnam
[\[171b.6\]]par myos/_/zhes bya ba'i bar gyis sku mdog dang phyag mtshan ni go sla'o/_/bsnyen pa'o/_/shar gyi 'dab ma la mkha' 'gro ma zhes bya ba nas/_he ru ka yi rnam par bsgom/_/zhes pa'i bar ni pad+ma brgyad ye shes kyi 'khor lo gri gug gis bskor ba'o/_/de'i phyi rol sa gzhi sngon po ka ba brgyad dang /_
[\[171b.7\]]rdo rje ra ba gru bzhis bskor ba'i re mig brgyad la thugs kyi 'khor lo'i ming dang sku mdog ni gsal/_de'i phyi rol du sa gzhi dmar po pad+ma rA ga'i ka ba brgyad pad+ma'i phreng bas gru bzhir bskor ba/_de'i re mig brgyad la gsung gi 'khor lo'i lha dgod pa gsal lo/_/de'i phyi rol du sku'i
[\[172a\]]
[\[172a.1\]]'khor lo/_/sa bzhi dkar po la ye shes kyi ka ba brgyad 'khor lo'i phreng bas gru bzhir bskor ba/_de'i nang du sku'i 'khor lo brgyad dgod do/_/sku mdog dang phyag mtshan dang rgyan ni rgyud na gsal lo/_/sgo srung dang zur gyi lha mo rnams ni gzhung lugs du ma mthong ba'i
[\[172a.2\]]mkhas pas/_khwa gdong ma dbus ma khwa dang g.yas pa bya rog dang /_g.yon pa chu skyer gyi zhal yin no/_/bya gdong ni 'ug pa'i gdong can ma ni g.yas pa 'ug pa dang /_g.yon pa byi la'i gdong can no/_/nub kyi khyi gdong can ni/_g.yas pa khyi dang g.yon pa seng ge'i gdong yin no/_/lho'i
[\[172a.3\]]sa 'dzin phag rgod ma ni g.yas pa phag dang g.yon pa lug gi gdong can no/_/lha mo thams cad dang dpa' bo thams cad kyang zhal gsum phyag drug pa sku mdog dang phyag mtshan ni rgyud na gsal lo/_/sprul pa'i sku ni gdul bya mos pa'i gtso bo yin pas 'khor lo med pa gru bzhi rim pa
[\[172a.4\]]gsum gyi re mig la dgod pa dang /_gshin rje brtan ma la sogs sgor dgod/_khwa gdong ma la sogs pa mtshams su bkod la rang dang 'dra ba'i khro bo brgyad dang 'khyud pa'i thabs dang bcas pa dang /_nang gi ye shes kyi lha mo bzhi yang sangs rgyas zhal gsum phyag drug pa bzhi dang 'khyud
[\[172a.5\]]pa/_sngon gyi sangs rgyas bla ma'i bkas gnas kyi gzhung lugs kyi dpa' bo dang dpa' mo ji ltar 'dod pa de ltar sems can gyi bsam pa'i khyad par gyis dpa' bo dang bcas pa'i rnal 'byor bcu gnyis bsgom mo/_/mtshams kyi bum pa dang thod pa yang bzhag_/phyi rol 'dod yon gyi lha
[\[172a.6\]]mos bskor ba'i tshul gyis sna tshogs kyi mkha' 'gro ma dpa' bo dang 'khyud pa sprul nas me tog dang bdug spos la sogs pas mchod par bya'o/_/phyi rol gyi rtsig pa yi dgas kyi gzugs kyis yongs su bskor ba/_sngon gyi bla ma sangs rgyas kyi man ngag gi bems po ro'i rtsig pa lnga'i dngos
[\[172a.7\]]po ni/_dngos med ye shes lnga'i snang ba yin no zhes bstan to/_/gru bzhi rim pa gsum gyi ka zhu dang ka tan kyang rdo rje pad+ma 'khor los mtshan pa/_sa gzhi yang sngon po dmar po dkar po sna tshogs pas 'byed pa dang ldan pa'o/_/gnas nyi shu rtsa bzhi'i lus kyi 'khor lo bkod pa dang /_khams
[\[172b\]]
[\[172b.1\]]dang phung po dang skye mched kyi lha yang bkod nas/_ye shes rdo rje'i lha mo bzhi dang /_ye shes kyi 'khor lo nu ma'i bar du dgod/_sku gsung thugs kyi 'khor lo gsum dpral ba lkog ma snying gar bkod de sgrub pa'o/_/sgrub pa chen po ni ye shes sems dpa' spyan drangs nas phyi rol gyi mchod
[\[172b.2\]]yon dang /_zhabs bsil dang /_mchod pa lngas mchod dam tshig sna tshogs pa rkang ba brgyad pa'i lha mos mchod/_sna tshogs pa'i khyad par ni sha chen lnga po dag gis mchod/_dpa' bo dang dpa' mo'i go cha gnyis bskon/_dbang bskur nas ma lus par ro gcig par bsgom lha
[\[172b.3\]]thams cad la dam tshig sems dpa' dang ye shes sems dpa' dang ting nge 'dzin sems dpa' mkhas pas sbyor ba gsum du sbyar/_rnam dag sum cu rtsa bdun bsgom/_/yang na ye shes kyi bzlas pa 'khor lo gsum gyi spro bsdu bsgoms la bzlas pa bya/_dus bzhi ru bdud rtsi lnga'i dam tshig
[\[172b.4\]]rnams kyang rnal 'byor pa mkhas pas bsrung bar bya/_khams gsum khrag 'thung gi gzugs can du bsams nas/_'gro ba drug gi 'khor lo 'od zer spros pas thug med kyi 'khor lo bzhin du srid pa sbyangs nas thugs kar gzhug par bya zhing /_spro bsdu byas pas dngos grub myur du
[\[172b.5\]]'thob bo/_/dung chen gyi phreng ba blangs nas ngag gis bzlas pa'i sngags ni rgyud na gsal/_bsgom pa dang bzlas pa'i 'bras bu'i sa'i rlung 'gags pas 'dar ba dang /_chu'i rlung 'gags pas g.yo ba dang /_me'i rlung 'gags pas 'bar ba dang /_rlung gi rlung 'gags pas mig 'bar
[\[172b.6\]]ba dang /_rnam shes kyi rlung 'gags pas tshig 'jam pa'i rtags drug ni rdo rje dbab pa'i 'bras bu yin no/_/rtags de rnams ma byung na srog dang rtsol ba dbugs 'byung rngub bkag nas yum lte ba'i oM las yab snying ga'i hUM kha sbyor chos kyi dbyings spro ba'i le'u bzhi'i dkon mchog gsum
[\[172b.7\]]rjes su dran pa'i sgyu ma 'od gsal zung 'jug tu spros pas/_sangs rgyas kyi chos kyi mchog spros pa ste bskyed pa'i rjes la rdzogs pa'i rim pa bsgom pa 'di ni/_ma 'ongs pa'i sems can kun la phan pa dang /_gdul dka' ba'i drag po 'jigs byed bstan pa yin no/_/langs pa'i
[\[173a\]]
[\[173a.1\]]tshe khams gsum pa thams cad rgyu ba dang mi rgyu ba'i snod bcud sku gsung thugs kyi 'khor lor bsams nas/_'jug pa'i tshe sngags pas bza' ba gang cung zad de thams cad bdud rtsi ltar dam tshig gis byas nas zos pas chos kyi dbang phyug snang pa mtha' yas su 'gyur
[\[173a.2\]]ro/_/dam tshig nyams kyi dogs pa la bla ma la mchod pa byas nas chu'i khrus kyis bum pa'i dbang blang ba dang /_lo bcu gnyis 'jam pa'i gdan phul nas gsang ba'i dbang blang ba dang /_sangs rgyas dang dpa' bo dang rnal 'byor ma dang lha mo bcu gnyis kyi mkha' 'gro ma lus la bkod
[\[173a.3\]]nas yid kyi mchod par bshad pa/_shes rab ye shes kyi dbang bskur ba dang /_langs pa'i tshe na nam mkha'i dbyings su dkyil 'khor bzhag la smon lam gdab pa dang /_rgyu ba dang mi rgyu ba khams gsum pa thams cad lha'i 'khor lo'i ngo bo nyid kyis dag par rang gi lha yi yum dang tha mi thad pa'i
[\[173a.4\]]'khor lor brtag par bya'o/_/'di skad ston pa yin te/_zhib mo rnam par 'thag pa'i sgrub pa'i thabs don bzhi bcu rtsa brgyad 'dir yang bsgom mo/_/dbang gi rtsa ba'i rgyud kyi le'u bcu gsum pa'i 'grel pa'o//_//de ltar re mig dgod pa'i 'khor lo bshad nas/_ro mnyam gyi 'khor lo
[\[173a.5\]]gsungs pas/_de nas zhes bya ba gsungs te/_gnas kyi 'dus pa mchog yin no zhes bya ba ni/_sku gsung thugs kyi 'khor lo gcig pa dbyibs ro mnyam dgod pa la sogs pa yin no/_/don dam pa'i chos thams cad rang bzhin gyis 'dres pas ro gcig par 'gyur ba de las byung ba'i
[\[173a.6\]]kun rdzob tu ro mnyam pa'i dkyil 'khor ni kha dog gsum ldan pa ste/_sku gsung thugs kyi lha thams cad kha dog gsum du nges pa yin no/_/de ltar mdor bstan nas rgyas par bshad pa ni/_tshad med pa dang byin gyis brlab pa dang /_bsrung ba dang /_tshogs sogs pa dang /_stong pa nyid kyi rnal
[\[173a.7\]]'byor byas nas 'byung ba bzhi ri rab sna tshogs rdo rje/_b+h+rUM las rnam par snang mdzad kyi gzhal yas khang bskyed nas/_dkyil 'khor gru bzhi sgo bzhi sgo khyud dang bcas pa/_rta babs dang rdo rje ra ba dang me 'od kyis brgyan pa/_de'i dbus su dbyibs ro mnyam gyi lha gsungs te/_'khor lo nyi
[\[173b\]]
[\[173b.1\]]shu rtsa bzhi phreng ba gcig tu bskor ba/_de'i dbus su pad+ma 'dab ma brgyad pa lte ba dang ge sar du bcas pa/_de'i steng du nyi ma'i dkyil 'khor gyi dbus su rdo rje sems dpa' ni bde ba chen po zhes bya ba rnal 'byor pa'i sems thig ler gnas pa las skar mda'i tshul du A li hUM la zhu ba dang
[\[173b.2\]]sngar bshad pa bzhin du zla ba me long ye shes nyi ma mnyam nyid ye shes/_yig 'bru dang phyag mtshan so sor rtog pa dang /_'od zer spro bsdu bya ba nan tan/_de yongs su gyur pa las rdo rje mchog he ru ka chos kyi dbyings kyi ye shes rnam par bsgom mo/_/dus mtha'i me ltar drag po'i zhes pa nas
[\[173b.3\]]zla ba phyed pas rnam par mdzes/_/zhes pa'i bar ni go sla'o/_/'gro ba rigs drug 'dul ba'i zhal drug pa 'jigs su rung bas ha ha sgrogs pas g.yas pa sgeg pa dang bzhad pa gnyis kyis hUM hUM dang /_hi hi sgrogs pa/_g.yon pa drag pa dang dpa' bo gnyis kyis phaT phaT dang /_hUM hUM sgrogs
[\[173b.4\]]pa/_steng ma ljags bskyod pa tra ta tra ta sgrogs pa'o/_/lhag ma ni go sla'o/_/zhal drug pa rnal 'byor pa sus bsgom zhe na/_rnal 'byor som nyi spangs nas su/_/zhes bya ba thabs dang shes rab snyoms par 'jug pa'i bde mchog bsgom pa la som nyi med pa'o/_/bcom ldan 'das snying rje
[\[173b.5\]]chen pos brlan pas sems can gyi don gyi phyir/_dbyibs ro mnyam 'byung ba bzhi dang /_ri rab gyur pa las nam mkha'i mtha' las gzhal yas khang sprul nas longs spyod cing sems can gyi don du zhal drug gis 'gro ba rigs drug gi srid pa rnam par spyod pa yin no/_/dbyibs ro mnyam
[\[173b.6\]]gyi dkyil 'khor bshad nas/_da ni gzhal yas khang gi dbus su kha dog ro mnyam gyi gtso bo dang 'khor bskyed pas/_'byung ba bzhi ri rab dang sna tshogs rdo rje gyur pa las/_gzhal yas khang stong pa'i ye shes las byung zhing rtog pa med pas zla ba dang po'o/_/gnas med pa nyi ma/_
[\[173b.7\]]rang bzhin med pa yig 'bru/_so sor rtog pa mchog tu phra ba/_spro bsdu bya ba nan tan/_thig le'i sgra spangs pa'i chos kyi dbyings kyi ye shes mnyam pa nyid dam tshig ye shes bzhi'i zhal can de mthong bas phyi'i gzhal yas khang kha dog bzhir snang ba'i dam tshig gi 'khor lo dang 'dra
[\[174a\]]
[\[174a.1\]]ba'i zhal bzhi phyag bcu gnyis pa bsgom mo/_/de'i snying gar ye shes sems dpa'/_de'i thugs ka'i zla ba'i dbus su zla ba rdo rje hUM sa bon dang bcas pa'i sems dpa' sum brtsegs bsgom mo/_/gtso bo gnyis bsnyen pa'i rnal 'byor ro/_/mkha' 'gro la sogs
[\[174a.2\]]rim pa yis/_/zhes bya ba nas/_rim pa bzhi ni dgod par bya/_/zhes bya ba'i bar du ye shes kyi 'khor lo gri gug gis bskor ba'o/_/dang po shar phyogs nas zhes bya ba nas rdo rje sems dpa' dang brtson 'grus chen mo ljang gu zhes bya ba'i bar du sku'i ro mnyam pa'i 'khor lo bshad do/_/
[\[174a.3\]]yang na sku dang gsung dang thugs kyi dbye bas ji ltar 'dod pa'i kha dog tu bya'o zhes bya ba ni/_kha dog ro mnyam gyi bde mchog zhal bzhi phyag bcu gnyis pa'i thugs kyi 'khor lo brgyad nag pos bskor/_gsung gi brgyad dmar pos bskor/_sku'i 'khor lo dkar po brgyad kyis
[\[174a.4\]]bskor ba/_thugs rdo rje'i phreng bas bskor ba/_gsung pad+ma'i phreng bas bskor ba/_sku'i 'khor lo'i phreng bas bskor ba bri'o/_/sgo rnams su go rims bzhin du lha mo brgyad bri ba ni/_dbyibs ro mnyam dang kha dog ro mnyam gyi sgo ma dang thun mong yin no/_/mtshams ma bzhi kha dog ro mnyam yin
[\[174a.5\]]na phyed gzugs mar 'gyur ro/_/thod pa'i dum bu la sogs pa'i dpa' bo ni zhal gcig phyag bzhi pa/_dpa' mo ni zhal gcig phyag gnyis pa/_dpa' bo rdo rje dang dril bu g.yon na thod pa dang kha T+wAM ga_/yum ni gri gug dang ka pA la 'chang ba'o/_/kha dog ro mnyam gyi 'khor lo bshad pa ni/_
[\[174a.6\]]yang na rigs gsum gyi dbye bas rtsa ba'i mtshan ma rdo rje dang dril bu thams cad 'dzin pa lha mo thams cad gri gug dang ka pI la 'chang ba skra grol bas bzhugs pa'o/_/khwa gdong ma la sogs pa'i lha mo rnams ni rang snang ba'i dpa' bo dang 'khyud pa nyi ma dang pad+ma'i steng na gnyis su med pas
[\[174a.7\]]bzhugs pa'o/_/yang na gang zag kha cig rjes su chags pas ma'i zhal nyid du mos te/_lha mo bcu gnyis ni zhal gcig phyag bzhi la g.yon pas thod pa dang khwa T+wAM ga 'dzin pa/_cang te'u dang gri gug dang mgo bo'i do shal 'chang ba/_dkyil 'khor thams cad yi dwags kyi gdan la
[\[174b\]]
[\[174b.1\]]la bzhugs pa nye bsnyen gyi rnal 'byor ro/_/dpa' bo'i lus kyi dkyil 'khor yan lag so sor dgod pa ni/_sgrub pa brtsams te/_so dang sen mo dag pa thod pa'i dum bu zhes bya ba nas/_bsgoms ni rdo rje sems dpa'o/_/zhes bya ba/_dpa' bo nyi shu rtsa bzhi lus la dgod pa'o/_/pul+li ra
[\[174b.2\]]ma la ya mgor nyi ma'i dkyil 'khor la rab gtum ma'o zhes pa nas ku lu tA pus mo gnyis la brtson 'grus chen mo'i bar du dpa' bo dang dpa' mo dag lus la dgod pa dang /_sgo ma brgyad bu ga brgyad la dgod pa kha bskang ngo /_/khams dang phung po dang skye mched kyi lha sngar bshad pa
[\[174b.3\]]bzhin du blta'o/_/yid mi 'khrugs pa ni snying gar thugs kyi 'khor lo/_/ngag 'od dpag med ni lkog mar gsung gi 'khor lo/_/lus rnam snang ni mgo bor rnam snang sku'i 'khor lo/_lha mo bcu gnyis kyis bskor ba'i ye shes sems dpa'i nu ma'i bar du sgrub pa'o/_/sgrub pa chen po ni
[\[174b.4\]]rang gi snying ga'i 'od zer lcags kyu lta bus ye shes sems dpa' spyan drangs la/_mchod pa dang /_bstod pa bya ba dang /_dgod pa nyid ni byas nas ni/_/zhes pa dpa' bo dang dpa' mo drug gi go cha dgod pa'o/_/de nas rim pa bzhin du dbang bskur ro/_/rdo rje lcags kyus dgug pa dang /_'od
[\[174b.5\]]zer zhags pas gzhug pa dang /_'od zer lcags sgrog gis bcing ba dang /_'od zer dril bus rjes su chags pas mnyes par bya'o/_/dam tshig sems dpa' la ye shes sems dpa' gcig gi ngo bor thim par gyur nas go cha gnyis dgod de/_/oM ha las rdo rje sems dpa' zhes bya ba
[\[174b.6\]]nas yan lag thams cad kyi go cha'o zhes bya ba'i bar ni sngar bshad pa bzhin du sku mdog dang phyag mtshan blta bar bya'o/_/dbang bskur ba'i lha spyan 'dren pa'i phyag rgya ni/_mdzub mo mdud byas zhes bya ba nas 'ching ba dang dbang du bya ba yin zhes bya ba'i bar du 'od zer lcags kyu lta bu
[\[174b.7\]]zhags pa dang /_lcags sgrog dang dril bu lta bu bzhis bkug la/_phyag 'tshal ba dang mchod pa dang bstod pa byas nas 'khor lo'i dpa' bo dang rnal 'byor ma lngas ye shes kyi bdud rtsi'i bum pa lngas dbang bskur ba'i sngags dang bcas pas chu'i dbang bskur ba dang /_glu 'dis
[\[175a\]]
[\[175a.1\]]bskul bas mkha' 'gro ma chen mo rnams dgyes nas rang gi gnas yum la thim pas dga' ba bzhi'i dgyes pas dgyes shing /_shes rab ye shes sa bcu pa'i zag pa med pa'i ye shes kyi dbang skur bar byed do/_/shes rab ye shes kyi dbang bskur bar bskul
[\[175a.2\]]ba'i gru ni/_dbang bskur rol pa'i bde ba chen po sbyin pa'i stong pa nyid do/_/mkha' 'gro dra pa'i bde ba'i mchog ni/_tshul khrims kyi stong pa nyid do/_/dgyes chen bde chen las byung ba ni/_bzod pa'i stong pa nyid do/_/mkha' 'gro bde mchog longs spyod ni/_brtson 'grus kyi stong ba nyid do/_/
[\[175a.3\]]mkha' 'gro dra ba'i bde chen po ni/_bsam gtan gyi stong pa nyid do/_/a la la la ho ni dga' ba bzhis mnyes pa'o/_/ye shes dang dam tshig ro gcig par gyur nas/_'khor lo kun yang ro gcig par bsgoms pas rtags ni/_rdo rje sems dpa'i dbu rgyan ye shes lnga dang ldan pa
[\[175a.4\]]'byung ba ro gcig pa'i rtags yin no/_/snying gar a las zla ba'i dkyil 'khor gyi steng du yab yum gyi snying po rim pa bzhin dang /_dpa' bo dang dpa' mo'i sngags kyi rim pa lnga/_go cha'i dpa' bo dang dpa' mo'i sngags kyi rim pa drug_/rkang pa brgyad pa'i dpa' bo dang dpa' mo'i
[\[175a.5\]]sngags dang rim pa bdun bkod pa la/_thun bzhir spro bsdu bya ste/_ka ra ka ra la sogs pa'i rtsi ba'i sngags las tshangs pa'i skud pa la sogs pa phyag rgya drug gi spro ba dang bsdu ba de las brtag go/_/phag mo'i rkang pa brgyad pa'i sngags las mgrin pa'i mgul rgyan spro/_/snying po'i
[\[175a.6\]]sngags yi ge nyi shu rtsa gnyis pa las brgya phyed kyi mgo bo'i phreng ba spro/_yi ge bdun pa'i sngags la zhal g.yas ser po/_rgyab dmar po/_g.yon ljang gu las rna cha zlum po drug dang bcas pa spro/_yum gyi nye snying las phyag g.yas pas pags pa bsnams pa/_cang te'u dang gri gug dang dgra sta dang
[\[175a.7\]]gri gug dang /_tri shUl rtse gsum pa'i phyag lnga de las spro bsdu pa'i che yang sngags de la bsdu/_go cha'i rnal 'byor ma drug gi sngags las dril bu/_g.yer ka drug cu rtsa bzhi dang bcas pa'i ska rags dang stag gi sham thabs spro/_go cha'i dpa' bo'i sngags las go cha'i lha drug
[\[175b\]]
[\[175b.1\]]spro/_DA ki nI hUM phaT/_lA me nI hUM phaT/_lA ma la sogs pa'i 'khor lo kun gyi rnal 'byor ma'i sngags pas thod pa 'dzin pa'i phyag rgya dang /_glang po'i pags pa 'dzin pa'i phyag rgya dang /_kha T+wAM ga dang zhags pa dang tshangs pa'i mgo bo thogs pa'i phyag lnga de las spro zhing de las bsdu'o/_/yum
[\[175b.2\]]gyi snying po'i sngags las thod pa'i cod pan lnga'i spyi gtsug gi sna tshogs rdo rje/_rus pa'i 'khor lo rtsibs brgyad pa zla ba tshes pa de las spro/_de la bsdu/_sprul pa'i dpa' bo dang dpa' mo nyi shu rtsa bzhi lus kyi dkyil 'khor gyi rtsa dang khams kyi dpa' bo dang dpa' mo la bsdu/_de las spro
[\[175b.3\]]bar yang rnam par brtag go/_/de ltar bsdus nas zhal gcig phyag gnyis par gyur pa la/_gnod mdzes tsham dam gyi sngags kyis bsrung ba dang /_rkang pa brgyad pas mchod pa dang /_'jigs pa brgyad dang /_sdug bsngal brgyad dang /_dus ma yin par 'chi ba brgyad kyi 'jigs pa spangs
[\[175b.4\]]te/_rnal 'byor ma'i bdag nyid bsam mo/_/spro bsdu ye shes kyi bzlas pa sgrub pa chen po'i rnal 'byor ro/_/'di'i yan lag tu bdud rtsi myang ba dang mchod pa dang bstod pa dang gtor ma gtang ba yang sgrub pa chen por 'gyur ro/_/spro bsdu de ltar bsgom pa la mi mos na/_rdo rje khro bo'i
[\[175b.5\]]thig le bsgoms te/_rang gi mkha' gsang ni sna rtse'i bu ga la rgyu ba dang /_mi rgyu ba'i snod bcud thams cad thig le'i lhar bltas nas nam mkha'i khams su spro'o/_/yang na khro bo phra mo rgyu ba dang mi rgyu pa'i thams cad pha mo'i ltar mngal skyes spangs nas blo dang ldan pa'i ba spu'i bu ga nas khro bo phra
[\[175b.6\]]mo'i sprin spro bar bya'o/_/yang na byang chub kyi phyogs kyi chos sum cu rtsa bdun/_dpa' bo rnams ni sgyu ma lta bu/_dpa' mo sum cu rtsa bdun ni stong pa nyid du bsgom pa ni sngar bshad pa bzhin du bya'o/_/de nas dam tshig gi bzlas pa bya ba'i sngags ni go sla bas ma bshad do/_/dung chen gyi phreng
[\[175b.7\]]ba blang ba ni lag pa g.yon pa'i mthe bong dang srin lag gis blangs nas phyis ci bder bzlas par bya'o/_/bzlas pa zin nas thod pa bzhi la dam tshig gi sbyor bas bdud rtsi lnga'i dam tshig bza' bar bya'o/_/de nas gtor ma sbyin pa ni/_gcer bu skra grol gyur pa yi/_/brtul zhugs
[\[176a\]]
[\[176a.1\]]can gyis gtor ma sbyin/_/zhes pa ni mtshan ma thob pa'i rnal 'byor pas bya'o/_/rkang pa g.yas pa brkyang nas su/_/zhes bya ba spyan 'dren pa'i phyag rgya dang sngags lan gsum mam bzhi'am lnga'i bar du brjod do/_/tshogs kyi 'khor lo byed pa'i tshe skra grol ba'i gcer bu stan mthon po la
[\[176a.2\]]'dug nas kha lhor bltas te/_mtshan phyed na gtor ma sbyin no/_/de nyid las kyi rjes su 'brangs nas zhes pa ni/_zhi ba la gtor ma dkar po bsams/_rgyas pa la ser po/_dbang la dmar po/_mngon spyod la nag por bsam mo/_/de nyid gsum ni oM AH hUM gsum gyis lan lnga'i bar du sngags/_
[\[176a.3\]]brjod cing sngar bshad pa bzhin du byin gyis brlab bo/_/gtor ma'i sngags ni go sla'o/_/de ltar bskyed pa'i rim pa rdzogs nas/_rdzogs pa'i rim pa bsgom par 'dod pas/_dpa' bo dang rnal 'byor ma thams cad bde ba chen po babs pas sprul pa'i 'khor lo sku gsung thugs la
[\[176a.4\]]zhugs pa ni/_'khor lo bzhi'i brgyud pa'i rim pa'o/_/A li kA li g.yas g.yon gyi rtsa lte ba'i dbus su mnyam par byas nas/_lte ba'i khrag gi thig le gtsub gtan la a wa d+hU tI chu shing gi snying po ltar drang ba'i reg gnas der g.yas g.yon gyi rlung mnan nas nges par spyod/_
[\[176a.5\]]g.yas g.yon gyi srub thag gis gtsubs pas steng du 'khor lo bzhi la gtum mo drod 'bar ba'i tshul gyis spyi gtsug gi haM bsregs nas byang chub kyi sems phab pa ni dga' ba bzhi'i rgyu yin pa'i phyir ro/_/'chi med thig le ni lkog mar dga' pa'i thig le/_snying gar mchog dga'i
[\[176a.6\]]thig le/_lta bar lhan cig skyes dga'i thig le/_'di kun rdzob kyi sa bon yungs kar sbom po'i tshad mu tig gi mdog lta bu 'bab par 'gyur ro/_/de'i rgyas par bshad pa ni/_thabs byang chub kyi sems dang /_shes rab khrag gi thig le la gtum mo srub shing gi 'khor lo'i dbye bas
[\[176a.7\]]ye shes kyi me 'di 'og sgo dang steng sgo'i las kyi rlung gis bskyod pas/_sa'i rlung 'gags pa'i rtags su du ba 'thul ba dang /_me'i rlung 'gags pas gsal bar dka' ba dam tshig gi 'khor lo de bzhin gshegs par ming brtags pa'i rtsa brgyad bsregs/_lkog mar rtsa bcu
[\[176b\]]
[\[176b.1\]]drug gi de bzhin gshegs par grags pa'i longs spyod kyi 'khor lor song ste/_dbugs 'byung rngub gsum gyi bar du thabs snying ga'i byang chub sems la dbugs 'byung rngub kyis bskor ba byas nas/_smin mtshams kyi mdzod spu rA me shwa rI nas zhugs nas rna ba g.yas pa u D+ya na gyi
[\[176b.2\]]gnas kyi sgo phye nas spyi bo'i rtsa sum cu rtsa gnyis phyogs bcu'i de bzhin gshegs par grags pa bsregs nas/_ye shes kyi bdud rtsi zhu nas blangs te/_spyi gtsug gi bu ga gser gyi sgo dzA lan+d+ha ra zhes bya ba'i ming can du zhugs so/_/de nas so mtshams kyi bu ga nas zhugs
[\[176b.3\]]nas/_lkog ma longs spyod kyi 'khor ngal bsos te/_snying ga bsregs pas de bzhin gshegs pa kun dgyes pa bskyed nas/_lte ba'i dkyil 'khor gyi dbus su b+ha sa n+ta ti la ka'i rang bzhin du gnas par 'gyur ro/_/las dang po pa yis 'di'i a wa d+hU tIr 'jug pa dang
[\[176b.4\]]mi mthong ste/_skra'i rtse mo brgya stong du gshegs pa'i tshad tsam phra ba'i phyir ro/_/de'i bsam gtan dang po'i lus dga' ba dang yid bde ba'i ting nge 'dzin yin no/_/rnal 'byor pa zab pa'i rdzogs rim bsgom par 'dod pas/_bskyed pa'i rim pa'i rang gi lha'i sbyor ba thams
[\[176b.5\]]cad kyi zhabs su thig le stong pa nyid du bsgom pa 'di brtag go/_/rdzing bu la rde'u bskyur bskyur bzhin du dbus su bu ga phug nas rjes su gzhig pa'i stong pa nyid bsgom pa'am/_me long la rlangs pa zhu ba'i dpe mtha' nas zad nas dbus su skra'i rtse mo'i tshad tsam du ril por 'dzin pa'i
[\[176b.6\]]stong nyid bsgom pa ni/_thig le de yang bsam gyis mi khyab par bsam mo zhes bya ba gzung bar rang bzhin med pa rnam par snang mdzad kyis rgyas gdab bo/_/sems nyid rtag par mi bya'o/_/zhes bya ba ni gzung ba med pas 'bras bu 'dzin pa mi dmigs par bsgom pa mi bskyod pas rgyas
[\[176b.7\]]btab pa yin no/_/bsam gyis mi khyab de bsams na/_/zhes bya ba ni rang rig pa'i sems kyi stong nyid bla ma'i man ngag gis yid kyi rnam shes kyi nges pa drangs nas rang rig pas stong nyid shes pa ni sa dang po'i rnal 'byor gyi mngon sum yin te/_des so so yang dag pa'i rig pa
[\[177a\]]
[\[177a.1\]]bzhi sa bcu gcig gi bar du 'thob par 'gyur ro/_/des thob pa'i spros med kyi spyod pa ni/_lag pa g.yon pas kha T+wAM ga zhi gnas gzung /_g.yas pas Da ma ru shes rab lhag mthong bzung /_nyin mo snang ba thams cad dpal he ru kar mthong /_/mtshan mo mi snang ba thams
[\[177a.2\]]cad mkha' 'gro ma shes par spyod pa yin no/_/chos kyi dbyings kyi sprul pa dag pa ni phag mo/_'dus ma byas dang gnyis su med pa'i ye shes ni shrI/_'das pa'i rgyu rkyen gyis stong pas na te/_da ltar gyi sna tshogs kyi bkod pa dang bral bas ru/_ma 'ongs pa 'khor ba gang du yang mi
[\[177a.3\]]gnas pas ka_/rang gi sems kyi stong nyid shes pa la ngal bso na de las tha dad pa'i chos kyi sku bstan du med do/_/rnal 'byor pa 'chi 'pho ba'i tshe ji ltar bya snyam na/_pheT pheT kyis he ru ka la sogs pa'i lha'i 'khor lo spyan drangs nas/_snying po'i phyag rgya dang yo ga shud+d+ha'i sngags
[\[177a.4\]]kyis thugs kar zhugs nas/_lha rnams kyis me tog sum cu rtsa gnyis ni gtor/_rol mo drug cu rtsa gnyis ni sgrogs/_glu drug cu rtsa gnyis kyis mchod/_'jig rten pas 'chi ba zhes bya ba la rnam par rtog pa ni/_rnal 'byor ba mkha' la spyod pa'i gnas su khyer ro/_/'di skad ston
[\[177a.5\]]pa yin te/_sbyor ba sngon 'gro lnga dang /_dngos gzhi'i ting nge 'dzin gsum/_rjes rnam pa brgyad dang thun mtshams kyi cho ga bcu gnyis dang bcas pa zhib mo rnam par 'thag pa don bzhi bcu rtsa brgyad dang ldan pa'i sgrub thabs zhib mo rnam par 'thag pa 'dir yang bsgom par bya'o/_/le'u
[\[177a.6\]]bcu bzhi pa ro mnyam gyi 'grel pa'o//_//de ltar ro mnyam gyi 'khor lo bshad nas/_drod gsher bskyed la mos pa'i gang zag gi ngor/_de nas gzhan yang bshad bya ba/_/zhes bya ba gsungs te/_tshad med pa'i rnal 'byor dang /_byin gyis brlab pa dang /_srung ba dang /_tshogs
[\[177a.7\]]sogs pa dang /_stong pa nyid kyi rnal 'byor bsgoms nas nam mkha'i dbus su b+h+rUM las gzhal yas khang sgo bzhi sgo khyud dang rta babs dang bcas pa rdo rje ra ba me 'od dang bcas pa bsgom mo/_/de'i dbus su dbyangs yig bcu gnyis kyi yi ge phyi mo las yab yum r-i r-I l-i l-I
[\[177b\]]
[\[177b.1\]]bzhi las ye shes kyi lha mo bzhi ka nas b+hA'i bar yi ge nyi shu rtsa bzhi las dpa' bo dang dpa' mo ya ra la wa brgyad las sgo ma brgyad bskyed do/_/de nas yi ge phyi mo'i dbye bas lha thams cad kyi sngags kyi gnas kyang yi ge phyi mo yin la/_de bzhin gshegs pa'i dkyil 'khor kun bskyed
[\[177b.2\]]pa'i gnas yin pa dang /_yi ge thams cad kyi khong na yod pas as 'dus ma byas ston pas chos kyi sku thams cad mkhyen pa skye ba dang /_thams cad mdzad pa'i longs sku dang kun la khyab pa'i sprul sku bskyed pa yin no/_/thung ngu drug gi sku gsum bskyed pa'i rgyus sangs rgyas kun gyi
[\[177b.3\]]bdag nyid gdul bya sems can kun gyi snying la zag pa med pa'i sa bon byang chub kyi snying po gnas so/_/oM nas aH'i bar gyi dbyangs yig bcu gnyis ring po drug pos yum bskyed pa dang /_thung ngu drug gis yab bskyed pa me long lta bu dang mnyam pa nyid yin no/_/dbus kyi hUM so
[\[177b.4\]]sor rtog pa yin no/_/'od zer spro bsdu bya ba nan tan yin no/_/dpal he ru ka yab/_dbang phyug mchog yum/_zla ba'i cha ltar dkar ba/_zhal gcig phyag gnyis pa/rdo rje dang dril bu bsnams pa/_yum gri gug dang ka pA la bsnams pa/_r-i r-I li l-I/_bzhi las yum bzhi zhal
[\[177b.5\]]gcig phyag gnyis pa thams cad dkar ba'o/_/ka nas dza'i bar du yi ge brgyad las thugs kyi 'khor lo dkar po rdo rje dang dril bu bsnams pa'o/_/dz+haM nas taM gyis bar du gsung gi 'khor lo dkar po pad+ma dang dril bu bsnams pa'o/_/thaM nas b+haM bar du sku'i 'khor lo dkar
[\[177b.6\]]po 'khor lo dang dril bu bsnams pa'o/_/thod pa'i dum bu la sogs pa'i dpa' bo nyi shu rtsa bzhi rab gtum ma la sogs pa'i dpa' mo nyi shu rtsa bzhi sku gsung thugs kyi 'khor lo gsum yab yum so sor bsgoms pas thugs kyi rtsibs bcu drug la rdo rjes bskor ba/_gsung
[\[177b.7\]]gi rtsibs bcu drug la pad+mas bskor ba/_sku'i rtsibs bcu drug la 'khor los bskor ba/_yab yum gnyis ka'i ring thung gnyis nas ring thung gnyis kyi bar du mi thig le dang bcas pa las bskyed do/_/ya ra la wa bzhi las khwa gdong ma la sogs pa'i sgo ma bzhi dang sha Sha sa ha
[\[178a\]]
[\[178a.1\]]bzhi las gshin rje brtan ma la sogs pa bzhi'o/_/de thams cad ma'i thig le dang bcas pa'o/_/de ltar bskyed pa'i rim pa'i lha bskyed pa'i sa bon bshad nas/_yi ge k+Shas rdzogs pa'i rim pa ston te/_ser sngags kyis ser ba 'bebs pa'am/_dug sngags kyis
[\[178a.2\]]dug gsod pa ltar/_k+Shas gtum mo drod kyi gzugs bskyed pa dang /_bde ba shu kra'i gzugs 'bebs pa dang /_bde ba stong pa nyid thams cad mkhyen pa rtogs pa dang /_dag pa 'jig rten pa thams cad gzigs pa dang /_'gro ba rigs drug gis 'byung ba kun gyi stong nyid rtags
[\[178a.3\]]pa'i gnas yin zhing /_'byung ba bzhi kun la khyab pa'i rtag tu stong pa nyid dang /_sku'i stong nyid mi gsal/_gsung gi stong nyid phra ba/_thugs kyi stong nyid mi 'gyur ba/_de nyid srog gi dbang po de nyid thugs kyi dbang po rang rig pa gson pa'i chos nyid rang gi ngo bo nam mkha' lta bu 'chi
[\[178a.4\]]ba'i 'od gsal ba'i bdag nyid rtogs na mkhas pas grol ba/_k+Sha de nyid lte ba'i dbus su babs pa las dga' ba dang mchog dga' dang lhan cig skyes dga' dang /_rnam pa thams cad kyi 'od gsal ba skye ba'o/_/yi ge gcig po k+Shas rdzogs rim bskyed do/_/bskyed rim gyi
[\[178a.5\]]rgyas bshad ni/_'khor lo gsum gyi yab yum so sor gnas pa gsang bas gzhan la mi bstan ro mnyam gyi 'khor lo bzhin du zhal gcig phyag gnyis pa'i phyag dang phyag mtshan dang ldan pa thams cad kyang dkar po/_las kyi rgyal mchog ni dpa' bo dang dpa' mo'i go cha gnyis
[\[178a.6\]]de bzhin du lha la bskon la/_sngar bshad pa bzhin du ye shes sems dpa' bcug la dbang bskur la/_phung po dang khams dang skye mched byin gyis brlabs te/_dpa' bo nyi shu rtsa bzhi yan lag rnam par dag pa lus kyi dkyil 'khor bsgom pa dang /_byang chub kyi phyogs kyi chos
[\[178a.7\]]sum cu rtsa bdun sems kyi 'khor lo bsgom pa dang /_sprul pa'i 'khor lo ji ltar bsgom zhe na/_lugs 'byung lugs bzlog gis bkod la thams cad dkar po/_dpa' mo thams cad gri gug dang ka pA la thogs pa/_dpa' bo thams cad rang gi mtshan ma dang dril bu bsnams
[\[178b\]]
[\[178b.1\]]pa/_'khor lo rim pa gsum la rtsibs bcu drug pa gsum gyi steng du dpa' bo dang dpa' mo so sor dgod par rang snang ba'i thabs dang shes rab gnyis su med par gnas pa sngags bzlas pa dang /_bdud rtsi myang ba dang /_mchod pa dang bstod pa dang /_gtor ma gtang ba dang /_snga ma
[\[178b.2\]]bzhin du byas la/_snying gar bsdu ba dang /_kun du spyod pa kha bskang ngo /_/rdo rje snying po dang dpa' bo rnams dang /_rnal 'byor ma sba zhing gsang ba gsungs so/_/zhib mo rnam par 'thag pa'i sgrub pa'i thabs don bzhi bcu rtsa brgyad 'dir yang bsgom par bya'o/_/le'u bco lnga pa'i
[\[178b.3\]]'grel pa'o//_//de ltar yig 'bru las bskyed pa'i dkyil 'khor bshad nas/_so so'i skye bo las dang po'i ston par bzhed pas/_de nas gsang ba bshad bya ba/_/zhes bya'o las dang po pa'i bsgom pa ni/_sngon du 'gro ba'i rnal 'byor lnga byas nas 'byung ba bzhi dang ri rab kyi steng du b+h+rUM
[\[178b.4\]]gyur pa las gzhal yas khang bskyed pa de'i dbus su nyi zla kha sbyor gyi dbus nas yi ge hUM las mngon byang lnga'i rim pas skad cig gis sa dgu rdzogs pa'i rnal 'byor dam pa mchog gsungs pa yin no zhes pa mdor bstan to/_/rgyas bshad ni/_phyag gnyis pa la zhal gcig
[\[178b.5\]]pa/_zhes pa nas/_dpa' bo g.yas brkyang gnas pa ste/_/mkha' 'gro ma'i byin pas 'khyud pa/_/gnyis su med par mnyam ldan pas/_/rjes su chags pas bde ba'o/_/zhes bya ba'i bar du dkyil 'khor rgyal mchog ni go sla'o/_/las rgyal mchog ni ye shes 'khor lo
[\[178b.6\]]mnyam ldan pa/_/zhes bya ba go cha bskon nas ye shes sems dpa' bcug la gcig tu thim pas ye shes sems dpa' de thob pas chos kyi rol bas 'khor lo thams cad dang ro gcig par 'gyur ro/_/de nas dbang bskur ba'i lha spyan drangs nas dbang bskur ro/_/dpral bar sku'i
[\[178b.7\]]'khor lo/_/lkog mar gsung gi 'khor lo/_snying gar thugs kyi 'khor lo dam pa bsgom mo/_/de nas bzlas pa ni dpa' bo dang dpa' mo thams cad kyi ming gi thog mar oM dang tha mar hUM hUM phaT dang bcas pas bzlas par bya/_yab yum gyi snying po dang nye snying ni go sla'o/_/spro
[\[179a\]]
[\[179a.1\]]bsdu ji ltar bsgom zhe na/_ba spu'i khung bu'i rtse mo nas lha drug cu rtsa gnyis kyi 'khor lo spros nas/_re res kyang rang rang gi 'khor lo spros pas thug med kyi chos kyi longs spyod kyi sems can rjes su gzung ba'i phyir/_'gro ba rigs drug bsgral nas bde mchog gi go 'phang
[\[179a.2\]]bla na med pa'i gnas su gzhag par bya'o/_/sngags pas rgyas pa la dga' na/_rigs lnga'i 'khor lo'i dbus su bde mchog bzhugs pa spro ba'am/_yang na dpral ba las sku/_lkog ma las gsung /_snying ga nas thugs kyi 'khor lo gsum po 'ga' zhig spro bsdu'i dbye ba gnyis
[\[179a.3\]]bya'o/_/'di skad ston pa yin te/_zhib mo rnam par 'thag pa yan lag bzhi bcu rtsa brgyad dang ldan pa'i sgrub thabs bsgoms te/_zhal dang phyag nyung ba las dang po yin no/_/le'u bcu drug pa'i 'grel pa'o//_//dbang po rtul po'i bsgom pa bshad nas/_dbang po 'bring po zhal bzhi phyag
[\[179a.4\]]bzhi pa rdo rje snying po rab tu bshad pa ste/_dbang po 'bring gi rnam par bsgom/_/zhes pa ni mdor bstan to/_/rgyas bshad ni tshad med pa la sogs pa sngon du 'gro ba lnga bsgoms nas/_'byung ba bzhi ri rab sna tshogs rdo rje dang /_b+hUM las gyur pa las gzhal yas khang bskyed la lha rnams
[\[179a.5\]]mngon par byang chub pa lnga'i rim pas skad cig gis bskyed pa'i rnal 'byor gtso bo rnam par bsgom pa dang /_'khor yang rnam par bsgom mo/_/zhal bzhi pa la phyag bzhi pa/_/zhes bya ba nas/_dpa' bo'i longs spyod 'dod pas khyab/_/chags pa'i mig gis rnam par blta/_/zhes
[\[179a.6\]]pa'i bar du/_dkyil 'khor rgyal mchog gi phyag dang phyag mtshan la sogs pa ni go sla'o/_/las kyi rgyal mchog gi sngar bshad pa'i cho ga bzhin du go cha bskon pa dang /_ye shes sems dpa' gzhug pa dang /_dbang bskur ba dang /_spro bsdu bsgom pa dang /_gsang sngags dpa'
[\[179a.7\]]bo dang dpa' mo rang gi ming nas brjod pas bzlas pa bya'o/_/yab yum gyi sngags ni go sla'o/_/las rgyal mchog gi rgyas bshad ni/_dngos po kun gyi de ltar zhes bya ba dkyil 'khor rgyal mchog gi lha thams cad la bltas nas go cha bgo nas/_ye shes 'khor lo la bltas
[\[179b\]]
[\[179b.1\]]te phyag 'tshal mchod pa bya/_dbang bskur ba nas/_dam tshig sems dpa' dang ro gcig tu gyur par bsgom mo/_/thod pa bzhi las bdud rtsi mchog byin gyis brlabs nas tshim par bya/_ye shes kyi bzlas pa'i spro bsdu bya/_sku gsung thugs kyi 'khor lo gsum gyi rim pas spro bsdu byas pa'i
[\[179b.2\]]rjes la/_ngag gis bzlas pa bya yin no/_/'di skad ston pa yin te/_'dir yang zhib mo rnam par 'thag pa'i sgrub thabs yan lag bzhi bcu rtsa brgyad bsgoms la/_zhal dang phyag nyung bas dbang po 'bring po'i sgom pa yin no/_/le'u bcu bdun pa'i 'grel pa'o//_//de ltar dbang po
[\[179b.3\]]'bring po'i bsgom pa bshad nas/_dbang po rnon po'i bsgom pa bstan te/_de nas gzhan yang bshad bya ba/_/zhes bya ba smos te/_dgos pa ni dbang po rnon po'i sgrub pa po la phan pa'i phyir/_de ltar bskyed pa'i rim pa'i bsgom pa bshad do/_/shes rab kyi pha rol tu phyin pa dang sbyar na dbang
[\[179b.4\]]po rnon po'i bsgom pa ni/_rnam pa thams cad mkhyen pa nyid yin la/_dbang po 'bring po'i ni lam shes pa nyid yin la/_dbang po rtul po'i ni kun shes pa yin te/_tshigs bcad gnyis po de ni mdor bstan pa yin no/_/sngon du 'gro ba'i rnal 'byor lnga rdzogs nas/_ldang ba'i rnal 'byor 'byung ba
[\[179b.5\]]bzhi'i ri rab dang bcas pa sna tshogs rdo rje dang pad+ma bskyed la/_de'i steng du A li kA li'i sbyor ba dpal he ru ka'i nyi ma'i dkyil 'khor la bzhugs pa'i gzhal yas khang dur khrod brgyad dang bcas pa rdo rje ra ba me 'od kyis bskor ba rdzus skyes kyis bskyed do/_/mgon po zhal gsum pa ni
[\[179b.6\]]rnam thar sgo gsum mo/_/phyag drug ni pha rol tu phyin pa drug_/'khor thams cad kyang zhal gsum phyag drug pa sku mdog dang phyag mtshan ni rgyud na gsal bas ma bshad do/_/gtso bo bskyed pa ni bsnyen pa/_'khor bskyed pa ni nye bsnyen/_lus dkyil 'khor bsgrub pa ni kha bskang ngo /_/
[\[179b.7\]]de ltar dkyil 'khor rgyal mchog ma lus par bsgoms nas/_las kyi mchog 'di ni go cha bskon la ye shes sems dpa' spyan drangs nas mchod yon dang me tog la sogs pa phyi'i mchod pa dang /_nang gi bdud rtsi lnga la sogs pa'i mchod pa dang /_dbang bskur nas ro gcig par bsgom
[\[180a\]]
[\[180a.1\]]mo/_/srog dang rtsol ba dbugs 'byung rngub bkag la ye shes kyi bzlas pa'i lha'i sbyor ba'i spro bsdu bsgom pa dang /_bdud rtsi lngas lha thams cad la mchod pa dang /_'khor lo'i dam tshig gi ngag gi bzlas pa khro bo 'brug sgra lta bu'i tshig gi bzlas pa bya'o/_/dkyil 'khor
[\[180a.2\]]thams cad kyi bzlas pa yang lha so sor mnyam par bzhag la/_shes rab dang thabs kyi bzlas pa dpa' bo dang dpa' mo so so'i nga ro kha nas mgal me'i 'khor lo ltar bzlas na mngon sum du lha mthong nas mchog gi dngos grub stsol lo/_/bzlas pa'i sngags ni go sla bas ma bshad
[\[180a.3\]]do/_/bsgom pa dang bzlas pas dub na/_yang bdud rtsi myangs la/_ngal bsos nas lha'i rnal 'byor la gnas par bya'o/_/'di skad ston pa yin te/_sngon du 'gro ba lnga dang /_ldang ba'i cho ga bdun dang /_dang po sbyor ba gnyis dang /_dkyil 'khor rgyal mchog drug dang /_las rgyal
[\[180a.4\]]mchog brgyad dang /_rjes kyi rnal 'byor drug dang /_thun mtshams kyi rnal 'byor don bcu gnyis dang /_mngal skyes la don bzhi bcu rtsa brgyad bsgom pa dang /_rdzus skyes kyang rgyu'i he ru ka zhu ba dang /_glus bskul ba med kyang mngon par byang chub pa lnga phye bas grangs mnyam pa yin no/_/de ltar zhib mo
[\[180a.5\]]rnam par 'thag pa'i don bzhi bcu rtsa brgyad bsgom mo/_le'u bco brgyad pa'i 'grel pa'o//_//dbang po rab 'bring tha ma'i bsgom pa bshad nas/_rdo rje snying pos gsungs pa'i phag mo kun gzugs mchod pas/_de nas gzhan yang bshad bya ba/_/zhes bya ba'o/_/mdor bsdus
[\[180a.6\]]rnal 'byor sdom pa ste/_/zhes bya ba ni 'khor lo lnga mdor bsdus nas ye shes kyi dkyil 'khor gyi rnal 'byor gyi sdom pa gsungs te/_phag mo kun gzugs ni 'khor lo lnga'i lha sangs rgyas kun dang mnyam par sbyor ba mkha' 'gro ma'i sdom pa'i mchog ston pa ni mdor bstan to/_/rgyas
[\[180a.7\]]bshad ni sngon 'gro lnga dang ldang ba'i rnal 'byor bdun rdzogs nas rdzus skyes kyi skad cig rnam pa rten dang brten pa'i dkyil 'khor cig car spro ba yin no/_/pad+ma'i dbus su A li kA li mngon par byang chub pa'i rim pa lnga las he ru ka zhal bzhi pa phyag bcu pa dbus sngo ba/_g.yas
[\[180b\]]
[\[180b.1\]]ser ba/_g.yon ljang ba/_steng gi zhal dkar po zhi ba'o/_/drug pa thod pa'i cod pan la sogs pa go sla'o/_/phyag dang po gnyis kyis rdo rje dang dril bu mnyam par ldan pas phag mo'i sku rtsa btsir ba/_g.yon gnyis na thod pa dang kha T+wAM ga/_/g.yas gnyis na zhags pa dang lcags kyu/_phyag
[\[180b.2\]]gnyis kyis tshangs pa'i pags pa bsnams pa/_gnyis kyis cang te'u dang tshangs pa'i mgo bos chos kyi sgras rab tu 'gengs pa ste phyag bcu yin no/_/phag mo ni dmar mo zhal gcig phyag gnyis ma yin no/_/'khor gyi lha mo bzhi ni zhal bzhi phyag brgyad pa g.yon na cang te'u dang kha T+wAM
[\[180b.3\]]ga_/g.yas na rdo rje mdung thung /_gnyis kyis mi lpags bsnams pa/_gnyis kyi dril bu dang cang te'u/_gnyis kyis mgo bo dang gri khug bsnams pa ste/_phyag brgyad do/_g.yer ka'i skra sgrogs ska rags ldan/_/zhes bya ba nas thams cad de ltar bsgoms nas zhes pa dkyil 'khor rgyal
[\[180b.4\]]mchog rdzogs nas dpa' bo dang dpa' mo'i go cha bskon pa/_mtshan dang dpe byad can gyis ye shes sems dpa' spyan drang ngo /_/mchod pa dang bstod pa byas la dbang bskur nas/_ye shes kyi bzlas pa'i spro bsdu dang ngag gis bzlas par bya ste/_sngags ni go sla bas ma bshad do/_/bsgom
[\[180b.5\]]pa dang bzlas pa rim pas bdud rtsi myang ba'i dam tshig gi sdom pa la gnas pa'i phyir/_sgron ma sha lnga bza' zhing gnas dur khrod du rtag tu bzlas pa bya'o/_/gal te ma grub na/_mtshan mo bdun gyis sbyor ba yis/_/phag mo kun gzugs bsgom pa nas/_/bdud bzhis mi 'jigs pa'i
[\[180b.6\]]dngos grub nges par thob par 'gyur ro/_/phag mo kun gzugs ni/_gong du smos pa'i zhal brgyad phyag stong yod pa bsgoms te/_de la bcom ldan 'das kyi zhal bzhi dang dpa' bo nyi shu rtsa bzhi'i zhal/_bum pa bzhi rig bzhi'i zhal te/_dpa' bo rnams kyi zhal sum cu rtsa gnyis
[\[180b.7\]]rim pa brgyad du brtsegs pa dang /_de'i steng du lha mo sum cu rtsa drug dur khrod brgyad kyi zhal dang /_bzhi bcu rtsa bzhi dang bdun cu rtsa drug yin la/_bong bu'i he ru ka'i rnam pa sku gsung thugs kyi 'khor lo dud 'gro'i zhal nyi shu rtsa bzhi ste/_brgya tham pa'i zhal mnga' ba/_phyag kyang bcom
[\[181a\]]
[\[181a.1\]]ldan 'das kyi phyag bcu gnyis dang yum gyi phyag gnyis dang bcu bzhi mngal skyes lnga dang sgong skyes lnga'i phyag mtshan dpa' bo dang dpa' mo drug cu tshan bcu dang /_rdzus skyes dpa' bo dang dpa' mo drug cu'i phyag mtshan dang drod gsher skyes dpa' bo dang dpa' mo drug
[\[181a.2\]]cu'i phyag mtshan dang /_bong bu'i he ru ka'i rnam pa sna tshogs kyi 'khor lo lha drug cu'i phyag mtshan dang sgyu 'phrul dra ba'i lha drug cu dang /_so sor 'brang ma'i lha dgu phyis 'byung ba'i dkyil 'khor gsum dang bcas pa'i phyag mtshan phyag stong yin no/_/de'i don ni/_sna tshogs gzugs
[\[181a.3\]]can bde ba che/_/rnal 'byor pa ni mi snang bzhugs/_/zhes pas thabs mi snang ba dang /_bza' ba dang bza' min bdud rtsi lngar byin gyis brlabs nas/_bza' ba dang btung ba dang /_btung min byin gyis brlabs nas btung ba dang phyogs kyi gos can gyi gar gyis myos shing smyos pa lta bur
[\[181a.4\]]bsgoms na so so'i skye bos grib ma yang mi mthong bar rnal 'byor chen po sa steng na spyod do/_/shin tu spros med kyi rnal 'byor ma bas ma hA ru ti rA bdud rtsi lnga dang /_zas kyi lhag ma dri chen dang /_dri chu dang ldan pa'i sha sna tshogs pa sems rtse gcig pas bza' ste/_nang gi bdag nyid sgyu
[\[181a.5\]]ma dang 'od gsal dang zung 'jug gi sbyor bas nyin mo rtag tu gsang bas mtshan mo gnas par bya'o/_/de lta bu'i spyod pa'i dgos pa ci zhe na/_mnyam par ma bzhag pa'i spros bcas dang spros med kyi spyod pa'i rnal 'byor gyis ye shes kyi mig la sogs pa mngon par shes pa drug thob par 'gyur ro/_/_
[\[181a.6\]]las dang po pa yin na zhib mo rnam par 'thag par yan lag bzhi bcu rtsa brgyad bsgom mchog tu gyur pa'i rnal 'byor pa yin na mngon par byang chub pa lnga'i rim pa'i dang po sbyor bas/_dkyil 'khor rgyal mchog gi snod bcud cig car skyes la/_las kyi rgyal mchog gi go cha bskon/_ye shes
[\[181a.7\]]sems dpa' gzhug/_dbang bskur/_bsgom pa'i tshe na spros bcas kyi spyod pa'am/_spros med kyi spyod pa'am/_shin tu spros med kyi spyod pas gnas pas bza' btung thams cad bdud rtsir 'gyur la ngag tu bzlas par 'gyur la/_lag pa dang rkang pa'i phyag rgya ji snyed gar gyi mchod pa
[\[181b\]]
[\[181b.1\]]dang /_glu'i mchod par 'gyur/_dngos rjes kyi bsgom pa la tha dad med/_gzhal yas khang dang stong gsum la tha dad med/_'gro ba drug dang lha'i 'khor lo la tha dad med par ye shes kyi mig gis mthong pa yin no/_/le'u bcu dgu pa'i 'grel pa'o//_//de ltar rdo rje phag mo kun gzugs
[\[181b.2\]]bshad nas he ru ka phyag 'bum pa bsgom pa 'chad pa ni/_de nas gzhan yang bshad bya ba/_/smos te/_rtsa ba rgyud kyi rtsa rgyud 'dir/_/zhes bya ba ni rgyud 'bum pa las rtsa ba thams cad tshang bar bsdus pa'i phyir 'di'i don rgyas par der ston pas na 'di nyid rtsa ba'i rgyud yang dag pa'o/_/de'i phyir zhabs nas
[\[181b.3\]]rgyud gzhan yan lag rgyud du zad ces gsungs so/_/cho ga bzang po gzhan du ste/_/zhes bya ba ni ro langs bsgrub pas gal te bgegs kyis 'jigs na/_cho ga bzang po phyis 'chad pa'i zhal brgyad phyag bcu drug pa'am/_yang na zhal bcu gnyis pa phyag nyi shu rtsa gnyis pa'am/_
[\[181b.4\]]yang na zhal nyi shu rtsa bzhi pa/_phyag bzhi bcu rtsa brgyad pa'am/_yang na sna tshogs pa'i dud 'gro'i zhal can nam mkha' lding gi zhal nyi shu rtsa lnga pa/_dud 'gro rkang bzhi pa'i seng ge la sogs pa'i zhal nyi shu rtsa lnga ste lnga bcu/_phyag brgya phrag bcu yin no/_/yang na zhal stong yin te/_
[\[181b.5\]]rigs kyi de bzhin gshegs pa lnga dang /_sems dpa' nyi shu rtsa bzhi dang /_dpa' bo dang dpa' mo bzhi bcu rtsa brgyad dang /_gzungs bcu dang /_pha rol tu phyin pa bcu dang /_sa bcu dang /_dbang bcu dang /_stobs bcu dang /_mi 'jigs pa bzhi dang /_so so yang dag par rig pa bzhi
[\[181b.6\]]dang /_tshad med pa bzhi dang /_sangs rgyas kyi chos ma 'dres pa bco brgyad kyi zhal dang dbyibs dang kha dog sna tshogs pa zhal stong phrag 'bum dang ldan zhing /_'jig rten dang 'jig rten las 'das pa'i rgyud sde bzhi'i lha tshogs kyi phyag mtshan 'dzin pa dang /_'dod khams gnas
[\[181b.7\]]ris nyi shu'i 'gro ba rigs drug sna tshogs kyi gzugs 'dzin pa phyag na bsnams pa dang /_gzugs khams gnas ris bcu bdun/_gzugs med mu bzhi'i lha phyag tu 'dzin pa dang /_rig pa'i gnas lnga sgyu rtsal bco brgyad phyag na bsnams pa dang /_zhabs stong gis g.yas brkyang
[\[182a\]]
[\[182a.1\]]dang g.yon brkyang 'chol bar bzhugs pas 'jigs byed dang dus mtshan la sogs pa drag po 'jigs byed drug cu rtsa gnyis dang /_tshangs pa bsam gtan bzhi pa'i lhas bskor ba/_dbang po nye dbang gis bskor ba/_drag po rtse gsum 'chang gis bskor ba/_khyab
[\[182a.2\]]'jug lha ma yin gyis bskor ba/_kun 'gyed gzhon nu nam mkha' lding gis bskor ba/_kArti ka rgyal chen ris bzhi'i lhas bskor ba/_nag po chen po ma mo'i tshogs kyis bskor ba/_dga' byed dbang phyug dri za'i 'khor gyis bskor ba/_gshin rje mkha' 'gro mas bskor ba/_chu lha
[\[182a.3\]]klus bskor ba/_nyi ma dang zla ba gza' brgyad dang /_rgyu skar nyi shu rtsa brgyad kyis bskor ba/_'chi bdag gi bdud dus ma yin par 'chi ba brgyad kyis bskor ba/_phung po'i bdud nad bzhi brgya rtsa bzhis bskor ba/_lha'i bu'i bdud gdon stong phrag brgyad cu'i 'khor gyis bskor ba/_nyon
[\[182a.4\]]mongs pa'i bdud 'dod chags khyim bya dang /_zhe sdang sbrul dang /_gti mug phag la sogs pa thams cad kha sbub tu zhabs kyis mnan par blta ste/_phyag stong phrag gcig zhal 'jigs su rung ba dang /_phyag stong phrag gcig zhal bzhin 'gyur ba dang /_drag po dang /_mche ba
[\[182a.5\]]gtsigs pa dang /_bzhad pa dang /_smin ma bcum pas mi sdug pa dang /_mchu mnan pas rab tu 'jigs pa dang /_spyan gdangs pas dpa' ba dang /_sgegs pas 'dzum pa dang /_lce brkyang bas rngam pa dang /_smin ma bsdus pas khro ba dang /_steng ma zhi ba dang /_ljags g.yo ba dang /_ljags mi g.yo
[\[182a.6\]]ba dang /_zhal gdangs pa dang /_rnam par rol pa sna bug du ljags 'jug pa dang /_ljags bskyod pas zhal gyi dkyil 'khor khebs pa dang /_sna tshogs pas ngo mtshar ba dang /_mche ba lhag ger byung bas gshe ba dang /_phyag stong phrag nyi shu'i zhal rin
[\[182a.7\]]po che'i rigs/_phyag stong phrag nyi shu'i zhal pad+ma'i rigs/_phyag stong phrag nyi shu'i zhal las kyi rigs/_phyag stong phrag nyi shu'i zhal de bzhin gshegs pa'i rigs te/_phyag 'bum gyi 'od zer 'phro ba'i nyams kyi mchog gi lus kyi rnam par rig byed ston par mdzad pa yin no/_/thod
[\[182b\]]
[\[182b.1\]]pa'i phreng ba stong zla ba phyed pa stong /_sna tshogs rdo rjes dbu brgyan pa stong sangs rgyas lnga'i cod pan stong /_rdo rje sems dpa' spyi gtsug na stong /_spyan sum stong /_zhabs stong la stag gi pags pa stong las sham thabs byas pa/_mgo bo'i phreng ba lnga bcu rtsa gcig gis brgyan pa/_
[\[182b.2\]]phyag rgya drug las spyi gtsug gi rus pa'i 'khor lo stong /_rna cha nyis stong /_mgul rgyan chig stong /_tshangs pa'i skud pa 'bum/_thal ba'i rdul gyis byugs pa 'bum/_dpung rgyan 'bum/_lag gdub 'bum/_yan lag la sbrul gyi rgyan 'bum/_dbu la stong zhabs la stong
[\[182b.3\]]gi sbrul gyi rgyan gyis brgyan pa/_yum rdo rje phag mo zhal gcig phyag gnyis pa/_rdo rje dang thod pas 'khyud pa can no/_/bcom ldan 'das kyi phyag dang po gnyis rdo rje dang dril bu stong gis 'khyud pa/_thod pa dang kha TAM ga stong 'dzin pa/_lcags kyu stong /_zhags pa stong /_dgra sta
[\[182b.4\]]stong /_khab stong /_skud pa stong /_me long stong gi bar du stong phrag brgya'i phyag mtshan phyag 'bum gyi phyag rgyas 'dzin pa/_cho ga sna tshogs pa'i phyag mtshan re re la 'khrul 'khor re res phrin las re re mdzad do zhes nam mkha' lding gi gdong can gyi le'u sum cu rtsa drug pa las
[\[182b.5\]]bshad do/_/'khor gyi mkha' 'gro ma sum cu rtsa drug dpa' bo sum cu rtsa drug dang 'khyud pa/_dbu gsum phyag drug sku mdog mtha' yas sna tshogs kyi mdog can/_phyag mtshan sna tshogs 'dzin pa bsgom par bya'o/_/'dod yon gyi snam bu la sna tshogs gar gyis longs spyod cing bdud rtsi lnga'i zas dang /_me tog la
[\[182b.6\]]sogs pa phun sum tshogs pas mchod par bsam mo/_/mdog sna tshogs pa'i dur khrod brgyad kyi zhing skyong mchog dam pa dang bcas pa/_de ltar dkyil 'khor rgyal mchog sngags pas bsgoms nas/_las kyi rgyal mchog gi rnal 'byor ye shes sems dpa' gzhug pa dang /_go cha
[\[182b.7\]]bskon pa dang /_dbang bskur ba dang /_bdud rtsi myang ba dang /_bsgom pa rdzogs par byas nas/_yi ge nyi shu rtsa bzhi pa dang bsreg pa'i phreng ba'i sngags bzlas par bya'o/_/lha mo rdo rje phag mo yang phyogs kyi gos can/_skra grol ba/_pha rol tu phyin pa dang /_gzungs dang /_sa'i
[\[183a\]]
[\[183a.1\]]rang bzhin bsgoms nas yab kyi phreng ba'i sngags bzlas pa ni/_'bras bu dang bcas pa go sla'o/_yum rdo rje phag mo'i sngags ring dang yab kyi rkang pa brgyad pa dang /_yum gyi rkang pa brgyad pa yang go sla'o/_/ldang ba'i tshe A li kA li rdo rje ni/_phag mo'i bdag nyid bsgom byas nas/_/zhes
[\[183a.2\]]bya ba lha'i 'khor lo thams cad snying gar bcug/_lus kyi zhal stong dang /_zhabs stong dang /_phyag 'bum dang /_yum dang snying gar bcug par bsgoms nas/_rkang pa brgyad pa'i sngags kyis bdag nyid la mchod nas/_haM las khrab bskyed/_khaM las brgyun bskyed/_rdo rje khrab kyi steng du/_zhal
[\[183a.3\]]zhi ba'i khro bos byin gyis brlabs te/_suM b+ha ni shar du/_gr-ih+Na lhor/_gr-ih+Na pa ya nub tu/_A na ya ho byang du/_yang na khro bo med pa kun rdo rje'i khrab tu bsam mo/_/de'i lte bar dpal he ru kar bdag nyid bsgoms nas/_'khor sgrub pa'i grogs po thams cad kyang de ltar gnod
[\[183a.4\]]mdzes kyi khro bos bsrung du gzhug go/_/de ltar phyag 'bum pa bsgom pa ni/_mtshan ma thob nas ro langs bsgrub pa'i las tshogs bya ste/_gong nas 'byung ba'i ji lta ba'i rim gyi nang du nyon mongs pa 'joms pa'i dud 'gro la sogs pa'i gzugs brnyan gyi bza' ba bsgrub
[\[183a.5\]]pas bya ba dang /_phyi rol du de bzhin du bde bar gshegs pa'i bstan pa la sdang ba'i ling+ga dang /_dkon mchog gsum gyi dkor 'phrog pa dang /_mtshams med pa byed pa dang /_sngon slob dpon la smod pa dang theg chen la smod pa'i gro ba'i ling+ga byas la bsad nas mkha' 'gro ma
[\[183a.6\]]dang lhan cig bza' bar bya'o/_/ling+ga'i rgyu ci zhe na/_'bras phye'am bag phye srab par blings la glang po che'i sha'am/_ngang pa'i sha'am/_ba lang gi sha'am/_bya rog chu skyar spyang ki khrung khrung /_mdzad pa'i sha btsos nas/_nas tsam sran ma tsam du mtshon rnon pos gtubs nas
[\[183a.7\]]mar la btsos te/_tshos pa dang bton nas tsha ba gsum dang mngar gsum dang /_'bras bu gsum dang /_shing tsha dang /_tsan+dan dkar dmar dang /_gur gum dang 'gi wang dang /_li shi dang sug smel dang /_rgyam tsha la sogs pa'i phye ma'am lde gus btab nas/_bag zan gyis
[\[183b\]]
[\[183b.1\]]dril nas tsA ru zhes bya ba'i nang gi ling+ga ste/_bde bar gshegs pa'i bstan pa la sdang ba'i gzugs sam/_dkon mchog gsum gyi dkor 'phrog pa la sogs pa'am/_mi'i gzugs bya/_khro bo 'dod pa'i rgyal po'i phyag rgya dang sngar bshad pa'i dpa' bo dang dpa' mo'i sngags yum rdo rje phag mo'i
[\[183b.2\]]sngags ring rkang pa brgyad pa dang bcas pa'i sngags kyis sgrub pa pos lan brgya'am stong khri'i bar du dud 'gro rnams kyi sems sngags dang phyag rgyas dgug par bya'o/_/de la/_nyon mongs 'joms pa'i dud 'gro ni/_/nga rgyal bong bu yi
[\[183b.3\]]gzugs bya/_/the tshom mi yi gzugs kyis te/_/ser sna rus sbal gzugs yin no/_/log par lta ba rnga mo'i gzugs/_/zhe sdang khyi yi gzugs yin te/_/g.yo sgyu ce spyang gzugs yin no/_/phrag dog rta yi gzugs yin no/_/zhes sgyu 'phrul dra ba nas bshad pas/_/
[\[183b.4\]]nyon mongs pa'i gzugs ni nang gi ling+ga yin no/_/dud 'gro rnams kyi sha dngos grub kyi yan lag tu rab tu bsgrags pa mi sha dang glang po che'i sha la sogs pa go sla'o/_/de rnams ro'i khar sbyin sreg byed par 'dod na yar ngo dang mar ngo'i bcu bzhi dang bco lnga la 'gegs nas
[\[183b.5\]]shi ba'i ro pad+ma 'dab brgyad kyi dkyil 'khor gyi kha la ro bzhag na/_dur khrod brgyad kyi bgegs gang yang rung ba nang du bcug la/_ro'i kha nas me phyung la ro'i snying gar g.yas brkyang pas 'dug la/_khyi nag mo'i 'o ma'am/_ma sha'i 'bras bu nag po'i chan dang bcas pas
[\[183b.6\]]'dzem pa med par ro'i kha'i mer sbyin sreg brgya rtsa brgyad byas nas/_ro de langs nas ci bgyi zhes smra bar 'gyur ro/_/de'i tshe yang phyag 'bum par ting nge 'dzin gsum gyis bskyed la/_sa 'og lha ma yin gyi bu mo la dbang ba'i dngos grub nga la byin zhes brjod do/_/yang
[\[183b.7\]]na ral gri 'di thogs pas dgra kun sod/_dbang du gyis/_yang na ral gri thogs la rim gyis 'dre sod la zhi bar gyis/_dus ma yin par 'chi ba brgyad sod la tshe 'phel bar gyis zhes tshar gcod pa dang /_phan 'dogs pa'i phrin las rnam bzhi dang /_yang na ri lu blangs nas
[\[184a\]]
[\[184a.1\]]mi snang ba dang /_mig sman gyi mngon shes bskyed pa dang /_gter blangs nas phyug por 'gyur ba dang /_yang na rkang mgyogs kyis dpag tshad du mar 'gro ba dang /_bcud kyis len gyis lo stong ngam khri thub pa dang /_dngos grub gcig ster gyi/_du ma ni 'jig rten
[\[184a.2\]]pas ster mi nus/_dngos grub 'di las gzhan du mi 'gyur te lha'i bu mo dang /_'og klu'i bu mo yang ro langs kyis ster bar the tshom med do/_/rtsa ba'i yang rtsa ba'i rgyud 'di las/_gzhan yan lag gi rgyud ni lnga bcu rtsa gnyis pa dang he ru ka mngon par 'byung ba la sogs pa'o/_/
[\[184a.3\]]le'u nyi shu pa'i 'grel pa'o//_//de ltar dngos grub bsgrub pa'i 'khor lo bcu drug bshad nas/_dngos grub sna tshogs kyi 'khor lo ston pa ni/_de nas gzhan yang bshad bya ba/_/zhes gsungs te/_dngos grub sna tshogs kyi 'khor lo le'u bcu bdun pa las dang por sems
[\[184a.4\]]can bsrung ba'i phyed du phyir bzlog gi 'khor lo rgyud gzhan du sbas pa khams gsum du zag med kyi bsrung ba rnyed par dka' bas bshad pa'i rgyud 'dir 'chad pas the tshom mi bya'o/_/nam gyi tshe bsrung bar bya zhe na/_dbang bskur nas bsrungs te/_zhi ba gro ga la bri/_rgyas pa
[\[184a.5\]]ras la bri/_dbang la bud med kyi smad sham la bri/_mngon spyod dur khrod kyi ras sam thod pa la bri/_zhi ba gi'u wang gis shar du kha bltas nas 'dam bu'i smyu gus bri/_rgyas pa la gur kum gyis kha byang du bltas la smyu gus bri/_dbang la kha nub tu bltas te khrag gam mtshal
[\[184a.6\]]gyis sgro rtsa'i smyu gus bri/_mngon spyod la dug dang dur khrod kyi sol bas mi rus kyi smyu gus bri/_/zin nas bum par bcug la bsnyen pa bya/_rab gnas bya de nas lus kyi spyi bo'am/_mgul ba'am/_dpung par gdags so/_/yang na sngar bshad pa'i dkyil 'khor bcu bdun
[\[184a.7\]]bsgoms nas ldang ba'i tshe/_snying gar 'khrul 'khor bkod la bsrung bar bya'o/_/ji ltar bri zhe na/_dbus su hUM gi khong du baM/_de'i lte bar oM AHhUM/_oM AHhUM/_de'i dbus su ming dang bcas pa'i sngags bri/_de'i phyi rol du sna tshogs rdo rje rtse mo bcu gnyis
[\[184b\]]
[\[184b.1\]]pa'i ra dbus sum bzhi la mkha' 'gro ma la sogs pa'i ming bri/_mtshams su bum pa dang thod pa bri/_de'i phyi rgyab tu pad+ma 'dab ma brgyad la/_thugs kyi 'khor lo'i yab yum brgyad kyis bskor ba dgod/_thugs kyi phyi rgyab tu sna tshogs rdo rje bri/_de'i rwa dbus ma bzhi la/_gnod mdzes kyi
[\[184b.2\]]sngags bzhi bri/_de'i phyi rol du ri mo gnyis kyi bar du dbyangs yig bcu gnyis kyis bskor/_de'i phyi rol du rdo rje ra bas bskor/_de'i phyi rol du pad+ma 'dab ma bcu drug la yi ge brgya pa cha bcu drug tu bgos pas dgod do/_/mkhas pas lte bar bri ba ni/_/zhes pa ye shes kyi
[\[184b.3\]]'khor lo la pad+ma'i dod du rdo rje rtse mo bcu gnyis pa yin/_de'i lte ba la yab kyi hUM chen po dang /_yum gyi baM chen mo/_de'i nang du yi ge oM AHhUM gsum/_de'i nang che ge mo rak+Sha rak+Sha zhes pa bsgrub bya'i ming spel lo/_/rdo rje'i ra bzhi la mkha' 'gro ma bzhi'i daM laM khaM ruM r-i r-I l-i l-I bzhis
[\[184b.4\]]mnan la dgod do/_/de la gri gug gi phreng ba'i dod du gnas dza'i bar du yi ge brgyad lte ba'i mu khyud la bri'o/_/sngar bshad pa'i pad+ma 'dab ma brgyad ni thugs kyi 'khor lo'i bzhi yin/_de'i shar la sogs pa'i pad+ma'i 'dab ma'i phyogs bzhi dang mtshams bzhi'i dpa' bo dang dpa'
[\[184b.5\]]mo'i sa bon ni ming mtshan gyi dang po brgyad yin te/_hUM brgyad dang spel nas bri bar bya'o/_/pad+ma'i phyi rol gyi mu khyud la sngar bshad pa'i cha rnams zhes bya ba ni/_dbyangs yig bcu gnyis thig le can gyis bskor ro/_/de'i phyi rgyab tu thugs rang gi rtags rdo rje phreng bas bskor ro/_/
[\[184b.6\]]de'i phyi rgyab tu pad+ma 'dab ma bcu drug la yi ge brgya pas bskor zhes 'og nas le'u nyi shu rtsa drug pa nas 'chad do/_/de'i phyi rol du sku dang gsung gnyis cig car 'khor lo rtsibs bcu drug pa bri'o/_/shar nas byang gi bar gyi gsung gi dpa' bo dang dpa' mo'i ni ming mtshan
[\[184b.7\]]gyi dang po'i bar du hrIHdang spel lo/_/nub dang lho'i bar brgyad la/_sku'i dpa' bo dang dpa' mo'i ming mtshan gyi dang po'i bar du oM dang spel ba bri bar bya'o/_/bsgrub bya'i ming gang du bri zhe na/_dbus kyi lte ba la oM dang AHhUM gsum gyi bar du phrin las rnam pa bzhi mtha' rten
[\[185a\]]
[\[185a.1\]]dang bcas pa bri'o/_/de'i mtha' nas gsal byed kyi yi ge lhag ma ja nas b+ha'i bar gyi de'i phyi rol gyi mu khyud la bri bar bya'o/_/pad+ma'i phreng ba dang 'khor lo'i phreng ba gnyis kyis bskor bar nges so/_/'khor lo'i phyi rol gyi sgo bzhi la khwa gdong ma la sogs
[\[185a.2\]]pa'i ming mtshan gyi dang po bzhi dang /_ya ra la wa bzhi dang bsgrub bya'i ming dang /_thog mar hUM kaM yaM che ge mo rak+Sha phaT ces bya ba spel la bri bar bya'o/_/de bzhin du byang phyogs kyi sgor hUM oM ra che ge mo phaT bri bar bya/_de bzhin du sbyar ro/_/mtshams bzhi ru gshin rje brtan ma la
[\[185a.3\]]sogs pa'i ming dang /_sha Sha sa ha bzhi dang /_hUM phaT ming dang spel bar bya'o/_/sgo'i steng du rta babs kyi bar rdo rje rgya gram zur bzhir nyi zla la rdo rje rgya gram/_de thams cad kyi steng du khro bo'i sku yan lag chos kyi 'khor lo dod skal/_de'i khro bo'i zhal nas rkang pa'i sngags byung ba
[\[185a.4\]]yin phyogs brgyad pa'i sngags phyogs bzhi mtshams brgyad du bri'o/_/de'i phyi rol du rdo rje ra ba'i dod du phyir bzlog gi sngags rings bri'o/_/de'i phyi rol du me 'od kyi dod du k+Sha'i phreng bas bskor ba dang /_de'i phyi rol du dbyangs yig bcu drug tshan bzhi phyogs bzhin bkod/_de'i phyi
[\[185a.5\]]rol du tha'i phreng bas bskor/_de'i phyi rol du rdo rje'i phreng bas bskor ro/_/de'i phyi rgyab tu skud pa dkar pos bskor zhing phreng ba'i sngags bzlas/_de nas rgya skyegs bzo byas pas gtum/_de'i steng du tshon rtsi dkar pos rdo rje zhi ba la bri/_rgyas pa la tshon ser pos rin po che bri/_dbang la
[\[185a.6\]]tshon dmar pos pad+ma bri/_mngon spyod la tshon nag pos gri gug gi phreng ba bri/_de ltar bris nas bsnyen pa bya ba ni/_bdag nyid dpal he ru kar bsgoms/_yi ge bdun pa'i sngags phrin las rnam bzhi dang sbyar ba bzla/_'khor lo bri ba'i snag tsha ni/_rigs ngan dang /_bram ze mo dang /_
[\[185a.7\]]rgyal rigs mo rang byung gi me tog dang /_glang chen me tog mi bskyod pa dang /_byang chub kyi sems dang /_ro tsa na sha chen po dang /_bud med kyi pad+ma'i dri chu dang /_mig sman chen po mi sha dang bsres nas bdud rtsi lngas 'khor lo bri bar bya'o/_/thams cad kyi tha mar rdo rje bris nas mngon
[\[185b\]]
[\[185b.1\]]spyod mi'i pags pa'am/_zhi ba gro ga'am/_mngon spyod dang dbang dur khrod kyi ras la bdud rtsi lngas bris la rgya skyegs kyis gtums nas/_bum pa'i mar dang /_'o mas bkang ba'i nang du gzhug go/_/de la rkang pa brgyad pa'i sngags kyi sa bdud rtsi lnga dang chang dang cang te'u dang /_'khyud
[\[185b.2\]]pa'i mchod pa'o/_/de ltar bsnyen pa byas nas las la sbyor ba'i tshe/_gser ram dngul gyi bum pa'i nang du bdud rtsi lnga'i chus gang bar byas la/_'khor lo skud pa dkar pos dkris pa'i skud sna nas bzung nas phreng ba'i sngags bzlas/_de nas dbang bskur na nad dang ldan pa yang nad
[\[185b.3\]]med par 'gyur ro/_/ling+ga la mngon spyod kyi sngags dang chang blugs nas dbang bskur na/_dbang ngam/_mngon spyod kyi las byed do/_/ji lta ba'i las kyi rjes su 'brangs nas zhi pa la swA hA dang /_dbang la ho dang /_mngon spyod la phaT dang bcas pa'i sngags bzla bar bya'o/_/srung ba'i
[\[185b.4\]]'khor lo mgo'am mgul pa'am/_dpung pa'am ci rigs par gdags so/_/le'u nyi shu rtsa gcig pa'i 'grel pa'o//_//de ltar 'khor lo bshad nas/_'khor lo de'i bdag po ston pa ni/_de nas de'i bsgom pa ni/_sems can kun la phan 'dogs bshad/_/ces
[\[185b.5\]]gsungs so/_/dang por tshad med pa la sogs pa'i sngon 'gro lnga bsgoms la/_'byung ba bzhi dang ri rab sna tshogs rdo rje dang pad+ma'i steng du mngon par byang chub pa lnga'i rim pas rdzus skyes bdag nyid kyi lha mo phyir bzlog pa chen mo bsgoms te/_de yang zhal bzhi phyag bcu drug dus ma
[\[185b.6\]]yin par 'chi ba brgyad kyi bgegs zhabs g.yas brkyang pas gnon pa/_'jigs pa brgyad kyi bgegs zhabs g.yon pas gnon pa/_zla ba'i dkyil 'khor dbus na gnas/_zhes pa nas/_sku lus zla pa'i mdog can no/_/zhes pa'i par go sla bas ma bshad do/_/de la las kyi rgyal
[\[185b.7\]]mchog ye shes sems dpa' gzhug pa dang /_go cha bskon pa dang /_dbang bskur ba dang /_bsgom pa'i tshe de'i thugs kar zla ba'i dkyil 'khor gyi dbus su phyir bzlog chen mo'i 'khor lo bkod pa shin tu dad pas mnyam par bzhag nas bsgom mo/_/de nas 'chi ba 'tsho ba'i sngags
[\[186a\]]
[\[186a.1\]]bzlas par bya ste/_sngags ni rgyud na gsal lo/_/bsnyen pa bye ba byas la las la sbyor ba'i tshe/_khri bzlas na 'chi ba thams cad 'tshe ste/_dus ma yin par 'chi ba las nges par rgyal lo/_/de nas rnal 'byor ma sum cu rtsa bdun dgyes nas 'chi ba blu ba'i sngags gsungs pa ni/_
[\[186a.2\]]'chi bdag gi bdud kyi gzugs brnyan byas la/_de'i snying gar gsod pa'i 'khrul 'khor bcug nas mkha' 'gro ma snying gnas sprul nas hi hi 'don pa dang /_lA ma sprul nas ha ha 'don pa dang /_dum skyes mas ho ho zhes brjod pa dang /_gzugs can mas he he zhes brjod pa dang /_
[\[186a.3\]]rab gtum mas hUM hUM zhes brjod pa dang /_gtum mig mas hUM hUM zhes brjod pa dang /_'od ldan mas phaT phaT ces brjod pa dang /_sna chen mas hUM hUM zhes brjod pa dang /_dpa' bo'i blo mas dza dza zhes brjod pa dang /_mi'u thung mas sa sa zhes brjod pa dang /_lang ka'i dbang phyug mas
[\[186a.4\]]sA h+hu zhes brjod pa dang /_shing grib mas hUM baM zhes brjod pa dang /_sa srung mas hUM buM bzhi dang /_hUM gsum brjod pa dang /_dpa' mo chen mos ha ha zhes brjod pa dang /_rlung shugs mas b+huM b+huM brjod pa dang /_lha dgra mas hraM hraM zhes brjod pa dang /_sngo bsangs mas truM truM zhes brjod pa
[\[186a.5\]]dang /_rab bzad mas saM saM zhes brjod pa dang /_khwa gdong mas laM laM zhes brjod pa dang /_'khor lo'i shugs can mas d+hiM d+hiM zhes brjod pa dang /_dum skyes mas dziM dziM zhes brjod pa dang /_glang sna mas hUM hUM zhes brjod pa dang /_'khor lo'i go cha mas hri hri zhes brjod pa dang /_
[\[186a.6\]]rab tu dpa' mos dzaM dzaM zhes brjod pa dang /_stobs chen mas ho ho zhes brjod pa dang /_'khor los sgyur mas haM haM zhes brjod pa dang /_brtson 'grus chen mos ho ho zhes brjod pa dang /_gshin rje brtan mas TaM TaM zhes brjod pas gdug pa 'dul ba dang /_gshin rje pho nya mos
[\[186a.7\]]g+huM g+huM gis me tog dbul ba dang /_gshin rje mche ba mas gaM gaM gis dri 'bul ba dang /_gshin rje 'joms mas raM raM gis bsangs nas mar me 'bul ba'o/_/sgo ma bzhi dzaHhUM baM hoHglu dang bcas pas 'chi bdag zhi ba la sogs pa byed pas phrin las rnam pa bzhi'i
[\[186b\]]
[\[186b.1\]]sgo nas tshe 'phel ba dang /_'chi bdag gsad pa dang /_dbang du bya ba grub par bya'o/_/de nas gtor ma gtang /_dkyil 'khor snying gar bsdu/_rang phyir bzlog chen mo'i sngags kyis bsrung ngo /_/le'u nyi shu rtsa gnyis pa'i 'grel pa'o//_//'chi ba bslu ba'i phyir bzlog chen mo
[\[186b.2\]]bshad nas/_sdig pa zad pa dang /_dam tshig nyams pa gso ba'i dkyil 'khor 'chad par bzhes pas/_/de nas gsang ba bshad bya ba/_/zhes pa gsungs te/_sngags de nyid ni k+Sha'o/_/cho ga'i rim pa ni lha bskyed pa'o/_/bcom ldan 'das rdo rje snying pos dkyil 'khor
[\[186b.3\]]thams cad kyi sdig pa zad pa'i cho ga mchog tu bshad do/_/rdo rje snying pos su la gsan zhe na/_'das pa'i sangs rgyas rnal 'byor ma'i brgyud pa'i rim pas gsang ba me long lta bu dang /_gsang ba mnyam pa nyid/_gsang ba so sor kun du rtog pa'i ye shes/_mchog tu gsang ba bya ba
[\[186b.4\]]nan tan/_ye shes bzhi las lha'i sku bskyed pa'i rim pa dang rdzogs rim dga' ba bzhi grangs bzhin sbyar ba bsgom pa'i mchog bsgom mo zhes bya ba mdor bstan pa'o/_/da la rgyas par bshad pa ni/_tshad med pa'i rnal 'byor dang byin gyis brlabs pa dang /_bsrung ba dang /_tshogs sogs pa dang /_stong
[\[186b.5\]]pa nyid kyi rnal 'byor mngon du byas nas/_'byung ba bzhi'i ri rab dang sna tshogs rdo rje dang b+h+rUM las gzhal yas khang bskyed nas/_pad+ma'i dbus su zla ba dang /_nyi ma dang /_yi ge k+Sha dang /_'od zer spro bsdu gyur pa las bdag nyid dpal he ru ka dpa' bo dang mkha' 'gro mas bskor ba bsam par
[\[186b.6\]]bya'o/_/rten dang brten pa'i dang po sbyor ba'o/_/bcom ldan 'das k+Sha las skyes pa'i sku mdog dmar po/_ye shes lnga las byung ba'i zhal lnga dbus dmar ba/_g.yon pa sngo ba/_rgyab ljang ba/_g.yas ser/_steng zhi ba dkar po/_spyan gsum phyag bcu gnyis pa ni go sla'o/_/de ltar
[\[186b.7\]]dkyil 'khor rgyal mchog bshad nas/_las kyi rgyal mchog ni/_ye shes sems dpa' gzhug pa dang /_go cha bskon pa dang /_dbang bskur ba dang /_bdud rtsi myang ba dang /_kha bskang ba'i rjes la/_nu ma'i bar du k+Sha las byung ba'i ye shes sems dpa' snga ma'i sku mdog
[\[187a\]]
[\[187a.1\]]dang phyag mtshan can/_zla ba'i dkyil 'khor la gnas pa'i ye shes sems dpa' bsgom mo/_/de'i thugs kar dbyangs yig bcu gnyis las byung ba'i zla ba'i steng du dam tshig sems dpa'i ral gri bde ba chen po'i zhes ming 'dogs pa thams cad mkhyen pa'i ye
[\[187a.2\]]shes las byung bar bsam mo/_/de'i mgo bor oM las sku'i 'khor lo/_lkog mar gsung gi 'khor lo snying gar thugs kyi 'khor lo bsgoms nas/_'od zer spro bsdu snga ma bzhin du byas la/_sngags kyi de nyid 'di ru bzlas te/_oM zhes bya ba nas oM AHhu'aM zhes bya ba'i bar du bcom
[\[187a.3\]]ldan 'das ni dbyangs yig dang k+Sha las skyes pa'i snying po'o/_/yum gyi snying po yang de bzhin no/_/lha mo bzhi ni ma ning gi yi ge bzhi las skyes pa'o/_/dpa' bo rnams ni b+ha'i bar gsal byed kyi yi ge las skyes pa'i sa bon dang /_ming snying po yin no/_/dpa' bo nyi shu rtsa bzhi ni
[\[187a.4\]]ming mtshan gyi dang po sa bon dang snying po yin no/_/sgo ma bzhi ni ya ra la wa bzhi snying po yin no/_/mtshams ma ni sha Sha sa ha bzhi yin no/_sku gsung thugs kyi 'khor lo'i dpa' bo dang rnal 'byor ma'i gsang sngags 'di ni lus kyi dkyil 'khor dang sprul pa'i dkyil 'khor
[\[187a.5\]]gnyis ka bskyed pa'i rten yin te/_bskyed pa'i sa bon de nyid snying po yin no/_/thugs dang gsung dang sku dang dam tshig gi lha mo rnams kyi sku mdog dang phyag mtshan ni rgyud na gsal lo/_/mtshams kyi lha mo bzhi ni/_me long dang dri'i dung chos dang ro'i snod dang reg bya'o gos
[\[187a.6\]]yid du 'ong ba gri gug spangs pa yin no/_/nang gi bzhi dang sgo ma rnams ni/_g.yon pa thod pa dang kha T+wAM ga dang dril bu/_g.yas pa gri gug dang cang te'u bsnams pa yin no/_/mchod pa dang /_bstod pa dang gtor ma gtang ba ni kha bskang /_yang na sdig pa bshags
[\[187a.7\]]pa'i thabs gnyis pa ye shes kyi 'khor lo sangs rgyas yab yum bcu sku gsung thugs kyi sems dpa' dang sems ma nyi shu dam tshig gi 'khor lo khro bo sna tshogs pa du ma brgyad bya'o/_/yang na gsum pa de bzhin gshegs pa nya tshe drug cu rtsa gnyis kyi dkyil 'khor gyi
[\[187b\]]
[\[187b.1\]]'khor lo la sdig pa bshags pa'o/_/yang na ma mo sum cu rtsa drug gi/_/gtso mo 'od zer can la mos pa skul byed ma la sogs pa shes rab kyi pha rol tu phyin pa la mos pas gtso mo byas la lha mo'i dkyil 'khor la sdig pa bshags so/_/'khor sna tshogs su ci'i phyir snang zhe na/_
[\[187b.2\]]gang dang gang la mos pa mi rnams yid de dang de la sbyor bas nor bu sna tshogs pa'i mchog shel yin no/_/yang na sdig pa bshags pa'i thabs lnga pa ni bcom ldan 'das rdo rje sems dpa' zhal gcig phyag gnyis pa 'khor rnams kyang zhal gcig phyag gnyis pa sna tshogs kyi gzugs kyis
[\[187b.3\]]'gro ba dad pa'i gnas su gyur pa thams cad mkhyen pas sems can gyi don thams cad mdzad pa/_kun la khyab pa'i bde ba chen po chos kyi sku'o/_/dkyil 'khor 'di yang zhib mo rnam par 'thag pa yan lag bzhi bcu rtsa brgyad dang ldan pa'i sgrub pa'i thabs su 'gyur ro/_/le'u nyi shu
[\[187b.4\]]gsum pa'i 'grel pa'o//_//de ltar sdig pa bshags pa'i 'khor lo bshad nas/_go cha drug gi 'khor lo bshad par bzhed nas/_de nas gzhan yang bshad bya ba/_/zhes pa gsungs te/_rigs drug gi mkha' 'gro bskyed pa'i rim pa ni bsrung ba'i don du gsungs so/_/rgyas par phye na rigs
[\[187b.5\]]du ma rnam pa brgyar bshad pa'i las mdor bsdus nas sku gsung thugs kyi rigs gsum mam/_ye shes lnga'i rigs lnga'i rgyud sde bzhi las bshad pa yin la/_gdul bya khams gsum ma lus pa'i srog chags rnams kyang rigs drug gi bag chags las 'byung ba'i kun rigs drug
[\[187b.6\]]tu yang dag par 'byung ba yin no/_/de ltar mdor bstan nas/_dang po 'khor rnams kyi gleng bslang ba ni/_de nas rigs kyi yum sangs rgyas spyan ma la sogs pa yum thams cad dbang po drug bde ba'i dga' ba dang /_yul drug bde ba'i mgu ba dang /_rnam par shes pa drug bde ba'i rangs pa
[\[187b.7\]]dang /_'dus ma byas rtogs pa'i yid bde ba skyes par 'gyur ro/_/de nas sdud pa rdo rje snying pos bcom ldan 'das kyis bstan du gsol zhes zhus pa dang /_sngon du 'gro ba'i rnal 'byor lnga dang 'byung ba bzhi dang /_ri rab dang sna tshogs rdo rje dang gzhal yas khang bskyed pas dbus
[\[188a\]]
[\[188a.1\]]su dang po sbyor ba'i sa bon 'khor lo'i lte bar baM 'khor lo'i rtsibs lnga la hUM b+h+rUM aM traM khaM sngags 'di gsungs pas snod kyi 'jig rten rab tu g.yo zhing sangs rgyas sras dang bcas pa dgyes shing rgyal nas kyang /_rdo rje stong pa nyid kyi ye shes las mi 'khrugs pa la
[\[188a.2\]]sogs pa'i rigs lnga dang rdo rje sems dpa' dang drug bskyed par grags so/_/de la lnga ni mkha' 'gro he ru ka zhes bya ba la/_drug pa ni nyon mongs pa dang shes bya'i sgrib pa spangs pa'i rdo rje dpa' bo zhes grags so/_/de ltar mtshan bshad nas sku mdog bshad pa ni/_nam mkha'i mdog
[\[188a.3\]]ces bya ba nas/_zla ba'i 'od dang 'dra ba'i 'od ces bya ba'i bar ni go sla'o/_/thams cad kyang spyan gsum pa/_rdo rje skyil krung gis bzhugs pa/_cod pan rus pa'i rgyu las byas pa'i phreng ba can gdan glang po che dang seng ge la sogs pa drug dang /_phyag rgya rdo rjes la reg pa langs nas/_dkyil
[\[188a.4\]]'khor drug bri bar bya zhes pa'i bar du gdan dang phyag mtshan bshad nas/_rten gyis dkyil 'khor ston pa sgo bzhi dang ldan pa'i dbus su/_shar gyi rtsibs la rdo rjes bskor ba de bzhin du rtsibs gnyis pa la 'khor los gsum pa la rin po ches/_bzhi pa la pad+mas/_lnga pa la sna tshogs
[\[188a.5\]]rdo rjes bskor ba'o/_/dbus su rdo rje rtse lnga pa'i phreng bas bskor pa'i dkyil 'khor drug rnam par dgod do/_/dkyil 'khor drug la gnas nyi shu rtsa bzhir dgod pa ni dbus kyi rdo rje sems dpa' bde ba chen po'i dkyil 'khor gyi rtsibs la gnas bzhis bskor bas dang po ste/_sku mdog
[\[188a.6\]]dang phyag mtshan ni go sla'o/_/rnam par snang mdzad kyi dkyil 'khor ni lte ba'i gnas bzhis bskor bas gnyis pa ste/_sku mdog dang phyag mtshan ni go sla'o/_/rin chen mkha' 'gro'i dkyil 'khor la zhing dang nye ba'i zhing gis bskor ba sa gsum pa 'od byed pa'o/_/pad+ma mkha' 'gro'i
[\[188a.7\]]rtsibs bzhi pa la tshan+do ha dang /_nye ba'i tshan+do ha ni lhas bskor bas bzhi pa 'od 'phro ba'o/_/rdo rje mkha' 'gro'i rtsibs bzhi la 'du ba dang nye ba'i 'dus pa'i lhas bskor ba sa lnga pa sbyang dka' ba'i snang ba'o/_/sna tshogs mkha' 'gro'i rtsibs bzhi la dur khrod dang nye ba'i dur khrod
[\[188b\]]
[\[188b.1\]]kyi lhas bskor ba/_sa drug pa mngon du gyur pa'i snang ba'o/_/sku mdog dang phyag mtshan thams cad ni go sla'o/_/dkyil 'khor gyi phyi rol du pany+tsa rA ga ni yi dwags kyi phreng bas bskor ba'o/_/'khor lo drug po de'i rgyab kyi zur bzhi la sna tshogs rdo rje'i steng du yum bzhi dgod do/_/bum
[\[188b.2\]]pa bzhi dang thod pa bzhi ni dbus kyi dkyil 'khor gyi mtshams su dgod/_yum bzhi ni sa'i lha mo bzhi yin pa dang /_mtshams kyi lha mo sgom dang bcas pa ni rgyud na gsal/_de ltar dkyil 'khor rgyal mchog bshad nas/_las kyi rgyal mchog ni ye shes sems dpa' spyan drangs thugs
[\[188b.3\]]gnas nu ma'i bar du bzhugs par lta'o/_/ye shes sems dpa' gzhug pa dang /_go cha dang dbang bskur ba dang /_bdud rtsi myong ba dang /_bsgom pa'i thugs kar hUM las thugs kyi 'khor lo/_nu ma'i bar du baM las ye shes kyi 'khor lo/_lkog mar A las gsung gi 'khor lo/_srog dang
[\[188b.4\]]rtsol ba las dbugs 'byung rngub dang bcas pa spro bsdu bsgom par bya'o/_/gtso bo lha lnga sku gsung thugs kyi 'khor lo'i steng du/_rang gi nu ma'i bar du rang gi ye shes sems dpa' sa bon dang bcas pa bzhi bsgom par bya'o/_/ngag gi gsang sngags gsungs pa ni rgyud na gsal lo/_/
[\[188b.5\]]'khor kun gyis gsang sngags ni gtso bo dang 'khor gyi dpa' bo dang dpa' mo bzhi bzhi mkha' 'gro ma'i bzlas pa bya'o/_/yang na spro bsdu mi bya bar dam tshig chen po/_kha sbyor ba yis yab kyi zhal nas yum gyi zhal du thams cad kyi dam tshig dang shes rab kyi dam tshig mchog tu gyur pas gnyis su med pa'i sbyor
[\[188b.6\]]bas mgal me'i 'khor lo bzhin du bzlas nas 'khor los sgyur ba drug gis dngos grub 'thob bo/_/yang rdo rje sems dpa'i gnas su rnam snang la sogs pa'i rigs drug gang la dad pa'i rnal 'byor pas dbus su bzhag pas gnas la sogs pas bskor bas dkyil 'khor drug
[\[188b.7\]]tu 'gyur ro zhes 'das pa'i sangs rgyas rnal 'byor ma'i bka' dang /_'das pa'i de bzhin gshegs pa'i bla ma brgyud pas rigs drug tu 'gyur gyi/_gzhan du na sngags pa rigs drug so so la dad kyang gtso bo gang gzhag pa mi 'gegs pas 'khor bar 'gyur zhing /_zhal mthong pa dang
[\[189a\]]
[\[189a.1\]]bka'i snang ba yang mi 'thob bo/_/'di la yang bstod pa dang mchod pa dang gtor ma gtang ba kha ba skad do/_/zhib mo rnam par 'thag pa sgrub pa'i thabs yan lag bzhi bcu rtsa brgyad dang ldan pa 'di yang bsgom par bya'o/_/le'u nyi shu rtsa bzhi pa'i 'grel pa'o//_//
[\[189a.2\]]de ltar dkyil 'khor thams cad la phyir bzlog gi 'chi bdag gi bdud las bsrungs/_sdig pa zad pa'i 'khor los nyon mongs pa'i bdud las bsrungs/_go cha'i 'khor los phung po dang lha'i bdud las bsrungs nas/_mchod pa'i 'khor lo bstan par bzhed pas/_de nas gzhan
[\[189a.3\]]yang bshad bya ba/_/zhes bya ba gsungs so/_/rnal 'byor gyi lam mchod pa'i 'khor lo rnyed par dka' bas rnal 'byor ma yab yum sbyor ba'i rkyen gnas kyi snying po las mngal skyes kyi gnas kyi rim pa 'khor rnams skad cig gis skur 'byung /_skad cig gis phyag mtshan dang rgyan
[\[189a.4\]]gyi mtshan ma dang ldan pa ste/_mdor bstan pa'o/_/rgyas par bshad pa ni dang por sngon 'gro lnga dang /_'byung ba bzhi ri rab sna tshogs rdo rje gzhal yas khang dang bdun bskyed pa'i dus su rgyu'i he ru ka mngon par byang chub pa lngas rdo rje sems dpa' bskyed nas/_mngal skyes kyi mchod pa'i
[\[189a.5\]]'khor spros nas/_bde ba chen po bla na med par rgyu'i he ru ka yab yum zhu ba dang /_de la 'khor gyi lha mo dang /_de bzhin gshegs pa thams cad dang /_mkha' 'gro dang mkha' 'gro ma thams cad kyis gsol ba 'debs shing glus bskul ba ni/_khro bo bde ba dgyes pa yis/_/bde ba'i
[\[189a.6\]]longs spyod las byung ba/_/zhes bya ba la sogs pa'i tshigs bcad drug gis glus bskul ba ni phyi nas ston to/_/thig le de yongs su gyur pa las 'bras bu'i he ru ka de'i mngon par byang chub pa'i rim pas skad cig gis zar ma'i me tog lta bu kha dog sngo skya 'phags pa'i lam yan lag
[\[189a.7\]]brgyad pa'i phyag_/ye shes bzhi'i zhal zhes bya ba nas/_lte ba'i dbus su bcom ldan bzhugs/_/zhes bya ba'i bar gtso bo yab yum bskyed pa bsnyen pa'o/_/shar gyi 'dab sogs phyogs chal/_/mkha' 'gro ma sogs bzhi po dgod/_/ces bya ba nas/_de'i steng thod
[\[189b\]]
[\[189b.1\]]pa ni/_byang chub sems kyis rab gang ba/_/zhes bya/_ye shes kyi 'khor lo'i sku mdog dang phyag mtshan ni go sla'o/_/phyi rol gyi 'khor lo gsum la thugs kyi 'khor lo la kai ri la sogs pa brgyad dang /_gsung gi 'khor lo pi wang ma la sogs pa brgyad ni/_lag pa g.yon
[\[189b.2\]]pa'i tshul can ni/_so'i phreng ba thogs pa'i bzhad pa ma'o/_/rdo rje dril bu'i tshul can ni sgeg mo'o/_/khar khrol gyi tshul can ni glu mkhan ma'o/_/pad+ma'i gar bskor ba'i tshul can ni gar ma'o/_/phyag lhag ma gnyis kyis thod pa dang kha T+wAM ga 'dzin pa ste/_phyag bzhi'o/_/sku'i 'khor
[\[189b.3\]]lo'i me tog ma la sogs pa brgyad zhal gcig phyag bzhi ma/_g.yas pas me tog dang bdug pa dang /_mar me dang /_byug pa dang /_mtshams su me long dang ro'i snod dang /_reg bya'i gos dang /_chos kyi dbyings gru gsum pa thogs pa/_phyag lhag ma gnyis kyis cang te'u
[\[189b.4\]]dang kha T+wAM ga bsnams pa'i zhal gcig phyag bzhi ma'o/_/sgo ma bzhi dang mtshams kyi lha mo ni go sla'o/_/nye ba'i bsnyen pa'o/_/sgrub pa'i lus kyi dkyil 'khor ni snying gar nu ma'i bar du ye shes sems dpa' lha mo bcu gnyis kyis bskor ba/_dpral bar sku'i 'khor lo dkar
[\[189b.5\]]po/_lkog mar gsung gi 'khor lo dmar po/_snying gar thugs kyi 'khor lo sngon po/_dpa' bo dang dpa' mo thams cad zhal gcig phyag gnyis pa man ngag gis rjes la bsgom pa ni sgrub pa'o/_/sgrub pa chen po las kyi rgyal mchog ni/_snying ga'i pad+ma dang zla ba dang hUM gi
[\[189b.6\]]'od zer lcags kyu lta bus ye shes kyi 'khor lo bkug la/_phyag 'tshal mchod pa dang bstod pa'i rjes la dbang bskur nas gcig tu gyur pas bsam mo/_/de'i rjes la bsgom pa ni/_spro bsdu ye shes kyi bzlas pa srog rtsol dbugs rngub pa dang bsgrags nas/_dpral
[\[189b.7\]]ba nas sku'i 'khor lo spro ba dang /_lkog ma'i AHlas gsung gi 'khor lo spro ba dang /_snying gar hUM las thugs kyi 'khor lo spro ba dang /_nu ma'i bar gyi hUM las lha mo bcu gnyis spro ba dang /_ngag gi bzlas pa'i sngags ni go sla'o/_/bzlas pas skyo na bum pa bzhi'i bdud rtsi'i
[\[190a\]]
[\[190a.1\]]myangs nas bzlas pa bya'o/_/thabs rang du sbas pa'i shes rab kyi lha mo rang snang ba'i thabs dang rig pa'i lus gnyis su med pa gdul bya 'gro ba gsum po mchod pa'i 'khor lo'i gzugs byas nas/_dpral ba sku dang /_lkog ma gsung /_snying ga thugs la bsdu nas/_rgyu ba
[\[190a.2\]]sems can dang /_mi rgyu ba snod kyi 'jig rten thams cad lha'i 'khor lor blta bar bya ba ni/_bsgom pa'i dngos gzhi'o/_/dkyil 'khor ni mngal skyes yin pas rgyu'i he ru ka zhu ba las dam tshig can 'bras bu'i he ru ka langs pa'i dus su/_glus bskul ba ni/_khro bo'i bde ba dgyes pa yi/_/
[\[190a.3\]]zhes pa tshigs bcad gcig ye shes kyi lha mo zhal bzhi phyag brgyad pa'i glu yin no/_/bde chen bde bza'i gar gyis rol/_/zhes pa nas/_A ral+li ho zhes pa'i bar gyi ni thugs kyi 'khor lo'i lha mo zhal gcig phyag bzhi ma'i glu'o/_/rab dgyes mgon po dgyes bzhugs mdzod/_/ces pa'i tshigs
[\[190a.4\]]bcad gcig gi 'khor lo'i pi wang ma la sogs pa bzhi'i glu'o/_/thar pa'i mtshan nyid ldan pa'i khyon/_/zhes pa'i tshigs bcad gcig ni me tog ma la sogs pa lha mo brgyad kyi glu'o/_/chags pa'i 'dam gyis khyod ma sgyur/_/zhes pa'i tshigs bcad gcig gis dam tshig gi 'khor lo ste
[\[190a.5\]]ye shes lnga ston pa'i glu yin no/_/'di yis mgon po bskul nas ni/_/'bras bu'i he ru ka bzhengs pas dkyil 'khor nges par 'grub bo/_/snyan cing 'jam pa'i dbyangs zhes pa tshigs bcad phyed dang gnyis ni mngal skyes kyi glu'i phan yon ston to/_/'dir 'chad pa'i go rims ci yin zhe na/_
[\[190a.6\]]rnal 'byor bsgom pa'i dus su dbyangs yig bcu gnyis kyi cha dang ldan pa'i zla ba rdo rje la thim nas/_bsgom pa'i dus su dgyes pa'i glu 'dis bskul nas bde ba chen po la slong ba'i glu yin pas rgyu'i he ru ka slong ba dang /_zla ba rdo rje las slong ba gnyis ka zin pa'i phyir phyi nas bshad do/_/ldang
[\[190a.7\]]pa'i tshe bsrung ba ni yi ge brgya pa ste thog ma dbang gi dus dang /_bar du bsgom pa'i dus dang /_tha mar ldang ba'i dus gsum du yi ge brgya pa bzla'o/_/gnas gang du dgod ce na/_ldang ba'i tshe snying gar phyir zlog chen mo'i 'khrul 'khor bkod la/_de'i 'dab ma bcu drug la yid kyis bris la
[\[190b\]]
[\[190b.1\]]bzlas pa byas nas/_lhag pa dang ma tshang ba bskang bas bdag nyid brtan par byed do/_/langs pa'i tshe stong gsum gzhal yas khang rang gi lhag pa'i lhar khams gsum po blta bar bya'o/_/bskyed pa'i rim pa bstan nas/_zab pa rdzogs pa'i rim pa ni/_bskyed pa'i rim pa la brtan pa thob
[\[190b.2\]]nas srid pa'i dpa' bo zhal gcig phyag gnyis pa'i ngo bo nyid de'i srid pa bdag gir ba lta bas stong pa dang rang gi lus ngag yid gsum bdag tu blta bas stong par bsgom mo/_/de ltar bdag med pa'i sems kyi stong nyid la gnas na/_bskyed pa'i rim pa 'di dka' thub la sogs pa gang
[\[190b.3\]]yang bya mi dgos/_rdo rje 'chang chen po dngos yin pas rang byung rangs pa'i 'dus ma byas la bdag dang bdag gir lta bar dgag pa nyid kyang mi mdzad do/_/ji ltar chu la chu bzhag dang /_/ji ltar mar la mar bzhin du/_/rang gi sems kyi chos nyid ni/_mthong ba mchod pa'ang de yin no/_/de'i rgyu mtshan
[\[190b.4\]]can gyis rdzogs rim ni gtum mo drod sbar nas snying ga'i byang chub sems kyi thig le bzhus pas zla ba'i dkyil 'khor dga' ba bzhir rdzogs par lte ba'i dbus su babs nas gnas bsams pa dang /_yi ge gnas kyi mchog srog a wa d+hU tIr chud pas de'i dbus su gnas par bsams te/_
[\[190b.5\]]de yang sku byang chub kyi sems dang gsung khrag gi thig le dang /_thugs srog gi rlung phyir mi 'byung bar gnas pa rdo rje can bsam gtan gyi lha'i sku yin no/_/de ltar mtshan bcas kyi rdzogs rim las mtshan ma med par bsgom pa'i gzung ba rang bzhin med pa dang /_'dzin pa rang bzhin med pa'i 'du
[\[190b.6\]]shes med pa'am/_'gog pa'i snyoms par 'jug pa bzhin du sems rgyun 'chad pa ma yin pa chags pas sems brtag pa ma yin chags par rgyun 'chad pa ma yin/_gnyi ga 'dres pa ma yin pa'i ye shes snying ga'i dbus na/_dmigs pa med pa 'dus ma byas la gnas pa rjes dpag
[\[190b.7\]]gi gtan tshigs ma yin pas mngon sum gyi yul phyag rgya bzhi'i bud med thams cad kyi rnal 'byor ma dang /_snyoms par 'jug pa'i thugs rdo rje kun rdzob kyi byang chub kyi sems las skyes pa'i dga' ba bzhi'i mchod pa b+ha ga zla tshes kyi steng du byang chub kyi sems kyi yul sa bon phyag rgya'i rnam par
[\[191a\]]
[\[191a.1\]]shes pa la mngon sum du snang bas mchog tu bshad pa'o/_/de'i mtshungs pa de ma thag pa'i rkyen dbugs nyi khri chig stong drug brgya 'gags pas ni mi shigs pa ste/_yul phyag rgya bzhi dang dbang po bdag po'i rkyen kun rdzob byang chub kyi sems kyi bde ba dang /_mtshungs pa de ma thag
[\[191a.2\]]pa'i rkyen srog a wa d+hU tIr chud pa las sa dang po'i ye shes kyi byang chub skyes pa'i ming ni rnyog pa med pa'i gzhung mngon sum gyi lam don dam snying po yin la/_gzhung gzhan rjes dpag gis gtan la phab pa'i stong nyid ni log lta'i 'od gsal yin no/_/sogs pa'i sgras ni mu stegs can gyi don
[\[191a.3\]]dam thams cad bsdu'o/_/shes rab dman pa dang thabs ngan pas mngon sum gyi lam la smad na mnar med par ltung ngo /_/de ltar le'u bzhi pa'i de kho na nyid kyi man ngag gis rdzogs rim dang /_le'u bcu bzhi pa'i rim pa bzhi bsgom pa dang /_le'u 'di'i thig le bsgom pa dang /_rgyud 'bum pa'i
[\[191a.4\]]stong phrag gsum gyi don bsdus pas phan tshun gcig gis gcig 'grel pa yin no zhes gdams ngag gis ston to/_/le'u nyi shu rtsa lnga pa'i 'grel pa'o//_//de ltar mchod pa'i dkyil 'khor bshad nas/_bdud rtsi myang ba'i dkyil 'khor ston pas/_de nas sbyor ba bshad bya ba/_/zhes
[\[191a.5\]]gsungs te/_sangs rgyas thod pa'i nang du bskyed pa mchog sku/_dam pa gsung /_sbyor ba kun gyi mchog thugs/_des dngos grub thams cad gsol ba 'bras bu kun rdzob tu oM sba zhing AHgsang ba dang hUM su la yang mi bstan to/_/rnal 'byor ma thams cad kyi snying la gnas pa'i oM AHhUM
[\[191a.6\]]gsum de nyid mchog tu bzung na sbas pa sgyu ma dang /_gsang ba 'od gsal dang zhes pa zung 'jug bla ma'i zhal nas bsgom par bya'o/_/de bsgom pa'i gnas ni tshigs bcad gcig gis bstan to/_/sngon 'gro lnga dang 'byung ba bzhi ri rab sna tshogs rdo rje gzhal yas khang dang bdun bskyed pa'i dbus
[\[191a.7\]]su nyi zla kha sbyor gyi lte ba'i hUM de yongs su gyur pa'i spro bsdu las sangs rgyas thod pa can gyi mchog bskyed do/_/de'i rgyu'i rgyas bshad ni zla ba me long lta bu'i gnas med pa nyi ma mnyam pa nyid kyis zhi ba hUM so sor kun du rtog pa dag pa/_spro bsdu rnam rtog spangs pa bya ba nan tan/_de lta bu'i A li kA li
[\[191b\]]
[\[191b.1\]]las byung ba'i gnyis su med pa'i ye shes kyi snang ba zhi ba zhal gcig phyag gnyis pa zhes bya ba nas/_'jigs byed dang ni dus mtshan dag_/sred dang ldan pa zhabs kyis gnon/_/zhes bya ba'i bar du go sla'o/_/de'i nu ma'i bar du ye shes sems dpa' lha mo bcu gnyis kyis bskor ba zhal
[\[191b.2\]]gcig phyag gnyis pa'i gzugs can b+hUM las byung ba bsgom mo/_snying gar thugs kyi 'khor lo sngon po/_lkog mar gsung gi 'khor lo dmar po/_dpral bar sku'i 'khor lo dkar po/_'khor lo gsum pa zhal gsum phyag drug pa bsgom pa ni go sla'o/_/nu ma'i bar gyi ye shes sems
[\[191b.3\]]dpa' la mkha' 'gro ma dang /_lA ma dang /_dum skyes ma dang /_gzugs can ma bzhi pad+ma'i phyogs la dgod pa dang /_thod pa bzhi mtshams su dgod pa dang /_phyi rol gyi pad+ma brgyad la khwa gdong ma dang /_gshin rje brtan ma la sogs pa dgod do/_/mtshams kyi lha mo bzhi ni phyag g.yas
[\[191b.4\]]pa mi 'jigs pa sbyin pas me long dang /_gling bu dang dri'i snod dang chos dang ro yis gang ba'i thod pa bsnams pa/_g.yon pas thod pa dang kha T+wAM ga 'dzin pa lha mo cang te'u dang gri gug bsnams pa'o/_/de ltar lugs kyi nang du sa bcu'i rim pa sku gsung thugs kyi sbyor ba bsgoms nas byang chub kyi
[\[191b.5\]]phyogs kyi chos sum cu rtsa bdun gyi rnam par dag pa bsgom mo/_/dpa' bo rnams kyi snying po ni/_oM kaM hUM hUM phaT/_oM khaM hUM hUM phaT/_oM gaM hUM hUM phaT ces bya ba nas b+haM hUM hUM phaT ces bya ba'i bar dpa' bo nyi shu rtsa bzhi'i snying po yin no/_/mkha' 'gro ma rnams kyi ming nyid snying po yin no/_/sku'i
[\[191b.6\]]brgyad la oM dang spel/_gsung gi brgyad la AHdang spel/_thugs kyi brgyad la hUM dang spel ba ni/_dpa' bo rnams kyi yin no/_/mkha' 'gro ma la sogs pa bzhi'i ni ma ning gi yi ge bzhi dang /_ming mtshan gyi dang ba bzhi sngags su 'gyur ro/_/sgo ma bzhi la ya ra la wa/_mtshams kyi lha mo
[\[191b.7\]]bzhi la sha Sha sa ha/_thog ma'i oM dang tha ma'i hUM gnyis phaT dang sbyar ba ni snying po'o/_/dbus kyi sangs rgyas thod pa'i go sla'o/_/lus kyi dkyil 'khor 'byung ba lnga sangs rgyas/_skye mched drug sems dpa' yig 'bru la sogs pa bzhin du bskyed pa la sbyor bar bya'o/_/las kyi rgyal
[\[192a\]]
[\[192a.1\]]mchog ye shes sems dpa' spyan drang ba dang /_go cha bskon pa dang /_dbang bskur ba dang /_gcig tu gyur par bsgoms la/_mtshams kyi lha mo bzhi'i phyag na gnas pa'i mchod pa bzhi sngags kyis mchod par bya ste/_oM ru pa badzrA hUM/_oM gan+d+ha badzri hUM/_oM ra sa badzrI hi zhes
[\[192a.2\]]sangs rgyas thod pa dang /_lus kyi rgyan gyi dkyil 'khor thams cad la gsang ba'i mchod pa bzhi po bzlas nas mchod par bya'o/_/bsgom pa ni 'khor lo gsum gyi spro bsdu snga ma bzhin du bya'o/_/bzlas pa yang snga ma bzhin no/_/bdud rtsi myang ba dang /_mchod pa dang /_gtor ma gtang ba
[\[192a.3\]]yang snga ma bzhin no/_/sangs rgyas thod pa ni bsgom pa'i 'bras bu ni gsum ste/_dkyil 'khor thams cad kyi dam tshig nyams pa bskang ba'i thabs ni/_gsang sngags kun gyi dam tshig ni/_/zhes bya ba nas/_ye shes lha yi 'chi med mchog_/ces bya bas thod pa'i bdud rtsi myangs pas
[\[192a.4\]]dam tshig bskang ba dang po'o/_/yang na rang gi ming dang sngags bzlas pa gnyis pa'o/_/gsum pa dam tshig nyams pa zhi bar 'gyur zhing skal ba dang ldan pa'i rnal 'byor pa rnal 'byor ma'i 'khor lo las dbang bskur ba dus bzhi ru phyi dang nang gi chus khrus bya ba dang /_slar yang bla ma la
[\[192a.5\]]gsol ba btab nas gsang ba dang shes rab ye shes kyi dbang bskur ba blangs nas nges par dngos grub can du 'gyur ro/_/le'u nyi shu rtsa drug pa'i 'grel pa'o//_//de ltar sangs rgyas thod pa bshad nas/_rdo rje sems dpa' la sogs pa'i dkyil 'khor ston par bzhed pas/_de nas
[\[192a.6\]]gzhan yang bshad bya ba/_/zhes bya ba gsungs te/_sngon du 'gro ba'i rnal 'byor lnga bsgoms nas/_snod bcud thams cad stong pa nyid du bsgom pa'i dbus su 'byung ba bzhi ri rab dang sna tshogs rdo rje gyur pa las e gru gsum gyi dbus su gzhal yas khang e gru gsum gyi dbus su
[\[192a.7\]]gnas pa'i don bshad pa ni/_gsang ba'i de nyid rnyed par dka' ba bstan pa dang /_g.yo ba snod bcud kyi 'gro ba thams cad dang /_sngags kun bskyed pa'i rgyu yi ge e de'i gzhi dpa' bo dang rnal 'byor ma dang /_sangs rgyas kun gyi gnas e gru gsum chos kyi dbyings mi zad pa'i
[\[192b\]]
[\[192b.1\]]rang bzhin thog ma dang tha ma dbus su dri ma med pas gru gsum des bskyed pa'i gzhal yas khang gi dbus su rdo rje sems dpa' zhal gsum phyag drug pa ni go sla'o/_/nu ma gnyis kyi bar du ye shes sems dpa' rang dang 'dra ba'i lha mo bcu gnyis kyis bskor ba sku gsung thugs kyi
[\[192b.2\]]dkyil 'khor gsum hUM dang /_A dang /_oM las bskyed pa'i lus kyi nang gi dkyil 'khor bsgom par bya'o/_/i las phyag rgya chen po zhal gsum phyag drug pa 'khor lo gsum gyi lte ba'i dbus su bsam mo/_/I las yab yum gsum b+ha ga'i pad+ma can bsam mo/_/de ltar dkyil
[\[192b.3\]]'khor rgyal mchog bshad nas/_las kyi rgyal mchog gi go cha dgod pa ni/_u las snying ga'i rdo rje sems dpa'/_U las gdan zla ba'i dkyil 'khor/_e las mgo la rnam par snang mdzad/_e las spyi gtsug tu pad+ma gar gyi dbang phyug_/o las phrag pa gnyis su dpal he ru
[\[192b.4\]]ka_/au las mig gnyis rdo rje nyi ma/_oM las go cha'i khrab/_aHlas yan lag la rta mchog_/l-i las sangs rgyas spyan shar du/_r-i las dam tshig sgrol ma byang du/_l-I las gos dkar mo nub tu/_r-I las rin po che sgrol ma lhor/_dkar ba ljang ba dmar ba ser ba/_dbu gsum phyag
[\[192b.5\]]drug pa/_de dag sgo'i thad ka'i pad+ma'i dbus su zla ba'i gdan la dgod do/_/grwa bzhir mchod pa'i lha mo bzhi zhal gsum phyag drug pa/_phyag dang po ral gri 'dzin pa'i dod du me long dang pi wang dril bu dang dung dang bcud len gyi snod thogs pa/_g.yas kyi lhag ma gnyis na mda' dang
[\[192b.6\]]lcags kyu/_g.yon gsum na rin po che dang gzhu dang zhags pa 'dzin pa'o/_/lhag ma ni go sla'o/_/bsgom pa dang bzlas pa'i sngon du ye shes sems dpa' spyan drangs nas/_dam tshig can gyi phyag 'tshal ba dang /_mchod pa dang /_dbang bskur ba dang /_gcig tu bsdus nas 'khor lo
[\[192b.7\]]gsum po spro ba dang /_bsdu ba'i sbyor ba bsgom pa dang /_sngar gyi sngags bzlas pa la bdud rtsi myang ba dang /_gtor ma gtang ba kha bskang ngo /_/ldang ba'i dus kyi tshe khams gsum ma lus pa rdo rje 'dzin par bsgom pa dang /_dus gsum gyi sems can sku gsum gyi go 'phang la
[\[193a\]]
[\[193a.1\]]bzhag pa ni/_ngo bo nyid kyi mthu dag gis/_/rang bzhin gyi ni de 'grub bo/_/zhes gsungs pas lhan cig skyes dga' dag pa'i bdag nyid yin no/_/le'u nyi shu rtsa bdun pa'i 'grel pa'o//_//rdo rje sems dpa'i dkyil 'khor bshad nas/_'jam pa'i rdo rje dpa' bo
[\[193a.2\]]gcig pu ston par bzhed pas/_de nas mchog gzhan bshad pa zhes bya ba gsungs te/_sngon du 'gro ba'i rnal 'byor lnga dang /_nam mkha' stong pa'i dbus su gzhal yas khang dang bcas pa'am/_gzhal yas khang med par zla ba'i gdan la yi ge maM las 'jam pa'i rdo rje
[\[193a.3\]]zhal gsum phyag drug pa bsgom pa ni rgyud na gsal/_de'i nu ma'i bar du rang dang 'dra ba'i 'jam pa'i rdo rje la lha mo bcu gnyis kyis bskor ba/_ye shes sems dpa' sku gsung thugs kyi snying po oM AHhUM gsum dpral ba lkog ma snying gar 'khor lo gsum gyi dbus su sngar
[\[193a.4\]]bshad pa'i gnas nyi shu rtsa bzhi dpa' bo dang dpa' mos bskor nas/_rdo rje sems dpa'i dkyil 'khor bzhin du yi ge gsum gyi sngags rjes su dran nas dpa' bo dang dpa' mo'i spro bsdu rjes su bsgom mo/_/srog dang rtsol ba dbugs 'byung rngub dang 'grogs pa'i 'khor
[\[193a.5\]]lo gsum gyi lha spros nas thun bzhir brtul zhugs chen pos gsang sngags bzlas/_thun bzhir bzlas pa zin nas snying gar bsdu/_bdud rtsi myang ba dang /_mchod pa dang bstod pa dang /_gtor ma gtang ba kha bskang ngo /_/le'u nyi shu rtsa brgyad pa'i 'grel pa'o//_//de ltar
[\[193a.6\]]'jam pa'i rdo rje'i sgrub thabs bshad nas/_rnam par rtog pa 'joms pa'i zad byed kyi mkha' 'gro bshad par bzhed pas/_de nas gzhan yang bshad bya ba/_/zhes bya ba gsungs te/_yi ge dgu pa ni k+Sha ste sde tshan gyi dgu pa'o/_/k+Sha'i yi ge las byung ba ni drod gsher las
[\[193a.7\]]skyes pa'o/_/sdug bsngal dang kun 'byung zad par byed do/_/sdug pa thams cad zad par byed pa'o/_/sdug bsngal dang kun 'byung gi rgyu bdag dang bdag gis blta ba'i rnam par rtog pa bcom par zad par byed pas na zad byed mkha' 'gro ste/_mdor bstan to/_/rgyas par bshad
[\[193b\]]
[\[193b.1\]]pa ni sngon du 'gro ba'i rnal 'byor lnga bsgoms nas/_'byung ba bzhi ri rab sna tshogs rdo rje gyur pa las 'byung ba'i gzhal yas khang nam mkha' dang mnyam pa stong pa nyid las byung ba'i rten med par nam mkha'i longs spyod la gzhal yas khang gnas pas na rten med par
[\[193b.2\]]longs spyod pa'o/_/de'i dbus su yi ge k+Sha las byung ba'i zhal lnga ye shes lnga'i rang bzhin zhal drug pa bong bu dang 'dra ba'i zhal gdong spangs pa'i phun sum tshogs pa'i snang ba'o/_/phyag bcu gnyis ni pha rol tu phyin pa bcu gnyis yum yang zhal lnga yab dang mthun pa
[\[193b.3\]]drug pa phag rgod kyi gdong can gyi yab yum bsgom mo/_/lus kyi dkyil 'khor ni snying gar ye shes kyi mkha' 'gro yab yum la 'khor lo rtsibs brgyad kyi sting du khwa gdong ma la sogs pa bzhi dang /_gshin rje brtan ma la sogs pa bsgom mo/_/sku gsung thugs
[\[193b.4\]]kyi 'khor lo ma bsgoms par de la ye shes sems dpa' bcug la/_go cha bskon pa dang dbang bskur ba byas nas thun bzhir zhag bdun gyi dus dang /_chu 'gram mam dur khrod kyi gnas su bsnyen pa byas na/_'phrog pa dgug pa dang /_dbang du bya ba dang /_gsod
[\[193b.5\]]pa dang /_brgyal ba la sogs pa'i las 'grub par the tshom med do/_/khwa gdong ma'i zhal gsum ni dbus ma khwa g.yas g.yon lug_/'ug gdong ma'i g.yas g.yon rnga mo/_khyi gdong ma'i g.yas g.yon rta/_phag gdong ma'i g.yas g.yon seng ge_/gshin
[\[193b.6\]]rje ma'i g.yas g.yon ra/_pho nya ma'i g.yas g.yon glang /_mche ba ma'i g.yas g.yon ma he/_'joms ma'i g.yas g.yon dred/_phyag mtshan rgyud na gsal/_yang na sems can gyi don du thugs rjes ro rnam par myos pas sku gsung thugs kyi yi ge gsum la skyes
[\[193b.7\]]pa nas rdo rje dang pad+ma 'khor lo'i dbus su bsgom/_nu ma'i bar du lha mo bcu gnyis kyi A li'i 'khor lo bsgom/_de la ye shes sems dpa' spyan drangs nas/_mchod bstod/_dbang bskur nas ro gcig tu gyur par bsam mo/_/gsang ba gsum gyi gnas nas
[\[194a\]]
[\[194a.1\]]'khor lo gsum gyi spro bsdu bsgom pa dang bzlas pa ni rgyud na gsal/_bdud rtsi myang ba dang /_mchod bstod kha bskang /_zhag bdun rtse gcig par bsgoms nas 'khor lo gsum gyi mkha' 'gro'i dngos grub myur du 'thob pa'o/_/le'u nyi shu rtsa dgu
[\[194a.2\]]pa'i 'grel pa'o//_//de ltar sgyu ma lta bu'i lha zad byed kyi mkha' 'gro ma bshad nas/_dgyes pa'i rdo rje ston par mdzad pas/_de nas gzhan yang bshad bya ba/_/zhes bya ste/_snying gar lha mo bcu gnyis 'joms pas A li'i mkha' 'gro rten 'brel bcu gnyis
[\[194a.3\]]dag par bsgom pa'o/_/dbus su gtso bo ni A li ye shes las byung bas gtso bo la A li mkha' 'gro zhes gdags so/_/de ltar mdor bstan nas rgyas par bshad pa ni/_sngon 'gro lnga bsgoms nas 'byung ba bzhi ri rab sna tshogs rdo rje'i steng du mngon par byang chub pa lnga
[\[194a.4\]]rdzus skyes dgyes rdor zhal brgyad phyag bcu drug pa/_zhal brgyad rnam par thar pa brgyad/_phyag bcu drug stong nyid bcu drug pa/_yab yum sku mdog dang phyag mtshan go sla bas ma bshad do/_/gtso bo bskyed pa bsnyen pa'o/_/lus kyi dkyil 'khor de'i snying gar 'khor lo
[\[194a.5\]]rtsibs bcu gnyis pa de'i lte bar rang dang 'dra ba'i zhal brgyad phyag bcu drug pa'i ye shes sems dpa' de'i 'khor lo'i rtsibs bcu gnyis la rten 'brel yan lag bcu gnyis rnam par dag pa'i lha mo zhal gsum phyag drug sku lus thams cad dkar po/_g.yas sngo ba g.yon
[\[194a.6\]]ljang ba thams cad kyang a la la'i sgra sgrogs pa go sla'o/_/oM las snying gar thugs kyi 'khor lo'i rdo rje phreng bas bskor ba'o/_/AHlas lkog mar gsung gi 'khor lo pad+mas bskor ba'o/_/hUM las dpral par sku'i 'khor lo 'khor lo'i phreng bas bskor ba bsgom par bya'o/_/las
[\[194a.7\]]kyi rgyal mchog ni ye shes sems dpa' gzhug pa dang /_go cha bskon pa dang /_dbang bskur ba dang /_'dod pa'i khams kyi dbugs 'byung rngub srog rtsol bsdams nas ye shes kyis bzlas pa'i sbyor ba lha mo bcu gnyis bcu gsum pa rdo rje 'dzin pa'i gtso bo sku
[\[194b\]]
[\[194b.1\]]gsung thugs kyi 'khor lo gsum la yang ye shes sems dpa' bcug nas go cha bskon nas ro gcig par gyur pa'i sku gsung thugs kyi spro bsdu bsgom mo/_/ngag gi bzlas pa ni gtso bo'i rgyud nas gsal/_'khor rnams ni thog mar oM dang bar du lha mo'i ming dang tha mar
[\[194b.2\]]hUM hUM phaT dang ldan pa ni snying po'o/_/bdud rtsi myang ba dang mchod pa dang bstod pa dang gtor ma btang ba kha bskang ngo /_/nye bar bsdu ba rgyas par bshad pa ni/_rang gi snying gar sngags kyi 'khor lo rim pa bdun pa sngar bshad pa bzhin du bkod la/_srid pa dang zhi ba'i chos rnams don
[\[194b.3\]]dam par dngos po med par shes pas/_dbyibs lha'i 'khor lo snying ga'i sdigs la bsdu/_sngags sems kyi 'khor lo chos la bsdu/_sems can gyi khams kyang chos la bsdus nas rang gi lha'i sbyor bas gnas pa la rkang pa brgyad pas mchod par bya'o/_/ldang ba'i
[\[194b.4\]]cho ga ni mnyam par ma bzhag pa'i sems kyis sngags sprul ba'i 'khor lo dang /_lus lus kyi 'khor lo dang /_chos sems kyi 'khor lo bskyed pa'i rim pa bsgom zhing chos thams cad stong pa nyid du ro gcig pas bsgom par bya ste/_chos rnams snod bcud la bdag
[\[194b.5\]]gir 'dzin pa dang /_de'i chos bdag gir 'dzin pa bzhi dang mig la sogs pa chos lnga'i rang bzhin gyis stong zhing kun brtags la sogs pa'i mtshan nyid gsum med par bsgom par bya'o/_/le'u sum cu pa'i 'grel pa'o//_//de ltar dgyes pa'i rdo rje'i mkha' 'gro
[\[194b.6\]]bshad nas/_bya ba'i rgyud rigs gsum la mos pa'i dbang du byas nas/_de nas sbyor ba bshad bya ba/_/zhes bya ba gsungs te/_sna tshogs gar gyi dbang phyug ni kr-i ya'i rgyud kyi lha'o/_/thams cad mchog ni gtso bo/_rnal 'byor che ni chos kyi mchog ma/_brtson
[\[194b.7\]]'grus chen mo rgya mtsho'i mchog ma ste mdor bstan to/_/rgyas bshad bskyed pa'i rim pa'i sbyor ba ni gong du bstan pa'i rim pas sngon du 'gro ba'i rnal 'byor lnga rdzogs nas/_'byung ba bzhi ri rab sna tshogs rdo rje gzhal yas khang bskyed pa'i dbus su/_nyi ma'i dkyil
[\[195a\]]
[\[195a.1\]]'khor gyi dbus su/_iM yongs su gyur pa las g.yas su rgya mtsho'i mchog ma/_oM yongs su gyur pa las sna tshogs kyi dbang phyug gsal byed kyi mkha' 'gro/_daM yongs su gyur pa las chos kyi 'khor lo ma/_rigs gsum mgon po'i gtso bo ni/_
[\[195a.2\]]zhal drug rigs drug gi kha dog sna tshogs 'chang ba phyag bcu gnyis kyis pha rol tu phyin pa'i phyag mtshan bsnams pa/_zhabs drug gis mu stegs can gyi lta ba lnga dang /_nyan thos dang rang rgyal gyis mya ngan las 'das pa lta ba drug gnon pa khyab 'jug gi pags
[\[195a.3\]]pa'i sham thabs/_tshangs pa'i pags pa'i stod g.yogs dbang phyug chen po'i mgo bo 'dzin pa/_phyag gnyis pa kha dog bcu gnyis dang ldan pa/_rgya mtsho mchog ma pi la pa ste khyim dang /_g.yon du chos kyi mchog ma nye ba'i pi la ste nye ba'i khyim pa btsun mo gnyis
[\[195a.4\]]mnga' ba/_btsun mo gnyis ka yang zhal lnga pa phyag bcu pa/_bcom ldan 'das ni 'jigs byed dang dus mtshan zhabs kyis gnon pa/_zhal drug dang ldan pa mgrin pa drug dang ldan pa yum gnyis ni zhal lnga pa mgrin pa bzhi dang ldan pa/_steng gi zhal la mgrin pa med
[\[195a.5\]]pa'o/_/phyag mtshan bcu ni go sla'o/_/lus kyi 'khor lo bshad pa ni/_gnas gsum du sku gsung thugs kyi 'khor lo bsgom pa dang /_oM las ye shes kyi mkha' 'gro rigs gsum la lha mo bcu gnyis kyis bskor ba'o/_/de la las kyi rgyal mchog ye shes sems
[\[195a.6\]]dpa' gzhug pa dang /_go cha bskon pa dang /_dbang bskur ba dang /_sngar bshad pa bzhin du 'khor lo gsum gyi spro bsdu bsgoms la/_gsang sngags kyi bzlas pa bya'o/_/sngags ni rgyud na gsal lo/_/gsang ba gsum gyi 'khor lo spros nas 'khor lo gsum gyi lha bsdu ba'i tshe
[\[195a.7\]]lha b+ha ga'i dbus kyi rtsa gsum la bsdu bar bya'o/_/gal te rdzogs rim bsgoms na 'khor lo gsum gyi lha rtsa gsum la bsdus la/_rdo rje phag mo'i b+ha gar gsang ba gsum po rtsa'i rang bzhin bsgom pa ni/_de kho na nyid sbyor ba bsgom pa zhes bya'o/_/bskyed pa'i rim pa
[\[195b\]]
[\[195b.1\]]bsgom pa'i tshe tha mal pa'i nga rgyal spangs nas thun bzhir bsgom pa dang bzlas pa bya'o/_/rtag tu dam tshig bskyang ba ni bdud rtsi myang ba ste/_'o ma ni byang sems dkar dmar ro/_/bram ze ni rnam snang ngo /_/sbrang rtsi ni mi bskyod pa'o/_/ma hA mAM sa ni sha chen no/_/sha lnga dang yang dag
[\[195b.2\]]ldan pa de nyid oM AHhUM gis byin gyis brlabs la bza' bar bya'o/_/spros bcas kyi tshogs kyi 'khor lo 'du 'dzi med cing srid pa la mngon par zhen pa 'khor lo yongs su mi 'dzin pa'i lha mo gnyis dang /_'dod pa'i khams kyi sems bkag pas kha na ma tho ba
[\[195b.3\]]dang mi ldan pa'i 'bad pa med par lhun gyis grub pa'i 'dod pa'i yon tan lnga la dga' ba bzhi'i longs spyod bza' bar bya'o/_/btung ba yang 'bad pa med pa srog a wa d+hU tIr chud pas 'dod pa'i yon tan lnga la longs spyod cing bdud rtsi lnga btung zhing 'dod khams
[\[195b.4\]]kyi btung ba nam yang mi btung ngo /_/nang gi bdag nyid srog a wa d+hU tIr chud pa'i sbyor ba dang ldan pa yab yum gnyis kyi spros bcas kyi 'khor lo bcom ldan 'das pi las rnal 'byor ma nye pi la tshogs kyi 'khor lo bya'o/_/yang na thabs nyi shu rtsa bzhi'i pi la na
[\[195b.5\]]'am/_shes rab nyi shu rtsa bzhi'i nye pi la ste/_'khor lo gsum gyi spros bcas bsgom pa/_grong khyer gyi mtha' 'khor lo gsum gyi lha bsgom pa/_grong gi mtha' bsgom pa lha mo bcu gnyis kyi spros bcas kyi 'khor lo gsum pa'o/_/zla ba dang nyi ma gtum
[\[195b.6\]]mo drod byang chub kyi sems mnyam par sbyor ba las skad cig ma bzhis dga' ba bzhi skyes pa'i 'bras bu mngon par shes pa drug ni mthu stobs dang ldan pa skye ba 'di la 'grub bo/_/spros med kyi spyod pa ni sngar bshad pa'i pa shu thams cad bza' zhing ling+ga'i lha bshos
[\[195b.7\]]dag snga ma bzhin du bza' ste/_'dus pa thams cad kyi 'khor lo glu dang gar dang bza' ba thams cad sgyu ma 'od gsal zung 'jug tu shes pa rnam par rtog pa thams cad spangs pa'i spros med kyi 'khor lo bya ste bskyar ba'i cho ga'o/_/le'u sum cu rtsa gcig pa'i
[\[196a\]]
[\[196a.1\]]'grel pa'o//_//de ltar rigs gsum gyi 'khor lo bshad nas/_dam tshig gi bde mchog ston par bzhed pas/_de nas gzhan yang bshad bya ba/_/zhes bya ba gsungs te/_rigs lnga'i dngos grub kyi sbyor ba mkha' 'gro lnga dang mkha' 'gro ma lnga dam
[\[196a.2\]]tshig gi sdom pa bshad pa ni mdor ston to/_/rgyas bshad ni gong du bstan pa'i rim pas sngon 'gro lnga rdzogs nas 'byung ba bzhi dang /_ri rab sna tshogs rdo rje drug gyur pa las/_gzhal yas khang nam mkha' dbyings kyi rdo rje'i dbus su gnas pa'i gzhal yas khang nyis
[\[196a.3\]]rim dbus ma yab yum bcu'i dkyil 'khor lngas brgyan pa dbus su nyi ma'i gdan la mdzes pa'o/_/A li'i mtshan sum cu rtsa gnyis kyi zla ba/_kA li'i dpe byad bzang po'i nyi ma/_dbus su sa bon no/_/'od zer spro bsdu gyur pa las dus mtha'i me ltar 'od zer 'bar
[\[196a.4\]]bas rab tu 'jigs pa zhal lnga pa phyag drug pa zhal mche ba gtsigs pa yum yang zhal lnga pa phyag drug pa re mig dbus ma la dgod do/_/gtso bo bskyed pa bsnyen pa'o/_/shar du sangs rgyas mkha' 'gro mkha' 'gro ma dang 'khyud pa/_nub tu pad+ma mkha' 'gro gos
[\[196a.5\]]dkar mo dang 'khyud pa/_lhor rin chen mkha' 'gro gzugs can ma dang 'khyud pa/_zhal dang sku mdog dang phyag mtshan ni rgyud na gsal/_mtshams bzhi ru sangs rgyas mkha' 'gro ma pad+ma'i mkha' 'gro ma/_rin chen mkha' 'gro ma zhal gsum phyag drug ma/_de'i sgo
[\[196a.6\]]bzhi'i shar sgor sna tshogs gzugs can ma'o/_/byang sgor gzugs bzang ma ljang gu/_nub sgor rdo rje mchu dmar mo/_lho sgor 'od byed ma ser mo/_/zhal gsum phyag drug ma/_shar gyi snam bu la stag gdong ma/_dred gdong ma/_rdo rje sna chen ma/_snyan grags ma dang bzhi sngon mo/_
[\[196a.7\]]lho'i snam bu la rdo rje pho nya mo/_/rdo rje san mo/_gzhon nu ma/_kam po rtse dang bzhi ser mo/_nub kyi snam bu la ro langs ma/_mda' can ma/_dri ldan ma/_'jigs byed ma dang bzhi dmar ba/_byang gi snam bu la zla ba'i spyi gtsug khro gnyer can/_sna tshogs gzugs ka ta ya na bzhi
[\[196b\]]
[\[196b.1\]]ljang ba'o/_/mtshams bzhir rdo rje lu gu rgyud ma/_lha mo sgyu 'phrul dra ma/_grags byed ma/_me 'bar ma dang bzhi phyogs kyi kha dog can phyi'i sgo bzhi la ser skya ma/_rdo rje 'bar ma/_rdo rje 'khyil ba ma/_rdo rje 'jigs byed ma dang /_bzhi phyogs kyi kha dog can no/_/sngon grub pa'i mkha'
[\[196b.2\]]'gro ma rab gtum ma la sogs pa sku gsung thugs dang dam tshig gi lha mo rnams yin te/_mkha' 'gro ma de dag thams cad zhal gsum phyag drug pa/_dang po na rdo rje gsor ba dang dril bu gnyis/_gnyis kyi g.yas na cang te'u/_g.yon na thod pa dang kha T+wAM ga/_/gsum pa gnyis
[\[196b.3\]]kyis lcags kyu dang /_zhags pa bsnams pa'o/_/gzhal yas khang bshad pa ni/_nang gi pho brang re mig dgu sgo bzhi dang bcas pa phyi'i lha rnams phyi'i sgo ma bzhi dang bcas pa/_rta babs bzhis brgyan pa ni go sla'o/_/'khor bskyed pa ni bsnyen pa'o/_/lus kyi dkyil 'khor
[\[196b.4\]]bsgrub pa ni/_byang chub kyi phyogs sems kyi 'khor lo dang /_dbus kyi 'khor lo sa bcu gsum khyams kyi lha mo nyi shu rtsa bzhi gnas dang nye ba'i gnas la sogs pa sa bcu'i rang bzhin du bsgom pa dang /_thugs kar ye shes kyi mkha' 'gro ma lha mo bcu gnyis kyis
[\[196b.5\]]bskor ba/_phung po dang khams dang skye mched lhar bskyed pa dpa' bo dang /_dpa' mo'i go cha gnyis po lus la bkod pa gsang ba gsum gyi gnas su rtsibs nyi shu rtsa bzhi la sku gsung thugs kyi mkha' 'gro gsum bkod pa sgrub pa lus kyi 'khor lo'o/_/sgrub pa chen po ni
[\[196b.6\]]ye shes kyi 'khor lo bkug nas mchod pa dang ye shes kyi chus dbang bskur ba dang /_ba spu'i ba thams cad las sku gsung thugs kyi gsang ba gsum spros nas/_sems can ma lus pa thams cad sku gsum gyi mkha' 'gror bskyed nas thun bzhir slar bsdu ba
[\[196b.7\]]dang /_gnyis pa sangs rgyas la mchod pa'i phyir 'khor lo gsum pa ba spu'i bu ga nas spros nas mchod pa dang gsum pa tshar bcad pa dang phan gdags pa'i phyir rdo rje gsum gyi lha srog rtsol dang lhan cig tu spro bsdu 'brug gi sgra ltar sngags bzla ba dang /_bzhi pa
[\[197a\]]
[\[197a.1\]]dbugs phar 'gro ba dang tshur bsdu ba'i sbyar bas mi smra ba'i lha'i cha byad kyi brtul zhugs chen po zhag bdun gyis mngon par shes pa 'grub ste de'i rtags ni/_g.yo ba sa'i rlung 'gags pa dang /_'dar ba chu'i rlung 'gags pa dang /_'khrug pa me'i rlung
[\[197a.2\]]'gags pa dang /_'phar ba nam mkha'i rlung 'gags pa dang ldan pa'i rtags byung na nad dang ldan pa tshar bcad pa dang /_nad med pa phan 'dogs pa 'grub bo/_/de ltar bsgom pa byas nas zhes bya ba tshigs bcad phyed ni mjug bsdu ba'o/_/don lnga pa rtags byung nas srog
[\[197a.3\]]a wa d+hU tIr chud pa'i nang gi sbyor ba dang /_ldan pas bdud rtsi lnga zos nas tshe lo stong thub na sangs rgyas kyi gnas su nges par 'jug go/_/snying po dang gnas ni rgyud na gsal ba ma bshad do/_/thun bzhi'i bsgom bzlas zin nas dkyil 'khor kun gcig tu byas te bsdus
[\[197a.4\]]nas rnal 'byor chen po lus gzi brjid can gyi sngags khri'am 'bum bzlas na/_ji ltar 'dod pa 'grub par 'gyur ba ni phan yon no/_/gal te rang gi lus rgas na byis pa gzhon nu ma lo brgyad pa mtshon dang rims kyis ma rig pa glo bur bu shi ba'i ro rnyed na gzhan gyi lus
[\[197a.5\]]su zhugs nas 'gro ba pa su ra pra bi sha zhes bya ste/_rdzu 'phrul dang mi snang ba dang gzugs du ma ston pa la sogs pa 'grub par 'gyur ro/_/mchod pa dang bstod pa dang gtor ma btang ba ni kha bskang ngo /_/le'u sum cu rtsa gnyis pa'i 'grel pa'o//_//mngon par
[\[197a.6\]]shes pa lnga bskyed pa dam tshig gi sdom pa bshad nas/_mngon shes bsgrub pa'i spros bcas kyi spyod pa ni/_de nas gzhan yang bshad bya ba/_/zhes bya ba gsungs te/_gang zag skye ba snga ma nas tshul khrims goms pas sbyangs pa'i yon tan bcu gnyis bsrung ba
[\[197a.7\]]de ni lung gi rim pas tshul khrims kyi phung po yin la lung dang bral na mu stegs can yin no/_/rnal 'byor pa dkon mchog gsum la skyabs su song nas chos kyi dbyings shes rab kyi pha rol tu phyin pa la dmigs te/_sbyangs pa'i yon tan bcu gnyis lha mo bcu gnyis su bskyed
[\[197b\]]
[\[197b.1\]]pa ni/_tshul khrims kyi phung po yin la/_dga' ba bzhi'i ting nge 'dzin thob pa'i ting nge 'dzin gyi phung po dang /_sgyu ma 'od gsal zung 'jug gis rgyas btabs nas shes rab kyi phung po yin no/_/rnam par grol ba'i phung po'i dngos grub tu 'gyur ro/_/gong du bstan pa'i sbyor ba sngon du 'gro ba
[\[197b.2\]]lnga dang /_'byung ba bzhi ri rab sna tshogs rdo rje dang pad+ma'i steng mngon par byang chub pa lnga skad cig gi rnam pa rdzus skyes kyi sbyor bas gtso bo dang 'khor thams cad cig car bskyed pa/_gtso bo zhal bzhi phyag bcu gnyis phag mo zhal gcig phyag gnyis pas 'khyud pa bsnyen
[\[197b.3\]]pa'o/_/shar la sogs pa'i rtsibs brgyad du mi dang seng ge la sogs pa'i lha mo brgyad dang /_sgo bzhir khrag 'thung ma dang /_gtum mo dang srin mo dang drag mo dang bzhi ste/_lha mo bcu gnyis rab tu byung ba'i gzugs can thams cad kyang zhal gcig phyag bzhi pa ste/_bsod
[\[197b.4\]]snyoms pa dang /_phyis mi len pa dang /_stan gcig pa gsum ni zas la ma chags pa'o/_/chos gos gsum pa dang /_phyag dar khrod pa dang /_phying ba pa ni gos la ma chags pa'o/_/tsog pu pa dang gzhi ji bzhin pa ni gnas mal la ma chags pa'o/_/bla gab med pa dang /_
[\[197b.5\]]shing drung pa dang /_dgon pa pa dang /_dur khrod pa ni gnas la ma chags pa ste/_de rnams kyi lha mo ni dkyil 'khor rgyal mchog go/_/las kyi rgyal mchog ni ye shes sems dpa' spyan drangs nas go cha bskon pa dang /_dbang bskur ba dang /_bdud rtsi myang ba ye shes
[\[197b.6\]]mnyam pa'i dam tshig mchog/_/ro gcig par ni rnam par bsgom/_/zhes pa sku gsung thugs kyi 'khor lo lus ngag yid gsum gyi spro bsdu bya ba dang /_ye shes sems dpa' nu ma'i bar ni sbyangs pa'i yon tan lha mo bcu gnyis kyi spro bsdu bsgom mo/_/snying po ni go
[\[197b.7\]]sla'o/_/ji ltar sgom zhe na/_shar zhi ba/_byang mche ba gtsigs pa dang /_lho bzhad pa/_nub lce bskyod pa/_shar lho zhi ba/_lho nub snying rje/_nub byang sgeg pa/_byang shar rngam pa/_sgo bzhir drag cing khro ba'i nyams can sgom mo/_/rab tu byung ba'i chas gon nas ji ltar khros
[\[198a\]]
[\[198a.1\]]pa'i nyams yin zhe na/_sems can mos pa sna tshogs 'dul ba'i thabs 'dod yon lnga la longs spyod pa na/_stong pas rgyas btab na bla med ye shes kyi 'bras bu thob bo/_/kha zas bdud rtsi lngar byin gyis brlabs nas 'chi med bde ba'i longs spyod kyi
[\[198a.2\]]'bras bu rnyed do/_/sems can thams cad lhar bsgoms pas zag med kyi go 'phang mchog thob bo/_/'di ni las dang po'i spyod pa ma yin pas mchog tu gyur pa'i rnal 'byor pa'i spyod pa yin pas/_sngon 'gro dang dngos gzhi dang rjes thams cad tshang bar mi dgos so/_/
[\[198a.3\]]le'u sum cu rtsa gsum pa'i 'grel pa'o//_//de ltar spros bcas kyi spyod pa bshad nas rgyas par char dbab pa'i cho ga bshad par bzhed pas/_de nas gzhan yang bshad bya ba/_/zhes bya ba gsungs te/_gong gi sngon du 'gro ba'i rnam pa lnga byas nas 'byung ba bzhi ri rab sna
[\[198a.4\]]tshogs rdo rje dang gzhal yas khang gi dbus su pad+ma 'dab ma brgyad pa'i dbus su yi ge hUM las rdo rje de yongs su gyur pa las sku lus sngon po zhal bzhi pa mche ba gtsigs pa phyag brgyad kyi dang pos rdo rje mtha' yas gcig pa/_g.yon gyi dang po sdig mdzub nor rgyas
[\[198a.5\]]kyi zhags pa can/_g.yon pa na thod pa dang kha T+wAM ga la 'jog po bcings pa/_g.yas pa'i lcags kyu la pad+ma bcings pa/_g.yon pa'i mdung la pad+ma chen po bcings pa/_dbang po'i pags pa bsnams pa'i phyag gnyis kyi gdu bu dung skyong dang stobs kyi rgyus byas
[\[198a.6\]]pa/_g.yas pa'i cang te'u la ma dros pas brgyan pa/_slad ma ni go sla'o/_/yang na phyag bcu gnyis pa gri gug dang /_tshangs pa'i mgo bo dang rdo rje dang dril bus 'khyud pa rang snang ba'i rdo rje phag mo zhal gcig phyag gnyis pa gri gug dang ka pA la bsnams pa/_'dzam
[\[198a.7\]]bu chu bo'i mdog lta bu'i sngon po bsam mo/_/nam mkha' lding gi gdong can zhal lnga pa phyag brgyad pa ni yum spangs pa yin la/_phyag bcu gnyis ni yum dang ldan pa ste/_gnyi ga yang khyad par du nam mkha' lding gi gdong can yin no/_/chu lha chung ma dang bcas pa
[\[198b\]]
[\[198b.1\]]kha dog dkar po thal mo sbyar nas bka' nod par byed pa g.yas brkyang ba'i zhabs kyis mnan pa'o/_/pad+ma 'dab ma brgyad la klu brgyad thal mo sbyar nas chung ma dang bcas pa bka' nod par bsam/_klu rnams kyi mjug ma chu lha'i 'og tu mnan par bsam mo/_/de ltar
[\[198b.2\]]dkyil 'khor rgyal mchog bshad nas/_las kyi rgyal mchog ni ye shes sems dpa' spyan drang /_go cha bskon/_dbang bskur nas bsgoms pa'i tshe/_snying gar nu ma'i bar du ye shes kyi 'khor de'i sku mdog dang phyag rgya dang zhal lnga dang ldan pa bskyed/_ye shes sems
[\[198b.3\]]dpa' de'i thugs kar ting nge 'dzin sems dpa'i rdo rje rtse mo lnga la hUM naM hUM dgod do/_/dpral bar sku'i 'khor lo/_lkog mar gsung gi 'khor lo snga ma bzhin bsams/_klu brgyad kyi snying gar hUM laM hUM gsum dgod/_khams gsum sku gsung thugs kyi spro bsdu bsgom
[\[198b.4\]]'og nas 'byung ba'i gsang sngags kyi rgyal po khro bo'i tshig bzlas brjod byed pa'am 'bum mam khri bya/_/bstod pa dang mchod pa bya/_gtor mas kha bskang ngo /_/ting nge 'dzin gsum bsnyen pa'i cho ga'o/_/las la sbyor ba'i bsgrub pa'i gnas bshad pa ni/_chu bo'i 'gram
[\[198b.5\]]mam/_rgya mtsho la sogs pa klu yod pa'i gnas su bsgom bzlas bya/_snying po ni go sla'o/_/nyin re zhing thun bzhi zhag bdun gyi bar du las la sbyar bas char dbab/_ma babs na bskyar ba'i cho ga ni/_'o ma btung ba dang /_sbrang rtsi bza' zhing 'o ma dang mar dang bcas pas sbyin
[\[198b.6\]]sreg bya/_'o mas gang ba'i bum pa brgyad kyis klu la khrus bya/_phyogs mtshams brgyad du gtor ma 'o ma dang bcas pa sbyin no/_/klu brgyad kyi sngags ni go sla'o/_/des kyang 'bab par ma gyur na/_klu brgyad kyi snying po khri tsam du bzla/_smyung ba bya/_de mi nus na 'o ma dang mar
[\[198b.7\]]dang 'bras snying bza'/_tha mal pa'i tshig gis mi smra bar nam mkha' lding gi gdong can bris pa'i sku gzugs rab gnas byas pa'i mdun du bcom ldan 'das kyi snying po 'bum bzlas/_ring bsrel gyi snying po can gyi sku lugs ma dri chu dang /_'o ma dang bsres pas sku
[\[199a\]]
[\[199a.1\]]khrus bya/_chu bo'i 'gram gnyis kyis las byas pa'i gzugs brnyan mgo dgu pa byas la chus dbang bskur na char 'bab par 'gyur ro/_/las la sbyar ba'i cho ga bshad nas/_da ni spyir btang ba'i cho ga 'chad pa ni/_las tshogs brgya byed pa'i dus su khro bo
[\[199a.2\]]gzhan dang gzhan gyis gzugs su bsgom pa'i tshe/_rgyud sde bzhi'i lha tha dad pa'i rjes su 'brang yang /_lha de'i snying gar nam mkha' lding gi gdong can gyi he ru ka bsgoms na/_char 'bab par 'gyur ro/_/'dis ni 'di skad ston pa yin te/_de'i snying gar phyir bzlog chen mo
[\[199a.3\]]la sogs pa las brgya byed pa'i dus lha'i snying gar bsgoms nas las brgya byed do zhes bsdus pa las kyang gsungs so/_/gal te snying gar mi bsgom na phyag mtshan gyi dbus su bsgoms nas kyang las tshogs byed pa ni/_mdung rtse gsum pa la nam mkha' lding gi gdong can gyi
[\[199a.4\]]'khor lo bris na ser ba gcod pa cang te'u la bris nas me rengs par byed ces bya ba nas glang po che'i pags pa la bris na/_dpag tshad stong phrag brgyar 'gro 'ong byed do/_/snying gar mi bsgom na phyag rgya drug las 'khor lo bris na mi snang ba la sogs pa'i las drug byed par
[\[199a.5\]]'gyur ro/_/le'u sum cu rtsa bzhi'i 'grel pa'o//_//de ltar klu 'dul ba'i dkyil 'khor bshad nas/_de nas gzhan yang bshad bya ba/_/zhes bya bas phur bu'i lha ston to/_/rgyud sde bzhi las phur bu'i srung ba sna tshogs bshad pa/_gsang ba mchog gi rgyud 'dir mdor
[\[199a.6\]]bsdus na gsungs pa ni/_phur bu bsgom par 'dod pas sngon du 'gro ba lnga dang 'byung bzhi ri rab sna tshogs rdo rje dang gzhal yas khang bskyed la/_pad+ma'i lte bar yi ge hUM las skad cig gis rdzus skyes kyi he ru ka zhabs gcig pa bsgom pa ni dang po sbyor ba'o/_/sku mdog
[\[199a.7\]]sngon po zhal drug pa phyag bcu gnyis pa zhabs gcig pa yum rdo rje phag mo zhabs gcig par bsgoms te go sla'o/_/'khor bshad pa ni/_shar lho mtshams su gshin rje brtan ma glang po che'i gdong can zhabs gcig pa/_nub byang mtshams su gshin rje mche ba
[\[199b\]]
[\[199b.1\]]ma ri dwags kyi gdong can zhabs gcig pa/_byang shar gyi mtshams su gshin rje 'joms byed ma seng ge'i gdong can ma zhabs gcig pa'o/_/phyogs bzhi ni phur bu'i lha'i gtso bo zhal drug pa rta'i gdong can zhal nub tu gzigs pa yin pas dang po khyi gdong ma'i phur
[\[199b.2\]]bus gdab bo/_/gnyis pa byang du 'ug gdong ma'i phur bus gdab bo/_/gsum pa lhor phag gdong ma'i phur bus gdab bo/_/'di rnams la ye shes sems dpa' gzhug go cha bskon dbang bskur bdud rtsi myangs bsgom pa dang bzlas pa byas/_mchod pa dang
[\[199b.3\]]bstod pa bya/_gtor ma btang nye bar bsdu ba bshad pa ni/_sngags dang dbyibs dang chos bdag nyid/_sna tshogs gzugs ni chen po yin/_/zhes bya ba gsungs te/_dbyibs snying ga'i sngags la bsdu/_/yang na phur bu lnga bya ste/_dbus su gtsug tor 'khor los sgyur
[\[199b.4\]]ma/_shar du mtha' yas khams gsum rnam par rgyal ba lhor rnam par rgyal pa las 'jam dpal gshin rje gshed/_nub tu sprin sgra las rta mchog_/byang du stobs po che las bdud rtsi 'khyil pa ste/_lnga bskyed la/_rnal 'byor gyi rgyud las grags pa bzhin du
[\[199b.5\]]thams cad mkhyen cing thams cad mdzad pas/_ji ltar sems can 'dod pa'i sku lus phur bu'i lha lta bu yang 'chang bar mdzad pa yin no/_/de ltar rnal 'byor pa dad pas bsgom zhing yun ring ba bar chad med pa rnam par bsgoms na nor mchog shel bzhin du bdag nyid
[\[199b.6\]]chen po sna tshogs pa rnam par rol par 'gyur te/_rdo rje mkha' 'gro las/_yang dag yang dag ma yin pa/_/dngos po gang dang gang zhig la/_bsgom pa'i don ni rdzogs pa na/_de gsal mi rtog blo 'dras skyes/_/zhes gsungs so/_/le'u sum cu rtsa lnga pa'i 'grel
[\[199b.7\]]pa'o//_//bgegs 'ching ba'i dkyil 'khor bshad nas/_yum gyi snying po'i yi ge bcu gsum las skyes pa'i lha mo bcu gsum gyi dkyil 'khor ni/_de nas gzhan yang bshad bya ba/_/zhes bya ba gsungs te/_sngon du 'gro ba'i rnal 'byor lnga rdzogs nas rten
[\[200a\]]
[\[200a.1\]]gyi dang po sbyor ba 'byung ba bzhi ri rab sna tshogs rdo rje gzhal yas khang bskyed/_mngon par byang chub pa lngas phag mo'i sku bdag nyid bsgom zhing rnam par bsgom pa ni dang po sbyor ba'o/_/dkyil 'khor rgyal mchog ni/_sku ni nyi ma bcu gnyis gzi/_/zhes
[\[200a.2\]]bya ba nas/_'khor gyi phyag mtshan go rims bzhin/_/zhes bya ba'i bar go sla'o/_/las rgyal mchog ni go cha bskon pa dang /_ye shes sems dpa' spyan drangs pa dang /_dbang bskur ba dang /_bdud rtsi myang ba dang /_bsgom pa de'i snying ga'i nu ma'i bar du ye shes
[\[200a.3\]]kyi lha mo bcu gsum/_dpral ba dang lkog ma dang snying gar sku gsung thugs kyi dkyil 'khor bsgoms la/_ye shes kyi 'khor lo yang de dang 'dra bar bcug nas ro gcig tu gyur par bsgoms te/_ye shes kyi bzlas pa'i spro bsdu bsgom pa dang /_ngag gis bzlas pa yang
[\[200a.4\]]bya'o/_/ldang ba'i tshe rang gi lha'i rnal 'byor gyis sems can thams cad la lha'i skur brtag_/stong gsum gzhal yas khang du bya'o/_/stong gsum lha yi 'khor lo'i sku/_sku gsung thugs kyi chos gsang ba gsum la gzhag go/_/gsang ba gsum pa yang sems kyi
[\[200a.5\]]chos nyid bdag med pa chos dang chos ma yin pa la 'das pa'i 'dus ma byas la gzhug go/_/le'u sum cu rtsa drug pa'i 'grel ba'o//_//de ltar rdo rje phag mo'i dkyil 'khor bshad nas go cha drug gi dkyil 'khor ston pa ni/_de nas gzhal yas khang bshad bya/_/zhes
[\[200a.6\]]bya ba gsungs te/_sngon du 'gro ba lnga bsgoms nas 'byung ba bzhi ri rab sna tshogs rdo rje gzhal yas khang gi nang du rnal 'byor ma drug gi yig 'bru las drod gsher skyes kyi cho ga'i rim pa dang po sbyor ba'o/_/dkyil 'khor rgyal mchog ni mtshan bzhir 'gyur te/_go cha
[\[200a.7\]]drug gi lha mo bzhi la dpa' bos 'khyud pa ni/_'khor zhal gcig phyag bzhi pa ni dang po yin no/_/dpa' bo dang dpa' mo so so bsgom pa'i 'khor lo/_rdo rje sems dpa' zhal gsum phyag drug pa dang /_dpa' bo zhal gcig phyag bzhi pa ni gnyis pa yin no/_/gtso bo
[\[200b\]]
[\[200b.1\]]phyag bcu gnyis pa zhal drug pa la go cha'i lha zhal gcig phyag bzhi pa lngas bskor ba ni gsum pa yin no/_/'jam pa'i rdo rje la go cha drug gi lhas bskor ba ni bzhi pa yin no/_/de la dang po ni lte ba ge sar gyis khyab pa'i pad+ma 'dab ma brgyad pa bris pa'i dbus su phag mo zhal drug
[\[200b.2\]]pa 'khor gshin rje ma las sogs pa zhal gcig phyag bzhi pa/_g.yon pa na thod pa dang kha T+wAM ga_/g.yas pa na cang te'u dang gri gug_/phag mo rdo rje sems dpa' dang 'khyud pa/_tsaN+Di kA rta mchog dang 'khyud pa ste/_sku mdog dang phyag mtshan ni go sla'o/_/yang na rdo rje sems dpa'
[\[200b.3\]]zhal gsum phyag drug pa phag mo dang gnyis dbus su 'khor lo rtsibs bcu la rnam par snang mdzad la sogs pa'i dpa' bo lnga dang /_gshin rje ma la sogs pa zhal gcig phyag bzhi ma so sor bsgom pa ste gnyis pa'o/_/yang na gtso bo phyag bcu gnyis pa zhal drug pa/_'khor
[\[200b.4\]]rnams zhal gcig phyag bzhi pa bsgoms pas mi'i 'khor los sgyur pa drug thob pa dang /_yang na lha'i 'khor los sgyur ba drug lha ma yin g.yul gyis mi 'pham zhing rgyal 'thob pa'am/_mchog gi dngos grub stobs chen mngon par shes pa drug dang ldan pa bdud bzhi'i pha rol gnon
[\[200b.5\]]pa dngos grub rab thob nas/_'gro ba drug gi sems can bsgral ba/_rdo rje 'dzin pa mtshungs pa gru gsum pa'o/_/yang na 'khor lo zur drug la go cha drug gi lha mo zhal gcig phyag gnyis pa dang /_dpa' bo zhal gcig phyag bzhi pa bkod nas/_de'i dbus su 'jam pa'i
[\[200b.6\]]rdo rje zhal lnga pa phyag bcu pa gur kum dmar po'i mdog lta bu zhes bya ba nas/_skra grol ba la phyogs gos can zhes pa'i bar du dkyil 'khor rgyal mchog go sla'o/_/las kyi rgyal mchog ni ye shes sems dpa' spyan drang pa dang /_go cha bskon pa dang /_dbang bskur ba
[\[200b.7\]]dang /_bdud rtsi ba dang /_bsgom pa'i tshe snying ga'i nu ma'i bar du ye shes kyi 'khor lo sku gsung thugs kyi 'khor lo gsum go cha gnyis dang /_go cha chen po gnas nyi shu rtsa bzhi la dpa' bo dang mkha' 'gro ma rnams dgod pa ni lus kyi dkyil 'khor bsgrub pa'o/_/
[\[201a\]]
[\[201a.1\]]sprul pa'i 'khor lo sgo bzhi dang mtshams bzhi ru khwa gdong ma la sogs pa lha mo brgyad zhal gcig phyag bzhi pa dgod par bya'o/_/bsgom pa'i tshe spro bsdu'i sbyor bas ye shes kyi bzlas pa bya ba dang /_ngag gi bzlas pa'i tshe sprul pa'i 'khor lo'i tshogs khams
[\[201a.2\]]gsum gyi 'gro ba sku gsung thugs kyi 'khor lo bsgoms la ngag gi bzlas pa bya ste/_sku gsung thugs kyi de nyid gsum gyi sngags ni/_dpa' bo dang mkha' 'gro ma'i ming gi mthar hUM hUM phaT dang /_thog mar oM dang bcas pas lus kyi nang gi 'khor lo gsum gyi sngags
[\[201a.3\]]kyi bzlas pa bya'o/_/sprul pa'i 'khor lo'i go cha drug gi lha dang sgo ma brgyad kyi sngags ni go sla'o/_/go cha gnyis po 'dis dkyil 'khor thams cad kyi snying gar bkod dam/_phyag mtshan la bkod dam/_lus la go char bkod na dngos grub thams cad kyi 'bras bu gsol
[\[201a.4\]]ba ni phan yon no/_/de'i rnam dag ni pha rol tu phyin pa drug ni go cha drug go/_/bzhi ni khwa gdong ma la sogs pa sgo ma bzhi/_bden pa bzhi ni gshin rje brtan ma la sogs pa bzhi'o/_/'jam pa'i rdo rje ni chos kyi dbyings kyi ye shes so/_/mchod pa dang /_bstod pa dang /_gtor
[\[201a.5\]]ma btang ba dang nye bar bsdu ba ni kha bskang ngo /_/'di'i mtshan ni gsang ba chos kyi sku dang /_yang gsang ba longs spyod rdzogs pa'i sku dang /_mchog tu sbas pa sprul pa'i sku ste/_yab yum 'khyud par bsgom pa'am/_so sor bsgom pa'am/_gtso bo zhal bzhi phyag bcu
[\[201a.6\]]gnyis pa'am/_'jam pa'i rdo rje dbus su bsgom pa ni/_thod rgal gyi ting nge 'dzin zhes bya'o/_/yang na lag pa g.yon pa'i sor mo lnga dang sen mo dang drug la dpa' mo drug_/g.yas pa'i sor mo lnga dang sen mo dang drug la dpa' bo drug_/lag pa'i mthil du dpa' bo dang
[\[201a.7\]]dpa' mo'i 'khor lo bsgom pa go cha gnyis po gsal bar he ru ka 'byung ba nas gsungs pas the tshom mi bya'o/_/le'u sum cu rtsa bdun pa'i 'grel pa'o//_//de ltar le'u bzhi pa nas nyi shu'i bar du dngos grub bsgrub pa'i 'khor lo dang /_nyi shu gcig pa nas sum
[\[201b\]]
[\[201b.1\]]cu rtsa bdun gyi bar du dngos grub sna tshogs kyi 'khor lo bstan nas/_da ni dngos grub kyi yan lag gi le'u bcu ston par bzhed pas/_de nas gzhan yang bshad bya ba/_/zhes bya ba gsungs te/_spyir dkyil 'khor bdun yod pa las rnal 'byor pho mo'i 'khor lo ston pa
[\[201b.2\]]rdzogs rim gyi spyod pa yin te/_de la rigs gsum yod de skye ba snga ma sa dang po nas sa bcu'i bar du ye shes dang ldan pa las sems can gyi don du skyes rabs kyi mdo sde bzhin du/_'dir skyes pa'i rnal 'byor pho mo la zag med kyi las las byung bas ye shes las skyes
[\[201b.3\]]ma zhes bya'o/_/yang na bsam gtan bzhi dang /_gzugs med bzhi thob pa las mir skyes pa'i rnal 'byor pho mo tshangs pa dang khyab 'jug gi sprul pa gtan du mi g.yo ba'i las bsam gtan gyi sdom pa las 'byung ba ni zhing skyes zhes bya'o/_/tshe 'di la rdo rje slob dpon gyi stobs
[\[201b.4\]]kyis bsam gtan dang zag med kyi sdom pa skyes pa ni sngags skyes zhes bya'o/_/de la dang po sdom pa dang ldan par shes pa'i rtags ni ngag gi brda dang lus kyi brda dang yan lag gi brda gsungs te/_de la ngag gi brda ni yi ge'i brda dang tshig gi brda'o/_/lus kyi brda ni mig
[\[201b.5\]]gi brda dang mchu'i brda'o/_/yan lag gi brda ni yan lag dang nying lag gi ste/_de skad du yang chos bcu pa'i mdo las/_du ba las ni mer shes te/_/chu skyar las ni chu yin te/_/byang chub sems dpa' blo ldan gyis/_/rigs ni mtshan ma rnams las shes/_/zhes
[\[201b.6\]]gsungs pa'o/_/de'i brda dbang ma bskur ba la mchog tu gsang ba'i brda mi shes na de 'grub par mi 'gyur la/_gang zhig brda legs par shes na dngos grub bsgrub par the tshom med pa'i phyir brda bstan to/_/de ltar mdor bstan nas rgyas par bshad pa ni/_da zhes bya
[\[201b.7\]]ba'i yi ge gnas gtsang ma'i brda mtshan ma thob pa'i skyes bu nyi shu rtsa bzhi pa'o/_/di zhes bya ba dbang bskur nas mtshan ma thob pa'i bud med sum cu rtsa drug go/_/du zhes bya ba 'khyud pa ston/_/su zhes bya ba bdud rtsi lnga'i bza' ba ston/_ma zhes bya ba rdo rje slob dpon dang dus mnyam
[\[202a\]]
[\[202a.1\]]du srog a wa d+hU tI ra chud pa ston/_bi zhes bya bas rang dang dus mnyam du dbang bskur ba ston/_bu zhes bya bas slob ma dbang bskur ba ston/_lu zhes bya bas rang gi dbang bskur ba ston/_pri ni gsang ba'i dbang bskur ba'i rang byung gi me tog ston/_so ni gsang ba'i dbang
[\[202a.2\]]bskur ba'i zhi ba'i btung ba ston/_pi ni sman sna brgya rtsa brgyad bskol pa'i tswa ru'i sha ston/_su zhes bya ba tshogs kyi 'khor lo'i 'dus pa ston te/_gsang ba'i dbang bskur brda yin no/_/shes rab ye shes dag byed kyi lha mo'i brda ni/_pi zhes bya ba sems 'dzin pa'i gnas dur khrod do/_/
[\[202a.3\]]pri zhes bya ba skye ba bdun pa'i ro kha zas su bza' ba'o/_/'di ni phag mo'i rigs so/_/la ni sgrol ma'o/_/tri ni sangs rgyas spyan no/_/ku ni mA ma kI'o/_/ha ni gos dkar mo'o/_/dza ni zag med kyi lha mo rnams dang sems 'dzin pa'o/_/dpa' bo'i lha mo'i brda bshad pa ni/_
[\[202a.4\]]thog mar phrad pa'i tshe/_b+ha zhes bya ba phyag 'tshal ston/_swa phyag 'tshal ba'i lan no/_/mi ni nya la sogs pa'o/_/ba ni bdud rtsi lnga'i bza' ba'o/_/b+h+yo ni bdud rtsir byin gyis ma brlabs pa'o/_/byo ni bdud rtsi lngar byin gyis brlabs pa'i btung ba'o/_/byin gyis ma brlabs
[\[202a.5\]]pa'i btud pa'o/_/ga ni dbang bskur ba la skrod pa dang dbang ma bskur ba/_dam tshig dang ni mi ldan pa'i rig ma bsten par dga' ba dang zhes bya ba'i ltung ba byung bas bskrad par mi bya'o/_/bkas gnang ba'i lha mo'i brda ni/_ka zhes bya ba rigs lnga'i lha mo so sor 'dod par bya'o/_/
[\[202a.6\]]sa zhes bya ba skyes pa gzhan gyi drung du mi 'gro'o/_/ra ni bdag po med pa'i mchog ma'i phyag rgya'o/_/ngan par spyod pa'i brda ni/_du ni gzugs 'tshong ma'o/_/su zhes bya ba sangs rgyas la dad pa'o/_/na zhes bya ba mu stegs pa la dad pa'o/_/sa zhes bya ba dbang bskur ba thob
[\[202a.7\]]pa'o/_/A zhes bya ba dad pas 'ongs pa'o/_/na zhes pa dad pa med pas ma 'ongs pa'o/_/so ni yid du 'ong ba'i yul dam par gyur pa'o/_/yi ge re re'i brda 'di dag tshor ba sdug bsngal btang snyoms tshor ba bde ba rtog pa med pa mngon sum gyis lam bsgom pa la sbyin
[\[202b\]]
[\[202b.1\]]par bya'i ma dad pa la mi sbyin no/_/grol ba'i lam pa yang ma yin no/_/dus nam gyi tshe sbyin zhe na/_dbang bskur ba'i dus su rnal 'byor pas ye shes babs nas brda byed pa dang /_dbang bskur thob na sa de'i 'og tu bde ba stong pa nyid dam tshig mchog dang ldan pa gus pa la sbyin pa
[\[202b.2\]]'am/_dam tshig dang dbang bskur ba'i dus dang /_tshogs kyi 'khor lo'i dus su sbyin par bya'o/_/le'u sum cu rtsa brgyad pa'i 'grel pa'o//_//brda shes pa'i rjes thogs la/_de nas gzhan yang mtshan nyid bshad par bya ba ni/_rnal 'byor ma'i kha dog dang dbyibs dang spyod
[\[202b.3\]]lam dang ldan pa'i mtshan nyid gang gis shes pa tsam gyis sgrub pa po la rgyu rkyen tshogs pas lhan cig skyes pa'i dngos grub 'thob par 'gyur te/_bcom pa mo lha'i bshes gnyen la nor bzangs kyis bde ba stong pa nyid kyi sems bskyed pa'am/_tshong dpon gyi bu mo la rtag tu dus
[\[202b.4\]]sems bskyed pa bzhin du'am/_'khor los sgyur ba'i rgyal po gling bzhi dang mnyam pa'i btsun mo rin po che bde ba stong pa nyid ston pa lta bur 'gyur bas de'i kha dog gi mtshan nyid ni bud med pad rtsa ltar dkar zhing zhes pa kha dog dkar po dang /_dbyibs mig dkyus ring ba dang /_
[\[202b.5\]]gos dkar la dga' ba dang /_tsan+dan gyi dri yod pa dang /_dkon mchog gsum la dad pa ni pad+ma'i rigs te/_gsung gi 'khor lo la dgod do/_/mi gang btso ma'i gser lta bu/_/zhes bya ba nas/_de yang /_bzang po'i rjes 'gror 'gyur/_/zhes pa ni/_rin po che'i rigs te/_ye
[\[202b.6\]]shes kyi 'khor lo la dgod do/_/thams cad ut+pal ltar sngo bsangs zhes bya ba ni he ru ka'i rigs te/_dbus su dgod pa'o/_/bud med pad dkar mdog 'dra gang /_/zhes pa tshig rkang gsum ni rdo rje'i rigs yin te/_thugs kyi 'khor lo la dgod do/_/dmar zhing ser ba'i
[\[202b.7\]]bud med gang /_/zhes pa ni phag mo'i rigs te/_dbus kyi 'khor lo la dgod do/_/ser zhing ljang ba'i bud med gang /_/zhes bya ba ni las kyi rigs rnams kyi gnas su dgod do/_/bud med gang zhig kha dog dmar/_/zhes pa ni/_rnam par snang mdzad kyi rigs te/_sku'i 'khor
[\[203a\]]
[\[203a.1\]]lo la dgod do/_/de ltar rnal 'byor ma bdun bde ba stong pa nyid g.yon pa'i spyod pa la dga' ba sems kyi rtags dang /_lus kyi rtags snga ma bzhin du kha dog dang dbyibs dang ldan par skyes la/_ngag gi rtags tshig gi thog mar oM maM hUM ngam/_hrI 'am AH 'don pa
[\[203a.2\]]yin no/_/rang gi phyag rgya ma bslabs par rigs drug gi phyag rgya 'ching zhing sngags brjod pa'o/_/shes rab kyi rtags g.yon las 'gro ba'i bud med gang zhes bya ba rtag tu bde ba stong pa nyid bsgoms pa dang /_thabs kyi rtags bde ba stong pa nyid kyi ched du mchod pa dang /_bde stong
[\[203a.3\]]gi ched du blta ba dang /_bde ba stong pa'i ched du smra ba dang /_bde stong gi ched du bud med gang gis bstan pa'i don de nyan cing gzhan la yang bde ba stong pa nyid kyi rigs kyi sa bon gzhan la ston pa'o/_/bde ba stong pa nyid kyi rigs mi spong zhing bde ba stong gi mdor bstan pa dang /_rgyas
[\[203a.4\]]bshad mi 'dor ba dang /_bde ba stong pa nyid kyi rig pa zlo bar byed pa de ni rtag tu ngu bzhin du nyin mo dang mtshan mo yid la mi byed bde ba stong pa nyid yid la byed pa'i dam tshig dang ldan pa'o/_/phyag 'tshal ba yang bde ba stong pa nyid kyi ched du 'dud pa dang /_lha mo rnams dang kun du smra ba
[\[203a.5\]]ni/_bde ba stong pa nyid kyi ched du rtag tu ngu bzhin du sa dang por 'gro'o/_/thabs kyi rtags bshad nas mi'i lus la bsam gtan bskyed pa'i thabs bshad pa ni/_bsam gtan dang po'i dga' ba dang dbang po drug bde ba skyes nas/_mthe bo g.yon pas sa la ri mo 'dri ba dang /_
[\[203a.6\]]mgo 'phrug pa dang /mig zur gyis lta ba dang /_lag pas gar byed pa'i rtags ston pa bzhi yin no/_/mchog dga' yul drug la bde ba skyes pa dang /_rang gi rig pa yum drug chos kyi phyag rgya dran pa dang /_mkhur ba dang /_ko sko dang /_sna gsum du thal mo ston pa'o/_/
[\[203a.7\]]rnam par shes pa drug bde ba lhan cig skyes dga'i rtags mig zur gyis lta ba dang /_a na ha'i sngags lan cig bzlos pa dang /_mig mi 'dzum par rig pa thams cad la blta ba ste/_sa dang po 'thob pa'i bcom pa mo lha'i gshin rje bzhin du/_bde bar 'gro ba'i dam tshig
[\[203b\]]
[\[203b.1\]]can yin no/_/bde ba stong pa nyid bsgom pa dag byed kyi 'khor lo'i brda yin no/_/de ltar dag byed kyi lha mo'i brda bshad nas/_dbang gi lha mo ni ye shes dang zhing dang sngags la rnyed par dka' ba'o/_/zhi gnas dang lhag mthong gi nam mkhar 'gro ba'i phyag rgya'o/_/de'i las
[\[203b.2\]]ci yin snyam na/_bdud rtsi lnga rnams slob ma'i lce la yang dag 'byung zhing 'bebs pa'o/_/grangs du zhe na/_rgyud 'bum pa las bdun gsungs te/_ya mi ni sangs rgyas spyan/_skrag byed ma nye ba'i spyan/_'od ldan ma sgrol ma/_yongs su bsgyur ma nye ba'i sgrol ma/_'jigs gzugs
[\[203b.3\]]ma gos dkar mo/_/kun spyod ma nye ba'i gos dkar mo/_/'od ldan ma mA ma kI 'ba' zhig ste bdun yin no/_/nam mkha' dang mnyam pa'i rgyud las bshad pa/_gzugs can ma dang tsum+bi ka/_/lA ma yongs bsgyur byis can ma/_/mi ldog i hi ki lha mo/_/zhes gsungs
[\[203b.4\]]pa'i de mtshan nyid ni ye shes babs nas/_chags pas ldan pa'i mig mi 'dzums pa smin ma 'degs pa sngar khros pas phyis 'dzum pa ni/_sangs rgyas spyan gzugs can ma'i mtshan nyid do/_/sdug pa'am mi sdug pa la 'khyud nas 'o byed pa ni nye ba'i spyan no/_/zur gyis blta ba'i
[\[203b.5\]]smin ma bsgyur ba sdigs mdzub byed pa dbugs 'byin pa sgrol ma'i mtshan nyid do/_/phag la sogs pa'i srog chags 'jigs par byed pa nye ba'i sgrol ma'o/_/shin tu dgod pa dang /_lus dang sems gzhan du song nas phyir mi ldog pa dang /_srog a wa d+hU tIr chud nas mi rtog pa
[\[203b.6\]]gsal bar dgod pa gos dkar mo'i mtshan nyid do/_/yid khros pas rkang pa dang lag pa la sogs pas reg pa mi 'tsho ba ni nye ba'i gos dkar mo'i rigs te/_zhi ba mi bsgrub pa/_bsgrub pa min pa mngon spyod la 'phrod pa'o/_/mkha' 'gro ma mA ma kI'i rigs ni mtha' yas
[\[203b.7\]]kyang 'dir dbang bskur ba dang /_tshogs kyi 'khor lo byed pa dang /_mchod pa byed pa dang /_khams lta ba dang bzhir 'gyur ro/_/ma bslabs par khyim du thod pa 'dri ba gzugs can ma/_nye bas dgra sta/_sgrol mas mche ba/_nye bas ral gri/_gos dkar mos dgra sta/_nye bas rdo rje/_
[\[204a\]]
[\[204a.1\]]mkha' 'gro mas mdung ste/_phyag rgya dang ldan pa'i lha mo go cha drug gis lha bgos na nyi shu rtsa bzhir 'gyur la bdun pa ni/_rdo rje phag mo/_dbus kyi gtso mo yin no zhes rdo rje mkha' 'gro dang a bi d+hA na las bshad do/_/le'u sum cu rtsa dgu pa'i 'grel pa'o//_//
[\[204a.2\]]dag byed dang dbang gi lha mo bshad nas dpa' bo'i tshogs kyi 'khor lo'i lha mo ni/_de nas gzhan yang bshad bya ba ste/_/bsam gtan bzhi dga' bde mkha' 'gro ma'i mtshan nyid rnal 'byor pa gang zhig gis shes na/_zhi gnas kyi mkha' 'gro ma bsam gtan gyi sdom pa'i dam
[\[204a.3\]]tshig la gnas pa bsam gtan dang po'i dga' bde dang /_gnyis pa ni nang rab tu dang ba dang /_gsum pa ni yid bde ba bskyed do/_/gsung gi 'khor lo la dgod pa'i pad+ma gar dbang gi rigs so/_/kha dog dmar zhing dkar ba dang /_gnyis pa pad+ma dri stong pa/_gsum pa lta stangs zhi
[\[204a.4\]]ba/_bzhi pa mig mi 'dzum par blta ba/_lnga pa sen mo dmar ba/_drug pa mig dmar ba/_bdun pa khyim du pad+ma 'dri ba'i rtags dang ldan pa'o/_/thugs kyi 'khor lo rdo rje'i rigs kyi lha mo ni/_smin ma'i dbus su ri mo gsum yod pa lus sngo skya/_sems rdo rje'i rigs bsgom
[\[204a.5\]]pa/_spyod lam khyim du rdo rje 'dri zhing mchod pa'o/_/las kyi rigs kyi lha mo dam tshig gi 'khor lo la dgod pa/_dpral bar ri mo gsum mam/_gcig snang ba mig dmar ba/_lus kyi kha dog ser ba/_lag pa dang rkang pa'i mthil dmar ba/_ra skyes dang khyim bya la dga' ba/_
[\[204a.6\]]khyim du rdo rje 'dri zhing mchod pa ni sgrol ma'i rigs so/_/dpral ba dang lag pa la 'khor lo'i ri mo yod pa/_gos sngon po dpral bar 'ching ba/_skal chen phyug po'i rigs su skyes pa/_khyim du 'khor lo bris nas mchod pa rnam snang gi rigs sku'i 'khor lo la dgod do/_/sems
[\[204a.7\]]kyi rtags ni ting nge 'dzin gyi stobs kyis dregs pa kha dog gi rtags mig sman gyi mdog 'dra ba dbyibs kyi rtags so/_/so dkar zhing mtho ba mngon spyod la sogs pa'i las la sems brten pa/_spyod lam khrus la dga' ba mang du mi smra ba rdo rje bris nas mchod pa rdo rje phag mo'i rigs gser ri
[\[204b\]]
[\[204b.1\]]ma ni stong phrag bcu gnyis yod par grags so/_/dkar zhing ser ba la sogs pa'i kha dog dang dbyibs dang khyim du rdo rje 'dri zhing mchod pa gos dmar mo'i rigs so/_/sha la dga' ba la sogs pa'i kha dog dang dbyibs dang thod pa 'bri zhing mchod pa'i spyod lam dang ldan pa
[\[204b.2\]]mA ma kI'i rigs so/_/sprin gyi mdog 'dra dgra sta bris nas mchod pa byed pa rnam par 'dren pas sangs rgyas spyan gyi rigs so/_/mkha' 'gro ma brgyad po 'di dag he ru ka'i bsam gtan dang zag med kyi sdom pa las skyes pa sangs rgyas phal po che'i mtshan mo dpyid
[\[204b.3\]]kyi lha mo bzhin du sgrub pa po la phan pa'i phyir mi'i yul du skyes pa'i mtshan nyid bshad do/_/le'u bzhi bcu pa'i 'grel pa'o//_//de ltar bsam gtan bskyed pa'i lha mo bshad nas/_mngon shes bskyed pa bkas gnang ba nod pa'i lha mo ni/_de nas gzhan yang bshad bya ba/_/
[\[204b.4\]]zhes bya ba gsungs te/_rang la mngon par shes pa med na tshogs kyi 'khor lo'i yon tan byas nas sgrol ma'i rigs kyi lha mo la mngon par shes pa bskyed nas/_tshe 'di la dngos grub gang sgrub pa dris nas bka' nod pa'o/_/sgrol ma'i mtshan nyid kyang lnga ste/_yan lag cha
[\[204b.5\]]shas med nas sgrub pa pos shes par bya ste/_rdo rje rigs kyi sgrol ma dang /_pad+ma'i rigs kyi sgrol ma dang /_las kyi rigs kyi sgrol ma dang /_sku'i rigs kyi sgrol ma dang /_phag mo'i yon tan gyi rigs kyi sgrol ma ste lnga shes par bya'o/_/de'i kha dog dang dbyibs dang spyod lam
[\[204b.6\]]bshad pa ni/_gang zhig gzhan gyi 'khor lo ni/_/zhes pa nas/_dpa' bo'i sring mor de shes bya/_/zhes pa ni go sla'o/_/spyan ras gzigs dbang phyug gi pad+ma'i phyag rgya byed na/_kr-iSh+Na sa ra ri dwags kyi pags pa 'dzin pa'i phyag rgya ni lan yin no/_/lag pa g.yon pa kha bub nas
[\[204b.7\]]g.yas pa de'i steng du kha sbub pa ni/_rus sbal gyi phyag rgya de'i lan du bum pa spyi blugs 'dzin pa ni byams pa'i phyag rgya'i lan yin no/_/tshes bcu la ye shes babs pas khyim du pad+ma 'dri ba rdo rje'i rigs kyi lA ma thugs kyi 'khor lo brgyad yin no/_/gsus pa glo zhing mig dkyus
[\[205a\]]
[\[205a.1\]]ring /_/zhes pa nas/_gtam dag la ni rab tu dga'/_/zhes pa ni go sla'o/_/rnal 'byor pa g.yon pa'i sdigs mdzub kyi mdung gi phyag rgya bstan pa/_rkang pa g.yon pa bskum pa'i gar bya/_/rnal 'byor mas de'i lan du g.yon pa las bzlog pa g.yas pa'i
[\[205a.2\]]rkang pa bskum pa'i lan yin no/_/bcu bzhi dang tshes brgyad la pi ti ri dang ldan pas khyim du mdung rtse bris nas/_mchod pa'i pad+ma'i rigs kyi lA ma gsung gi 'khor lo brgyad la gnas pa'o/_/gang gis mkhur tshos dag tu ni/_/zhes pa nas/_rtsod pa la ni dga' ba sti'i
[\[205a.3\]]bar ni go sla'o/_/rnal 'byor pas g.yon pa'i sdigs mdzub bstan/_rkang pa g.yon pa'i gar bya ba/_/rnal 'byor mas dril bu'i phyag rgya bya/_g.yas pa'i rkang pa bskum pa lan yin te/_khwa gdong ma la sogs pa'i gnas brgyad la dgod do/_/thung zhing byin pa sbom pa dang /_/
[\[205a.4\]]zhes pa nas gos kyang 'chang zhes pa ni go sla'o/_/rnal 'byor pas khu tshur gyi gung mo bsgreng ba rdo rje'i phyag rgya bstan la/_rnal 'byor pas sor mo rtse bcum pa rkang pa g.yas pa bskum pa'i gar gyi phyag rgya'i lan yin no/_/tshes bcu bzhi'i ye shes babs nas khyim du rdo rje 'bri pa de
[\[205a.5\]]bzhin gshegs pa'i rigs yin pas sku'i 'khor lo la dgod do/_/lus kun la ni ba spu yod/_/ces pa nas/_sprin gyi mdog can yid 'phrog pa/_/zhes pa'i bar ni go sla'o/_/lag pa g.yas g.yon gyi sor mo brkyang ba'i phyag rgya bstan pa rnal 'byor mas sdigs mdzub kyi
[\[205a.6\]]phyag rgya dang /_rkang pa g.yas pa bskum pa'i gar gyi phyag rgya'i lan yin no/_/phag mo'i rigs kyi lA ma ye shes kyi 'khor lo la dgod do/_/tshes bcu gnyis la khyim du mche ba bris nas mchod la/_ye shes lus la babs pa'i rtags dang ldan pa de'i tshe 'das pa dang /_ma
[\[205a.7\]]'ongs pa thams cad lung ston to/_/le'u bzhi bcu gcig pa'i 'grel pa'o//_//de'i brda bshad pa ni/_de nas gzhan yang bshad bya ba/_/zhes bya ba gsungs te/_ye shes babs pa'i mkha' 'gro ma'i brda dpa' bo nyi shu rtsa lnga'i spun dang rnal 'byor ma sum cu rtsa bdun
[\[205b\]]
[\[205b.1\]]gyi sring mor shes par 'gyur ba'i mdor bstan to/_/rgyas par bshad pa ni dbang gi lha mo'i ris drug gis 'khor lo bkod pa'i tshe zag pa med pa'i ye shes babs pas sangs rgyas dang byang chub sems dpa'i brdar gyur pa gang zhig lag pa g.yon pa ston pa gsong por smra ba phyag
[\[205b.2\]]'tshal ba ston pa ste/_de'i lan du srin lag ston pa gnyis ka la ye shes babs par shes pa las lan du 'gyur ro/_/de ni rab gtum ma dang thod pa'i dum bu'i brda yin no/_/de nas brtsams te/_gtum mig ma dang keng rus can la sogs pa'i dpa' bo dang rnal 'byor ma nyi shu
[\[205b.3\]]rtsa bzhi brda ston pa las thams cad rdzogs par ma tshang yang /_pho nya mo ni gang yang rung /_/de dag kun gyis yang dag spyad/_/ces bshad pa'i dpa' bo nyi shu rtsa lnga dang sbyar/_rnal 'byor ma sum cu rtsa bdun kun brda 'di byed pa'i tshe gsang ba'i dbang bskur bar bya'o/_/le'u
[\[205b.4\]]bzhi bcu rtsa gnyis pa'i 'grel pa'o//_//dpa' bo lha mo'i brda bshad pa ni/_de nas yan lag phyag rgya'i zhes pa gsungs te/_yan lag ni lnga ste/_de'i yan lag ni sor mo nyi shu'o/_/de'i brda'i mtshan nyid ni ngas bshad par bya zhes gsungs so/_/tshogs kyi 'khor lo'i sbyor
[\[205b.5\]]ba'i tshe ngo shes par byed pa'o/_/dngos gzhi'i ye shes babs pa'i tshe sangs rgyas kyi spyod pa ston pas tshogs kyi 'khor lo'i dngos gzhi la dpa' bo dang dpa' mo la ye shes babs nas lus kyi chos ston par nges so/_/bud med dam skyes pa gang gis spyi gtsug la reg par
[\[205b.6\]]byed na/_kho mo la rtsa a wa d+hU tIr yod ces ston to/_/phyag rgya'i lan du mgo bo de la ston pa ni/_bde ba stong nyid khyod dang /_bdag rgyu rkyen tshogs pas bsgom zhes pa'o/_/gang gis dpral ba ston pa de la mkhur tshos bstan zhes pa ni/_lha mos ni lus kyi gnas nyi shu rtsa bzhi 'di na
[\[205b.7\]]yod ces rigs ston pa dang /_de'i ting nge 'dzin bsgom pa'i yul a wa d+hU tI'i yod par ston to/_/lhag ma ni go sla'o/_/lha mo sum cu rtsa bdun la brda nyungs so zhe na/_bden te phyogs gcig mtshon par bcom ldan 'das kyis dgongs so/_/le'u bzhi bcu rtsa gsum
[\[206a\]]
[\[206a.1\]]pa'i 'grel pa'o//_//bkas gnang ba'i lha mo'i brda ni/_de nas gzhan yang rab bshad pa/_/zhes bya ba gsungs te/_bkas gnang ba'i tshogs kyi 'khor lo dpa' bo dang rnal 'byor ma la ye shes babs pa'i yan lag ji lta ba bzhin du phyag rgya'i cho ga byed pas dpa'
[\[206a.2\]]bo nyi shu rtsa bzhi'i spun gang yin pa rnal 'byor ma sum cu rtsa bdun sring mo gang yin par the tshom med do/_/de ltar mdor bstan nas bshad pa ni sor mo gcig ston pa la phyag 'tshal ba gnyis ston pa la phyag gi lan 'di ni/_rnal 'byor ma kun dag byed dang /_dbang gi dang /_dpa'
[\[206a.3\]]bo dang /_bkas gnang ba dang /_kun spyod ma lnga'i phyag 'tshal ba dang lan gyis phyag rgya bshad do/_/rnal 'byor pas ji srid 'tsho ba'i bar du lha gang bsgom zhes dris pa dang /_mdzub sor gnyis bkug mig gi rgya ji srid 'tsho'i bar du lha de dbab tu 'gyur ro zhes ston to/_/gang
[\[206a.4\]]zhig gung mo ston byed pa/_/de la mdzub mo bstan par bya/_/zhes phag mos gung mo bstan nas rab gtum mas srin lag ston pa nas dpral ba ston pa ni/_shing grib ma'i brda'o/_/lte ba ston pa gsung dang sku'i 'khor lo kun gyi rim gyis phyag rgya bstan pas de'i rtags ni gsang ba
[\[206a.5\]]chags lam gyi rnal 'byor ma yin pa yang dag pa'i lta ba sa bcu gcig pa'i ye shes su 'gro bar 'gyur ba'o/_/gal te lha mos bkas gnang ba ma byin na/_sangs rgyas mnyam sbyor las/_pra dang chu pra dang me long gi pra la sogs pra se na mang po gdab pa dang /_gang la me tog babs pa
[\[206a.6\]]rigs lngar shes pa'i pra gdab bo/_/le'u bzhi bcu rtsa bzhi pa'i 'grel pa'o//_//de ltar dag byed dang dbang dang dpa' bo dang bkas gnang ba'i mtshan nyid bzhi dang brda bzhi bshad nas/_da ni tha mal pa'i kun spyod pa bstan pa'i phyir/_de nas gzhan yang bshad bya ba/_/zhes
[\[206a.7\]]bya ba gsungs te/_las dang po pa'i kun spyod ma'i mkha' 'gro ma'i mtshan nyid rnal 'byor pa gang gis rigs nas kha dog dbyibs dang spyod lam las dpa' bo'i 'khor lo lnga'i sring mor shes par 'gyur ro/_/de ltar mdor bstan nas rgyas par bshad pa ni/_rnal 'byor pa
[\[206b\]]
[\[206b.1\]]dam tshig can ye shes babs pa'i tshe/_rnal 'byor ma gang la rjes su chags shing dga' ba de'i rigs yin no/_/tha mal pa'i bud med dang skyes pa rdzogs rim bsgom du ji ltar rung zhe na/_dpa' bo'i longs spyod sa gzhi yin/_/zhes bya ba smos te/_bsam gtan gyi ting nge 'dzin gyi lo tog
[\[206b.2\]]bskyed pa'i sa gzhi skyes pa dang /_bud med kyi lus yin no/_/gzhi ni sa gzhir bya ba ni/_dge bsnyen gyi sdom pa dang /_byang chub sems dpa'i sdom pa dang /_sngags kyi sdom pa bum pa dang gsang ba dang shes rab ye shes kyi dbang bskur bas snod du rung bar byas nas rnal 'byor pa'i
[\[206b.3\]]lus kyi 'khor lo sdom pa mchod par bya'o/_/mnyam sbyor dang mkha' 'gro las kyang /_dga' ba dang /_bde ba kun mos pas/_ngan spyod ma la'ang 'grub par 'gyur/_/zhes gsungs so/_/de las gzhir gyur pa de ltar shes she na/_'bras bu'i rtags kyis te/_go bzlog pa'i lta ba mig phab
[\[206b.4\]]nas mig zur gyis blta ba dang /_dmar po rnam par 'gyur ba dang /_smin ma g.yos pa ni dga' ba skyes pa sna tshogs kyi rtags so/_/de bzhin du mkha' 'gro ma las byung ba'i rtags bzhin rnam par 'gyur ba dang /_gdong dang mig zlum zhing 'khyil ba dang /_dpral ba'i ri mo gsum
[\[206b.5\]]zlum por gyur pa ni/_mchog dga'i rtags sku'i rigs su shes par bya'o/_/gal te'am brgya la rlung gyen du ldog pas srog a wa d+hU tIr chud na rngon pa gnyid logs pa bzhin du sngar bshad pa'i dga' ba dang mchog dga'i rtags kyi don med kyi ting nge 'dzin skyes pas stong par
[\[206b.6\]]'gyur ro/_/rlung 'gags pas de'i gdong gi nyams pa 'jigs par 'gyur ba dang /_ha ha hi hi la sogs pa brgyad kyi rdo rje lta bu'i skad gsal po smra ba ni lhan cig skyes dga'i rtags yin no/_/rdo rje'i rigs so/_/gsung gi rigs ni sgra khu byug gi skad ltar gsal ba dang
[\[206b.7\]]'dod pa'i khams kyi sems 'gags pas rnam pa thams cad kyi bde ba stong pa nyid skyes pa'i shes pa gsal ba ni gsung gi rigs kyi rtags yin no/_/de'i ye shes babs pa ni rdo rje me long gi 'od can 'dri ba dang /_rin po che'i rigs ral gri me long can 'dri ba dang /_pad+ma'i
[\[207a\]]
[\[207a.1\]]rigs rgyal mtshan me long can 'dri ba dang /_sku'i rigs kyi mdung rtse gsum pa me long can 'dri ba dang /_las kyi rigs kyi me long nyis brtsegs 'dri ba de lus ngag gi mtshan ma'i gzugs kyi rtags kyis sngags skyes kyi mchog yin par shes par bya'o/_/
[\[207a.2\]]lha mo de rnams la ye shes babs pa'i ngag gis brdar bstan pa ni/_dang po phrad pa'i tshe po tang gi phyag 'tshal ba/_pra ti po tang gi phyag gi lan no/_/gnas pa'i yan lag gr-ih+Na zhes pa nas/_a mr-i ta brda nas zhes bya bas so/_/tshogs 'khor gyi yan lag sa ga mi zhes bya ba nas/_
[\[207a.3\]]gan+d+ha pa si zhes bya ba'i bar gyis so/_/mchod pa'i yan lag ku ta ni/_/zhes pa nas/_a ta na yi dkyil 'khor ro/_/zhes pa'i bar gyis so/_/khams rta ba'i yan lag sha nas zhes bya ba nas/_'og tu med ces pa'i bar gyis so/_/le'u bzhi bcu rtsa lnga'i 'grel pa'o//_//
[\[207a.4\]]mi'i 'khor lo lnga po ma bcos pa don rang gi mtshan nyid ni lus la bsam gtan dang zag med ji ltar skye ba'i thabs rnam par thar pa'i sgo gsum yin te/_tshogs kyi 'khor lo snod gcig tu za ba zhes bya ba bsam gtan bzhi skye ba'i rnam par thar pa dang zhi ba'i btung ba bdag
[\[207a.5\]]byin gyis rlobs pa zhes pa/_sgyu ma lta bu drod rtse mo bzod pa chos mchog skye ba'i thabs dang /_'od gsal ba pho nya'i gtsang sbra'i rnam par thar pa zhes pa sa dang po rab tu dga' ba nas sa bcu pa sprin gyi bar du bskyed pa dang /_sa bcu gcig pa zung du 'jug pa'i ye shes dbang bzhi
[\[207a.6\]]zhes bya ba/_mi slob pa'i lam de ltar snyigs ma lnga'i dus su bla ma mnyes par byas pas rgyu rkyen gyi tshogs pa las shes pa/_de rnams bskyed pa yin te/_mkha' 'gro dang mnyam sbyor gyi rgyud las kyang /_ngo bo nyid kyi mthu dag gis/_/rang bzhin gyis ni de 'grub bo/_/zhes gsungs
[\[207a.7\]]so/_/de ston pas de nas rnal 'byor gyi rgyud 'di ru spyod pa dang /_bya ba dang gnyis ka dang rnal 'byor gyi rgyud las rnyed par dka' ba'i bsam gtan dang zag med kyi dam tshig nga yis bshad pa'o/_/skyes pa'am bud med bde ba stong pa nyid g.yon nas 'gro ba 'dod pa la rgyu rkyen
[\[207b\]]
[\[207b.1\]]tshogs pa'i dngos grub ster bar 'gyur ro/_/khyim lnga ye shes kyi 'khor lo bzhi thugs dang sku dang gsung dang dam tshig la gnas pa'i kha dog dang dbyibs dang spyod pa la yul gyi skal ba sngar ma sprad kyang da ltar de'i rtags kyis shes so/_/shes nas ci bya zhe na/_tshogs kyi 'khor
[\[207b.2\]]lo 'dod pa'i yon tan lnga'i yul srog a wa d+hU tIr chud nas 'dod khams kyi sems rang bzhin brgyad cu 'gags pas mtshungs pa de ma thag pa'i rkyen spyi gtsug gi byang chub sems bdag po'i rkyen skye ba snga ma'i bag chags rgyu'i rkyen de'i yod pas sngar bshad pa'i kha dog dang /_
[\[207b.3\]]dbyibs dang spyod lam gyi rtags kyis shes so/_/de ltar tshogs kyi 'khor lo'i rnam thar bshad nas zhi ba'i btung ba'i rnam thar ston pa ni/_dpal he ru ka'i rnal 'byor mngon sum gyi lam yin/_de bzhin du rnal 'byor pa'i lam ston pa ni/_slob dpon med de lung dang rjes
[\[207b.4\]]dpag la mi rten/_mngon sum gyi yul bskal pa rnam pa gsum gyi bskal pa rtag tu ngu'i tshong dpon gyi bu mo'am/_nor bzangs kyis bcom pa ma lha'i gshes gnyen bzhin du/_sgyu ma lta bu'i sbyor ba'i lam ston pa ni/_slob dpon rnal 'byor ma nyid yin no/_/rgyud 'di ru sgrub pa
[\[207b.5\]]po 'dod pa'i khams kyi sems dang bral ba rtog bral ma 'khrul pas sgyu ma lta bur gyur pa ni legs par gyur pa yin te/_sgyu ma mngon sum gyis grub pa la lus ngag gis mi brnyas shing sems kyis mi spang /_lha ma tshang na yang re re dang gnyis gnyis dang sgyu ma lta bu bsgom mo/_/da ltar
[\[207b.6\]]sa dang po skye ba'i pho nya'i gtsang sbra'i rnam thar ma ni/_bdud 'byung bas bar chad kyi bgegs sel ba'i srung ma khwa gdong ma la sogs pa brgyad kyis spros med kyi spyod pa shes rab ye shes la bde ba la log par byed/_stong pa nyid la dad par/_'dus ma byas rtag pa'i dam tshig
[\[207b.7\]]brgyad bskyang ba'i rnal 'byor pa la srung bar byed do/_/sa dang po 'dus ma byas kyi dam tshig brgyad gang zhe na lha mo gzhan stong pa nyid ma mthong ba la kun du sbyor ba yang rang gi 'dod chags dang gti mug la sogs pa rang bzhin brgyad cu spangs/_bde ba gsal po med pa'i 'du shes med
[\[208a\]]
[\[208a.1\]]bzhin du gzung 'dzin gnyis med pa spangs/_dus gsum dang khams gsum du rtog pa'i sems can gyi don la ma chags ma thogs pa'i shes pa spangs/_lha mo sa dang po'i dam tshig sbyangs pa de bcom pa ma lha'i bshes gnyen bzhin du longs spyod bud med kyi
[\[208a.2\]]dbang phyug la rang bzhin gyis rang bzhin brgyad cu bkag nas shin tu rnal 'byor bsgom bde ba gsal po'i bsam gtan dang /_tshangs par spyod pa'i stong pa nyid gnyis su med pa bsgom/_sems can gyi don la khong khro ba med pa mi dmigs pa'i thugs rje'i rgyun la kun du spyod/_'di
[\[208a.3\]]brgyad ni sa dang po skye ba'i chos mchog chen po'i mtshan nyid zag pa med pa'i tshul khrims kyi phung po rtag tu shes par bya'o/_/mngon sum gyi lam rgyud sde bzhi thun mong gi lam la gnod byed kyi gtan tshigs med par ltag chod kyis nyams par mi bya'o/_/rang rig pa'i stong pa nyid 'di
[\[208a.4\]]dag dad pas blang bar bya'o/_/mig dang rna ba dang sna dang lce dang lus kyi lag pa kha phyir lta bas na ma yin no/_/mngon gsum gyi lam gsang ba 'di sde snod gsum pa la mi bstan/_bskyed rim pa la sba/_blo ldan rdzogs rim pa a wa d+hU tIr kha sbyar nas mthe'u chung bskyod pa'i ye
[\[208a.5\]]shes las bskyed pa'i pho nya mo rnams la ting nge 'dzin 'di yang dag par gnas so/_/gang zag su la bstan zhe na/_ma dag pa bskyed rim lha mnyes par byed pa la mi bstan/_'dres pa bskyed rdzogs gnyis ka bsgom pa la mi bstan/_rnam par dag pa srog a wa d+hU tIr chud pa'i
[\[208a.6\]]rnal 'byor pa la bstan to/_/rgyu gang zag dang /_thabs mngon sum gyi lam yang 'bras bu'i bsam gtan dang zag med kyi 'bras bu mdor bstan pa'o/_/sbyor ba mchod pa/_dngos gzhi brtul zhugs rjes ni spyod pa bstan par bya ba'i phyir/_yul dang yul du pho nya yis/_/
[\[208a.7\]]gzugs dang mtshan nyid brtul zhugs so/_/zhes bya ba ni/_le'u nyi shu rtsa bzhi zhing skyes pho nya'i kha dog dang dbyibs dang spyod lam gyi mtshan nyid dang ldan na skye ba snga ma'i bsam gtan dang zag med las skyes pa yin pa dus rtag tu brtul zhugs bsgom par bya'o/_/bskal pa
[\[208b\]]
[\[208b.1\]]gsum gyis ma bskal pa'i pho nya ral gri'i so dang 'dra zhing las dang nyon mongs pa dag par byed/_bde ba stong pa nyid kyi bsod nams 'phel bar byed/_ral gri'i so 'dra ba 'di dpe de bzhin du pho nya dang rang bzhin brgyad cu bkag nas/_legs par 'dus nas rgyu rkyen tshogs pa sgrub
[\[208b.2\]]pa po la bde ba stong pa nyid sa dang po'i ye shes 'thob bo/_/bskyed rim gyis bzlas pa dang mchod pa dang bsam gtan med kyang don rang gi mtshan nyid kyi rgyu rkyen tshogs pa la bskyed rim bcom pa ma'i rnal 'byor grogs su mi 'gyur/_de bas na sngags srog a wa d+hU tIr chud pa
[\[208b.3\]]dang /_phyag rgya yul dmigs pa'i rkyen sgrub pa po bsam gtan thob pas bde stong gi mchod pa nyid rab tu brtags te/_ye shes kyi tshogs kyi mchod pa 'di las lhag pa'i mchod pa gzhan med da ltar bstan bcos don rnam par nges shing gtan la phab pa mngon sum gyi lam yin no/_/
[\[208b.4\]]gtsang sbra gsum gyi rgyu'i tshogs pa la mchod pa zhes bya ba ste/_ye shes kyi tshogs kyi mchod pa rdzogs so//_//dngos gzhi dang rjes ro mnyam pa'i thabs kyi spyod pa ni/_pho nya'i lam pa dga' ba'i dad pa dang /_sgrub pa'i ting nge 'dzin dang /_dngos grub la brtson 'grus yod na/_
[\[208b.5\]]'dod pa'i yon tan lnga'i zas la rtag tu longs spyod cing slob ma la yang sbyin par byed do/_/chos thams cad sgyu ma lta bur rig pa dang /_srog a wa d+hU tIr chud pa'i sngags dang /_mtshan nyid dang ldan pa'i phyag rgya rgyu tshogs pa dang ldan na mnyam par gzhag pa'i sgrub pa pos
[\[208b.6\]]gzugs kyi rigs thams cad dang /_sgra dang dri dang ro dang reg bya'i rigs lnga'i lha mo la longs spyad par bya zhing bza' ba ma yin pa don dam par mi rtag go/_/bsam gtan gyi spyod pa bstan nas/_zhi ba'i btung ba'i spyod pa ni/_pho nya mo gnyis sgyu ma dang 'od gsal ba bsgrub pa
[\[208b.7\]]la don dam pa de nyid du dbyer med kyang rnam pa gnyis kyi nang nas 'dir sgyu ma lta bu'i pho nya mo kho na bsgom pa yin te/_sgyu ma lta bu sbyor ba'i lam bsgom pa 'dis 'bras bu sa dang po rab tu dga' ba dang /_mngon par shes pa lnga'i dngos grub sgrub pa po la nye bar gnas so/_/
[\[209a\]]
[\[209a.1\]]pho nya gcig pu de ji lta bu zhe na/_bla ma brgyud pa'i rim gyis dbang bskur ba thob pas rlung 'gags pa dang /_bsam gtan gyi bde ba thob cing zag med kyi stong pa nyid rtogs pas pho nya rnams ni zag med kyi tshul khrims kyi phung po dang ldan pa yin no/_/de ltar zhi ba btud pa
[\[209a.2\]]bshad nas/_pho nya'i gtsang sbra shin tu spros med kyi spyod pa ni/_dang por rnal 'byor dang rnal 'byor ma'i mtshan nyid ston to/_/phyag rgya legs sbyor dang tshul can no/_/dbugs nyi khri chig stong drug brgya dang /_rang bzhin brgyad cu 'gags nas sbyor ba'o/_/sbyin pa dang tshul khrims
[\[209a.3\]]dang /_kha dog dang dbyibs dang spyod lam gyi sgo nas ye shes kyi rgyu las skyes pa'i bzod pa dang /_yang dag par rdzogs pa'i brtson 'grus dang /_nyin mo'i sems dang snang ba dang /_mtshan mo'i sems snang ba mched pa dang /_srod kyi ye shes snang ba 'thob pa dang /_nang par gyi sems
[\[209a.4\]]'od gsal ba'i bsam gtan dang ldan pa des rgyud kyi rim pa lus kyi 'khor lo bzhi dang /_rtsa gsum dang /_gnas nyi shu rtsa bzhi kun shes par bya ste/_bsam gtan skye ba'i yan lag rlung me'i drod can la sha stag ces bstan bcos kyi ming gis brtags nas 'khor lo bzhi bsregs pa
[\[209a.5\]]dang /_spyi gtsug nas byang chub kyi sems phab nas ye shes kyi rim pa lus thams cad la gnas par bya ba dang /_gsang ba'i rim pa stong pa nyid kyi dgag par byas pa'i lus ni shes rab ye shes sa dang po dngos yin no/_/de'i dngos rjes ro mnyam pa'i thabs ni/_rtag tu sngags brjod
[\[209a.6\]]pa srog a wa d+hU tIr chud pa dang /_rnal 'byor gyi gnas dga' ba mchog dga' lhan cig skyes dga' rnam shes gsum/_sgyu ma 'od gsal zung 'jug ye shes gsum/_nges par brtag cing dbang po lnga'i mtshon cha yul las 'da' zhing bsgom par mi bya ba dang /_ye shes
[\[209a.7\]]skyes pa dang /_zhing skyes pa dang /_sngags skyes gsum la khro bar mi bya ba dang /_mngon par brtson pa'i bde stong las 'da' bar mi bya ba dang /_de dang lhan cig skyes pa'i bde ba stong pa nyid bsgom pa dang drug ni dngos rjes ro mnyam pa zag med kyi ting nge 'dzin gyi phung po'o/_/zag med kyi
[\[209b\]]
[\[209b.1\]]shes rab ni grol ba'i don rnal 'byor gyi mngon sum dang de'i don mngon par shes pa drug gi tshogs la spyod cing /_rtog pa dang bral zhing ma 'khrul ba'i longs spyod kyi rnal 'byor ma 'di dang lhan cig sa stengs su shin tu spros med kyi spyad pa bya'o/_/de ltar spros bcas dang spros med dang shin
[\[209b.2\]]tu spros med kyi spyod pa gsum bshad nas/_dngos gzhi brtul zhugs ni gnyis te phyi dang nang ngo /_/phyi'i brtul zhugs ni lha'i cha byad lus mtshon rtsis byug pa'o/_/gdong brnyan gyon nas lha'i cha byad du zhugs pa'o/_/de yang nyin par gsang zhing mtshan mo nam mkha'i gos can dang /_
[\[209b.3\]]yab gnag pa dang /_yum dmar ba bsgyur ba dang /_glang po che dang stag gi pags pa'i gzugs brnyan gyon pa dang /_bde ba stong pa nyid bsgoms pas bskyed pa'i rim pa'i phyag rgya drug spangs pa dang /_don rang gi mtshan nyid kyi he ru kar byin gyis brlabs pas dngos su rus
[\[209b.4\]]pa'i phyag rgya lnga dang ldan pa dang /_mngon sum gyis rgyud dus kun du bsgom pa ni/_mnyam sbyor gyi rgyud las/_de ni rang 'byung bcom ldan dpal/_/rtag tu da ltar 'byung ba bzhin/_/zhes bshad do/_/rigs dang rigs ma yin pa'i blang dor mi byed/_/bskyed rim gyi spyi gtsug
[\[209b.5\]]bcing ba la sogs pa'i phyag rgya drug spangs/_'khor lo lnga'i lha'i cha byad byas pa ni/_phyi'i brtul zhugs so/_/pho nya'i gtsang sbra shin tu spros med ni mchog yin/_sgyu ma lta bu bsgom pa zla ba lta bu'i spros med ni 'bring yin/_spros bcas bsam gtan gyi dga' bde bzhi bsgom
[\[209b.6\]]pa 'khor lo lnga'i lha bsam gtan gyi snod gcig tu za ba ni gsum pa yin te/_skye ba'i rim pas tshogs kyi lam gyi dga' ba bzhi bsam gtan bsgoms nas/_sbyor ba'i lam sgyu ma lta bur bsgoms nas pho nya'i gtsang sbra sa dang po 'dus ma byas kyi ye shes skye ba gtsang sbra'i rim
[\[209b.7\]]pa 'di dag bskyangs pas tshe gcig la gtsang ma dag pa'i rnam par thar pa'i rim pa mngon sum gyi lam gyis mthong nas dngos grub ci'i phyir 'byung bar mi 'gyur te 'byung ngo /_/mnyam sbyor gyi rgyud las/_ngo bo nyid kyi mthu dag gis/_/rang bzhin gyis ni de 'grub bo/_/zhes gsungs
[\[210a\]]
[\[210a.1\]]so/_sa dang po'i ye shes skyes na de nyid bsdus pa nas gsungs pa'i dngos grub dang /_bde mchog mnyam sbyor las gsungs pa dang /_gsang ba 'dus pa'i rgyud las gsungs pa dang /_dpal mchog dang po las gsungs pa dang /_rdo rje 'jigs byed las gsungs
[\[210a.2\]]pa'i dngos grub kyang rgyud 'dir bsam gtan gsum gyi gtsang sbra tsam gyis sngags pas 'grub ste phan yon dang po'o/_/las kyi phyag rgya spangs pa'i grol lam chos kyi phyag rgya bsgom pa'i rnal 'byor lam la dga' bas kyang /_gtsang sbra gsum po rtog bral ma 'khrul ba mngon
[\[210a.3\]]sum gyi lam 'di spyad na/_grol ba'i lam gyi sa dang po 'thob pa'i bsod nams tha mal pa kha cig gis brjod par mi nus so/_/phan yon gnyis pa'o//_//dpal he ru ka'i bde ba stong pa nyid kyi ye shes rnam par dag pa sa dang po'i mtshan nyid kun nas bsgrub pa'i rnal 'byor
[\[210a.4\]]pa sa bcu'i bsod nams kyi chu 'thung ba nyams pa dag_/sdig pa 'jig_/grol ba'i lam pa'i mig gis mthong ba dang /_rna bas thos pa dang /_snas bsnams pa dang /_lces myangs pa dang /_lus kyis reg pas kyang sdig pa kun las grol nas/_zag med kyi lus ngag skyon med par
[\[210a.5\]]'gyur ro/_/phan yon gsum pa'o//_//gang zhig spyod pa byed pa de'i tshe 'di las brtsams te skye ba thams cad du de bzhin gshegs pa dang mi 'bral zhing /_mngon par dga' ba'am/_bde ba can du skye bar 'gyur ba phan yon bzhi pa'o/_/de ltar sa dang po thob nas 'jig rten
[\[210a.6\]]pa'i rgyal po chen po bzhi dang phyogs skyong ba bcu la gtor ma byin nas sems can gyi don byed pa'i phrin las rnam pa bzhi 'chol ba'i gtor ma'i cho ga ni rdo rje mkha' 'gro nas bshad pa bzhin du bya'o/_/de ltar sa dang po rang don rdzogs nas sa gnyis pa dri ma med pa nas sa bcu pa chos kyi sprin gyi
[\[210a.7\]]bar gyis gzhan don gyi spyod pa bslab pa ni/_zag med kyi mchod pa rnam par dag pa/_sprul pa byung ba rnams/_yan lag drug cu sems kyis sprul nas/_bdag nyid gtso bor byas pa dang mchod pa dang /_bum pa bzhi sangs rgyas sogs kyi yum bzhi dang sras dang bcas pa dpa' bo nyi shu
[\[210b\]]
[\[210b.1\]]rtsa bzhi dang /_rnal 'byor ma sum cu rtsa drug brten pa gzhal yas khang sprul pa dang /_g.yo ba lha'i spun dang sdug pa dang /_dpa' bo dang dpa' mo la mchod par bya'o/_/rdul tshon dang /_gzugs brnyan dang /_lha'i cha byad byas pa'i dkyil 'khor gsum las 'das pa'i sgra'i tshul nges par
[\[210b.2\]]'byung ba/_dam tshig spyod pa'i spyod yul can/_/zhes bya ba sa bcu'i dbang phyug gi dkyil 'khor yin no/_/de ltar mdor bstan nas brgyad par bshad pa ni/_zla ba'i 'dus pa mngon sum gyi las 'dir 'jig rten pa'i spun dang /_bu la sogs pa la bstan par mi bya'o/_/sngags sgyu ma lta bu dang /_
[\[210b.3\]]phyag rgya 'od gsal ba bsgom pa yang bstan par mi bya'o/_/su la bstan zhe na/_dam tshig dang ldan pa la dag byed kyis zas tshogs 'khor dang /_sngags sgyu ma lta bu dang /_man ngag 'od gsal ba/_gnas ci rigs pa'i dbang bskur ba thob pa la sbyin par bya'o/_/blang dor gyi gang zag
[\[210b.4\]]bshad nas/_mchod pa dngos bshad pa ni/_pho nya gsum ma gtogs pa yul gzhan dang sems bde ba stong pa ma gtogs pa 'dod chags dang gti mug la sogs pa bsgom par mi bya'o/_/thar pa sa bcu 'dod pas pho nya 'dus ma byas bsrung /_byang chub sems dpa' chos
[\[210b.5\]]'phags bzhin du 'dus ma byas dang /_mi 'da' ba'i longs spyod bya'o/_/pho nya ma ma gtogs pa gzhan su zhe na/_skye gnas dman pa bsam gtan dang zag med las ma skyes pas 'dod pa'i khams kyi lus la bsnyen bkur gyi mchod pa mi bya'o/_/bsrung ba'i pho nya gang zhe na/_
[\[210b.6\]]'dus ma byas thob pa'i ma dang sring mo la sogs pa'o/_/'dus ma byas de'i 'bras bu ci zhe na/_rgya che ba lha'i 'khor lo dang /_zab pa bzhin du stong pa nyid 'grub bo/_/'dod pa'i khams kyi skye gnas dman pa la nyes pa ci yod ce na/_bsam gtan dang zag med kyi dka' thub zad par
[\[210b.7\]]'gyur ro/_/bcom pa ma lha'i bshes gnyen lta bu dang /_rtag tu ngu'i tshong dpon gyi bu mo bzhin du lhan cig snyoms par zhugs pas 'dus ma byas kyi ye shes 'dren par byed pa de ltar rdzas rgyu rkyen tshogs pa rnam par nges pa gtan la phab pa yin no/_/de ltar gzhan gyi mchod pa
[\[211a\]]
[\[211a.1\]]bshad nas/_brtul zhugs ni rnal 'byor la rtag tu ngu bde ba stong pa nyid kyis spyod/_rkang pa bde stong gi ched du 'dor lag pa bde stong gi ched du bsgyur g.yon pa'i phyed bde bas mchod/_lus kyi bde ba stong pa nyid du bsgom pa ni/_shin tu'am rnam par g.yo ba
[\[211a.2\]]zhes bya'o/_/bde stong gi ched du tshim zhing za/_bde ba stong pa nyid kyi brtul zhugs las ma nyams na brtul zhugs rdzogs pa yin no/_/sgrub pa po zag med kyi dam tshig la brtson pa dang /_zag med kyi rigs la spyod pa dang /_zag med kyi 'dod pa'i yon tan lnga'i zas la spyod pa dang /_
[\[211a.3\]]rigs lnga'am rigs bzhi 'dus ma byas kyi rigs gcig tu bsgom pa ni/_sa thob pa ste/_de ltar grub pa'i rnal 'byor pa rnams la mchod na yul gyi bsod snyoms don yod pa za bar yin no/_/stong pa nyid thob pa'i spros bcas kyi spyod pa ni/_sha lngas dkyil 'khor gru gsum la
[\[211a.4\]]mngon spyod byed pa phyi'i sbyin sreg go/_/de bzhin du dpa' bo'i zas phrin las rnam bzhi sngags dang phyag rgya dang ldan pas dpal he ru ka'i lus kyi dkyil 'khor sprul la/_sbyin sreg gi bstan bcos rgya chen po pha rol gzhan las byung ba bzhin du nang gi sbyin sreg bya ba dang /_gtum
[\[211a.5\]]mo drod rtag tu bzung bar byas nas phrin las rnam bzhi kun la gtum mo drod kyi 'khor lo bzhi bsregs nas byang chub kyi sems phab pa bsrungs na bgegs mi 'byung bas gsang ba'i sbyin sreg 'di la dngos grub gzhan du 'gyur mi srid do/_/chags pa'i lam gyi sbyin sreg ni bcom pa
[\[211a.6\]]ma lha'i bshes gnyen lta bu'i pho nya mchog bzang po dang ting nge 'dzin brtson zhing lhan cig ldan pa pas byang chub sems dpa' rtag tu ngu bzhin du btsun mo'i b+ha ga thab khung gsang ba'i rdo rje dgang gzar/_byang chub sems kyi dgang blugs ma chags dga' ba'i longs spyod rdzogs
[\[211a.7\]]pas dga' bral gyi rjes rnam par 'byed pa spong ba yin no/_/bla ma'i man ngag gis de'i don stong pa nyid du bsgrubs nas bla na med pa'i sbyin sreg tu 'gyur ro/_/de ltar gzhan gyi don gyi mchod pa dang bstod pa dang brtul zhugs rdzogs nas 'bras bu dbang bzhi bsgom pa ni/_rdo rje spun
[\[211b\]]
[\[211b.1\]]dpa' bo nyi shu rtsa bzhi spun dang /_gtso bo bde mchog pha dang /_yum dang lhan cig bde mchog nyid du lha'i mig gi mngon shes kyis mthong ba de'i tshe/_lce sbom zhes bya ba dung can ma'i mtshan nyid dang /_mig dmar ser zhes bya ba pad+ma can gyi mtshan nyid dang /_rtsub bcing zhes bya ba ri dwags can gyi
[\[211b.2\]]mtshan nyid dang /_spu ni dmar ser yin zhes bya ba phreng ba can gyi mtshan nyid mi slob pa'i stong pa nyid bskyed pa'i lha mo ni rdo rje mkha' 'gro'i le'u lnga bcu rtsa dgu pa las bshad pa'o//_//de la rnal 'byor bzhi bskyed pa skye ba'i rim pa ni/_dngos grub thams cad kyi rgyu a wa d+hU tIr chud
[\[211b.3\]]pa'i bzlas pa dang /_bde stong gi brtul zhugs la dga' ba la dran pa'i nges pa drangs nas mngon sum gyi tshad ma dang yang dag par ldan pas gnas nyi shu rtsa bzhi'am mkha' 'gro ma spyod pa mngon shes dang /_grol ba rnal 'byor gyi mngon sum gyi 'bras bu ster ba dung can ma yin no/_/
[\[211b.4\]]rjes su rnal 'byor 'dod pa'i don dngos grub kun bsgrubs na rtsa ba'i sngags srog a wa d+hU tIr chud pa zlos shing snod bcud kyi 'jig rten gsum gyi 'bras bu yid nang du chud pa'i sngags 'di las byung ba yin te/_de'i pad+ma can dang snyoms par 'jug pa yin no/_/shin tu rnal 'byor ni sgrub
[\[211b.5\]]pa po dngos grub la brtson pa rgyu'i rkyen dang /_sngags yid nang du chud pa mtshungs pa med pa de ma thag pa'i rkyen dang /_phyag rgya dang ldan pa dmigs pa'i rkyen las gal te/_tshogs pa ma tshang na yul dmigs pa'i rkyen phyag rgya ri dwags can lta bu dang bral na/_yid nang du chud pa'i gsang sngags
[\[211b.6\]]kyi lus can rnal 'byor pa la sems kyi stong nyid rtogs par byin gyis mi brlab bo/_/skye ba'i dus ji srid dro ba'i bya ba dag ces bya ba gtum mo drod kyi byang chub kyi sems phab pas dbang po bdag po'i rkyen dang bzhi tshogs na shin tu rnal 'byor rtogs par 'gyur ro/_/rnal 'byor 'dod pa'i
[\[211b.7\]]don zung 'jug gi rnal 'byor chen po ni/_blo gros chen po mthong rnams kyis/_/rnam pa thams cad cig car nges/_/zhes bya ba 'dus byas dang 'dus ma byas thams cad mkhyen pa 'bras bu mi slob pa'i ye shes yin no/_/rgyud bde mchog gi lugs kyi phyag rgya bzhi mngon sum gyi lam la
[\[212a\]]
[\[212a.1\]]brten nas tshogs lam yang snod gcig tu za ba dang /_sbyor lam zhi ba'i btung ba dang /_mthong lam pho nya'i gtsang sbra dang /_bsgom lam gzhan don gyi brtul zhugs dang /_mi slob pa'i lam la dung can ma dang /_ri mo can dang /_phreng ba can zhes bya ba'i rnal 'byor ma
[\[212a.2\]]bzhi 'khor los sgyur ba'i btsun mo rin po che dang 'dra ba'i reg bya'i stong pa nyid las mi slob pa'i rnal 'byor gyi mngon sum skye bar gsungs so/_/de lta bu'i lam de la gnas pa'i rnal 'byor pa la gang zhig sdang na khyi'i skye gnas dang /_sme sha can du 'gyur ro/_/mngon sum gyi lam
[\[212a.3\]]bor nas lha'i 'khor lo la bsod nams kyi tshogs bsgoms kyang chu bsrubs pa las mar mi 'byung ba bzhin du nyon mongs par zad do/_/bsod nams kyi tshogs thos pa dang 'dzin pa dang /_mchod pa byed pa ni tshe 'di la mchod pa la brtson pas mchod par 'gyur ro/_/me la sbyin
[\[212a.4\]]sreg sbyor dang ldan/_/bzlas pa yis ni bag chags zad/_/ces 'tsho ba'i rgyur gsungs so/_/rnal 'byor gzhan bsod nams kyi tshogs la brten yang ye shes kyi tshogs kyi rgyud la don med par 'gyur ro/_/de ltar nyes dmigs bshad nas phan yon bshad pa ni/_sems
[\[212a.5\]]kyi stong nyid rtogs pa'i dpa' bo yul mtha' 'khob na gnas sam rigs ngan kla klo yin yang yul de sangs rgyas kyi zhing khams su rtag pa byang chub sems dpa'i rigs dang ldan pa'i sems can gzung ba'i phyir/_de nas bcom ldan 'das phyag g.yas pa gser gyi mdog
[\[212a.6\]]can brkyang nas byin gyis rlob bo/_/le'u bzhi bcu rtsa drug pa'i 'grel pa'o//_//de ltar rdzogs rim gyi 'khor lo bshad nas/_nye ba'i snying po'i sngags kyi las tshogs bshad pa ni/_de nas gzhan yang bshad bya ba/_/zhes bya ba gsungs te/_mkha' 'gro ma sum cu rtsa bdun
[\[212a.7\]]dang dpa' bo nyi shu rtsa lnga kun gyi snying po 'di dran pa tsam gyis sa g.yo bar byed pa ni phan yon no/_/sngags 'di las thams cad byed pa dang /_dngos grub gsum bskyed pa ni 'bras bu'o/_/sngags 'di ni gsang sngags che zhes bya ba yab kyi nye snying ngo /_/'dis kyang phrin las rnam
[\[212b\]]
[\[212b.1\]]bzhi byed par 'dod pa'i dngos grub gsum sgrub par byed pa yin/_lha thams cad kyi sngags su grags pa yin pa ni phan yon no/_/'bras bu ni sa 'og la sogs pa 'jig rten gsum na gang cung zad yod pa'i dngos grub thams cad bsgrubs pa'i 'bras bu'o/_/yab yum gyi snying
[\[212b.2\]]po'i phan yon dang 'bras bu dang /_yab kyi snying po'i phan yon dang 'bras bu bzhi bshad nas dpa' bo dang mkha' 'gro ma'i gnas 'byung ba bzhi dang ri rab kyi steng du gzhal yas khang bskyed la mkha' 'gro ma bzhi dang /_lha mo bcu gnyis bcom ldan 'das yab yum dang bcu bzhi hUM
[\[212b.3\]]las skyes/_dpa' bo'i mchog bum pa bzhi ha ha he he las skyes/_/oM las sku'i 'khor lo skyes/_AHlas gsung gi 'khor lo skyes/_hUM las thugs kyi 'khor lo skyes/_'khor lo'i gnas su bzhugs pa'i lha drug cu rtsa gnyis la go cha bskon dbang bskur/_ye shes sems
[\[212b.4\]]dpa' gzhug_/bdud rtsi myang rtag tu mchod dngos grub 'dod pas ting nge 'dzin la mnyam par gzhag dngos grub kyi rgyur sngags kyi bzlas pa bya/_yab yum gyi snying po dang nye snying gi 'khrul 'khor bya ba zhes sngon gyi sangs rgyas bye ba dang /_dpa' bo bye bas kyang gsungs so/_/lha
[\[212b.5\]]'di rnams da ltar 'dzam bu'i gling na bzhugs sam zhe na khyim dang gnas nyi shu rtsa bzhi dang /_nye ba'i grong brgyad la sogs pa gnas sum cu rtsa bdun mdun du mkha' 'gro ma re re la 'khor bye ba bye bas bskor nas bzhugs pas bskyed rim gyi bsgom pa dang bzlas pas dngos grub kun
[\[212b.6\]]skye bar byed pa dge zhing shis pa'i lam yin no/_/le'u bzhi bcu rtsa bdun pa'i 'grel pa'o//_//dngos grub kyi yan lag gi le'u bshad nas/_thun mong gi 'khor lo le'u bcu drug bshad pa ni/_de nas gzhan yang bshad bya ba/_/zhes bya ba gsungs so/_/de la dang po lugs
[\[212b.7\]]su blugs pa'am/_'bur du brkos pa'am/_sku gzugs mtshan dang dpe byad dang ldan pa'i ras ris sam mi'i rus pa las 'bur du brkos pa las dang po pa'i rnal 'byor pas rtag tu bcang /_mchod pa bdud rtsi lngas bya/_mi'i sha skam gyi bdug pas bdugs na bla na med pa'i
[\[213a\]]
[\[213a.1\]]dngos grub dang rgyal srid nyid kyang rnyed par 'gyur ro/_de ltar las dang po bshad nas/_mtshan ma thob pa'i rnal 'byor pa phyis 'chad pa'i rnal 'byor pas glang po che'i pags pa la sogs pa mtshan ma thob pas zhag bdun du ras ris kyi mdun du bsgrubs na dngos grub
[\[213a.2\]]'grub/_gal te ma grub na yang rnal 'byor ma dang bla ma'i rgyud la gnas skyes kyi mkha' 'gro ma rnams kyis bstan nas grub pa 'grub par 'gyur ro/_/de ltar mdor bstan nas rgyas par bshad pa ni/_mkha' bsgrub glang po che'i pags pa la bya'o zhes bya ba nas rgyal mtshan gyi gos
[\[213a.3\]]la bri'o zhes bya ba'i bar du ras ris nyi shu rtsa gcig go sla'o/_/rengs par byed pa rdo leb la bri ba dang /_ce spyang mo'i pags pa la bri ba'i bar ni bris sku la rab gnas bya'o/_gser dngul la sogs pa lugs ma dang /_rdo leb la sogs pa la 'bur du brkos pa dang /_shing ngam rus
[\[213a.4\]]pa la sogs pa la rko ba'i bye brag dang /_sa dkar ba dang /_ser ba dang /_dmar ba dang /_gnag pa las byas pa'i lder so la rab gnas bya'o/_/de ltar rab gnas bshad nas/_tshon rtsi ni/_dri chen chu dang zhag dang khrag_/ces bya ba nas/_cho ga bzhin du sku gzugs bri/_/zhes bya ba go
[\[213a.5\]]sla'o/_/mi'i skra las pir dang thig skud bya ba dang /_mi'i ro'i gnas nyi shu rtsa bzhi'i lha bshos bya ba dang /_der ni phyugs bdun dbul bar bya/_/zhes bya ba mchod pa'i rdzas go sla'o/_/sna tshogs phyag rgya'i mchod pa yis/_/zhes bya ba nas/_'di ni go cha'i rim pa'o/_/zhes bya ba
[\[213a.6\]]rab gnas bsgrub pa'i tshogs kyi 'khor lo bya ba ste go sla'o/_/rab tu gnas pa'i dus dag tu/_/nyis 'gyur tshogs pa bsags byas te/_/zhes bya ba nas/_chun 'phyang dag gis rnam par brgyan/_/zhes pa'i bar ni rab gnas kyi rdzas dbul ba ste go sla'o/_/don drug pa lha
[\[213a.7\]]la dbang bskur ba'i bum pa ni/_ras kyis mgul ba bcings pa bdud rtsi lnga dang gser dang dngul dang /_mu tig dang /_byi ru dag dang dung ste rin po che lnga dang /_thabs kyi sman lnga shes rab kyi sman lnga ste bcu dang /_ga bur dang tsan+dan la sogs pa dri'i bye brag dang /_ar+g+ha'i snod
[\[213b\]]
[\[213b.1\]]tsu ta'i shing dang /_tsam pa ka'i yan lag dang ldan pa dang /_bum pa'i nang du thabs kyi sman am+bu tsam+bu dang /_ka dam+pa dang /_bilba dang /_bI dza pU ra dang /_ba la mo ta dang /_drug pa ni dany+dza dany+dza dang /_bdun pa ke ri karni ka dang /_brgyad pa e na ra bi da dang /_dgu pa ha sa de ba dang /_
[\[213b.2\]]bcu pa tsam bu ste sman rnams bum par bcug la/_sku'i sman i ma na dang /_gsung gi sman dzA ti pha la dang /_thugs kyi sman gla gor zho sha dang bcas pas sku khrus gsol ba dang dbang bskur ro/_/chu'i dbang bskur ba'i rjes la gser gyi mchod phyir thogs cod pan dang bcas pa
[\[213b.3\]]dang phyag rgya drug gis brgyan nas/_lha la na bza' gsol te/_sgrub pa po rnams rnam par rtog pa med pa'i sems gcer bus gar byed cing stong pa nyid kyi sems kyis rab gnas byas pa'i lha la dad pa sngon du 'gro bas dus gsum du mchod pa'am/_tshes bcu'am yar ngo mar ngo'i
[\[213b.4\]]tshes bco lnga la mchod par bya'o/_/go cha bskon pa dang /_ye shes sems dpa' gzhug pa dang /_dbang bskur ba dang /_bdud rtsi myang ba dang /_spyan dbye ba rna ba dang sna dang zhal dbye ba na bza' gsol la yo byad dbul/_de nas mchod pa rgyas pa bya ba kha bskang ngo /_/le'u bzhi
[\[213b.5\]]bcu rtsa brgyad pa'i 'grel pa'o//_//de ltar rab gnas bshad nas dbang bskur ba'i 'khor lo 'chad pa ni/_de nas gzhan yang bshad bya ba/_/zhes bya ba smos te/_dkyil 'khor thams cad du dngos grub bsgrub pa rtsa ba'i rgyud kyi le'u dang po ro mnyam gyi dkyil 'khor
[\[213b.6\]]dam pa 'dir dbang bskur bas/_dkyil 'khor gyi snying po lha thams cad skyes pa'i le'u 'dis bsdus pa yin no/_/de ltar mdor bstan nas rgyas par bshad pa ni/_/shin du mnyam gzhag sgrub pa pos/_/zhes pa tshigs bcad gcig gis rten gyi gang zag bstan to/_/sprang
[\[213b.7\]]mi mtshal dang ga bur bcas/_/zhes bya bas gsang ba'i dbang bskur ba dngos te sbrang rtsi ni mi bskyod pa'o/_/mtshal ni rang 'byung ngo /_/ga bur ni byang sems so/_/tsan+dan dmar ni sha chen no/_/sbyar ba ni rnam par snang mdzad dang go cha'i lha'i rigs tshogs kyi 'khor lo'i nang
[\[214a\]]
[\[214a.1\]]du bum pa bzhi'i gnas su bzhag nas/_kha zas kun gyi mchog tu bcud kyis len du 'gyur ro/_/tshogs kyi lha de rnams ji lta bu zhe na/_rdo rje kun 'khor dang mchog gtso bo mtshan ma thams cad rdo rje'i rgyan gyis brgyan pa'o/_/bcud len du ji ltar 'gyur zhe na/_
[\[214a.2\]]oM AHhUM gsum gyis byin gyis brlabs nas/_grol ba'i lam pas sbom po mtheb mo dang /_mtha' ltag srin lag gi rtse mo sbyar nas rnal 'byor pas sgyu ma lta bu rig pas btung bar bya'o/_/chags lam gyi dbang du byas nas/_rdo rje gdan bzhi las sbom po mtha' ltag b+ha ga
[\[214a.3\]]rtse sbyar ba a wa d+hU tI ra phrad nas bde ba sgyu ma lta bur rig pas rtag tu spyad pa'o/_/rnal 'byor pa gnyi ga la mtshungs pa de ma thag pa'i rkyen srog_/a wa d+hU tIr sod pa dang dbang po bdag po'i rkyen bsam gtan thob nas chags lam grol lam gnyi ga_/yul ro dang reg bya yin
[\[214a.4\]]pas sgyu mar 'gro ba the tshom med do/_/dper na mu stegs can la ri bo ba di ra las rtswa so ma na btus nas wA rA Na sI'i bya ka ra gi wang yod pa'i ba ser mo'i pags par btums nas rig byed kyi sngags kyis byin gyis brlabs nas gang zag gis 'thungs pas srid pa'i ting nge
[\[214a.5\]]'dzin thob pa'i dpe de bzhin du/_bdud rtsi lnga myangs na dngos grub rtag pa 'dus ma byas 'thob par 'gyur ro/_/gal te sgyu ma lta bu ma rtogs na mi 'chi bar tshe ring ba dang nad med par 'gyur te/_'jig rten gyi dngos grub thams cad la 'jug go/_/de ltar zhi ba'i btung ba sgyu ma
[\[214a.6\]]lta bur rtogs nas sngags 'bum bzlas na dkyil 'khor byar rung /_gnyis pa shes rab ye shes kyi dbang bskur ba mchod pa bzhi rdo rje'i rigs la stong nyid bsgom pa dang /_rin po che'i rigs la mtshan ma med pa dang /_pad+ma'i rigs la smon pa med pa dang /_las kyi rigs la 'od gsal
[\[214a.7\]]ba'i mchod pa bzhi ye shes las skyes pa bsgom pa de bzhin du/_dpa' bo rnal 'byor pa ni las dang po pa'i ngan par spyod pa la yang dbang po gnyis kyi a wa d+hU tI'i reg bya las don dam pa'i de kho na nyid 'dus ma byas sems kyis 'dzin cing rtogs pa ni bsnyen pa yin no/_/des kyang
[\[214b\]]
[\[214b.1\]]gtso bo la 'bum dang me tog phog pa'i lha la 'bum/_'khor la khri bzla'o/_/bde ba stong pa nyid de lha dang mi'i bde ba zag bcas pas zag med kyi bcu drug char yang mi phod do zhes rtsa ba'i rgyud las gsungs te/_'dir zag med las byung ba'i dkyil 'khor la yang brtags nas bshad do/_/
[\[214b.2\]]bsnyen pa bstan nas sa'i cho ga'i dkyil 'khor gyi gnas bshad pa gdod nas grub pa'i dur khrod la sogs par dkyil 'khor brtsam par bya zhes bya ba sa'i cho ga go sla'o/_/dkyil 'khor chen po'i tshon nyid ni gdul bya drag po 'jigs byed dur khrod du spyod pa dang mthun pa'i ro
[\[214b.3\]]bsregs pa'i sol ba'i phye ma las nag po rus phye la dkar po/_so phag tshig pa las dmar po/_ma tshig pa las ser po/_dur khrod shing lo las ljang gu bya ste/_phyug na rin po che dang bsre/_dbul na rin po che med pa'o/_/tshon gyi mtshan nyid bshad nas bzhi pa slob dpon gyi mtshan
[\[214b.4\]]nyid ni/_lus ngag yid gsum thams cad zag med dang ldan pa'o/_/zag bcas kyi mtshan nyid kun spangs pa/_sems kyi mtshan nyid ni rgyud sde bzhi 'dus ma byas zhes pa ni 'dus byas lha'i 'khor lo shes pa/_sngags zhes pa ni ngag go/_/khro med snying rje can gtsang ba/_ltung ba med
[\[214b.5\]]pa mkhas pa de nyid bcu shes pa sbyor zhes zhi gnas dang ldan pa ye shes lhag mthong gis 'khor ba'i pha rol tu 'gro ba spyi gtsug rus pa'i 'khor lo rtsibs brgyad pas brgyan pa nas phyag rgya drug la thal bas byugs pa/_go cha drug gis lus brgyan pa rus pa'i phreng ba'i tshangs pa'i
[\[214b.6\]]skud pa can rna rgyan la sogs pa rus dang ldan pa dum bu gcig las spyi gtsug gi 'khor lo byas pa/_rus phreng gi do shal yod pa lag pa g.yon pas kha T+wAM ga gzung ba/_g.yas pas cang te'u thogs pa/_gnas dang ldang ba nyid dang ni/_/'jug dang yongs su rdzogs pa dang /_byin
[\[214b.7\]]gyis brlab dang dbang bskur dang /_ting 'dzin mchod pa nye bar bsdu/_/zhes bya ba'i bar gyis sta gon gyi lha bsgoms pas bdag nyid he ru kar byas nas/_de'i 'og tu bgegs nye bar zhi ba'i cho ga byed pas/_snying gar 'khor lo nyi shu la bcug nas bdag nyid go cha chen po lus kyi
[\[215a\]]
[\[215a.1\]]'khor lo la bgos te ra ba rnams phyogs bzhir dgod/_'og tu sna tshogs rdo rje'i 'khor lo'i gzhal yas khang dang 'dra ba steng du mda'i dra ba bdag nyid la go cha drug bskon/_logs su rdo rje'i ra ba steng du rdo rje'i bla re me 'od kyi phreng ba phur bus gdab pa byas na sum cu rtsa
[\[215a.2\]]gsum gyi lha'i dbang po brgya byin gyis kyang gzhig par mi nus phan yon no/_/de nas lha lhag gnas/_bum pa sbyin sreg_/slob ma lhag gnas kha bskang de ltar sta gon rdzogs nas bdag nyid la sngags go cha drug dang /_phyag rgya drug gis brgyan pa'i lhar bskyed nas/_dkyil 'khor 'jigs
[\[215a.3\]]pa bri bar bya/_/zhes pa ni mdor bstan to/_/rgyas bshad ni de nas sems med ro'i skra'am/_rgyus pa'am/_ro g.yogs kyi ras kyi skud pas thig gdab pa ni go sla'o/_/de'i dbus su tshon dgye ba ni/_pad+ma 'dab ma brgyad pa lte ba dang ge sar du bcas pa'i steng du bcom ldan 'das
[\[215a.4\]]zhal bzhi spyan gsum phyag bcu gnyis las glang po che'i pags pa smin mtshams kyi thad du bsnams pa/_rdo rje dang dril bu 'gying bas snying gar 'khyud pa/_kha T+wAM ga dang phyag mtshan lnga bstan pas phyag mtshan bdun le'u bcu bzhi pa ro mnyam gyi 'khor lo las shes so/_/lhag ma ni
[\[215a.5\]]go sla'o/_/dpa' bo dang dpa' mo drug cu yang ro mnyam bzhin du sku mdog dang phyag mtshan bya'o/_/dngos grub 'dod na lha yab yum tshang pa la dbang bskur bya ma tshang na dngos grub mi thob bo/_/thig gdab pa dang tshon dgye ba bstan nas bum pa bsgrub pa ni/_rtsa ba nag po med pa mtshan
[\[215a.6\]]nyid do/_/mu tig la sogs pa ni rin po che lnga'o/_/grangs shar phyogs su rgyal ba dang bkra shis/_/lho phyogs su dngos grub dang rnam 'phrul/_nub tu rgyal ba dang rnam rgyal/_byang du grub pa dang srung ba/_rnam rgyal dang grub pa la gser dngul gyis phyag mtshan bris la mu tig gi
[\[215a.7\]]phreng bas kha brgyan pa'o/_/de ltar bum pa bsgrub pa bshad nas/_dkyil 'khor gyi yo byad ni/_dkyil 'khor thams cad 'byor na rin po che gser la sogs pas bris na dngos grub thob bo/_/kun nas sgo'i bum pa las thams cad rnam par rgyal ba'i dri'i chus bsang la/_mar
[\[215b\]]
[\[215b.1\]]me zhes bya ba sems gsal bar byed pa'i sha rgyas nye bar mtshon pa'i me tog bdug pa mar me dri chab lha bshos kun rgyan yin no/_/de ltar rdzas bsags nas don lnga pa ye shes sems dpa' spyan drang ba ni/_mkha' 'gro ma yid la gzhug pa dang /_sa stengs gsung la gzhug pa dang /_sa
[\[215b.2\]]'og sku la gzhug pa dang /_ma mo bcu gnyis phyogs mtshams su gzhug pa dang /_dur khrod brgyad dang gzhal yas khang yang shugs kyis rtogs so/_/don drug pa mchod pa'i rdzas dbul ba ni/_dpa' bo dang rnal 'byor ma re re la dngos grub 'dod pas mchod par bya'o/_/rgyal mtshan
[\[215b.3\]]ni go sla'o/_/dmar ba gsung dang ser ba ye shes kyi 'khor la dkar ba sku/_gnag pa dang thugs/_ser skya sgo bzhi la/_sna tshogs pa mtshams bzhi la mda' dang phur bu brgyad kyis bsrung ba dang /_bza' ba dang btung ba tshogs 'khor la'o/_/de ltar drug pas dkyil 'khor mchod nas/_
[\[215b.4\]]slob mas 'dod yon lnga'i dngos po kun gyis slob dpon mnyes par byas la/_dngos grub 'dod pas ci nus kyi yon dbul lo/_/de nas slob dpon gyi bdag 'jug bya ste/_dril sbyang lo bcu gnyis ma dang ting nge 'dzin bsgom pa dang /_sgra snyan dril bu bcu drug ma dang bsgom pa dang /_brda nyi shu
[\[215b.5\]]pa dang ting nge 'dzin bsgom pa ha brgyad kyis ye shes bab kyi bar du bsgom la de nyid kyi dga' bral du mi gtang bar bya'o/_/de ltar slob ma'i gdong la dar gyis bcings nas/_snyim par me tog gzhag pa phyi'i 'jug pa bdun rnam par dag pa dang /_sdom pa gzung ba dang /_byang chub tu sems bskyed pa dang /_
[\[215b.6\]]lhar bskyed pa dang /_phyi rol bum pa'i chus dbang bskur ba dang /_sgo bzhi nas zhugs nas pad+ma'i gar bskor bas phyag bya ba dang /_slob ma sras por lha'i dam tshig bsgrags pa dang /_slob dpon gyi dam tshig bsgrags pa dang /_ye shes dbab pa dang /_snyim pa'i me tog gtor ba/_
[\[215b.7\]]gang du babs pa rang gi lhar shes par bya ba'i phyir lan cig bskor ba byas nas shin tu mnyam par bzhag pas ye shes dbab pa dang /_grong khyer mchog gi nang du gzhug pa'o/_/de nas slob mas lho phyogs su lus kyis gnas te sngar me tog 'phangs pa ma phog na slar yang snyim
[\[216a\]]
[\[216a.1\]]pas dor te/_gang la bab pa de'i rigs bstan/_gdong g.yogs bkrol/_dkyil 'khor bstan/_dbab pa nye bar bsdu ba bya/_lha de'i ming gis gdags/_de ltar 'jug pa rdzogs nas/_slob dpon legs par mnyam par bzhag pas phyag rgya lha mo rnams
[\[216a.2\]]ye shes phab nas bum pa dang /_cod pan dang /_rdo rje dang /_dril bu dang /_ming gis dbang bskur la/_de nas nyin zhag gnyis pa la sangs rgyas mnyam sbyor gyi rgyud las bdud rtsi lnga la mtshal chen gyi ming gis btags pa la/_oM AHhUM gsum gyi bzlas pas gnas gsum
[\[216a.3\]]du thig le byas la/_lce la bdud rtsi lnga bzhag nas gsang ba'i dbang bskur bar bya'o/_de nas nyin zhag gsum pa la slob ma'i gdong phye la lus kyi dkyil 'khor bstan nas/_bde ba stong pa nyid bskyed pa'i lha'i gnas rtsa dbu ma gang yin pa der 'dus ma byas kyi stong nyid de yang
[\[216a.4\]]bstan par bya'o/_/de ltar shes rab ye shes kyi dbang bskur nas slob mas slob dpon la phyag bya bskor ba bya/_yon dbul ba ni go sla'o/_/de ltar bla ma nyes pa dang /_dbang bskur ba nges par byas nas de'i rjes la sgrub pa pos yon dbul ba rab tu nges par bya'o/_/de ltar byas
[\[216a.5\]]pa'i phan yon ni/_/sgrub pa po de la mkha' 'gro ma kun mnyes pas sgrub pa po'i mngag gzhug byed pa dang po'o/_/rnal 'byor pa la dngos grub tu 'gyur ba mi snang ba gnyis so/_/sgrub pa po rang 'dod pa tsam gyis gzugs du ma byed pa dang /_tshar gcod pa dang phan 'dogs pa
[\[216a.6\]]gsum pa'o/_/sngags pa dkyil 'khor ma mthong bas dngos grub mi 'thob pa dang /_sku gsum gyi dkyil 'khor 'dir dbang bskur na lha la sogs pa zil gyis gnon pa dang /_de nyid bsdus pa la sogs pa las khyad par du 'gyur ba ston to/_/de ltar phan yon lnga bshad nas/_
[\[216a.7\]]'di'i brjod bya bshad zin pa'i don dang ma bshad pa'i don thams cad kyis brjod bya dang /_dpal he ru ka'i snang ba yin par ston to/_/le'u bzhi bcu rtsa dgu pa'i 'grel pa'o//_//de ltar dbang bskur ba'i 'khor lo bshad nas/_bstod pa 'chad pa ni/_de nas gzhan yang
[\[216b\]]
[\[216b.1\]]bshad bya ba/_/zhes gsungs te/_chags pa dang bcas pa dang /_chags bral gyi mtshams gang du chags bral gyi chus mi gos shing 'dod pa'i khams kyi chags pa spangs pa'i mtshams der stong pa nyid kyis rgyas btab nas/_sems can thams cad kyi srid pa 'jig par
[\[216b.2\]]byed pa'o/_/de ltar mdor bstan nas rgyas par bshad pa ni gong du bstan pa'i rim pas sngon 'gro'i rnal 'byor lnga dang /_dngos gzhi 'byung ba bzhi ri rab sna tshogs rdo rje dang bcas pa bskyed nas/_he ru ka dbyangs skyong gi lha mngon par byang chub lnga'i rim pas rdzus skyes cig car
[\[216b.3\]]'byung ba'i snang ba bsgom mo/_/de yang /_/dung kun da'i mdog kyang 'dzin/_/zhes bya ba nas/_thun bzhi ru ni bsgrub par bya/_/zhes bya ba go sla'o/_/zhal gsum phyag drug pa'i sku mdog dkar po dbyangs skyong gi lha bsgoms nas/_dbyangs skyong gi bstod pa'i don ni rnal 'byor pas
[\[216b.4\]]lha thams cad bsgom pa la dga' bral/_'dod pa'i khams kyi sems su mi gtong zhes bstod pa yin no/_/de la rdzogs rim bsgom pa ni/_dga' ba bzhi'i gnas 'khor lo bzhi dang a thung dang haM las bden pa bzhi dang phag mo dang khrag 'thung ba'i ming gis btags pa la rtsa
[\[216b.5\]]'dab drug cu rtsa bzhi dang brgyad dang bcu drug dang sum cu rtsa gnyis pa dag la dga' bral du mi 'gyur ba'i lam bde ba chen po stong pa nyid bsgom pa la dbyangs skyong zhes bya'o/_/de ltar rdzogs pa'i rim pa'i mtshams su/_rjes su sgrub pa'i don bskyed pa'i rim pas zhal gsum phyag drug
[\[216b.6\]]pa'i lha'i sku bsgoms nas bdud rtsi lnga myangs te dbyangs skyong gi sngags kyis mnyam par bzhag pas bzlas pa bya'o/_/de la ye shes sems dpa' gzhug pa dang /_go cha bgo ba dang dbang bskur ba dang /_bdud rtsi myangs nas bsgom pa dang /_bzlas par bya ba shes so/_/de la dbyangs
[\[216b.7\]]skyong gi 'bras bu dang po phrin las rnam bzhi kun byed pa gnyis pa dus ma yin pa'i 'chi ba las rgyal ba/_gsum pa zhi ba la sogs pa 'grub pa/_bzhi pa dus gsum shes pa/_lnga pa stong phrag gcig bzlas pas 'jig rten gsum gyi dngos grub thob pa/_drug pa zhag gsum gyis lha'i
[\[217a\]]
[\[217a.1\]]'khor los sgyur ba thob pa/_bdun pa mngon shes drug rig pa/_brgyad pa skye rga na 'chi spangs pa'o/_/de ltar 'bras bu bshad nas/_gal te de ma thob na bskyar ba'i cho ga ni/_'byung po'i nyin zhag gsum la tshogs 'khor byas la ye shes sems dpa' spyan drang /_gal
[\[217a.2\]]te mngon sum mthong na phyag bya mchod yon dbul/_'dod pa'i don la gsol ba btab nas dngos grub blang /_mngon par shes pa drug mnga' ba'i dpa' bo thams cad mkhyen pa khams gsum gyi mchog tu 'gyur ro/_/de'i phan yon ni/_'di ni dpa' bo chen po ste/_gnyis pa
[\[217a.3\]]thams cad rnam par spangs/_/zhes pa bdag lta'i gzung 'dzin dang bral nas sa gzhi rgya mtsho dang bcas pa'i 'gro ba rigs drug gi don la dbang bar 'gyur ro/_/dkyil 'khor gyi bstod pa mngon par brjod pa le'u lnga bcu pa'i 'grel pa'o//_//de nas gzhan yang bshad pa ni/_
[\[217a.4\]]dkyil 'khor thams cad kyi nye ba'i snying po yi ge bdun pa'i lha bsgom pa ni gong du bstan pa'i sngon 'gro lnga byas nas 'byung ba bzhi dang ri rab sna tshogs rdo rjer gyur pa'i rang bzhin gzhal yas khang gi dbus su yi ge hUM las byung ba'i rdo rje mkha' 'gro zhal gsum phyag drug pa'i sku mdog
[\[217a.5\]]dang phyag mtshan go sla'o/_/lha mo drug ni hUM dang phaT kyi bar du yi ge drug las bskyed do/_/ye shes sems dpa' gzhug pa dang /_go cha bskon pa dang /_dbang bskur ba dang /_bdud rtsi myang ba dang /_byang chub yan lag bdun bsgom pa dang bzlas pa ni snga ma bzhin shes par bya'o/_/
[\[217a.6\]]khro bo kun gyi gnas mchog ste/_/mnyam med gsang sngags bzla bar bya/_/zhes bya ba'i 'khor lo rtsibs drug pa bkod pa de la yi ge bdun pa bkod nas bzlas na zhag bdun gyis the tshom med par 'grub ste nA ro pas dgyes pa'i rdo rje yan lag drug gis 'chad pa'i 'grel
[\[217a.7\]]pa mdzad nas mtshan thog thag gcig gis ti lo pa'i lung bstan thob pa'i phyir te/_gdams ngag drug 'grub nas shAn+ti pa las gsang 'dus zhus/_he badzra'i 'grel pa mtha' drug tshul bzhi pa mdzad do/_/ma grub na bskyar ba'i cho ga ni/_dpyi zla tha chungs kyi nya la tshogs
[\[217b\]]
[\[217b.1\]]kyi 'khor lo byas na tho rangs he ru ka dang mtshungs par 'gyur ro/_/mngon par brjod pa las le'u lnga bcu rtsa gcig pa'i 'grel pa'o//_//de nas gzhan yang dkyil 'khor thams cad kyi snying po bshad pa ni/_sngon 'gro lnga 'byung ba bzhi ri rab sna tshogs rdo rje dang gzhal yas khang bskyed la/_
[\[217b.2\]]de'i dbus su yi ge nyi shu rtsa gcig las drod gsher skyes kyi lha sems can kun la phan 'dogs pa bskyed de/_hUM dang shrI gnyis gtso bo yab yum zhal brgyad phyag bcu drug zhal gcig phyag gnyis pa'o/_/pad+ma 'dab ma brgyad la oM shar du/_ba byang du/_dzra nub tu/_he lho ru/_de las
[\[217b.3\]]'khor mkha' 'gro ma bzhi zhal gsum phyag drug pa'o/_/mtshams bzhi ru bum pa bzhi dang thod pa/_shar la sogs pa'i rtsibs brgyad zhal gcig phyag bzhi pa mdog sngon po sha stag go/_/sgo bzhi dang mtshams bzhir lha mo brgyad zhal gsum phyag drug pa'o/_/sku mdog dang phyag
[\[217b.4\]]mtshan rgyud las go sla'o/_/ye shes sems dpa' gzhug pa dang /_go cha bskon pa dang /_dbang bskur ba dang /_bdud rtsi myang ba dang /_bsgom pa'i tshe dpral bar sku'i 'khor lo/_lkog mar gsung gi 'khor lo/_snying gar thugs kyi 'khor lo'i sbyor bas spro bsdu bsgoms la/_lha nyi shu rtsa gnyis
[\[217b.5\]]po thams cad kyi snying po/_oM shri badzra he he ru ru kaM hUM hUM phaT DA ki nI dz+wA la sam+ba raM swA hA zhes bzla bar bya'o/_/gal te rnam dag bsgoms na zhal brgyad rnam thar brgyad phyag bcu drug stong nyid bcu drug_/nang gi yum bzhi so sor yang dag par rig pa bzhi/_'khor lo rtsibs kyi phyogs bzhir lha
[\[217b.6\]]mo ston pa bzhi/_mtshams bzhi'i lha mo chos kyi mdo bzhi/_phyi rol gyi sgo bzhi dang mtshams bzhi mi 'jigs pa bzhi'o/_/dpe byad bzang po brgyad cu kA li nyi ma las bcom ldan 'das skyes/_dbyangs yig sum cu rtsa gnyis kyi rang bzhin las yum skyes par bsgom mo/_/mchod pa dang
[\[217b.7\]]bstod pa dang /_gtor ma gtang ba dang /_nye bar bsdu ba kha bskang ngo /_/le'u lnga bcu rtsa gnyis pa'i 'grel pa'o//_//de nas gzhan yang dkyil 'khor thams cad kyi rnam par bshad pa ni gsum du 'gyur te/_srog a wa d+hU tIr chud nas gtum mo drod kyis byang chub kyi sems
[\[218a\]]
[\[218a.1\]]phab pa ye shes lnga'i rang bzhin/_sku'i rang bzhin sa'i cha ni spyan du snang /_rtsa 'khor lo'i char phye ba thig skud rnam snang du snang /_khams nyi shu rtsa bzhi rdul tshon sna tshogs dang mchod pa sna tshogs su snang /_mgo bo pul+lI ra mA la'i rlung lte ba'i pad+ma brgyad du snang /_spyi gtsug dzA
[\[218a.2\]]lan+d+ha ra'i rlung thugs kyi 'khor lor snang /_rna ba g.yas pa o D+ya na gyi rlung gsung gi 'khor lor snang /_rtag pa arbu da'i rlung sku'i 'khor lor snang /_rna ba g.yon pa go dA ba ri'i rlung logs bzhir snang /_smin mtshams kyi mdzod spu'i rlung shar lho mtshams su snang /_mig de bI ko TI
[\[218a.3\]]rlung bden bral mtshams su snang /_phrag pa mA la be'i rlung nub byang gi zur du snang /_mchan khung kA ma rU pa'i rlung dbang ldan gyi zur du snang /_nu ma o Te'i rlung shar sgor snang /_lte ba tri sha ku ni'i rlung lho sgor snang /_sna rtse ko sa la'i rlung nub sgor snang /_kha ka ling+ga'i rlung byang sgor snang /_mid
[\[218a.4\]]pa lam+pa ka'i rlung shar gyi rta babs su snang /_snying ga kAny+tsi'i rlung lho'i rta babs su snang /_rgyu zhabs kyi hi ma la'i rlung nub kyi rta babs su snang /_gsang ba'i gnas pre ta pu ri'i rlung byang gi rta babs su snang /_gr-i ha de ba ta'i rlung lha'i snam bur snang /_brla sau rASh+Ta'i rlung rin chen pha gur snang /_
[\[218a.5\]]byin pa gser gyi gling rlung dra ba dra phyed du snang /_sor mo nA ga ra'i rlung rnga yab la sogs par snang /_rkang po la sin+d+hU'i rlung rdo rje'i thig zlum por snang /_rkang pa'i mtheb mo ma ro'i rlung sgo khyud bzhir snang ngo /_/pus mo ku lu tA'i rlung zur rnams kyi rdo rje rin po cher snang /_de ltar pad+ma dkar po
[\[218a.6\]]lta bu'i gang zag gcig srog a wa d+hU tIr chud nas bde ba stong pa nyid skyes pa'i snang ba'i dkyil 'khor gyi 'khor lor snang /_gsang ba sngags su bshad pa'i gsung gi rnam dag go/_/gtum mo drod spar nas/_byang chub sems ni sum cu gnyis/_/gang tshe 'dir ni yongs gang ba/_/
[\[218a.7\]]de tshe lus kyi dkyil 'khor yin/_/zhes gsungs pas/_ut+pal lta bu'i gang zag lus byang chub sems kyis gang ba'i rkang pa dang lag pa don yod grub pa'i snang ba dkyil 'khor gyi nang khong stong kun du snang ngo /_/dpral ba'i snang ba sku'i 'khor lo/_lkog ma'i snang ba gsung gi
[\[218b\]]
[\[218b.1\]]'khor lo/_/snying ga'i snang ba thugs kyi 'khor lo/_lte ba'i snang ba dbus kyi pad+ma sgo bzhi dang rta babs dang dur khrod la sogs pa rnams su snang ngo /_/lus kyi tshor ba bde ba rtog med kyi snang ba sku'i 'khor lo/_/'du shes bde ba rtog med gsung gi 'khor lo/_'du byed bde ba rtog
[\[218b.2\]]med thugs kyi 'khor lo/_rnam shes bde ba rtog med nang gi pad+ma 'dab brgyad shin tu rnam par dag pas ye shes ri mo lngar snang /_khams kyi dpa' bo nyi shu rtsa bzhi'i snang ba pany+tsa rA ga phyogs bzhi'i nyi shu/_sa gzhi'i kha dog bzhi dang nyi shu rtsa bzhir snang ngo /_/nyi shu rtsa bzhi ni
[\[218b.3\]]rnal 'byor ma 'khor lo'i rtsibs nyi shu rtsa bzhir snang ngo /_/lte ba khung gi thig le rdo rje phag mor snang ngo /_/snying ga'i byang chub sems kyi sa bon khrag 'thung mchog tu snang ngo /_/snying ga'i rtsa bzhi'i rang bzhin mkha' 'gro ma bzhir snang ngo /_/de ltar na dman pa dbyibs su bshad pa rtsa dang
[\[218b.4\]]khams kyi bde ba las skyes pa'i snang ba yin te/_sems can la snang ba'i dkyil 'khor 'bras bu yin la/_de'i rgyu gsang sngags rlung las bde ba skyes pa'i snang ba'am/_dman pa dbyibs rtsa la bde ba skyes pa'i snang ba bshad pa yin no/_/mthar thug chos su byang chub kyi phyogs kyi chos
[\[218b.5\]]sum cu rtsa bdun rin po che lta bu'i gang zag mthar thug chos bsgom pa ni/_dpa' bo dang dpa' mo ltar snang ba'o/_/lha de yang yig 'bru'i dkyil 'khor dang /_phyag mtshan gyi dkyil 'khor la sogs pa drug tu snang ste go sla'o/_/mthar thug chos sems dang sbyar na/_dbus kyi pad+ma sa dang
[\[218b.6\]]po rab tu dga' ba'i snang ba nas/_rta babs chos kyi sprin gyi snang ba las dngos grub rgya che ba thob par 'gyur ba ni go sla'o/_/de ltar na rnam dag bshad nas/_de kho na nyid bzhi bshad pa'i dang po 'khor lo bde mchog gi dkyil 'khor la shes rab ye shes kyi dbang bskur ba'i b+ha ga'i dkyil
[\[218b.7\]]'khor dang /_gsang ba'i dbang bskur ba'i lus kyi dkyil 'khor dang /_dbang bzhi pa bskur ba'i rin chen sems kyi stong nyid gnyis med kha sbyar gyi dkyil 'khor dang gsum yin no/_/dang po dkyil 'khor gyi de nyid bshad nas/_gnyis pa bdag gi de nyid ni gtso bo'i lha'i ting nge 'dzin yin
[\[219a\]]
[\[219a.1\]]no/_/gsum pa lha'i de nyid ni 'khor gyi ting nge 'dzin yin no/_/sngags kyi de nyid ni phyag rgya stang stabs sngags zlos pa'o/_/de ltar na de nyid bzhi yin no/_/dkyil 'khor gyi mjug bsdu ba ni/_sgo bzhi dang mtshams bzhi dang /_rta babs bzhi la sogs pa'i yul gyi yan lag kun
[\[219a.2\]]las 'das pas zhes pa rtog bcas dang /_rtog med spangs pa brjod phyi mo thig le las 'das pa ni 'dus ma byas kyi dkyil 'khor de mchog yin no/_/de la lus kyi dkyil 'khor ni 'dus byas dang 'dus ma byas/_lus kyi rtog pa chos dge mi dge sgyu ma lta bur rnam par spyod pa rten dang brten
[\[219a.3\]]pa'i dkyil 'khor thams cad rnam par dag pa khams nam mkha'i 'ja' tshon dang mtshungs pa ni bdag byin gyis rlob pa'i dkyil 'khor ro/_/gnyis pa dkyil 'khor b+ha ga ni 'khor ba'i chags pa dang /_mya ngan las 'das pa'i chags med du mnyam pa pad+ma rA gas kha bsgyur ba'i chu
[\[219a.4\]]bzhin du rang gi sems kyi chos nyid bde bas kha bsgyur ba bde ba stong nyid kyi dkyil 'khor gyi mchog yin no/_/gsum pa chos kyi 'khor lo ni/_'dod khams gnas rigs nyi shu gzugs khams gnas rigs bcu bdun gzugs med skye mched mu bzhi las 'das pa'i dkyil 'khor
[\[219a.5\]]te/_ming gsum ni go sla'o/_/le'u lnga bcu rtsa gsum pa'i 'grel pa'o//_//dkyil 'khor thams cad la mtshan ma thob na tshogs kyi 'khor lo ji lta bu snyam na/_de nas gsang ba bshad bya ba/_/zhes gsungs te/_sems can mtshan ma thob pa thams cad la phan pa'i dngos grub
[\[219a.6\]]gsol ba A li kA li mngon par byang chub pa lnga las chos kyi dbyings kyi grong khyer dang bcas pa cig car rdzus skyes byed pa'o/_/de ltar mdor bstan bshad nas rgyas par bshad pa ni/_rnal 'byor pho mo 'tshogs nas sngon 'gro tshogs sogs pa lnga dang /_'byung ba bzhi ri rab sna tshogs
[\[219a.7\]]rdo rje pad+ma dang bcas pa bskyed la/_de'i lte ba'i dbus su mngon par byang chub pa lnga'i rim pas gzhal yas khang dang bcas pa dus gcig la bskyed la/_dbus su pad+ma 'dab ma brgyad la ye shes kyi 'khor lo nyi ma'i dkyil 'khor gyi steng du thugs kyi 'khor lo brgyad/_gtso bo zhal
[\[219b\]]
[\[219b.1\]]bzhi phyag brgyad pa/_lha mo yang zhal bzhi phyag brgyad pa/_ye shes kyi lha mo bzhi dang /_thugs kyi 'khor lo brgyad sngar gang la mtshan ma thob pa'i lha'i sku mdog dang phyag mtshan de bzhin du bsgom mo/_thugs kyi 'khor lo'i phyi rgyab tu gsung gi 'khor lo shar dang /_byang du dmar po
[\[219b.2\]]rtsibs brgyad nub dang /_lho ru dkar po rtsibs brgyad pa/_mtshams su gshin rje brtan ma la sogs pa/_sgor khwa gdong ma la sogs pa ye shes kyi lha yab yum gdong rgyan can lha mo bcu gnyis thams cad shar sngo ba/_rams sam mthing shun gyis byugs pa/_byang thams cad
[\[219b.3\]]spang mas byugs pa/_nub mtshal gyis byugs pa/_lhor ba blas byugs pa/_phyogs bzhi'i kha dog can de bzhin du thugs kun la rams kyis byugs pa nag po/_gsung mtshal gyis byugs pa/_sku rdo thal gyis byugs pa ji ltar 'dod pa'i khyad par rdo rje snying pos bshad pa'i
[\[219b.4\]]gnas nyi shu rtsa bzhir dpa' bor mos na rnal 'byor pa nyi tshe'i bya'o/_/kha cig dpa' mo la mos na rnal 'byor ma nyi tshe bya/_sngar bshad pa'i kha dog dang dbyibs dang spyod lam sna tshogs pas rigs ji ltar 'dod pa bsgom/_gzhan yang zhal dang phyag mtshan ni sngar bshad pa bzhin
[\[219b.5\]]du gnas kyi rim pas dgod do/_/de la yang ye shes sems dpa' gzhug pa/_go cha bskon pa dang /_dbang bskur ba dang /_sum cu rtsa bdun gyi rnam dag bsgom pa dang bzlas pa bya'o/_/A li kA li las byung ba bsgom pa dga' ba/_rnam par bsgom
[\[219b.6\]]pa mchog dga'/_bsgom pa lhan cig skyes dga'/_mchog 'od gsal ba dga' ba bzhi bsgom par bya'o/_/chos kyi dbyings kyi grong khyer rnam par dag pa 'di ni rdul tshon dang lugs su blugs pa dang /_'bur du brkos pa dang /_ri mor bris pa ma yin te/_sngar bshad pa'i
[\[219b.7\]]mtshan nyid dang ldan pa'i sems can gyi khams rab tu bcug nas gsang ba'i tshogs kyi 'khor lo 'di su la yang mi bstan to/_/le'u lnga bcu rtsa bzhi pa'i 'grel pa'o//_//de nas gzhan yang shes rab kyi tshogs 'khor bshad par bya ba ni/_b+ha ga'i pad+ma shes rab la
[\[220a\]]
[\[220a.1\]]mos pa bsgom pa rdo rje snying pos zhus pa la bka' stsal pa ni/_shes rab kyi tshogs kyi 'khor lo ni nges par gsang ba'o/_/rnal 'byor pho mo 'tshogs nas sngon 'gro lnga bsgom/_'byung ba bzhi ri rab sna tshogs rdo rje pad+ma 'dab ma gsum pa bskyed/_de'i dbus su mngon
[\[220a.2\]]par byang chub pa lnga'i rim pas rdo rje phag mo dang he ru ka ma'i slob dpon lte ba la bsgom/_gzhal yas khang dang bcas pa rdzus skyes kyi 'dab ma gsum la ye shes kyi lha mo mkha' 'gro ma lA ma dum skyes ma gsum bsgom/_bcom ldan 'das dang lha mo rnams kyi sku mdog dang phyag mtshan rgyud na
[\[220a.3\]]gsal/_gru gsum gyi pad+ma'i phyi rol du thugs kyi 'khor lo'i lha brgyad dgod/_dbus kyi pad+ma'i logs gsum du thod pa gsum dang bum pa gsum gzhag_/dkyil 'khor gyi zur gsum gyi shar gyi zur la sku'i 'khor lo brgyad/_nub byang gi zur la dam tshig gi 'khor lo brgyad/_
[\[220a.4\]]lho nub mtshams su gsung gi 'khor lo brgyad/_/bcom ldan 'das zhal bzhi phyag bzhi pa'i sku mdog dang phyag mtshan ni rgyud na gsal/_ye shes dang thugs dang gsung dang sku'i 'khor lo dam tshig gi 'khor lo rnal 'byor pho mo gang mos pa'i sku mdog dang phyag mtshan can bsgoms te/_
[\[220a.5\]]thams cad rang gi cod pan can/_/zhes bya ba'i bar ni rgyud kyis gsal lo/_/dpa' bo dang rnal 'byor ma de dag mkha' 'gro bla ma'i brgyud pa'i rim pas lus kyi dkyil 'khor bsgom pa dang /_go cha dgod pa dang /_ye shes sems dpa' gzhug pa dang /_sku gsung thugs lha'i 'khor
[\[220a.6\]]lo spro bsdu dang /_rang rang gi bzlas pa ni rnal 'byor ma ye shes babs pa'i zhal brgyad pa'i rim pa la mnyam par gzhag cing rtag tu bsgom mo/_/'di su la yang mi bstan/_su'i rna bar yang ma brjod na dpa' bo dang gnyis su med pas dngos grub 'thob bo_/dam tshig rtag tu
[\[220a.7\]]bsrung bya zhing /_/bza' dang bca' ba spyad par bya/_/zhes bya ba ni tshogs kyi 'khor lo la bya ste/_rang gi lha mo bgrod min gzhan gyi lha mo la dus bzhir gtum mo drod dang byang chub sems 'char nub bsten na sngags 'grub par 'gyur ro/_/le'u lnga bcu rtsa lnga pa'i 'grel
[\[220b\]]
[\[220b.1\]]pa'o//_//dkyil 'khor thams cad kyi rgyu'i rgyud kyi gang zag gi mtshan nyid can/_thabs kyi rgyud bskyed rdzogs gnyis te 'bras bu'i rgyud sku gsum ston pas/_de nas gzhan yang bshad bya ba/_/zhes bya ba gsungs te/_gsang ba chos sku/_mchog longs sku/_yang mchog sprul sku/_
[\[220b.2\]]de'i rig pa lha dang sngags phyag rgya chen po bshad pa ni mdor bstan to/_/rgyas bshad ni/_log pa'i shes pa'i lta ba la/_/cung zad ngas ni ma bstan gang /_/zhes pa dor bya'i gang zag go/_/ji ltar bla ma'i rim pa bstan pa/_/zhes tshigs bcad phyed dang gnyis ni skye ba snga ma bsam
[\[220b.3\]]gtan dang zag med las skyes pa'i skal ldan blang bya ba'i gang zag go/_/lkugs shing glen la sdig ngan can/_/zhes bya ba tshigs bcad phyed dang gsum ni skal med dor bya'i gang zag bshad do/_/slob dpon bdag nyid chen po yis/_/zhes bya ba tshigs bcad gsum ni sngags
[\[220b.4\]]skyes kyi rnal 'byor pho mo thams cad mkhyen pa'i ye shes phab pas mthong ba reg pa thos pa dran pa las kyang sdig pa las grol bar the tshom med do/_/rgyu'i rgyud bshad nas/_thabs kyi rgyud bskyed rim thams cad kyi lha bzlog ste bkod pa sngags bzlog ste zlo ba ni g.yas skor dang
[\[220b.5\]]g.yon skor gyis ming bzlog pa zhes brtags te/_bskyed rim 'di ni rgyud sde bzhi thun mong du sems can yongs su ma smin pa las dang po pa la de bzhin gshegs pas dbugs dbyung ba gsungs pa/_bsod nams chung ba'i rnal 'byor pas kyang lha mnyes par byas pas dngos grub
[\[220b.6\]]bskyed par 'gyur ro/_/bskyed rim bshad nas zab pa'i rdzogs pa'i rim pa bde ba stong pa nyid bsgom pa la bsrung med bza' med ces bya ba nas mdor na sems ni mnyam nyid bya ba ni go sla'o/_/bla ma mnyes pa la brtson 'grus yod na rnam shes dga' ba bzhi dang ye shes sgyu ma 'od gsal
[\[220b.7\]]zung 'jug goms pas mngon gsum gyi lam ni tshig lung gis ma yin/_bstan bcos rjes dpag gis ma yin/_rnal 'byor pa'i rgyu rkyen tshogs pa'i thabs kyi sems bde ba stong pa nyid kyi mtshan nyid dang rig pa bstan pa dang /_dpa' bo rang yin par bstan pa dang bde stong mngon sum
[\[221a\]]
[\[221a.1\]]gyis grub na/_skad cig gi rnal 'byor phyag rgya lha kun dang gnas thams cad sngags kun skad cig ma gcig gis rtogs so/_/de ltar rdzogs pa'i rim pa bstan nas pus mo sa la gtsugs nas sgrub pa po lag na rdo rjes 'bras bu'i rgyud la gsol ba btab pa/_mya ngan
[\[221a.2\]]las 'das pa chos sku phyag rgya chen po longs spyod rdzogs pa'i ston pa gang nas gang du gnas par gyur nas brtan pa dang /_g.yo ba sprul pa'i chos kyi rol pa bstan du gsol zhes pa dang /_lan du legs par nyon la zhes skabs phye nas don dam par chos kyi sku las gzhan na med/_
[\[221a.3\]]rnam rtog gi gzung 'dzin gyis bsam du med/_gzhan dbang gi gzung 'dzin dang bral ba'i sems kyi rang rig pa'i chos nyid la rtag tu da ltar byung ba bzhin du bzhugs so/_/de yang /_thams cad bdag nyid rtag tu bzhugs/_/zhes sngar bshad pa'i don ni rnal 'byor ba'i dkyil 'khor lus la brten
[\[221a.4\]]pa'i dbus nas gtum mo'i drod spar nas/_byang chub kyi sems phab pas rang rig pa'i stong nyid la nges pa drangs pa la thams cad mkhyen pa zhes bya/_rdo rje can de na bzhugs par byed pa 'dus ma byas dang /_cha dang bcas pa 'dus byas spangs pa'i lus ni btsun mo'i b+ha ga zhes bya
[\[221a.5\]]bas lus kun la phung po lnga sangs rgyas/_dbang po drug sems dpa'/_'byung ba rnams lha mor rol pa ste/_bde bar gshegs pas ji srid gsungs pa thams cad kyi rtsa ba'i rgyud sgyu 'phrul dra ba las/_mdor na phung po lnga dag ni/_/rdzogs pa'i sangs rgyas lnga ru grags/_/khams
[\[221a.6\]]dang skye mched mang po kun/_/byang chub sems dpa'i dkyil 'khor nyid/_/sa chu spyan dang mA ma kI/_/me rlung gos dkar sgrol ma ste/_/nam mkha'i dbyings kyi dbang phyug ma/_/srid gsum ye nas sangs rgyas shing /_/zhes bka' stsal to/_/rang rig pa'i stong nyid rtogs pa ni lus la
[\[221a.7\]]gnas kyang lus las ma skyes pa ste/_lus las dang nyon mongs pa'i snang bas ma bskyed pas na 'das zhes bya'o/_/de bzhin gshegs pa byung yang rung ma byung yang rung ba'i zag pa med pa'i sa bon byang chub kyi snying po ni glo bur gyi dri mas gos pa med do/_/'o na mya ngan las 'das pa dang 'khor ba
[\[221b\]]
[\[221b.1\]]ji ltar snang zhe na/_mes du ba la phan 'dogs pa bzhin du rang rig pa don dang sems can du snang bas/_lus kun la ni rnam par grol/_/zhes bya'o/_/du bas me la phan mi 'dogs pa bzhin du dge mi dge zag bcas kyi lus las skyes pa ni chos sku dang longs sku bshad nas/_sprul pa'i sku ni snang bar 'chad
[\[221b.2\]]pa ni/_la lar gzugs can dag tu bshad/_/ces bya ba nas/_gang zhig thams cad bdag nyid bzhugs/_/zhes bya ba'i bar gyis zag pa med pa'i sa bon rang rig pa/_gnyis med 'khor ba dang mya ngan las 'das pa thams cad kyi bdag nyid la bzhugs pa de ni sprul pa'i sku'i mtshan nyid lag
[\[221b.3\]]na rdo rje khyod la bstan pa yin no/_/gsang ba mchog gi dgyes pa ni sprul pa'i sku thams cad kyi bdag nyid bzhugs pa ni bshad zin to/_/chos kyi sku'i gsang ba mchog gi dgyes pa ni/_lha gang gi cha shas spangs pa sgyu ma sna tshogs pa 'di snang yang rtag tu bsam gyis mi khyab pa'i ye shes
[\[221b.4\]]b+ha ga chos nyid la bzhugs pa yin no/_/longs spyod rdzogs pa'i sku'i gsang ba mchog gi dgyes pa na/_thams cad bdag nyid rtag tu bzhugs pa ni lte ba'i dbus nas pad+ma 'dab ma bcu drug pa la yi ge dbugs 'byung rngub kyis dbugs bkag nas rtsa dang gnas pa'i rlung sbyar nas de'i
[\[221b.5\]]dbus na sems kyi stong pa nyid sprul pa'i sku 'byin zhes pa dang /_sdud par byed pa nyid don dam pa'i de kho na nyid 'dus ma byas kyi ye shes rang byung bas 'dus byas kun la khyab pas chos sku'o/_/de ni sangs rgyas dngos zhes sprul pa'i skur mtshan brtags pa dang /_rdo rje sems dpa' bde ba'i
[\[221b.6\]]mchog_/ces kyang mtshan brtags pas thams cad mkhyen pa 'dus byas kyang kun du 'gro zhing 'dus byas kyi mi shigs pas rdo rje sems dpa' bde ba'i mchog rgyud kyi gleng gzhi'i 'grel pa rnal 'byor pa'i rgyud la yod pa'i mdo sde 'dul ba mngon pa'i sku gsum dang mi mthun pa rjes su
[\[221b.7\]]mthun pa'i sku gsum 'bras bu'i rgyud bshad do/_/rdzogs rim thob pa'i rtags bshad pa ni/_skra'i rtse mo brgyar gshags pa'i cha'i tshad tsam ni a wa d+hU tI yin no/_/phra ba'i rdul ni byang chub kyi sems zla ba'i rgyun 'dzag pa yin no/_/stong pa nyid yang ma yin zhes pa ni rang rig pas
[\[222a\]]
[\[222a.1\]]myong ba'o/_/dmigs su med ces pa ni rtog pa dang bral ba'o/_/de ni dga' ba ste dbang po drug bde ba'o/_/yi ge med pa ni brjod bya rjod byed dang bral ba'o/_/stong pa ma yin zhes pa ni yul drug bde ba'o/_/rdul med ces pa ni tshogs drug gis 'dzin pa med pa'o/_/
[\[222a.2\]]srog med pa ni rlung dbus ma la brten pa'i rang rig par mngon par mi zhen pa lhan cig skyes dga'o/_/gzugs pa med ces bya ba ni mtshan gzhi lnga dang bral ba'o/_/mtshan ma med ces pa mtshan nyid gsum 'gags pa ste rnam pa thams cad kyi 'od gsal ba'o/_/rnam par shes pa'i
[\[222a.3\]]dngos po ni dga' ba gsum de'i ye shes ni sgyu ma 'od gsal zung 'jug go/_/ye shes skye ba'i rtags ni/_sgron ma lta bu dang po dang /_mkha' snang lta bu gnyis pa dang /_dkar po'i 'od zer 'phro ba gsum pa dang /_'dod pa'i lha'i longs spyod snang ba bzhi pa dang /_gzugs kyi lha'i
[\[222a.4\]]bde bar snang ba lnga pa dang /_gzugs med kyi ye shes bdun pa dang /_chos kyi dbyings kyi ye shes brgyad pa dang /_rgyud sde bzhi lha dgu ste 'dus ma byas kyi ye shes kyi rtags dgu skyes nas sa bcu'i dbang phyug thob pas khams gsum pa'i ye shes pa gzhan dag snying po med pa
[\[222a.5\]]rtswa dang mtshungs so/_/de ltar rgyu'i rgyud skal ldan dang skal med gnyis dang /_thabs kyi rgyud bskyed rdzogs gnyis dang 'bras bu'i rgyud sku gsum dang /_phyir mi ldog pa'i rtags drug bstan nas/_las dang po pas rdzogs pa'i rim pa ji ltar bsgom pa dang /_bskyed pa'i rim pa ji
[\[222a.6\]]ltar bsgom pa bshad pa ni/_de kho na nyid don dam pa'i bden pa shes pa ni rgyu rkyen tshogs pa las te/_srog chags rnams kyi srog a wa d+hU tIr chud pa a na ha mi 'gyur ba zhes bya ba khyab byed kyi rlung de mtshungs pa de ma thag pa'i rkyen yin pas sems kyi 'dus ma byas shes pa de ni
[\[222a.7\]]sangs rgyas kyi ye shes dpal he ru kar bshad do/_/phyir rgyu ba skyes pa dang /_nang du 'jug pa bud med dang /_gnas pa bum pa'i rlung la ma ning zhes grags pa'o/_/de la sogs pa zhes pa ni dbugs nyi khri chig stong drug brgya bkag pa'i rlung dbus ma phra ba'i snying po 'dzin pa'i ye
[\[222b\]]
[\[222b.1\]]shes skye ba de la brten nas sa bcu dang /_bstan bcos mngon shes drug dang rgyud sde bzhi rig byed kyi dngos grub dang /_gang ji snyed gnas pa rnams srog a wa d+hU tIr chud pa 'di las byung ngo /_/tshe 'di dang phyi mar yang rgyu rkyen tshogs pa med na dngos grub mi thob pas rgyud sde bzhi rig
[\[222b.2\]]byed grub mtha' la ye shes skye ba'i snying po gcig pu kho nas bshad do/_/yul dmigs pa'i rkyen 'dus ma byas tshogs ma bsags sgrib pa ma spangs kyang sgyu ma'i dpe brgyad las mthong bas rnyed sla/_gzhon nu ma'i lus dang yid bde ba bsam gtan gyi cha dbang po bdag po'i rkyen yang rnyed sla/_
[\[222b.3\]]bag chags rgyu'i rkyen zag pa med pa'i sa bon byang chub kyi snying po yang rgyu yin pas rnyed sla'o/_/rkyen gsum po rnyed par sla yang /_yid nang du chud pa rlung 'gags pa'i 'dod pa'i khams kyi sems can med pa ni rnyed par dka' bas man ngag gi gtso bo 'di yin no/_/de'i phyir/_ngo bo nyid kyi mthu dag
[\[222b.4\]]gis/_/rang bzhin gyis ni de 'grub bo/_/zhes rdzogs pa'i rim pa bshad nas/_bskyed pa'i rim pa thams cad kyi mdor bsdus pa'i yan lag bshad pa ni/_'dug pa'am gnas pa ni sngon 'gro lnga'o/_/ldang ba ni 'byung ba bzhi ri rab sna tshogs rdo rje pad+ma dang bdun no/_/'jug pa ni nyi zla kha
[\[222b.5\]]sbyor du sems 'jug pa'o/_/rdzogs pa ni sprul pa dang lus dang sems kyi 'khor lo/_byin rlabs ni go cha dang ye shes sems dpa' 'jug pa gnyis so/_/dbang bskur ba ni mchod pa dang bstod nas dbang bskur ba'o/_/ting nge 'dzin ni bsgom bzlas so/_/mchod pa ni bdud rtsi myang ba dang rkang pa
[\[222b.6\]]brgyad pa dang gtor ma gtong ba'o/_/nye bar bsdu ba ni dkyil 'khor lus la gzhug pa'o/_/spyir de ltar yin pa las skabs 'dir cho ga'i ming ni gzhan dag thabs shes rab kyi spro bsdu zhes bya ste/_dbyangs yig bcu drug ni shes rab bo/_/gsal byed sum cu rtsa bzhi ni thabs so/_/de gnyis
[\[222b.7\]]nyi zla kha sbyor gyi lha mo las lha thams cad bskyed par 'gyur ba'o/_/don dam pa dang kun rdzob ston pa'i chos kyi sgo mo brgyad khri bzhi stong yang yi ge phyi mo rnams las skyes/_sngags kyi spyod pa phrin las rnam bzhi thams cad kyi rgyud shes rab dang thabs A li kA li las 'gro zhing skye'o/_/thog
[\[223a\]]
[\[223a.1\]]ma'i dbyangs dang gsal byed ni zhi ba dang rgyas pa dge ba'i lha'am/_dbang dang mngon spyod mi dge ba'i lha'i lus kyi dkyil 'khor rgyan nam ska rags lta bu A li kA li las byung ngo /_/de ltar las dang po pa'i bskyed pa'i rim pa rdzus skyes kyi sgrub pa'i thabs so/_/rdzogs
[\[223a.2\]]rim gyi dbang du byas nas A li kA li khrag dang byang chub sems kyi thig le la sogs te lte ba'i khrag gi thig le gtsub gtan/_dbus ma rtsa a wa d+hU tI srub shing /_g.yas g.yon gyi rlung srub thag_/bsrubs pa las khrag gi thig le las byung nas snying ga'i A li kA li byang chub kyi
[\[223a.3\]]sems bzhus pas gzhon nu ma'i bde ba lta bu ngal so/_/bde ba skyes pa la sems kyi chos nyid bsam gyis mi khyab pa 'dus ma byas kyi sems myong bar mi rtag_/sems de nyid don dam par bsams na 'dzin pa rdo rje 'chang thob par 'gyur ro/_/'di ni nang gi A li kA li don rang gi mtshan
[\[223a.4\]]nyid de rgyud sde bzhi gsang ba lag na rdo rje khyod la bshad pa yin no/_/bsod nams kyi tshogs lha'i 'khor lo dang /_ye shes kyi tshogs 'dus ma byas rtogs pa gnyis ka'i rgyud bum pa so btang ba lta bu mi 'jigs pa thig le bsgom pa 'di 'bar bas spar bar bya'o/_/bskyed rim gyi dpa'
[\[223a.5\]]bo dang rnal 'byor ma thams cad kyang 'dis 'thob/_nges brjod bla ma'i rgyud kyi mngon sum gyi man ngag 'di snod min la mi bshad/_bshad na tshe 'dir sdug bsngal/_tshe phyi mar mya ngan las 'das pa'i 'bras bu mi 'thob bo/_/bum pa rlon pa lta bu ni bskyed rim lha'i 'khor lo yun ring por bsgoms
[\[223a.6\]]kyang rnam rtog gi snang bas 'jig pa dang /_ye shes kyi tshogs dbu ma lta bu rjes dpag gi stong pa nyid bsgom pa yang bskal pa grangs med gcig gis sa dang po thob pas rnam rtog yun ring bas rdzogs par 'gyur la/_srog a wa d+hU tIr chud nas bde ba stong nyid bsgom pa ni 'dus ma byas
[\[223a.7\]]mngon sum gyis mthong ba'i lam bum pa so btang ba lta bu phyir mi ldog pa'i lam mi 'jig pa yin no/_/dper na bud med dang byis pa tshogs nas phan tshun kun du smra/_rjes su yi rang bas bsten yang don med pa de bzhin du bskyed rim dang rjes dpag gis lam dge ba zag bcas
[\[223b\]]
[\[223b.1\]]zag med ma bshad pas 'ching bar 'gyur ba yin no/_/mi'i lus po 'jim pa lta bu bskyed rim gyis bum pa lta bur bcos/_rjes dpag gis don dam pa'i lhar bcos kyang rung /_dge ba zag bcas bum pa rlon pa dang 'dra/_srog a wa d+hU tIr chud nas bde ba stong pa mngon sum gyis grub pa'i tshe rnal 'byor
[\[223b.2\]]lus brtan pa gzugs dang /_g.yo ba tshor ba 'du shes 'du byed rnam par shes pa kun dpal he ru ka'i sku'i yan lag bcu gnas bcur mkha' 'gro ma'i brda ming btags pa/_mtho ris thugs dang sa stengs gsung dang sa 'og sku'i dpa' bo'i yan lag brtan g.yo thams cad he ru ka'i phyag
[\[223b.3\]]dang zhabs dang mig spyan du 'gyur/_mgo bo dbur 'gyur/_byang zhal du 'gyur/_rna ba snyan du 'gyur/_'jig rten na yod pa thams cad g.yogs pa bzhin du mngon sum du grub nas brjod byar bzhugs so/_/A li kA li bum pa so btang ba lta bu'i thig le'i 'khor lo bde mchog bstan pa yin
[\[223b.4\]]no/_/da ni mngal skyes kyi 'bras bu dang bcas pa bshad pa ni/_de nas dngos grub bsgrub bya ba/_/zhes bya ba gsungs te/_mngal skyes kyi bsam gtan gyi sems don bcu bzhis sa bcas pa sgrub pa po la phan pa'i phyir gsungs so/_/de nas gzhan yang mdo sde dang rgyud dag tu sbas pa'i dpa'
[\[223b.5\]]bo dang rnal 'byor ma'i brda ni dang po'o/_/gos stod g.yogs dang smad g.yogs dang phyag mtshan lnga cod pan dang rgyan la sogs pa ni lus kyi kun du spyod pa gnyis pa'o/_/shes rab mdun du gzhag pa ni gsum mo/_/phur bu dang dra ba la sogs pa ni srung ba'i 'khor bzhi pa'o/_/A li
[\[223b.6\]]kA li brjod pa bsod nams kyi tshogs sogs pa lnga pa'o/_/rnam thar sgo gsum gyi rgyud la sogs pa stong pa ye shes kyi tshogs ni drug pa'o/_/nyi zla kha sbyor du sems 'jug pa'i yig 'bru dang phyag mtshan la sogs pas lhar bskyed pa ni bdun pa'o/_/rgyu'i he ru ka gsungs pa ni
[\[223b.7\]]brgyad pa'o/_/glu'i sbyor ba dang ldan pa ni dgu pa'o/_/bdud rtsi tshim byed myang ba dang ye shes sems dpa' bcu pa'o/_/lag pa'i mchod pas go cha bskon pa ni bcu gcig pa'o/_/dbang bskur ba ni bcu gnyis pa'o/_/go cha chen po lus kyi dkyil 'khor dang sems kyi dkyil
[\[224a\]]
[\[224a.1\]]'khor bsgom pa ni bcu gsum pa'o/_/sngags kyi mchod bstod gtor ma gtang ba ni bcu bzhi pa'o/_/mi mchog gang zhig kun spyod pa/_/zhes bya ba tshigs bcad phyed dang gnyis ni smon lam dang yon no/_/'bras bu ni zla ba nya la mtshan ma thob nas dngos grub blangs nas
[\[224a.2\]]zag med kyi ye shes dang ldan pas mtho ris kyi longs spyod lha'i 'khor los sgyur ba dngos grub 'bring /_mi'i 'khor los sgyur ba dngos grub tha ma/_rnal 'byor pa 'pho ba'i tshe mkha' spyod kyi gnas bde ba can nam/_mngon par dga' bar khrid nas skyes pa ni dngos grub rab bo/_/le'u lnga
[\[224a.3\]]bcu rtsa drug gi 'grel pa'o//_//dkyil 'khor thams cad kyi sngags btu ba/_de nas gzhan yang bshad bya ba/_/zhes bya ba smos te rgyud 'dir btu ba'i thabs kyang bzhi/_'bras bu bcu gcig yin no/_/de la rtsa ba'i rgyud las e gru gsum gyi dbus su pad+ma 'dab ma brgyad la sde tshan brgyad
[\[224a.4\]]bkod pa ni btu ba'i gnas dang po'o/_/rdo rje mkha' 'gro las gzhal yas khang gi dbus su re'u mig bzhi bcu rtsa dgu gris pa ni btu ba'i gnas gnyis pa'o/_/rtsa ba'i rgyud le'u sum cu rtsa gcig pa nas rdza rnga'i dbyibs kyi nang du re'u mig bzhi bcu rtsa dgu byas nas btu ba'i gnas gsum
[\[224a.5\]]pa'o/_/mnyam sbyor gyi rgyud phyi ma las pad+ma 'dab ma brgyad dang mtshams bzhi dang bcas pa las byung ba ni bzhi pa'o/_/btu ba'i thabs ni bzhi ste dbyangs dang gsal byed kyis btu ba dang /_ming gis btu ba dang /_lha'i 'khrul 'khor gyis btu ba dang /_phyed btus pa ste bzhi'o/_/'bras
[\[224a.6\]]bu ni bcu gcig ste yab yum gyi snying po bzhi dang /_dpa' bo dang dpa' mo'i sngags gnyis dang go cha gnyis dang rkang pa brgyad pa'i sngags gnyis dang /_gnod mdzes kyi sngags dang bcu gcig go/_/'dir sngags btu ba ni dben pa'i gnas su bdud rtsi lngas byugs la/_bdag nyid
[\[224a.7\]]he ru kar bskyed nas dmangs rigs kyi khrag gis thig le dang me tog dgod pa dang bdug pa dang mar me dang cang te'u dang glu gar gyis mchod nas phyag rgya drug dang ldan pa'i lus kyis srung ba'i 'khor lo byas te/_e gru gsum gyi dbus su/_A li kA li sde tshan brgyad bsdebs
[\[224b\]]
[\[224b.1\]]pas bzhi bzhi brgyad du byas nas dang por rtsa ba'i sngags kyi gsal byed btu ba ni go sla'o/_/rkang pa brgyad pa dang /_ka ra ka ra la sogs pa rtsa ba'i sngags btu ba yin no/_/de'i phan yon ni rig pa rgyal ba'i gsang sngags te bya ba dngos grub thams cad sgrub pa zag bcas kyi 'jig rten gsum na
[\[224b.2\]]dpal he ru ka zag med kyi sngags shes na mchog yin no/_/le'u lnga bcu rtsa bdun pa'i 'grel pa'o//_//de nas gzhan yang yab kyi snying po yi ge nyi shu rtsa gnyis pa lha dang sbyar nas 'khrul 'khor gyis btus/_nye ba'i snying po yang lha dang sbyar nas btus zin/_ya tshogs brgyad pa ha la
[\[224b.3\]]dbyangs bcu gnyis dang sbyar ba ha ring po la sogs pa drug phyi la dor bar bya'o/_/ha thung ngu drug dang oM na ma swA hA bau Sha Ta hUM hUM phaT kyi sngags dang sbyar bas gnas drug tu go cha drug tu 'gyur ba ni go sla'o/_/de nas dbyangs yig bcu gsum pa ni o/_yi ge gnyis pa ni ma dag dang sbyor ba ni mor
[\[224b.4\]]'gyur ro/_/dbyangs yig bcu gnyis pa ni e/_yi ge drug pa ni ha/_brgyad pa ni her 'gyur ro/_/dbyangs kyi zhi ba ni I/_yi ge bdun pa ni ba/_sbyar ba ni bIr 'gyur ro/_/dbyangs yig bcu gnyis pa ni ai yi ge brgyad pa nir/_mkhas pas sbyar ba ni rer 'gyur ro/_/dbyangs yig gnyis pa ni A/_
[\[224b.5\]]yi ge dgu pa ni sha/_brgyad pas ni shA ring por 'gyur ro/_/de ltar na na mo b+ha ga wa te bI re shA ya'i sngags su 'gyur ro/_/lhag ma ni go sla'o/_/yab kyi snying po dang nye ba'i snying po go bzlog nas bris pa ni mngon spyod dbang las zlos pa'o/_/yum gyi snying po dang go cha'i lha mo drug gi ming dang po dang
[\[224b.6\]]bsdebs pas sngags drug tu 'gyur ro/_/go cha'i sngags gnyis ni phyed btus pa'o/_/le'u lnga bcu rtsa brgyad pa'i 'grel pa'o//_//de nas gzhan yang lha mo'i snying po yi ge bcu gsum pa lha bskyed pa'i sa bon 'khrul 'khor gyi sngags btu ba ni/_snying po bla med bshad par bya/_/zhes
[\[224b.7\]]pa'o/_/sngon 'gro lnga dang /_'byung ba bzhi dang ri rab sna tshogs rdo rje gzhal yas khang dang drug bskyed nas/_de'i dbus su drod gsher skyes kyi yum gyi snying po dang sbyor ba'o/_/dkyil 'khor rgya mtsho ni pad+ma'i dbus su phag mo ha las bskyed pa dang /_'dab ma brgyad pa gsal byed la oM las
[\[225a\]]
[\[225a.1\]]ba las rta gdong ma/_dzra las rdo rje ma/_bai las dpa' mo/_ro las khyo byed ma/_rtsa las gsod ma/_nI las khug rna ma/_ye las zung ldan ma dang brgyad do/_/hUM las shar sgor hUM mdzad ma/_hUM rings las lho skor sreg mdzad ma/_phaT las nub sgor phaT mdzad ma/_swA las byang sgor zhi
[\[225a.2\]]mdzad ma/_drod gsher skyes kyi 'khor los yum gyi snying po yang btus so/_/sku mdog dang phyag mtshan rgyud na gsal/_ye shes sems dpa' gzhug pa dang /_go cha bgo ba dang /_dbang bskur ba dang /_bdud rtsi myang ba dang /_bsgom pa dang /_lha mo bcu gnyis kyi spyi'i snying po bzlas pa dang /_
[\[225a.3\]]mchod pa dang /_gtor ma btang bas kha bskang ngo /_/le'u lnga bcu rtsa dgu pa'i 'grel pa'o//_//de nas gzhan yang gnod mdzes kyi sngags btu ba bshad pa ni/_rdo rje rol pa rta'i 'gros dang /_yi dwags srin po'i gdong dang /_gshin rje dbyig pa 'chang ba dang /_ma mo rigs kyi 'khor
[\[225a.4\]]lo gnod mdzes kyi sngags las byung bas shin tu rnyed par dka' ba ste/_'khrul 'khor de rnams gang zhig gis shes pa tsam gyis myur du dngos grub thob bo/_/mdor bstan nas rgyas par bshad pa ni/_sa'i cha mnyam pa la tsan+dan gyis byugs nas me tog dang spos kyis mchod la/_bdag nyid
[\[225a.5\]]shes rab kyi yan lag dang bcas pas phyogs bcings la/_rdza rnga kha bzhi pa bri ste/_re'u mig bzhi bcu rtsa dgu pa la yi ge'i phyi mo bkod pa gnas de las dpa' bo sum+b+ha ni btu'o/_/rim gyis btu ba'am rim las bzlog nas btu ba ni go sla'o/_/de nyid bsdus pa dang /_dpal mchog
[\[225a.6\]]dang /_bde mchog mnyam sbyor dang /_rdo rje 'jigs byed la sogs par shar sngo ba/_lho ser ba/_nub dmar ba/_byang ljang ba'i khro bo bzhi dang /_mtshams su phyed gzugs kyi khro bo brgyad dang bcas pa dkyil 'khor bsrung ba'i don du steng 'og gi gdug pa kun 'dul ba'i khro bo bcu
[\[225a.7\]]bsgom pa'am/_yang na khro bo bzhi bsgom par bya'o/_/sha chen la sogs pa bdud rtsi lnga'i ri lus le'u bzhi pa las bshad pa bzhin du nang gi sbyin sreg byas nas rdo rje can brgya byin yang 'chi bar 'gyur ro/_/sngags ni go sla'o/_/dkyil 'khor ni nam mkha'i khams su pad+ma 'dab
[\[225b\]]
[\[225b.1\]]brgyad kyi lte ba'i dbus su yi ge hUM las hUM mdzad zhal brgyad phyag bcu drug par bsgom pa ni rgyud na gsal lo/_khro bo bzhi ni shar du 'dod pa'i rdo rje sngo ba/_byang du rdo rje rnon po ljang ba/_nub tu stobs rdo rje dmar ba/_lho ru mi g.yo rdo rje ser nag_/bdud bzhi gnon pa/_shar 'khor lo dang
[\[225b.2\]]dril bu/_lhor rin po che dang dril bu/_nub tu pad+ma dang dril bu/_byang du rgya gram dang dril bu/_rang gi mtshan ma dril bur bcas/_/zhes pa thams cad kyang khams gsum rnam par rgyal ba'i phyag rgya bcings pa zhal gsum phyag drug pa bsgoms la ye shes sems dpa' gzhug pa
[\[225b.3\]]dang go cha bskon pa dang dbang bskur ba dang /_dpral ba lkog ma snying gar sku gsung thugs kyi sbyor ba bsgom/_sum cu rtsa bdun gyi rnam dag yang bsgom/_sum+b+ha na'i sngags bzlas/_ma grub na bskyar ba'i cho ga nang gi sbyin sreg khyi'i gzugs kyi ling+gas zhe sdang bza' ba dang /_phag gi
[\[225b.4\]]ling+gas gti mug bza' ba dang /_khyim bya'i ling+gas 'dod chags bza' ba dang /_mkha' 'gro la yang gtor ma bya ba dang /_dung dang nya phyis dang mu tig rnams srog chags kyi rgyu las byung ba khyad par med kyang mi'i thod pa bsod nams dang ye shes kyi tshogs kyi rgyud las byung bas/_dpa'
[\[225b.5\]]bo dang rnal 'byor ma'i rgyan byas pa la smad par mi bya'o/_/tshogs kyi 'khor lo bskor ba'i cho ga'o/_/le'u drug cu pa'i 'grel pa'o//_//dkyil 'khor thams cad kyi 'gro ba 'dul ba grong khyer dgug pa'i sngags kyi dkyil 'khor bshad pa ni/_de nas gzhan yang bshad bya ba
[\[225b.6\]]smos te slob dpon Ar+ya de bas shar phyogs dri za'i yul du phyin nas 'gro ba mi dad pa las sde tshan brgyad kyi yi ge'i lha bkod nas sngags drag po bzlas pas rgyal po dang bcas pa g.yo ba dang /_sems dga' bas btul ba bzhin du/_sde tshan brgyad kyis bsgom pa 'byung ba bzhi dang ri rab
[\[225b.7\]]bzhi 'gyur ba'i nam mkha'i dbyings kyi gzhal yas khang gi pad+ma'i dbus su hUM las rdo rje he ru ka drod gsher skyes zhal lnga phyag bcu gnyis yum baM las byung ba dang 'khyud pa 'jigs byed chung ma dang bcas pa zhabs kyi 'og tu mnan pa/_sku mdog dang phyag mtshan ni go sla'o/_/shar gyi 'dab
[\[226a\]]
[\[226a.1\]]ma la a las mkha' 'gro ma dkar mo/_byang du pa las mkha' 'gro ma dmar mo/_nub tu tsa las mkha' 'gro ma ser mo/_lhor ka las mkha' 'gro ma sngon mo/_shar lhor Ta las mkha' 'gro ma dmar mo/_lho nub tu ta las mkha' 'gro ma dud ka_/nub byang du ya las mkha' 'gro
[\[226a.2\]]ma ljang gu/_byang shar du sha las mkha' 'gro ma ser mo zhal gcig phyag bzhi ma/_'jig rten skyong ba brgyad mnan pa/_sku mdog dang phyag mtshan ni go sla'o/_/yul de'i bud med rgyal mo byed na rdo rje phag mo dbus su gzhag_/ye shes sems dpa' gzhug_/go cha bskon/_dbang bskur/_bdud
[\[226a.3\]]rtsi myang /_sku gsung thugs kyi 'khor lo nang du bsgom/_de nas rang thag gis phye 'thag pa ltar bsgoms la/_oM a ka tsa Ta ta pa ya sha hUM phaT swA hA zhes bya ba zlos shing nam mkha' stong pa e gru gsum pa'i b+ha ga'i dbus su yul gyi ming rgyal po dang bcas pa gzhag_/rang gi dkyil 'khor
[\[226a.4\]]dang bsre/_de nas 'khor lo bskor ro/_/ma grub na tshogs kyi 'khor lo byas la rta dang wa dang pha wang la sogs pa'i sha yi ge brgyad kyi dang por byas pa'i 'bras bu btags pa'i phye ma'i gzugs brnyan byas nas tshogs kyi 'khor lo byas na mngon par shes pa skye/_skye ba bdun pa'i mtshan nyid
[\[226a.5\]]kyang shes nas de'i sha zos na myur du mkha' la 'gro bar the tshom med do/_/le'u drug cu rtsa gcig pa'i 'grel pa'o//_//dkyil 'khor thams cad bsgoms pa las mtshan ma thob na mngon shes bskyed par bya ba'i dkyil 'khor ni/_de nas gzhan yang bshad bya ba/_/
[\[226a.6\]]zhes bya ba'o/_/mtshan ma thob nas rang dad pa'i dpa' bo dang mkha' 'gro ma gcig la gsol ba btab nas 'dzam bu'i gling gi mi rnal 'byor ba nyi shu rtsa lnga dang rnal 'byor ma sum cu rtsa bdun ye shes las skyes pa'am/_zhing skyes khug la spyon zhes bcol la tshogs kyi 'khor lo bya ba'am
[\[226a.7\]]yang na rang gis dbang bskur ba'i rnal 'byor ba dang /_rnal 'byor ma srog a wa d+hU tIr chud pa sngags skyes su byas la/_gdong rgyan ye shes kyi 'khor lo'i lha lnga bong bu'i gdong rgyan bskon/_yum rdo rje phag mo phag gi gdong rgyan bskon/_sngar bshad pa'i dkyil 'khor gang la mos pa zhal
[\[226b\]]
[\[226b.1\]]gcig phyag gnyis pa'am/_zhal gcig phyag bzhi pa'am zhal gsum phyag drug pa'i sku mdog dang phyag mtshan sngar bshad pa'i rim pa bzhin du/_thugs kyi kun nam mkha' lding gi gdong can/_gsung gi kun rma bya'i gdong can/_sku'i 'khor lo brgyad kyi lha seng ge'i gdong can/_sgo bzhir khwa
[\[226b.2\]]gdong la sogs pa'i gdong can/_mtshams bzhir ma he'am ri dwags kyi gdong can gyi dkyil 'khor spyan nyi ma dang zla ba dang me'i mig gsum 'bar bar bsgoms la mngon shes drug bskyed do/_/blo ldan rig 'dzin gyi rnal 'byor ba 'chi 'pho ba dang skye ba shes pa'i dngos grub dang /_rnal
[\[226b.3\]]'byor pa la mchog ster ba zag pa zad pa'i mngon shes dang /_rdo rje theg pa'i man ngag skye ba dran pa dang /_mngon shes dang ngag gi dngos grub rgyud sde bzhi 'chad shes pa lha'i rna ba shes pa dang /_ma thos pa'i chos bstan pas sems can grol ba gzhan gyi sems shes pa dang /_mi snang ba
[\[226b.4\]]la sogs pa'i rdzu 'phrul gyi yul shes pa dang /_'jig rten gsum skad cig gis mthong ba thob bo/_/mngon shes drug thob nas dpa' bo dang rnal 'byor ma'i sngags bzlas pa'i dngos grub gang 'dod pa rtag tu bde blag tu thob par 'gyur ro/_/mngon shes ma skyes na nye ba'i snying po rnal 'byor
[\[226b.5\]]pas bzlas nas pra se na bya sna bong bu'i rnam pa'i mngon shes 'thob bo/_/mngon shes thob nas dpa' bo dang rnal 'byor ma sngags bzlas pa'i dngos grub gang 'dod pa ma grub na bskyar ba'i cho ga gdong brnyan gon nas lo gcig gam zla ba drug gam zla ba gsum mam/_khwa la sogs pa
[\[226b.6\]]srog chags brgyad kyi sha dang /_bdud rtsi rnam pa lnga bza' zhing bsam gtan gyi bsgom bzlas byas na myur du dngos grub thob bo/_/rdzu 'phrul gyi yul shes pa tshangs pa dang khyab 'jug gi chung ma'am/_lha dang mi'i bu mo gang dang gnas pa bza' ba bdud rtsi lngar byin gyis ma brlabs
[\[226b.7\]]pa dang bgrod pas dbang bskur ba dang /_bgrod min dbang ma bskur ba dang /_btung ba bdud rtsi'i chu dang /_bdud rtsi ma yin pas kyang 'grub par 'gyur ro/_/mkha' 'gro ma lA ma'i gzugs dang /_bu mo dang sring mo la sogs pa'i gzugs kyi rnal 'byor pa ci 'dod pa'i phyag rgya
[\[227a\]]
[\[227a.1\]]chen po srog a wa d+hU tIr chud nas stong pa nyid rtogs pas 'grub pa'o/_/rdo rje gdan bzhi las b+ha ba na mu kha zhes bya ba lte bar rlung zhugs nas stong nyid bsgom pa la ming 'dogs te/_bong bu'i mkha' 'gro bsgoms nas ni/_/bkug na myur du dngos grub 'gyur/_/
[\[227a.2\]]zhes bshad do/_/le'u drug cu rtsa gnyis pa'i 'grel pa'o//_//de nas dkyil 'khor thams cad kyi dbang bskur ba'i 'khor lo ni/_de nas gzhan yang bshad bya ba ni rigs lnga'i 'khor lo rang rang gi gnas su so so'i sa bon dang phyag mtshan las skyes pa'i 'khor lo ste mdor
[\[227a.3\]]bstan pa'o/_/rgyas par bshad pa ni sa bon gyi mchog nga nya Na na ma lnga las gtso bo bskyed pa ni sngon 'gro lnga byas nas 'byung ba bzhi ri rab dang sna tshogs rdo rje dang gzhal yas khang bskyed pa dang /_gdan dang sku mdog dang gtso bo dang 'khor lha'i ming dang phyag mtshan dang /_sgo ba rnams kyi
[\[227a.4\]]ming dang sku mdog dang phyag mtshan dang /_phyi rol du yi dwags kyis yongs su bskor ba bsgom par bya zhes pa dkyil 'khor rgyal mchog go sla'o/_/las kyi rgyal mchog ni thog mar oM dang bar du ming dang mthar hUM phaT dang bcas pas bzlas par bya/_de'i sngon du go cha bskon ye shes
[\[227a.5\]]sems dpa' gzhug_/phung po dang khams dang skye mched byin gyis brlab/_rdo rje mkha' 'gro gal te mos nas zhal drug phyag bcu gnyis pa dbus ma sngo ba/_g.yas ser ba/_rgyab dmar ba/_g.yon ljang gu/_lnga pa dud ka ste steng ma'o/_/de'i steng ma zhi ba dkar po'o/_/shar phyogs
[\[227a.6\]]kyi sangs rgyas mkha' 'gro dbus dkar/_g.yas sngo/_/rgyab ser ba/_g.yon dmar ba/_lnga pa ste ljang gu/_drug pa thal ba'i mdog can/_lho'i rin chen mkha' 'gro dbus ser ba/_g.yas sngo/_rgyab dkar/_g.yon dmar/_lnga pa ljang gu ste steng ma drug pa dmar ba'o/_/nub phyogs pad+ma'i
[\[227a.7\]]mkha' 'gro dbus dmar ba/_g.yas dkar ba/_rgyab sngo ba/_g.yon ser ba/_steng lnga pa ljang gu/_drug pa nam mkha'i mdog can no/_/byang phyogs su las kyi mkha' 'gro dbus ljang /_g.yas dkar/_rgyab dmar/_g.yon sngo steng ma/_lnga pa ser ba/_drug pa dkar po'o/_/phyag dang po dbus
[\[227b\]]
[\[227b.1\]]rdo rje dang dril bu/_shar 'khor lo dang dril bu/_lho rin po che dang dril bu/_nub pad+ma dang dril bu/_byang rgya gram dang dril bu/_thams cad kyi g.yas g.yon gnyis pa gnyis na mdung rtse gsum pa dang lcags kyu/_gsum pa gnyis na thod pa dang kha T+wAM ga/_/bzhi pa gnyis na mgo bo dang cang
[\[227b.2\]]te'u/_lnga pa gnyis na mdung dang gri gug_/drug pa gnyis kyis mi lpags 'dzin pa'o/_/'khor rnams zhal gcig phyag bzhi pa phyag mtshan dang sku mdog ni rgyud na gsal lo/_/yang na gtso 'khor thams cad zhal gcig phyag gnyis pa/_de la ye shes sems dpa'i gzhug_/go
[\[227b.3\]]cha bskon/_dbang bskur/_bdud rtsi myang /_bsgom pa bya bzlas pa bya/_mchod pa dang bstod pa byas la dkyil 'khor thams cad du dbang bskur ba ni 'dir dbang bskur thams cad kyi gsang ba dang shes rab ye shes su 'gyur ro/_/dbang bskur ba dngos bshad pa ni/_sna tshogs pa ni du
[\[227b.4\]]mar dga'/_/zhes bya ba sna tshogs ni dus su/_du mar dga' ba ni dbang po drug gi dga' ba'o/_/rtags ni 'khyud pa dang tsum pa ka'o/_/rnam smin ni dus su ye shes dam pa ni mchog dga' yul drug bde ba'o/_/b+ha gar ling+ga sbyor ba ni rtags so/_/rnam par 'joms pa ni dus so/_/phyag rgya bskyod pa ni dus
[\[227b.5\]]so/_/shin tu dga' ba ni mtshan nyid do/_/mtshan nyid dang bral ba ni dus so/_/rang rig pa'i tshad mas nges par brtags pa ni rtags so/_/lhan cig skyes dga' ni mtshan nyid do/_/de ltar dga' ba dbang po drug bde ba dang /_mchog dga' yul drug bde
[\[227b.6\]]ba dang /_shin tu dga' ba rnam par shes pa drug bde bar rang rig pa sgro 'dogs dang bral ba lhan cig skyes dga' 'dus ma byas la dmigs pas bla na med pa'o/_/rnal 'byor dang rjes su rnal 'byor dang /_shin tu rnal 'byor dang rnal 'byor chen po'i ye shes kyi cho ga'i rim pa'o/_/
[\[227b.7\]]de ltar dga' ba bzhi bum pa dang gsang ba dang shes rab ye shes dang dbang bzhi pa'i don thig le'i rnal 'byor shes pa las kyang ste/_phra mo'i rnal 'byor las kyang thams cad mkhyen pa'i ye shes kyi nye bar len pa'i rgyud sems kyis chos kyi dbyings rtogs na myur du 'grub par 'gyur ro/_/
[\[228a\]]
[\[228a.1\]]de ltar rab gnas kyi le'u nas brtsams nas dbang bskur ba'i le'u'i bar du le'u bcu drug pa/_dang po sku'i 'khor lo bsgom pa nas le'u drug cu rtsa brgyad pa so sor 'brang ma'i bar gyi rab gnas dang /_dbang bskur dang bstod pa dang snying po nye snying dang /_rnam dag dang rgyud kyi don
[\[228a.2\]]dang tshogs 'khor dang sngags btu ba dang dngos grub len pa dang srung 'khor dang nang gi dbang bzhi len pa ni le'u thams cad kyi yan lag tu 'gyur ro/_/le'u drug cu rtsa gsum pa'i 'grel pa'o//_//da ni dbang du bya ba lha mo bzhi zhus dang /_mngon spyod rdo rje 'jigs byed dang /_zhi ba sgyu
[\[228a.3\]]'phrul dra ba dang /_rgyas pa so sor 'brang ma dang /_bskyar ba'i cho ga skye ba bdun pa'i sha ste lnga bshad pa yin no/_/nang gi sems dang /_phyi rol gyi 'gro ba rigs drug dbang du bya ba ni/_de nas gzhan yang bshad bya ba/_/zhes bya ba gsungs so/_/sngon 'gro lnga dang 'byung ba bzhi
[\[228a.4\]]ri rab sna tshogs rdo rjer gyur pa las/_nam mkha'i dbus su gzhal yas khang bsgoms te/_rdo rje sems dpa' thugs kyi snying po nyi zla kha sbyor gyi dbus su yi ge a las rdo rje sems dpa' bde ba chen po kha ba kun+da shel gyi mdog lta bu zhal gsum phyag drug pa'i rdo rje sems dpa' rnam
[\[228a.5\]]par bsgom zhes bya ba'i bar du go sla'o/_/I las rdo rje zla ba ma sangs rgyas spyan/_i las rdo rje sgyu 'phrul mA ma kI_/_e las chos kyi rdo rje ma gos dkar mo/_/ai las sna tshogs rdo rje sgyu 'phrul ma sgrol ma ste thams cad zhal gsum phyag drug pa kun kyang dkar ba/_g.yas sngo ba/_g.yon
[\[228a.6\]]dmar ba/_rdo rje dang dril bu gnyis/_mdung dang gri gug gnyis thod pa dang kha T+wAM ga gnyis/_phyag mtshan drug 'dzin pa'o/_/gtso bo bskyed pa bsnyen pa/_'khor bskyed pa nye bar bsnyen pa/_lha mo bzhi'i dbus su gsang ba'i sgron ma chos kyi dbyings kyi yum dang 'khyud pa 'khor gyi lha mo bzhi yang
[\[228a.7\]]rang snang ba'i thabs dang kha sbyor ba'o/_/sgrub pa ni snying gar u las rdo rje sems dpa' mgo bor o thung las rnam snang /_spyi gtsug tu au ring po las pad+ma gar gyi dbang phyug/_mig tu U ring gnyis las rdo rje nyi ma/_phrag pa gnyis su aM las he ru ka_/yan lag lnga la a las rta mchog_/lus
[\[228b\]]
[\[228b.1\]]kyi nang du sku gsung thugs kyi 'khor lo gsum dang /_phyi rol gyi lus la 'khor lo gsum gyi lha bkod la bsgom pa ni sgrub pa'o/_/sgrub pa chen po ye shes sems dpa' spyan drangs la mchod pa dang gnyis su med par ro gcig par bsgom pa dang /_bdud rtsi myangs pa'i rjes la nang par sangs rgyas spyan dang /_kha sbyar
[\[228b.2\]]gyi dga' ba bzhi bsgom/_nyi phyed la mA ma kI dang kha sbyar ba dga' ba bzhi bsgom/_srod la gos dkar mo dang kha sbyar ba'i dga' ba bzhi bsgom/_mtshan phyed na sgrol ma dang kha sbyar ba'i dga' ba bzhi bsgom/_skya rengs shar khar stong nyid kyis rgyas btab nas cha med 'dus ma byas bsgom/_
[\[228b.3\]]cha bcas sgyu ma lta bu rdo rje sems dpa' cha med 'dus ma byas 'od gsal ba rdzogs rim bsgoms la/_bskyed rim bsgom pa ni/_ye shes kyi bzlas pa dpral bar sku'i 'khor lo/_/lkog mar gsung gi 'khor lo/_snying gar thugs kyi 'khor lo/_/nu ma'i bar du ye shes kyi 'khor lo/_
[\[228b.4\]]lte bar dam tshig gi 'khor lo/_phyi rol gyi lus kyi dkyil 'khor dang drug gi spro bsdu bsgom sngags go sla'o/_/rdzogs pa'i rim pa bsgom pa ni/_sdig pa dag par byed/_bsod nams che/_dge bas zag bcas kyi nyes pa 'joms/_sdug bsngal 'joms/_bde ba ster/_sngags kun
[\[228b.5\]]ston sangs rgyas bskyed/_mkha' 'gro ma kun 'byung shin tu dag pa'i sa bcu'i sems dpa' 'byung /_de'i thabs lha mo bzhi las skyes pa'i dga' ba dang /_mchog dga' bde ba rigs kyi dga' ba lhan cig skyes dga' rang 'byung bde ba chen po rdo rje sems dpa' yin no/_/le'u drug cu rtsa bzhi
[\[228b.6\]]pa'i 'grel pa'o//_//mngon spyod kyi rdo rje 'jigs byed bsgom pa ni/_de nas rnal 'byor mchog bshad pa/_/zhes bya ba gsungs te/_las dang nyon mongs pa'i gdug pa zad par byed pa dang phyi'i bgegs stong phrag brgyad cu nang gi nad bzhi brgya rtsa bzhi'i sdug bsngal 'joms pa la dgos pa'o/_/
[\[228b.7\]]sngon 'gro lnga dang 'byung ba bzhi ri rab sna tshogs rdo rjer gyur pa las stong pa nam mkha'i dbus su gzhal yas khang de'i dbus su yi ge k+Sha yongs su gyur pa las rdo rje 'jigs byed zhal gcig phyag gnyis pa bsgom pa ni go sla'o/_/gang zag sus bsgom zhe na/_stong pa nyid kyi blo can
[\[229a\]]
[\[229a.1\]]'jigs pa spangs pa rnam par rtog pa bcom pa tshad med pa dang ldan pa 'du 'dzi spangs pa'i rten gyi gang zag gis bsgom mo/_/gnas gang du bsgom zhe na/_shin tu bgrod dka'i dur khrod ces pa go sla'o/_/yang na zhal bzhi phyag brgyad pa'i zhal dbus ma sngo ba/_g.yas dkar ba
[\[229a.2\]]g.yon dmar ba/_steng ser ba/_phyag dang po rdo rje dang dril bu/_rdo rje dang thod pa mdung dang cang te'u/_mgo bo dang gri gug thogs pa'o/_yang na ma he'i gdong can zhal dgu phyag sum cu rtsa bzhi pa bsgom mo/_/ma he'i gdong can ni phyag sum cu rtsa bzhis sna tshogs pa'i mtshon cha bsnams
[\[229a.3\]]pa ma he'i zhal gyi ljags bskyod pa/_zhal lhag ma brgyad kyis ha ha hi hi hUM hUM phaT phaT brgyad sgrogs pa dang /_dpa' bo gcig pu 'od zer 'phros pas 'jigs par mdzad pa phyogs skyong ba brgyad dang chung ma mkha' 'gro ma brgyad gdul dka' thams cad 'dul bar mdzad pa ye shes
[\[229a.4\]]sems dpa' bcug go cha bskon dbang bskur sgom pa'i tshe sku gsung thugs kyi khro bo spro dam tshig gi spro bsdu byas nas bzlas/_phan yon ni khams gsum gyi sdig pa za ba dang /_mtshams med pa lnga byed pa za ba dang /_sdug bsngal srid pa sbyong /_bklags pas 'grub pa yin no/_/las la
[\[229a.5\]]sbyor ba'i tshe na gdug pa can dang gnod pa can gyi ling+ga byas la/_sangs rgyas kyi sprul pa pho nya spros nas ma rungs pa bkug nas/_ming dang bcas pa'i sngags bzla zhing sha lnga bdud rtsi lnga za zhing gcer bu skra grol ba lus kyi spyod pa lcags kyu dang zhags pa lag pas bzung nas sngags khri
[\[229a.6\]]phrag stong bzlas na khams gsum po yang gsod par 'gyur ro/_/yang na mkha' 'gro ma sum cu rtsa drug 'khor gyis bskor bar bsams la thams cad kyang rdo rje mkha' 'gro'i khro bo dgra bo'i snying du zhugs nas snying dang rgyu ma la sogs pa drangs nas za bar byed par bsams nas zhag
[\[229a.7\]]bdun gyi nyi ma phyed dang mtshan phyed na kha lhor bltas nas tsher ma can gyi me la hUM phaT raM raM zhes bya ba'i sngags zlos shing /_mar ngo'i bcu bzhi la sbyin sreg byas na rdo rje 'dzin pa brgya byin yang 'chi bar 'gyur ro/_/rang la 'bangs byas skyabs su song na 'o ma can gyi shing la zhi ba'i sbyin sreg bya ba ni
[\[229b\]]
[\[229b.1\]]go sla'o/_/le'u drug cu rtsa lnga pa'i 'grel pa'o//_//gal te tshe 'di la bsnyen pa byas kyang ma grub na rten 'brel gyi mthu skye ba bdun pa'i shas 'grub par 'gyur te/_de nas yang dag bshad bya ba/_/zhes bya ba smos so/_/skye ba bdun pa'i mtshan nyid ni/_lha'i gzugs can ni rtags
[\[229b.2\]]dang po'o/_/snyan par smra ba gnyis pa/_gsum pa bde bar gshegs la dga' ba/_bzhi pa skra ring pa/_lnga pa mig dkyus ring ba/_drug pa mig pad+ma lta bu/_bdun pa rdul dri zhim pa dang /_brgyad pa glang po'i dri yod pa/_dgu pa ga bur gyi dri yod pa/_bcu pa bshang gci gla rtsi'i dri yod pa/_
[\[229b.3\]]bcu gcig pa tshig 'jam pa/_bcu gnyis pa lag pa rkang pa 'jam pa/_bcu gsum pa ut+pala'i dri yod pa/_bcu bzhi pa skra dkar dang gnyer ma med pa/_bco lnga pa lus mdangs dang ldan pa/_bcu drug pa snying dang klad pa ni gi'u wang yod pa/_bcu bdun pa grib ma bdun yod pa/_bco brgyad
[\[229b.4\]]pa ngang pa'i 'gros su 'gro ba/_bcu dgu pa snying rje can/_nyi shu pa dkon mchog gsum la dad pa/_rtags nyi shu rtsa gcig pa pha rol du phyin pa drug dang ldan pa de lta bu rnal 'byor pas rtogs na/_de la phyi rtags dus ma yin par 'chi ba brgyad kyis mi tshugs seng ge dang stag dang spyang kis
[\[229b.5\]]mi za des mtshan mo mthong la nyin mo mi snang /_de lta bu rtogs nas khyod grongs na bdag la khyed kyi lus sbyin par mdzad du gsol zhes blang bar bya'o/_/de nas rnal 'byor pas bdud rtsi lnga lcags gsum gyis dkris pa khar bcug nas yab yum gyi snying po lhar bskyed dbang po sbyangs
[\[229b.6\]]nas nye ba'i snying po 'bum bzlas na de 'chi ba'i tshe ro lag tu byin nas mi 'khrugs pa'i zhing khams su skye'o/_/de nas dben pa'i gnas su khyer nas bdud rtsi'i bsgrub pa byas na dngos grub thams cad 'byung bar 'gyur ro/_/skye ba bdun skra dang dud 'gro'i spu bsres nas srad bu byas nas
[\[229b.7\]]mgul du bcings na de'i gzugs su 'gyur ro zhes bya ba nas/_de'i gi wang zos na lus 'dir rang dang lhan cig tu khams gsum gyi rgyal por 'gyur ro zhes bya ba las tshogs lnga bcu pa yin no/_/le'u drug cu rtsa drug pa'i 'grel pa'o//_//rtsa ba'i rgyud rnams las zhi khro tshang bar 'gyur
[\[230a\]]
[\[230a.1\]]ba'i phyir/_zhi ba'i lha gang dang gang yin shes par bya ba dang de la mos pa'i ched du zhi ba sgyu 'phrul dra ba'i dkyil 'khor ston pa ni/_de nas gzhan yang bshad bya ba/_/zhes bya ba smos te/_gong du bstan pa'i cho gas sngon 'gro lnga dang /_'byung ba bzhi ri rab sna tshogs rdo rjer
[\[230a.2\]]gyur pa las gzhal yas khang gi dbus su rang gi chos kyi dbyings kyi yi ge las drod gsher skyes kyi lha bdag med pa'i chos kyi snang ba bsgom mo/_/de ltar mdor bstan nas rgyas par bshad pa ni/_rang gi chos kyi yi ge hUM las ye shes las skyes pa'i chos kyi lus su 'gyur/_he
[\[230a.3\]]las ni 'bras bu'i he ru kar bsgom mo/_/hi las tshogs pa bsgom mo/_hUM las srung ba'i 'khor lo'i tshe rdo rje hUM mdzad du bsgom mo/_/hUM las ni tshogs sogs pa'i lha mi bskyod pa bsgom mo/_/baM las ni gtso bo rdo rje sems dpa' bsgom mo/_/shar sangs rgyas mkha' 'gro/_/sku gsung
[\[230a.4\]]thugs ye shes kyi yi ge dang bzhi las skyes so/_/lhor rin chen mkha' 'gro yang yi ge bzhi las skyes/_nub pad+ma'i mkha' 'gro yang yi ge bzhi las skyes/_byang las kyi mkha' 'gro yang sku gsung thugs ye shes bzhi las skyes so/_/yum lnga ni ming mtshan gyi dang po yi ge re re las
[\[230a.5\]]skyes so/_/bcom ldan 'das kyi sku gsung thugs kyi yi ge he ru ka dang /_maM bzhi las skyes so/_/thod pa'i dum bu la sogs pa sgyu 'phrul dra ba dang sbyar na 'jam pa'i rdo rje la sogs pa'i sems dpa'i ming ni go sla'o/_/lha mo rab gtum ma la sogs pa rdo rje pho nya mo zhes bya ba nas rdo rje 'jigs pa zhes bya
[\[230a.6\]]ba'i bar du sngon grub pa'i dpa' bo dang /_lha mo'i oM bar du ming tha mar hUM phaT swA hA dang bcas pa snying po de nyid kyis dngos grub stsol lo/_/khwa gdong ma la sogs pa brgyad ni gshin rje gshed la sogs pa'i khro bo brgyad yin te/_dkar mo la sogs pa'i lha mo brgyad dang gnyis su med pa sgo dang
[\[230a.7\]]mtshams kha sbyar gyis gzhug pa thog mar oM bar du ming tha mar hUM phaT swA hA dang bcas pa'i snying po yin no/_/mtshams kyi gzugs rdo rje mas shar lho'i bum pa gzung /_sgra rdo rje mas lho nub kyi bum pa gzung /_dri rdo rje mas nub byang gi bum pa gzung /_ro rdo rje mas byang shar gyi bum pa gzung /_
[\[230b\]]
[\[230b.1\]]reg rdo rje mas gtso bo rdo rje sems dpa' gzung /_yum chos kyi dbyings lngas thabs ye shes lnga gzung ba yin no/_/las kyi rgyal mchog ni go cha bskon ye shes sems dpa' gzhug/_/dbang bskur bdud rtsi myang /_bsgom pa dang bzlas pa bya'o/_/de'i don ni/_ye shes sems dpa'
[\[230b.2\]]gnyis med gzhug/_/rnal 'byor rgyud kyi rjes 'brangs nas/_/rnal 'byor ma dbang rtogs par bya/_/zhes pa yin no/_/rgyud 'bum pa rig pa'i rgya mtsho zhes grags pa de la dpa' bo rnams rgyas par bshad pa/_rtsa ba'i rgyud 'dir bsdus pa yin no/_/gzhung lugs sna tshogs bzang po 'di la bshad
[\[230b.3\]]pa'i rgyud bzhi yod de/_rdo rje mkha' 'gro dang sgyu ma bde mchog dang /_rnal 'byor ma 'byung ba'i rgyud dang gsang ba'i rgyud do/_/nges brjod bla ma rgyud de dag gis rtsa ba'i rgyud kyi man ngag sems can bsam pa'i khyad par gang la mos pa rjes su gzung ba'i phyir/_gzhung lugs sna tshogs kyi man
[\[230b.4\]]ngag gis sangs rgyas kyi byang chub ster ro/_/dbus kyi 'khor lo la rigs lnga yab yum bcu thugs rdo rje phreng bas bskor/_gsung pad+ma'i phreng bas bskor/_sku 'khor lo'i phreng bas bskor ba'i rigs lnga dang byang chub sems dpa' du ma dang /_khro bo brgyad dang /_dkar mo la sogs pa
[\[230b.5\]]brgyad kyis phyogs skyong brgyad mnan nas 'khor gyi mchog dang sgo dang mtshams su dgod par bya'o/_/sku mdog dang phyag mtshan rgyud na gsal bas go sla'o/_/nyan thos dang rang rgyal ba'i sangs rgyas dang mu stegs can la gsang ba dang /_mchod pa dang bstod pa gtor ma gtang ba bla ma'i
[\[230b.6\]]zhal nas sam/_rmi lam du rnal 'byor ma'i drin gyis bstan nas/_lha rnams kyi rnam dag sum cu rtsa drug bsgom pa dang /_gnas bcu sa bcu dang /_pha rol tu phyin pa bcu rtogs pa dang /_dang po sbyor ba dkyil 'khor rgyal mchog las rgyal mchog gi sbyor ba gsum/_rnam par dag
[\[230b.7\]]pa'i don dri ma med pa'i mchog bsgom pa ni mjug gi sdom pa yin no/_/le'u drug cu rtsa bdun pa'i 'grel pa'o//_//da ni/_rgyal ba'i dkyil 'khor mchog tu bshad bya ba/_/zhes bya ba smos te/_bdag nyid bsgom pa'i go cha'i rim pa zhes bya ba ni/_sngon 'gro lnga dang 'byung ba
[\[231a\]]
[\[231a.1\]]bzhi ri rab sna tshogs rdo rjer gyur pa las gzhal yas khang de'i nang du so sor 'brang ma'i gzungs las 'byung ba bzhin du/_gtso bo zhal lnga pa phyag sum cu rtsa gnyis la/_'khor gyi lha mo mA ma kI dang /_spyan ma dang /_sgrol ma dang /_gos dkar mo dang /_'od zer can
[\[231a.2\]]dang /_rmug 'dzin ma dang /_skul byed ma dang /_sa 'dzin ma dang brgyad ni zhal bzhi phyag bcu gnyis pa gtso bo rdo rje'i skyil mo krung /_'khor sems dpa'i skyil mo krung gis bzhugs par bsgom mo/_/yang na rang gi ming las byung ba'i khro bo brgyad shar sngo lho ser/_nub dmar byang ljang /_
[\[231a.3\]]shar lho gnag_/lho nub dkar/_/nub byang ser/_byang shar sngo ba sna tshogs pa'i gzugs can ma zhal gcig phyag gnyis pa khro ba'i mchog 'byung po 'dul byed ni dbus su mig sman sngon po'i mdog can rdo rje dang sdigs mdzub na bza' sngon po stag gi pags pa'i sham thabs can
[\[231a.4\]]sbrul gyis brgyan pa mnyam par ma bzhag pa'i tshe yang zhal gcig phyag gnyis pa bsgom par bya'o/_/phra ba nang gi rdo rje can bsgom pa ni snying ga'i nu ma'i bar du khro bo dgu/_gnas gsum du 'khor lo gsum gyi lhas 'gro ba gsum po dag par byas pa ni mchod pa dang po'o/_/gang gi rdo
[\[231a.5\]]rje'i sbyor bas 'dod pa'i yon tan lnga'i rdo rjes mchod pa ni gnyis pa'o/_/mchod pa lnga me tog dang bdug pa la sogs pas mchod pa ni gsum pa'o/_/stong pa nyid bzhi yum bzhi mnyam pa nyid kyi mchod pa ni bzhi pa'o/_/ye shes sems dpa' gzhug pa dang /_go cha bgo ba dang /_
[\[231a.6\]]dbang bskur ba dang /_bdud rtsi myang ba dang /_gtor ma gtang ba ni kha bskang ngo /_/le'u drug cu rtsa brgyad pa'i 'grel pa'o//_//lha'i 'khor lo sngar bshad pa rgyud 'bum pa las sngags dang de nyid rgyas par bstan/_rgyud 'dir mdor bstan pa'i lha'i 'khor lo ni don dam pa ma
[\[231a.7\]]yin/_gal te don dam pa'i shes pa skyes na ston pa po dang bstan pa lha'i 'khor lo yang med do/_/'o na su'i don du bstan zhe na/_'khor ba 'dir sgyu ma sdug bsngal can gyis skyes pa la lha nyi shu rtsa bzhi'i 'khor lo gnas dang bcas pa sgyu ma can bstan pa don dam pa'i bden par
[\[231b\]]
[\[231b.1\]]ni ma yin no/_/gal te don dam par med na lha'i 'khor lo 'khrul pas ci zhig bya/_'on te don dam pa'i ye shes la rnam pa lha'i 'khor lo yod na 'khrul pa ci yod ce na/_gnas dang nye ba'i gnas la sogs pas sgyu ma sdug bsngal can spangs nas sgyu ma bde ba dri ma med par 'gyur ro/_/
[\[231b.2\]]yang don dam pa'i bsgom pa mi nus pa 'dod pa'i yon tan lnga la bag med par spyod pa'i mi la thams cad lha'i 'khor lo byas nas gnas 'di bsgrags par bya'o/_/ngas dkyil 'khor gyi 'khor lo du ma bshad pa ni/_sems can bsam pa sna tshogs yod pas bsam gtan gyi bde bar
[\[231b.3\]]bsgom pa'i phyir lha'i 'khor lo bshad do/_/rnal 'byor pa phyi rol gyi zhing rmo ba dang /_tshong bya ba dang /_phyugs bskyang ba dang /_spyod lam rnam bzhi sdug bsngal bas khams zad par 'gyur ba la de spangs nas snod kyi 'jig rten gzhal yas khang 'gro ba rigs drug lha'i 'khor lo 'dod pa'i
[\[231b.4\]]yon tan lngas mchod pa'i rol pas gnas pa'i rnal 'byor can/_de la sangs rgyas kyi spyan lngas gzigs nas ci 'dod pa'i dngos grub mtha' yas pa'i dngos grub stsol lo/_/don dam par med kyang kun rdzob tu bsod nams kyi tshogs bsgom pa bshad nas/_brtan pa thob pa'i
[\[231b.5\]]rnal 'byor pa des rje btsun gyi ye shes la 'bad de bsgrub par bya'o/_/ji ltar bya zhe na/_lha sna tshogs kyi mdzad pa dang ldan pa'i lus po lha'i cha byad bya/_gang yang rung ba'i kha zas bdud rtsir bsam/_nyal ba gcer bu'am ma nyal ba gos dang bcas pa rang gi lha'i rnam pa'i
[\[231b.6\]]nga rgyal bya/_lkugs pa bzhin du mi smra bar bzlas pa byas na zla drug gis lha gang 'dod pa gsal bar 'gyur ro/_/de ltar dkyil 'khor thams cad kyi spyod pa dang brtul zhugs bshad nas/_phan yon gyi mngon par shes pa skyes nas pad+ma'i rdzing bu lta bu'i rnal 'byor pa la dpa'
[\[231b.7\]]bo dang rnal 'byor ma rnams ngang pa'i tshogs bzhin du 'du ba dang /_yid mig 'phrul mkhan sgyu mkhan ltar 'gro ba'i don byed pa'i rdo rje 'dzin pa 'khor dang bcas pa mngon sum du mthong bar the tshom med do/_/phan yon bshad nas/_gdams ngag ston pa ni mngon par 'dod pa'i
[\[232a\]]
[\[232a.1\]]dkyil 'khor 'di la nges par sna gtad nas dad pa skad cig tsam bshad pa nyan pas sems dga' bar gyis shig ces gsol ba 'debs so/_/dkyil 'khor lnga bcu rtsa drug gi thams cad ldan pa'i tshe rdo rje drag po hUM mdzad kyi sbyor ba dang ldan pa'i snying gar sngags
[\[232a.2\]]bkod pa la 'od zer lcags kyu lta bu'i sbyor bas lus kyi dkyil 'khor sngags la bsdus nas sngags chos kyi dbyings sems kyi 'khor lo chos kyi dbyings su brtag go/_/rang gi chos kyi yi ge go cha drug gis skye mched drug gzung 'dzin dang bral bar bsgom mo/_/ji ltar lha'i 'khor
[\[232a.3\]]lo rtag pa'i snying gar bsdus nas/_thun mtshams su zhal gcig phyag gnyis pa gzhan gyi gzugs su bsgom par bya'o/_/sems yid gti mug pa mos pa mtha' yas pa la gzugs sna tshogs su bstan par blta bar bya'o/_/le'u drug cu rtsa dgu pa'i 'grel pa'o//_//
[\[232a.4\]]rang bzhin med pa'i chos rnams zhes pa'i tshigs bcad gcig ni rgyud brjod bya'o/_/rgyud rdzogs pa yis sbyor ba yin/_/zhes pa tshigs bcad gcig gis ni rgyu'i rgyud la rjes su yi rangs shing bstod pa'o/_/sangs rgyas byang chub dka' drin mchog_/ces pa'i tshigs bcad phyed ni
[\[232a.5\]]thabs kyi rgyud la bstod pa'o/_/sgrub pa'i bla ma'i bla ma ste/_/zhes pa'i tshigs bcad gnyis ni 'bras bu'i rgyud la bstod pa'o/_/legs so rdo rje'i bla ma kun/_/zhes pa tshigs bcad gcig gis rgyud 'bum pa 'chad pa'i gtso bo dang 'khor la bstod pa'o/_/le'u bdun cu pa'i 'grel pa'o//_//
[\[232a.6\]]rtsa ba'i rgyud chen po man ngag thams cad mngon zhing nges par brjod pa'i rgyud kyi 'grel pa slob dpon shU raM ga badzras mdzad pa rdzogs so//_//bcom ldan 'das bde mchog gi rgyud 'bum pa chen po'i gdams ngag de kho na nyid tshang bar bsdus pa man ngag thams cad kyi snying po nges
[\[232a.7\]]par brjod pa'i rgyud bla ma'i yang bla ma zhes bya ba'i 'grel pa/_bde mchog 'bum pa'i de kho na nyid nges par byed pa de kho na nyid kyi snying po zhes bya ba sgra bsgyur gyi lo tsA ba chen po 'phags pa shes rab kyis dz+nyA na shrI mi tra'i gsung ji lta ba bzhin du bsgyur ba'o//_//