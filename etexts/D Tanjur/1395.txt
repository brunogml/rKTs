[\[1a\]]
[\[1b\]]
[\[1b.1\]{D3720}]@##//rgya gar skad du/_ma hA yA na me la pa na pra dI paM/_bod skad du/_theg pa chen po bsdus pa'i sgron ma/_sangs rgyas dang byang chub sems dpa' thams cad la phyag 'tshal
[\[1b.2\]]lo/_/nyes pa'i dri ma ma lus spangs shing chos nyid zab mo rgya mtsho lta bu gzigs/_/thugs rjes 'khor ba ji srid bar du bzhugs shing gzhan gyi don mdzad pa'i/_/thub pa'i dbang po sras dang
[\[1b.3\]]bcas pa rnams la phyag 'tshal lo/_/mdo rgyud kun las btus pa'i theg chen bsdus pa'i sgron ma 'di/_/ma rig dbang du song ba'i sems can rnams kyi don du bdag gis rab gsal bya/_/de la
[\[1b.4\]]rigs kyi bu'am rigs kyi bu mo rigs dang skal ba dang ldan pa des sangs rgyas kyi bstan pa la ji ltar 'jug par bya zhe na/_des ni sangs rgyas kyi bstan pa la rim gyis 'jug pa la bslab par bya'i
[\[1b.5\]]cig car ni ma yin te/_de ltar yang bcom ldan 'das kyis lang kar gshegs pa'i mdo las gsungs te/_bcom ldan 'das la byang chub sems dpa' blo gros chen pos zhus pa/_bcom
[\[2a\]]
[\[2a.1\]]ldan 'das rang gi sems rim gyis sam cig car gyis dag par 'gyur lags/_bcom ldan 'das kyis bka' stsal pa/_blo gros chen po rang gi sems ni rim gyis 'jug pas rnam par dag ste cig car
[\[2a.2\]]ni ma yin no/_/blo gros chen po 'di lta ste shing a mra'i 'bras bu ni rim gyis smin par 'gyur gyi cig car ni ma yin no/_/blo gros chen po de bzhin du sems can rnams kyi sems kyang rim gyis rnam par dag ste cig car ni ma
[\[2a.3\]]yin no/_/blo gros chen po 'di lta ste rdza mkhan gyis snod rnams ni rim gyis byed kyi cig car ni ma yin no/_/blo gros chen po de bzhin du de bzhin gshegs pa yang sems can rnams kyi sems rim gyis rnam par spyod ste cig
[\[2a.4\]]car ni ma yin no/_/blo gros chen po 'di lta ste sa chen po las rtsa ba dang shing gel pa dang sman dang nags tshal rnams rim gyis 'jug par skye'i cig car ni ma yin no/_/de bzhin du blo gros chen po de bzhin gshegs pa yang
[\[2a.5\]]sems can rnams kyi sems rim gyis sbyong ste cig car ni ma yin no/_/blo gros chen po 'di lta ste bzhad gad dang /_rol mo dang /_glu dang pi wang dang /_sil snyan dang /_rol mo la mkhas pa ni rim gyis 'byung gi cig car ni ma
[\[2b\]]
[\[2b.1\]]yin no/_/de bzhin du blo gros chen po de bzhin gshegs pa yang sems can rnams kyi sems rim gyis rnam par sbyong ste cig car ni ma yin no/_/rim pa 'di gnyis ni sa'i snying po'i mdo las gsungs te/_gang la mtho ris theg pa yod min/_/de la nyan thos theg pa med de/_
[\[2b.2\]]gang la nyan thos theg pa yod min/_/de la rang rgyal theg pa med de/_/gang la rang rgyal theg pa yod min/_/de la theg pa chen po med de/_/zhes gsungs so/_/sems can dang po'i las can rnams/_/dam pa'i chos la 'jug pa la/_/thabs 'di rdzogs pa'i sangs rgyas
[\[2b.3\]]kyis/_/skas kyi rim pa lta bur gsungs/_/des na sangs rgyas kyi bstan pa la rim gyis bslab par bya'o/_/de'i phyir rigs kyi bu'am rigs kyi bu mo dal 'byor gyi rten thob pa rigs dang skal ba dang ldan pa des dang po dkon mchog gsum la skyabs su phyin la/_dad pa dang ngo tsha
[\[2b.4\]]shes pa dang khrel yod pa dang ldan pa des srog gcod pa dang /_ma byin par len pa dang /_mi tshangs par spyod pa dang /_brdzun dang /_phra ma dang /_ngag 'khyal pa dang /_tshig rtsub mo dang /_brnab sems dang /_gnod sems dang /_log lta dang /_chang spang ba dang /_dran pa dang /_shes
[\[2b.5\]]bzhin dang /_bag yod pa la gnas par bya'o/_/rin po che'i phreng ba las/_gsod pa yis ni tshe thung 'gyur/_/rnam par 'tshe ba gnod pa mang /_/rku ba yis ni longs spyod phongs/_/byi po byed pa dgra dang bcas/_/brdzun du smra bas skur pa ste/_/phra ma yis ni bshes dang 'bye/_/tshig
[\[2b.6\]]rtsub kyis ni mi snyan thos/_/ma 'brel pa yis tshig mi btsun/_/brnab sems yid la re ba 'joms/_/gnod sems 'jigs pa sbyin par bshad/_/log par lta bas lta ngan nyid/_/chang 'thung ba yis blo 'khrul te/_/ma byin pas ni dbul ba nyid/_/log pas 'tsho
[\[2b.7\]]bas slu ba ste/_/khengs pa yis ni rigs ngan nyid/_/phrag dog gis ni gzi chung nyid/_/khro bas kha dog ngan pa nyid/_/mkhas la mi 'dri blun pa nyid/_/mi nyid la ni 'bras bu 'di/_/kun gyi dang por ngan 'gro'o/_/mi dge zhes bya de dag gi_/rnam smin grags pa gang yin pa/_/
[\[3a\]]
[\[3a.1\]]dge ba dag ni thams cad la/_/'bras bu de ni bzlog ste 'byung /_/chags dang zhe sdang gti mug dang /_/des bskyed las ni mi dge ba/_/ma chags zhe sdang gti mug med/_/des bskyed las ni dge ba yin/_/mi dge ba las sdug bsngal kun/_/de bzhin
[\[3a.2\]]ngan 'gro thams cad do/_/dge las bde 'gro thams cad dang /_/skye ba kun du bde ba dag_/'byung ba 'di la the tshom med/_/yid dang lus dang ngag gis ni/_/mi dge kun las ldog bya zhing /_/dge la rtag tu 'jug par bya/_/chos 'di rnam pa gnyis su bshad/_/chos 'dis
[\[3a.3\]]dmyal ba yi dgas dang /_/dud 'gro dag las rnam grol zhing /_/lha dang mi yi nang dag tu/_/bde dpal rgyal srid rgyas pa thob/_/bsam gtan tshad med gzugs med ni/_/tshangs sogs bde ba myong bar byed/_/de ltar mtho ris chos 'di dang /_/de yi 'bras bu mdor
[\[3a.4\]]bsdus pa'o/_/zhes gsungs so/_/des ni mi dge ba bcu las log cing 'khor ba la yid spro ba bzlog ste yid ches pa'i dad pa dang dad pa'i dad pa dang /_'dod pa'i dad pa brtan po bskyed la srog gis bsdus pa'i sems can thams cad la byams pa dang snying rje sngon du 'gro bas
[\[3a.5\]]sems can la blta ba'i sems kyis dkon mchog gsum la snying po byang chub la thug gi bar du skyabs su 'gro ba dang /_dge ba'i bshes gnyen mkhas pa dang /_btsun pa dang /_snying rje dang ldan pa dang /_chos dang zang zing la ser sna dang phrag dog med cing bya ba la yid gzhungs pa
[\[3a.6\]]dang /_skyo ba med cing rigs dang spobs pa dang kha dog dang ldan pa la byang chub mchog tu sems bskyed par bya'o/_/de nas dad pa dang /_ngo tsha shes pa dang /_khrel yod pa dang /_dran pa dang /_shes bzhin dang /_bag yod pa la gnas te/_byang chub kyi sems dang /_sdom pa
[\[3a.7\]]dang 'gal ba'i las brtags te spang bar bya'o/_/srog gis bsdus pa'i sems can la byams pa dang /_snying rje sngon du 'gro bas srog gcod pa dang /_ma byin par len pa dang /_'dod pa la phyin ci log pa dang /_brdzun dang /_phra ma dang /_tshig rtsub dang /_ngag 'khyal pa dang /_brnab
[\[3b\]]
[\[3b.1\]]sems dang /_gnod sems dang /_log lta dang /_sha dang nya dang chang dang sgog pa dang la phug dang /_rgya skyegs kyi las dang /_til gyi las dang /_zhing las la sogs pa ni rtag tu spang bar bya'o/_/dge slong dang byang chub tu sems bskyed pa dang /_dam tshig dang ldan pa la gus par bya
[\[3b.2\]]zhing brnyas par mi bya'o/_/sbyangs pa'i yon tan dang ldan zhing rang la rnam par 'tshe ba la bzod par bya'o/_/byang chub kyi sems rgyun du bsgom zhing smon lam rgya chen po gdab par bya'o/_/bla ma dang /_dkon mchog dang /_phan 'dogs pa dang /_sdug bsngal ba dang /_nad pa dang /_nad
[\[3b.3\]]g.yog pa dang /_phra ma dang /_glo bur gyi mgron po dang /_bram ze la zas dang /_gos dang /_btung ba dang /_sman dang /_rin po che dang /_mar me dang /_dri dang /_spos dang /_yo byad kyi dngos po sbyin zhing /_lus dang bsod nams kyi dngos po thams cad gtong ba dang /_chos dang mi
[\[3b.4\]]'jigs pa sbyin pa dang /_gzhan gyis dgos pa'i grogs dang nad g.yog la sogs pa bya'o/_/rin po che'i phreng ba las/_gom pa bdun pa'i dus su yang /_/bdog pa kun gtong sems 'chang ba/_/byang chub sems dpa' rnams la ni/_/bsod nams mkha' 'dra dpag
[\[3b.5\]]med skye/_/gsung /_rgyal ba'i yum las kyang /_rab 'byor 'di ji snyam du sems shar phyogs kyi nam mkha' tshad gzung bar sla'am/_rab 'byor gyis gsol pa/_bcom ldan 'das de ni ma lags so/_/rab 'byor de bzhin du byang chub sems dpa' gang mi gnas par sbyin pa
[\[3b.6\]]yongs su gtong ba de'i bsod nams kyi phung po yang tshad gzung bar sla ba ma yin no/_/yang de nyid las/_rab 'byor 'di lta ste dper na/_mig dang ldan pa'i mi zhig mun par zhugs na ci yang mi mthong ba de bzhin du gang dngos por ltung bas sbyin pa yongs su gtong ba'i byang chub sems
[\[3b.7\]]dpar blta'o/_/rab 'byor 'di lta ste dper na nam langs te nyi ma shar nas mig dang ldan pa'i mis gzugs rnam pa sna tshogs dag mthong ba de bzhin du gang dngos por ma lhung bas sbyin pa yongs su gtong ba'i byang chub sems dpar blta'o zhes gsungs so/_/des na gang sbyin pa de
[\[4a\]]
[\[4a.1\]]'khor gsum yongs su dag par byin na nyid byang chub sems dpa' rnams kyis phyin ci ma log pa'i sbyin pa ste mya ngan las 'das pa'i rgyur 'gyur ba'o/_/de yang gti mug med pa'i dge ba'i rtsa ba'o/_/de bzhin du thos pa dang /_bsam pa dang /_bsgom pa dang /_
[\[4a.2\]]dka' thub la gnas pa dang /_gzhan gyi grogs byed pa'i tshe lus dang sems kyi sdug bsngal byung ba dang du blang ba dang /_de bzhin du bdag gi pa la gnod pa mthong ba'i tshe gnyen po bsran thub par bya ba dang /_gnod pa byed pa dang /_gnod pa'i dngos po dang /_gnod bya rnams sgyu ma
[\[4a.3\]]lta bu dang stong par shes te bzod pa la gnas par bya'o/_/de ltar bzod pa la gnas pa'i gang zag ni 'di nyid la lus dang sems bde ba dang /_'khor mang ba dang /_lha la sogs pa srung ba dang /_tshe 'phos nas kyang sangs rgyas kyi zhing khams dag par skye ba dang /_rigs bzang ba
[\[4a.4\]]dang /_gzugs dang kha dog bzang ba dang /_nad med pa dang /_tshe ring ba dang /_'khor g.yog byams pa dang /_'byor pa phun sum tshogs par skye zhing mtho ris lha dang mi'i rgyal por 'gyur ba dang /_mthar thug mya ngan las 'das pa'i rgyur 'gyur ro/_/de ltar bzod pa dang ldan pa
[\[4a.5\]]des le lo dang snyom las dang zhum pa bsal te/_dge ba'i las la sems spro ba dang yid gzhungs par bya'o/_/le lo dang snyom las dang sems zhum pa la gnas na sbyin pa nas shes rab kyi bar du med do/_/bsdu ba'i dngos po bzhi med do/_/sbyangs pa'i yon tan dang tshad med pa dang dran pa
[\[4a.6\]]nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po lnga dang /_byang chub kyi yan lag bdun dang /_'phags pa'i lam yan lag brgyad thob pa med do/_/dkon mchog mchod pa dang /_gzhan gyi grogs bya ba dang /_dge ba'i bshes gnyen bsten pa
[\[4a.7\]]med do/_/de'i phyir na dge ba'i las la dus rtag tu mgo dang gos la me 'bar ba gsod pa bzhin du bya'o/_/dkon mchog gsum dang bla ma dang grogs tshangs pa mtshungs par spyod pa dang /_bslab pa la gus pa bskyed par bya'o/_/sems can thams cad la pha dang ma dang /_mkhan
[\[4b\]]
[\[4b.1\]]po dang /_slob dpon dang /_ston pa'i 'du shes bskyed la ma gus pa dang /_brnyas pa dang /_zhe sdang dang /_khong khro dang /_nga rgyal dang /_khyad du gsod pa spang ba la nan tan bya ba dang /_de ltar dge ba la lus dang ngag dang sems las su rung na lus dang sems ldang ba yang ba dang /_
[\[4b.2\]]dge ba'i tshogs mang po dang ldan par 'gyur ro/_/de ltar dge ba la gnas pa'i gang zag la lha dang /_klu dang /_gnod sbyin dang /_dri za dang /_lha ma yin dang /_nam mkha'i lding dang /_lto 'phye chen po la sogs pa dga' zhing gus pa dang srung ba byed par 'gyur ro/_/de'i phyir 'dun pa
[\[4b.3\]]dang dad pa la gnas te dge ba'i bshes gnyen bsten pa dang de la dam pa'i chos nyan pa dang tshul bzhin du bsam pa dang /_de'i don yid la bsgom pa dang /_bla ma dang dkon mchog la mchod pa dang /_bsdu ba'i dngos po bzhi dang /_'phags pa'i bden pa bzhi dang /_rjes su dran pa
[\[4b.4\]]drug dang /_'phags pa'i nor bdun yid la bya ba dang /_ngo tsha shes pa dang /_khrel yod pa la gnas te bslab pa la gus par bya ba dang /_gzhan gyi 'khrul pa la mi brtag pa dang /_rang gi 'khrul pa la brtag pa dang /_nga rgyal spangs te zhi zhing dul ba la gnas par bya ba dang /_dran
[\[4b.5\]]pa dang shes bzhin la gnas te/_lus dang ngag dang yid kyi las don yod par bya ba dang /_dben pa la gnas te zhi gnas dang lhag mthong bsgom pa dang /_'khor ba'i skyon dang mya ngan las 'das pa'i yon tan yid la bya ba dang /_chos thams cad sgyu ma lta bu dang /_chu zla lta bu dang /_mig
[\[4b.6\]]yor lta bu dang /_smig rgyu lta bu dang /_rmi lam lta bu dang /_brag ca lta bu dang /_dri za'i grong khyer lta bu dang /_mig 'phrul lta bu dang /_'ja' tshon lta bu dang /_glog lta bu dang /_chu'i chu bur lta bu dang /_me long gi gzugs brnyan lta bu ste/_sgyu ma'i dpe bcu gnyis lta bur yid la bya ba dang /_
[\[4b.7\]]rang bzhin gyis 'od gsal zhing skye ba med par yid la bya'o/_/de ltar dge ba la spro ba dang /_'dun pa dang /_dad par gyur pa'i gang zag des 'khor ba'i rtsa ba 'jig rten gyi chos brgyad la me dang /_mtshon dang /_dug dang /_zug rngu lta bu'i 'du shes bskyed pa ting nge 'dzin dang rjes su
[\[5a\]]
[\[5a.1\]]mthun pa'i gnas su zas kyi tshod rig pa dang /_srod dang tho rangs mi nyal bar rnal 'byor la brtson par bya'o/_/de yang yid du 'ong ba'i sems can nas phyogs bcu'i sems can thams cad la byams pa dang snying rje rgyun ma chad par rtag tu gus par bsgom par
[\[5a.2\]]bya'o/_/byams pa dang snying rjes rgyud brlan na zhe sdang dang khong khro zhi bar 'gyur ro/_/'phags pa klu sgrub kyi zhal nas kyang byams pa'i phan yon gsungs pa/_ro dang ldan pa'i kha zas dag_/nyin re dus gsum byin pa bas/_/byams pa yud tsam thang cig gi_/bsod nams gang
[\[5a.3\]]la char mi phod/_/lha mi byams par 'gyur ba dang /_/de dag kyang ni bsrung ba dang /_/yid bde ba dang bde mang dang /_/dug dang mtshon gyis gnod med dang /_/'bad pa med par longs spyod thob/_/tshangs pa'i 'jig rten skye 'gyur te/_/gal te grol bar ma gyur kyang /_/byams
[\[5a.4\]]chos yon tan brgyad thob bo/_/zhes gsungs so/_/gzhan yang byams pa dang snying rje'i phan yon ni zla ba sgron ma'i mdo dang chos yang dag par sdud pa'i mdo las shes par bya'o/_/gzhan yang rang dang gzhan gyi lus mi gtsang ba'i 'du shes rgyun ma chad par dus rtag tu yid la
[\[5a.5\]]bya'o/_/de ltar yang rin po che'i phreng ba las gsungs pa/_bud med chags pa phal cher ni/_/bud med gzugs gtsang sems las byung /_/bud med lus la don du ni/_/gtsang ba cung zad yod ma yin/_/kha ni kha chu rul ba dang /_/so rkyag mi gtsang snod yin no/_/sna ni
[\[5a.6\]]rnag snabs sna chu'i snod/_/mig ni mig rdul mchi ma'i snod/_/lto ba'i khong ni bshang gci dang /_/glo ba mchin pa'i snod yin no/_/rmongs pas bud med ma mthong ba/_/de yi lus la chags par byed/_/mi shes 'ga' zhig mi gtsang ba'i/_/bum pa brgyan la chags pa ltar/_/
[\[5a.7\]]'jig rten mi shes rmongs pa yis/_/bud med rnams la de bzhin no/_/lus rul shin tu dri nga ba/_/chags bral rgyu ni gang yin pa/_/de la'ang 'jig rten ches chags na/_/gang gis 'dod chags bral bar 'gyur/_/ji ltar bshang gci bcer ba la/_/khyi phag rab tu chags pa ltar/_/
[\[5b\]]
[\[5b.1\]]de bzhin bshang gci bcer ba la/_/'dod ldan rnams ni chags par 'gyur/_/lus kyi grong khyer mi gtsang ba/_/'byung ba'i bu ga dod pa gang /_/de ni skye bo blun po yis/_/dga' ba'i don du nye bar brtags/_/khyod rang nyid kyis bshang gci sogs/_/so sor mi gtsang
[\[5b.2\]]mthong nas ni/_/de 'dus lus la ji lta bur/_/yid du 'ong ba nyid du 'gyur/_/khrag dang khu ba 'dres pa yi/_/sa bon mi gtsang snying pos skyed/_/mi gtsang gzugs su shes bzhin du/_/'di la 'dod pa gang gis chags/_/mi gtsang phung po de'i rlan gyis/_/brlan pa
[\[5b.3\]]pags pas g.yogs pa gang /_/nyal ba de nyid bud med dang /_/lto ba sprad de nyal bar zad/_/gzugs bzang ba'am gzugs ngan nam/_/rgan nam yang na gzhon yang rung /_/bud med gzugs kun mi gtsang na/_/khyod chags khyad par ga la skye/_/gal te mi gtsang kha
[\[5b.4\]]dog bzang /_/shin tu gsal la dbyibs legs kyang /_/de la chags par mi 'os ltar/_/bud med gzugs la'ang de bzhin no/_/khong rul phyi rol pags pas g.yogs/_/ro myags 'di yi rang bzhin ni/_/shin tu mi bzad snang bzhin du/_/mi gtsang bar ni mthong
[\[5b.5\]]ma gyur/_/mi gtsang gang ba'i bum pa 'di/_/phyi rol bkra yang smad pa ltar/_/mi gtsang ba yi rang bzhin lus/_/mi gtsang gang ba cis mi smad/_/ji ltar bud med gzugs mi gtsang /_/khyod kyi rang lus de dang 'dra/_/de bas phyi dang nang nyid la/_/'dod chags bral ba
[\[5b.6\]]rigs min nam/_/rma dgu dag nas 'dzag pa can/_/bdag nyid mngon sum 'khru byed kyang /_/lus mi gtsang bar mi rtogs nas/_/khyod la bshad pas ci zhig phan/_/zhes gsungs so/_/gzhan yang shes rab kyi pha rol tu phyin pa'i mdo dang dkon mchog sprin gyi mdo las
[\[5b.7\]]kyang shes par bya'o/_/sA lu ljang pa'i mdo las 'byung ba bzhin du phyi rten cing 'brel par 'byung ba dang /_nang rten cing 'brel par 'byung ba yang shes rab kyi mig gis blta bar bya'o/_/de ltar byams pa dang /_snying rje dang /_mi sdug pa dang /_rten cing 'brel par 'byung ba'i don
[\[6a\]]
[\[6a.1\]]yid la byed pa'o/_/'og nas lhag mthong bsgom pa'i dus su yang mdor na ting nge 'dzin thams cad kyi nyes pa drug yod de/_le lo dang /_dmigs pa brjed pa dang /_bying ba dang /_rgod pa dang /_mi rtsol ba dang rtsol ba'o/_/de rnams kyi gnyen
[\[6a.2\]]por spong ba'i 'du byed brgyad bsgom mo/_/'di lta ste dad pa dang /_'dun pa dang /_brtson 'grus dang /_shin tu sbyangs pa dang /_dran pa dang /_shes bzhin dang /_sems pa dang /_btang snyoms so/_/de la gong ma bzhi ni le lo'i gnyen po yin te/_'di ltar ting nge 'dzin gyi yon
[\[6a.3\]]tan dag la mngon par yid ches pa'i mtshan nyid dang ldan pa'i dad pas rnal 'byor pa rnams de la 'dod pa skye'o/_/de nas 'dod pas brtson 'grus rtsom mo/_/de brtson 'grus kyi stobs kyis lus dang sems las su rung ba nyid du byed do/_/de nas lus dang sems shin tu
[\[6a.4\]]sbyangs par gyur pas le lo ldog ste/_de bas na dad pa la sogs pa ni le lo spong ba'i gnyen po'o/_/dran pa ni dmigs pa brjed pa'i gnyen po'o/_/shes bzhin ni bying ba dang rgod pa'i gnyen po ste/_bying ba dang rgod pa yang dag par rtogs pa'i phyir ro/_/bying ba dang rgod pa rab
[\[6a.5\]]tu ma zhi ba'i dus na mi rtsol ba'i gnyen po ste/_de'i gnyen por sems pa bsgom mo/_/bying ba dang rgod pa rab tu zhi ste gang gi tshe sems rnal du 'jug pa de'i tshe rtsol ba nyes pa yin te/_de'i gnyen por de'i tshe btang snyoms bsgom mo/_/spong ba'i 'du byed brgyad po de dag dang
[\[6a.6\]]ldan na ting nge 'dzin shin tu skyon med par 'gyur ro/_/ting nge 'dzin la skyon med na rdzu 'phrul la sogs phan yon rnams sgrub par byed do/_/de ltar sems las su rung bar gyur pa des bden pa gnyis kyi don la 'jug par bya ste/_dbu ma rtsa ba las gsungs pa/_sangs rgyas
[\[6a.7\]]rnams kyis chos bstan pa/_/bden pa gnyis la yang dag brten/_/'jig rten kun rdzob bden pa dang /_/de bzhin don dam bden pa'o/_/gang gis bden pa gnyis po yi/_/rnam dbye rnam par mi shes pa/_/de dag sangs rgyas bstan pa yi/_/zab mo de dag rnam mi
[\[6b\]]
[\[6b.1\]]shes/_/zhes gsungs so/_/de la kun rdzob kyi bden pa ni rnam pa gnyis te/_yang dag pa'i kun rdzob dang /_log pa'i kun rdzob bo/_/de la yang dag pa'i kun rdzob ni ma brtags na nyams dga' ba don byed nus pa'i dngos po'o/_/log pa'i kun rdzob na snang bzhin du don
[\[6b.2\]]byed pas stong pa'i phyir ro/_/don dam pa'i bden pa ni rang bzhin gyis rnam par dag pa spros pa'i mtha' dang bral ba/_skye ba dang gnas pa dang 'gag pas stong pas brjod du med pa dbyibs dang bral ba'o/_/de ltar dri ma med par grags pa'i mdo las kyang /_gzugs kyi rang
[\[6b.3\]]bzhin ni stong pa ste bshig pas stong pa ni ma yin no/_/de bzhin du tshor ba nas rnam par shes pa'i bar du bshig pas stong pa ni ma yin te/_rang bzhin dang bral ba'i phyir ro zhes gsungs so/_/gsang ba 'dus pa'i rgyud las kyang /_rang sems gzod nas ma skyes pa/_/stong pa
[\[6b.4\]]nyid kyi rang bzhin no/_/zhes gsungs so/_/chos yang dag par sdud pa'i mdo las kyang gsungs te/_chos thams cad ni dmigs pa med pa ste de la rnam par shes pa mi 'jug go/_/yang de nyid las/_bcom ldan 'das chos thams cad mi mthong ba ni yang dag pa mthong ba'o zhes
[\[6b.5\]]gsungs so/_/de ltar chos thams cad rang bzhin med pa yin na 'jig rten mtha' dag nam mkha'i me tog dang 'dra bar 'gyur te/_de'i phyir mthong ba dang /_thos pa dang /_bye brag phyed pa dang /_'phags pa dang 'phags pa ma yin pa'i tha snyad la sogs pa med par 'gyur ro zhe na
[\[6b.6\]]klan ka 'di ni snying po yod pa ma yin te/_dngos po rnams kyi rang bzhin ni/_/rigs pa'i lam gyi rjes 'brang bar/_/gzhan dag 'dod pa sel bar byed/_/de phyir rgol ba ngan gnas med/_/yod dang med pa gang yang rung /_/khas mi len pa gang yin pa/_/sus kyang klan ka
[\[6b.7\]]bya mi nus/_/byis pa'i gnas skabs nas bzung ste thams cad mkhyen pa'i ye shes kyi bar du snang ba nyams su myong ba gang ma brtags na nyams dga' ba'i dngos po ni kho bos bkag pa med de/_ser skya la sogs pas brtags pa gang yin pa de ni med do/_/de'i phyir chos thams cad rang
[\[7a\]]
[\[7a.1\]]bzhin med par smra ba 'di ni stong pa nyid kyi don log par mthong ba ma yin no/_/de phyir yang dag nyid du na/_/dngos po gang yang grub pa med/_/de phyir de bzhin gshegs rnams kyis/_/chos rnams thams cad ma skyes gsungs/_/dngos po rnams ni rnam
[\[7a.2\]]dpyad na/_/de dang de la gcig nyid med/_/gang la gcig nyid yod min pa/_/de la du ma nyid kyang med/_/yang dag par grub pa'i dngos po gang yang med de gcig dang du ma'i rang bzhin dang bral ba'i phyir ro/_/gcig dang du ma ma gtogs par/_/rnam pa gzhan dang ldan pa yi/_
[\[7a.3\]]dngos po mi rung 'di gnyis ni/_/phan tshun spangs te gnas phyir ro/_/de'i phyir na yang dag par na skye ba dang gnas pa dang 'gag pa yang yod par mi 'gyur ro/_/de lta bas na blo gros rgya mtshos bstan pa las gsungs pa/_gang dag rten cing 'brel 'byung ba/_/de dag dngos
[\[7a.4\]]nyid ci yang min/_/gang dag ngo bo nyid med pa/_/de dag gang du'ang 'byung ba med/_/ces gsungs so/_/glang po'i rtsal gyi mdo las kyang /_gang zhig skyes par gyur pa yi/_/chos de gang yang mi dmigs na/_/'byung ba med pa'i chos rnams la/_/byis pa dag ni 'byung
[\[7a.5\]]bar 'dod/_/ces gsungs so/_/yang smras pa/_bdag dang gzhan smras dngos 'di dag_/rang las ma yin gzhan las min/_/gnyis las ma yin rgyu med min/_/dngos po gang dang gang yang ni/_/skye ba nam yang yod ma yin/_/de ltar ma skyes ngo bo la/_/sus kyang klan
[\[7a.6\]]ka bya ru med/_/dkon mchog 'byung gnas kyi mdo las kyang /_gang la rang bzhin yod pa ma yin te/_/rang bzhin med pas gzhan rkyen ji ltar 'gyur/_/rang bzhin med pas gzhan gyis ji ltar bskyed/_/ces gsungs so/_/yab dang sras mjal ba'i mdo las kyang
[\[7a.7\]]gsungs pa/_chos gang la rang bzhin ma mchis pa de ni dngos po ma mchis pa'o/_/gang la dngos po ma mchis pa de yongs su ma grub pa'o/_/gang yongs su ma grub pa de ni mi skyed pa'o/_/gang mi skye ba de ni mi 'gag pa'o/_/gang ma skyes ma 'gags pa de ni 'das pa zhes bgyi bar
[\[7b\]]
[\[7b.1\]]gdags pa ma lags/_ma 'ongs pa dang da ltar byung ba zhes gdags par bgyi ba ma lags so/_/de ltar na don dam par ni dngos po dang dngos po med pa dang /_skye ba dang mi skye ba dang /_stong pa dang mi stong pa la sogs pa'i spros pa'i dra ba mtha' dag dang bral ba'o/_/de phyir
[\[7b.2\]]rtag chad lta ba rnams/_/gzhung 'di la ni ring du spangs/_/de yang kun rdzob kyi bden pa la brten nas ni rgyu mthun pa'i 'bras bu 'byung ste/_rgyu rnam par dag pa las ni 'bras bu rnam par dag pa 'byung ste/_dad pa dang /_'dun pa dang /_ngo tsha shes pa dang /_khrel yod pa dang /_
[\[7b.3\]]bag yod pa la gnas te/_sbyin pa nas shes rab kyi bar la slob pa dang /_bsdu ba'i dngos po dang /_tshad med pa dang /_sbyangs pa'i yon tan la nan tan byed pa dang /_dran pa nye bar gzhag pa dang /_yang dag par spong ba dang /_rdzu 'phrul gyi rkang pa la sogs pa la nan tan byed pa
[\[7b.4\]]ni 'khor los sgyur ba'i rgyal po dang /_tshangs pa dang /_brgya byin dang /_nyan thos kyi byang chub dang /_rang sangs rgyas kyi byang chub dang /_bla na med pa yang dag par rdzogs pa'i sangs rgyas thob par 'gyur te/_dper na sa bon grung po la sogs pa las 'bras bu 'byung ba bzhin no
[\[7b.5\]]zhes gsungs so/_/rgyu rnam par ma dag pa gang zhe na/_de yang bcom ldan 'das kyis rdo rje phreng ba'i rgyud las gsungs pa/_gsang ba pa'i bdag po nyon cig_/lus kyi nyes par spyod pa ni rnam pa gsum mo/_/ngag gi nyes par spyod pa ni rnam pa bzhi'o/_/yid kyi nyes par spyod pa
[\[7b.6\]]ni rnam pa gsum ste/_de dag gis sems can dmyal bar ltung bar 'gyur ro/_/phyag na rdo rjes gsol ba/_lus kyi nyes par spyod pa dang /_ngag gi nyes par spyod pa dang /_yid kyi nyes par spyod pa du zhig mchis pa bcom ldan 'das kyis bshad du gsol/_bde bar
[\[7b.7\]]gshegs pa bshad du gsol/_bcom ldan 'das kyis bka' stsal pa/_gsang ba pa'i bdag po nyes par spyod pa de nyid ni lci bar gyur ba dang tha mal pa rnams te/_de la pha dang /_ma dang /_bla mar gyur pa la sogs pa la gsod pa dang /_brdeg pa ni nyes par spyod pa lci ba'o/_/
[\[8a\]]
[\[8a.1\]]srog gcod pa la sogs pa mi dge ba'i las kyi lam rnams ni nyes par spyod pa tha mal pa'o/_/ngag gi nyes par spyod pa gang zhe na/_dam pa'i chos spong ba dang /_lha rnams la tshig rtsub mo smra ba dang /_pha ma dang bla mar gyur pa la sogs pa rnams
[\[8a.2\]]la tshig ngan pa smra ba ni ngag gi nyes pa lci ba'o/_/skyes bu 'ga' zhig gang zag dad pas nan tan nyams su len cing dge ba rtsom pa'i gtam gyi skabs de ni 'jig rten pha rol med do zhes bya ba'i rgya che ba'i tshig 'jig rten las 'das pa'i brdzun smra bas dge ba'i las kyi bar chad
[\[8a.3\]]byed pa dang /_tshig 'khyal pa smra ba dang /_lkog 'phyas byed pa dang /_mi dge ba'i las kyi lam gyi gtam rnams ni ngag gi nyes par spyod pa tha mal pa'o/_/yid kyi nyes par spyod pa ni bla ma dang /_pha dang ma dang theg pa chen po la zhugs pa'i sems can rnams yang dag par spong
[\[8a.4\]]ba la zhugs pa dang /_yang dag par rdzogs pa'i sangs rgyas la ngan sems pa dang /_gnod par sems pa ni yid kyi nyes par spyod pa lci ba'o/_/dud 'gro la sogs pa tha mal pa'i sems can rnams la ngan sems dang gnod par sems pa ni tha mal pa'o zhes gsungs so/_/
[\[8a.5\]]de ltar 'bras bu ni rgyu'i rjes su 'jug pa'i phyir na dge ba la 'jug cing mi dge ba las ldog par bya'o/_/da ni ming la mngon par zhen pa rnams kyi 'khrul pa bsal ba'i phyir don dam pa'i bden pa'i ming gi rnam grangs 'ga' zhig la 'jug par bya ste/_de la dang po 'od gsal ba
[\[8a.6\]]dang /_thams cad stong pa dang /_dngos po med pa dang /_snang ba med pa dang /_bdag med pa dang /_mya ngan las 'das pa dang /_srog med pa dang /_gang zag med pa dang /_gso ba med pa dang /_skye ba med pa dang /_'gag pa med pa dang /_yi ge med pa dang /_tshig med pa dang /_
[\[8a.7\]]brjod du med pa dang /_bsam gyis mi khyab pa dang /_mtha' yas pa dang /_grangs med pa dang /_dbang po las 'das pa dang /_gnas med pa dang /_mtshan nyid med pa dang /_'dus ma byas pa dang /_mtshan ma med pa dang /_zad pa med pa dang /_sgrib pa med pa dang /_tshul
[\[8b\]]
[\[8b.1\]]gcig pa dang /_zhi ba dang /_nam mkha' dang mnyam pa dang /_rang bzhin gyis dag pa dang /_thog ma med pa dang /_dbus med pa dang /_tha ma med pa dang /_'gro ba med pa dang /_'ong ba med pa dang /_ring po ma yin pa dang /_nye ba ma yin pa ste/_de ltar rtogs par dka' ba'i
[\[8b.2\]]gnas so/_/de'i phyir gsang ba 'dus pa'i rgyud las kyang /_byang chub kyi sems ni de bzhin gshegs pa thams cad kyi ye shes 'byung ba med pa'i gnas lta bu ste/_byang chub kyi sems de yang lus la mi gnas/_ngag la mi gnas/_sems la mi gnas so/_/chos gang
[\[8b.3\]]khams gsum na mi gnas pa de skye ba yang med/_'gag pa yang med pa ste/_'di ni ye shes 'byung ba'i gnas so zhes gsungs so/_/de ltar/_gzod nas zhi zhing ma skyes pa'i/_/rang bzhin dag pa'i chos nyid la/_/byis pa'i blo dang ldan pa rnams/_/yod dang med par rtog par
[\[8b.4\]]byed/_/ces gsungs so/_/de'i phyir byis pa so so'i skye bo thog ma med pa nas sgro 'dogs pa dang skur pa 'debs pas dkrugs shing log pa'i lta ba can gyis dag pa'i chos kyi dbyings 'od gsal ba'i don rtogs par dka' ba'i phyir na sgyu ma rnam par dag pa yid la bya'o/_/
[\[8b.5\]]phung po khams dang skye mched rnams/_/gzugs brnyan lta bur yongs shes na/_/yul gyi 'dom la mi chags so/_/de ltar yang shes rab kyi pha rol tu phyin pa brgyad stong pa las gsungs pa/_rab 'byor gyis smras pa/_lha'i bu dag mya ngan las 'das pa yang rmi lam lta bu sgyu
[\[8b.6\]]ma lta bur nga smra'o/_/mya ngan las 'das pa las kyang ches lhag pa'i chos gzhan zhig yod kyang de yang sgyu ma lta bu rmi lam lta bu zhes gsungs so/_/de bzhin du rgyal ba skyed ma las kyang /_gzugs nas rnam pa thams cad mkhyen pa'i ye shes kyi bar du sgyu ma lta bu rmi lam lta bur
[\[8b.7\]]gsungs so/_/de ltar ye shes rdo rje kun las btus pa zhes bya ba rnal 'byor chen po'i rgyud las kyang gsungs pa/_sems dang sems las byung ba'i rnal 'byor chen po ni bde ba chen po'i ting nge 'dzin to/_/de ni sgyu ma'i dpes nye bar mtshon pa ste/_de bas na sangs rgyas kyi zhing
[\[9a\]]
[\[9a.1\]]gang+gA'i klung gi bye ma snyed kyi de bzhin gshegs pa thams cad ni sgyu ma lta bu dang /_chu zla lta bu dang /_mig yor lta bu dang /_smig rgyu lta bu dang /_rmi lam lta bu dang /_brag ca lta bu dang /_dri za'i grong khyer dang /_mig 'phrul dang /_'ja' tshon dang /_glog
[\[9a.2\]]dang /_chu'i chu bur dang /_me long gi gzugs brnyan te/_sgyu ma'i dpe bcu gnyis kyis bde ba chen po'i ting nge 'dzin nye bar mtshon par 'gyur ba yin te/_de ltar phyogs bcu'i 'jig rten gyi khams na gnas pa'i de bzhin gshegs pa thams cad 'khor ba ji snyed pa'i bar du sgyu ma
[\[9a.3\]]lta bu'i ting nge 'dzin gyis bzhugs nas sangs rgyas kyi zhing nas sangs rgyas kyi zhing du sems can gyi don mdzad do zhes gsungs so/_/dpal gsang ba 'dus pa'i rgyud las kyang gsungs pa/_kye bcom ldan 'das de bzhin gshegs pa thams cad rmi lam 'di ni bdag gis khams
[\[9a.4\]]gsum du rmi lam mthong bar bya'o snyam du mi sems so/_/rmi lam yang bdag gis rmi lam mthong ngo snyam du mi sems te/_khams gsum gyi bya ba de rnams kyang rmi lam lta bu rmi lam dang 'dra ba rmi lam las byung ba'o/_/de bzhin du de bzhin gshegs pa thams cad dang byang chub
[\[9a.5\]]sems dpa' rnams dang sems can thams cad rmi lam lta bu bdag med pa'o/_/srog med pa'o/_/gang zag med pa'o zhes gsungs so/_/glang po'i rtsal gyi mdo las kyang /_shA ri'i bu 'di ji snyam du sems/_gang chos rnams kyi ngo bo nyid shes pa de yod pa yin nam/_'on te
[\[9a.6\]]med pa yin/_gsol pa/_bcom ldan 'das gang chos thams cad kyi ngo bo nyid 'tshal ba de ni sgyu ma'i ngo bo nyid 'tshal lo/_/de ci'i slad du zhe na/_bcom ldan 'das kyis chos thams cad sgyu ma ngo bo nyid do zhes bstan pa'i slad du ste zhes gsungs so/_/yab dang sras mjal
[\[9a.7\]]ba'i mdo las kyang /_me long yongs su dag pa la/_/ji ltar rang bzhin med pa yi/_/gzugs brnyan snang ba de bzhin du/_/ljon pa chos rnams shes par gyis/_/zhes gsungs so/_/rigs pa drug cu pa las kyang /_dngos po gzugs brnyan lta bur ni/_/ye shes mig gis
[\[9b\]]
[\[9b.1\]]rab mthong na/_/bdag nyid chen po de dag ni/_/yul gyi 'dam la mi chags so/_/zhes gsungs so/_/theg pa chen po nyi shu pa las kyang /_dngos po rnams kyi rang bzhin ni/_/gzugs brnyan dang ni mtshungs par 'dod/_/ces gsungs so/_/rin chen phreng ba las kyang
[\[9b.2\]]gsungs pa/_so so'i skye bo la gsang ba/_/gang yin de ni zab pa'i chos/_/'jig rten sgyu ma lta bu nyid/_/sangs rgyas bstan pa bdud rtsi yin/_/ji ltar sgyu ma'i glang po la/_/skye dang 'jig pa nyid snang yang /_/de la don gyis yang dag tu/_/skye dang 'jig pa nyid med ltar/_/de
[\[9b.3\]]bzhin sgyu 'dra'i 'jig rten la/_/skye dang 'jig pa nyid snang yang /_/dam pa'i don du skye ba dang /_/'jig pa nyid ni yod ma yin/_/ji ltar sgyu ma'i glang po ni/_/gang nas mi 'ong gang mi 'gro/_/sems rmongs tsam du zad pas na/_/yang dag nyid du gnas pa med/_/de bzhin sgyu
[\[9b.4\]]'dra'i 'jig rten ni/_/gang nas ma 'ongs gar mi 'gro/_/sems rmongs tsam du zad pas na/_/yang dag nyid du gnas pa med/_/ces gsungs so/_/de ltar phung po dang khams dang skye mched rnams ni sgyu ma'i rang bzhin te/_sgyu ma'i rnal 'byor yid la byed pa'i gang zag ni nyon mongs pa
[\[9b.5\]]med pa dang /_las dang /_sdug bsngal las grol bar 'gyur te/_rim gyis sgyu ma'i rang bzhin stong par shes pa 'byung ste/_de lta bas na chos thams cad sgyu ma lta bur yid la byas na ye shes sgyu ma lta bu nyid thob par 'gyur ro/_/de lta bas na lus dang ngag dang sems sgyu ma lta bus nyon
[\[9b.6\]]mongs pa dang las dang sdug bsngal sgyu ma lta bu las log la/_tshogs gnyis sgyu ma lta bu la 'jug na 'khor ba sgyu ma las thar bar byed pa 'di ni yang dag pa'i lam mo/_/de ltar na sgyu ma'i dpe brgyad dam bcu gnyis la brten te 'jug par bya'o/_/byis pa so so'i skye bo shes rab kyi mthu
[\[9b.7\]]chung ba rnams kyis lam ma nor bar 'jug pa'i rim pa dang /_lam gyi ngo bo mi shes pa rnams kyi don du bla ma dang mdo sde dang rgyud sde la brten nas gzhung du bkod pa'o/_/theg chen don bsdus sgron ma 'di/_/gzhung du bkod pa'i bsod nams des/_/'gro ba ma lus thams cad
[\[10a\]]
[\[10a.1\]]dag//sku gsum myur du thob par shog_/theg pa chen po'i don bsdus pa'i sgron ma zhes bya ba/_slob dpon nag po zhabs kyis mdzad pa rdzogs so//_//rgya gar gyi mkhan po kr-iSh+Na ba de nyid dang /_lo tsA ba dge slong chos kyi shes rab kyis bsgyur cing zhus te
[\[10a.2\]]gtan la phab pa'o/_/[{D3721}]@##/_/rgya gar skad du/_gu ru pany+tsa biM shi ka_/bod skad du/_bla ma lnga bcu pa/_bcom ldan 'das rdo rje sems dpa' la phyag 'tshal lo/_/dpal ldan rdo rje sems dpa'i gnas thob rgyur gyur pa/_/bla ma'i zhabs kyi pad+mar ji bzhin
[\[10a.3\]]btud byas te/_/de bstan pa ni dri med rgyud mang las gsungs pa/_/mdor bsdus bshad pa 'di ni gus pas mnyan par gyis/_/dbang bskur mchog thob rdo rje yi/_/slob dpon la ni de bzhin gshegs/_/phyogs bcu'i 'jig rten khams bzhugs pas/_/dus gsum du
[\[10a.4\]]ni mngon phyag 'tshal/_/mchog tu dad pas dus gsum du/_/dkyil 'khor me tog bcas thal mos/_/ston pa bla ma bsnyen bkur zhing /_/zhabs la spyi bos phyag bya'o/_/khyim pa'am ni gsar bu la/_/'jig rten smod pa spang ba'i phyir/_/dam chos la sogs mdun
[\[10a.5\]]bdar te/_/brtul zhugs 'dzin pas blos phyag bya/_/gdan bstabs pa dang ldang ba dang /_/don gyi bya ba sogs bsnyen bkur/_/brtul zhugs can gyis kun bya ste/_/phyag bya dam pa min las spang /_/bla ma dang ni slob ma dag_/mtshungs par dam tshig nyams 'gyur bas/_/
[\[10a.6\]]dpa' bos dang por slob dpon dang /_/slob ma'i 'brel pa brtag par bya/_/blo ldan slob mas bla mar ni/_/snying rje med cing khro la gdug_/khengs shing chags la ma bsdams dang /_/spyoms dang bcas par mi bya'o/_/brtan zhing dul la blo gros ldan/_/bzod ldan drang la g.yo
[\[10a.7\]]sgyu med/_/sngags dang rgyud kyi sbyor ba shes/_/snying brtser ldan zhing bstan bcos mkhas/_/de nyid bcu ni yongs su shes/_/dkyil 'khor 'dri ba'i las la mkhas/_/sngags bshad pa yi sbyor ba shes/_/rab tu zhi zhing dbang po dul/_/de 'dra'i mgon la bsams byas
[\[10b\]]
[\[10b.1\]]nas/_/slob mar gyur nas brnyas na ni/_/sangs rgyas thams cad brnyas pas na/_/des ni rtag tu sdug bsngal 'thob/_/slob dpon la ni smod pa de/_/yams dang 'tshe ba'i nad rnams dang /_/gdon dang rims dang dug rnams kyis/_/rmongs chen de ni 'chi bar 'gyur/_/
[\[10b.2\]]rgyal po me dang sbrul gdug dang /_/chu dang mkha' 'gro rkun po dang /_/gdon dang log 'dren rnams kyis kyang /_/bsad nas sems can dmyal bar 'gro/_/nam yang slob dpon dag gi ni/_/kun du sems dkrugs mi bya ste/_/gal te rmongs pas byas gyur na/_/dmyal
[\[10b.3\]]bar nges par 'tshed par 'gyur/_/mnar med la sogs 'jigs rung ba'i/_/dmyal ba bstan pa gang yin pa/_/slob dpon la ni smod pa rnams/_/der ni gnas par yang dag bshad/_/de bas 'bad pa thams cad kyis/_/rdo rje slob dpon blo gros che/_/dge ba rab tu
[\[10b.4\]]mi spyoms pa/_/nam yang smad par mi bya'o/_/bla ma la ni gus bcas yon/_/rjes su mthun par sbyin par bya/_/des ni rims sogs gnod pa rnams/_/phyir zhing 'byung bar mi 'gyur ro/_/rang gi dam tshig slob dpon ni/_/sbyin min bu dang chung ma dang /_/rang srog gis
[\[10b.5\]]kyang brten bya na/_/longs spyod g.yo ba smos ci dgos/_/gang phyir bskal pa bye ba ni/_/grangs med par yang rnyed dka' ba'i/_/sangs rgyas nyid kyang brtson ldan la/_/tshe 'di nyid la ster bar byed/_/rtag tu rang gi dam tshig bsrung /_/rtag tu de bzhin gshegs pa mchod/_/
[\[10b.6\]]rtag tu bla ma la yang 'bul/_/'di ni sangs rgyas kun dang 'dra/_/mi zad de ni 'dod pa yis/_/cung zad yid 'ong gang dang gang /_/shin tu khyad par gyur pa nyid/_/de dang de ni bla mar sbyin/_/de byin sangs rgyas thams cad la/_/rtag tu byin pa nyid du 'gyur/_/de byin bsod
[\[10b.7\]]nams tshogs yin te/_/tshogs las dngos grub mchog tu 'gyur/_/de bas slob ma snying rje gtong /_/tshul khrims bzod pa'i yon tan ldan/_/slob dpon dang ni rdo rje 'dzin/_/tha dad par ni mi brtag go/_/mchod rten bshigs 'dra'i sdig 'jigs pas/_/grib ma'ang bgom
[\[11a\]]
[\[11a.1\]]par mi bya na/_/lham dang stan dang bzhon pa sogs/_/bgom mi bya ba smos ci dgos/_/blo gros chen po dga' sems kyis/_/bla ma'i bka' ni 'bad de mnyan/_/rigs pa yis ni mi nus pa/_/mi nus de la tshig gis sbyang /_/bla ma las ni dngos grub dang /_/
[\[11a.2\]]mtho ris dang ni bde ba 'thob/_/de bas 'bad pa thams cad kyis/_/bla ma'i bka' las 'da' mi bya/_/bla ma'i rdzas ni srog ji bzhin/_/bla ma'i sdug pa'ang bla ma bzhin/_/de yi 'khor ni gnyen bzhin du/_/mnyam par gzhag pas rtag tu bsam/_/mal stan 'dug dang sngon
[\[11a.3\]]'gro dang /_/gtsug tor dag dang dpyangs pa dang /_/stan la rkang 'jog rked par ni/_/lag gzhag snye bar mi bya'o/_/bla ma dag ni langs pa na/_/nyal dang 'dug par mi bya'o/_/rtag tu de yi bya ba la/_/ldang mkhas phun sum tshogs par bya/_/mchil ma la sogs 'dor
[\[11a.4\]]ba dang /_/stan la rkang 'jog rkyong ba ni/_/'chag dang rtsod par smra ba dag_/bla ma'i mdun du mi bya'o/_/yan lag mnye dang gar dag dang /_/glu dang rol mo mi bya zhing /_/gtam gyi sbyor ba mang po rnams/_/thos pa'i nye 'khor du mi bya/_/btud de stan las ldang ba dang /_/gus
[\[11a.5\]]pa yis ni 'dug par bya/_/mtshan chu 'jigs bcas lam du ni/_/bsgo ba thob na mdun 'gro bya/_/slob dpon gyis ni mthong mdun du/_/blo dang ldan pas lus gcu dang /_/ka ba la sogs brten mi bya/_/sor mo'i tshigs ni drang mi bya/_/rkang pa bkru dang lus bkru dang /_/dril
[\[11a.6\]]dang mnye ba la sogs pa/_/phyag ni sngon du 'gro bas bya/_/de bzhin mthar ni ci bder bya/_/de yi mtshan smos brjod na ni/_/ming mthar zhal sngar ldan pas bya/_/gzhan dag gus par bya ba'i phyir/_/khyad par gyi ni tshig kyang brjod/_/bla ma la ni bka' stsal zhu/_/bka'
[\[11a.7\]]bzhin bgyid ces brjod byas la/_/thal mo sbyar zhing ma yengs par/_/bla mas bsgo ba mnyan par bya/_/dgod dang lud pa la sogs pa/_/lag pas kha ni dgab par bya/_/bya ba zin nas 'jam pa yi/_/tshig dag gis ni bzlas par bya/_/mdun du dul bar 'dug pa dang /_/
[\[11b\]]
[\[11b.1\]]gos sogs tshul bzhin bsdams pa dang /_/pus btsugs thal mo sbyar ba yis/_/mnyan sogs 'dod la gsol gsum gdab/_/bsnyen bkur spyod pa thams cad la/_/yid ni nga rgyal med par bya/_/ngo tsha 'jigs shing bsdams pa yis/_/bag ma gsar pa'i tshul
[\[11b.2\]]gnas bya/_/sgeg pa la sogs bya ba kun/_/ston pa'i mdun du spang bar bya/_/gzhan yang de 'dra'i bya ba ni/_/rang gis brtags la dor bar bya/_/rab gnas dkyil 'khor sbyin sreg dang /_/slob ma sdud dang 'chad pa rnams/_/yul der bla ma gnas pa na/_/rjes ma gnang
[\[11b.3\]]bar mi bya'o/_/spyan 'bye sogs las ci thob pa/_/de kun bla ma rnams la dbul/_/de yis bstabs pa blangs nas ni/_/gzhan dag la ni ci bder bya/_/bla ma'i slob ma slob mar min/_/slob ma'ang bla ma'i mdun du min/_/bsnyen bkur dag dang ldang ba dang /_/phyag sogs
[\[11b.4\]]byed pa bzlog par bya/_/slob dpon la ni gang 'bul dang /_/bla mas kyang ni gang stsal pa/_/de la btud de lag gnyis kyis/_/blo dang ldan pas blang bar bya/_/dran pa brjed med gyur pa dang /_/rang gi kun spyod la brtson pas/_/spun gyi rang spyod las 'das pa/_/dga'
[\[11b.5\]]bas phan tshun bzlog par bya/_/na bas bla ma'i bya ba la/_/btud de rjes ma gnang bar yang /_/bkag pa rnams ni spyad byas kyang /_/dge sems ldan la sdig mi 'gyur/_/'dir mang smra ba ci zhig dgos/_/bla ma dgyes byed gang yin bya/_/mi mnyes byed kun spang bar ni/_/de dang
[\[11b.6\]]de la 'bad de spyad/_/dngos grub slob dpon rjes 'brang zhes/_/rdo rje 'dzin pa nyid gsung bar/_/shes nas dngos po thams cad kyis/_/bla ma yongs su mnyes par bya/_/bsam pa dag pa'i slob ma ni/_/dkon mchog gsum la skyabs song la/_/bla ma'i rjes su 'jug pa
[\[11b.7\]]ni/_/kha ton bya bar sbyin par bya/_/de nas sngags sogs sbyin pa yis/_/dam chos snod du byas nas su/_/rtsa ba'i ltung ba bcu bzhi ni/_/klag dang 'dzin pa nyid du bya/_/de ltar bla ma'i rjes 'jug slob ma ni/_/ma lus phan bskyed skyon med 'di byas pa'i/_/dge ba mtha'
[\[12a\]]
[\[12a.1\]]yas bdag gis ci bsags pa/_/des ni 'gro kun myur du rgyal gyur cig_/bla ma lnga bcu pa slob dpon chen po rta dbyangs kyis mdzad pa rdzogs so//_//rgya gar gyi mkhan po pad+mA ka ra warma dang /_zhu chen gyi lo tsA ba dge slong rin chen bzang pos bsgyur cing zhus te
[\[12a.2\]]gtan la phab pa'o/_/[{D3722}]@##/_/rgya gar skad du/_gu rwA rA d+ha na pany+tsi ka_/bod skad du/_bla ma'i bsnyen bkur gyi dka' 'grel/_'jam pa'i rdo rje la phyag 'tshal lo/_/sangs rgyas kun gyi rang bzhin gyi/_/yon tan rnams kyi yon tan ldan/_/blar 'os bla
[\[12a.3\]]mar phyag byas nas/_/bla ma'i bsnyen bkur dka' 'grel brjod/_/de la 'dod pa'i lha gzhan dag gis ni mngon par 'dod pa'i 'bras bu grub par mi 'gyur bas/_brjod par bya ba la sogs pa nye bar bstan pas mchog tu 'dod pa sngon du 'gro ba'i sgrub pa la 'jug par bya ste/_mnyan par
[\[12a.4\]]bya zhes bya bas yid la bya ba slob dpon gyi gdams pa byin pa dang por re zhig de ston par byed pa'i tshigs su bcad pa/_dpal ldan rdo rje sems dpa'i zhes bya ba la sogs pa gsungs te/_de la 'di'i rkang pa dang pos ni dgos pa bstan to/_/gnyis pas ni 'dod pa'i lha la mchod pa bstan to/_/
[\[12a.5\]]gsum pa dang bzhi pa dag gis ni brjod par bya ba bstan pa yin la/_brjod bya dang rjod byed kyi mtshan nyid kyi 'brel pa ni gzhung gi khong na gnas pa nyid kyi phyir logs su ma gsungs so zhes bya ba ni spyi'i don to/_/yan lag gi don yang brjod par bya ste/_bla ma'i zhabs kyi pad+mar btud nas
[\[12a.6\]]zhes sbrel te/_bla ma'i zhes bya ba ni zab pa dang rgya che ba'i chos kyi man ngag sbyin pa'i phyir dang /_phan pa dang bde ba skyed par byed pa nyid kyis phar gyur pa'i phyir na mchod pa bkur sti la sogs pa rigs pas na bla ma yin la/_de'i zhabs kyang yin la pad+ma yang yin pas zhabs pad do/_/de
[\[12a.7\]]la btud nas ni phyag byas nas so/_/ji ltar zhe na/_de ni ji bzhin zhes bya bas bshad de/_cho ga'i rim pa las ma 'das pas ji ltar rigs pa ste/_lhag par dga' bas maN+Dal sngon du 'gro bas dul ba'i rnam 'gyur la sogs pa'o/_/de la 'di'i bla ma'i zhabs kyi pad+ma zhes bya bas ni
[\[12b\]]
[\[12b.1\]]bstod pa bstan la/_btud nas zhes bya bas ni phyag bya ba bstan to/_/'di dag gis ni mchod pa rnam pa gsum bstan te/_phyag bya ba ni lus kyi dang /_bstod pa ni ngag gi yin la/_lus dang ngag ni yid sngon du btang nas 'jug pa'i phyir yid kyi ni shugs kyis bstan to/_/'o na sangs rgyas la
[\[12b.2\]]sogs pa rnams 'dod pa'i lha yin mod/_ji ltar na bla ma rang gi 'dod pa dam pa yin zhe na/_'dir bla ma 'dod pa'i lha yin te/_lhag par byas pa nyid kyi phyir ram sangs rgyas thams cad kyi rang bzhin gyi sku yin pa nyid kyi phyir ro/_/'chad par 'gyur ba
[\[12b.3\]]de lta'i mgon la bsam bcas pas/_/zhes bya ba la sogs pa'o/_/de bas na bla ma la mchod pa kho na grol ba'i byed pa po yin no/_/de ltar bla ma'i zhabs kyi pad+ma la phyag byas nas ci bya zhe na/_dri med ces bya ba gsungs te/_dri med ni rnam par dag cing skyon med pa nyid kyi phyir ro/_/yang na/_
[\[12b.4\]]'di la mi dge ba'i dri ma yod pa ma yin pa ste/_dri ma yin pa ni dri ma dang bral ba'i rgyu'o zhes bya ba'i don to/_/'on kyang 'di dag rang gi yid kyi 'dod pa kho nas brtags pa ma yin nam zhe na/_de ma yin pa ni rgyud mang las gsungs pa zhes bya bas bshad de/_rgyud ni rgyun chags pa yin la/_
[\[12b.5\]]de yang rgyu la sogs pa'i dbye bas rnam pa gsum ste/_rgyu dang 'bras bu dang thabs zhes bya ba'o/_/de la rigs kyi dbye ba ni rgyu'i rgyud de/_rigs can gyi sems can rnams rab tu mang ba nyid kyi phyir rgyun chags par brjod do/_/rigs kyi dbye ba las 'bras bur gyur pa'i rdo rje 'chang chen
[\[12b.6\]]po'i dbye ba ni 'bras bu'i rgyud de/_mtha' yas pa'i sangs rgyas kyi chos kyi rang bzhin yin pa nyid kyi phyir ro/_/rgyu las 'bras bu 'grub pa'i ched du sngags dang phyag rgya dang dkyil 'khor la sogs pa'i rkyen rnams ni thabs kyi rgyud de/_sngags dang phyag rgya la sogs pa'i thabs chen po
[\[12b.7\]]rnams kyi cho ga dpag tu med pa'i phyir ro/_/de yang gtso bo nyid kyi dbye bas cho ga mang po ste/_bya ba dang /_spyod pa dang /_rnal 'byor dang /_rnal 'byor bla ma dang /_rnal 'byor bla na med pa'i rgyud ces bya ba de dag thams cad du 'brel pa rnams so/_/rgyud mang po de dag tu gsungs shing bshad
[\[13a\]]
[\[13a.1\]]pa ni rgyud mang las gsungs pa'o/_/'o na bcom ldan 'das nyid kyis de dang de las gsungs pa'i phyir 'di brtsams pa la dgos pa med do zhes bya bar dogs pa la/_mdor bsdus nas bshad par gsungs te/_rgyud mang po lta bas 'jigs pa'i skye bo rnams la phan
[\[13a.2\]]pa'i phyir rgyud mang po las/_lus pa med par phyung nas gcig tu bsdus te 'dir mngon par brjod pa yin no zhes bya bar dgongs so/_/'di zhes pa ni 'dod pa'i bla ma bsten pa rgyas par bshad pa'o/_/de ltar 'di zhes pa ni de nyan pa la skal ba dang ldan pa'i sems can rnams sbyar bar bya ba'i
[\[13a.3\]]phyir mnyan par gyis zhes bya ba gsungs te/_mnyan par gyis ni rna ba spags la'o/_/de zhes pa ni lhag ma'o/_/ji lta bu zhe na/_gus pas zhes bya ba gsungs te/_gus pa ni 'dir nyan pa'i tshul te/_phyin ci ma log pas yi ge dang don 'dzin pa dang dad pas yang dag par 'dzin pa yin
[\[13a.4\]]pas khyed cag gis bla ma las mnyan par gyis shig ces bya bar sbyar ro/_/rnam pa gzhan du khas sbubs pa dang mi gtsang ba dang rdol ba'i bum pa la sogs pa rnams su char bab pa lta bur don dang bral ba nyid yin pas de'i gtam mi bya ba'i phyir ro/_/gang gi ched du 'di gus pas mnyan par
[\[13a.5\]]bya zhe na/_dpal ldan rdo rje sems dpa' zhes bya ba gsungs te/_dpal ni bsod nams kyi tshogs dang ye shes kyi tshogs gsum la skyabs su 'gro ba la sogs pa bsod nams dang /_don dam pa'i byang chub kyi sems bsgom pa la sogs pa ye shes kyi tshogs so/_/pha rol tu phyin pa'i tshul gyis
[\[13a.6\]]na sbyin pa dang tshul khrims dang bzod pa gsum ni bsod nams kyi tshogs yin la/_shes rab dang thabs dang smon lam dang ye shes dang stobs kyi pha rol tu phyin pa lnga ni ye shes kyi tshogs so/_/brtson 'grus kyi pha rol tu phyin pa dang bsam gtan gyi pha rol tu phyin pa ni gnyi gar gtogs so/_/rdo rje
[\[13a.7\]]sems dpa' zhes pa la/_mi phyed pa nyid kyis rdo rje dang chos mthun pas rdo rje yin la/_mi 'jig cing nyams par mi 'gyur bas sems dpa'o/_/rdo rje yang 'di yin la sems dpa' yang yin pas rdo rje sems dpa' ste/_rang bzhin gyis 'od gsal zhing rang bzhin gyis rtag pa nyid kyis
[\[13b\]]
[\[13b.1\]]rtag pa'i rdo rje 'dzin pa'o zhes bya ba'i don to/_/yang na chos thams cad la khyad par 'gro ba'i phyir na rdo rje ste chos kyi dbyings yin la/_de la rtag par rab tu 'jug pa nyid kyi phyir rdo rje sems dpa' de nyid do/_/nges pa'i tshig gis yi ge rnams phyis pa dang bstan pa yang yin no/_/dpal dang ldan
[\[13b.2\]]pa'i rdo rje sems dpa' ni dpal ldan rdo rje sems dpa' ste/_bar gyi tshig phyis pa'i bsdu ba'o/_/de'i go 'phang ni rdo rje sems dpa'i gnas te rdo rje 'chang nyid do zhes bya ba'i don to/_/de thob pa ni brnyes par gyur pa ste/_de'i rgyu ni byed pa de las so/_/'o na de mnyan pa tsam gyis 'dod pa'i don
[\[13b.3\]]grub pa'i rgyur 'gyur ram zhe na/_bden mod kyi 'on kyang brgyud pas 'gyur ba kho na ste/_'di ltar de thos nas bya ba dang bya ba ma yin pa yongs su shes la/_de dag las ni tshogs so/_/de las kyang 'dod pa'i don grub pa'i rgyur 'gyur ba yin no/_/de'i phyir bla na med pa'i 'bras bu'i don du bla
[\[13b.4\]]ma bsten pa mnyan nas gus pa dang bcas pas brtson par bya ba yin la/_de ston par byed pa'i gzhung la yang de skad ces bya ste/_rol rnyed ma 'phrogs pa'i snyan ngag bzhin no/_/mchog tu 'dod pa'i lha la mchod pa dang brjod par bya ba la sogs pa'i don gyi tshigs su bcad pa nye bar bkod
[\[13b.5\]]nas/_dbang bskur mchog ces bya ba la sogs pas slob dpon gyi che ba'i bdag nyid bstan pa gsungs te/_rdo rje'i slob dpon la ni de bzhin gshegs/_/rnams la phyag 'tshal zhes sbrel lo/_/rdo rje ni rdo rje 'chang gi brtul zhugs yin la/_de kun du spyod pa'i phyir rdo rje'i slob dpon no/_/
[\[13b.6\]]yang na gzhan dag 'byed par byed cing gzhan dag gis dbye bar bya ba ma yin pas rdo rje dang chos mthun pa'i phyir gnyis su med pa'i ye shes ni rdo rje yin la/_de la slob ma rnams 'dzud par byed cing kun du spyod par byed pas na rdo rje'i slob dpon no/_/de ji lta bur gyur pa zhig ce na/_dbang
[\[13b.7\]]bskur zhes gsungs te/_dbang bskur ni khrus yin la/_de yang phyi lus kyi dri ma 'khrud par byed pa'i phyir dbang bskur zhes brjod par bya'o/_/mchog ni gtso bo ste bla na med pa'i 'bras bu 'thob pa'i rgyu yin pa nyid kyi phyir ro/_/dbang bskur ba yang yin la/_mchog kyang 'di yin pas
[\[14a\]]
[\[14a.1\]]dbang bskur mchog go/_/yang na dbang bskur ba rnams kyi mchog ni rtse mo ste mthar thug pa'i bzhi pa zhes bya ba ni dbang bskur mchog go/_/de dag gis thob pa de ni dbang bskur mchog thob bo/_/ni ni gang gi phyir gyi don la'o/_/yang na kho na dang rigs pa la'o/_/de
[\[14a.2\]]bzhin gshegs pa ni bgrod par bya ba ji lta ba de lta bu kho nar gshegs pas na de bzhin gshegs pa ste/_dus thams cad dang /_rnam pa thams cad dang /_shes bya thams cad yang dag par mkhyen pa'i phyir ro/_/ngo mtshar la kha cig tu ldog pas na/_ta yig da yig ste/_bsam pa
[\[14a.3\]]ji lta ba dang /_rigs ji lta ba dang /_dus ji lta bar gdul bya'i skye bo rnams la yang dag pa'i chos ston par mdzad pa'i phyir ji skad du gsung bar 'os pa de skad du gsung bas de bzhin gshegs pa ste/_de bzhin gshegs pa de rnams kyis so/_/ji lta bur gyur pa de rnams kyis she na/_phyogs
[\[14a.4\]]bcu'i zhes gsungs te/_bcu ni shar la sogs pa bzhi dang /_me la sogs pa bzhi dang /_steng dang 'og gnyis te/_de ltar phyogs kyang yin la bcu yang yin pas phyogs bcu'o/_/'jig rten khams zhes bya ba ni yongs su dag pa dang yongs su ma dag pa'i sangs rgyas kyi zhing 'phags
[\[14a.5\]]pa dang 'phags pa ma yin pa rnams te/_'jig rten 'dzin par byed do zhes byas nas so/_/phyogs bcu'i 'jig rten gyi khams de dag na bzhugs pa ste phyogs bcu'i 'jig rten gyi khams na gnas pa de rnams kyis so/_/dus gsum zhes bya ba ni dus gsum po rnams te/_snga dro dang gung
[\[14a.6\]]dang phyi dro'i dus rnams su zhes bya ba'i don to/_/de rnams nas byon nas phyag 'tshal ba ni mngon phyag 'tshal ba ste 'dud pa zhes bya ba'i don to/_/'o na slob dpon gyis de bzhin gshegs pa rnams la phyag bya ba ma yin nam/_de la ji ltar na de rnams kyis 'di la phyag mdzad ce na/_rdo rje 'chang
[\[14a.7\]]gi sku yin pa'i phyir dang /_rdo rje 'chang de yang de bzhin gshegs pa thams cad kyi bdag nyid yin pa'i phyir te/_slob dpon dang ni rdo rje 'dzin/_/tha dad par ni mi brtag go/_/zhes 'chad par 'gyur ba yin no/_/dpal 'dus pa las gsungs pa/_byis pas gsol pa/_bcom
[\[14b\]]
[\[14b.1\]]ldan 'das rnams de bzhin gshegs pa thams cad kyi sku dang gsung dang thugs rdo rje gsang ba 'dus par dbang bskur ba'i rdo rje'i slob dpon la de bzhin gshegs pa thams cad dang byang chub sems dpa' thams cad kyis ji ltar blta bar bgyi/_de bzhin gshegs pa thams cad kyis bka'
[\[14b.2\]]stsal pa/_rigs kyi bu de bzhin gshegs pa thams cad dang byang chub sems dpa' thams cad kyis byang chub kyi sems rdo rje bzhin du blta bar bya'o zhes bya ba la sogs pa le'u bcu bdun pa las rgya cher gsungs so/_/de bzhin gshegs pa rnams kyis rdo rje'i slob dpon la phyag mdzad do
[\[14b.3\]]zhes bya ba 'di la mkhas pa rnams kyis som nyi mi bya'o/_/de ltar slob dpon mnyes par byed pa'i cho ga de rab tu bsdus nas dus gsum zhes bya ba la sogs pa gsungs pa yin te/_bsten pa zhes bya ba dang 'brel lo/_/de zhes bya ba ni dbang bskur ba mchog thob pa'i rdo rje'i slob dpon
[\[14b.4\]]no/_/bsten pa zhes bya ba ni yang dag par mnyes par byed pa'o/_/de ci 'dra ba zhig ce na/_ston pa bla ma zhes bya ba ste/_sems can rnams la mngon par mtho ba dang nges par legs pa'i lam gyi man ngag ston pa'i sgo nas ston pa po yin pa'i phyir ston pa ste slob pa po'o/_/yon tan gcig
[\[14b.5\]]pu'i rang bzhin yin pa'i phyir bla ma'o/_/ci zhig gis she na/_dkyil 'khor me tog thal mos zhes bya ba gsungs te/_dkyil 'khor ni snying po yin la/_de len zhing 'dzin pas na snying po yang dag par 'dzin pa'i maN+Dal rnams te/_pha rol tu phyin pa drug bsdus pa'i rang bzhin yin
[\[14b.6\]]pa'i phyir chu dang bcas pa'i ba byung sbyin pa ste zhes bya ba la sogs pa gsungs pa ltar ro/_/maN+Dal ni zlum po'i rnam pa'am gru bzhi'i rnam pa gang yang rung ba chu dang ba byung la sogs pa rnams byugs pa'o/_/ma l+li ka la sogs pa'i me tog rnams ni me tog yin la/_thal mo ni lag pa kha
[\[14b.7\]]sbyar ba ste/_me tog rnams kyi thal mo ni me tog thal mo'o/_/me tog thal mo dang dkyil 'khor rnams ni dkyil 'khor me tog thal mo ste de rnams so/_/yang ci zhig gis she na/_zhabs la ste rkang pa dag la phyag 'tshal zhing mngon par 'dud par bya ba de rnams kyis so/_/spyi bo ni spyi
[\[15a\]]
[\[15a.1\]]gtsug ste zhabs la spyi bos so/_/ji ltar zhe na/_mchog tu zhes bya ba gsungs te/_ji ltar rigs pa de lta bu'i gus pas bsten zhing bsnyen pa na dam par nges pa dang /_rgya chen po nyid kyis zhes bya ba'i don to/_/ci nas gcig gam zhe na/_dus gsum du
[\[15a.2\]]zhes bya ba gsungs te/_thun mtshams gsum mo/_/ji ltar zhe na/_me tog dang bcas pa'i snyim pa bskor ba las zhes bya ba ni me tog dang bcas pa'i thal mo ni bya ba'i khyad par ste me tog gi snyim pa zhes bya ba'i don to/_/'o na bstan pa'i rtsa ba dge slong ste zhes gsungs pa'i phyir bcom ldan
[\[15a.3\]]'das kyi bstan pa la dge slong rnams tshad ma ma yin nam/_de la ci ltar na slob dpon la bsnyen par mngon par brjod ce na/_de rnams tshad ma yin pa ni theg pa dman pa kho na la yin gyi theg pa chen po la ni ma yin no/_/de bas na slob dpon thams cad du mnyes par byas pa kho nas bstan pa
[\[15a.4\]]yin no/_/yang dpung bzang gi rgyud du/_rgyal bas so so thar par gang gsungs pa'i/_/tshul khrims rnam dag 'dul ba ma lus la/_/khyim pa'i rtags 'chang rnams kyis rtags drug gis/_/g.yogs pa spangs nas lhag ma bsgrub par bya/_/zhes gsungs so/_/dge slong tshul
[\[15a.5\]]khrims sdom pa kun/_/'dzin pas gos dkar 'chang ba la/_/phyag mi bya'o phyag gi 'os/_/rdo rje 'dzin gtso rang nyid do/_/gang nas brtsams te dag pa'i yid kyis ni/_/ma nyams byang chub sems ni bzung gyur pa/_/de nas bzung ste lha dang lha min bcas/_/'jig rten kun gyi phyag bya'i
[\[15a.6\]]'os yin no/_/de bas bdag nyid legs pa yi/_/don 'dod dam pa rnams kyis ni/_/mtha' yas 'bras bu rtsol mdzad pa'i/_/slob dpon dngos po kun gyis so/_/rdzogs pa'i byang chub nges byas pa/_/rnams kyis phrag dog ser sna dang /_/nga rgyal ngar 'dzin dor bya zhing /_/g.yo
[\[15a.7\]]dang sgyu yang de bzhin no/_/rtag tu ngu yis mi 'dar ba'i/_/sems kyis slob dpon bsnyen bkur bas/_/'gro ba'i mgon po bla ma yis/_/don kun grub pa stsal ba'o/_/de lta bas na rdo rje'i slob dpon zhes bya ba yang dag par mnyes par bya'o/_/da ni bla ma bsten pa thun mong ba bstan nas
[\[15b\]]
[\[15b.1\]]dge slong rnams la ji ltar bya ba de/_de lta bur bstan par bya ba'i phyir dam chos zhes bya ba la sogs pa gsungs te/_brtul zhugs 'dzin pas khyim pa'am gsar bu la phyag bya zhes sbrel te/_bstan bcos su rnam par bzhag pa'i sdom pa ni brtul zhugs te rab tu byung ba nyid do/_/de
[\[15b.2\]]'dzin par byed pa'i phyir brtul zhugs 'dzin pa rnams te/_gsol ba dang bzhis lnga'i tshogs kyis bsnyen par rdzogs pa blangs pa yongs su rdzogs pa'i tshul khrims kyi sdom pa 'jig rten gyis mchod par bya ba ngur smrig gi gos can dge slong rnams zhes bya ba'i don to/_/de skad du yang bshad
[\[15b.3\]]pa/_gang zhig tshul khrims legs mnyam gzhag_/de la ngur smrig dang ldan te/_/bden dang dul ba dang ldan pa/_/de nyid mchod 'os ngur smrig yin/_/zhes gsungs so/_/gzhan du na ming gi dge slong dang khas 'che ba'i dge slong dang slong ba'i ngang tshul gyi dge slong rnams brtul zhugs
[\[15b.4\]]'dzin pa'i sgras brjod par mi bya'o/_/tshul khrims la ni mnyam ma bzhag_/de la ngur smrig mi ldan te/_/bden dang dul dang mi ldan pa/_/de ni mchod 'os ngur smrig min/_/zhes so/_/gang la phyag bya ba yin zhe na/_khyim pa'am ni gsar bu la'ang /_/zhes bya ba gsungs te/_
[\[15b.5\]]'di la khyim yod pa'i phyir khyim pa ste/_khyim gyi nang na gnas shing phyag gi gnas ma yin pa 'dod pa'i yon tan la zhen pa khyim gyi gnas zhes bya ba'i don to/_/gsar bu zhes bya ba ni/_/rab tu byung ba gsar pa ste dge tshul lo/_/'am gyi sgra ni phyogs gzhan pa gnyis la'o/_/'ang
[\[15b.6\]]gi sgra ni brjod pa'i dbye ba la'o/_/phyag bya zhes pa ni 'jig rten gyis mchod par 'os pa rnams kyis te bdag cag rnams ni dge slong gnas brtan no snyam pa'i nga rgyal spangs nas mngon par phyag bya'o/_/ji ltar byas nas she na/_dam chos la sogs zhes bya ste/_sems can rnams
[\[15b.7\]]ngan 'gror phyogs pa las 'dzin par byed pa'i phyir chos so/_/dam pa sangs rgyas dang byang chub sems dpa' rnams kyi chos ni dam pa'i chos so/_/yang na 'di 'jig rten las 'das pa'i phyir dam pa yin la/_rang gi mtshan nyid 'dzin pa'i phyir chos yin pas dam pa'i chos te/_
[\[16a\]]
[\[16a.1\]]de yang lung dang rtogs pa dang /_chos kyi dbyings te rnam pa gsum mo/_/de la lung ni gsung rab yan lag dgu'o/_/rtogs pa ni sa dang pha rol tu phyin pa rnams dang /_nyon mongs pa'i sgrib pa dang shes bya'i sgrib pa spangs pa dag go/_/chos kyi dbyings dang
[\[16a.2\]]de bzhin nyid dang yang dag pa'i mtha' dang don dam pa zhes pa dag rnam grangs so/_/de dag ston par byed pas na glegs bam la de skad ces brjod par bya'o/_/dam chos la sogs te thang ka dang sku gzugs gang gi dang po yin pa de dag ni dam chos la sogs pa'o/_/de rnams mdun
[\[16a.3\]]bdar nas zhes bya ba ni sngun du bkod pa ste mdun du bzhag nas zhes bya ba'i don to/_/de nas ci zhe na blos te bsam pa'am shes rab kyi stobs kyis so/_/'o na dge slong gi phyag bya ba ni sangs rgyas dang sngar bsnyen par rdzogs pa gnyis kho na yin par/_phyag bya gnyis te bde gshegs rgan
[\[16a.4\]]po'o/_/zhes de skad du gsungs pa ma yin nam zhe na/_bden mod kyi/_de skad du gsungs pa ni nyan thos kyi tshul la yin gyi phyi nas byang chub sems dpa'i tshul la ni ma yin la/_'di ni byang chub sems dpa'i tshul yin zhing bye brag tu sngags kyi tshul yin te de bas na skyon med do/_/yang na sangs
[\[16a.5\]]rgyas kyi sgras ni sangs rgyas 'ba' zhig bsdus pa ma yin gyi/_byang chub sems dpa' rnams kyang bsdus la/_rgan po'i sgras kyang bsnyen par rdzogs pas rgan pa 'ga' zhig bsdus pa ma yin gyi/_ye shes kyis rgan pa dang dka' thub kyis rgan pa yang bsdus pa yin no/_/rnam pa
[\[16a.6\]]gzhan du na 'phags pa byams pa dang 'jam dpal la sogs pa'i byang chub sems dpa' khyim na bzhugs pa'i rtags can rnams phyag bya ba'i 'os ma yin par 'gyur ro snyam du dgongs so/_/de bas na tshig 'di dag ni nyan thos kyi theg pa dang yang 'gal ba med do/_/dgongs pa'i
[\[16a.7\]]skad ni mi shes par/_/sgra tsam gyis ni rmongs pa dag_/rgyal dbang rnams kyi so thar la/_/smad pa byas nas ngan 'gror 'gro/_/zhes gsungs pa yang yin no/_/de bas na rdo rje'i slob dpon khyim pa'am gsar bu la dge slong gis kyang rnam pa thams cad du phyag bya ba yin no/_/de
[\[16b\]]
[\[16b.1\]]skad du kye'i rdo rje'i rgyud las/_slob ma gang gis grub thob kyang /_/mnar med spang ba'i rgyu yi phyir/_/yang dag ye shes snang mdzad pa'i/_/bla mar grub pas phyag bya'o/_/zhes so/_/gal te de ltar yin nam/_dam pa'i chos la sogs pa mdun du byas pa la dgos pa ci yod ce
[\[16b.2\]]na/_/'jig rten gnod pa zhes bya ba gsungs te/_'jig rten pa rnams la gnod pa ni 'jig rten gnod pa ste 'gro ba sun 'byin par byed pa de dag spong zhing nyams par byed pa de'i phyir ni 'jig rten gnod pa spang ba'i phyir ro/_/'o na rang gi bla ma la phyag bya ba la 'jug pa rnams kyis
[\[16b.3\]]'jig rten la gnod pa yod dam zhe na yod do/_/ji ltar yod ce na/_'jig rten phal mo che 'di ni bstan bcos ma thos shing ma rig pa'i phyir don dam pa'i chos la gnas pa yongs su mi shes so/_/de las de rnams kyis slob dpon dge slong nyid du gyur pa bsnyen bkur pa'i 'os ma
[\[16b.4\]]yin par yid la byed do/_/de bas na de rnams kyis khyim pa la phyag byas pas rab tu byung ba rnams sun 'byin par byed la/_sun phyung bas 'jig rten rnams phyir phyogs par 'gyur ro/_/'jig rten phyir phyogs pas kyang 'jig rten las rnyed pa dang bkur sti nyams par byed do/_/ma
[\[16b.5\]]dad pa na rnyed pa dang bkur sti sdug bsngal bas 'tshol/_sdug bsngal ni 'jig rten na mthar gyur pa yin no/_/rnyed pa dang bkur sti dang mi ldan pa la sogs pa'i 'jig rten la gnod pas 'jigs pas phyag byed pa na dam pa'i chos la sogs pa mdun du bdar ba la don med pa ma yin no/_/
[\[16b.6\]]gal te na yang ci bya ba bstan pa'i phyir stan bstabs pa dang zhes bya ba la sogs pa gsungs te/_brtul zhugs can gyis thams cad bya/_/zhes sbrel lo/_/brtul zhugs can ni brtul zhugs 'dzin pa yin la/_bya ba ni nyams su blang ba'o/_/thams cad ces bya ba de dag gang la
[\[16b.7\]]bya zhe na/_stan bstabs pa zhes bya ba la sogs pa yin no/_/'di la 'dug par bya bas na stan te/_ma sU ra ka la sogs pa'i gdan no/_/de bstabs pa ni dang po dbul ba yin la/_ldang ba ni de'i don du nan tan byed pa'o/_/yang na ldang ba ni yang dag par ldang ba ste/_'grengs
[\[17a\]]
[\[17a.1\]]te 'dug pa zhes bya ba'i don to/_/stan yang stobs la ldang ba yang yin pas stan bstabs pa dang ldang ba'o/_/yang gsungs pa/_ma dang pha dang bla ma la/_/su zhig ldang bar mi byed pa/_/'jig rten kun gyis smod 'gyur bas/_/tha shal dag dang mtshungs par
[\[17a.2\]]'gyur/_/zhes so/_/don bya zhes bya ba la don te rdzas kyi bya ba byed pa ni don bya yin la/_skyed 'phel yang don no/_/de la skyed ni gtong ba la sogs pas yin la/_'phel ni tshong la sogs pas so/_/sogs pa'i sgras ni bsrung ba la sogs pa yang ngo /_/yang na don zhes bya ba ni gos
[\[17a.3\]]dang stan la bya la/_bya zhes bya ba ni nan tan no/_/sogs pa'i sgras ni bangs pa dang mchil ma dang snabs 'dor ba la sogs pa la sgrib pa'o/_/bsnyen bkur zhes pa ni bla ma la gus shing dad pas zhes bya ba'i don te/_don gyi bya ba sogs pa gang gi yin pa de ni don gyi bya ba sogs te/_de ni
[\[17a.4\]]don gyi bya ba sogs kyang yin la bsnyen bkur yang yin pas don gyi bya ba sogs bsnyen bkur ro/_/yang na tshig 'di dag rim pa bsnor nas so/_/yang na don yang byed la/_bsnyen yang bkur bas don gyi bya ba sogs bsnyen bkur ro/_/thams cad nyid ni ma lus par te/_nyid kyi sgra
[\[17a.5\]]ni nges par gzung ba'o/_/'di dag thams cad byas nas brtul zhugs can gyi nga rgyal med par bya'o zhes dgongs so/_/yang gsungs pa/_de bas nges pa kho nar ni/_/brtul zhugs brten pas 'di kun bya/_/de bzhin nang dang phyi yis ni/_/rtag par rnal 'byor mchod la dga'/_/
[\[17a.6\]]phyag sogs bya ba thams cad dag_/dus rnams kun du bya ba yin/_/de ltar yongs su brtags nas ni/_/bla ma rnams la bsnyen bkur bya/_/'on kyang /_gzugs dang lang tsho phun tshogs dang /_/longs spyod dbang phyug dag dang stobs/_/skye dang rigs rgyud mi bsam ste/_/nga
[\[17a.7\]]rgyal dag ni dor bar bya/_/bzo yi cha shas 'di kun la/_/blo dang ldan zhing mkhas snyam dang /_/bdag ni sa skyong dge ba'o zhes/_/sems la sbyar bar mi bya'o/_/zhes so/_/ci byas nas she na/_dam pa min las phyag spong ngo /_/zhes bya ba gsungs te/_sku dang gsung dang
[\[17b\]]
[\[17b.1\]]thugs la gnod pa'i las ni dam pa min pa zhes bya ste/_mi mdzes pa'i phyag ni sdig pa'i rgyu yin pa'i phyir ro/_/de dam pa min pa yang yin la/_las kyang yin pas dam pa min las te/_srog gcod pa la sogs pa'i mi dge ba zhes bya ba'i don to/_/de la stan bstabs pa la
[\[17b.2\]]sogs pa 'di dag thams cad nam gyi tsha na bya ba yin zhe na/_phyag byas nas zhes bya ba gsungs te/_gus par smras nas so/_/dam min phyag gi las zhes bya bar 'don pa de la ni/_las kyang yin la phyag kyang yin pa ste/_de dam pa min pa yang yin la phyag gi las kyang yin pas
[\[17b.3\]]na dam min phyag gi las so/_/dam pa ma yin pa ni bshad zin te/_dam pa ma yin pa'i phyag ni ma gus pa sngon du song bar nges par mtshon pa'i thal mo sbyor ba tsam byed pa'o/_/yang na dam pa ma yin pa tha mal pa'i skye bo rnams kyi phyag gi la ste/_de ni lo ma rnying pa lhags shing 'bras
[\[17b.4\]]bu 'bab pa'i khur gyis dud pa'i rnam par sbyong ba la sogs pa dam pa ma yin pa'i las te/_mgo bo dud pa tsam ni dam min phyag go/_/gzhan dag ni/_dam min las dang phyag ces bya ste/_dam pa ma yin pa'i las rkang pa bkru ba la sogs pa dang /_yan lag brgyad kyis
[\[17b.5\]]btud pa'i phyag ste gnyis po 'di dag spangs nas bya ba thams cad bya'o zhes so/_/de ltar bla ma'i rab tu dbye ba bshad nas slob dpon zhes bya ba la sogs pas/_bla ma dang slob ma dag yongs su brtag par gsungs te/_slob dpon dang slob ma'i 'brel ba bya zhes bya ba la
[\[17b.6\]]'brel ba'i dang por te sngon du'o/_/nye ba'i dbang las slob ma ste bla ma ni slob dpon zhes bya ba bla ma dang ni slob ma dag go/_/slob dpon dang slob ma de dag gi 'brel pa ni 'grogs pa ste/_slob dpon dang /_slob ma'i 'brel pa brtag par bya ni dpyad par bya'o/_sus
[\[17b.7\]]snyam na/_dpa' bos zhes bya ba gsungs te/_blo dang ldan zhing mkhas pa rnams kyis zhes bya ba'i don to/_/'di'i don ni 'di yin te/_bla mas re zhig cha lugs dang /_brjod pa dang /_spyod lam la sogs pa rnams kyis ci 'di bsam
[\[18a\]]
[\[18a.1\]]pa dag pa yin nam/_bsam pa ma dag pa yin snyam du yongs su brtag par bya zhing /_ci 'di brtsam par bya ba'am mi bya snyam du dang /_de'i khyim gyi mtshams na gnas pa'i skye bo rnams la 'di'i bya ba yongs su dris shing brtags nas ci 'di la shog
[\[18a.2\]]cig bya'am/_mi bya snyam du dpyod pa'i tshul gyis kyang yongs su brtag par bya'o/_/de lta bu la sogs pa rnams kyis yongs su brtags na 'jig rten pa'i bsam pa shes par 'gyur te/_cha byad rtags dang spyod lam dang /_/skad kyis kyang ni rtogs bya zhing /_/mig dang gdong gi
[\[18a.3\]]rnam 'gyur gyis/_/nang na gnas pa'i bsam pa shes/_/zhes kyang gsungs so/_/de yongs su brtags pa la dgos pa ci yod ce na/_'jig rten phal mo che ni bsam pa yongs su ma dag pas bla ma la sri zhu byas pa med par de kho na nyid 'dod pas rgyal po ltar kun du spyod de/_
[\[18a.4\]]de skad du/_sgyu yis dri mar byas pa'i sems/_/ngan pa'i bsam pas 'bul byed cing /_/gtan du bla ma bsnyen bkur yang /_/bkur sti med cing phyag kyang min/_/mnyam par gzhag pa thob pa'i bar/_/'o ma la sogs 'bul bas mchod/_/sangs rgyas kun gyi yon tan
[\[18a.5\]]gzhi/_/de nyid rin chen thob pa na/_/bzhugs sam zhes kyang mi 'dri la/_/skyon nyid rtag tu tshol bar byed/_/ces so/_/de bas na de ltar yang dag par brtags nas bsam pa yongs su dag par gyur na de'i tshe de dang 'brel par bya ba yin gyi/_de lta ma yin na ni mi bya'o zhes
[\[18a.6\]]dgongs so/_/de bzhin du slob mas kyang yongs su brtags nas bla ma dang lhan cig pa'i 'brel pa bya'o/_/de ci'i phyir zhe na/_'jig rten phal mo che ni bsam pa ma dag pas kho bo cag ni slob dpon no zhes bcos ma'i tshig snyan po dang 'di'i don sna tshogs pa la chags pas dam pa
[\[18a.7\]]min pa'i chos ston pas sam/_tshul 'chos pa'i gtam gyis sems can rnams slu bar byed do/_/de bas na slob mas kyang ci 'di bsam pa dag pa yin nam/_bsam pa ma dag pa yin snyam du bla ma yongs su brtag par bya ste/_gal te bsam pa ma dag na de'i tshe de dang lhan cig
[\[18b\]]
[\[18b.1\]]pa'i 'brel pa mi bya'o/_/yang gsungs pa/_bla mar bya ba min par bshad/_/log pa'i shes rab mngon par khengs/_/chags pa'i dbang gis gzhan dag la/_/chos ston pa yang rab tu 'jug_/byis pa de dag sems can gyi/_/mi dge'i bshes gnyen de dag ni/_/bdud
[\[18b.2\]]kyi phyogs dang ris su gnas/_/rang dang gzhan dag nyams byed pa/_/de dag rtag par sems can gyis/_/spang zhing bsnyen bkur bya ba min/_/de rnams la ni phyag mi bya/_/kun du myang bar yang mi bya/_/zhes so/_/de bas na bsam pa ma dag pas ming tsam gyi slob dpon ni
[\[18b.3\]]legs pa 'dod pa rnams kyis rnam pa thams cad du yongs su spang bar bya'o/_/gal te bsam pa ma dag pa'i slob ma'am bla ma lhan cig pa'i 'brel pa byas pa de'i tshe gnyis ka la cir 'gyur/_/spyod pa ma yin pa las dam tshig nyams par 'gyur ro/_/dam tshig nyams
[\[18b.4\]]par gyur na de la cir 'gyur zhe na/_mtshungs pa zhes bya ba la sogs pa gsungs te/_mtshungs pa ni mnyam pa'o/_/dam tshig ni slob dpon gyis 'gong bar bya ba ma yin pa'o/_/de dam tshig kyang yin la mtshungs pa yang yin pa'i phyir mtshungs pa dam tshig ste mtshungs pa
[\[18b.5\]]nyid ni gnyis ka yang 'di'i bya ba'i rang bzhin yin pa'i phyir ro/_/rnam pa gnyis po de yang bsrung bar bya ba dang bza' bar bya ba'o/_/de la bsrung bar bya ba yang rnam pa gnyis te/_blang bar bya ba dang /_dor bar bya ba'o/_/de la blang bar bya ba ni dge ba'i rang bzhin rnams dang /_
[\[18b.6\]]dor bar bya ba ni mi dge ba'i rang bzhin rnams so/_/blang bar bya ba yang rnam pa gsum ste/_lus dang ngag dang yid kyi'o/_/de la srog gcod pa la sogs pa ni lus kyi'o/_/brdzun du smra ba la sogs pa ni ngag gi'o/_/brnab sems la sogs pa ni yid kyi'o/_/bza' ba'i dam
[\[18b.7\]]tshig kyang rnam pa gnyis te/_rtag tu nye bar spyad pa dang /_skabs su nye bar spyad pa'o/_/de la rtag tu nye bar spyad pa ni sgron ma lnga la sogs pa'o/_/skabs su nye bar spyad pa ni rdo rje bzung ba la sogs pa'o/_/yang na mtshungs pa'i dam tshig ces bya ba la mtshungs pa ni 'dra ba ste/_
[\[19a\]]
[\[19a.1\]]mnyam pa dang mthun pa zhes bya bar gcig pa'i don to/_/dam tshig gi don tshig rnam par sbyar ba ni snga ma bzhin no/_/mtshungs pa'i dam tshig de yang rnam pa gnyis te/_bla ma'i bya ba dang /_slob ma'i bya ba'o/_/de la slob ma'i bya ba ni cho ga ji lta ba bzhin
[\[19a.2\]]dbang nod pa'o/_/de nas brtsams te khyod kyi phyag na rdo rje nga yin gyi gang ngas 'di bya dgos so/_/sngags dang phyag rgya dang dkyil 'khor la sogs pa 'di dag kyang khyod kyis dbang bskur ba ma thob cing dkyil 'khor ma mthong ba rnams la smra bar mi bya ste/_ya nga ba ma spangs par dus kyi bya
[\[19a.3\]]ba byas nas dmyal ba la sogs par 'gyur ta re zhes bya ba la sogs pa brjod par byed pa ni bla ma'i bya ba'o/_/bla ma la sogs pa mtho ba rnams kyi yang dag pa'i spyod pa gang yin pa de slob ma'i bya ba'o/_/mtshungs pa'i dam tshig nyams pa ni 'khyams pa'o/_/mtshungs pa'i dam tshig
[\[19a.4\]]nyams pa de yang skyon te/_ltung ba dang mi dge ba zhes bya ba'i don to/_/hi ni gang gi phyir gyi don la'o/_/su'i skyon du 'gyur zhe na/_slob dpon dag ces bya ba gsungs te/_slob dpon dang slob ma ni dpon slob ste de dag gi'o/_/dgongs pa ni 'di yin te/_dam tshig nyams na
[\[19a.5\]]slob dpon gyi dngos grub nyams pa'i rgyu yin pa'i phyir skyon yin la/_slob ma'i yang 'dir lus dang sems gzir ba'i nye bar 'tshe ba skyed par byed pa'i phyir dang /_phyi ma la yang ngan 'gro'i sdug bsngal skyed par byed pa'i phyir na skyon chen po ste/_de bzhin du dam pa ma yin pa'i kun du spyod
[\[19a.6\]]pa yang yin no/_/slob ma'i skyon bstan pa'i phyir/_brtse ba med ces bya ba la sogs pa gsungs te/_bla mas slob mar mi bya'o/_/zhes 'brel lo/_/bla ma ni bshad zin la/_bslab pa la slob pas na slob ma ste slob bu'o/_/de la mi bya ba mi sgrub pa'o/_/bla ma ji lta bus she na/_
[\[19a.7\]]blo ldan zhes bya ba la blo ni blo gros dri ma med pa yin la/_de 'di la yod pa'i phyir blo ldan no/_/slob ma'i khyad par ci 'dra ba zhig ce na/_brtse ba med ces bya ba la sogs pa gsungs te/_sdug bsngal dang sdug bsngal gyi rgyu las 'don par 'dod pa'i mtshan nyid kyi snying rje ni brtse ba yin
[\[19b\]]
[\[19b.1\]]la/_de las 'das pa gang gis na brtse ba med pa de ni brtse ba med do/_/khro ba ni khong khro zhing 'khrug pa ste mi bzod par gyur pas 'phral du gnod pa byed pa zhes bya ba'i don te de ni khro ba'o/_/gdug pa ni sems rtsub mo ste/_brtse ba med pa zhes bya ba'i don to/_/khengs pa
[\[19b.2\]]ni cung zad kyis dregs pa zhes bya ba'i don to/_/chags pa ni pha rol gyi rdzas 'dod pa'o/_/ma bsdams pa ni g.yo zhing mnyam par ma bzhag pa'o/_/bkag par gyur pa ni bdag nyid mchog yin no zhes bdag nyid bsngags shing gzhan la smod pa ste/_tshul khrims 'di
[\[19b.3\]]la bdag mchog tu gyur pa'o zhes bya bar ro/_/gsungs pa/_mchog yin zhes ni rab smra ba'i/_/yon tan rnams ni sbyin par byed/_/ces so/_/dang yig ni kun bsdus pa'i don to/_/dang yig las 'di lta bu dag ni bla mar yang mi bya'o zhes ni gzhan dag go/_/bla ma'i rang
[\[19b.4\]]bzhin bstan pa'i phyir/_brtan zhing zhes bya ba la sogs pa gsungs te/_bsam pa dang blos shin tu zin pa'i phyir bstan pa ste blo dang ldan pa'o/_/dul ba ni 'dul ba bzhin du'o/_/blo gros ni rnam par dpyod pa ste shes rab yin la de 'di la yod pa'i phyir blo gros ldan pa ste rnam par
[\[19b.5\]]dpyad pa zhes bya ba'i don to/_/bzod pa ni bzod par gyur ba ste/_de yang sdug bsngal la ji mi snyam pa'i bzod pa dang /_gzhan gyi gnod pa dang du len pa'i bzod pa dang /_chos la nges par rtog pa'i bzod pa dang rnam pa gsum mo/_/de lta bu'i mtshan nyid kyi bzod pa gang la yod pa
[\[19b.6\]]de ni bzod ldan no/_/drang ba ni 'phags pa'i sa la rab tu bzhugs pa'i phyir gya gyu med pa'i lta ba can te/_gya gyu ni sdig pa can gyi lta ba'o/_/gya gyu ci yin sdig can lta/_/zhes gsungs pa'o/_/g.yo sgyu med pa ni rang gi skyon sgrib pa'i thabs kun du 'dzin pa'i sems kyi gya gyu nyid g.yo
[\[19b.7\]]yin pas de la zhugs pa ni g.yo ste/_g.yo dang bral zhing g.yo med la gya gyu med pa'i sems zhes bya ba'i don to/_/sngags rgyud kyi ni rab sbyor shes te sngags ni shes pa ste/_de kho na nyid kyi don yid la byas pas 'gro ba skyob pa'i phyir na sngags so/_/de yang phreng ba'i sngags dang
[\[20a\]]
[\[20a.1\]]btus pa'i sngags dang snying po'i sngags zhes bya ba rnam pa gsum mo/_/rgyud ni phyir bzlog gi 'khor lo la sogs pa'o/_/sngags dang rgyud ni sngags rgyud de/_/de rnams kyi rab sbyor ni zhi ba la sogs pa'i las te/_de shes pa'i phyir sngags rgyud kyi ni rab sbyor
[\[20a.2\]]shes pa'o/_/snying rjer ldan pa ni sems can thams cad la snying rje ba dang ldan pa'o/_/bstan bcos mkhas pa ni 'chos pa'i phyir bstan bcos te/_gzhung du spel ba yin la/_/de yang mdor bsdu na rnam pa bcu gnyis te/_chos dang /_rtog ge dang /_don dang /_sgra dang /_gar
[\[20a.3\]]dang /_ro bcud dang /_yongs su brtag pa dang /_'dod pa dang /_gso ba dang /_rtsis dang /_bzo dang /_rnam par shes pa'i bstan bcos dag go/_/bstan bcos la mkhas pa ni 'chos pa la mkhas pa'o/_/slar yang slob dpon gyi khyad par bstan pa'i phyir/_de nyid
[\[20a.4\]]bcu zhes bya ba la sogs pa gsungs te/_bcu ni rab tu grags pa'i grangs te bgrang ba la 'jug go/_/de nyid ni phyin ci ma log pa'i rang bzhin no/_/de rnams de nyid kyang yin la bcu yang yin pas na bcu'i grangs su 'chad pa'i de nyid dag ni de nyid bcu'o/_/de nyid bcu po dag kyang
[\[20a.5\]]dkyil 'khor dang /_ting nge 'dzin dang /_phyag rgya dang /_sngags dang /_stang stabs dang /_'dug stangs dang /_bzlas pa dang /_sbyin sreg dang /_mchod pa'i las la sbyor ba dang /_slar bsdu ba dag go/_/dkyil 'khor yang rnam pa gsum ste/_sku'i dkyil 'khor dang /_gsung
[\[20a.6\]]gi dkyil 'khor dang /_thugs kyi dkyil 'khor ro/_/ting nge 'dzin ni rnam pa gsum ste/_dang po sbyor ba dang /_dkyil 'khor rgyal po mchog dang /_las rgyal po mchog rnams ngo bo nyid dang /_longs spyod rdzogs pa dang sprul pa'i sku'i dbye bas so/_/phyag rgya ni rnam pa gnyis te/_
[\[20a.7\]]lag pa'i phyag rgya dang /_yid kyi sku'i phyag rgya'o/_/sngags ni bshad zin to/_/stang stabs ni rnam pa mang ste/_bung ba'i dra ba la sogs pa'o/_/'dug stangs ni mdor bsdus na rnam pa bzhi ste/_pad+ma'i 'dug stangs dang rdo rje'i 'dug stangs dang sems dpa'i 'dug stangs dang khro
[\[20b\]]
[\[20b.1\]]bo'i 'dug stangs so/_/bzlas pa ni rnam pa bzhi ste/_khro bo'i bzlas pa dang rdo rje'i bzlas pa dang spro ba'i bzlas pa dang 'gog pa'i bzlas pa'o/_/sbyin sreg ni rnam pa bzhi ste/_zhi ba dang rgyas pa dang dbang dang mngon spyod do/_/mchod pa'i las la sbyor ba ni/_phyi nang gsang
[\[20b.2\]]ba'i mchod pa'i nan tan la rab tu sbyor ba'o/_/slar bsdu ba ni rnam pa gnyis te/_ye shes kyi dkyil 'khor gshegs su gsol ba dang dam tshig gi dkyil 'khor bsdu ba'o/_/de nyid bcu po rnams yongs su shes shing khong du chud pas ni de nyid bcu ni yongs su shes pa'o/_/dkyil
[\[20b.3\]]'khor bri ba'i las la mkhas/_/dkyil 'khor ni bri bya'i dkyil 'khor te ri mor bri ba'i dkyil 'khor dang /_bri ba ni dkyil 'khor bri ba ste de dag gi las ni bya ba yin la/_de dag rig cing shes pa'i phyir dkyil 'khor bri ba'i las la mkhas pa'o/_/de la dkyil 'khor
[\[20b.4\]]gyi las ni phyi dang nang gi sa sbyang ba dang yongs su gzung ba dang /_bgegs la phur bus gdab pa dang /_phyogs bcing ba dang /_mtshams bcing ba dang /_lha lhag par gnas pa dang /_thig dang rdul tshon gdab pa dang /_bum pa lhag par gnas shing dgod pa dang /_
[\[20b.5\]]dkyil 'khor sgrub pa la sogs pa'o/_/bri ba'i las kyang snam bu dang dar dpyang dang 'khor lo la sogs pa bri ba'o/_/gsang sngags 'chad byed nam oM yig la sogs pa de kho na nyid gsum ro gcig pa'i gsang chen gyis bshad par bya ba'i sngags rnams 'chad pa la mkhas
[\[20b.6\]]shing rtogs pa'i phyir gsang sngags 'chad byed de/_yang gsungs pa/_sngags dang sngags shes rab gsungs pa/_/de nyid bskul bar gsungs pa ste/_/skye ba med cing snang ba med/_/mtshon bya dang ni mtshan nyid spangs/_/'di la sngags zhes brjod pa yin/_/gsang chen
[\[20b.7\]]don ni rtogs pa yin/_/zhes so/_/slob dpon zhes bya ba ni/_dbang bskur ba la sogs pa'i las la 'jug pa'i phyir slob dpon te/_yang gsungs pa/_chos kyi kha ton klog pa dang /_/'chad dang man ngag sbyin pa dang /_/dbang bskur ba dang las byed pa/_/slob dpon zhes
[\[21a\]]
[\[21a.1\]]byar brjod pa yin/_zhes so/_/dang ba zhes pa ni ser sna dang bral zhing snying nas dga' ba'o/_/dang yig las ngo bzhin gsal ba'o/_/dbang po thul zhes bya ba la gang gis mig la sogs pa'i dbang po rnams dbang du byas nas thul ba de ni dbang po thul ba'o/_/ba'ang zhes bya ba
[\[21a.2\]]ni lhag par sdud pa'o/_/slob dpon la smod pa'i skyon/_mgon de zhes bya ba la sogs pas gsungs te/_de zhes bya ba ni de lta bu'i yon tan gyis khyad par du byas pa'i slob dpon gang yin pa de'o/_/mgon zhes pa ni sangs rgyas dang byang chub sems dpa' la sogs pa rnams kyi mgon
[\[21a.3\]]du gyur cing mnyes par bya ba yin pa'i phyir mgon te mgon de'o/_/gang gis zhes bya ba ni slob mar rmongs pas so/_/brnyas pa ni smod par byas pa'o/_/cir gyur nas she na/_slob gyur phyi nas zhes gsungs te/_slob ma ma yin pa las slob mar gyur nas zhes
[\[21a.4\]]bya ba slob gyur phyi nas so/_/bsam bcas pas ni bsam pa dang lhan cig tu 'jug pas bsam bcas te bsam pa thag pa nas yin gyi smyo ba'am ma shes pa'am rnam par g.yengs pa'i sems kyis ni ma yin pa'o/_/sangs rgyas thams cad smod pas na sangs rgyas ni de
[\[21a.5\]]bzhin gshegs pa rnams te/_chos thams cad kyi don dam pa thugs su chud pa'i phyir sangs rgyas yin pa'am/_'di dag dri ma med pa'i blo can yin pa'i phyir sangs rgyas so/_/yang na dus thams cad mkhyen cing skyon thams cad dang bral bas na yang dag par rlom pa'i
[\[21a.6\]]seng ge dang 'phrog byed dang dbyig gi snying po la sogs pa'i lha rnams pas rgyas shing thugs su chud pa'i dgongs pa dang ldan pa'i phyir sangs rgyas rnams so/_/thams cad ni ma lus pa ste/_phyogs bcu'i 'jig rten gyi khams ji srid par bzhugs pa de dag thams cad do/_/de dag
[\[21a.7\]]ni sangs rgyas kyang yin la thams cad kyang yin pas sangs rgyas thams cad de sangs rgyas de dag thams cad la brnyas shing smod la 'phya ba des ni sangs rgyas thams cad la smod pa yin no/_/de ni zhes pa ni su zhig bla ma la brnyas pa byed pa 'di de'o/_/rtag tu ni rgyun du'o/_/
[\[21b\]]
[\[21b.1\]]sdug bsngal ni nye bar 'joms pa ste/_da yang 'di pa dang 'jig rten pha rol pa rnam pa gnyis so/_/de la mthong ba'i chos la lus dang sems gzir ba nye bar 'tshe ba la sogs pa rnams ni 'di pa'o/_/dmyal ba la sogs pa rnams su gcod pa dang gshegs pa dang sreg pa
[\[21b.2\]]dang 'tshod pa la sogs pa'i sdug bsngal rnams ni 'jig rten pha rol pa'o/_/'thob ces bya ba ni myang bar bya zhing nyams su myong dgos so zhes bya ba'o/_/slob dpon ni de kho na nyid thugs su chud pas sangs rgyas zhes de skad du brjod pa de ni sangs rgyas thams cad kyi rang
[\[21b.3\]]bzhin yin pas na de la smod pa las sangs rgyas thams cad smad pa las skyes pa'i sdug bsngal 'byung ba yin no/_/de gang las she na/_slob dpon ni de bzhin gshegs pa thams cad lta bur blta bar bya'o zhes pa'i bcom ldan 'das kyi gsung tshad ma yin pa'i phyir ro/_/yang
[\[21b.4\]]gsungs pa/_/brtan g.yo'i 'jig rten gsum po na/_/slob dpon las mchog bla ma med/_/gang gi drin las dngos grub kun/_/'phral nyid du ni thob par byed/_ces so/_/slar yang bla ma smod pa'i nyes dmigs bye brag tu bstan pa'i phyir yams dang nyer 'tshe zhes bya ba
[\[21b.5\]]gsungs te/_bla ma'i zhabs la smod pa 'chi bar 'gyur ro zhes 'brel lo/_/bla ma ni slob dpon yin la/_de'i zhabs ni zhabs dag ste de dag la smod cing sun 'byin pa ni bla ma'i zhabs la smod pa'o/_/'chi bar 'gyur ba ni 'chi ba'i 'os te rnam par nyams par 'gyur ro zhes bya ba'i don to/_/ci
[\[21b.6\]]zhig dag gis she na/_de'i phyir/_yams dang nyer 'tshe dgra rnams kyis/_/zhes bya ba gsungs te/_yams ni rdo rje'i me 'bab pa dang chu dang rlung dang mu ge dang gshed ma la sogs pa rnams kyis gzir bar byas pa'o/_/nyer 'tshe ni 'byung po dang yi dgas dang 'dre dang srin po dang
[\[21b.7\]]sbrul dang gcan gzan gtum po la sogs pa las byung ba'i nye bar 'tshe ba rnams so/_/dgra ni sha 'khon can gyi dgra rnams so zhes bya ba'i don to/_/yams dang nye bar 'tshe ba dang dgra rnams te yams dang nyer 'tshe dgra rnams kyis so/_/dang yig las gnyan rnams kyis kyang
[\[22a\]]
[\[22a.1\]]ngo /_/yang gang dag gis she na/_gdon dang rims zhes bya ba gsungs te/_gdon ni nyi ma la sogs pa'i gza' dgu po dag gam yang na ma mo la dga' ba la sogs pa bcu gnyis po dag ste/_sems can rnams kyi mdangs dang stobs len par byed
[\[22a.2\]]pa'i phyir gdon no/_/rims ni nad rnams te sems can rnams la gdung ba skyed par byed pa'i phyir na rims so/_/de dag kyang mdor bsdu na rlung dang mkhris pa dang bad kan dang 'dus pa ste rnam pa bzhi'o/_/slar yang phye na ni rnam pa mang ngo /_/dug ni shas che ba ste/_de yang
[\[22a.3\]]mdor bsdu na brtan pa dang g.yo ba dang bcos ma dang gyur pa ste rnam pa bzhi'o/_/de la brtan pa ni nag po brtsegs pa la sogs pa'o/_/g.yo ba ni sbrul la sogs pa rnams kyi'o/_/bcos ma ni kun du sbyar ba dag go/_/gyur ba ni rnam par rtog pa las byung ba'o/_/sogs pa'i
[\[22a.4\]]sgras ni/_'gyegs pa la sogs pas so/_/gdon rnams dang rims rnams dang dug la sogs pas na/_gdon dang rims dang dug sogs kyis/_/de rnams kyis bla ma'i zhabs la smod pa 'di 'chi bar 'gyur ro/_/de ci 'dra ba zhig ce na rmongs chen te/_de rmongs pa yang yin la
[\[22a.5\]]chen po yang yin pas rmongs chen te shin tu blun pa'o/_/de ltar shes nas legs pa 'dod pa dag gis slob dpon la smod par mi bya bar yon tan kho na gzung bar bya'o/_/yang gsungs pa/_slob dpon yon tan gzung bya ste/_/skyon ni nam yang ma yin no/_/yon tan gzung bas
[\[22a.6\]]dngos grub ste/_/skyon rnams las ni grub pa nyams/_/zhes so/_/slar yang rgyal po zhes bya ba la sogs pas bla ma la smod pa'i rnam par smin pa gsungs te/_bla ma'i zhabs la smod pa zhes sbyar nas bsad nas dmyal bar 'gro zhes sbrel lo/_/bsad nas ni shi nas dmyal ba na
[\[22a.7\]]'gror 'gro zhing 'bor bar byed do/_/su dag gis bsad nas she na/_rgyal gtum zhes bya ba ste/_rgyal po ni sa skyong ba yin la/_gtum po ni mdzod spung ba dang /_dum bu srung ba la sogs pa rnams te/_rgyal po dang gtum po ni rgyal gtum mo/_/yang na rgyal po ni rnam thos
[\[22b\]]
[\[22b.1\]]kyi bu la sogs pa gsang ba pa'i gtso bo rnams te 'dir rgyal po'i sgras ni gsang ba rnams so/_/gtum po ni gsheg par byed pa dang /_gzir bar byed pa rnams te/_rgyal po dang gtum po ni rgyal gtum gnod sbyin gyi mngag gzhug pa rnams zhes bya ba'i don to/_/me ni me nyid
[\[22b.2\]]do/_/sbrul gdug ni phyugs dang bya dang sdig sbrul la sogs pa rmug par byed pa rnams so/_/rgyal gtum dang me dang sbrul gdug pa dag ni/_rgyal gtum me dang sbrul gdug ste/_/de rnams kyis so/_/yang su dag gis she na/_mkha' 'gro zhes bya ba ste/_mkha' 'gro ni khrag
[\[22b.3\]]la dga' ba'i rnal 'byor ma'i bye brag go/_/chu ni chu nyid do/_/rkun po ni chom po ba'o/_/mkha' 'gro ma dang chu dang rkun po rnams ni mkha' 'gro chu dang rkun po ste de rnams kyis so/_/gdon ni tshangs pa la sogs pa'i lha'i dpung ste gdon de rnams kyis so/_/yang gsungs pa/_
[\[22b.4\]]tshangs pa dbang po zla nyi skra 'greng bas/_/mtha' dag pa yi gzhi la bgegs byed do/_/zhes so/_/log 'dren ni tshogs kyi bdag po la sogs pa gtso bor gyur pa'i log 'dren de rnams kyis so/_/kyang zhes pa ni kun sdud pa ste mi'am ci dang lto 'phye chen po rnams kyis kyang
[\[22b.5\]]bsad nas dmyal bar 'gro'o/_/de bas na bla ma la rmi lam du yang smad par mi bya bar rgyun du mchod par bya'o/_/gang smod par byed pa de dag ni 'jig rten du yang gces spras byed par mi 'gyur ro/_/yang gsungs pa/_slob dpon smod pa gang yin de/_/bgegs dang log
[\[22b.6\]]'dren gyis 'joms shing /_/khro zhing las ni ngan pa'i bdag_/rtag tu sa steng dag na spang /_/zhes so/_/slar yang nam yang zhes bya ba la sogs pas rnam pa gzhan gyis slob dpon la smod pa'i 'bras bu gsungs te/_slob dpon gyi thugs dkrugs par mi bya'o zhes sbrel lo/_/
[\[22b.7\]]thugs dkrugs pa ni yi gsod pa ste lus sam ngag gis yid mi bde bskyed par byed pa de mi bya zhing mi sgrub bo/_/su'i zhe na/_slob dpon dag gis ni zhes bya ba gsungs te/_slob dpon ni bla ma'o/_/nam yang ni 'gar yang ngo /_/gal te slob dpon gyi thugs dkrugs par byed
[\[23a\]]
[\[23a.1\]]na de'i tshe cir 'gyur snyam na/_gal te shes 'chal zhes bya ba la sogs pa gsungs te/_gal te na 'di la blo ngan dang gdug pa'i shes rab yod pas shes 'chal gyis byas shing bsgrubs na dmyal bar gtub cing 'tshed par 'gyur te/_bum par 'tshed
[\[23a.2\]]pa la sogs pa bshad pa dag tu'o/_/nges par ni the tshom med pa ste bya ba'i khyad par ro/_/ci slob dpon la smod pa gcig pu kho nas dmyal bar ltung ngam zhe na/_mnar med la sogs zhes bya ba la sogs pa gsungs te/_mnar med la sogs zhes bya ba gtso bo yin pa nyid kyi phyir
[\[23a.3\]]'dir mnar med gzung gi_/dang po yin pa'i phyir ni ma yin pas mnar med pa'i mthar thug pa ni mnar med pa la sogs so/_/sogs pa'i sgras yang sos dang thig nag dang bsdus 'joms dang ngu 'bod dang ngu 'bod chen po dang tsha ba dang rab tu tsha ba ste bdun po rnams so/_/mnar
[\[23a.4\]]med dang bcas pas tsha ba'i dmyal ba brgyad do/_/chu bur can dang chu bur rdol ba dang so thams thams pa dang kyi hud zer ba dang a chu zer ba dang ut+pa la ltar gas pa dang pad+ma ltar gas pa dang pad+ma ltar cher gas pa zhes bya ba dag ni grang ba'i dmyal ba brgyad do/_/me ma mur dang ral
[\[23a.5\]]gri lo ma'i tshal dang spu gris gang ba'i lam dang shAl ma li'i sdong po dang bum par 'tshed pa la sogs pa dag ni nye ba'i dmyal ba rnams so/_/nyi tshe ba'i dmyal ba ni rab tu mang ba'o/_/dmyal bar bstan pa gang yin pa ni/_sems can rnams mi dge ba'i dbang gis der shin tu
[\[23a.6\]]dmyal zhing gtub pa gang yin pa'o/_/bshad pa ni bsgrags pa'o/_/de rnams ci 'dra zhe na/_'jigs rung ste 'jigs par byed pa sreg pa la sogs pa'i sdug bsngal mi bzad cing bdo ba skyed par byed pa'i phyir ro/_/der ni gnas par yang dag bshad/_/der ni dmyal ba de
[\[23a.7\]]rnams su'o/_/gnas pa ni 'dug pa dang sdod pa zhes pa'i don to/_/yang dag bshad ni bstan pa ste/_/bsam pa ma dag pas 'phangs nas bskal pa'i grangs kyis bgrang bar bstan pa rnams su zhes bya ba'i don to/_/yang gsungs pa/_/gang zhig de 'dra'i rgyal sras sbyin
[\[23b\]]
[\[23b.1\]]bdag la/_/gal te ngan sems skyed par byed na de/_/ngan sems bskyed pa'i grangs bzhin bskal bar ni/_/dmyal bar gnas par 'gyur zhes thub pas gsungs/_/zhes pa'o/_/gang las she na/_slob dpon la zhes bya ba ste/_de bzhin gshegs pa'i bstan pa la rang
[\[23b.2\]]kun du spyod cing legs par bslabs pas sam kun du spyod par byed pa'i phyir slob dpon te/_yang gsungs pa/_bstan la kun du yang dag spyod/_/gzhan dag la yang spyod byed pas/_/mkhas pa rnams kyis bla ma la/_/slob dpon zhes byar yongs su brjod/_/ces so/_/slob
[\[23b.3\]]dpon bla ma de la'o/_/ni ni gang gi phyir gyi don la'o/_/smod pa las te sun 'byin zhing skyon 'dogs pa las zhes bya ba'i don to/_/de bas zhes bya ba la sogs pas nye bar bsdu ba gsungs te/_de bas gang gi phyir bla ma la smod pa las 'di dang phyi mar yang sdug bsngal chen por 'gyur ba'i
[\[23b.4\]]rgyu mtshan de las so/_/'bad pa yang de yin la thams cad kyang yin pas 'bad pa thams cad de gnas skabs kun du'o/_/rdo rje slob dpon zhes pa ni ye shes lnga'i rang bzhin rtse lnga pa'i rdo rje dang ldan pa'i slob dpon ni rdo rje slob dpon no/_/'di ni zhi ba pa la sogs pa rnams slob dpon
[\[23b.5\]]yin pa bkag ste/_ci'i phyir zhe na/_rdo rje 'dzin pa ni de rnams kyi dbang du ma byas pa'i phyir ro/_/de skad du yang /_bde bar gshegs pa'i nyan thos theg pas min/_/rang rgyal rjes su brtse ba yis kyang min/_/ma dad sbyin dang tshul 'chos ser snas min/_/nga yi rdo rje 'di ni
[\[23b.6\]]gzung mi bya/_/zhes bshad do/_/rdo rje slob dpon de yang ci lta bu zhig yin snyam na/_bla ma che zhes bya ba gsungs te/_bla ma ni bshad zin to/_/chen po nyid dang ldan pas chen po ste/_chen po nyid kyang rig pa chen po nyid dang spong ba chen po nyid dang dka' thub chen po nyid dang spro ba chen po
[\[23b.7\]]nyid dang brtson 'grus chen po nyid dang mkhas pa chen po nyid do/_/de la rang dang gzhan gyi grub pa'i mtha' legs par shes pa ni rig pa chen po nyid do/_/nyon mongs pa thams cad rnam par 'joms pa ni spong ba chen po nyid do/_/tshul khrims legs par goms pa ni dka' thub
[\[24a\]]
[\[24a.1\]]chen po nyid do/_/bla ma bsten pas dul pa med pa ni spro ba chen po nyid do/_/dge ba tshol ba na mgo'am gos la me 'bar ba lta bus gnas pa ni brtson 'grus chen po nyid do/_/rmad du byung ba'i chos mngon sum du byed pa ni mkhas pa chen po nyid do/_/de skad du
[\[24a.2\]]yang /_rig ldan dpa' bo dka' thub spyad/_/spro chen de nas brtson 'grus ldan/_/rmad byung dang ni byed pa po/_/chen po zhes byar mngon par brjod/_/ces gsungs so/_/de bla ma yang yin la chen po yang yin pas bla ma che'o/_/bla ma chen po de yang ci 'dra ba zhig ce na/_
[\[24a.3\]]bsgribs shing zhes bya ba la sogs pa gsungs te/_bsgribs pa ni mi'i rnam pas g.yogs pa'o/_/mchog ni thams cad kyi mchog go/_/dge ba ni bkra shis pa dang bzang ba dang zhi ba zhes bya ba rnams don gcig go/_/de sgrib pa yang yin te mchog kyang yin la dge ba
[\[24a.4\]]yang yin pas na bsgribs shing mchog ste dge ba ni'o/_/smad par mi bya'o ni bshung bar mi bya ba ste/_pa rasmai'i tshig tu byas pa ni lung ngo /_/nam yang ni 'gar yang ste/_/dus nam gyi tshe yang zhes bya ba'i don to/_/kha cig ni 'gar yang smad par mi bya'o zhes 'don to/_'dul
[\[24a.5\]]ba mngon par shes pa'i dran pa nyams pa med pas zur gyis smod pa'i tshig kyang nam yang mi bya'o zhes dgongs so/_/slob dpon la smod pa'i nyes pa phyir bcos par bya ba'i phyir/_rjes mthun zhes bya ba la sogs pa gsungs te/_rjes mthun ni 'byor pa dang bstun pa ji ltar rigs pa
[\[24a.6\]]zhes bya ba'i don to/_/dang yig las yang na nor thams cad do/_/de zhes pa'i tshig phrad ni/_de las na zhes pa'i don to/_/de las ci zhig ce na/_bla ma'i zhal zas zhes bya ba gsungs te/_bla ma slob dpon la g.yos byas nas zhal zas te zan ni bla ma'i zhal zas te/_ston mo
[\[24a.7\]]gya nom phul zhes bya ba'i don to/_/bla ma rnams las mnyan nas zhes sbyar ro/_/ci zhig gis khyad par du byas nas she na/_yon ni nor dang 'bru dang ba lang dang ma he la sogs pa'i yon dbul ba na ci 'byor ba'i yon dang bcas pa ni yon bcas te yon dang 'brel par zhes bya ba'i don
[\[24b\]]
[\[24b.1\]]to/_/dbul bar bya ba ni sbyin par bya'o/_/ston mo la sogs pa phul ba las ci zhig 'byung zhe na/_de las rims sogs zhes bya ba la sogs pa gsungs te/_de las ni ston mo la sogs pa phul ba de las so/_/rims la sogs pa'i gdung ba ni rims la sogs pa'i gnod pa ste
[\[24b.2\]]gdung bar byed pa gang dag gi dang po rims yin pa de ni rims sogs so/_/gdung bar byed pa dag ni sngar bshad pa'i nye bar 'tshe ba la sogs pa rnams so/_/ni zhes pa ni nges par ro/_/phyir zhing phyi nas so/_/'byung ba ni skye ba ste mi zhes pa ni dgag pa'o/_/'di skad gsungs pa
[\[24b.3\]]yin te/_gang gi phyir bla ma la smad na 'di dang phyi mar yang sdug bsngal sna tshogs par 'gyur ba de bas na de nye bar zhi bar bya ba'i phyir bla ma la yon dang bcas pa'i ston mo dbul bar bya'o/_/de las bla ma dgyes par 'gyur la bla ma dgyes pa ni de bzhin gshegs pa thams cad dgyes
[\[24b.4\]]pa yin no/_/dgyes nas yang 'dod pa thams cad tshim zhing rab tu zhi bar 'gyur ba yin la/_mngon par 'dod pa'i dngos grub rnams kyang 'byung bar 'gyur ro zhes bya'o/_/kha sbyor las byung ba'i rgyud du yang /_gang phyir phyogs bcur bzhugs pa yi/_/sangs rgyas byang chub
[\[24b.5\]]sems dpa' yis/_/bsod nams gang de slob dpon gyi/_/ba spu'i bu ga gcig na snang /_/de phyir slob dpon mchod pa las/_/sangs rgyas byang chub sems dpa' dgyes/_/'on tang dam tshig rdo rje dang /_/'dod pa'i dngos grub stsol par mdzad/_/ces gsungs so/_/slar
[\[24b.6\]]yang slob ma'i bya ba bye brag tu bstan pa'i phyir/_rang gi zhes bya ba la sogs pa gsungs te/_rang gi dam tshig kun spyod na/_/dam tshig ni bshad zin to/_/yang na dam tshig ces bya ba ni/_byang chub kyi sems la sogs pa bsrung ba ste/_'dis byang chub tu yang dag par 'gro
[\[24b.7\]]zhing thob par byed pa'i phyir ro/_/dam tshig sdom pa grub pa 'di/_/khyod kyis rtag tu bsrung bar bya/_/sangs rgyas kun gyis mthun par gsungs/_/dam pa rtag pa'i bka' yin no/_/rdo rje'i phyag rgya gang yin pas/_/gang zhig bskyed pa tsam gyis ni/_/sangs rgyas nyid du
[\[25a\]]
[\[25a.1\]]dogs med pa'i/_/byang chub sems ni gtang mi bya/_/dam pa'i chos ni mi smad cing /_/nam yang dor bar mi bya'o/_/mi shes pa'am rmongs pa yis/_/de ni smad par mi bya'o/_/rang gi bdag nyid yongs spangs nas/_/dka' thub kyis ni gdung mi bya/_/ci bde bar ni bde
[\[25a.2\]]bar gzung /_/'di ni ma byon rdzogs sangs rgyas/_/rdo rje dril bu phyag rgya rnams/_/nam yang dor bar bya'o/_/zhes rgyas par ro/_/kun spyod ces bya ba ni kun du spyod par byed pas na kun spyod de bla ma'i rjes su 'jug par byed pa'o/_/dam tshig dang kun spyod ni dam tshig kun spyod de rang gi dam tshig
[\[25a.3\]]dang kun du spyod pa'o/_/yang na rang dang mthun pa'i dam tshig ste/_de'i kun spyod ni nan tan yin pas rang gi dam tshig kun spyod de'o/_/srog gis zhes pa ni nus pa ste/_yang na 'tsho ba rnams kyis so/_/kyang gi sgra ni kun sdud pa la'o/_/su'i srog gis she na rang ste bdag nyid kyi'o/_/bsten pa
[\[25a.4\]]ni bsnyen pa'o/_/rang gi srog 'ba' zhig gis bsten pa nyid dam zhe na/_ma yin no zhes gsungs pa/_sbyin min zhes bya ba la sogs pa'o/_/sbyin min ni gtong mi phod pa'o/_/bu dang chung ma ni sras dang btsun mo'o/_/sogs pa'i sgras ni gnyen bshes dang 'khor yang gzung ngo /_/'byor
[\[25a.5\]]pa smos ci dgos ni rdzas de rnams thams cad ni smos ci dgos pa'o/_/ji ltar zhe na/_g.yo ba zhes te g.yo ba ni mi rtag pa'o/_/'di dag gis ni 'di bstan pa yin te/_gal te bu la sogs pa gtong ba las gzhan gyis rang gi dam tshig kun du dpyad par ma nus na de'i the tshom med par de
[\[25a.6\]]dag yongs su btang nas kyang bstan par bya'o zhes bya ba yin no/_/yang gsungs pa/_pha ma rang gi skye bo bu dang gnyen gyi mtshams/_/gos dang bza' btung nor 'bru khyim la sogs pa'i sa/_/rang gi yan lag chu shing 'dab ma rlung bskyod ltar/_/rnam par bltas nas mkhas pa dam
[\[25a.7\]]pa'i chos sgrub bo/_/zhes so/_/bla ma lhag par bsnyen bkur ba'i rgyu mtshan gsungs pa/_gang phyir zhes bya ba la sogs pa'o/_/gang phyir ni rgyu mtshan gang las so/_/rnyed par dka' ba ni sdug bsngal bas rnyed pa'i phyir rnyed dka' ba ste rnyed par dka' ba'o/_/'jig rten ni 'gro ba'o/_/dus
[\[25b\]]
[\[25b.1\]]ji tsam gyis she na/_bskal pa bye ba ni zhes bya ba la sogs pa gsungs te/_gong nas gong du bcur bsgyur ba'i gnas brgyad pa la gnas pa'i grangs ni bye ba yin la/_de rnams bgrang ba la zhugs pa na grangs med de bgrang bar mi nus pa'o/_/grangs med kyang de yin la bye ba yang yin pa'i
[\[25b.2\]]phyir grangs med bye ba'o/_/bskal pa grangs med pa bye ba ni bskal pa grangs med bya ba ste bskal pa grangs med bye ba de rnams kyis so/_/bskal pa brgya ni 'dir bar gyi bskal par gzung bar bya'o/_/de ci'i phyir zhe na/_pha rol tu phyin pa'i tshul la bskal pa chen po grangs med pa gsum gyis
[\[25b.3\]]sangs rgyas nyid thob par 'gyur bar grags la/_bar gyi bskal pa gang yin pa de ni bskal pa chen po'i bye brag ste/_'di ltar dang por mar 'grib pa'i bar gyi bskal pa gcig go/_/mar 'grib pa dang yar 'phel ba'i bar du bar gyi bskal pa bco brgyad do/_/mthar yar 'phel ba'i
[\[25b.4\]]bar gyi bskal pa gzhan te/_de ltar na bar gyi bskal pa nyi shu'o/_/bar gyi bskal pa nyi shur 'chags so/_/bar gyi bskal pa nyi shur chags nas gnas so/_/bar gyi bskal pa nyi shur 'jig go/_/bar gyi bskal pa nyi shur 'jig rten gyi khams zhig nas gnas so/_/de ltar
[\[25b.5\]]bar gyi bskal pa brgyad cu la bskal pa chen po gcig ste/_bskal pa chen po grangs med pa gsum gyis sangs rgyas nyid do/_/'di'i don 'di yin te/_gong nas gong du bcur bsgyur ba'i drug cu'i gnas pa'i grangs ni grangs med pa ste/_grangs med pa zhes bya ba grangs su
[\[25b.6\]]bgrangs pa'i grangs med pa'o/_/bskal pa chen po kho na bgrangs pa'i bskal pa chen po grangs med pa gsum po'i grangs de rnams kyis sangs rgyas kyi byang chub thob par 'gyur ro zhes bya ba yin no/_/bskal pa grangs med pa bye ba rnams kyis rnyed par dka' ba de ci zhig ce na/_sangs
[\[25b.7\]]rgyas nyid ces bya ba gsungs te/_sangs rgyas nyid ni byang chub yin la/_de yang chos kyi sku brnyes par gyur pa dang /_longs spyod rdzogs pa'i sku brnyes par gyur pa dang /_sprul pa'i sku brnyes pa ste rnam pa gsum mo/_/de la ye shes kyi tshogs kyi dbang gis zag pa dang
[\[26a\]]
[\[26a.1\]]bcas pa'i chos thams cad kyi sa bon yongs su zad cing gnas yongs su gyur pa'i mtshan nyid sangs rgyas kyi yon tan thams cad kyi sa bon gyi rten spros pa med cing snang ba med pa rab tu gsal ba tsam/_zhing yang dag par 'gro ba'i don gyi bya ba zhes pa rang bzhin
[\[26a.2\]]gyis rtag pa nyid kyis rtag pa'i sku brnyes pa ni chos kyi sku brnyes par gyur pa'o/_/shin tu yongs su dag pa'i sangs rgyas kyi zhing rnams su dpe med pa'i skyes bu chen po'i mtshan sum cu rtsa gnyis dang dpe byad brgyad cus rnam par mdzes shing /_byang chub sems dpa' sems dpa' chen po
[\[26a.3\]]'phags pa rnams dang thabs cig tu dam pa'i chos kyi longs spyod chen po'i dga' bas tshim zhing bde ba kun nas rdzogs la/_rgyun mi 'chad pas rtag pa nyid kyis rtag pa dag pa 'jig rten pa'i sku brnyes pa ni longs spyod rdzogs pa'i sku brnyes par gyur pa'o/_/'gro ba mtha' dag gi don sgrub
[\[26a.4\]]pa'i ched du 'ga' zhig tu bltams pa dang /_'ga' zhig tu byang chub kyi spyod pa dang /_'ga' zhig tu byang chub pa dang /_'ga' zhig tu chos kyi 'khor lo bskor ba dang /_'ga' zhig tu mya ngan las 'das par ston pa sangs rgyas la sogs pa'i gzugs kyis gdul bya dang mthun par bzhugs
[\[26a.5\]]pa rgyun gyi rtag pa nyid kyis rtag pa'i gzugs kyi sku brnyes par ni sprul pa'i sku brnyes par gyur pa'o/_/gzugs kyi sku gnyis brnyes pa yang bsod nams kyi tshogs kyi dbang gis yin par rig par bya ste/_de dag ni sangs rgyas nyid do/_/brtson ldan zhes bya ba la brtson pa ni gus pa dang
[\[26a.6\]]bcas shing rgyun mi 'chad par yun ring du goms pa ste/_de 'di la yod pa'i phyir brtson no/_/brtson ldan de la tshe 'di nyid de mthong ba'i chos la ster bar byed cing rab tu sbyin par byed do zhes bya ba'i don to/_/yang gsungs pa/_phar phyin tshul la nyon mongs rnams kyi yun ring 'bras bur 'gyur/_/
[\[26a.7\]]sngags kyi tshul la nyon mongs med pa kho nar myur du grub/_/ring dang thung ba'i stobs ldan dang po 'di la yid ches pa'i/_/dad pa 'phel byas blo ldan rnams kyi lam ni gzhan yin no/_/zhes so/_/rtag par yang ni zhes bya ba la sogs pas slob mas rtag tu bya ba gsungs te/_rtag par yang
[\[26b\]]
[\[26b.1\]]ni dam tshig bsten/_rtag par ni rgyun du ste/_yang gi sgra ni nges par gzung ba la'o/_/dam tshig ni bshad zin to/_/bsten ni gnas par bya ba'o/_/de bzhin nyid du gshegs nas de nas byon pas de bzhin gshegs pa yin pa'am/_yang na sems can gyi don gyi rgyur gshegs pa de
[\[26b.2\]]bzhin du sems can gyi don mdzad nas byon pa'i phyir de bzhin gshegs pa ste sangs rgyas rnams so/_/rtag tu ste nyi ma so sor mchod ni sna tshogs pa'i mchod pa rnams kyis mchod par bya'o/_/rtag tu ni dus thams cad du'o/_/bla ma ste slob dpon la dbul ba ni stobs shing sbyin par bya'o/_
[\[26b.3\]]zhes bya ba'i don to/_/sangs rgyas dang byang chub sems dpa' rnams yod bzhin du ci ltar bla ma la dbul lo zhes bya zhe na/_'di ni zhes bya ba la sogs pa 'dir gsungs pa yin te/_'di zhes bya ba ni bla mar bshad pa'o/_/ni ni gang gi phyir gyi don to/_/sangs rgyas kun ni de
[\[26b.4\]]bzhin gshegs pa thams cad de/_'dra ba ni mtshungs pa'o/_/de bzhin gshegs pa la sogs pa ni bag chags dang bcas pa'i sgrib pa thams cad spangs shing shes bya thams cad thogs pa med par mkhyen pa yin la/_gzhan ni dman pa'i sgrib pas chos thams cad kyi ngo bo nyid
[\[26b.5\]]ma rig pa yin na ji ltar na de dag dang 'di la mtshungs pa nyid yod ce na/_chos nyid kyi lus kyis mtshungs pa nyid kyi phyir te/_chos nyid ni gnyis kyis stong pa nyid de rtag tu de kho na bzhin du yod pa'i phyir de bzhin nyid do/_/yang gsungs pa/_de bzhin gshegs pa rnams byung yang rung ste
[\[26b.6\]]chos rnams kyi chos nyid chos gnas pa nyid 'di ni gnas pa nyid do zhes so/_/'phags pa'i de bzhin nyid dang slob dpon gyi de bzhin nyid dag la dbye ba med de/_de bas na bla ma dang sangs rgyas thams cad 'dra ba yin no/_/yang gsungs pa/_de bzhin gshegs pa'i de bzhin nyid
[\[26b.7\]]gang yin pa dang so so skye bo'i de bzhin nyid gang yin pa 'di ni gcig ste/_gnyis su med cing gnyis su byar med do zhes so/_/gal te de lta na seng ge dang 'phrog byed dang dbyig gi snying po la sogs pa'i lha rnams dang so so'i skye bo rnams dang de bzhin gshegs pa rnams kyang mtshungs par
[\[27a\]]
[\[27a.1\]]'gyur ro/_/bden mod kyi de lta na yang de rnams la byang chub kyi sems skyes pa nyid yin pas 'di lta bu rnams la phyag dang mchod pa bya bar ma bshad de/_byang chub kyi sems kyi rang bzhin la de bzhin gshegs pa zhes bya'o/_/yang gsungs pa/_gang zhig byang
[\[27a.2\]]chub sems bskyed gti mug gis/_/bde gshegs min la phyag byed dge 'dun lha/_/de rnams de la byams min sems skye ste/_/sngags su gyur pa bcom nas grub pa min/_/drag dbang brgya byin rlung sgra sogs kyang rung /_/'jigs ster lha de dag ni phyag 'os min/_/de chos
[\[27a.3\]]bsten min de ni gya nom min/_/de dag rtags 'chang rnams kyang mchod bya min/_/sdang ba'i chos kyis brtul zhugs mi spyad cing /_/de yi de lta'i spyod la dga' mi bya/_/de dag bstod pa mi 'don sngags mi bzlas/_/nga rgyal spangs nas snying rje'i sbyin pa sbyin/_/zhes so/_/yang na de
[\[27a.4\]]rnams la sangs rgyas kyi rigs med pa'i phyir/_de dag la sangs rgyas lta bur blta bar mi bya ba yin no/_/de rnams la rigs med par ji ltar shes par bya zhe na/_rtags ma mthong ba las so/_/sangs rgyas kyi rigs kyi rtags ni mdor na rnam pa bzhi ste/_sbyor ba'i sngon nyid nas
[\[27a.5\]]sems can thams cad la snying rje ba dang /_theg pa chen po la mos pa dang /_dka' ba spyad pa la ji mi snyam pa'i don gyi bzod pa dang /_pha rol tu phyin pa'i tshul gyi dge ba yang dag par spyod pa rnams so/_/de skad du yang /_sbyor ba'i sngon du snying rje dang /_/mos pa dang ni bzod pa dang /_/
[\[27a.6\]]dge ba yang dag spyod pa ni/_/rigs kyi rtags su nges par bshad/_/ces gsungs pa yin no/_/yang na de rnams kyis bla na med pa'i dbang bskur ba ma thob pa nyid kyi phyir te/_sangs rgyas kyi rigs can gang bla na med pa'i dbang bskur ba thob pa de nyid de bzhin gshegs pa thams cad
[\[27a.7\]]gyis mgrin gcig tu sangs rgyas nyid du lung bstan pas na sangs rgyas lta bur blta bar bya ba yin no/_/de lta bas na sangs rgyas kyi rigs can byang chub tu thugs bskyed la bla na med pa'i dbang bskur ba thob pa nyid kyi phyir bla ma kho na la sangs rgyas lta bur mchod cing phyag bya'o/_/gang
[\[27b\]]
[\[27b.1\]]gang zhes bya ba la sogs pas dbul bar spro ba gsungs te/_gang gang thugs bab cung zad dang /_/gang gang zhes gnyis nyid ni zlos pa ste/_dngos po dang /_nor dang 'bru la sogs pa gang dang gang la nye bar sbyar zhing brjod do/_/thugs bab ni lhag par dgyes pa ste/_bla ma bdag nyid kun
[\[27b.2\]]nas mngon par bzhed pa zhes bya ba'i don to/_/cung zad ni ma bstan pa'o/_/shin tu khyad par 'phags pa nyid ni shin tu gtso bo'o/_/de dang de ni dngos po de dang de nyid do/_/nyid ni kho na'i sgra'i don la'o/_/bla mar zhes bya ba ni slob dpon la dbul bar rtogs par bya'o/_/ci zhig 'dod pas she
[\[27b.3\]]na/_de nyid mi zad 'dod pa yis/_/zhes bya ba gsungs te/_de nyid ces pa ni gang thugs la bab pa'am/_shin tu khyad par 'phags pa'o/_/de ji 'dra bar snyam pa la/_mi zad ces bya ba gsungs te/_mi zad pa ni dpag tu med pa'o/_/'dod pa yis ni mngon par tshol bas te/_slob
[\[27b.4\]]mas zhes pa lhag ma'o/_/dngos po gang dang gang bla ma la phul ba de dang de ni 'di dang phyi mar yang zad par mi 'gyur ro zhes bya ba 'di bstan pa yin no/_/de byin zhes bya ba la sogs pas mi zad pa'i rgyu mtshan gsungs te/_sbyin pa ni bshad ma thag pa ste/_de ni bla med dag la'o/_/sangs
[\[27b.5\]]rgyas thams cad ni de bzhin gshegs pa ma lus pa la sbyin par 'gyur bar bstan to/_/rtag tu ni gtan du'o/_/'o na bla ma yang gzhan yin la/_sangs rgyas thams cad kyang gzhan yin na/_de la ji ltar na bla ma la sbyin pas sangs rgyas thams cad la byin par 'gyur zhe na/_bla ma dang
[\[27b.6\]]sangs rgyas dag dbyer med pa'i phyir te/_dbyer med pa nyid yin kyang rnam pa tha dad du bshad pas na kho bos 'dir yang brjod par mi bya'o/_/byin pa'i dgos pa ci yin zhe na/_de byin zhes bya ba la sogs pa gsungs te/_de byin ni bla ma de la byin pa las sam/_yang na de'i thugs
[\[27b.7\]]la bab pa dang shin tu khyad par 'phags pa'i sbyin pa de sbyin pa'o/_/de las bsod nams tshogs zhes bya ba gso zhing dag par byed la yang dang yang du phun sum tshogs pa thob par byed pa'i phyir bsod nams te dge ba rnams so/_/bsdus nas sangs rgyas pas na tshogs te bsod
[\[28a\]]
[\[28a.1\]]nams kyi tshogs so/_/'gyur ro zhes lhag par brjod do/_/tshogs las ni bsod nams dang ye shes kyi tshogs las so/_/dngos grub ces bya ba ni mngon par 'dod pa'i don thob pa ste/_dngos grub de yang dman pa dang mchog rnam pa gnyis te/_'dir bye brag tu bya ba'i
[\[28a.2\]]phyir mchog ces gsungs te/_mchog ni thams cad kyi gtso bo phyag rgya chen po'i dngos grub dang yang dag par rdzogs pa'i byang chub kyi dngos grub ces bya ba'i don to/_/slar yang de bas zhes bya ba la sogs pas bla ma'i che ba'i bdag nyid gsungs te/_rgyu mtshan gang gi phyir na bla
[\[28a.3\]]ma la byin pa las mchog gi dngos grub tu 'gyur ba de bas na'o/_/slob ma ni nyan pa'i skye bo'am slob par byed pa'o/_/de ci lta bur gyur pa zhe na/_snying rje gtong zhes bya ba la sogs pa gsungs te/_snying rje ni brtse ba ste/_de yang sems can la dmigs pa dang chos la dmigs pa dang
[\[28a.4\]]dmigs pa med pa rnam pa gsum mo/_/gtong ba ni sbyin pa ste/_de yang chos kyi sbyin pa dang zang zing gi sbyin pa dang byams pa'i sbyin pa rnam pa gsum mo/_/tshul khrims ni tshul khrims 'chal ba dang bral ba ste/_de yang sdom pa'i tshul khrims dang /_sems can gyi don bya ba'i tshul
[\[28a.5\]]khrims dang /_dge ba'i chos sdud pa'i tshul khrims rnam pa gsum mo/_/bzod pa ni zhi ba ste/_de yang chos la nges par rtog pa'i bzod pa dang /_sdug bsngal dang du len pa'i bzod pa dang /_gzhan gyis gnod pa la ji mi snyam pa'i bzod pa rnam pa gsum mo/_/snying rje dang gtong ba
[\[28a.6\]]dang tshul khrims dang bzod pa ni snying rje gtong /_tshul khrims bzod pa'o/_/de rnams nyid yon tan te/_spel bar bya zhing goms par bya bas na zhes byas nas so/_/de rnams 'byor ba ni ldan pa ste/_snying rje gtong /_tshul khrims bzod pa'i yon tan ldan pa'o/_/tha dad nyid ni gcig
[\[28a.7\]]ma yin par ro/_/mi zhes pa dgag pa la ste/_kho na'i sgra ni nges par gzung ba la'o/_/bya'o ni sgrub pa'o/_/bla ma zhes bya ba ni slob dpon te/_rdo rje 'dzin pa ni rdo rje sems dpa'o/_/dang gi sgra ni kun bsdu ba la'o/_/'di skad du bstan par gyur pa yin te/_snying rje la sogs pa'i yon tan dang ldan
[\[28b\]]
[\[28b.1\]]par gyur pa dngos grub 'dod pa'i slob mas/_bla ma yang gzhan la rdo rje 'dzin pa yang gzhan no snyam du rmi lam du yang rnam pa thams cad du bsam par mi bya ste/_des ji ltar bsam par bya na/_gang kho na bla ma yin pa de kho na rdo rje 'dzin pa yin no snyam du bsam par bya ba yin no/_/yang gsungs
[\[28b.2\]]pa/_de nyid rtag tu rdo rje 'chang /_/de bzhin gshegs pa rin chen tog_/de ni ye shes rgya mtsho che/_/don chen sbyin pa'i yid bzhin nor/_/zhes so/_/da ni mchod rten zhes bya ba la sogs pas bla ma'i che ba'i bdag nyid bshad pas slob ma 'dul bar byed pa gsungs pa ste/_mchod rten
[\[28b.3\]]ni mchod rten no/_/de bshig pa ni rnam par bcom zhing drungs phyung ba zhes bya ba'i don to/_/de las sdig par 'gyur la de las 'jigs shing sdug bsngal dang bcas par 'gyur te/_des na mchod rten bshig 'dra'i sdig 'jigs pas so/_/grib ma yang ni gzugs
[\[28b.4\]]brnyan yang ngo /_/'gong bar mi bya ba ni 'da' bar mi bya ba'o/_/lham stan zhes pa lham ni mchil lham mo/_/stan ni gdan no/_/bzhon pa ni khyogs la sogs pa ste/_'dis 'gro bar byed do zhes byas nas so/_/sogs pa'i sgras ni gos dang rgyan la sogs pa rnams kyang ste/_
[\[28b.5\]]lham dang stan dang bzhon pa la sogs pa rnams ni lham stan bzhon pa la sogs pa rnams so/_/de dag 'gong ba ni lham dang stan dang bzhon pa la sogs pa de dag 'gong ba'o/_/ni'i sgra ni bye brag la'o/_/smos ci dgos ni gtam des ci bya ste brjod mi dgos so zhes bya ba'i don to/_/
[\[28b.6\]]slar yang de nyid blo gros chen po zhes bya ba la sogs pa gsungs te/_blo gros ni blo yin la che ba ni rgya che ba ste gang gi blo gros che ba de yis te thogs pa med pa'i blo zhes bya ba'i don to/_/dga' sems kyis ni yid rab tu dga' bas so/_/bla ma ste slob dpon gyi bka' ni rjes su
[\[28b.7\]]bstan pa dang gsungs pa zhes bya ba'i don to/_/'bad de ni bsod nams 'dod pas so/_/bya ni bsgrub par bya ba'o/_/mi nus pa ni rgyu dang 'bras bu mi nus shing mi bzod pa'o/_/tshig gis sbyang ni zhu bar bya ba'o/_/de la zhes pa ni bla mar bstan pa'i bla ma de la'o/_/sgrub
[\[29a\]]
[\[29a.1\]]par byed pa'i dpe dang 'byor pas ni rigs pa yis so/_/ni'i sgra ni khyad par la'o/_/mi nus pa nyid ni mi bzod pa nyid do/_/dgongs pa ni 'di yin te/_gang bla ma gsungs pa de nyid bzod na de nyid slob mas 'bad nas bsgrub par bya'i/_gal te yang nus pa med
[\[29a.2\]]cing mi lcogs la rgyu gzhan gyis kyang bya bar mi bzod par gyur pa de'i tshe mi dge ba la 'jigs pas de'i rgyu mtshan go bar bya ste bdag la 'di'i nus pa yod pa ma yin no zhes bla ma la brjod par bya ba yin no/_/bla mas zhes bya ba la sogs pas mnyes par byas pa'i phan yon gsungs te/_bla mas
[\[29a.3\]]ni slob dpon las so/_/dngos grub ni 'dod pa'i dngos grub thob par 'gyur ba ste/_de yang 'jig rten pa dang 'jig rten las 'das pa rnam pa gnyis so/_/de la ral gri dang mig sman dang rkang pa byug pa la sogs pa ni 'jig rten pa'o/_/byang chub gsum thob pa ni 'jig rten las 'das pa'o/_/dngos
[\[29a.4\]]grub de rnams thob par 'gyur zhing yang dag par rnyed par 'gyur te/_bla ma ni sangs rgyas dang 'dra ba nyid kyi phyir ro/_/bla ma yis mtho ris ni bla mar bshad pa las te/_mtho ris ni lha'i 'jig rten no/_/de yang 'dod khams dang gzugs kyi khams dang gzugs med pa'i khams te rnam pa gsum
[\[29a.5\]]mo/_/de la 'dod pa'i khams ni rnam pa drug ste/_rgyal chen rigs bzhi dang /_sum cu rtsa gsum dang /_'thab bral dang /_dga' ldan dang /_'phrul dga' dang /_gzhan 'phrul dbang byed rnams so/_/gzugs kyi khams kyang rnam pa bzhi ste/_bsam gtan dang po dang /_bsam gtan gnyis
[\[29a.6\]]pa dang /_bsam gtan gsum pa dang /_bsam gtan bzhi pa rnams so/_/de la bsam gtan dang po la gnas gsum ste/_tshangs ris dang /_tshangs pa 'dun na 'don dang /_tshangs chen rnams so/_/bsam gtan gnyis pa la gnas gsum ste/_'od chung dang /_tshad med 'od dang /_'od
[\[29a.7\]]gsal rnams so/_/bsam gtan gsum pa la gnas gsum ste/_dge chung dang /_tshad med dge dang /_dge rgyas rnams so/_/bsam gtan bzhi pa la gnas brgyad de/_sprin med dang /_bsod nams skyes dang /_'bras bu che dang /_mi che ba dang /_mi gdung ba dang /_gya nom snang dang /_shin
[\[29b\]]
[\[29b.1\]]tu mthong dang /_'og min rnams te/_de la gsum ni so so skye bo'i gnas yin la/_lnga ni gnas gtsang ma rnams so/_/gzugs med pa'i khams kyang rnam pa bzhi ste/_nam mkha' mtha' yas skye mched dang /_rnam shes mtha' yas skye mched dang /_ci yang med pa'i skye mched dang /_'du shes
[\[29b.2\]]med 'du shes med min gyi skye mched rnams so/_/mtho ris kyi 'jig rten de dag thob par 'gyur te bla ma ni chos kyi ngo bo yin pa'i phyir ro/_/bla mas bde ba ste/_bla ma ni bshad zin la/_bde ba ni 'dra ba ste de yang 'jig rten dang 'jig rten las 'das pa rnam pa gnyis so/_/de la rgyal srid kyi bde ba dang
[\[29b.3\]]lha'i bde ba ni 'jig rten pa'o/_/thar pa'i bde ba ni 'jig rten las 'das pa'o/_/bde ba de dag yang dag par 'thob ste/_bla ma ni dge 'dun gyi ngo bo nyid yin pa'i phyir ro/_/mngon par 'dod pa'i 'bras bu skyed par byed pa nyid kyi phyir na bla ma ni dkon mchog gsum gyi ngo bo nyid kho na'o/_/de bas
[\[29b.4\]]na mngon par 'dod pa gang dang gang yin pa de dang de las slob mas thob par 'gyur ro/_/snang ba rdo rjer 'char ba las kyang gsungs pa/_bla ma sangs rgyas bla ma chos/_/bla ma dge 'dun bla ma pha/_/bla ma sbyin bdag gtso bo ste/_/bla med yid bzhin nor bu yin/_/zhes so/_/de bas zhes bya ba ni
[\[29b.5\]]rgyu mtshan gang gi phyir bshad zin pa'i bla ma las dngos grub la sogs pa'i 'bras bu thob par 'gyur ba de bas na 'bad pa thams cad kyis te/_gnas skabs thams cad du yang dag pa'i bsod nams don du gnyer bas zhes bya ba'i don to/_/bla ma ste slob dpon gyi bka' rjes su bstan pa las
[\[29b.6\]]'gong par mi bya zhing 'da' bar mi bya'o/_/bla ma'i zhes bya ba la sogs pas tshul khrims bsrungs te/_bla ma bshad zin pa'i rdzas ni nor te/_de yang nang gi nor dang /_phyi'i nor rnam pa gnyis so/_/de la gser dang dngul la sogs pa ni nang gi nor ro/_/zhing dang khyim la sogs pa ni
[\[29b.7\]]phyi'i nor ro/_/srog ni srog gi dbang po yin la/_ji bzhin gyi sgra ni 'dra ba nyid do/_/srog ji bzhin ni srog gi dbang po dang 'dra'o/_/de yi sdug pa'ang bla ma bzhin/_/zhes bya ba la bla ma bzhin ni bla ma lta bur ro/_/'ang yig ni kun bsdu ba la'o/_/bla ma de'i sdug ma ni dgyes pa'i
[\[30a\]]
[\[30a.1\]]btsun mo ste/_de ni de'i sdug ma'o/_/de'i 'jig rten yang gnyen bzhin du/_/zhes bya ba la bla ma de'i 'jig rten ni nye 'khor ro/_/yang yig ni kun bsdu ba la ste yang na tshig rdzogs pa la'o/_/mnyam par gzhag pa ste rnam par g.yeng ba med pas rtag tu ste rgyun du blta zhing brtag
[\[30a.2\]]par bya'o/_/'di skad du bstan pa yin te/_slob ma mnyam par bzhag pas ji ltar rang gi srog bsrung ba de bzhin du bla ma'i rdzas kyang bsrung bar bya la/_ji ltar bla ma la bkur sti byed pa de bzhin du bla ma'i btsun mo la yang de bya zhing ji ltar rang gi gnyen rnams mgu bar byed pa de bzhin du bla ma'i
[\[30a.3\]]'khor rnams kyang mgu bar bya ba dag rtag par ro/_/mal zhes bya ba la sogs pas lus kyi sdom pa gsungs te/_mal ni stan yin la/_de la 'dug pa ni steng du gnas pa ste mal la 'dug pa de ni mal 'dug go/_/sngon te mdun la 'gro ba ni sngon du 'gro'o/_/gtsug tor ni mgo dkris so/_/dpyangs
[\[30a.4\]]pa ni bla gos kyi rnam pas sam/_dpal gyi dar dpyangs bcings te stan la 'dug pa'o/_/mi bya ba ni mi sgrub pa ste/_snga ma dang phyi mar sbrel lo/_/stan la rkang pa ni gdan la rkang pa'o/_/rked par lag ces pa ni rked pa ste tshang ra la lag pa ni rked lag go/_/yang na rtsib logs su dpung pa dang lag pa dag
[\[30a.5\]]bkod pa la rked lag tu brjod do/_/yang na rgyab las 'og gi rked pa der lag pa zhes bya ba'i don te de ni rked lag go/_/dang ni kun bsdu ba pa'o/_/snye ba ni sngas la ste bla ma'i drung du'o zhes bya ba'i don to/_/yang de nyid gnyid ces bya ba la sogs pa gsungs te/_gnyid log pa ni lam du'o/_/'am gyi
[\[30a.6\]]sgra ni phyogs gzhan pa la'o/_/'dug pa min ni sdod par mi bya ba ste min ni dgag pa la'o/_/gnas par bya ba ni 'dug par bya ba'o/_/bla ma ni ston pa ste bzhengs pa ni gyen du son zhing 'greng ba'o/_/mkhas pa ni nges pa'o/_/rtag tu ni dus thams cad du de'i bya ba ste bla ma'i bya ba rnams la
[\[30a.7\]]spro zhing nus pa dang bstun nas ldang ba phun sum tshogs par bya bar 'gyur te/_slob mas zhes pa lhag ma'o/_/mchil ma zhes bya ba la sogs pas de nyid ngag gi sdom pa dang sbyar nas gsungs te/_mchil ma la sogs pa ni lud pa la sogs te sogs pa'i sgras ni ngar snabs dang so dang lce'i
[\[30b\]]
[\[30b.1\]]dri ma rnams kyang ngo /_/'dor ba ni phyir 'byin pa'o/_/stan te gdan la rkang pa rkyong pa ni rkang pa rnam par 'byed pa'o/_/cung zad 'chag pa ni zhes pa la cung zad kyi sgras 'gro ba dang 'ong ba'o/_/rtsod par smra ba ni mi mthun pa'i tshig gi ca co'o/_/dang yig ni kun bsdu ba'i don to/_/ston pa'i spyan snga
[\[30b.2\]]ni mdun te mngon par ro/_/mi bya ba'o ni mi sgrub pa'o/_/phan tshun phrad pa'i zhes bya ba la sogs pas lus dang ngag gi sdom pa gsungs te/_phan tshun ni gcig gcig dang ngo /_/phrad pa'i gtam ni ji skad thos pa lhan cig tu smra ba'o/_/glu ni dbyangs su len pa yin la rol mo ni pi wang dang
[\[30b.3\]]rdza rnga brdung ba la sogs pa dang gar ni sgeg chos te mi bya ni mi bya ba kho na'o/_/gtam gyi brjod pa ni sde ris kyi gtam mo/_/mi bya'o ni dgag pa ste mi sgrub pa'o/_/thos pa'i nye 'khor ni gsan pa'i yul du ste bla mas zhes bya ba ni lhag ma'o/_/btud de zhes bya ba la sogs pas 'jug
[\[30b.4\]]pa'i tshul khrims gsungs te/_btud de ni phyag byas nas so/_/stan te gdan las ldang zhing langs pa dang 'byung zhing phyir 'gro ba na gus shing ri mor bya ba ste/_bzhin phyogs pa la sogs pas zhes bya ba'i don to/_/mtshan mo ni nam la'o/_/chu ni chu bo'o/_/'jigs bcas sam
[\[30b.5\]]ni 'jigs pa dang ldan pa'i shul lo/_/zhus shing gsol ba btab nas bsgo ba ste bka' yis so/_/mdun ni sngun la 'gro bar bya'o/_/slob dpon zhes bya ba la sogs pas ldog pa'i tshul khrims gsungs te/_blo dang ldan pas ni blo gros dang ldan pas so/_/lus gcu ba ni khog
[\[30b.6\]]pa g.yo ba ste/_min ni brtan por bya'o zhes bya ba'i don to/_/ka ba la ni brten pa min ni ka ba la mi brten zhing mi snye ba'o/_/ka ba ni mtshon pa ste rtsig pa dang mi la sogs pa rnams la yang brten par mi bya'o/_/sor ni lag pa'i sor mo ste/_bkas pa ltar 'byed cing rnam par
[\[30b.7\]]rgyas par mi bya'o/_/slob dpon ni ston pa'o/_/gzigs pa ni spyan lam du'o/_/mdun ni spyan sngar ro/_/rkang pa bkru dang zhes bya ba 'di nas brtsams te/_slob mas bla ma la ji ltar rigs par bya ba de gsungs pa yin te/_rkang pa bkru ba ni chus zhabs kyi dri ma med par byed
[\[31a\]]
[\[31a.1\]]pa'o/_/lus bsku ba ni til mar gyis byugs pa'o/_/de ni rkang pa bkru ba yang yin la lus bsku ba yang yin pas rkang pa bkru dang lus bsku dang ngo /_/dril ba ni dri la sogs pa'i tshigs mas dril ba'o/_/mnye ba ni dri ma sel ba'o/_/sogs pa'i sgras ni dal bus 'tshir
[\[31a.2\]]ba dang reg pa yang ngo /_/dril ba dag dang mnye ba dag la sogs pa ni dril dang mnye ba la sogs pa'o/_/rang gi don la i ka byas nas dril dang mnye ba la sogs nyid do/_/de la bya ba bya'o/_/ji lta bur gyur pas she na/_phyag ni sngon du 'gro bas zhes bya ba gsungs te/_'di la phyag gi
[\[31a.3\]]mngon par brjod pa sngon nas yin pa de ni phyag sngon du 'gro ba yin pa'am/_yang na phyag sngon du 'gro ba ni bya ba'i khyad par ro/_/de bzhin mthar zhes bya ba ni/_ji ltar sngon du phyag byas pa de bzhin du mthar te rkang pa bkru ba la sogs pa'i mthar phyag bya ba'o zhes bya bar dgongs so/_/bya
[\[31a.4\]]ba ci zhe na/_ci bder zhes bya ba gsungs te/_bde ba las ma 'das pas ji ltar rigs par ro/_/dgongs pa ni 'di yin te/_gal te bla ma la 'jim pa'am rnam pa gzhan gyis bde bar 'gyur na/_de'i tshe de lta bus zhabs bkru ba la sogs pa bya ste/_'bras la mi gnod par
[\[31a.5\]]'gyur ba de'i de lta bu nyid do/_/de mtshan zhes bya ba la sogs pa la/_mtshan de bzung nas mi brjod kyi/_/zhes bya ba gzung ba ni len pa'o/_/mi ni dgag pa la'o/_/brjod pa ni rim par 'don pa'o/_/de mtshan zhes bya ba ni bla ma de'i mtshan du btags pa de ni mtshan no/_/de ji lta bus gzung
[\[31a.6\]]zhe na/_mtshan mthar zhal snga sbyar ba ste/_/zhes bya ba gsungs te/_mtshan gyi mtha' ste tha ma ni mtshan mtha'o/_/mtshan mtha' de dang zhal snga'i sgra mnyam par son pa'o/_/'di lta ste/_dpal rin chen 'byung gnas zhi ba zhes pa 'di la zhi ba'i zhal snga nas zhes bya ba'o/_/gal te de lta bus
[\[31a.7\]]go bar ma gyur na de'i tshe ji ltar bya zhe na/_gzhan gyis go bar bya ba'i phyir/_khyad par gyi ni tshig brjod do/_/zhes bya ba gsungs te/_'dis khyad par du byed pa'i phyir khyad par ni bye brag go/_/de ci zhe na/_tshig ste tshig go/_/gzhan te pha rol po dag gis go bar bya zhing yongs su shes par bya ba'i phyir
[\[31b\]]
[\[31b.1\]]du'o/_/dgongs pa ni 'di yin te/_gnas che ge mo dang khyim gyi gnas che ge mo dang 'dug sa che ge mo dang spyod lam che ge mo dang nye 'khor che ge mo dang /_dkar ba'am gnag pa dang /_ring ba dang thung ba dag ste/_de lta bu'i yon tan gyi khyad par du byas pa zhes bya ba la sogs pa'i tshig smra bar bya
[\[31b.2\]]ste khyad par kho nas so zhes bya'o/_/bla ma la zhes bya ba la sogs pa la bla ma ni ston pa'o/_/bka' ni rjes su bstan pa'o/_/stsol ni gsungs shig pa ste/_bka' ci lags zhes bya ba dang /_zhal ta ci lags zhes bya ba'o/_/zhu ba ni myur ba ste bya ba'i khyad par ro/_/thal mo sbyar ba byas
[\[31b.3\]]gyur nas/_/zhes bya ba la/_mdzes pa'i thal mo sbyar te thal mo sbyar ba dang bcas shing 'dab ma bcings pa zhes bya ba'i don to/_/gyur nas zhes bya ba ni gnas su bkod nas so/_/bka' ni legs par gsungs pa'o/_/bgyid pa ni dang du len pa'o/_/bla ma ni slob dpon gyi'o/_/
[\[31b.4\]]lag pa ni thal mos so/_/kha ni kha sgo ste/_dgab pa ni 'gebs pa'o/_/kha ci 'dra ba zhe na/_dgod lud skyigs bu la sogs nyid/_/ces bya ba ste dgod pa ni gad mo'o/_/lud pa ni lud pa 'thon pa ste/_dbugs yang dang yang du drag pa la sogs pa'o/_/skyigs bu ni
[\[31b.5\]]ig bu'o/_/sogs pa'i sgras rnyil dang so dang lce'i dri ma rnams kyang ngo /_/sogs pa kho na sogs pa nyid do/_/dgod pa dang lud pa dang skyigs bu la sogs pa nyid ni dgod lud skyigs bu la sogs nyid de/_de gang la yod pa de la de skad ces bya'o/_/kha cig ni dgod lud
[\[31b.6\]]skyigs bu la sogs pas zhes 'don te/_'di ni sa b+ha mi yod pa'o/_/snyan pa'i tshig ni zhes pa la tshig ni ngag yin la/_snyan pa ni yid 'phrog pa ste de bya bas na bya zhes so/_/bde ba'am ni rmed pa'o/_/dang yig las gzhan yang ngo /_/zhu ba ni yongs su dri ba'o/_/'di skad
[\[31b.7\]]du bstan pa yin te/_snga dro'i tshe nam la bde'am zhes dang /_gung gi tshe bza' bas bde'am zhes pa dang /_phyi dro'i tshe gdugs la bde'am zhes pa'o/_/bzhugs pa ni gnas pa'o/_/gzims mal bde'am zhes kyang gus pa dang bcas pas snyan pa'i tshig nye bar phyung
[\[32a\]]
[\[32a.1\]]nas bla ma la dri bar bya'o/_/mdun du zhes bya ba la sogs pa la mdun ni mngon sum du'o/_/dul ba ni mnyam par gzhag pa'o/_/'dug pa ni nye bar 'khod pa'o/_/gos dang spyi bo skyes rnams bsdams/_/zhes pa ni gos mnabs pa rnams dang spyi bo skyes ni skra rnams
[\[32a.2\]]so/_/gos rnams dang spyi bo skyes rnams bsdams pa ni sdom pa ste/_gang gis gos dang spyi bo skyes rnams bsdams pa'o/_/nyan sogs 'dod la zhes bya ba la sogs pa la/_nyan sogs 'dod pa ni thos pa yang dag par 'dzin 'dod pa'o/_/pus mo ni brla'i rten no/_/btsugs pa ni sa la bzhag
[\[32a.3\]]pa ste der pus mo btsugs pa'am de nas so/_/gang gis mdzes pa'i thal mo sbyar ba byas pa de ni pus btsugs thal mo sbyar ba yis so/_/gsol gsum bya ni gsol ba lan gsum du gdab par bya ba'o/_/'dis ni 'di skad du bstan par gyur pa yin te/_dam pa'i chos nyan par 'dod pa'i
[\[32a.4\]]slob mas bla ma'i zhabs la phyag byas te/_bla gos phrag pa gcig tu byas nas thal mo sbyar te gsol ba lan gsum du gdab par bya'o/_/'di skad du yang brjod par bya ste/_slob dpon dgongs su gsol/_ji srid sems can du bsdu bas bsdus pa'i sems can de rnams kyi don gyi
[\[32a.5\]]phyir dang phan par bya ba'i phyir dang bde bar bya ba'i phyir dang /_ji srid shin tu mthar thug pa'i mya ngan las 'das pa de bzhin gshegs pa'i ye shes la rab tu 'god pa'i phyir/_bdag la chos kyi rnam grangs che ge mo zhes bya ba gsal zhing rab tu gsal bar bstan du gsol zhes
[\[32a.6\]]so/_/bsnyen bkur zhes bya ba la sogs pa la bsnyen bkur spyod pa thams cad la/_yid ni nga rgyal med par bya/_/zhes pa ni bsnyen bkur ni gzhan gyi rjes su 'jug pa'o/_/de rnams kyi spyod pa ni rab tu 'jug pa'o/_/bsnyen bkur yang yin spyod pa yang yin thams cad kyang
[\[32a.7\]]yin pas bsnyen bkur spyod pa thams cad do/_/nga rgyal med pa'i yid gang yin pa de ni nga rgyal med pa ste/_kun nas mtho ba'i sems dang bral ba zhes bya ba'i don to/_/de rnams bya ni bsgrub par bya ba'o/_/bu mo gzhon nu'i tshul zhes bya ba la sogs pa la/_bu mo gzhon
[\[32b\]]
[\[32b.1\]]nu ni bag ma sar pa ste/_de'i tshul ni lus dang ngag dang yid mnyam par bzhag pas rab tu spyod pa'i kun du spyod pa'o/_/bu mo gzhon nu de'i tshul du gnas par bya'o zhes sbyar te/_gnas pa ni 'dug par bya'o/_/spyod lam dang spyod lam zhes pa lhag ma'o/_/spyod lam ji
[\[32b.2\]]lta bur gyur pa zhe na/_ngo tsha ldan dang 'jigs pas zhes bya ba gsungs te/_ngo tsha'i spyod lam ni chos kyi dbang du byas nas kha na ma tho bas ngo tsha ba ste de la zhugs pa'o/_/'di la de shes pa yod pa'i phyir na ngo tsha ldan no/_/'jigs pa ni 'jigs par gyur pa ste de ni mdor
[\[32b.3\]]bsdu na chad pas 'jigs pa dang gzhan gyi skur pas 'jigs pa dang /_ngan song gis 'jigs pa dang /_chos nyan pa ma thob pa'i 'jigs pa dang rnam pa bzhi'o/_/snga ma bzhin du spyod lam las 'jigs pa'o/_/bsdams ni sdom pa ste mi 'da' ba'i phyir ro/_/yang na sems
[\[32b.4\]]kyi sdom pas ni ngo tsha ldan no/_/ngag gi sdom pas ni 'jigs pa'o/_/lus kyi sdom pas ni bsdams pa'o/_/sgeg pa la sogs zhes pa la sgeg pa la sogs pa'i yul la chags pa la sogs pa'i bya ba ste rab tu 'jug pa ni sgeg pa la sogs bya ba'o/_/yang na sgeg pa la
[\[32b.5\]]sogs bya ba zhes pa sgeg pa dang dpa' ba dang mi sdug pa dang drag shul dang 'jigs pa rnams dus ma yin zhing don med pa'i nyams kyi bya ba gnod pa'i gtam rnams so/_/sgeg sogs nyid kyi rnam pa zhes gzhan dag 'don to/_/kun ni ma lus pa'o/_/spang bar bya ni dor
[\[32b.6\]]bar bya ba'o/_/ston pa'i mdun ni bla ma'i spyan sngar ro/_/gzhan yang de 'dra'i zhes bya ba la sogs pa la/_gzhan yang ni gzhan dag kyang ngo /_/de 'dra'i ni sgeg pa sogs dang 'brel ba'i bya ba 'di lta bu'o/_/bya ba ni bya bar gyur pa ste/_rang gis brtags nas ni bdag nyid
[\[32b.7\]]kyis yongs su phye nas 'di lta bu ni bya ba'i cha ma yin no snyam du dor bar bya zhing yongs su spang bar bya'o/_/rab gnas zhes bya ba la sogs pa la/_rab gnas ni mchod rten dang sku gzugs dang thang ka dang glegs bam dang khang bzangs la sogs pa rnams la lha gzhug
[\[33a\]]
[\[33a.1\]]pa'o/_/dkyil 'khor ni ri mo'i dkyil 'khor ro/_/sbyin sreg ni me'i mchod pa'o/_/'chad pa ni chos ston pa'o/_/slob ma bzung ba ni slob ma dbang bskur ba'o/_/rjes ma gnang bar zhes bya ba ni rjes su ma gnang ba ste gzhan du gsung ba'o/_/mi bya ba
[\[33a.2\]]ni bsgrub par mi bya ba ste/_grong gang du slob ma gnas pa gtan du ba'i grong der ro/_/grong der bla ma ston pa bzhugs pa na ste/_byas pa gzo zhing byas pa shes pa'i slob dpon gyi sdom pa dang ldan pa'i slob mas zhes bya ba'i don to/_/rjes su gnang na grong der dang rjes su
[\[33a.3\]]gnang ba las gzhan gyis gzhan du rab tu gnas pa dang dkyil 'khor la sogs bya bar rigs so zhes bya ba 'di gsungs pa yin no/_/rab tu gnas pa la sogs pa las gang byung ba'i rdzas de ji ltar bya zhe na/_rab gnas zhes bya ba la sogs pa gsungs te/_rab gnas dang
[\[33a.4\]]dkyil 'khor dang sbyin sreg dang 'chad pa dang slob ma 'dzin pa na ji ltar rnam pa gang gis rnyed pa byung ba'o/_/ji ltar rnyed ces kha cig go/_/de la gang zhes ni rnyed par bstan pa'o/_/de lta bu de ni dbul bar bya ste go bar bya'o/_/kun ni thams cad do/_/de yis de las zhes bya ba la
[\[33a.5\]]sogs pa ni bla ma des rnyed pa'i nor gyi nang de nas bzhed cing mngon par 'dod pa blangs nas gzhan te blangs pa'i lhag ma gzhan rnams ni ci bder te rnam pa gang gis slob ma bde ba de lta bur bya'o/_/bla ma'i zhes bya ba la sogs pa ni/_bla ma'i slob ma ni bla ma'i slob ma
[\[33a.6\]]rnams te/_bla ma'i slob ma de dag go/_/dang yig ni tshig sbyor ba'o/_/slob ma ni rang dang nye bar gnas pa ste slob ma dang nye bar gnas pa'o/_/bla ma'i mdun du mi bya ni mi sgrub pa'o/_/bsnyen bkur zhes bya ba la sogs pa la bsnyen bkur ni rim gro'o/_/de ci
[\[33a.7\]]zhe na/_khrus sogs zhes pa ste/_khrus te mngon par 'thor ba gang gi dang po yin pa de ni khrus sogs te/_sogs pa'i sgras ni lus dril ba dang mnye ba dang rkang pa bkru ba la sogs pa yang ngo /_/bsnyen bkur gyi khyad par ci zhe na/_phyag sogs nyid ces bya
[\[33b\]]
[\[33b.1\]]ba gsungs te/_gang gi dang po phyag yin pa de ni phyag sogs nyid de rang gi don la dka'o/_/khrus la sogs pa dang phyag la sogs pa'i bsnyen bkur slob mas sam gzhan gyis kyang rung ste/_bla ma ston pa'i spyan snga ste mdun du bzlog par bya zhing dgag par
[\[33b.2\]]bya'o/_/gang zhig cung zad ces bya ba la sogs pa la/_gang zhig ni dbul bar bshad pa'o/_/cung zad ni ma bshad pa'o/_/bla ma'i phyir ni ston pa'i ched du'o/_/dbul ba ni sbyin par bya'o/_/blang bar bya ba ni gzung bar bya ba'o/_/'ang gi sgra ni kun bsdu ba
[\[33b.3\]]la'o/_/gang zhes pa ni blang bar bshad pa'o/_/bla mas ni ston pas te mngon sum du'o/_/btud nas de ni lag gnyis kyis/_/zhes pa ni btud nas te phyag byas nas so/_/lag gnyis kyis ni lag pa zung gis so/_/de ni zhes pa ni dbul bar bya ba dang
[\[33b.4\]]blang bar bya ba'o/_/dbul bar bya ba ni sbyin par bya ba yin la/_blang bar bya ba ni gzung bar bya ba'o/_/dang yig ni kun bsdu ba'i don to/_/blo dang ldan pas ni blo gros ldan zhes mkhas pas zhes bya ba'i don to/_/dran pa brjed med ces bya ba la sogs pa la/_
[\[33b.5\]]brjed med ni dran pa ma nyams pa ste/_sngon nyams su myong ba'i dngos po la gnas nas ma brjed pa gang yin pa de ni dran pa brjed med do/_/gyur pa yis ni gyur cing bzhag nas so/_/rang ste bdag nyid kyi kun spyod de 'dul ba la brtson zhing 'bad pa ni rang
[\[33b.6\]]gi kun spyod la brtson pa'o/_/spun ni rdo rje'i spun te bla ma mtshungs par gyur pa rnams so zhes bya ba'i don to/_/yang ni kun bsdu ba la'o/_/kun spyod las 'das pa ni 'dul ba las 'gongs pa'o/_/phan tshun ni gcig la gcig gis te bzlog par bya ni dgag par
[\[33b.7\]]bya ba'o/_/dga' zhing mnyen pas dang smad pas kyang ngo /_/'dul ba mngon par shes pas 'di dag ni 'di las bkag pa yin na/_khyed kyis 'di lta bu 'di dag bya ba ma yin no zhes 'jam po'i tshig gis bya ba ma yin pa byed pa'i bla ma'i bya ba'i rgyu las so/_/rjes su gnang ba ni bla
[\[34a\]]
[\[34a.1\]]mas bsgo ba las so/_/'ang gi sgra ni phyogs gzhan la'o/_/bkag par gyur kyang ni bzlog par gyur kyang ngo /_/spyad pa ni bsgrubs pa'o/_/ci byas nas she na/_btud nas zhes gsungs te/_btud nas ni phyag byas nas
[\[34a.2\]]so/_/'dis ni 'di dag bstan par gyur pa yin te/_bla ma gang mngon sum na bzhugs kyang rung ste/_de'i bya ba dang bya ba ma yin pa dag la re zhig na ba la nyes pa med do/_/rang nyid de'i bya ba la dad dam/_des bsgo bas kyang rung ste nyes pa med do/_/
[\[34a.3\]]ji ltar na nyes par mi 'gyur zhe na/_dge sems la ni ltung ba med/_/ces bya ba gsungs te/_dge ba ni ma mthong ba'i dge ba la sems pa'i sems sam bsam pa gang yin pa de ni dge ba'i sems te/_de la dge sems zhes bya'o/_/dge bar gyur pa'i sems la ltung ba
[\[34a.4\]]med de/_ltung ba med pa ni nyes pa med pa'o/_/'di ni bsam pa ring ba nyid kyis bkag pa la spyod par byed pa ma yin gyi 'o na ci zhe na/_mi lcogs pa nyid las so/_/gzhan pa dag kyang bla ma'i bya ba yin pas sam/_bla mas bsgos pas bkag pa la spyod pa
[\[34a.5\]]byed pa ste/_de dag kyang sems ring ba nyid kyis ma yin gyi bsam pa dge ba kho nas yin no/_/de lta bas na bkag pa la spyad kyang ltung bar mi 'gyur ro zhes bya'o/_/'dir zhes bya ba la sogs pas bsdu ba gsungs te/_'dir ta bla ma bsnyen bkur ba las
[\[34a.6\]]so/_/mang du ni yang dang yang du'o/_/smras pas ni bshad pas so/_/ci zhes bya ba ni spong ba ste dgos pa med do zhes bya ba'i don to/_/bla ma ston pa ci 'dra bas dgyes byed de tshim par byed pa bya bar bshad pa gang yin pa'i bya ba de kho na bya bar bshad pa yin no/_/'bad
[\[34a.7\]]pas ni bsod nams la'o/_/thams cad ni sna tshogs pa'o/_/kun spyod ni nan tan no/_/ci zhig byas nas she na/_nyes par byed pa kun spangs nas/_/zhes bya ba gsungs te/_nyes par byed pa ni mi dgyes par byed pa kun te mtha' dag spangs shing dor nas gang gis
[\[34b\]]
[\[34b.1\]]bla ma dgyes par 'gyur ba de bsgrub par bya'i/_gang gis mi dgyes par 'gyur ba de ni bsgrub par ni mi bya'o zhes dgongs pa yin no/_/dngos grub ces bya ba la sogs pas de'i sngon du 'gro ba'i gtan tshig gsungs te/_dngos grub ni bshad zin la/_
[\[34b.2\]]slob dpon ni bla ma'o/_/rjes 'brang ni rjes su lhung bas na slob dpon rjes su 'brang ba'o/_/rdo rje 'dzin pa zhes pa la rdo rje ni stong pa nyid de de bzhin nyid do/_/de de'i bdag nyid kyis 'dzin pas na rdo rje 'dzin pa ste/_rdo rje 'dzin pa rdo rje 'chang des so/_/ji
[\[34b.3\]]ltar na rdo rje'i sgras stong pa nyid ce na/_rdo rje dang mi phyed par chos mthun pa'i phyir te/_yang gsungs pa/_brtan zhing snying po khong stong med/_/mi chod mi phyed mtshan nyid de/_/bsreg tu med cing 'jig pa med/_/stong nyid rdo rjer brjod par bya/_/zhes so/_/
[\[34b.4\]]nyid ni bdag nyid kyis so/_/shes nas zhes bya ba la sogs pa la/_shes nas ni 'di dag gam 'di lta bu rtogs nas so/_/dngos po thams cad kyis ni rnam pa thams cad kyis sam lus dang ngag yid gcig pa nyid kyis so/_/bla ma ni ston pa'o/_/
[\[34b.5\]]kun nas yongs su mnyes par bya ste/_kun nas thams cad du dgyes par bya'o/_/gang gi phyir dngos grub rnams slob dpon gyi rjes su 'brang ba de'i phyir dngos grub 'dod pa'i slob mas rnam pa ji lta bus bla ma dgyes par 'gyur ba'i rnam pa de bya'o/_/de yongs su
[\[34b.6\]]dgyes pa las ni mngon par 'dod pa'i dngos grub bo/_/bla ma bsnyen bkur ba mngon par brjod nas/_da ni de yang dag par gtad pa'i gnas bstan pa'i phyir/_bsam pa dag pa'i zhes bya ba la sogs pa gsungs te/_bsam pa dag pa'i slob ma ni/_/gsum la
[\[34b.7\]]skyabs su song ba la/_/zhes pa la dag pa ni dri ma med pa'o/_/bsam pa ste sems 'di'i yin pa de ni bsam pa dag pa ste de'i ched du'o/_/bsam pa dag pa'i slob ma ni nye bar gnas pa'o/_/gsum la skyabs zhes bya ba ni 'di dag skyob par byed par khas blangs na nyon mongs pa
[\[35a\]]
[\[35a.1\]]thams cad dang ngan song thams cad skyob pa'o/_/gsum ni sangs rgyas dang chos dang dge 'dun no/_/gsum po de dag ni gsum la skyabs so/_/song ba ni mchis so/_/gsum po de la skyabs su song ba ni rdzogs pa'i sangs rgyas dang chos dang dag 'dun la
[\[35a.2\]]skyabs nyid du khas blangs pa zhes bya ba'i don to/_/de la ci zhig bya zhe na/_bla ma'i zhes bya ba la sogs pa gsungs te/_bla ma'i rjes su 'jug pa 'di ste/_bla ma bsnyen bkur bar gyur pa 'di dag go/_/mgrin par son pa ni mgrin son te mgrin par gnas pa'i
[\[35a.3\]]gzhung dang don to/_/rtogs pa'i phyir du yin pas bya phyir ro/_/de gzhan la mtshon par mi bya'i nye bar gnas pa la sbyin par bya zhing stsal bar bya'o zhes dgongs so/_/bya ba gzhan yang bstan pa'i phyir/_de nas zhes bya ba la sogs pa gsungs te/_de nas zhes
[\[35a.4\]]pa ni bla ma bsnyen bkur ba bshad pa'i de ma thag tu'o/_/sngags sogs byin pa yis te/_dbang bskur ba sbyin pas sam/_sngags dang phyag rgya dang bzlas pa dang bsgom pa dang dkyil 'khor gyi de kho na nyid la sogs pa bshad pas so/_/dam chos snod du byas nas ni/_/
[\[35a.5\]]zhes pa la/_dam chos ni sngags kyi theg pa chen po ste/_de'i 'am de la snod de snod spyad du bya'o zhes bya ba'i don te/_byas nas ni bsgrubs nas so/_/slob ma zhes pa lhag ma'o/_/rtsa ba'i ltung ba zhes bya ba la sogs pa la/_de dag gtso bo yin pa nyid kyi phyir rtsa ba yang yin la mi
[\[35a.6\]]dge ba nyid kyi phyir ltung ba yang yin pas rtsa ba'i ltung ba rnams te/_'di rnams kyis ltung bar byed do zhes byas nas rtsa ba'i ltung ba'o/_/bcu bzhi ni bdun nyis 'gyur gyi cha'o/_/'di lta ste/_slob dpon la smod pa dang /_de bzhin gshegs pa'i bka' las 'da' ba dang /_
[\[35a.7\]]rdo rje'i spun gyi nyes pa brjod pa dang /_sems can yongs su spong ba dang /_byang chub kyi sems bskyed pa yongs su gtong ba dang /_chos spong ba dang /_snod ma yin pa'i sems can la gsang ba'i chos ston pa dang /_phung po la brnyas pa dang /_rang bzhin gyis yongs su
[\[35b\]]
[\[35b.1\]]dag pa'i chos la the tshom za ba dang /_gdug pa la byams pa dang /_rtag pa dang chad pa'i lta ba dang /_dad pa can gyi sems can sun 'byin pa dang /_dam tshig mi spyod pa dang /_rang bzhin gyis dag pa'i bud med zhig tu smod pa rnams so/_/rtsa ba'i
[\[35b.2\]]ltung ba bcu bzhi po 'di dag gsal bar byed pa'i phyir/_gzhung la yang rtsa ba'i ltung ba bcu bzhi zhes bya ba bklag cing gzung bar bya zhes pa'i don to/_/bklag dang gzung ba nyid du bya/_/zhes pa ni gzhung bklag pa ste/_kha ton du bya ba la/_don gzung ba ste/_
[\[35b.3\]]sems kyis nges par rtogs par bya ba'o/_/de ltar zhes bya ba la sogs pas bsod nams bsngo ba gsungs te/_de ltar zhes bya ba ni de ltar ji skad du bshad pa'i rim pas bya ba byas nas so/_/bla ma'i rjes su 'jug pa ni bla ma bsnyen bkur bar gyur pa'o/_/ci
[\[35b.4\]]lta bur gyur pa zhe na/_ma lus slob ma zhes bya ba la sogs pa gsungs te/_ma lus pa yang yin la slob ma yang yin pas ma lus slob ma ste/_de rnams la phan pa ni legs pa yin la bskyed pa ni spel ba'o/_/'di la sdig pa'i zug rngu zhi bar byed pa'i tshul khrims yod
[\[35b.5\]]pa'i phyir/_ma lus pa'i slob ma la phan pa bskyed pa skyon med pa'o/_/deng du dge ba bdag gis gang bgyis pa/_/des ni 'gro ba myur du rgyal gyur cig_/ces pa la gang zhes pa ni dge ba la bshad pa la/_deng du ni da ltar ro/_/dge ba bgyis pa ni legs byas brtsams
[\[35b.6\]]pa'o/_/bdag gis ni bdag cag gis zhes bya'o/_/des ni dge ba des so/_/'gro ba ni 'jig rten no/_/myur du ni mgyogs par ro/_/rgyal ba zhes pa ni sdig pa las rgyal ba'i phyir sangs rgyas bcom ldan 'das te/_sdig pa'i chos las nga rgyal bas/_/de bas nyer
[\[35b.7\]]'gro nga rgyal ba/_/zhes gsungs pa'i phyir ro/_/gyur cig ni shog shig pa'o/_/bla ma'i bsnyen bkur rnam par 'grel pa ni/_/byas las bdag la bsod nams gang skyes pa/_/des ni 'gro bas bla ma'i zhabs bsten cing /_/de bzhin gshegs pa nyid du 'gyur
[\[36a\]]
[\[36a.1\]]bar shog_/bla ma lnga bcu pa'i dka' 'grel 'di ni rdzogs so//_//rgya gar shar phyogs kyi mkhas pa chen po dpal nags kyi rin chen gyi bka' drin las legs par sbyar ba'i skad kyi cha shas rig pa gzhon nu dpal gyis dpal ldan bla ma dam pa'i dben
[\[36a.2\]]gnas lha khang steng du bsgyur ba'o/_@_//spyi'i dam tshig mdor bsdus pa bzhugs so/[ {D3723}]@##/_/rdo rje 'dzin la phyag 'tshal te/_/de ltar ston pa mchod byas nas/_/lam gyi rnal 'byor rnams don phyir/_/rgyud gsum nges par gsal byed pa'i/_/dam tshig chen po
[\[36a.3\]]mdor bshad bya/_/lam gyi rgyud la zhugs rnams kyis/_/bslab pa gsum la gnas byas nas/_/don gnyis mngon du byed pa yang /_/nang rigs la la mun snang bzhin/_/gcig gis 'thad pa ma yin la/_/la la cha mthun spyod pa'i rigs/_/gdul bya skas kyi rim spyod
[\[36a.4\]]pa/_/sangs rgyas mdzad pa de gsungs so/_/gnyer 'di lung gis lus gzhag pa/_/ngo bo rnam grangs bsrung thabs dang /_/nyams rgyu snga rtags skyon yon gnyis/_/skong thabs dpe dang mdo bcur bshad/_/ngo bo rtsa ba bzhi dang ni/_/thun min thun mong yan lag gnyis/_/rtsa ba
[\[36a.5\]]chen po mdor 'brel pa'o/_/dam tshig rnam pa'i grangs dag ni/_/sems can grangs dang log rtog grangs/_/sangs rgyas nyid kyis mi mkhyen phyir/_/rtog 'dul gnyen po dam tshig grangs/_/rgyal ba nyid kyis brjod las 'das/_/'on kyang rmongs pa'i mdo bzung na/_/byang chub
[\[36a.6\]]sems gnyis slob dpon drug_/mched bzhi sngags gsum phyag rgya bzhi/_/gsang bcu rtsa bar shes par bya/_/spyad pa lnga dang mi spang lnga/_/dang du blang dang sgrub de bzhin/_/shes bya lnga rnams thun mong bshad/_/nying lag skabs su shes par bya/_/thun mong dam tshig mtha'
[\[36a.7\]]yas pa/_/mdor bsdus bdag gzhan don gnyis po/_/rnam grangs skabs su shes par bya'o/_/bsrung ba'i thabs ni 'di lta ste/_/rang lus rgyal ba'i phyag rgya cher/_/sems can khams kyang der shes shing /_/snang stong gnyis med ye shes sku/_/byas mthong zos pa thams
[\[36b\]]
[\[36b.1\]]cad la/_/sems phyir gang yang byas snang med/_/dran pa shes bzhin sngon btang la/_/dus gsum rgyun du ma dran na/_/theg chen sngags par ci ste tshud/_/lta spyod dam tshig 'brel pa yi/_/spyi dang 'dren dang dam tshig dbang /_/nyams chags skong dang shes rgyud 'grol/_/
[\[36b.2\]]man ngag lung gi slob dpon rnams/_/lus la dbang ba'i rgyal po dang /_/kho bo ma dang pha dang mig_/snying bas lhag pa'i tshul bltas te/_/sgo gsum zol sgyu med pa yis/_/yi dam lha ltar rgyun du bsam/_/bsrung rim 'chad pa bzhin shes bya/_/mtha' yas sems can
[\[36b.3\]]rang rig phyir/_/gang yang bdag las gzhan med dang /_/bde gshegs snying pos spun yin phyir/_/ma 'ongs sangs rgyas rang bzhin no/_/spyi yi mched de pha tshan bzhin/_/sangs rgyas chos bzhugs ring ba dang /_/lta spyod mthun pa nye bar bshad/_/pha gcig dam
[\[36b.4\]]tshig gang 'dres pa'i/_/nang tshan pha spun spun bas kyang /_/lhag par bltas te bsrung ba ni/_/lus kyi zas nor mnyes bya ba/_/sbur ma lta bur phongs pa med/_/gdan gding khur sogs las bya ba/_/bran bzhin nges par dang du blang /_/bla ma'i rigs 'khor de bzhin no/_/nor
[\[36b.5\]]rdzas blangs pa'i rnam smin phyir/_/til 'bru tsam yang ma 'bag cig_/mal gos phyags sogs bgom mi bya/_/mchod rten bshig dang 'dra bar gsungs/_/brdeg gsod rku 'phrog bsdo ba ni/_/dngos su bya ba ci smos kyi/_/rtsed mo'i las su'ang bya ba min/_/ngag gis
[\[36b.6\]]skyon spangs yon tan bsgrags/_/tshul brjod pas ni nyams par 'gyur/_/sgro skur la sogs mtshan nyid can/_/bre mo gtam yang zur mi bya/_/yid kyis g.yo sgyu phrag dog dag_/ngan sems 'phya sems nor la brkam/_/se gol yul du'ang bya ba min/_/shin tu'ang brtse
[\[36b.7\]]zhing gdung bar bya/_/spyod lam cis kyang mnyes byed cing /_/bka' yi zur yang mi gcod pa/_/de ni ldog par ma gsungs so/_/rtsa ba bskyed dang las sngags kyis/_/dam tshig las dang chos dang ni/_/sku gnyis phyag rgya chen po bzhi/_/rang gi sgo gsum yi dam gyi/_/sku gsung
[\[37a\]]
[\[37a.1\]]thugs su mngon sbyar la/_/rtag tu bzlas pa byed pa ni/_/byang chub gzung la zhugs pa yin/_/rab kyis chu bo'i rgyun bzhin nam/_/nyin gsum mtshan gsum gnyis gcig tu/_/ma yengs par ni gang gis bzlas/_/'bring gis zla gcig dus
[\[37a.2\]]drug tu/_/dus bzhi bar du mi bcad cing /_/tha ma spyad pa'i rnal 'byor pas/_/zla re'am ra ba'i dus dag tu/_/brtson pas 'bad de mi byed pa/_/byang chub sa bon rlag pa yin/_/tshogs dang gtor ma de bzhin te/_/tha na lo zla mi bzla'o/_/lta zab spyod pa brlang po dang /_/lha
[\[37a.3\]]yi gzugs dang grub rtags dang /_/spyir gsang rnam pa bzhir bshad do/_/sgrub pa'i gnas dus grogs dang rdzas/_/rab tu gsang la bsgrub par bya'o/_/gsang bar 'os pa mdor bsdu na/_/phud dang gtor ma tshogs dag dang /_/b+han+d+ha phur pa mar me'i snod/_/rdzas dang lag
[\[37a.4\]]cha dkyil 'khor dang /_/skye bos mthong bar yongs mi bya/_/dril bu rde'u chung la sogs sgra/_/skye bos thos par yongs mi brdung /_/grogs po'i spyod dang mtshang rnams dang /_/sems can kun gyi ngan spyod rnams/_/shin tu gsang na byang chub rgyu/_/gnyer gtad pa yi
[\[37a.5\]]gdams pa ste/_/sngar bshad slob dpon ched kyis so/_/gsang sngags skyon yod ma yin te/_/sems can don phyir shin tu gsang /_/gsang thub dngos grub mi yal bas/_/gsang phyir gdams ngag sna tshogs gsungs/_/dam nyams dam las log pa dang /_/dam
[\[37a.6\]]med dkyil 'khor ma mthong zhing /_/'dres dang ma 'dres thams cad la/_/sems kyis bstan par mi bya zhing /_/lus kyis thams cad sbas la gzhag_/ngag gis rdo rje lce yod kyang /_/brjod pa dag tu bya ba med/_/de dag rtsa ba bzhir bshad do/_/thun mong yan lag bshad bya
[\[37a.7\]]ba/_/sgrol sbyor ma byin len pa dang /_/brdzun smra ngag rtsub spyod pa lnga/_/rang bzhin gyis ni sbyor sgrol dang /_/dbang po'i yul du sbyor sgrol dang /_/ting nge 'dzin gyi sbyor sgrol dang /_/thabs chen po yi sbyor sgrol dang /_/sngon du bya ba'i sbyor sgrol lnga'o/_/gnyis ni shes bya'i thun mong
[\[37b\]]
[\[37b.1\]]bshad/_/ting 'dzin bslab pa thun mong gsum/_/dngos phyung dam tshig chen po la/_/byed pa'i tshig lngar shes par bya/_/lta spyod ting 'dzin 'brel goms pas/_/dkon mchog slob dpon sku dgra gnyis/_/dam nyams log dang 'khus pa dang /_/'dus par 'ongs dang yongs la
[\[37b.2\]]gnod/_/dam sri ngan pa'i ngang tshul can/_/ngan song gsum dang bcu po ni/_/rnal 'byor kun gyis dang du blang /_/grangs ni rtsa ba bcu bzhi'o/_/ting 'dzin sngags dang phyag rgya rnams/_/shin tu goms pas dbang bsgyur te/_/byang chub zhing du dgod par bya/_/ting 'dzin sngags
[\[37b.3\]]rgyas bag chags sbyang /_/rnam shes lhar bskyed dbang bskur 'phang /_/ye shes tshogs kyang rdzogs par 'gyur/_/phung po byin brlabs mchod pa bsngo/_/bsod nams mchog tu 'di 'gyur ro/_/de ltar bsgral ba'i dgos ched kyang /_/byang chub spyod 'phel sems can bde/_/lha
[\[37b.4\]]mnyes bdag gi dam skong zhing /_/las ngan bar chad sdug yun thung /_/rang gis bsags med ngan song la/_/bde lam 'di las gzhan med do/_/thabs kyi spyod pas 'ching 'gyur na/_/byang chub sems dpa' 'dul dbang gis/_/rngon dang smad 'tshong ston pa ltung /_/khe dang spyod
[\[37b.5\]]pa de min phyir/_/thabs chen lam la gnas pa'i phyir/_/skye bo kun gyis bya bar 'byung /_/ga Na'i dam tshig chen po ni/_/log par chags yid g.yo spangs pa'i/_/don gnyis mngon du 'dod pa'i mis/_/pad can dung can ri mo can/_/ba lang can dang lcug phran ma/_/sdong cig
[\[37b.6\]]mi reg phyal ba brgyad/_/mnyen dang ske ring stod smad phyed/_/yan lag phra 'jam tshigs mig zlum/_/dpral ba'i dbyes phye smin dkyus ring /_/dmig phrag dkyil na ut+pal mdog_/chu zheng gnyis ka 'bring du bshad/_/lus la chu klung ga pur dri/_/gsang thub shes
[\[37b.7\]]rab spyod pa dal/_/dad ldan 'grogs shing yid dad che/_/gsang ba'i gnas su spyad par bya'o/_/dbang bskur dam dbog chos gsum bshad/_/lus la rigs lnga'i rdul tshon dgye/_/thabs la mkhas pas skabs kyis sbyar/_/dam tshig rnam grangs bcu gnyis kyi/_/dngos
[\[38a\]]
[\[38a.1\]]grub yon tan bsam mi khyab/_/slob bu smin cing las rnams 'grub/_/skye gnas ngan 'gro rigs su nges/_/thabs kyi theg pa 'dir bshad do/_/mtshan nyid cha dang rnam grangs dang /_/ltos pa'i kun brtags rnam pa gsum/_/dngos po de nyid las
[\[38a.2\]]brdzun zhes/_/thams cad rang rig snang phyir bden/_/shes nas kun smra skyes bu'i yul/_/dkon mchog gsum dang slob dpon mched/_/sems can gnod par 'ongs pa la/_/brdzun du smra ba'i tshig dag bya/_/gang la gsang bar bya rnams dang /_/gsang bcu la 'dri brdzun
[\[38a.3\]]bcu smra/_/bsrung ba bcu bdun nyams su blang /_/zhing bcur gyur pa'i nor bcu dang /_/mtshan ldan gzungs dang bkra shis rdzas/_/sbas chos phal 'chang byin can rdzas/_/bsrung ba yod dang med pa'i gter/_/phyug po ser snas bcings pa'i nor/_/ming gis blangs la tshogs
[\[38a.4\]]su bsngo/_/dam tshig bcu bdun spyad par bya/_/zhing bcur gyur pa'i sems can la/_/brlang tshig bcu yis zhe bcad de/_/drag shul spyod pa'i sngags dag dang /_/gzungs la brlang po'i sbyor tshig dang /_/slob bu snod ces zhe gcod dang /_/'byung po zhe gcod rngam pa'i sgra/_/snod
[\[38a.5\]]ldan bu la blang chos bshad/_/dag gi dam tshig bco lnga bsrung /_/mi spang dam tshig bshad par bya/_/yang dag dug lnga log dug lnga/_/bshad pa'i thabs mkhas 'dod chags dang /_/'dod spyod sems kyi rgyan shes nas/_/shin tu zhen pa'i lam du gsungs/_/zhing
[\[38a.6\]]bcu rlag byed zhe sdang gcod/_/ltas ngan 'joms pa de bzhin te/_/thabs la mkhas pas spyod pa yin/_/mngon par mtho ba'i lta ba dang /_/ting 'dzin nges par sran tshugs dang /_/shin tu rgyal ba'i mchog tu gsungs/_/lta bas phyogs rigs mi 'byed pa/_/spyod pas
[\[38a.7\]]blang dor mi byed pa/_/theg pa chen po'i gti mug go/_/lta spyod dman la phrag dog cing /_/dam ma 'dres sogs spong byed pas/_/phrag dog dam tshig bsrung ba'o/_/log dug sems can kun ldan pas/_/dug lnga rang rig rang ldan phyir/_/dran pa thams cad shes pa las/_
[\[38b\]]
[\[38b.1\]]shes pa thams cad rtsol ba yin/_/rtsol ba'i sems phyir thabs mkhas pas/_/thabs mkhas rang rig ye shes te/_/nyi ma'i dkyil na mun med ltar/_/rig la rang snang ma gtogs pa/_/nyon mongs 'khor ba rang gis med/_/de shes ye shes rang rig las/_/spang bar
[\[38b.2\]]bya ba dmigs mi 'gyur/_/dam tshig bco lnga gnas pa yi/_/rnal 'byor chen po'i don gnyis rdzogs/_/kun gyis blang ba'i dam tshig lnga/_/dri chen dri chu mang sa dang /_/zil pa lhag pa'i sems rnams dang /_/grub pa bzhi yis brgyan pa'i phyir/_/nad lnga bsal phyir blang
[\[38b.3\]]ba dang /_/gtsang sme rtog sbyang phyir blang dang /_/thun mong dgos pa lnga phyir dang /_/rigs lnga grub pa'i yon tan no/_/sdug bsngal las grol dngos grub thob/_/bcud ldan btung lnga lam gyi mchog_/thabs kyi lus la brten shes na/_/yon tan brjod las 'das par
[\[38b.4\]]gsungs/_/phye ba'i dam tshig sum cu gnyis/_/skabs kyis dang du blang bar bya'o/_/bsgrub par bya ba rnam lnga la/_/rigs dang ye shes yab yum la/_/gcig la'ang lnga lngar shes par bya/_/sku dang gsung thugs yon tan la/_/gcig la'ang lnga lngar phye bas na/_/bzhi
[\[38b.5\]]bcu rtsa lnga'i bye brag rnams/_/mtshan nyid shes nas bsgrub par bya/_/shes pa lnga las bye brag tu/_/phung po lnga dang 'byung ba lnga/_/dbang po yul dang yan lag go/_/nyon mongs dam rdzas sha dang ni/_/phyogs dang kha dog 'gro ba dang /_/snyigs ma bag chags lnga lnga'o/_/bdun
[\[38b.6\]]cu la sogs 'khor ba'i chos/_/ye shes sku rigs yab yum sogs/_/rang gzhan ngang gis skur dag la/_/blo la nyams su lon pa ni/_/spyod yul yang dag rnal 'byor pa'o/_/thun mong dam tshig mdor bsdu na/_/bdag gzhan don du shes par bya'o/_/rgyan 'gyed lus mdzes
[\[38b.7\]]'du lta dang /_/chang dang dregs spyod khengs sems dang /_/che dag dge smod sdig spyod dang /_/le lo ser sna gnyid g.yeng dang /_/khro gtum ye shes sngon mi gtong /_/bka' bcag sdig pa'i grogs bsten dang /_/bag med spyod dang dam chos 'dor/_/chog mi shes dang rngom la
[\[39a\]]
[\[39a.1\]]dga'/_/spang bya nyi shu gcig bzlog pa/_/bdag don mchog tu gyur pa ste/_/kun gyis bdag nyid bkur bar gyur/_/pha rol phyin drug chos spyod bcu/_/rnam bzhi las kyi spyod pa dang /_/mthun 'jug las kyi spyod pa ni/_/theg pa dgu dang mu stegs dgu/_/
[\[39a.2\]]'gro ba drug gi spyod pa rnams/_/'dzin dang nyam nga med par spyod/_/don 'gyur ci yang nyams su blang /_/bzhi bcu bzhi la sogs pa yis/_/gdul bya gang yang dor mi bya/_/bsrung ba de dag grangs btab pa/_/dran dang shes bzhin gyis spyod pa/_/rnal 'byor dbang phyug chen
[\[39a.3\]]por gsungs/_/nyams par gyur pa'i rgyu dag ni/_/mi chos blon po las byed dang /_/bdag bstod gzhan smod gzung 'dzin mkhas/_/khengs dregs gnyis phyir 'du ba ste/_/rdzas la chags sems rang phyogs che/_/chang dang rang mthong lta spyod snyoms/_/chos la phyogs ris ngoms
[\[39a.4\]]skyen dang /_/gsang chung le lo gtsang sme che/_/sgro skur grogs kyi nyams len dang /_/'khor ba'i rigs rgyud spel 'dod cing /_/gcig pur mi dga' 'du la dga'/_/nyi shu nyams pa'i rgyur 'gyur ro/_/snga rtags sngon du 'byung ba ni/_/nyam nga ba yi nad rnams dang /_/dgra
[\[39a.5\]]bgegs gnyis la bde mi 'jug_/'khor dang longs spyod yid 'ong 'bral/_/ya ga ma nyes la sogs 'byung /_/brtsams pa'i las la 'bras med cing /_/yid du mi 'ong sna tshogs 'byung /_/gal te nyams la rtags med par/_/legs par snang na mi rung ste/_/bde ba
[\[39a.6\]]zad med gtan du sdug_/gal te nyams la rtags byung na/_/sngon gyi rnam smin zad 'gyur phyir/_/bskang ba'i las rnams brtson byas na/_/ngan song sdug bsngal myong mi 'gyur/_/nyams par gyur pa'i skyon bshad pa/_/byang sems dam tshig nyams gyur na/_/bskal par
[\[39a.7\]]dge ba ci bsags kyang /_/gzhi rten med par gyur pa yis/_/'khor ba'i khams gsum zag par 'gyur/_/sku yi dam tshig nyams gyur na/_/ya nga'i nad sogs sdug bsngal 'byung /_/dus min tshe zad bar chad mang /_/bskal par rdo rje dmyal bar ltung /_/bde bas rab tu
[\[39b\]]
[\[39b.1\]]brel bar 'gyur/_/gsung gi dam tshig nyams gyur na/_/bgegs rnams thogs med 'ong ba dang /_/rkyen dang ye 'drog mang ba dang /_/chos la byin rlabs med 'gyur zhing /_/bskal pa gnyis su dmyal bar ltung /_/sgrub pa'i dam las 'das par 'gyur/_/thugs kyi dam tshig
[\[39b.2\]]nyams gyur na/_/smyo 'bog dbang po nyams dang 'chal/_/myos shing skur pa'i gnas su 'gyur/_/gang yang bsgrubs la rtags med cing /_/lce la zhing rmo la sogs pa'i/_/dmyal bar bskal pa gsum la gnas/_/rtsa ba kun nyams phal pa dag_/gso la nye bar mi brtson na/_/rdo
[\[39b.3\]]rje dmyal bar de ltung ste/_/dmyal ba phal pa thams cad kyi/_/sdug bsngal gcig tu bsdoms pas ni/_/de yi 'bum gyi char mi phod/_/sangs rgyas stong gi 'od zer dang /_/byang chub sems dpa'i phrin las kun/_/rgyun du mdzad kyang phan mi 'gyur/_/bskal pa ther 'bum la sogs
[\[39b.4\]]su/_/de ni thon par mi 'gyur te/_/'jig rten 'jig na'ang gzhan du 'pho/_/se gol gcig gis phyin par byed/_/de bas shin tu nan tan gyis/_/yan lag dam tshig nyams gyur na/_/longs spyod mang du 'phel ba med/_/theg pa che la 'phyas dogs shing /_/thun mong
[\[39b.5\]]mchog gi dngos grub rnams/_/shin tu ring bar gyur pa dang /_/gdul bya'i don rnams yal 'gyur zhing /_/lta spyod ya char gyur pa yis/_/theg pa phyi nang 'dres pa nyid/_/bka' yi byin nyams 'grub par dka'/_/srung ba'i lha rnams g.yel ba dang /_/zab mo'i chos
[\[39b.6\]]las ring 'gyur zhing /_/bskal par ngan song ltung bar 'gyur/_/rnal 'byor sngo skams nyid du 'gyur/_/rnal 'byor skyes bu chen po yis/_/dam tshig ma nyams gzhung mthun dang /_/lus la nad nyung mtshan ldan zhing /_/thun mong nyes byas dag par 'gyur/_/srid pa gsum
[\[39b.7\]]la dbang bsgyur zhing /_/theg chen zab mo'i don thob gyur/_/gsung gis lha mnyes rgyud 'phel zhing /_/mthu dang byin rlabs bsam mi khyab/_/las rnams dus su 'grub par 'gyur/_/bsam pa thams cad yongs su rdzogs/_/thugs kyi skyo dub med pa dang /_/man ngag snod
[\[40a\]]
[\[40a.1\]]gyur dngos grub nye/_/dgongs zab don la mkhas pa dang /_/lha rnams kyis ni dbang bskur 'gyur/_/yan lag dam tshig ma nyams na/_/skyon bzlog pa nyid yon tan 'gyur/_/bdud bzhi bcom zhing ngan song skyob/_/theg chen lta spyod gzhung bsrang
[\[40a.2\]]bas/_/lha rnams 'go zhing bsam pa 'grub/_/don gnyis yongs su rdzogs par 'gyur/_/theg chen dam tshig la gnas na/_/'og ma'i 'dul sdom dam tshig kun/_/bsrung ba med par thub pas na/_/dge slong byang chub sems dpa' dang /_/rnal 'byor rnal 'byor
[\[40a.3\]]chen po yin/_/nyams na bskang ba'i thabs rnams ni/_/byang chub sems kyi dam nyams na/_/mkhas la gnas te gnas par bya/_/sku yi dam tshig nyams gyur na/_/gang la nyams pa der song la/_/nor rdzas mnyes pa der phul nas/_/gang nyes tshig tu bshags byas la/_/
[\[40a.4\]]phyin chad sdom pa legs par bca'/_/gal te grongs chad gyur pa na/_/de yi slob dpon bzhugs pa la/_/dam tshig gong ma bzhin du bshags/_/med na mnyam pa brgya la bshags/_/de yang rnyed par ma gyur na/_/de dang mnyam pa gsum bkug la/_/sbyin sreg me thab rab
[\[40a.5\]]brtsigs nas/_/dkyil 'khor lha la mchod rjes su/_/spyan drangs gsang mtshan la sogs mchod/_/gong du smos pa'i yon rnams kyang /_/mnyam po gsum la dbul bar bya/_/gal te gus par mi len na/_/gnyis ka rdo rje dmyal bar skye/_/de bas myur du tshangs par bya/_
[\[40a.6\]]gsung gi dam tshig nyams gyur na/_/sgo gsum sku gsung thugs nyid du/_/nges par shes te skong bar 'gyur/_/bzlas pa sngags kyis bsab pa dang /_/sgrub pa chen po gsum gyis bskang /_/thugs kyi dam tshig nyams gyur na/_/'gro drug sems su gsal rtogs na/_/bdag
[\[40a.7\]]nyid bdag la bsab par byed/_/mi rtog ting 'dzin rlung zhugs te/_/ma yengs blo la 'dris par bya'o/_/yan lag dam tshig nyams gyur na/_/gang 'das de nyid sor bcug la/_/brgya rtsa brgyad kyi tshogs kyis bskang /_/de ltar nyams su blangs na skong /_/snga rtags sdug
[\[40b\]]
[\[40b.1\]]bsngal 'byung mi 'gyur/_/dam tshig chen po dpes bstan pa/_/sa gzhi lta bu'i rang bzhin pas/_/lam dang 'bras bu'i chos rnams kun/_/dam tshig med par 'byung mi srid/_/sa mtha'i mkhar gyi rang bzhin pas/_/bsrung ba thub dang ma thub las/_/legs nyes stongs
[\[40b.2\]]chen spyod pa'o/_/rin chen lta bu'i rang bzhin pas/_/dngos grub dgos 'dod thams cad 'byung /_/nam mkha' lta bu'i rang bzhin pas/_/'di yod thams cad shod par 'gyur/_/rno dpal mtshon gyi rang bzhin pas/_/'khor ba'i dra ba gcod pa la/_/pha ma lta bu'i rang
[\[40b.3\]]bzhin pas/_/dus gsum rgyal ba thams cad bskyed/_/rgya mtsho lta bu'i rang bzhin pas/_/rlabs chen dus dus 'byung bar byed/_/me dpung lta bu'i rang bzhin pas/_/gang mtsho thams cad tshig par 'gyur/_/de bzhin rtsi snan rang bzhin pas/_/'khor ba'i gcong
[\[40b.4\]]rnying ma lus 'byin/_/rgyal po lta bu'i rang bzhin pas/_/phyogs 'ga' brten yang rim gyis 'tsho/_/rgya mtsho nor len ded dpon dang /_/thog ma nas mthar 'dis phyin pas/_/'di la shin tu nan tan bya'o/_/dam tshig dam tshig ces bya ba/_/gud na yod pa ma yin te/_/rang gi
[\[40b.5\]]sems nyid dam tshig yin/_/ji snyed snang ba'i chos rnams kun/_/rang rig rkyen bral nyid snang bas/_/cir snang cir srid rang rig nyid/_/'gro ldog spyi tshugs gang yong yang /_/snying po'i don las 'da' mi srid/_/rang bzhin dam tshig chen po yid/_/rang bzhin lhun grub dam
[\[40b.6\]]tshig la/_/rigs pas phyin ci ma log na/_/mngon snang gdags pa'i chos med pas/_/lta ba'i dam tshig chen por bshad/_/de dag blo la 'dris pa yis/_/spyod lam kun yang ma nyams par/_/ting 'dzin rgyud kyi dam tshig ste/_/sangs rgyas nyid dang spyod yul gcig_/'di
[\[40b.7\]]la bsrung ba ci yang med/_/nyams pa rdul tsam 'byung mi srid/_/ma 'gags spyod pa 'dzin med pas/_/lhag pa'i dam tshig rnam bzhi ldan/_/bsrung bya ma lus 'dir 'dus phyir/_/dam tshig kun gyi mdo zhes so/_/sgyu 'phrul rnam dpyod gtor tshogs rgya mtsho'i rgyud chen
[\[41a\]]
[\[41a.1\]]las/_/lam 'bras snying po me long bcu gcig gis mtshan pa/_/'khor ba'i dang mchu'i tshul gyis sgeg pa'i blos bsdus pa'i/_/dge rtsas kun kyang dam gnas 'gro kun byang chub shog_/spyi'i dam tshig mdor bsdus pa dpal sgeg pa'i rdo rjes mdzad pa dam tshig
[\[41a.2\]]chen po'i mdo rdzogs so/_/[{D3724}]@##/_/rgya gar skad du/_shI la sam+ba ra sa ma ya a bi ru d+d+ha nA ma/_bod skad du/_tshul khrims dang sdom pa dang dam tshig mi 'gal ba zhes bya ba/_sangs rgyas dang byang chub sems dpa' thams cad la phyag 'tshal lo/_/dpal
[\[41a.3\]]tshogs kun mkhyen dam pa'i dbang phyug snying rje'i mchog gi bdud rtsis brlan pa'i blo gros can/_/gzhan don yon tan dri med bden pa'i rin chen rin thang med pa mang po 'thob pa'i mchog_/'gro ba nyon mongs ha la ha la'i dug zos rnams la chos kyi bdud rtsi'i char
[\[41a.4\]]pa yis/_/mya ngan 'das pa dam pa'i don byed pa yi dpal ldan gang yin khyed kyis rtag tu srungs/_/dge ba'i bshes gnyen dang bral zhing /_/bde gshegs byin rlabs med pa dang /_/mang du thos pa dang bral zhing /_/thos pa nyung ngus chog shes pa/_/mkhas pa nyid
[\[41a.5\]]du rlom byed rnams/_/rgyud dang sngags dang phyag rgya sogs/_/sbyin la sogs dang sangs rgyas yum/_/lung nod ji bzhin ma rtogs pas/_/dpal ldan sangs rgyas kyis bstan pa'i/_/byang chub sems dpa' rnams kyi sdom/_/dang por bzung nas de 'og tu/_/
[\[41a.6\]]rab tu byung nas dge slong ngam/_/dang por rab tu byung brtan nas/_/sngags dang pha rol phyin lam nas/_/phyi nas de rnams rmongs sogs kyis/_/'dul ba yi ni bstan bcos las/_/nyan thos la sogs sdom gnas pa/_/so sor thar dang lo drir gnas/_/der
[\[41a.7\]]bstan pa yi bslab pa rnams/_/phal cher bsrung bar ma nus pas/_/byang chub sems dpa'i sdom pa dang /_/'gal ba nyid du gnas bzung nas/_/de ltar de spangs rnam par gnas/_/de dag mi shes bsal phyir dang /_/bstan pa 'khrul pa bzlog pa'i phyir/_/rig
[\[41b\]]
[\[41b.1\]]'dzin gyi ni dam tshig rnams/_/byang chub sems dpa'i bslab pa dang /_/so sor thar gsungs sdom pa ni/_/rgyu 'bras ltos 'brel grub rnams la/_/mi 'gal 'brel pa gsal bar bya/_/sgrub pa lung bzhin bya ba ni/_/dpal ldan bla ma'i zhal snga nas/_/yang dag shes
[\[41b.2\]]rab pha rol phyin/_/mngon par rtogs pa brgyad rnams dang /_/dam tshig dbang bskur thob pa yis/_/shin tu man ngag dang ldan pas/_/dpal ldan 'dus sogs rgyud kyi don/_/rim pa gnyis ni rnam dbye ba/_/thob pa nges bsam snying rje yis/_/bdag dang gzhan gyi
[\[41b.3\]]byang chub phyir/_/byang chub tu ni sems bskyed de/_/kun las phyir mi ldog brtan bya/_/thabs kyi rang bzhin bya ba 'am/_/bsgom pa yi ni lam dag ste/_/sbyin la sogs pa'i bslab pa la/_/yang na sngags spyod rim pa las/_/rtag tu dge ba'i bshes gnyen ni/_/
[\[41b.4\]]bsten pa yongs su gtang mi bya/_/mdo sde chos mngon 'dul ba yi/_/gtsug lag gi ni bstan bcos dang /_/gtsug lag ma yin lo dri sogs/_/slob dang rang sangs rgyas rnams dang /_/byang chub sems dpa' thams cad kyi/_/so sor thar sogs sdom pa ni/_/dge
[\[41b.5\]]slong blo dang ldan pa yis/_/byang chub sems dpa' yang dag bsten/_/bdag dang gzhan gyi byang chub dang /_/dpal ldan 'chi bdag las rgyal ba'i/_/bstan pa yang ni bsrung phyir dang /_/de bzhin 'jig rten gsum gnas pa'i/_/mi dang lha sogs 'jig rten rnams/_/
[\[41b.6\]]sems sun 'byin pa gzhom phyir ro/_/sdom pa'i rnam par dbye ba ni/_/dpal ldan rgyal bas gang gsungs pa/_/phan tshun 'gal ba dag tu ni/_/gang yang nam du'ang gnas ma yin/_/chos 'dul las ni bcom ldan gyis/_/so sor thar pa'i sdom pa ni/_/rnam pa
[\[41b.7\]]brgyad gsungs 'di lta ste/_/dge slong dang ni dge slong ma/_/dge slob dge tshul dge tshul ma/_/de bzhin dge bsnyen dge bsnyen ma/_/bsnyen gnas la ni gnas pa'o/_/de rnams bslab pa'ang rnam dbye ba/_/dpal ldan thub pa'i dbang chen po/_/snying rje ldan pas
[\[42a\]]
[\[42a.1\]]gsungs pa ni/_/dge bsnyen pho mo dag gi sdom/_/rnam pa lnga ru rab bstan te/_/'di ltar srog gcod spong ba nas/_/myos 'gyur chang mi 'thung ba'i bar/_/dge tshul pho mo'i sdom dag ni/_/mgon pos rnam pa bcur gsungs te/_/srog
[\[42a.2\]]gcod pa la sogs pa nas/_/ji srid gser dngul la sogs pa/_/len pa spong ba'i bar du'o/_/de bzhin gzhan ni bar slob ma'i/_/'dul las bcu gnyis nyid yin te/_/chos dang rjes su mthun pa rnams/_/thar pa'i lam ni dag phyir gsungs/_/thub pa thugs
[\[42a.3\]]rje chen po yis/_/spang bya thams cad spangs pa ni/_/dge slong dge slong ma rnams kyi/_/sdom pa yin par gsungs pa yin/_/thub pa thugs rje chen po yis/_/glu dang gar sogs phreng ba sogs/_/gcig byas phyed dang dus min zas/_/bar gyi spang bya brgyad spangs
[\[42a.4\]]pa/_/bsnyen gnas kyi ni sdom par gsungs/_/sbyin la sogs pa'i sangs rgyas chos/_/bya ba thabs kyi bdag nyid gnas/_/shes rab pha rol phyin pa ru/_/bstan pa rgyal ba'i dbang po yis/_/byang chub sems dpa' thams cad kyi/_/sdom pa nyid du gsungs pa yin/_/
[\[42a.5\]]phyag rgya sngags sogs rnal 'byor gyi/_/rim pa gnyis la brten pa las/_/rdo rje ye shes lus ngag gi_/lha yi rnam pa rab bsgoms pa/_/thabs dang ldan par sgrub pa ni/_/byang chub sems dpa'i bslab 'grub pas/_/so sor thar sdom gyis de 'grub/_/gsang
[\[42a.6\]]sngags sbyin sogs dbye ba las/_/rgyu dang 'bras bu'i dbye ba yis/_/dge slong la sogs dbye bya ste/_/dge slong sogs sdom dbye ba med/_/dge slong nyid sdom gcig yin te/_/de bzhin len dang bsgrub pa'ang gcig_/rab byung sdom pa btang nas ni/_/sngags
[\[42a.7\]]kyi sdom dang sbyin sogs kyi/_/sdom pa yang ni gzung mi bya/_/gsang sngags kyi ni sdom pa dang /_/sbyin sogs sdom pas bsdams pa dang /_/rnyed dang bkur sti'i rgyu yis sam/_/gnas kyi 'tsho ba 'grub don du/_/rab byung sdom pa len 'dod na/_/dge slong min pas
[\[42b\]]
[\[42b.1\]]sdom mi bya/_/gsang sngags sbyin sogs ldan pa ni/_/rab byung sdom pa bsgrub pa'o/_/'phags pa mgon po byams pa yis/_/'di ltar mkhyen te gsungs pa ni/_/rab tu byung ba'i phyogs dag ni/_/yon tan tshad med rnams dang ldan/_/de ltar sdom brtson khyim pa
[\[42b.2\]]yi/_/byang chub sems las khyad par 'phags/_/gsang sogs lam dang sbyin sogs kyi/_/lam nyid dag ni dge slong gis/_/dge slong mkhas las blang bya yi/_/gzhan nyid las ni ma yin no/_/sngags dang sbyin sogs la gnas pa'i/_/byang chub sems dpa'i
[\[42b.3\]]sdom pa ni/_/tshul khrims pha rol phyin rnam gsum/_/dang po sdom pa'i tshul khrims dang /_/dge ba chos sdud tshul khrims dang /_/sems can don byed tshul khrims te/_/des bsgrubs 'di 'grub nges pa yin/_/rgyal bas 'dul ba'i sde snod las/_/dge slong sdom
[\[42b.4\]]gang gsungs de ni/_/dge slong byang chub sems dpa' yis/_/tshul khrims sdom pa'i cha ru 'gyur/_/dpal ldan de bzhin gshegs pa dang /_/dpal ldan rdo rje sems dpa' yi/_/dbugs dbyung dag la brten nas ni/_/rdo rje'i lam ni gnyis su gnas/_/de la bde
[\[42b.5\]]gshegs dbugs dbyung ba/_/dge slong rnams la zhi sems kyis/_/ma lus spros pa dang bral ba/_/gsungs pa dbang spyod sogs rim bya/_/phyi rol shes rab spangs nas ni/_/rtag tu rang snang shes rab ldan/_/de la 'dul las gsungs pa yi/_/sdom pa yis ni
[\[42b.6\]]byang chub sgrub/_/rdo rje'i bdag nyid thob pa yi/_/rdo rje sems dpa'i rol pa ni/_/dge slong bdag nyid gyur pa yi/_/dpal ldan rnam par snang mdzad sogs/_/gos dkar sogs dang snyoms 'jug pa/_/do shal dpung rgyan gdu bu yis/_/rnam par brgyan cing gos
[\[42b.7\]]dag ni/_/shin tu bzang po bsnams pa ru/_/dpal ldan 'dus sogs las byung bas/_/sems can kun gyi don 'gyur ro/_/rdo rje sems dpa'i dbugs dbyung ba/_/rtag tu khyim pa sbyang bya'i phyir/_/dbang bskur la sogs rim pa ni/_/spros dang bcas pa de la
[\[43a\]]
[\[43a.1\]]gsungs/_/sems sogs 'os su gyur pa la/_/phyi rol rig ma'i dbang bskur bya/_/spros pa med pas rab byung la/_/dge slong rnams kyis de sbyin te/_/'dul la sogs pa'i sdom pa ni/_/thams cad ldan pa'i slob ma la/_/rtag tu rang snang shes
[\[43a.2\]]rab kyis/_/bsgom pa gsal bar bya phyir ro/_/sbyin sogs spyod dang sngags sogs spyod/_/rnal 'byor gnas pa'i bdag nyid dag_/rdzogs pa'i byang chub sangs rgyas chos/_/rang dang gzhan la rab bsgrub par/_/rab tu 'jug pa'i dge slong gi/_/dngos gnas
[\[43a.3\]]byang chub sems dpa' dang /_/bse ru nyan thos nyid gnas pa'i/_/zhi ba 'dod pa'i dge slong gis/_/'dul las gsungs pa'i sdom pa yang /_/phra mo tsam yang gtang mi bya/_/khyim pa'i byang chub sems dpa' yang /_/gang tshe tshangs spyod nyid bsrungs na/_/rab byung
[\[43a.4\]]byang chub sems dpa' yis/_/rang gi tshul khrims ji ltar dor/_/dpal ldan mgon po byams pa yis/_/rtag tu tshangs par spyod nyid dang /_/'tsho ba rnam par dag nyid do/_/byang chub sems dpa' la gsungs so/_/dge slong byang chub sems dpa' yis/_/sbyin
[\[43a.5\]]sogs bya ba'i lam gyis sam/_/yang na sngags kyi sdom pa yis/_/gnas te de nyid sgrub byed pas/_/'dul las gsungs pa'i sdom pa ni/_/ji srid 'tsho yi bar du bsrung /_/dpal ldan thub pa'i dbang po ni/_/thams cad mkhyen pa gang yin des/_/theg pa
[\[43a.6\]]gsum gyis nges 'byung la/_/theg pa gcig gi 'bras bur gnas/_/zhes bya bar ni gsungs pa yin/_/sdom pa rnams ni sdom pa yin/_/gong nas gong du rjes 'jug ste/_/'di ltar dge bsnyen sdom pa ni/_/dge tshul gyi ni rjes su 'jug_/gang de dge slong rjes
[\[43a.7\]]su 'jug_/gang dag nyan thos dge slong gi/_/sdom gsungs byang chub sems dpa' yi/_/rjes su 'jug ste kun ldan pas/_/dge slong shin tu khyad par 'phags/_/bya ba thabs kyi sbyor ba ni/_/byang chub sems dpa'i sdom pa ste/_/sngags pas sbyin la sogs pa
[\[43b\]]
[\[43b.1\]]ste/_/thams cad du ni 'jug par bya/_/gal te sdom pa 'gal gyur na/_/dge slong gis ni sdom pa rnams/_/phul bar gyur na dge tshul dang /_/dge bsnyen yang ni mi gnas 'gyur/_/sems can don la ltos pa yis/_/so sor thar gsungs sdom gtong zhes/_/gal
[\[43b.2\]]te de ltar rjod byed na/_/de dag nges par rmongs pa yin/_/blo ldan khyad par 'phags pa yi/_/dge slong byang chub sems dpa' ni/_/thabs la mkhas pas thams cad du/_/rmi lam du yang 'gal mi bsam/_/sbyin la sogs pa bya ba'am/_/yang na de nyid bsgom bya
[\[43b.3\]]yin/_/dge slong sems can don bsgrub pa'am/_/byang chub sems dpa' snying rje che/_/gzhan don byed par 'dod rnams kyis/_/'dul la sogs pa'i dge slong gis/_/bya ba tshul khrims khyad 'phags phyir/_/tshul khrims lhag par bsten par bya/_/'dul ba
[\[43b.4\]]las brjod tshul khrims ni/_/dge slong nyid du bsgrub bya'i phyir/_/ji srid 'tsho bar bsten bya ba/_/sems can don yin gtang mi bya/_/sngags sogs bsgom pa gnas pa dang /_/sbyin pa sogs la gnas pa yi/_/dge slong byang chub sems dpa' yis/_/so sor
[\[43b.5\]]thar gsungs bslab pa ni/_/nam yang gtang bar mi bya'o/_/btang na dmyal sogs 'gro bar 'gyur/_/de ltar ma gyur rnam nges na/_/yang dag byang chub bsgrub pa'i phyir/_/dge slong sdom pa yang dag pa/_/so sor thar la gnas par bya/_/rgyal dang rgyal ba'i sras
[\[43b.6\]]rnams la/_/gus pas lung dang rigs pa yis/_/shin tu dri ma med cing mi 'gal sdom rnams byas pa las/_/bdag gis zla 'od lta bu'i dge ba bsags pa gang yin des/_/'jig rten ma lus dpal ldan rgyal ba'i dbang po myur 'grub shog_/tshul khrims dang sdom
[\[43b.7\]]pa dang dam tshig mi 'gal ba zhes bya ba/_slob dpon mkhas pa chen po ye shes dpal bzang po'i zhal snga nas mdzad pa rdzogs so//_//kha che'i mkhan po dz+nyA na shrI b+ha dra de nyid dang /_zhu chen gyi lo tsA ba dge slong blo gros snying po dang /_dge slong rab zhi bshes
[\[44a\]]
[\[44a.1\]]gnyen gyis bsgyur cing zhus te gtan la phab pa'o/_/[{D3725}]@##/_/rgya gar skad du/_sarba sa ma ya saM gra hanA ma/_bod skad du/_dam tshig thams cad bsdus pa zhes bya ba/_bcom ldan 'das dpal rdo rje sems dpa' la phyag 'tshal
[\[44a.2\]]lo/_/oM AHhUM/_rdo rje mi phyed gsum bdag nyid/_/dpal ldan bde chen rdo rje la/_/btud de gsang sngags theg pa'i gzhung /_/rgyud las gsungs pa bri bar bya/_/byang chub sems dpa' gsang sngags kyi sgor zhugs pas 'di ltar shes par bya'o/_/theg pa chen po'i
[\[44a.3\]]yang chen po 'di 'og ma rnams las khyad par du 'phags te/_ji ltar zhe na/_'di skad du 'phags pa klu sgrub kyi zhal snga nas thams cad chos kyi skur rtogs pas kun du bzang po'i rgyas thebs pa dang 'jig rten gyi lha chen po dam tshig can 'khor dang bcas pas bkur gnas
[\[44a.4\]]byed pas byin gyis brlabs dang ldan pa dang /_dus gsum gyi sangs rgyas sras dang bcas pas thugs la dgongs shing byin gyis brlabs pas dngos grub myur ba dang /_bde bar gshegs pa rnams dang spyod yul gcig pas 'khor ba dang ngan song gi 'jigs pa dang bral zhing
[\[44a.5\]]dbugs phyin pa dang /_rdo rje byang chub kyi sems dang ldan zhing sku dang gsung dang thugs mi phyed pas bar du gcod pa gang yang med pa dang /_phyi nang thams cad rang bzhin gyis rnam par dag par yid ches pas dam tshig nyams par mi 'gyur ba dang /_gal te nyams na yang
[\[44a.6\]]rang bzhin gyis skod par 'gyur ba'i khyad par ro zhes gsungs so/_/yang slob dpon chen po in+d+ra b+hU ti'i zhal snga nas bla ma'i khyad par dang snod kyi khyad par dang cho ga'i khyad par dang las kyi khyad par dang dam tshig gi khyad par dang /_lta ba'i khyad par dang spyod pa'i khyad par
[\[44a.7\]]te bdun gyis 'phags so zhes gsungs so/_/slob dpon chen po ye shes zhabs kyi zhal snga nas sngags kyi theg pa ni rnam pa gsum gyis thun mong ma yin te/_'di ltar sgrub pa po dang lam dang 'bras bu gsum mo zhes gsungs so/_/slob dpon tri pi ta ka ma la'i
[\[44b\]]
[\[44b.1\]]zhal snga nas ni/_don gcig na yang ma rmongs dang /_/thabs mang dka' ba med pa dang /_/dbang po rnon po'i dbang byas pas/_/sngags kyi theg pa khyad par 'phags/_/zhes gsungs so/_/slob dpon DoM bi he ru ka'i zhal nas kyang 'di ni snod kyi khyad par dang
[\[44b.2\]]snod du byed pa'i cho ga dang gzhung dang /_lam gyi khyad par dang 'bras bu'i khyad par gyis sngags kyi theg pa khyad par 'phags zhes gsungs pa dang /_gzhan yang rdo rje dril bu pa'i zhal nas kyang gsang sngags kyi theg pa ni theg pa chen po'i yang chen po yin te/_'di ltar
[\[44b.3\]]rten gyi gang zag gi khyad par dang /_'jug pa lam gyi khyad par dang /_mthar thug pa 'dras bu'i khyad par dang /_/mngon par 'byung ba'i khyad par ro zhes gsungs so/_/slob dpon rat+na A ka ra shAn+ti pa'i zhal snga nas 'dir/_dmigs pa rnam par dag pa dang /_/grogs
[\[44b.4\]]kyi mthu dang spyod pa yis/_/blo ldan rnams kyi theg pa 'di/_/chen po'i chen po nyid du bsgrags/_/zhes gsungs so/_/bdag gi bla ma rje btsun dam tshig rdo rje'i zhal nas ni pha rol phyin pa'i theg pa las theg pa 'di gong du gyur pa yin te bla ma dang dbang bskur ba dang dam tshig
[\[44b.5\]]dang man ngag dang brtson 'grus kyis khyad par du 'phags so zhes gsungs so/_/de la 'dir dam tshig 'ba' zhig brjod par bya ste/_dam tshig ni sngags pa rnams kyi gnas su gyur pa dang theg pa chen po'i chos kyi lo tog skye ba'i sa gzhir gyur pa yin pas de bri bar bya'o/_/dam tshig
[\[44b.6\]]rnams kyang gang zhe na/_rten dang rgyu dang rtsa ba dang ngo bo dang nges pa'i tshig dang dbye ba dang ming gi rnam grangs dang rkang grangs dang brda dang bdud dang dgra dang nyams pa'i tshad dang skong ba dang /_ma nyams pa'i rtags dang bskang ba dang bsngo bgrang bya ba dang bskangs pa dang bsdus pa'i dam
[\[44b.7\]]tshig dang nyams pa'i nyes dmigs dang ma nyams pa'i phan yon dang 'bras bu rnams so/_/des na rten ni theg pa chen po'i rigs can skyabs su 'gro ba gnyis sngon du song ba bla na med pa byang chub kyi sems bskyed pa dkyil 'khor du zhugs shing dbang bskur ba thob pa'o/_/de la rgyu
[\[45a\]]
[\[45a.1\]]ni byang chub kyi sems so/_/rtsa ba ni snying rje'o/_/ngo bo ni ngo tsha shes pa dang khrel yod pa dang /_snying rje dang shes rab mtshungs par ldan pa shes pa'i rgyun no/_/nges tshig ni rtogs pa'i phyir ram/_mnyam pa nyid du 'gro ba'i phyir ram/_thob cing mi 'da' ba'i
[\[45a.2\]]phyir ro/_/de la dbye ba ni rtsa ba dang sbom po dang yan lag gi sgo nas dbye ba dang bsrung ba dang bsgrub pa'i sgo nas dbye ba dang spyod pa dang lta ba'i sgo nas dbye ba dang spyi dang khyad par dang lhag pa'i sgo nas dbye ba dang thun mong dang thun mong ma yin pa'i sgo nas dbye ba dang /_rags pa dang phra
[\[45a.3\]]ba'i sgo nas dbye ba dang /_bsrung bar bya ba dang nyams su blang ba dang spyad par bya ba dang spyod lam dang thun mong ma yin pa'i sgo nas dbye ba'o/_/de la ming gi rnam grangs ni dam tshig dang sdom pa dang brtul zhugs dang spyod yul dang dka' spyad dang spyod pa dang shI la la sogs pa'o/_/de la
[\[45a.4\]]rkang grangs ni thun mong gi rtsa ba'i ltung ba bzhi dang pha rol tu phyin pa'i rtsa ba'i ltung ba bcu gnyis dang kr-i ya'i rgyud kyi rtsa ba'i ltung ba bcu gsum dang /_spyod pa'i rgyud kyi rtsa ba'i ltung ba bcu bzhi dang rnal 'byor gyi rgyud kyi rtsa ba'i ltung ba bcu bzhi dang /_rnal 'byor chen po'i rgyud kyi rtsa ba'i
[\[45a.5\]]ltung ba bcu bzhi dang /_yang lnga dang yang bzhi dang /_rtsa ba'i ltung ba bdun cu tham pa'o/_/de la yan lag gi dam tshig rnams ni 'di rnams so zhes bgrang bar mi nus te/_mdo sde dang mngon pa dang 'dul ba dang rgyud sde rnams su blta bar bya'o/_/de la dam tshig gi brda ni ji skad du/_
[\[45a.6\]]mi shigs pa ni seng ge ste/_/gcan gzan rgyal po yin pas so/_/za ma tog ni rgyal mo'i mdzod/_/dug spyod pa ni der mi rigs/_/rat+na myu gu lcug phran dag_/bregs te 'byung rgyun gcad mi bya/_/gangs kyi zhu chu phal ba yang /_/mkhas pas btung bar mi bya'o/_/pad+ma'i ze'u
[\[45a.7\]]'bru kha ma bye/_/zla zer ma yin dbye mi bya/_/ma brtags bug rdol can snod du/_/bdud rtsi sman blugs zags par 'gyur/_/don med bcos pa'i tshul rtags can/_/bsrel zhing spyad par bya ba min/_/shel dkar rat+na sgo nga dang /_/'dam rdzab khung du nub mi bya/_/seng
[\[45b\]]
[\[45b.1\]]ge dkar mo'i 'o ma dag_/gser snod ma yin blugs mi bya/_/yid bzhin nor bu rin po che/_/bsreg par bya ba yong ma yin/_/khyung chen gshog pa gar brkyang ba/_/de dag bcag par bya ba min/_/gnam lcags me yi dur mo dag_/brdab par bya ba ma yin no/_/rdo rje
[\[45b.2\]]drag chen gtams pa'i gzhi/_/gzhig par bya ba gal yin/_/bud shing bsregs pa'i sgron me de/_/'thor rlung drag pos bskyod mi bya/_/rdo rje tshig gi chu rgyun dag_/'ol ka bkag par bya ba min/_/rgyal po bka' rtags phyag rgya dag_/nam yang bshig par mi bya'o/_/gtsug
[\[45b.3\]]gi yid bzhin nor bu de/_/rgyal mtshan rtse las dbrog mi bya/_/zhes gsungs pas/_/zla ba'i dam tshig kyang brdar gsungs te/_dpal dgyes pa rdo rje las tsa'u sa ma ya/_kaspur/_sih+la/_kab+pu ra/_bA la zhes pa dang /_snyoms 'jug gi dam tshig kyang po la/_ka k+ko la/_
[\[45b.4\]]kun du ru zhes gsungs so/_/rtsa ba'i ltung ba bcu bzhi yang brdar gsungs te/_dpal dus kyi 'khor lo las/_ri bong can dang mig dang yon tan rig byed dang /_/mda' dang dbang po ri dang bkra shis gza' dang phyogs/_/drag po nyi ma yan lag sa rnams yin/_/zhes gsungs
[\[45b.5\]]pa lta bu'o/_/de la dam tshig gi bdud ni rnam rtog 'khrig pa'i bdud dang /_btang snyoms le lo'i bdud dang /_longs spyod g.yeng ba'i bdud dang /_tshig rtsub mtshon cha'i bdud dang /_khro gtum 'khrug pa'i bdud de/_/de la dam tshig dgra ni gsang ba 'phel bas bcos dkar
[\[45b.6\]]song ba'i dgra dang chos log par spyad pas bar chad 'ong ba'i dgra dang rtsa ba byung bas chad pa chen po 'byung ba'i dgra dang /_sgrub pa mi brtson pas dge ba 'phrog pa'i dgra'o/_/de la dam tshig gi nyams pa'i tshad ni nyams pa che chung gi tshad dang dus kyi tshad do/_/de la nyams pa che chung
[\[45b.7\]]gi tshad ni kun du nyams pa chen po dang rtsa ba nyams pa dang /_yan lag nyams pa dang zlas nyams pa dang zhar la nyams pa'o/_/de la dang po bla ma'i dam tshig ni de bskrongs pa dang de la mtshon la sogs pas brgyab pa dang sku la smad pa dang 'khus pa dang brnyas pa dang 'khon pa dang
[\[46a\]]
[\[46a.1\]]bka' bcag pa dang ngan sems dang 'phya ba la sogs pa'o/_/rdo rje spun pho mo'i dam tshig ni de bsad pa dang 'khus pa dang brdegs pa dang nor rdzas dang chung ma la sogs pa phrogs pa dang /_lkog kha dang ngor kha dang man dur dang brnyas pa dang mtshang 'dru ba
[\[46a.2\]]dang ngan sems dang 'khon pa dang brtse gdung med pa la sogs pa'o/_/gzhan yang byang chub kyi sems gtan spangs pa ni kun du nyes pa chen po'o/_/de la rtsa ba'i ltung ba bdun cu las bla ma dang rdo rje spun dang byang chub kyi sems ma gtogs pa drug cu rtsa gsum nyams pa dang /_
[\[46a.3\]]gzhan yang rang gis dbang ma thob par gzhan la bskur ba dang mi shes par dkyil 'khor 'dri ba dang /_rab gnas dang sbyin sreg dang tshogs kyi 'khor lor zhugs pa dang /_gsang sngags rang shes su bla ma med par spyod pa dang thun mtshams kyi rnal 'byor chags pa dang lha dang bla ma la mchod
[\[46a.4\]]pa dus su chags pa dang mi dge ba bcu dang mtshams med pa lnga dang nye ba'i mtshams med pa lnga dang /_dam pa'i chos spong ba dang 'phags pa la skur pa 'debs pa dang rang gi gsang ba bzhi po bag med par gzhan la smra ba dang ngo tsha med pa dang khrel med pas sdig pa ci la yang mi 'dzem pa
[\[46a.5\]]rnams ni rtsa ba'i ltung ba zhig ral du 'gyur ro/_/de la rtsa ba'i yan lag tu gyur pa yang lag gi ltung ba bdun dang bco lnga la sogs pa spyir bzhi/_bar skabs bzhi/_gsang ba nye bar gtad pa bzhi/_gsang bar 'os pa'o/_/sngags kyi rgyud la sogs pa nas gsungs pa ji
[\[46a.6\]]snyed pa rnams dang /_gzhan yang gzugs sku dang po ti dang rdo rje dril bu dang phur bu 'joms pa dang 'tshong ba dang 'gom pa dang mchog tu yi dam lha'i sku dang /_glegs bam dang phyag rgya rnams sbyin pa dang 'tshong ba la sogs pa rnams ni yan lag gi ltung ba zhig ral du 'gyur ro/_/
[\[46a.7\]]de la byang chub kyi sems gtan spangs te rtsa ba mang du byung ba ni kun du nyon mongs pa chen po'o/_/de ma shor yang rtsa ba'i nyes pa gcig gam 'ga' byung ba ni rtsa ba nyams pa'o/_/rtsa ba ma shor ba yang nyes pa gzhan byung ba ni yan lag nyams pa'o/_/bla ma ngan pa dang grogs ngan
[\[46b\]]
[\[46b.1\]]pas nyes pa byung na ni zlas nyams pa'o/_/mi shes pa dang ma gus pa dang bag med pa dang nyon mongs pa che bas nyes pa byung ba ni zhar la nyams pa'o/_/de la dus kyis nyams pa ni brtson pa rab kyi rab kyis ni nyes pa byung ba'i rjes nyid la ma bskangs na nyams so/_/rab kyi 'bring
[\[46b.2\]]gis snga dro nyi ma phyed dang phyed kyi phyed dang dgongs ka dang de bzhin du dus su ma bskangs na nyams so/_/rab kyi tha mas ni nyin par nyes pa mtshan mo la/_mtshan mo'i nyes pa nyin par ma bskangs na nyams so/_/'bring gi rab dang 'bring gi 'bring dang 'bring gi tha ma ni zhag bdun dang
[\[46b.3\]]dus khyad par can dang zhag nyi shu rtsa gcig tshun chad du ma bskangs na nyams so/_/tha ma'i rab dang tha ma'i 'bring dang tha ma'i tha mas ni zla ba gcig dang zla ba bdun dang zla ba bcu gnyis tshun chad du ma bskangs na nyams so/_/shin tu dman pas kyang skye ba 'di la nyams pa lus
[\[46b.4\]]pa las 'chi kar skong na de bskangs pa las de ma bskangs na nyams so/_/de la dam tshig ma nyams pa'i rtags ni gdung sha rI ram dang khrel ma khrel dang rmi lam dang bar chad mang nyung las brtag par bya'o/_/de la dam tshig bskang ba ni so so dang thun mong gi'o/_/de la so sor
[\[46b.5\]]bskang ba ni spyod pa rlabs po che tsha tsha dang sbyin sreg dang gtor ma dang yan lag bdun pa dang chos spyod bcu dang tshogs kyi tsakra dang nye'u 'don pa dang dge 'dun la chos ston yon dang bcas pa dang /_sgrub pa chen po'i gzhi bzung ba dang gzugs khyad par can dang rang gi lha'i
[\[46b.6\]]snying po bzlas brjod bya ba ni 'bum phrag lnga dang khri phrag gsum dang khri phrag lnga dang stong phrag gsum dang stod phrag lnga dang brgya phrag gsum dang brgya phrag lnga dang bcu phrag gsum dang bcu phrag lnga dang nyi shu rtsa gcig ste nyams pa chen po la sogs pa lnga dang rim pa bzhin du sbyar ro/_/
[\[46b.7\]]gzhan yang rdo rje slob dpon gyi nyams na slar yang dkyil 'khor du 'jug par bya ba dang /_rdo rje spun gyi dam tshig nyams pa na tshogs kyi tsakra la sogs pa ste nyes pa so sor bskang ba'i thabs so sor ji ltar bshad pa bzhin du bskang bar bya'o/_/de la thun mong gi bskang ba ni bshags
[\[47a\]]
[\[47a.1\]]pa dang sbyang ba dang slar blang ba'o/_/gzhan yang gong du bshad pa'i dge ba'i las kyis bskang ba dang rdzas kyis bskang ba dang don gyis bskang ba dang ting nge 'dzin gyis bskang ba dang gsang ba'i thabs kyis bskang ba'o/_/de la dang po gong du bshad do/_/gnyis pa
[\[47a.2\]]ni bla ma spyan drangs nas rin po che dang rdzas khyad par can phul nas nyes pa bshags te/_dkyil 'khor du zhugs nas rdzas de dag slar slu ba'i tshul du bla ma las dam tshig bslang bar bya'o/_/gsum pa ni chos thams cad nam mkha' ltar rnam par dag pas bsgom pa dang chos zab mo nyan
[\[47a.3\]]pa dang bsam pa dang bklag pa dang /_kha ton bya ba de la brtag pa dang bri ba dang gzhan la sbyin par bya'o/_/de la bzhi pa ni sdig pa bkru ba dang sdig pa sreg pa dang sdig pa gtor ba dang dam tshig rdo rje bsgoms nas de'i ting nge 'dzin gyis bskang ba'o/_/de la lnga pa ni bla ma la rdzas dang
[\[47a.4\]]rang gi chung ma phul te/_gsang ba'i dbang dang shes rab ye shes kyi dbang dang bzhi pa'i dbang zhu bar bya'o/_/gzhan yang yi dam lha'i ting nge 'dzin dang bzlas pas shin tu yang bskang ngo /_/khyad par du rdo rje byang chub kyi sems bsgoms nas bskang du mi btub pa yang bskang ste/_
[\[47a.5\]]mdzod kyi mdo la sogs pa la blta bar bya'o/_/de la dam tshig rnams bsdo ba grang bya ba ni mdor bsdu na dran pa'i tshul gyis bsdo bgrang bya ba dang /_kha thon dus gsum du bsdo bgrang bya ba dang /_dus drug tu yi dam nar ma'i dus su bskang zhing bsdo bgrang bya ba dang /_glegs
[\[47a.6\]]bam bltas pas bsdo bgrang bya ba'o/_/de la dam tshig bskangs pa dang ma nyams pa'i rtags sngar bshad pa bzhin du shes par bya'o/_/de la dam tshig nyams pa'i nyes dmigs ni ji skad du dpal sangs rgyas mnyam sbyor gyi rgyud las/_dam tshig nyams pas dkyil 'khor du/_/
[\[47a.7\]]dbang bskur dngos grub 'thob mi 'gyur/_/zhes gsungs pas dang po dkyil 'khor du zhugs shing dbang bskur ba thob nas dam tshig sdom pa mnos nas phyis ma bsrungs na 'jig rten dang 'jig rten las 'das pa'i dngos grub mi 'byung la/_mi 'dod pa sna tshogs pa 'byung
[\[47b\]]
[\[47b.1\]]bar 'gyur ro/_/yang /_dam tshig med pa'i mi rnams la/_/sngags dang phyag rgya mi sbyin zhing /_/de dang 'grogs par mi bya ste/_/snying rje bskyed la spang bar bya/_/zhes pa dang /_dang por bla ma rje btsun las/_/dam tshig thob nas mi bsrung ba/_/mkha' 'gro srin pos bsad
[\[47b.2\]]nas su/_/ngu 'bod la sogs dmyal bar 'gro/_/shes rab snying rje mi ldan pa/_/gsang sngags la ni 'jug mi bya/_/yan lag dam tshig nyams gyur na/_/rdo rje dmyal bar skye bar 'gyur/_/de bas dam nyams sdig can de'i/_/nyams pas grib ma 'go bas na/_/lhan
[\[47b.3\]]cig gnas par mi bya zhing /_/de la snying rje bskyed par bya/_/zhes gsungs pa dang /_dpal sangs rgyas thod pa las kyang /_re zhig dam tshig nyams pa las/_/dngos grub thob pa lta zhog gi/_/mi yi skye ba'ang rnyed par dka'/_/gang yang bla ma brgyud pa yi/_/rims 'ongs de nyid
[\[47b.4\]]man ngag ni/_/de yis ji ltar 'grub mnyam dgongs/_/zhes gsungs pa dang /_gzhan yang rtsa ba'i dam tshig nyams na dper na shing chen po rtsa ba tshig pa'am skams pa'am bregs pa dang 'dra ste/_'jig rten dang de las 'das pa'i dngos grub thams cad med par 'gyur ro/_/spom
[\[47b.5\]]pa'i nyes pa ni sngar bshad pa bzhin du shing chen po'i sdong po dang 'dra ste/_'jig rten gyi dngos grub chen po brgyad mi 'byung ngo /_/yan lag gi ltung ba ni shing gi yal ga dang 'dra bar phrin las bzhi'i dngos grub kyi bar du gcod do/_/gzhan yang 'di la g.yel ba dang mchod pa
[\[47b.6\]]dang gtor ma chags na byin rlabs chung ba dang rnal 'byor sdo skams so/_/bla ma'i thugs ma zin zhing bka' bcag na bgegs ldang ngo /_/spyod pa rtsing ba dang /_bag med na 'byor pa brlag par 'gyur ro/_/gal te dam tshig ma bsrungs kyang bkra shis pa 'dra na yang 'phral du
[\[47b.7\]]tshe 'di la gnod pa med kyang de nyid chad pa chen po 'byung ba'i rtags yin te/_dper na rgyal po'i bka' chad byung na de la zan dang chang mang po blud nas bzhi bar byas na phyis gsod do/_/dam tshig kha cig legs par bsrungs pa las sdug bsngal dang bar chad mang ba ltar 'dug
[\[48a\]]
[\[48a.1\]]kyang de tshe rabs snga ma'i las kyi lhag ma lus pa yin pas des ni myur du phyag rgya chen po'i dngos grub thob par 'gyur ro/_/gzhan yang dam tshig nyams pa ni tshe 'dir yang bkra mi shis pa mang po 'byung la/_dus ma yin par 'chi ba brgyad dang /_gshis
[\[48a.2\]]ngan du 'chi ba bcu gnyis kyis 'chi bar 'gyur ro/_/de nas shi nas kyang rdo rje dmyal bar skyes nas de nas thon pa'i dus med do/_/de la dam tshig ma nyams pa'i phan yon ni/_tshe ring ba dang longs spyod che ba dang ci bsams pa 'grub pa dang /_mthu dang byin rlabs che ba dang bkra shis
[\[48a.3\]]par 'gyur ro/_/bsgom pa dang bzlas pa dang mchod pa la brtson pas rnal 'byor pa sngo ma skams par longs spyod che ba dang bla ma'i bka' ma bcag cing gus pas bar chad med pa dang rdo rje spun la brtse gdung byas pas mi ma yin rnams kyis bkur sti byed do/_/g.yo sgyu med pas mi
[\[48a.4\]]dang mi ma yin pa rnams dga' bar 'gyur ro/_/gsang sngags 'chol bar ma spyad pas 'byor ba brtan pa dang bkra shis so/_/'chi ba'i dus su yang rdo rje mkha' 'gro ma rnams kyis bsu nas rig 'dzin gyi gnas su 'khrid do/_/gzhan yang des skye ba 'di dang phyi ma dang skye ba
[\[48a.5\]]bdun dang skye ba bcu drug tshun chad kyis 'grub pa la the tshom med do/_/de la dam tshig thams cad bsdu na gnyis te/_snying rje rus pa'i gting nas skye ba dang shes rab tshig tsam ma yin pa gting nas go ba'o/_/'di gnyis rgyud la brten na dang po nyid nas nyes pa mi 'byung la gal te byung na yang myur du
[\[48a.6\]]bskangs par 'gyur ro/_/gzhan yang dam tshig thams cad ni byang chub kyi sems su 'dus te de yang rnam pa bzhi'o/_/byang chub kyi sems dang bla na med pa byang chub kyi sems dang kun du bzang po'i sems dang rdo rje byang chub kyi sems so/_/de la so sor thar pa'i sdom pa ni las dge sdig
[\[48a.7\]]gtsor ston to/_/mdo sde'i sdom pa ni snying rje gtsor ston to/_/gsang sngags kyi sdom pa ni sku gsung thugs kyi mi phyed pa gtsor ston to/_/de la so sor thar pa'i sdom pa ni mya ngan las 'das pa'i bsam pa brtan po las skye'o/_/byang chub sems dpa'i sdom pa ni lhag pa'i bsam
[\[48b\]]
[\[48b.1\]]pa bzang po las skye'o/_/gsang sngags kyi sdom pa ni rdo rje byang chub kyi sems las skye'o/_/de la so sor thar pa'i sdom pa ni spong pa bdun no/_/byang chub sems dpa'i sdom pa ni spong ba bcu'o/_/sngags kyi sdom pa ni spong ba gcig go/_/so sor thar pa'i gzhung du ni kha na ma tho ba
[\[48b.2\]]gnyi ga brjod do/_/byang chub sems dpa'i gzhung du ni rang bzhin 'ba' zhig brjod do/_/sngags kyi gzhung du ni de gnyi ga'i tha snyad ma brjod do/_/yang so sor thar pa'i sdom pa ni rdzas kyi bdag nyid du yod par 'dod do/_/byang chub sems dpa'i sdom pa ni brtag pa tsam du yod
[\[48b.3\]]bar 'dod do/_/sngags su ni de gnyi ga'i tha snyad ma brjod do/_/yang nyan thos kyi sdom pa la par chad kyi chos mang du yod do/_/byang chub sems dpa'i sdom pa la bar chad kyi chos nyung zad cig go/_/sngags kyi sdom pa la ni bar chad kyi chos bshad pa med do/_/yang sdom pa dang po
[\[48b.4\]]la ni pham ba byung na phyis blang ba'i skal pa med do/_/bar ma la ni pham pa byung na phyis blang ba'i skal ba yod do/_/tha ma ni rdo rje byang chub kyi sems dang ldan na nyams pa med do/_/de la sdom pa dang po la ni mkhan po dang slob dpon dgos so/_/bar ma'i sdom pa la ni bla ma gcig
[\[48b.5\]]pu'am yang na med pa'o/_/tha ma de la ni bzhi ste/_bla ma'i zhal nas byung ba'i dbang dang /_ye shes lha'i phyin gyi rlabs kyi dbang dang /_rdo rje mkha' 'gro mas lung bstan pa'i dbang dang /_rang nyid kyi sems kyi rtsal gyis thob pa'i dbang dang ngo /_/yang snga ma ni gzhan la
[\[48b.6\]]gnod pa byed pa las ldog go/_/bar ma ni de'i steng du gzhan la phan 'dogs pa'o/_/phyi ma ni de'i steng du sangs rgyas kyi mdzad spyod nyams su len pa'o/_/yang dang po'i sdom pa ni dgra bcom pa rnams kyi rjes su slob pa'o/_/bar ma'i sdom pa ni sngon gyi byang chub sems dpa'
[\[48b.7\]]rnams kyi rjes su slob pa'o/_/sngags kyi sdom pa ni sangs rgyas rnams kyi rjes su slob pa'o/_/yang dang po'i sdom pa ni bdag 'ba' zhig gi don to/_/bar ma'i sdom pa ni gzhan 'ba' zhig gi don to/_/phyi ma'i sdom pa ni gnyi ga'i don to/_/yang dang po'i sdom pa ni ji srid
[\[49a\]]
[\[49a.1\]]'tsho'i bar du mnos so/_/bar ma'i sdom pa ni snying po byang chub kyi bar du'o/_/phyi ma'i sdom pa ni nam mkha' ji srid gnas kyi bar du'o/_/sdom pa dang po'i 'bras bu ni mya ngan las 'das pa gnyis so/_/bar ma'i 'bras bu ni sa bcu 'am sa bcu gcig pa'o/_/
[\[49a.2\]]tha ma'i 'bras bu ni sa bcu gnyis pa'o/_/gzhan yang sgom sgrub dang chos spyod yi dam gyi lhas ma khrel ba dang /_dad pa dang bsnyen bkur bla mas ma khrel ba dang /_dam tshig dang sdom pa rdo rje mkha' 'gro ma rnams kyis ma khrel ba dang /_brtse gdung phan gnod rdo rje spun pho mos
[\[49a.3\]]ma khrel ba dang /_bzlas brjod dang gtor ma dang cho ga'i nus pa dang byin rlabs mtshan mo rgyu ba'i 'byung po'i tshogs kyis ma khrel ba dang /_rdo rje bla ma'i man ngag zab mi zab rang gi slob mas ma khrel ba dang /_lta ba zab mi zab mkhas pa rnams kyis ma khrel ba dang /_ji ltar
[\[49a.4\]]dam bcas pa'i don rang gi sems kyis ma khrel ba dang /_spyod pa bzang ngan grogs pos ma khrel ba dang /_gtong phod dang /_gsal gshog dang /_ro tshod dang /_zhi des dang /_mthun 'jug 'jig rten gyi mi rnams kyis ma khrel pa'o/_/mnyam par gzhag pa'i rnal 'byor
[\[49a.5\]]ni/_/bskyed dang rdzogs pa'i ting 'dzin bsgom/_/spyod lam rnal 'byor dus su ni/_/phyi nang thams cad gzhan min te/_/sems nyid lha nyid sgyu ma nyid/_/'od gsal yin te mnyam nyid gzhi/_/dag pa bzhi yang de nyid yin/_/nyin dang mtshan mo rtag par ni/_/sems
[\[49a.6\]]kyi skad cig re re la/_/de ltar mos pa yang yang bya/_/rdo rje shugs dang mi ldan yang /_/snang ba byin gyis brlabs pa yin/_/de lta bu yi sngags pa ni/_/dam tshig nyams pa'i dogs pa med/_/b+haM ga lar skyes dge slong ni/_/mar me mdzad dpal ye shes kyis/_/gzhung
[\[49a.7\]]dang bla ma'i man ngag gis/_/dam tshig thams cad bsdus nas bris/_/dam tshig thams cad bsdus pa zhes bya ba mkhas pa chen po dIM pa ka ra shrI dz+nyA nas mdzad pa rdzogs so//_//rje btsun bla ma chen po de nyid kyi zhal snga nas dang /_lo rtsA ba dge slong tshul khrims
[\[49b\]]
[\[49b.1\]]rgyal bas bsgyur cing zhus te gtan la phab pa'o/_/[{D3726}]@##/_/rgya gar skad du/_karma pra ma tha sa ma ya sU tra saM gra ha/_bod skad du/_las dang po pa'i dam tshig mdor bsdus pa/_'phags pa 'jam dpal la phyag 'tshal lo/_/gsang sngags kyi rnam par thar pa'i
[\[49b.2\]]sgor zhugs pa'i las dang po pa rnams kyi dam tshig mdor bstan pa/_hUM rdor las byung mthing ga'i mdog 'dra ba'i/_/dpal ldan rdo rje 'dzin la phyag 'tshal nas/_/sngags 'chang rnams kyis bsrung ba'i dam tshig ni/_/mdor bsdus brtse ba'i yid kyis bshad par bya/_/sdug
[\[49b.3\]]bsngal tshogs kyis bsregs pa'i sems can la/_/snying rjer ldan pas yongs la khyab pa dang /_/g.yo dang mi g.yo'i chos rnams ma skyes par/_/rtog pa'i shes rab snying rje'i gzhir bya'o/_/rtag tu dad dang brtson 'grus dran pa dang /_/shes bzhin ting 'dzin mchog la
[\[49b.4\]]gnas par bya/_/dang por sngags pas srog gcod rku ba dang /_/'khrig dang brdzun smra chang 'thung la sogs pa'i/_/tshul khrims sngags kyi rtsa bar sangs rgyas gsungs/_/de bas srog bzhin bslab pa bsrung bar bya/_/zhes so/_/yul gangs ri'i rtsa na gnas pa'i slob dpon dz+nyAM
[\[49b.5\]]na bo d+hi'i mdzad pa'i gsang chen sgron ma'i dam tshig las/_nyan thos tshul khrims theg chen sdom pa dang /_/sa bdag khrims las 'da' bar mi bya'o/_/zhe'o/_/rdo rje rtse mo'i rgyud las/_byang chub sems 'dzin gyur nas ni/_/lha gzhan dag la mi mos dang /_/dkon mchog
[\[49b.6\]]gsum la dad pa dang /_/de la gzhol zhing 'bab pa yis/_/gsod dang rku dang 'khrig pa dang /_/brdzun dang chang ni rnam par spang /_/khyim pa'i tshul du gnas nas ni/_/rig sngags rgyal po bsgrub par bya/_/gal te de ni rab byung na/_/sdom pa gsum la gnas par bya/_/
[\[49b.7\]]so sor thar dang byang chub sems/_/rig 'dzin sngags kyi sdom pa'o/_/zhes 'byung bas sdom pa dang dam tshig mtha' dag la gnas par bya'o/_/de lta bas na rnal 'byor pas thog mar rig sngags gzung ba'i dam tshig la gnas par bya'o/_/ji ltar dus gsum mgon po
[\[50a\]]
[\[50a.1\]]rnams/_/byang chub tu ni nges mdzad pa'i/_/byang chub sems ni bla med pa/_/dam pa bdag gis bskyed par bgyi/_/tshul khrims kyi ni sdom pa dang /_/dge ba'i chos ni sdud pa dang /_/sems can don byed tshul khrims gsum/_/de bzhin brtan por
[\[50a.2\]]gzung bar bgyi/_/sangs rgyas chos dang dge 'dun te/_/bla na med pa'i dkon mchog gsum/_/sangs rgyas rnal 'byor las skyes pa'i/_/sdom pa deng nas gzung bar bgyi/_/rdo rje rigs mchog chen po yi/_/slob dpon nyid kyang gzung bar bgyi/_/rdo rje dril bu phyag rgya
[\[50a.3\]]yang /_/yang dag nyid du gzung bar bgyi/_/rin chen rigs mchog chen po las/_/dam tshig yid du 'ong ba la/_/nyin re bzhin du lan drug tu/_/sbyin pa rnam bzhi rtag tu sbyin/_/byang chub chen po las byung ba'i/_/pad+ma'i rigs mchog dag pa las/_/phyi nang gsang ba'i
[\[50a.4\]]theg pa gsum/_/dam pa'i chos kyang gzung bar bgyi/_/las kyi rigs mchog chen po las/_/sdom pa thams cad ldan par ni/_/yang dag nyid du gzung par bgyi/_/mchod pa'i las kyang ci nus bgyi/_/bla na med pa'i byang chub sems/_/dam pa bdag gis bskyed par
[\[50a.5\]]bgyi/_/sems can kun gyi don gyi phyir/_/bdag gis sdom pa ma lus gzung /_/ma rgal ba rnams bdag gis bsgral/_/ma grol ba ni bdag gis dgrol/_/dbugs ma phyin pa dbugs dbyung zhing /_/mya ngan 'das la sems can dgod/_/dus 'di nas ni bzung nas
[\[50a.6\]]su/_/ji srid byang chub snying po'i bar/_/bdag ni rab tu gnas par bgyi/_/lus dang ngag dang yid dag gis/_/mi dge ba ni rnam bcu dang /_/bag med pa yi gnas byung ba/_/'bru chang bcos pa'i chang dag dang /_/theg pa dman la 'dod pa dang /_/de bzhin lha dang lha min
[\[50a.7\]]dang /_/gsang ba pa rnams brnyas pa dang /_/phyag rgya mtshan ma bzhon pa dang /_/mtshon cha la sogs 'gom pa rnams/_/dus 'di nyid nas bzung nas ni/_/ji srid byang chub snying po'i bar/_/bdag ni rab tu ldog par bgyi'o/_/zhe'o/_/gal te rig sngags gzung ba nyid
[\[50b\]]
[\[50b.1\]]du nges pas ni/_sdom pa dang dam tshig tshul bzhin ma bsrungs na/_'phags pa rnams bslus pa/_bdag nyid la 'khu bar byed pa/_dngos grub chen po la rgyab kyis phyogs pa/_/de ni g.yon can shing rul ba lta bu yin no/_/dam tshig la mi gnas par gsang sngags tshig
[\[50b.2\]]tsam gyis bdag dang gzhan gyi don du las sna tshogs byed pa'o/_/dper na mdze can nang na 'bus rnyings pa la phyi rol gyi gos dang rgyan gyis bkab pa lta bu yin no/_/des ni bdag gi don yang bya bar mi nus na gzhan gyi don lta ci smos/_/de ni lha dang bcas pa'i 'jig rten gyis smod
[\[50b.3\]]cing bshung ba yin no/_/gsang sngags kyi dngos grub sgrub pa dang /_gzhan gyi don du dkyil 'khor la sogs pa'i las byed pa ni/_dus yun ring por bdag gi sems kyi rgyud sbyangs pa dang /_sdom pa dang dam tshig la sngags spyod pa'i yon tan dang ldan pas/_dben par tshul bzhin
[\[50b.4\]]du las byas nas dngos grub tu yang 'gyur la gzhan gyi don phun sum tshogs pa yang 'grub bo/_/dam tshig spangs te gzu lums su gsang sngags dgongs pas bshad pa'i don/_sgra ji bzhin du bzung nas snod min pa'i slob ma dang /_grong la sogs par log par spyad na ni/_de
[\[50b.5\]]bzhin gshegs pa'i bka' rgyud khyad du bsad pas slob dpon 'phags pa klu sgrub dang /_in+d+ra b+hU ti la sogs pa'i zhal snga nas kyi tshig gi bdud rtsi spangs pa yin pas bdag bde legs su 'dod pa'i mkhas pa rnams kyis zas dug dang bcas pa bzhin du spang bar bya'o/_/de bas na dngos
[\[50b.6\]]grub kyi snod du rung ba'i sgrub pa pos/_/dang por dam tshig mnos pa nyid nas bzung nas byang chub kyi snying po'i bar du mi nyams par bya'o/_/phyir mi ldog pa'i dbang thob pas ni dam tshig gnyis bsrung ste/_bza' ba'i dam tshig dang /_bsrung ba'i dam tshig go/_/de la bza' ba'i dam
[\[50b.7\]]tshig_/ga bur mtshal dang pi pi ling /_/tsan+dan dmar dang gur gum sogs/_/man ngag bzhin du sgrub pa pos/_/rtag tu bsten cing bza' bar bgyi/_/bsrung ba dag gi dam tshig ni/_/rang lus phyag rgya nyid bsgoms la/_/ma lus 'gro ba'i tshogs bsam bya/_/rdo rje slob
[\[51a\]]
[\[51a.1\]]dpon rdo rje rnams/_/rdo rje de ni spun rnams la/_/gtso dang sems dpa' bskyed par bya/_/'di ni sku yi dam tshig ste/_/tshul khrims bsrung la brtson par bya/_/sred 'byung ngag gi skyon spangs te/_/rig sngags lha yi snying po dang /_/rdo rje phra sogs rtse gcig
[\[51a.2\]]pas/_/rgyun mi 'chad par bzlas par bya/_/de ni gsung gi dam tshig ste/_/rtag tu 'di las 'da' mi bya/_/rgyun du ting 'dzin gnyis po dang /_/spyod bzhin dran pas zin par bya/_/thun mong ma yin gsang chen dang /_/man ngag gzhan du mi spel lo/_/lta dang spyod dang lha
[\[51a.3\]]dag dang /_/slob dpon mchog gnyis gsang ba ste/_/'di dag gsang chen gzhan du min/_/'di dag thugs kyi dam tshig go/_/sku gsung thugs kyi gsang ba 'di/_/srog gi phyir yang mi gtong ngo /_/rgyal bas dgongs te gsungs pa yi/_/dam tshig bzhi la gnas par
[\[51a.4\]]bya/_/ji bzhin don ldan bcu bzhi ni/_/phas pham par ni rab tu bsgrags/_/spang zhing 'dor bar mi bya ste/_/rtsa ba'i ltung bar shes par bya/_/slob dpon la ni brnyas pa dang /_/bde gshegs bka' las 'das pa dang /_/sdang bas spun gyi sngags min smra/_/byams pa chen po
[\[51a.5\]]rnam spong dang /_/byang chub sems ni 'dor ba dang /_/theg pa gsum la smod pa dang /_/skal min gsang ba sgrogs pa dang /_/rgyal ba'i bdag nyid phung po smod/_/dam pa'i chos la yid gnyis za/_/gdug la byams dang chags bral dang /_/chos la gnyis su 'byed pa
[\[51a.6\]]dang /_/dang pa'i sems la rab tu smod/_/dam tshig bsten pa ji snyed pa/_/brtags pa'i rig ma smod pa ste/_/rtsa ba'i ltung bar 'gyur ba des/_/sngags pa'i dam tshig zad par 'gyur/_/nyin dang mtshan mo lan gsum du/_/nyin re bzhin ni bzla bar bya/_/gal te nyams gyur
[\[51a.7\]]rnal 'byor pa/_/kha na ma tho sbom por 'gyur/_/dam tshig dang ni mi ldan pa'i/_/rig ma bsten par dga' ba dang /_/tshogs kyi 'khor lor rtsod pa dang /_/gsang ba'i chos ni ston pa dang /_/sems can dad dang ldan pa la/_/dam chos gzhan du ston pa dang /_/nyan thos
[\[51b\]]
[\[51b.1\]]dag tu rlom byed pa'i/_/nang du zhag bdun 'dug pa dang /_/sbyor ba nges par ma byas pa'i/_/snod min gsang ba ston pa rnams/_/kha na ma tho bcas 'gyur te/_/sngags pa de yi dam tshig zad/_/zad pas 'grub par mi 'gyur zhing /_/bdud dang sdug bsngal rab tu 'phel/_/
[\[51b.2\]]zhe'o/_/phyir mi ldog pa'i dbang thob pas kyang dam tshig rnams/_dang po thob pa nyid nas byang chub chen po'i bar du yang dag par gzung ngo /_/gal te nyams par byas na don dam par bsrung du med pa dang /_dgongs pa'i don gyi tshig gi gzugs brnyan la brten nas dam tshig
[\[51b.3\]]mi bsrung bar gzu lums su dkyil 'khor la sogs pa byed pa ni 'phags pa dang 'gro ba kun bslus pa ste/_yon tan de gsang sngags seng ge'i 'o ma lta bu skye bo snod dang mi ldan pa'i mi la bstan pa dang /_dkyil 'khor la sogs pa'i las byas pas sems can dmyal ba la
[\[51b.4\]]sogs pa'i 'gro ba'i skye ba dang /_bdag dang gzhan rlag par byed pa sangs rgyas dang byang chub sems dpa' rnams la rgyab kyis phyogs pa de nam du yang dngos grub kyi snod du mi 'gyur ba yin no/_/de lta bas na dam tshig rnams lus dang srog la ltos pa med par bsrung bar bya'o/_/dam
[\[51b.5\]]tshig nyams pa gso ba ni gnang ste/_thun mtshams sbyor ba las gyur na/_/bde gshegs las rigs bsam gtan gyis/_/de yi nyes pa bsal bar bya/_/gser sbyangs dri med lta bur 'gyur/_/sbyor ba'i yan lag sbom nyams na/_/mchod pa la sogs tshul bzhin bya/_/
[\[51b.6\]]'phags la bzod gsol dam bcas na/_/phyin chad bsdams te gus par blang /_/rtsa ba'i dam tshig nyams gyur na/_/rdo rje slob dpon bdag nyid las/_/dang por rigs bdag dkyil 'khor du/_/tshul bzhin yang dag blang bar bya/_/de ltar ma bshags par blangs bas nyams
[\[51b.7\]]pa khyad du gsod cing de'i nyes pa 'phel ba dang bcas par gyur na skyon che ste/_gsang ba 'dus pa zhes bya ba rnal 'byor chen po'i rgyud las/_sangs rgyas rdo rje sems dpa' dang /_/de bzhin chos kyi sems dpa' dang /_/rmongs pa 'gal bar byas nas ni/_/tshal par 'gas par
[\[52a\]]
[\[52a.1\]]gdon mi za/_/zhe'o/_/de lta bas na sangs rgyas dbu 'gas na mi rnams lta smos kyang ci dgos te/_dam tshig nyams pas ni bdag nyid dang /_gzhan phyogs su yang nyes pa sna tshogs su 'byung la/_/phyi mar yang bskal pa gsum la sogs par ngan 'gror 'gro'o/_/
[\[52a.2\]]dpal 'khor lo sdom pa zhes bya ba shes rab kyi rgyud chen po las/_dam tshig med cing ngan spyod pa/_/bslus 'gyur ngan pa'i mtshan nyid de/_/mkha' 'gro ma yis zos nas kyang /_/de las nga ni skyob mi byed/_/gsang ba pa yi nang nas ni/_/sgrub pa po de phyugs dang 'dra/_/zhe'o/_/bla
[\[52a.3\]]ma lnga bcu pa las kyang /_slob dpon la ni smod pa de/_/yams dang 'tshe ba'i nad rnams dang /_/gdon dang rims dang dug rnams kyis/_/rmongs chen de ni 'chi bar 'gyur/_/rgyal po me dang sbrul gdug dang /_/chu dang mkha' 'gro rkun po dang /_/gdon dang log 'dren rnams
[\[52a.4\]]kyis kyang /_/bsad nas sems can dmyal bar 'gro/_/nam yang slob dpon dag gi ni/_/kun du sems dkrugs mi bya ste/_/gal te rmongs pas byed 'gyur na/_/dmyal bar nges par 'tshed par nges/_/mnar med la sogs 'jigs rung ba'i/_/dmyal ba bsten pa gang
[\[52a.5\]]yin pa/_/slob dpon la ni smod pa dag/_/der ni gnas par yang dag bshad/_/zla gsang thig le'i rgyud las kyang /_/dam tshig sdom pa nyams pa las/_/sangs rgyas byang chub sems dpa' rnams/_/byin gyis brlabs par mi mdzad de/_/spos dang me tog la sogs pa/_/phul
[\[52a.6\]]yang ba zhes par mi 'gyur te/_/nad dang dug dang dgra rnams kyis/_/bsad nas sems can dmyal bar 'gro/_/zhe'o/_/sangs rgyas thams cad mnyam par sbyor ba mkha' 'gro ma sgyu ma bde mchog las kyang /_dam tshig 'di las 'das gyur na/_/ji snyed sangs rgyas thams
[\[52a.7\]]cad dang /_/byang chub sems dpa' rdo rje 'dzin/_/lha rnams dang ni mi dag dang /_/sgrub pa po dang rnal 'byor bcas/_/de dag la ni snying ring nas/_/snying nas khrag chen drangs nas 'thung /_/zhe'o/_/yang de nyid las/_dkyil 'khor du ni ma zhugs dang /_/dam tshig rnam
[\[52b\]]
[\[52b.1\]]par spangs pa dang /_/gsang ba yang dag mi shes pas/_/bsgrubs kyang ci yang mi 'grub po/_/zhe'o/_/phyag na rdo rje dbang bskur ba zhes bya ba spyod pa'i rgyud las/_dam tshig 'di las su 'da' dang /_/sdang sems ldan pa de dag ni/_/mgo ni dpal ldan rdo rje 'chang /_/rdo rje rnams
[\[52b.2\]]kyis rtag tu 'gems/_/zhe'o/_/yang mtshams med lnga byas pa'i sdig pa ni bla'i/_gsang sngags log par spyod pa ni de lta ma yin no/_/gzhan las ni/_dam tshig 'di las su 'da' ba/_/bskal pa grangs med gsum du ni/_/mnar med shin tu mi bzad sogs/_/bcu drug
[\[52b.3\]]dmyal bar skye bar 'gyur/_/zhe'o/_/ye shes grub pa las/_dam tshig nyams pa sdug bsngal zhing /_/lus dang de bzhin yid dang ni/_/de yi yon tan nyams 'gyur zhing /_/myur ba nyid du 'chi bar 'gyur/_/shi nas dmyal ba'i sdug bsngal ni/_/bskal pa bye ba brgya phrag tu/_/myong
[\[52b.4\]]nas gnas las 'pho 'gyur bas/_/gdol ba'am dman pa'i rigs su skye/_/lkugs par skye'am yang na 'on par skye/_/zhe'o/_/de kho na nyid bsdus pa'i rgyud las/_/'di ni khyod kyi dmyal ba'i chu/_/dam tshig nyams na sreg par byed/_/ce'o/_/dpal mchog dang po'i rgyud
[\[52b.5\]]las kyang /_drag po'i dam tshig mdung rtse dang /_/ma mo rnams kyis rgyas 'debs pas/_/gal te 'das na khyod kyi snying /_/rtag tu 'jigs par byed par 'gyur/_/zhe'o/_/gal te dam tshig 'di las 'das gyur na/_/pha gsod 'gro ba yin pa dang /_/ma gsod pa yi 'gro ba
[\[52b.6\]]gang /_/'gro ba der ni 'gro bar 'gyur/_/zhes bya ba la sogs pa gsungs pas/_dam tshig nyams na skyon che bas na lus dang srog gi phyir yang mi gtang bar bsrung bar bya'o/_/sdom pa dang dam tshig tshul bzhin du bsrung ba yang don che ste/_dpal 'khor lo sdom pa zhes bya
[\[52b.7\]]ba'i rgyud las kyang /_'gro ba'i don dang de don du/_/dam tshig sdom pa bsrung byas nas/_/bsod nams gtsang sbra las byung gang /_/bsgrub pa'i yon tan rgya chen po/_/stong phrag brgya yi kha min par/_/kha cig gis kyang brjod mi nus/_/zhe'o/_/gzhan las ni/_dam tshig
[\[53a\]]
[\[53a.1\]]sdom pa 'di rnams kun/_/tshul bzhin bsrung dang sgrub pa yis/_/rgyal ba thams cad mnyes gyur nas/_/dngos grub thams cad 'grub par 'gyur/_/zhe'o/_/dam tshig rnams ni rdo rje ste/_/sangs rgyas kun gyi bdag nyid yin/_/zhe'o/_/phyag na rdo rje
[\[53a.2\]]dbang bskur ba zhes bya ba spyod pa'i rgyud las kyang /_rdzogs pa'i sangs rgyas bcas pa yi/_/brtul zhugs dang ni tshul khrims dang /_/spyod pa bzlas pa'i gzhi rnams la/_/gal te gnas na de yi tshe/_/sngags pas 'di ltar sngags bsgrub po/_/zhe'o/_/slob dpon rdo rje bzhad pa'i
[\[53a.3\]]sgrub thabs las/_sngags pas rnam pa 'di dag gis/_/dam tshig sdom pa bsrung byas na/_/tshe 'di nyid la dngos grub kyis/_/rdo rje gsung nyid thob par 'gyur/_/zhe'o/_/gsang ba 'dus pa zhes bya ba rnal 'byor chen po'i rgyud las kyang /_gang+gA'i bye ma snyed kyi bskal par byang
[\[53a.4\]]chub sems dpa' rnams kyis 'bad cing btsal yang byang chub sems dpar mi 'gyur te/_gsang ba 'dus pa la dga' zhing de'i dam tshig la gnas shing bsgrubs na tshe 'di nyid la mngon par 'tshang rgya'o/_/rnam par snang mdzad sgyu 'phrul dra ba zhes bya ba'i rnal 'byor chen po'i rgyud las/_
[\[53a.5\]]dbang po gnyis ni mnyam spyor te/_/lus dang ngag dang sems bsdus nas/_/nga yi snyam pa'i gzi bskyed gzugs/_/rnam pa kun gyis rnam brgyan na/_/rnal 'byor ldan pa de tshe la/_/ye shes rdzogs pa nyid du 'gyur/_/zhe'o/_/gzhung gzhan las thabs kyi dam tshig thams cad la
[\[53a.6\]]spyod cing mi nyams par bsrungs la/_shes rab kyis bsrung du med par shes pa ni rnal 'byor pa mchog ces bya'o/_/gsang ba 'dus pa zhes bya ba rnal 'byor chen po'i rgyud las/_rnam par mi rtog las byung ba'i/_/'dod chags zhe sdang gti mug rigs/_/theg pa mchog 'di bla
[\[53a.7\]]med pa/_/mchog tu blar gyur sgrub par byed/_/rigs ngan sme sha can la sogs/_/gsod pa don du gnyer ba rnams/_/theg pa bla na med pa yi/_/theg mchog 'di la 'grub par 'gyur/_/mtshams med pa la sogs pa yi/_/sems can dag gis bsgrubs na 'grub/_/srog
[\[53b\]]
[\[53b.1\]]gcod pa yi sems can rnams/_/brdzun du smra par dad pa dang /_/gzhan gyi nor la chags pa dang /_/rtag tu 'dod la spyod pa dag/_/de dag bsgrub pa'i snod du 'gyur/_/zhe'o/_/ye shes grub pa las/_de ltar gnas pa'i rnal 'byor pa/_/yar ngo'i zla ba ji bzhin du/_/
[\[53b.2\]]rim gyis yang dag 'phel 'gyur gyi/_/nam yang 'grib par mi 'gyur ro/_/brtson 'grus dman pa la la zhig/_/sangs rgyas thob par ma gyur kyang /_/'khor los sgyur rgyal bde ba ni/_/skye ba kun du thob par 'gyur/_/sangs rgyas kun gyi bsod nams ni/_/phyogs bcu dus
[\[53b.3\]]gsum yod pa rnams/_/de yi ba spu'i khung bu zhes/_/rgyal ba mchog gis rab tu gsungs/_/zhe'o/_/le'u brgyad pa las/_sems can kun gyi gnyen gcig pas/_/rnam pa slu ba med pa'i sems/_/de bas brtan pa bskyed par bya/_/'di byas pa yis rdzogs sangs rgyas/_/
[\[53b.4\]]dgyes pa'i bdag nyid can kun mnyes/_/bdud dang bgegs la sogs pa yang /_/glags skabs tshol bar mi byed cing /_/phyag na rdo rje la sogs pa/_/dgyes pas rtag tu bsrung ba mdzad/_/ce'o/_/gzhan las ni/_stong chen po'i 'jig rten gyi khams rin po che sna bdun
[\[53b.5\]]gyis bkang ste 'phags pa rnams la phul ba bas/_gang gis dam tshig la yang dag par gnas te 'du 'dzi spangs te dgon pa la gnas nas skad cig tsam ting nge 'dzin gnyis kyis mnyam par gzhag na de gnyis las mnyam par gzhag pa de bsod nams kyi phung po dpag tu med pa 'thob
[\[53b.6\]]par 'gyur ba dang /_dper na 'khor los sgyur ba'i rgyal po mtshan gyis brgyan pa ni gling bzhi la dbang ba'i mthu yod cing chos kyi 'khor lo sgyur to/_/de bzhin du rgyal ba'i sras dam tshig dang sdom pa la yang dag par gnas pa'i mtshan gyis brgyan pa ni ring por mi thogs par skye ba bdun
[\[53b.7\]]la sogs pas 'tshang rgya zhing /_sangs rgyas kyi mdzad pa thams cad byed pa yin no/_/yang yid bzhin gyi nor bu rin po che dbang gi rgyal po ni su'i spyi gtsug na yod pa la 'gro ba gang gis kyang bar mi chod do/_/de bzhin du sngags pa gang zhig sdom pa dang dam tshig gi nor bus sgo gsum
[\[54a\]]
[\[54a.1\]]brgyan pa la bdud la sogs pa gang gis kyang bar du mi chod do/_/yang skyes bu mig dang rkang par ldan pa ni gang 'gro ba'i gnas su phyin cing dgos pa thams cad sgrub par byed do/_/mnyam pa'i dam tshig mig dang 'dra ba dang spyod pa'i dam tshig rkang pa dang 'dra ba la
[\[54a.2\]]brten te ye shes kyi lam drang du zhugs pas thams cad mkhyen pa'i nor bu blangs te/_bdag dang gzhan gyi don lhun gyis grub par byed par 'gyur ro/_/yang dper na ri'i rgyal po gangs la sman 'bral bar dka' ba zhes bya ba yod de/_de gang gis rnyed pa de ni dug dang nad la sogs
[\[54a.3\]]pa rtsa ba nas 'byin cing tshe ring ba yang 'grub bo/_/de bzhin du rdo rje slob dpon gyi thugs nor bu rin po che'i nor bu blangs te/_las dang skal ba dang ldan pa gang zhig dam tshig rnams kyi sman thob pas 'khor ba thog ma med pa nas bsags pa'i bag chags dang nyon mongs pa'i nad
[\[54a.4\]]thams cad zhi zhing byang la bla na med pa'i byang chub ma thob kyi bar du mi 'chi ba'i tshe yang 'thob bo/_/dper na ded dpon bsod nams kyis gzi brjid dang thabs dang ldan pas rgya mtsho chen por zhugs te/_rin po che'i gling du phyin te nor bu rin po che blangs nas bdag dang gzhan la phan 'dogs
[\[54a.5\]]so/_/de bzhin du dge ba'i bshes gnyen 'gro ba 'khor ba las 'don pa'i ded dpon la brten te/_tshul khrims dang dam tshig tu sbyar nas thabs la mkhas pa dang /_brtson 'grus kyi skya ba bskyod nas 'khor ba'i rgya mtsho las bsgral te/_dngos grub rnam pa gsum gyi nor bu
[\[54a.6\]]blangs te/_bdag dang gzhan la phan 'dogs so/_/de lta bas na rnal 'byor pa thams cad mkhyen pa'i ye shes bsgrub par 'dod pa dag gis dam tshig dang sdom pa mtha' dag tshul bzhin bsrungs la/_rgyud dang sgrub thabs dang mthun par dgongs pa'i gnas su nam lhun gyis grub
[\[54a.7\]]pa'i bar du/_rdo shing ngam ri dgas shi ba'i ro bzhin du gnas te bsgrub par bya'o/_/bdag nyid dran gso rnal 'byor pa la phan gdags phyir/_/rgyud dang sgrub thabs dag las dam tshig mdor bsdus pas/_/'phags dang mkha' 'gro'i tshogs la gnong ste bzod par gsol/_/
[\[54b\]]
[\[54b.1\]]des ni 'jig rten gsum bcas rdo rje 'dzin thob shog_/dbang pos mtshan pa'i yul gyi rtsa na gnas pa'i slob dpon r+dz+nyA na bo d+his mdzad pa/_las dang po pa'i dam tshig mdor bsdus pa rdzogs so//_//rgya gar gyi mkhan po ka ma la gup+ta dang /_lo tsA ba bsod nams rgyal bas bsgyur ba'o//_//
[\[54b.2\]{D3727}]@##/_/rgya gar skad du/_tri sam+ba ra pra b+hA mA lA nA ma/_bod skad du/_sdom gsum 'od kyi phreng ba zhes bya ba/_bla ma dang 'jam pa'i dbyangs la phyag 'tshal lo/_/rnam dag zab yangs shes bya'i rgya mtsho las/_/bstan pa'i gru dang bdag blo'i ded dpon gyis/_/mkhyen pa'i dar
[\[54b.3\]]'phyar brtse ba'i rlung bskyod nas/_/sdom gsum yid bzhin nor bu kho bos blang /_/ding sang bstan pa'i gsham 'di ru/_/sdom pa gsum gyi rnam gzhag la/_/mkhas pa'i rgyu skar 'ba' zhig gis/_/phyogs re'i cha tsam rtogs 'gyur mod/_/so sor thar dang byang chub sems/_/
[\[54b.4\]]rig 'dzin sngags kyi sdom pa la/_/'thob tshul gnas tshul gtong ba'i tshul/_/gnyis ldan gsum ldan 'thad pa'i gzhung /_/nyes pa phan yon rim pa dag/_/bdag blo nyi ma'i 'od zer gyis/_/phyogs las rgyal bar byas te dgod/_/gling gsum skyes pa bud med kyis/_/rang
[\[54b.5\]]nyid 'khor ba bsgral don du/_/mkhan slob cho ga tshad ldan las/_/ji srid 'tsho yi bar dag tu/_/gnod pa bzhi dang bcas pa las/_/gtso cher lus ngag sdom pa de/_/nyan thos bye brag smra ba'i sdom/_/gang zag glang bu 'dra ba la/_/sdom pa khal dang 'dra ba zhig_/thob pa'i
[\[54b.6\]]thag pas sbrel bas na/_/so sor thar pa'i gnas tshul yin/_/bslab pa phul dang shi 'phos dang /_/mtshan gnyis dag ni byung ba dang /_/rtsa ba chad dang mtshan 'das las/_/so sor thar pa'i 'dul ba gtang /_/gsungs so pham pa spyad pas kyang /_/so sor thar pa'i tshul yin no/_/lha
[\[54b.7\]]mi la sogs gang rung gis/_/'gro ba ma lus bskyab pa'i phyir/_/slob dpon cho ga tshad ldan las/_/ji srid byang chub snying po'i bar/_/smon dang 'jug pa'i bdag nyid can/_/lus ngag yid gsum rang don dang /_/gzhan don thabs ma yin las sdom/_/kun rdzob byang chub sems
[\[55a\]]
[\[55a.1\]]kyi'o/_/de nyid snang la rang bzhin med/_/'jigs sogs bzhin du goms pa las/_/yul dang yul can gnyis las grol/_/don dam byang chub sems yin no/_/sems dang sems byung sems bskyed gnyis/_/rang don gza' dang bral bas na/_/nyi ma
[\[55a.2\]]dang ni 'od zer bzhin/_/de dag gnas pa'i tshul yin no/_/rang don blangs dang nag po yi/_/chos bzhi la sogs zhugs pa dang /_/'bras bu dag ni thob pa na/_/tsha grang grub bzhin sems bskyed gtong /_/rigs bzhi la sogs bsod nams ldan/_/rang gzhan dgos 'dod
[\[55a.3\]]phun tshogs don/_/bla ma cho ga tshad ldan las/_/nam mkha' ji srid gnas bar du/_/lhan skyes ye shes brda don sprod/_/rnam rtog dri ma kun las sdom/_/rig 'dzin sngags kyi sdom pa'o/_/sku gsung thugs kyi rgyal mtshan la/_/rim gnyis yid bzhin nor gyis spras/_/'dod yon
[\[55a.4\]]lnga yis kun nas mchod/_/dgos 'dod kun gyi 'byung gnas sa/_/rig 'dzin sdom pa'i gnas tshul yin/_/dgos 'dod med do skyon rnams 'byung /_/dpag bsam shing bu 'gyel ba ltar/_/rtsa ba'i ltung ba byung ba na/_/rig pa 'dzin pa'i sdom pa gtong /_/rgyud ni sum brgya pa
[\[55a.5\]]las ni/_/'khor bzhi po la rjes su gnang /_/rang gi bslab pa dang yang ldan/_/dge slong rdo rje 'dzin pa bya/_/gsungs so dus kyi 'khor lo las/_/rten ni gsum las dge slong mchog_/'bring ni dge tshul yin par 'dod/_/khyim na gnas pa tha ma'o/_/gzhan yang rdo rje rtse mo las/_/
[\[55a.6\]]gal te de ni rab byung na/_/sdom pa gsum dang yang dag ldan/_/so sor thar dang byang chub sems/_/rig 'dzin sngags kyi sdom pa'o/_/gzhung 'bum pa las 'di skad du/_/rdo yi rigs kyi bye brag bzhu/_/lcags dang zangs dang dngul du 'byung /_/gser 'gyur rtsi yi dngos po
[\[55a.7\]]yis/_/kun kyang gser du 'gyur ba bzhin/_/de bzhin sems kyi bye brag gis/_/rigs can gsum gyi sdom pa yang /_/dkyil 'khor chen po 'dir zhugs na/_/rdo rje 'dzin pa zhes bya'o/_/gsungs pa'i don la 'ga' zhig ni/_/sdom gsum gnas gyur ngo bo gcig_/gong
[\[55b\]]
[\[55b.1\]]ma'i rtsa ltung byung ba na/_/'og ma gtong zhes sgrogs pa yod/_/de la cung zhig brtag par bya/_/gsum ldan gsungs pa'i dgongs pa'i don/_/gcig ldan spong ba'i dgongs pa min/_/rigs pas kyang ni shin tu gnod/_/bud med la smod ltung ba yis/_/reg srung sdom pa
[\[55b.2\]]gtong ngam ci/_/gal te gtong na ha cang thal/_/mkha' la sprin chen 'khrigs pa yis/_/sa yi lo tog skam zhes bsgre/_/gzhan yang sdom pa gtong thob rgyu/_/sangs rgyas gsung las gzhan pa yi/_/cho ga mkhan du byed rigs sam/_/gzhan yang 'gal ba ltag sprod la/_/gnas
[\[55b.3\]]gyur brtsi ba'i rigs ma yin/_/rigs na nyi ma'i dkyil 'khor 'di/_/gang+gA'i chu las gyur zhes bsgre/_/des na rang gis brtags la blang /_/sdom gsum ldan zhes gsungs pa de/_/shes rgyud gcig la brtsi na ni/_/gcig tu 'dod kyang gsum du 'gyur/_/ldan chos rdzas
[\[55b.4\]]gzhan tha dad phyir/_/'on te snga phyi la brtsi na/_/gsum ldan zhes pa'i sgra don med/_/'on te sdom gsum rdzas gcig tu/_/shes rgyud gcig la ldan zhe na/_/gtong thob cho ga gcig tu 'gyur/_/des na so sor thar ldan pas/_/byang chub mchog gi sems blangs na/_/dang po de ni kun
[\[55b.5\]]gzhi la/_/bag la nyal ba'i tshul du gnas/_/rig 'dzin sdom pa thob pa na/_/'og ma gnyis ka bag la nyal/_/dper na mkha' la skar ma shar/_/cung zad snang bar byas gyur mod/_/zla ba'i dkyil 'khor shar ba'i tshe/_/skar 'od nyams mod 'jig rten gsal/_/rta bdun tsha zer
[\[55b.6\]]byung ba na/_/zla ba'i 'od nyams 'jig rten gsal/_/gal te rig pa 'dzin pa yis/_/gdul bya gang la gang don du/_/'og ma'i sdom pa blangs pa na/_/gong ma zil gyis mi non mod/_/sdom pa cho gas 'thob pa yin/_/mkha' la nyi ma gnas gyur mod/_/zla skar 'char ba bkag pa med/_/
[\[55b.7\]]des thob tshul dang gtong ba'i tshul/_/rang rang cho ga bzhin du gnas/_/kun gzhi bag chags mang po can/_/yin yang shes rgyud tha dad med/_/'og ma'i ltung ba byung gyur mod/_/gong ma ji srid gnas kyi bar/_/rnam par smin pas gos pa med/_/dper na zla skar nub gyur mod/_/nyi ma
[\[56a\]]
[\[56a.1\]]mkha' la gnas kyi bar/_/cung zad 'grib par byas pa med/_/gong ma'i ltung ba byung ba na/_/'og ma ji ltar gnas gyur kyang /_/cung zad phan gyi skyob mi nus/_/rta bdun tsha zer nub pa na/_/zla skar gnas kyang mun pa'i bag_/gser 'gyur rtsi zhes gsungs
[\[56a.2\]]pa'i don/_/zil gnon yon tan mchog la dgongs/_/zla skar gnyis kyi 'od zer yang /_/nyi ma'i dkyil 'khor gnas kyi bar/_/nyi ma'i 'od ces kun gyis sgrogs/_/gzhan yang kha cig sdom pa gsum/_/sa chu gru 'dra gzhi rten du/_/'dod ces sgrogs pa 'khrul pa yin/_/de yi
[\[56a.3\]]'khrul gzhi kho bos bstan/_/mkhas pa chen po rta dbyangs dang /_/slob dpon sgeg pa'i rdo rje sogs/_/sdom gsum de nyid rig pa yis/_/don de ldog pa du mas phye/_/khyab bya khyab byed gsungs pa la/_/rten dang brten par byed na 'khrul/_/byang sems sdom pa'i don gcig la/_/
[\[56a.4\]]phan sgrub sgrub pa'i ldog pa dang /_/gnod spong dgag pa gnyis 'dug mod/_/phan sgrub ngo bo gang yin la/_/gnod pa spong ba khyab pas na/_/khyab bya khyab byed rdzas gcig tu/_/ba lang rdzis kyang mi go'am/_/des na rig 'dzin gcig pu la/_/gsum ldan sbyor ba 'thad ma yin/_/
[\[56a.5\]]gal te 'thad na 'og ma gnyis/_/cho ga mi dgos skye bar 'gyur/_/sdom gsum cho ga thun mong du/_/thub pa chen pos gsungs pa med/_/phrag dog nor 'dod gti mug can/_/rang bzo byed pa su yis khegs/_/mdo rgyud spungs kyang phyogs su 'phen/_/sgra tshad byung na gtam gzhan
[\[56a.6\]]sgyur/_/bstan pa'i byi dor ji ltar bya/_/rig 'dzin sdom pa kho na bas/_/gsum ldan sngags pa'i dgongs pa ni/_/'bras bu'i sgo nas ma yin te/_/yin na kun mkhyen mchog dman 'gyur/_/des na lam dus gdul bya'i don/_/gcig dang gsum gyi khyad par dang /_/sdom pa rdzas chos
[\[56a.7\]]gzhan nyams mod/_/gzhan yod pa yi khyad par yin/_/sdom gsum gang yang mi ldan na/_/lha mi'i lus kyang rnyed par dka'/_/nyams na mthong chos rnam smin gyi/_/rim pa gnyis kyis bstan par bya/_/de las so thar nyams gyur na/_/rang gis rang bslus gnod pa nyung /_/rgyal
[\[56b\]]
[\[56b.1\]]dang de sras thams cad kyis/_/cung zad khrel gyi shin tu min/_/pham pa lci yang bye brag gis/_/lo grangs ngan song gsum du gnas/_/byang sems nyams na 'gro ba kun/_/bslus pas gnod pa shin tu mang /_/rgyal dang de sras thams cad dang /_/'gro ba kun gyis shin tu khrel/_/pham
[\[56b.2\]]pa lci yang bye brag gis/_/bskal pa'i grangs kyis dmyal bar gnas/_/rig 'dzin sdom pa nyams pas ni/_/yid du mi 'ong sna tshogs can/_/rgyal dang de sras kun brnyas pas/_/mi 'jig mnar med gnas dag tu/_/sdug bsngal chen po de yis myong /_/rtsa ba kun nyams phyal
[\[56b.3\]]ba dag_/gso la nye bar mi brtson na/_/rdo rje dmyal bar de ltung ste/_/dmyal ba phal pa thams cad kyi/_/sdug bsngal gcig tu bsdoms pa bas/_/de yi 'bum gyi char mi phod/_/'jig rten 'jig na gzhan du 'pho/_/se gol gcig gis phyin par byed/_/sangs rgyas stong gi 'od
[\[56b.4\]]zer dang /_/byang chub sems dpa'i phrin las kun/_/rgyun du mdzad kyang phan mi 'gyur/_/bskal pa ther 'bum la sogs su/_/de ni thon par ma gsungs so/_/so sor thar pa'i phan yon ni/_/gnas skabs lha mi mthar thug gi_/dgra bcom 'bras bu nges par 'thob/_/byang chub
[\[56b.5\]]sems kyi phan yon ni/_/gnas skabs bde mang ring mo na/_/sangs rgyas nyid du nges par 'grub/_/rgyas par mdo sde blta bar byos/_/rig 'dzin sdom pa'i phan yon ni/_/gnas skabs kun mkhyen bde longs spyod/_/gal te bsgom pa dang bcas na/_/tshe 'di nyid la sangs
[\[56b.6\]]rgyas 'gyur/_/ma bsgoms gyur kyang ltung med na/_/skye ba bcu drug nyid na'o/_/mkhyen brtse dung phyur ldan pa yi/_/phan chen blo yi rgya mtsho las/_/sdom gsum nor bu'i phreng ba blangs/_/bdag gzhan 'gro ba ma lus kyi/_/blo gros gtsug la legs gnas te/_/kun mkhyen
[\[56b.7\]]dgos 'dod spyod par shog_/rgya gar shar phyogs dzA ga ta la'i paN+Di ta chen po bi b+hU ti tsan+d+ras mdzad de rang 'gyur du mdzad pa rdzogs so/_/[{D3728}]@##/_/rgya gar skad du/_badzra yA na mU lA pat+ti karma bi d+hiH/_bod skad du/_rdo rje theg pa rtsa ba'i ltung ba'i las kyi cho ga//
[\[57a\]]
[\[57a.1\]]bcom ldan 'das dpal rdo rje sems dpa' la phyag 'tshal lo/_/rdo rje theg pa'i sgor zhugs pa'i/_/rnal 'byor pa yis dpyad bya ba/_/las kyi cho ga 'di ltar mdzod/_/spyi bo nyi zla pad steng du/_/bla ma sangs rgyas bsams byas te/_/rtag tu dran dang gsol gdab bya/_/
[\[57a.2\]]srog gcod brdzun dang ma byin len/_/'dod pas log par g.yem pa ni/_/ci la bab kyang bsrung bar bya/_/byams dang snying rje dga' ba ni/_/lus grib bzhin du 'bral mi bya/_/bum pa'i dbang thob gyur nas ni/_/lha dang bzlas pa rnal 'byor dang /_/phyag 'tshal mchod dang sdig
[\[57a.3\]]bshags dang /_/rjes su yi rang bskor dang gsol/_/dge bsngo sdom pa byul ba dang /_/sbyin pa bla ma dran dang chos/_/dam tshig rnam pa bco lnga 'di/_/nyin re thebs re ma byas na/_/zhag gsum 'das na bum dbang gi/_/dam tshig nyams pas bshags par bya/_/de yang
[\[57a.4\]]brgya pa brgya rtsa brgyad/_/bzlas te phyis ni mi nyams bya/_/gsang ba'i dbang thob rnal 'byor pas/_/mi 'chi lnga dang sgron ma lnga/_/rlung dang lta stangs 'khrul 'khor dang /_/tshogs dang gtor ma brtul zhugs dang /_/glu dang gar dang ni raM shu/_/dam tshig rnam pa bcu gcig po/_/
[\[57a.5\]]zla ba phyed du bral gyur na/_/gsang ba'i dam tshig nyams par gsungs/_/nyams na tshogs 'khor sbyin sreg bya/_/gsum pa'i dbang thob rnal 'byor bas/_/bde ba thig le rtsa gnas dang /_/mi 'dzag bde ba skad cig dang /_/phyag rgya ma dang sbyor ba dang /_/zla ba gcig bral
[\[57a.6\]]nyams par gsungs/_/dbang dang sbyin sreg bshags pa bya/_/bzhi pa'i dbang thob rnal 'byor pa/_/spang blang rtsol dang dngos dang zhen/_/skad cig skyes kyang nyams pas na/_/mi dmigs bde chen spros bral gzhag_/dbang bzhi spyi yi dam tshig ni/_/rgya mtsho'i dkyil du
[\[57a.7\]]gzings mi bshig_/btsan dug gar ma bza' mi bya/_/'thab khang rtse nas dbab mi bya/_/za ma tog tu sbrul mi gzhug_/pad+ma sad kyis bsad mi bya/_/g.yos legs gzhan la drang mi bya/_/de drug rdo rje dmyal ba'i rgyu/_/rgyal khrims bshig par mi bya zhing /_/chung ma nyams par
[\[57b\]]
[\[57b.1\]]mi bya'o/_/pha ma btsongs nas rin mi bza'/_/me mdag 'gam par mi bya'o/_/'di bzhi ngan song gsum gyi rgyu/_/spu gri'i sbrang rtsi bldag mi bya/_/g.yos 'gyed bza' ru phyog mi bya/_/sman zos mi gseb skyug mi bya/_/ri rab rtse nas [(]brnyil [,]bsnyil [)]mi bya/_/gnyen la snying ring mi bya'o/_/de lta
[\[57b.2\]]sems can dmyal ba'i rgyu/_/ma bu 'bral ba'i las mi bya/_/gdung sems thag pa rgyun mi gcad/_/chu zla bden par gzung mi bya/_/sbrang rtsi'i ro la chags mi bya/_/'di bzhi khams gsum 'khor ba'i rgyu/_/dug chu khol mar lus mi bkru/_/rtsi dug sbyar ba'i dug mi bldag_/rdza snod
[\[57b.3\]]seng ge'i zho mi bzho/_/chang rdza'i them bu gtang mi bya/_/de bzhi byol song phag gi rgyu/_/'dir yang tshe thung dngos grub 'gyang /_/mthon po'i kha nas ldang mi bya/_/chags mi gseb bcag mi bya'o/_/ga zha gzhan la brjod mi bya/_/lam du tsher ma dgram mi bya/_/'di ni rang ngan sgrub pa'i
[\[57b.4\]]rgyu/_/lce thog zas zhim bskyur mi bya/_/mdzod phugs dgra la bstan mi bya/_/rkun nor gzhan la bstan mi bya/_/ser ra'i ro tshogs mi bya zhing /_/mi la nga ba mi shes min/_/khyi rgod pang du blang mi bya/_/'di drug dngos grub yal ba'i rgyu/_/lha khang dud pas mi bdug cing /_/mchod rten
[\[57b.5\]]bshig par mi bya'o/_/'di gnyis dman pa'i byang chub rgyu/_/me long g.ya' yis mi bsgo zhing /_/khab rtse gnyis pas bcom mi bya/_/'di gnyis bdud kyis 'khyer ba'i rgyu/_/dug gi phyag tshang mi bya zhing /_/stag la zhum bu mi bya'o/_/'di gnyis mkha' 'gros za ba'i rgyu/_/nam
[\[57b.6\]]mkha' tshos kyis bsgyur mi bya/_/ri bong rwas phug 'jigs mi bya/_/'di gnyis 'khor bar sdod pa'i rgyu/_/myu gu than par bskur mi bya/_/lcug phran rtswa gug breg mi bya/_/'gro ba'i lam sna dgag mi bya/_/'di gsum ngan song bskyur ba'i rgyu/_/mchog la dman par gzung mi bya/_/
[\[57b.7\]]byams tshig khyad du gsad mi bya/_/dgos pa yal bar dor mi bya/_/'di gsum gtan gyi bar chod yin/_/bde la skur pa gdab mi bya/_/ma la ngan tshig smra mi bya/_/bu mo sring mo skyi mi bya/_/'di gsum mkha' 'gro 'khrug pa'i rgyu/_/las kyi cho ga 'di rnams las/_/'gal na rtsa
[\[58a\]]
[\[58a.1\]]ba'i ltung bar 'gyur/_/ltung ba chen po byung gyur na/_/dbang rdzogs bdun dang sbyin sreg khri/_/tshogs 'khor brgya rtsa brgyad dang ni/_/'khor gsum yongs su dag pas bshags/_/ltung ba bzhi po byung gyur na/_/dbang bskur gcig dang sbyin sreg brgya/_/tshogs
[\[58a.2\]]'khor bdun dang mchod sbyin gcig_/smre sngags drag pos bshags par bya/_/ltung ba chung ngu byung gyur na/_/lus la tshab ma smre bshags bya/_/maN+Dal gcig dbul bzod gsol bya/_/brgya pa bdun nam nyi shu gcig_/bzlas pas de las ldang ba yin/_/ngag la rgyal dang smre bshags
[\[58a.3\]]bya/_/maN+Dal dbul zhing bzod gsol bya/_/brgya pa brgya rtsa brgyad dang ni/_/lnga bcu nyer gcig bdun dag dang /_/lan cig brjod pas 'dag par gsungs/_/yid la 'gyod dang maN+Dal dang /_/brgya pa gong bzhin bzlas pas 'dag_/kun gyi kha skong gtor ma dang /_/maN+Dal bdun
[\[58a.4\]]po rnam dag shis/_/brgya pa rtag tu bzlas par bya/_/yan lag dam tshig ces bya ba/_/sngags med btsan dug bza' mi bya/_/rtsi med ri mo bkru mi bya/_/stobs med ral kha sprad mi bya/_/tshod med zhal che bcad mi bya/_/dpung med skyel ma mi bya ste/_/rgyus med sa mkhan mi bya'o/_/yang
[\[58a.5\]]rtsal med par mchong mi bya/_/dga' ba'i sa ru shags 'gyed min/_/bye ma'i ri la mkhar mi brtsig_/rgya mtsho'i gling du yul mi gzung /_/tsan+dan nags la me mi gzhug_/me tog ldum sar sad mi bsad/_/rgyal pos 'bangs kyi g.yog mi bya/_/rang gi las la g.yo mi bya/_/rgyal po btsun
[\[58a.6\]]mo brdeg mi bya/_/'dod la mi ster spang bar bya/_/mi 'dod ster ba spang bar bya/_/lcags sgrog bcing bar mi bya'o/_/byis pa rnams dang 'dris mi bya/_/mgyogs po 'gran bang mi bya'o/_/g.yang lug rtag tu 'go mi bya/_/stan la 'dug pa spang bar bya/_/mtshon cha'i snod kha dam
[\[58a.7\]]par bya/_/rtag tu mda' ni bsrang bya zhing /_/rtag tu gzhu ni bdung bar bya/_/rtag tu phub gzugs bya ra bya/_/mkhar dpe stod kyin 'obs btsang bya/_/shi ba'i ro la yang yang brtag_/rang gi srog zon dus drug bya/_/mdor na de la sogs pa yi/_/dam tshig dpag tu med mod
[\[58b\]]
[\[58b.1\]]kyang /_/rang sems drang por bsrang byas te/_/rtag tu bla ma dran byed cing /_/sgo gsum tha mal ma lus na/_/dam tshig sdom pa thams cad ni/_/gdon mi za bar bsrung bar nges/_/bag yangs chen po ci bder spyod/_/dam tshig dang sdom pa'i rnam par bshad pa rdo rje theg pa'i
[\[58b.2\]]rtsa ba'i las kyi cho ga_/rnal 'byor gyi srog ces bya ba bla ma rdo rje gdan pas mdzad pa rdzogs so//_//rgya gar gyi mkhan po a b+h+ya ka ra gup+ta dang bod kyi lo tsA ba tsa mi sangs rgyas grags pas glen skad du bsgyur ba'o//_//[{D3729}]@##/_/zhen log sgron ma bzhugs/_/[#]@##/_/mchod
[\[58b.3\]]gnas dkon mchog gsum la phyag 'tshal lo/_/chos la 'jug thabs don 'di brtan [#]par bya/_/gang zhig bdag gzhan sdug bsngal spang [#]'dod cing /_/bde ba 'dod pas dam chos spyad par bya/_/mi rtag chos la bye brag bsam las 'das/_/ci phyir 'jig rten 'di
[\[58b.4\]]dag mi rtag ste/_/snod kyi 'jig rten ri rab lhun po dang /_/gser gyi ri bdun rol mtsho chen po bdun/_/gling bzhi gling phran lcags ri mu khyud yang /_/'jig pa'i dus na bskal pa'i me byung bas[#]/_/thal ba'i lhag ma tsam yang mi lus te/_/tha mar chu dang rlung gis 'jig pas
[\[58b.5\]]na/_/brtan zhing nges pa 'dra ste brtag mi bzod/_/lo zla tshes grangs shol ni mi thebs pas/_/lo zla 'das zhing 'jig pa'i dus dang nye/_/dus bzhi 'khor ba sdod pa med pas ni/_/dbyar dro skye la dgun grang skam pa dang /_/lo legs lo nyes than zhod nges pa med/_/rtsi thog ljon
[\[58b.6\]]shing lo 'dab rgyas pa 'dra/_/dus kyi drod bral rlung gis mi rtag go/_/rtag pa lags na ci phyir 'gyur zhing 'gro/_/de la sogs pa mi rtag dgongs nas gda'/_/bcud kyi 'jig rten 'di yang mi rtag ste/_/nyin zhag 'das shing shi dang phar phar nye/_/'khor ba'i sdug bsngal gsum
[\[58b.7\]]gyis rtag tu 'khor/_/skye rga na 'chi rang thag ri mo 'dra/_/'chi bdag bdud ni so bya nya sdod 'dra/_/'jig rten 'di na che chung phyug dbul kun/_/'chi bdag bdud kyi lag tu mi 'gro med/_/snga ma shi ba'i mi rnams kun gyis kyang /_/rtag tu re zhing bu dang nor bsags kyang /_/rang ni
[\[59a\]]
[\[59a.1\]]dge sdig gnyis dang 'grogs te 'gro/_/bu nor phyir lus bdag la phan med pas/_/de phyir bu nor zas la chags mi bya/_/yod pas dge ba'i las la mi 'bad na/_/de ni 'jig rten 'di yi gter bsrung [#]yin/_/shes pas dam pa'i chos la mi spyod na/_/
[\[59a.2\]]rtag pas gcam [#]bu don med glen pa yin/_/de bas nor med dbul lo bsnyen dga' dang /_/bram ze ldan pa phul ba dag la spyod/_/[#]'jig rten 'di yi pha ma bu tsha dang /_/phu nu mdza' bshes [#]bran khol nor rnams kun/_/sdug bsngal skal len 'ga' yi [#]mi 'ong ste/_/'chi ba'i
[\[59a.3\]]phyir ni gcig kyang mi 'ong ngo /_/don de ma rig sems can mang po kun/_/tshe 'di'i 'khor ba'i nye bshes ched dag tu/_/sdig pa'i bye brag rnam pa mang po spyod/_/phan med rang ni ngan song gsum du ltung /_/de tshe 'gyod kyang phan med nyon mongs snon/_/tshe 'dir phrad pa'i las mthun nye
[\[59a.4\]]bzhi rnams/_/'gron po gnas mthun tsam ste so sor 'gro/_/sdig dang bsdos [#]nas zas dang nor [#]bsags kyang /_/sdig pa'i rnam smin rmongs pa bdag gis khur/_/bsags pa'i nor ni phyir lus bu tshas khyer/_/sbrang bus 'bad de sbrang rtsi bsags pa 'dra/_/de bas longs spyod med
[\[59a.5\]]cing dbul ba yang /_/rgyu 'bras mi slu chos la yid ches pa/_/mos pas dge ba dad pa'i yon phul nas/_/dge slong gser 'byig lta bur gyur pa yod/_/de phyir 'phags pa'i nor bdun dang du blang /_/dad dang tshul khrims gtong dang thos pa dang /_/[#]ngo tsha shes shing khrel yod
[\[59a.6\]]shes rab ni/_/'phags pa'i nor bdun lags par thub pas gsungs/_/dper na nor gyi nang na chog shes pa/_/rab mchog lags par lha mi'i ston pas gsungs/_/kun du chog shes mdzad cing chog mkhyen na/_/nor mi bdog kyang yang dag 'byor par 'gyur/_/bdag la shin
[\[59a.7\]]tu phangs [#]pa'i lus 'di yang /_/gos rnying lam du bor ba bzhin du 'gro/_/da lta sa stengs 'di na gnas pa kun/_/lo brgya tshun chad gcig kyang mi lus so/_/brgya thub 'bum la gcig kyang mi 'byung na/_/brgya la srid kyang phal cher yengs 'gyur te/_/mtshan mo nyal bas brgya phyed
[\[59b\]]
[\[59b.1\]]gnyid dbang du/_/song ste de la dran med shi dang 'dra/_/lhag ma lnga bcu yod du zad [#]kyang ni/_/ra ro nyal dang 'du byed rnams kyi rkyen/_/lnga bcu phyed ni der yang zad pas ni/_/legs par dran pa nyi shu rtsa lnga yod/_/de yang rang la dbang byar ma mchis te/_/de ring do nub [#]'chi 'am
[\[59b.2\]]gtol med [#]kyi/_/da lta nyid du brtun te 'bad la bya'o/_/tshe 'di zil pa 'dra ste med la khad/_/dbugs ni na bun 'dra ste yal la khad/_/lus ni sgyu ma 'dra ste snang la med/_/sems ni glog dang 'dra ste skad cig ma/_/phung po mi rtag 'chi zhing 'gyur ba ste/_/dar ba'i mdog ni nyon
[\[59b.3\]]mongs nad kyis 'phrog_/'chi ba'i srog ni 'chi bdag bdud kyis 'phrog_/dper na chu 'gram g.yang sa'i sdong po 'dra/_/ring por [#]mi thogs bya khyi ngur pa dang /_/srin bya 'ug pa bya rgod khwa steg [#]dang /_/khyi ltogs wa dang 'bu sbrang gzan du 'gyur/_/de bzhin sgyu ma [#]mi rtag mi rtogs
[\[59b.4\]]par/_/phung po 'di yi ched du sdig spyod pa/_/ma rig glen pa nyon mongs snying re rje/_/zas nor 'brel pa'i longs spyod 'ja' tshon [#]'dra/_/rmi lam longs spyod rnyed dang mtshungs pa ste/_/de ltar 'dus byas thams cad mi rtag [#]pas/_/dam pa'i chos la myur du 'bad par bya'o/_/de bas 'phags
[\[59b.5\]]pa'i gzugs brnyan mchod gnas la/_/mos pa'i dad pas dge la brtson pa ni/_/bla med byang chub thob par 'gyur ba'i dpe/_/rgyal po gsal thub lta bur gyur pa'o/_/de phyir mchod pa'i las la brtson par bya/_/cis te mi lus thob pa shin tu dka'/_/khom ldan mi lus thob par gyur pa
[\[59b.6\]]na/_/phyi ma'i phan pa 'di la ma bsgrubs na/_/phyis ni mtho ris thob par ga la 'gyur/_/ngan song skyes nas sdug bsngal 'byung ba'i tshe/_/tshe 'di'i btsan phyug bde skyid [#]ci la phan/_/snga mar ci spyad dran pas shin tu sdug_/de phyir 'khor ba'i chos la ma yengs par/_/zhe sdang chen po me ltar
[\[59b.7\]]'bar ba la/_/snying rje chen po'i chu yis myur du sod/_/'dod chags ser sna'i mdud pa dam po de/_/chags med sbyin pa chen po'i sems kyis khrol/_/gti mug mun pa chen po 'thibs [#]pa de/_/shes rab gsal ba'i sgron me chen po theg_/nyon mongs kun la gnyen po bcug nas ni/_/
[\[60a\]]
[\[60a.1\]]'khor ba'i chu bo chen po bzhi rnams la/_/brtson 'grus gru bcugs nas ni rgal bar bya/_/do cig yod pas sang phod yod pa bzhin/_/tshe 'di yod pas phyi ma yod par nges/_/sang phod lo dang sku tshe slad ma ni/_/gang sngar 'ong ba su la'ang gtol [#]med pas/_/sang phod don
[\[60a.2\]]du so nam 'bad pa bzhin/_/phyi ma'i don du dam chos spyad par rigs/_/de ring do nub kho na mi 'chi zhes/_/bag med bde bar 'dug pa rigs ma yin/_/tshe 'di mi sdod ri gzar chu dang 'dra/_/ring por mi rtag rtswa kha'i zil pa 'dra/_/yang na skye shi chu yi chu bur 'dra/_/'khor bar skye ba
[\[60a.3\]]shing rta'i 'khor lo 'dra/_/de bas rang gi lus la ma chags par/_/skyabs kyi sbyin pas 'gro la phan btags na/_/bla med byang chub thob par 'gyur ba'i dpe/_/rgyal po shi byin lta bur gyur pa'ang yod/_/mi yi chos lugs legs par spyad pas na/_/mtho ris lha yul bgrod pa thag
[\[60a.4\]]mi ring /_/mtho ris thar pa'i go 'phang gang yin pa/_/'jog [#]na thar pa gam na 'dug pas na/_/de bas mi dge bcu spang dge bcu spyod/_/grags pa nyams par 'gyur ba'i chos drug spong [#]/_/dge la mi skur sdig la mi bstod de/_/'bras bu gang spyad de dang mnyam par gsungs/_/ngan
[\[60a.5\]]song sdug bsngal shes kyang mi 'jigs par/_/mi rtag lus la chags nas sdig spyod pa/_/e ma'o rang gis rang rlag [#]snying re rje/_/yi dgas byol song sdug bsngal skyi re bung /_/dmyal khams bco brgyad sdug bsngal ya re cha/_/skye rga na 'chi'i sdug bsngal rgyun re ring [#]/_/phung po sgyu ma zas
[\[60a.6\]]nor bsnyen [#]ma yin/_/'khrul pa'i gnyen bshes 'khor ba'i bshal thag pas/_/de ring rang dbang yod pa'i mi rnams kyis/_/rang dang 'brel pa'i zas nor gnyen bshes la/_/ser snas mi bcing chags sems mi skyed [#]do/_/sems can rtsal shugs med la skur [#]mi bya/_/chang ni ha la'i dug
[\[60a.7\]]bzhin rab tu bsrung /_/gzhan gyi bud med dag la chags mi bya/_/rnam smin med pa'i so nam mi bor zhing /_/gzhan gyi nor la brtsi bdag [#]chom rkun spang /_/don du lus ngag yid gsum spyod pa gzab/_/mdor na mtshams med lnga dang nye ba lnga/_/lci bzhi log brgyad kha na ma tho gsum/_/'di
[\[60b\]]
[\[60b.1\]]spyod ngan song gsum du gdon mi za/_/mi rigs [#]sdig pa sngon du spyod pa las/_/'gyod pa drag po sems ni bskyed nas su/_/sdig pa 'phro bcad [#]dge ba spyod pa ni/_/'bras bu mtho ris thob par gdon mi za/_/de yang cis [#]mngon ston pa'i bka' las ni/_/dang po rgyal po ma skyes
[\[60b.2\]]dgra yis su/_/mtshams med pa yi sdig pa byas pa las/_/nags kyi drang srong dag las sems bskyed nas/_/'gyod pa'i sems [#]kyis 'bras bu thob pa 'dra'o/_/de phyir nges pa 'phral bshags dge la sbyor/_/gzhan yang dang po kha na ma tho ba'i/_/tshig gis skur ba btab ste smad pa las/_/
[\[60b.3\]]mod la 'gyod de bshags pa phul na ni/_/bu mo rdo rje lta bur skyes pa'o/_/mdor na gzhan don spyod par gsungs pa ste/_/bdag phyir gzhan la gnod byas bde bar 'gyur/_/ma rig skye bo rang gi don byed dang /_/ston pa sangs rgyas gzhan gyi don byed gnyis/_/'bras bu che chung khyad par de 'dra
[\[60b.4\]]bas/_/sems can bkres pas nyen par gyur pa la[#]/_/zas nor lus kyi sgo nas [#]phan 'dogs pa/_/rgyal po shud lo gar ne lta bu de[#]/_/gzhan don spyad na 'bras bu thob par 'gyur/_/'di dag shes nas dge med sdig spyod pa/_/mi shes sdig spyod sdig pa brgya 'gyur che/_/de bas don med
[\[60b.5\]]las la ma brtson par/_/dge ba'i las la rtag tu spyad par bya/_/rgyu 'bras shes rkyen [#]dge ba'i bshes gnyen pas/_/de phyir dge bshes dam pa btsal bar bya/_/de ni legs pa kun ston nyes pa skyob/_/yang dag lam ston 'bras bu skyed byed pas/_/pha ma sa mkhan dus kyi [#]dbyar dang 'dra'o/_/
[\[60b.6\]]de phyir dge bshes dam pa rtag tu bsten/_/chos kyang shes pas mi chog spyad pa gces/_/ci yi phyir na mi chos so nam 'dra/_/chos kyis [#]bdag bshad bdag gis chos ma bshad/_/don rtogs bya phyir dang po mnyan yang dgos/_/nges pa rnyed nas tshig mang bslab mi dgos/_/tshig mi zad
[\[60b.7\]]phyir nyan pas mthar thug med/_/nyan cing 'chad pa spyad thabs btsal phyir yin/_/mi spyod nyan 'chad don chung tshi re chad/_/gzhan la 'chad pa tshig gi than pa yin/_/gzhan gyi than 'byal rang la mi phan te[#]/_/bro mkhan sgrung mkhan bro sgrung 'chad pa 'dra/_/de ni mi nag chos kyi lo rgyus
[\[61a\]]
[\[61a.1\]]mkhan/_/thos pas brgyags [#]nas rang sems ma thul na/_/mkhas kyang phan med slar la 'khor ba'i rgyu/_/thos mang tshig la mkhas pa ne tso 'dra/_/'gro ba gang zhig rang la med pa yi/_/nor bu rin po che yi yon tan dag_/ji snyed brjod kyang rang la phan med 'gyur/_/de bzhin
[\[61a.2\]]chos shes chos dang mi ldan pas/_/spyad thabs che ba'i yon tan ji snyed cig_/brjod kyang rang gi don la phan med 'gyur/_/gzhan yang shes nas dam chos ma spyad na/_/rgya mtsho'i nang du skom nas shi ba 'dra/_/gzhan yang khe phyir gzhan la chos 'chad pa/_/rin chen rnyed kyang sprang po [#]'dra zhes
[\[61a.3\]]gsungs/_/dper na sman mkhan nad la mi gtong [#]dang /_/dbul mos phyug po'i [#]nor bgrangs ba dang 'dra/_/lam rgyus shes kyang ma phyin 'dra zhes gsungs/_/de bas 'gro ba kun kyang chos la gzud/_/pha ma bu tsha gnyen 'dun thams cad dang /_/'khor g.yog las kyis [#]'brel pa
[\[61a.4\]]thams cad kun/_/gros btab gal gyis gcu [#]de dge la gzud/_/chos la chud na byang chub spyod pa yin/_/dge ba nyam [#]chung sdig pa stobs chen dang [#]/_/bla med byang chub sems ni ma bskyed par/_/dge ba gzhan gyi [#]zil gyis mi non pas/_/'khor ba'i btson ra [#]bsdams shing nyam
[\[61a.5\]]thag pa'i/_/bdag gzhan mi bde bsal [#]bar 'dod pa des/_/byang chub sems gnyis rtag tu gtang [#]mi bya/_/sdig med dge ba'i sems dang ldan de la/_/bde [#]gshegs rnams kyi sras su dgongs pa dang /_/lha mir 'god [#]pa kun gyis phyag bya'i 'os/_/mdor na byang chub rnam pa gsum dgos
[\[61a.6\]#]te/_/dang por smon dgos bar du 'jug kyang dgos/_/tha mar don de nyid la gnas par bya/_/smon kyang ma zhugs don la ma gnas na/_/yid smon byas pas 'bras bu mi thob pas/_/byang chub spyod pa rlabs chen spyad par bya/_/rgyu ni dka' ba dang du ma blangs par/_/'bras bu byang chub thob
[\[61a.7\]]par mi 'gyur te/_/gang la sbyin pa [#]mchog tu gtang [#]dka' ba/_/yan lag kun gyi dang po mgo bo yin/_/sbyin par btang [#]ba rgyal po zla 'od [#]yin/_/de bzhin spyad na byang chub thob par 'gyur/_/de phyir 'khor ba'i chos 'di gtan du spang /_/mya ngan 'das pa'i lam la 'jug par bya/_/sbyin
[\[61b\]]
[\[61b.1\]]pa'i pha rol phyin pa yongs rdzogs na/_/sa ni dang po rab tu dga' ba thob/_/tshul khrims pha rol phyin pa yongs rdzogs na/_/gnyis pa dri ma med pa'i sa yang thob/_/bzod pa'i pha rol phyin pa yongs rdzogs na/_/gsum pa 'od byed pa yi sa yang thob/_/brtson 'grus pha rol phyin pa yongs
[\[61b.2\]]rdzogs na/_/bzhi pa 'od 'phro ba yi sa yang thob/_/bsam gtan pha rol phyin pa yongs rdzogs na/_/lnga pa shin tu sbyang dka'i sa yang thob/_/shes rab pha rol phyin pa yongs rdzogs na/_/drug pa mngon du gyur pa'i sa yang thob/_/thabs kyi pha rol [#]phyin pa yongs rdzogs na/_/bdun pa
[\[61b.3\]]ring du song ba'i sa yang thob/_/smon lam pha rol phyin pa yongs rdzogs na/_/brgyad pa mi g.yo ba yi sa yang thob/_/stobs kyi pha rol phyin pa yongs rdzogs na/_/dgu pa legs pa'i blo gros sa yang thob/_/ye shes pha rol phyin pa yongs rdzogs na/_/bcu pa chos kyi sprin gyi sa yang thob/_/
[\[61b.4\]]'bras bu sku gsum lhun gyis grub par 'gyur/_/ji ltar sngon gyi bde gshegs rnams kyis su/_/byang chub mchog tu thugs ni bskyed pa dang /_/byang chub sems dpa'i spyod pa rlabs po che/_/rim par gnas nas 'bras bu thob pa ltar/_/de bzhin bdag dang gzhan la phan don du/_/
[\[61b.5\]]sems bskyed nas ni dge ba gzhung du spyod/_/de ltar dam chos gzhung du spyad pa na/_/nyon mongs 'chi bdag bdud ni 'joms pa yi/_/bdud rtsi mchog nyid kyang ni de yin no/_/de phyir dam chos gzhung bzhin spyad par bya/_/chos gzhung mi spyod chos pa'i ming ci yod/_/tshul khrims mi
[\[61b.6\]]srung [#]dge slong ci la zer/_/dam tshig med na sngags pa gang la zer/_/sdig ni chung yang mi brnyas spang bar bya/_/dge ba chung yang dang du blang bar bya/_/mdor na tshad med bzhi dang bsdu ba bzhi/_/gzhan don spyad na bdag don chung mi za/_/de phyir sgrib gnyis spongs la tshogs gnyis
[\[61b.7\]]bsgrub/_/ston pa'i bka' [#]dang don du mthun byed cing /_/chags med dge bar gtong ba'i gang zag ni/_/byang chub sems dpa'i rigs can yin pas na/_/de la phrag dog dbang gis sgro skur zhing /_/thabs kyis smod byed 'khor ba'i g.yang sar ltung /_/dge ba'i sngon [#]la zhugs pa'i gang
[\[62a\]]
[\[62a.1\]]zag gis/_/nyon mongs 'du 'dzi [#]med pa'i dge gnas na/_/mtshan mo stod smad dge la gnas nas ni/_/gung la nyal tshe dge dran 'phro la nyal/_/de yis bag chags dge la gnas par 'gyur/_/bag chags rtag par gnas na dang po'i drod/_/yin pas dge ba
[\[62a.2\]]nyams 'og chud de bya/_/zas kyang chags phyir ma yin brgyags [#]phyir min/_/dge rtag [#]bya phyir tshod ni zin par bza'/_/rgod dang 'gyod dang gnod sems rmugs pa dang /_/gnyid dang 'dod la 'dun dang the tshom ste/_/sgrib pa lnga po 'di dag dge ba'i nor/_/'phrog pa'i chom rkun
[\[62a.3\]]lags pas rig par mdzod/_/ston pa'i bka' la brdzun pa mi mnga' bas/_/the tshom nem nur yid gnyis mi bya'o/_/don la spyad cing tshig phyir mi 'brangs te[#]/_/don ni gser 'dra tshig ni sgron ma bzhin/_/gser rnyed nas ni sgron ma gdeg mi dgos/_/don la spyad cing bsgoms na rang
[\[62a.4\]]rig skye/_/tshig phyir nyan cing 'chad pa mang byas kyang /_/rang rig mi skye nyon mongs 'phel ba'i rgyu/_/mdor na theg pa kun la blo sbyangs te/_/nges pa gcig la zhugs te mi sgrub par/_/ye rngam zos nas byang chub 'khrul [#]pa ste/_/des ni 'bras bu thob par mi 'gyur ro/_/chos kyang
[\[62a.5\]]rang gi nyams dang dpyad[#] cing spyad/_/'bras bu gong ma che la gtang byas na/_/nyams kyis mi lcogs bzhin du khas len pa/_/thang stong sdig pa rang gis blangs pa yin/_/theg pa'i grangs ni gcig tu ma nges la/_/theg pa'i khyad par shes rab che chung ste/_/nyams 'og chud par spyad na
[\[62a.6\]]chud mi za/_/dam chos gzhung du spyod pa'i mi de la/_/dam can kun yang [#]ma bskul rang bzhin 'go/_/mkhas pa chen po'i mthu ni nyi shar 'dra/_/'gro ba kun kyang dad cing 'dun pas na/_/'dus byas 'dus ma byas kyi [#]dge ba la/_/thun mong dag tu spang len med par bya/_/spang len
[\[62a.7\]]byas na ston pa'i bka' dang 'gal/_/theg chen sgor zhugs gang zag rnams kyis kyang /_/shes rab snying rje gnyis kyis gzhi bzung [#]ste/_/thams cad dbyer med rtogs [#]pa shes rab yin/_/kun la bu bzhin byams pa snying rje yin/_/de gnyis mi ldan theg chen khas 'che [#]ba/_/long
[\[62b\]]
[\[62b.1\]]sprang rgyal po yin zhes zer te brdzun/_/da lta'i gang zag sngags kyi sgor zhugs pas/_/gsang sngags zab mo nor rdzas brnyan mar btsongs/_/'khor ba'i bu tsha pho mo khyim thab [#]byed/_/gsang sngags shes pas bdag phung snying re rje/_/des ni tsan+dan sol bar 'tshod ba dang /_/gser
[\[62b.2\]]phye sbang phyer 'tshong dang 'dra bar gsungs/_/gzhan yang dad pa can gyi nor blangs nas/_/dge bar ma spyad mi chos nor du spyad/_/'bras bu dag ni rnga mo'i lus su skye/_/de yi nor la nor bdag longs spyod bya/_/spyod res sdug bsngal nyams su myong bar 'gyur/_/lcags rdo dngul
[\[62b.3\]]rdo bzhu ru btub pas na/_/dad pa can gyi nor ni bzhur mi btub/_/tshig tsam ma yin sems kyis mnyam pa nyid/_/rtogs nas klong du gyur cing drod ldan dang /_/chags med dge bar spyod pa'i gang zag gis/_/ma byin blangs nas spyad kyang mi sgrib bo/_/mdor na sngags kyi rtsa ba
[\[62b.4\]]dam tshig bsrung /_/bya ba'i rgyud kyi dam tshig bstan pa ni/_/thun mong bslab pa bzhi po nyams mi bya/_/bla med rnam gsum mchod cing bla ma bkur/_/grogs la gdung zhing mi mthun kha zas spang /_/mtshan mar byas shing lha la phul ba yi[#]/_/khrus la brtson pa bskyed cing lus spyod bzang /_/
[\[62b.5\]]ma nyams bsrungs na rigs [#]gsum dngos grub thob/_/rnal 'byor phyi pa'i dam tshig bstan pa ni/_/spyi yi dam tshig gsum po nyams mi bya/_/rtsa ba'i dam tshig drug ni gzhung du bsrung /_/yan lag dam tshig gsum dang ldan par bya/_/ma nyams bsrungs na 'bras bu thob par 'gyur/_/
[\[62b.6\]]rnal 'byor nang pa'i dam tshig bstan pa ni/_/dam tshig bye brag bsam gyis mi khyab kyang /_/mdo ru bsdu [#]na rtsa ba gsum du 'dus/_/lus srog bskyed [#]pa'i dus gsum pha ma dang /_/ma rig sgo 'byed 'dren ston slob dpon dang /_/dam pas 'brel pa'i grogs mched rnams la ni/_/lus
[\[62b.7\]]ngag yid gsum don dang mthun par bsrung /_/yi dam lha yi ting 'dzin g.yang [#]mi bya/_/de yi sngags dang phyag rgya rgyun mi bcad[#]/_/dam tshig nyams dang ma 'dres snod med la/_/gsang ba'i man ngag spel bar mi bya'o/_/da lta gang zag sngags par khas 'ches nas/_/sku yi dam tshig
[\[63a\]]
[\[63a.1\]]gzhung du mi srung bar/_/pha ma spong brdung [#]bla ma smod mi khur[#]/_/phrag dog dbang gis grogs la brtse gdung bcad[#]/_/ngan song gnas su the tshom med par 'gro/_/gsung gi dam tshig gzhung du mi srung bar/_/ting 'dzin 'dod sgrub 'dzab tu mna' [#]'cha' zhing /_/phyag rgya [#]
[\[63a.2\]]ma byin zas nor len byed pa'i/_/sngags par khas 'ches 'khor ba'i g.yang sar lhung /_/gsang sngags zab mo dgon par ma [#]spyod par/_/snod dang mi ldan nyan mi rnyed thad la/_/beg co [#]bcas nas man ngag lhug par bshad/_/thugs kyi dam tshig nyams pas [#]dmyal bar skye/_/
[\[63a.3\]]gsang sngags gab pa'i don rnams ma rtogs par/_/dam med mi nag khral theg kun bsdus nas/_/sbas pa'i gsang ba mngon sum 'chol bar spyod/_/bka' dang 'gal bas 'khor ba'i g.yang sar ltung /_/dang por dam tshig gzhung du mi srung dang /_/bar du dbang rnams rim par
[\[63a.4\]]mi nod dang /_/tha mar bka' gzhung bzhin du mi sgrub par/_/sngags par khas 'che [#]gang zag snying re rje/_/bza' shing ra bar dug gi sdong skyes nas/_/dug des bza' shing byin yang med byed pas/_/bdag pos dug de ngo ni shes ma thag_/rtsa nas phyung ste myur du med byed ltar/_/gang
[\[63a.5\]]zhig rtsa ba nyams pa'i phyal ba dang /_/'dres nyams 'gyur ba nyes pa 'phel 'gyur bas/_/don rig nas ni myur du spang bar bya/_/dper na 'o ma nyung ngu'i thigs [#]pa gcig_/rul bas 'o ma kun kyang rul [#]ba bzhin/_/dam nyams snod ngan [#]de dang 'dres pa [#]na/_/nyams pa de dang de ni
[\[63a.6\]]'dra bar gsungs/_/de bas lung gcig chu la'ang mi btung ngo /_/dam tshig sa gzhi 'dra ste kun gyi rten/_/dam tshig nor bu [#]'dra ste 'dod pa 'byung /_/dam tshig mkhar dang 'dra ste 'jigs pa skyobs[#]/_/dam tshig gru dang 'dra ste chu bo sgrol/_/mdor na chos kyi rtsa ba dam tshig bsrung [#]/_/phyi
[\[63a.7\]]rabs rnal 'byor rnams kyi [#]sems la 'jog_/rnam smin gzhan ni khad dang rim gyis [#]smin/_/gsang sngags thun mong ma yin rnam smin drag_/sgyu [#]mar sbrul zhugs bzhin du 'gro ba'o [#]zhes/_/gsang ba'i rgyud rnams kun las gsal bar 'byung /_/gang zag sngags par khas len rnams
[\[63b\]]
[\[63b.1\]]kyis ni/_/rang gzhan [#]ting 'dzin gzugs brnyan dkyil 'khor gsum/_/dam tshig dbang dang mchod pa'i sgor zhugs nas/_/rang nyid zab mo'i don dang ldan par bya/_/theg pa 'og ma'i sgor zhugs bsrung sdom dang /_/chos spyod byed pa mi dgag mi smod do/_/ci phyir chos la spang len
[\[63b.2\]]phyogs ris dang /_/bzang ngan gnyis su stan pas ma gsungs bas/_/'di ltar snang ba'i chos 'di thams cad la/_/gnyis med mnyam pa chen por rtogs pa ni/_/'bad rtsol ci byas dge bar gyur pas na/_/dge ba'i rtsa ba phyogs ris med par bya'o/_/da lta'i gang zag theg pa 'og
[\[63b.3\]]ma pa'i/_/rgyu 'bras don la zhen pa kha cig ni/_/gsang sngags zab mo'i don rnams ma rtogs par/_/sngags kyi tan gan [#]chos spyod 'phrigs mthong nas[#]/_/ban de log chos spyod cing rtsing chos byed/_/gsang sngags [#]chos min ston pas ma gsungs zer/_/man ngag zab mo'i don la skur
[\[63b.4\]]btab pas/_/'bras bu mnar med dmyal ba'i yang steng [#]du/_/skye bar gyur pas rmongs pa snying re rje/_/ston pa'i zhal nas nges par gsungs pa yi/_/man ngag don dam gsang sngags zab mo la/_/bka' bslad [#]gzhung bzhin dang du mi len par/_/mtshan nyid chos spyod dag la blo zhen pas/_/
[\[63b.5\]]bskal pa gsum du sangs rgyas zhal mi mthong /_/skal ba chung zhing shes rab zhen pa dang /_/blo ngan don la rmongs pa'i gang zag gis/_/zab mo'i don la ma zhugs skur pa btab/_/rnam smin dpag gis mi lang brjod las 'das/_/gsang sngags zab mo'i don la yid ches nas/_/
[\[63b.6\]]lta spyod dam tshig gzhung du ldan pa dang /_/sgrub la shin tu brtson pa'i gang zag ni/_/sangs rgyas sa la the tshom med par 'gro/_/skye bo ma rig chos la gzud pa dang /_/chos pa chos dang mi ldan pa rnams kyi/_/don du bdag gis yi ge 'di brtsams pas/_/kun kyang dad cing don la
[\[63b.7\]]'jug par smon/_/zhen log sgron ma zhes bya ba slob dpon mkhas pa klu sgrub kyis mdzad pa rdzogs so//[ {D3730}]@#/_/rgyal po chen po rnam thos sras kyi sgrub thabs/_@##/_/rgya gar skad du/_ma hA rA dza bai shra ba Na sA d+ha naM/_bod skad du/_rgyal po chen po rnam thos sras kyi sgrub thabs/_dpal phyag na rdo rje la phyag 'tshal
[\[64a\]]
[\[64a.1\]]lo/_/nor gyi dbang phyug rin chen gter mnga' ba/_/gnod sbyin kun gyi nor 'chang kun gyi rje/_/byang phyogs skyong ba'i rgyal po rnam thos sras/_/dngos grub mchog stsol mdzad la phyag 'tshal te/_/ngal bso dge ba stobs po che/_/sgom zhing seng ge'i gdan la bzhugs/_/
[\[64a.2\]]phyag gnyis be con ne'u le bsnams/_/de sgrub cho ga bshad par bya/_/ga bur la sogs lci ba yis/_/sngags brjod sa gzhi legs par byug_/tshom bu dgur ni me tog dgod/_/dam tshig bdun dang ldan pa yis/_/rgyal po'i rten gsum gzugs par bya/_/bdag nyid cho ga
[\[64a.3\]]rdzogs byas la/_/sngags brgya bcu pa gsum bzlas pas/_/phyogs mtshams kun du bsang gtor bya/_/snying gar sa bon bsams pa las/_/byang phyogs 'od zer rab spros te/_/gnod sbyin bye ba 'bum gyi gtso/_/rgyal po rnam thos spyan drangs te/_/mdun du legs par bzhugs
[\[64a.4\]]par bsam_/de la bsang gtor nas brtsams te/_/rgyal po 'khor bcas legs par mchod/_/oM a mr-i ta kuN+Da li ha na ha na hUM phaT/_de la mchod pa'i yi ge la/_/yi ge gsum dang ldan pa yis/_/so sor legs par sbyar te dbul/_/spyi gtsug shog ma snying ga yi/_/oM AHhUM
[\[64a.5\]]gi 'od zer gyis/_/rgyal po 'khor dang bcas pa rnams/_/'od zhu stong pa'i rang bzhin bya/_/de nas mdun du zlo las ni/_/rin chen khang pa brtsegs mar bsgom/_/zur bzhi rim gsum khang brtsegs pa/_/dbus ma'i pho brang sum brtsegs te/_/rtse mo rin chen nor bus brgyan/_/dra ba dra ba
[\[64a.6\]]phyed pas bskor/_/shar phyogs shel dang bai DUr+ya/_/pad+ma rA ga gser gyi ni/_/ka ba stong phrag bcu yis brgyan/_/de yi phyi rol phyogs mtshams su/_/bum pa bzang po dpag bsam shing /_/rin chen rdzing bu 'dod 'jo ba/_/brgyad brgyad lnga yis rab tu mdzes/_/rin chen 'bar bas
[\[64a.7\]]yongs su bskor/_/dbus su sa bon yi ge las/_/'od zer sna tshogs rab 'phros nas/_/don byas slar 'dus bai la thim/_/de las rgyal chen 'khor bcas rdzogs/_/rin chen pho brang dam pa dang /_/mi 'jigs seng ge'i gdan steng na/_/bai las byung ba'i mgon po ni/_/ngal bso
[\[64b\]]
[\[64b.1\]]dge ba stobs po che/_/g.yas na rin chen rgyal mtshan 'dzin/_/g.yon na gter kyi ne+e'u le bsnams/_/sku ni gser gyi 'od pas mjes/_/zhal nas rin chen char pa 'bebs/_/thugs rjes phongs pa las sgrol mdzad/_/sku la rin chen rgyan gyis spras/_/phrag gong g.yas
[\[64b.2\]]g.yon nyi zlas brgyan/_/nyi ma 'bum gyi gzi mdangs can/_/dbu la rin chen rgyan gyis spras/_/gnod sbyin bye ba'i 'khor rnams dang /_/nam mkha'i sprin tshogs bzhin du bsam/_/nam mkha' mdzod la mnga' brnyes pa/_/sems dpa'i skyil mo krung gis bzhugs/_/de nas rgyal
[\[64b.3\]]po spyan drangs te/_/mgon po kun gshegs dam tshig can/_/da lta snyigs ma lnga yi dus/_/mtshams med lnga ni kun spyod cing /_/thams cad nyon mongs 'dam bying sar/_/gzigs shing gshegs pa'i gnas ngan yang /_/shAkya seng ge'i spyan sngar khyod/_/thugs dam gang
[\[64b.4\]]bzhes de dgongs la/_/'dren pa'i bstan pa bsrung ba dang /_/sems can kun la sman slad du/_/byang phyogs gnas na bzhugs pa rnams/_/sems can don phyir gshegs su gsol/_/phyag na rdo rje thugs gnas pa'i/_/hUM las spros pa'i 'od rnams kyis/_/rang bzhin rgyal po
[\[64b.5\]]rnam thos sras/_/gnod sbyin 'bum bcas bkug nas ni/_/nor bu'i gong khyer de dbus su/_/mdun gnas rgyal po de la bzhugs/_/rin chen dbang bskur byin brlabs nas/_/de nas bsang gtor nas brtsams te/_/rin chen bdun dang bkra shis brgyad/_/'dod pa'i
[\[64b.6\]]yon tan lnga yis mchod/_/gu gul dud pa dbul zhing bstod/_/de nas thugs ka'i zla ba la/_/sa bon sngags kyis yongs bskor te/_/lce la rdo rje sbu gur bsam/_/sngags kyi bzlas pa spro bsdu ni/_/so so'i thugs kar dmigs la bzlas/_/tar+ya thA/_oM hi li ma Ni b+ha dra/_hi li hi
[\[64b.7\]]li ma Ni b+ha dra/_ki li ma Ni b+ha dra/_ki li ki li ma Ni b+ha dra/_ku ru ma Ni b+ha dra/_ku ru ku ru ma Ni b+ha dra/_tu ru ma Ni b+ha dra/tu ru tu ru ma Ni b+ha dra/_su ru ma Ni b+ha dra/_su ru su ru ma Ni b+ha dra/_tsu ru ma Ni b+ha dra/_tsu ru tsu ru ma Ni b+ha dra/_oM e h+ye hi hiSh+Tha tiSh+Tha a ba ta ra tiSh+Tha a ba ta ra tiSh+Tha me tsa ya/_tar+ya thA/_bud+ha
[\[65a\]]
[\[65a.1\]]ni su te ne+e/_su ra me ne+e/_su pa de re/_su su sh+ye/_hi li mi li swA hA/_hUM bai shra ba Na ye swA hA/_'di brjod bsnyen pa 'bum phrag bcu/_/zla ba yar ngo'i bco lnga la/_/tsan+dan dkar po'i dkyil 'khor byas/_/der ni rgyal po la dmigs nas/_/a ka ru bsregs sngags
[\[65a.2\]]bzlas bya/_/'dir ni brgya dang rtsa brgyad bzlas/_/nyin dang mtshan mo lan drug tu/_/rgyal po la dmigs sngags bzlas na/_/rtag tu rjes su 'brang bar bgyid/_/dpag tshad brgya ni tshun chad du/_/gnod sbyin rnams kyis srung bar byed/_/bsam pa thams cad yongs rdzogs shing /_/kha na
[\[65a.3\]]ma tho med pa yi/_/zas dang skom dang bca' ba dang /_/nor bu dbyig dang gser sprul bgyid/_/rin po che yi gter la sogs/_/bsod nams tshad med 'grub par 'gyur/_/phun sum tshogs pa thams cad 'grub/_/de la sogs pa ma lus 'grub/_/ngal bar gyur na gshegs su
[\[65a.4\]]gsol/_/mchod bstod bzod par gsol ba dang /_/dkar gtor btang la phrin las bcol/_/zlo la sogs pa'i snod bskyed la/_/khaM las zhal zas bskyed par bya/_/oM a kA ro mu khaM sarba d+has+thA rde Ar+ya nut+pan+da tAta oM AHhUM/_sangs rgyas spyan gyis spel byas la/_/sngags rgyal
[\[65a.5\]]bcu gsum pa bzlas bya/_/hUM bai shra ba Na ye i rda ba li kr-it+nabye sa sam ya rak+Shan+tu ma ma se d+him+me pra yats+tsha/_ma ma sarba karma sA d+hu a mo g+ha swA hA/_so so'i sngags la btags la dbul/_/hUM byang phyogs skyong ba'i rgyal chen rnam thos sras/_/gtor ma phul ba 'di dag bzhes nas kyang /_/
[\[65a.6\]]bdag cag 'khor dang bcas pa la/_/bu sdug bzhin du bskyang bar mdzod/_/bdag la gnod par sems pa yi/_/log par zhugs pa'i sems can kun/_/de yi phru ma gzhom pa dang /_/gtan nas brlag pa'i phrin las mdzod/_/bai yig sum cu rtsa gnyis bsring /_/snying ga'i
[\[65a.7\]]lcags kyu bkrol la gshegs/_/oM khyed kyis sems can don kun mdzad/_/rjes su mthun pa'i dngos grub sprul/_/byang phyogs gnas su gshegs nas kyang /_/slar yang 'byon par mdzad du gsol/_/dam tshig sems dpa' 'od zhu bya/_/rgyal po'i gzugs brnyan byas pa
[\[65b\]]
[\[65b.1\]]la/_/rang bzhin rgyal po bkug la bstim/_/zhabs kyis mnan la dbang du bsdu/_/hU~M bai shra ba NAya a nu ra tsa ku ru hUM/_de ltar rdzogs par byas gyur na/_/rgyal po rnam thos sras bcas kyis/_/'dod pa thams cad skong bar byed/_/nam mkha' mdzod la mnga' brnyes 'gyur/_/
[\[65b.2\]]slob dpon chen po 'gro bzang snying pos mdzad pa'i rnam thos sras kyi bde byed kyi brtag pa rdzogs so//_//rgya gar gyi mkhan po paN+Di ta te dza de ba dang bod kyi lo tsA ba dge slong 'phags pa shes rab kyis bsgyur cing zhus pa'o//_//[{D3731}]@##/_/rgya gar skad du/_ma hA rA dza bi rU pa kA ya karma
[\[65b.3\]]kalpa sA d+ha naM/_bod skad du/_rgyal po chen po rnam thos sras kyi las brtag pa'i sgrub pa'i thabs/_dpal phyag na rdo rje la phyag 'tshal lo/_/thugs gtso phyag na rdo rje yis/_/dngos su lung bstan byin brlabs pa'i/_/spyod mdzad chos kyi rdo rjes ni/_/grags 'dzin la sogs pha rol te/_/cho
[\[65b.4\]]gas bsad sogs las rnams ni/_/bla ma brgyud pa las byung ba'i/_/gnod sbyin rgyal po gtsor gyur pa'i/_/stong phrag brgyad dang gnyis lhag pa'i/_/de sgrub cho ga bshad par bya/_/dpal ldan khro rgyal rdo rje can/_/sngon 'gro rdzogs pa'i rnal 'byor pas/_/lha tshogs gdug pa gzhom
[\[65b.5\]]pa'i phyir/_/dang por cho ga la 'jug bya/_/ske tshe nyungs kar dug sna tshogs/_/bong bu'i chu dang sbangs sogs dang /_/tsha dang gdug pa'i tsher sbangs chus/_/hUM brjod sa gzhi legs par byug_/kho ra tsher ma can gyi shing /_/nam phyed byang bltas me tog blang /_/tshom bu dgur ni legs
[\[65b.6\]]par dgod/_/khrus byas bsrung ba bdun byas la/_/sems dpa'i skyil krung bde stan la/_/byang du mngon phyogs 'jug par bya/_/de nyid rigs kyi me tog dang /_/sna tshogs dug phye mi rus phye/_/legs par sbyar ba'i de bzhin spos/_/mi rkang las byung mar me dang /_/sA lu dmar po sha
[\[65b.7\]]lnga sogs/_/gcig tu byas pa'i lha bshos dang /_/mi dang bong bu'i dri chu dang /_/rma bya'i sgro dang ku shar bcas/_/bsang gtor dri yi chu dang ldan/_/sngags rgyal bcu gsum pa bzlas bya/_/phyogs mtshams kun du bsang gtor bya/_/de nas bdag nyid rnal 'byor pa/_/gdong
[\[66a\]]
[\[66a.1\]]bkrus nas brtsams sgrub thabs gzhung /_/bdag nyid cho ga rdzogs byas la/_/yi ge bcu gsum bzlas pa ni/_/'bum phrag gcig tu bzlas byas la/_/snying gar yi ge bsams pa las/_/'od zer byang du rab 'phros te/_/gnod sbyin bye ba 'bum gyi
[\[66a.2\]]gtso/_/klu chen brgyad kyis bskor ba yi/_/rnam thos rgyal po spyan drangs te/_/mdun gyi dkyil 'khor steng du ni/_/rim pas legs par bzhugs par bsam/_/de la bsang gtor nas brtsams te/_/gong gi mchod pa'i rim pa yis/_/yi ge gsum dang ldan pa rnams/_/rgyal
[\[66a.3\]]po 'khor bcas legs par mchod/_/oM a mr-i ta kuN+Da li ha na ha na hUM phaT/_de la mchod pa'i yi ge ni/_/so sor legs par sbyar te dbul/_/spyi gtsug lkog ma snying ga yi/_/yi ge gsum gyi 'od zer gyis/_/rgyal po 'khor dang bcas pa rnams/_/'od zhu sa bon rang bzhin bya/_/
[\[66a.4\]]de la rang sngags bskor ba dmigs/_/'od kyis gdug pa bcom byas te/_/slar bsdu hUM sogs la thim nas/_/rgyal chen 'khor bcas yongs su rdzogs/_/klu rnams yi ge phuHlas bskyed/_/de nyid rgyal po chen po ste/_/sku mdog sngon po gzi brjid can/_/zhal gcig pa la phyag
[\[66a.5\]]gnyis pa/_/khro gnyer mche ba cung zhig gtsigs/_/cod pan sbrul mgo chun 'phyang lding /_/phrag gong g.yas g.yon nyi zlas mtshan/_/nyi ma 'bum gyi gzi brjid can/_/seng ge la sogs 'jigs pas mtshan/_/sku las nam mkha' gang bar 'phro/_/g.yas na rdo rjes rab mtshan
[\[66a.6\]]pa'i/_/dbyug pa ba dan bcas pa 'dzin/_/g.yon pa phyag na sku gdung 'dzin/_/klu rnams gdug pa'i rang lus 'chang /_/gnod sbyin srin po'i gzugs rnams ni/_/nam mkha'i sprin tshogs bzhin du bsam/_/thugs ka'i sa bon las 'phros pa'i/_/'od kyis rgyal po rnam thos
[\[66a.7\]]sras/_/'khor dang bcas pa bkug nas ni/_/mdun gnas dkyil 'khor dag la bstim/_/de nas bsang gtor nas brtsams te/_/gong gi sngags kyis mchod pa dbul/_/gong gi gtor ma'i cho ga bzhin/_/legs par byin gyis brlabs nas ni/_/oM badzra bi ru rA ga_/ku be
[\[66b\]]
[\[66b.1\]]ra At+ma ka_/ma hA yak+Sha rA dza/_aSh+Da nA ga bi ra bai ka sarba yak+Sha pa ri wA ra i daM ba liM gr-i hA n+tu/_sa ma ya rak+Sha n+tu/_ma ma sid+d+hiM phra ya ts+tsha/_ma ma sarba karma/_sA d+ha a mu ka mA ra ya hUM phaT sA hA/_yi ge bco lnga sngags la ni/_/btags te gtor ma dbul bar bya/_/de nas bdag nyid
[\[66b.2\]]bsrung bar bya/_/gser la sogs pa'i rdzas rnams la/_/hUM ngam khroM gyi phyi rol du/_/yi ge bcu gsum bskor bar bya/_/nyungs kar dang bcas spyi bor gzhag_/gla rtsi ba yi rnam lnga la/_/gos sngon can gyi sngags bzlas te/_/mgo lus khyab par byugs la bsrung /_/de nas
[\[66b.3\]]rten 'brel sngags kyis ni/_/lus la go cha dgod par bya/_/spyi bo klog ma snying ga ru/_/kha dog gsum ldan yi ge bsam/_/so sor sngags kyis bskor bar bya/_/thugs kar zla ba la gnas hUM/_/de la sngags kyis yongs bskor te/_/lce la rdo rje sbu gu bsam/_/spro bsdu'i
[\[66b.4\]]sngags kyi bzlas pa ni/_/rgyal po'i thugs kar dmigs la bzlas/_/dal min myur ba ma yin dang /_/gsal min mi gsal ma yin par/_/rtse gcig sems kyis bzlas par bya/_/oM nI lA m+ba ra d+ha ra badzra pA Ni ma hA yak+Sha rA dza ku be ra bi ru rA ga sid+d+hi m+me phra ya ts+tsha hUM hUM hUM phaT/_'di brjod
[\[66b.5\]]bsnyen pa 'bum phrag gcig_/rdzogs nas rmi ltas 'byung ba ste/_/chu bo skams dang sbrul mthong ngam/_/sbra khyim nags la me mched mthong /_/sog po srin pos bskor ba yi/_/dbus na gnas pa mthong ba'am/_/seng ge la sogs gcan gzan tshogs/_/mdun 'dus gus par mthong
[\[66b.6\]]ba na/_/de nas las sbyor brtsam par bya/_/gnas gsum thig le byas nas su/_/gong gi bsrung ba'i chog rnams/_/bsrungs te byin gyis brlab par bya'o/_/dur khrod rdo leb thog tu ni/_/sna tshogs rdo rje bris byas la/_/steng du dug dang lan tshwa dang /_/khrag dang chu 'gram gnyis kyi
[\[66b.7\]]sa/_/rkang rjes sa la sogs pa la/_/bsgrub bya'i gzugs sam gdug pa'i gzugs/_/rang gzugs mtshan nyid ldan par bya/_/dgug dang bcing ba la sogs pa'i/_/bsad pa'i cho ga byas nas ni/_/de la sbyin sreg brtsam par bya/_/me thab gru gsum thab khung la/_/zur
[\[67a\]]
[\[67a.1\]]la khru re'i tshad yod de/_/zabs su khru phyed la sogs la/_/sbyin sreg cho gar gsungs pa bzhin/_/thab kyi mtshan nyid shes par bya/_/de yi dbus su mchod rten ni/_/dur khrod tshon ni nag pos bris/_/de dbus rdo rje dbyug pa ni/_/ba dan rtse lngas mtshan par bya/_/
[\[67a.2\]]de yi phyi rol phyogs mtshams su/_/kha dog nag po sbrul brgyad bri/_/gzhan dag dkyil 'khor phyag mtshan rnams/_/sbyin sreg cho gar shes par bya/_/tsher ma dug shing khru gang la/_/dbus su zur gsum brtsig bya ste/_/mi skra'i skud pas bcing bya yis/_/tsher ma khru gang dbus
[\[67a.3\]]su gzhag_/de nas mngon spyod rdzas rnams gzhag_/sreg rdzas ling+ga gnyis su bya/_/dug dang khrag dang ske tshe dang /_/yungs kar chu 'gram gnyis kyis/_/rkang rjes sa dang da du ra/_/bra'o sran ma mi rus phye/_/byang du mgo bstan shi ba'i skras/_/kun la bsreg pa byas nas ni/_/dug
[\[67a.4\]]shing tsher ma sor brgyad la/_/khrag dang dug chus sbags pa yi/_/de yi yam shing dbul bar bya/_/rus phye la sogs mchod pa rnams/_/gong du gsungs pa bzhin du bya/_/de nas me ni sbar bya ste/_/dbus su rgyal po chen po ni/_/klu dang gnod sbyin tshogs bskor ba'i/_/thams cad
[\[67a.5\]]rdzogs par bsam par bya/_/rang bzhin rgyal po bkug la bstim/_/sku stod khwa dang 'ug pa dang /_/gcan gzan 'jigs tshogs spro bar bya/_/rked par gnod sbyin 'jigs pa'i gzugs/_/mtshon cha sna tshogs 'dzin pa spro/_/sku smad seng ge la sogs pa/_/gcan gzan
[\[67a.6\]]'jigs pa'i tshogs su spro/_/de dag gzugs kyis bsgrub bya dang /_/bgegs kyi tshogs rnams bkug byas te/_/gong gi ling+gar bstim pa dang /_/nam mkha' dum bur gtubs nas ni/_/gnod sbyin rgyal po'i zhal du dbul/_/dug dang khrag la sogs pa ni/_/bdun nam
[\[67a.7\]]nyi shu rtsa gcig bar/_/gong gi rdzas rnams dbul bar bya/_/oM badzra bi rur ka ku ba ra ma hA yak+Sha rA dza/_che ge mo a na la ha na sarba du Sh+TA na/_sarba b+ha smi ku ru che ge mo mA ra ya hUM phaT/_des ni sbyin sreg dbul bar bya/_/gnod sbyin rgyal po'i phyag rgya yis/_/stong phrag gcig tu bsreg
[\[67b\]]
[\[67b.1\]]par bya'o/_/thal ba lan tshwa ske tshe dang /_/dug dang khrag gis sbrus nas ni/_/bsgrub bya'i gzugs ni khru gang tshad/_/legs par byas pa'i snying ga ru/_/'khor lo rtsibs ni bcu gnyis pa/_/'khor lo de yi lte bar ni/_/hUM gnyis bar du ming bkod de/_/de yi lte ba'i mu khyud la/_/yi
[\[67b.2\]]ge bcu gsum dgod par bya/_/phyi rol rtsibs ni bcu gnyis la/_/badzra bi rU ra ka ma hA yak+Sha ku be ra/_yi ge de la bsgrub bya dang /_/gsad pa'i yi ge gdags par bya/_/mchod pa snying gar gdags par bya/_/dug la sogs pa'i rdzas rnams kyis/_/gzugs la legs par byug par bya/_/
[\[67b.3\]]de yi steng du rdo leb la/_/rdo rje rgya gram bris nas ni/_/ling+ga'i snying gar gzhug par bya/_/de yi steng du mchod rten ni/_/sngon po khru gang tshad du brtsig_/bum par rgyal po chen po yi/_/gsad pa'i sngags ni bris te gzhug_/slob dpon chen po 'gro bzang snying pos mdzad pa'i rnam thos
[\[67b.4\]]sras kyi drag byed kyi cho ga rdzogs so//_//rgya gar dbus kyi paN+Di ta chen po te dza de ba dang /_bod kyi lo tsA ba dge slong zangs dkar 'phags pa shes rab kyis bsgyur ba'o/_/[ {D3732}]@##/_/rgya gar skad du/_yak+Sha rA dza sA d+ha naM/_bod skad du/_/gnod sbyin rgyal po sgrub pa'i
[\[67b.5\]]thabs/_dpal phyag na rdo rje la phyag 'tshal lo/_/rnam dag ye shes dngos rang bzhin/_/skyob pa'i stobs chen la phyag 'tshal/_/bstan pa dam pa'i gnas 'chang ba'i/_/de yi dgos pa bsgrub pa'i phyir/_/gnod sbyin kun bdag sgrub thabs bri/_/de la dben zhing nyams dga' ba'i
[\[67b.6\]]gnas su sdig bshags lan chags sbyang /_de nas phan gnod gang gi las kyang grub cing bdag gir sgrub ste stegs bu khru gang ba la rin po che'i gzhal yas khang bris te/_de ru rgyal po sku dmar nag_/g.yas pa na mdung dmar ram dbyug to/_/g.yon pa dbyig gi rkyal pa/_dbu cod
[\[67b.7\]]pan gyi dbus na rin po che yod pa/_seng ge dang sprin gyi gdan la bzhugs pa/_rin po che'i phreng bas phyag dang zhabs brgyan pa/_g.yas kyi dpung rgyan rin po che dang seng thod kyis brgyan pa'o/_/g.yas g.yon du dung rna/_bum rna/_rna gsum/_rna ba che/_ser ljang /_dmar ljang /_ljang
[\[68a\]]
[\[68a.1\]]nag_/dkar ljang gsus pa ldir ba mdung dmar dang /_rgyal mtshan dang mdung dang dbyig to bcas pa dang ne'u le'o/_/mdun du yum rgyal po dang mthun pa la phyag g.yas pa bum pa/_zhabs brkyang bskum mo/_/de lta bu legs par bris pa bzhugs par bya'o/_/
[\[68a.2\]]de la dar ser po'am za 'og gi gdugs/_/dar dmar po'i yol ba/_dkar po'i rgyal mtshan/_ljang gu dang mthing ga'i ru mtshon bri bar bya'o/_/spos dang me tog gi phreng ba la sogs pa dgram par bya'o/_/de nas dri dang ldan pa'i steng du mchod yon dang /_me tog dang /_spos dang /_mar me
[\[68a.3\]]dang /_dri chab dang /_lha bshos dang /_lha bshos khru gang ba gcig la smyug ma gtsang ma la rtse mo rtsi tra ka dang snying zho sha//de'i 'og tu chu srin gyi rgyal mtshan/_de'i 'og tu rin po che sna lnga/_spos lnga/_za 'og dang /_dar sna dang /_stag ras dang /_bse'i me long /_de'i steng du bu ram
[\[68a.4\]]dang /_sbrang rtsi dang /_sman sna tshogs dang /_mar dang thud dang /_lug dang g.yag gi snying dang dkor cha rnams kyis brgyan te thad du gzhag go/_/de'i rtsar chang la rin po che dang ldan par bya'o/_/de nas byang du kha bltas te stan la 'dug nas/_bdag nyid phyag na rdo rje sku gsung thugs su bskyed
[\[68a.5\]]do/_/mchod pa rnams byin gyis brlabs te/_spos la sogs pa rang rang gi sngags kyis rgya che bar byin gyis brlab bo/_/rten gyi dkor cha swa yongs su gyur pa las rten rnams mang zhing mdzes par bya'o/_/chang a yongs su gyur pa las bdud rtsir bya'o/_/de nas rang gi mchod pa dang bstod pa
[\[68a.6\]]yan chad yongs su rdzogs par bya'o/_/de nas nyams dga' ba nyid kyis chos skyong ba mnyes par bya ba'i phyir bsnyen pa byas te de la 'jug pa ni/_oM sarba de wa maN+Dal ye dzaHhUM baM hoH/_e ma ho sa na ka ga nan+ta pa ka re sle dzaHhUM baM hoHsa ma ya swA hA/_/mchod pa'i dus su gdags so zhes
[\[68a.7\]]brjod pa'i don to/_/thugs ka'i hUM las brjod pa'i nyi zer ltar 'thon nas rgyal po'i thugs kar thim pas/_des chos skyong ba'i thugs sngon bzhin du g.yos nas gdan seng ge'i shugs kyis rin po che'i khang pa dang nyid la so sor thim par bsams te stong brjod do/_/de nas mchod pa
[\[68b\]]
[\[68b.1\]]dbul te/_rtsa ba'i sngags sbyar ba dang bcas pas dbul te/_oM ni ri te hUM khaM/_zhal du'o/_/badzra puSh+pe hUM swA hA/_me tog spyi bor ro/_/oM badzra d+hU pe hUM swA hA/_dri thugs kar ro/_/oM badzra dI p+pe hUM swA hA/_mar me rgyab tu'o/_oM badzra gan+d+he hUM swA hA/_dri chab mdun du'o/_/oM badzra nai bi bye hUM
[\[68b.2\]]swA hA/_lha bshos phyag tu'o/_/dkor cha dag thogs te sngags kyi tshig brjod/_rang gi lus zhing gi rdul snyed du sprul te nyes pa ma lus pa dang bas mthol zhing rdzas gcig kyang 'jig rten gang bar sprul te/_nyes pa byang zhing rjes su mthun pa'i tshig gis gsol ba gdab bo/_/de nas
[\[68b.3\]]bstod cing bskul ba ni/_/sngon tshe gsang bdag spyan snga ru/_/dam chos bsrung bar zhal bzhes bzhin/_/sku gsung thugs kyi gdung 'tshob pa'i/_/sems bskyed ldan pa'i rnal 'byor pa'i/_/gnod pa'i bar chod mang po rnams/_/stobs ldan rgyal chen yab yum dang /_/gnod sbyin
[\[68b.4\]]pho mo sde brgyad bcas/_/bstan pa bsrung bar gnyer gtad bzhin/_/rdzu 'phrul bye ba sna tshogs kyis/_/gnod pa thams cad rdul du rlog_/dam bcas las la ma brtson na/_/sangs rgyas kun gyi sems gyur pa'i/_/rang gi byang sems gnyen por 'gyur/_/de dran byos la las
[\[68b.5\]]rnams gyis/_/zhes brjod la/_dam tshig rtsa ba'i sngags kyis bdud rtsi zhal du dbul lo/_/de nas dgongs pa sngags zhal du thim pas nyid kyi dam tshig de thugs ka nas phyung la bdag la thim pas rgyal po dang dbyer med par bsgoms pas brtan par bya'o/_/mchod pa rnams stong ngam lnga
[\[68b.6\]]stong zhing dbul lo/_/de ltar byas pas nyes pa byang ba'i rtags rim par 'byung ste/_'khru ba dang /_bkur ba dang /_dbang bskur ba dang /_sems la dogs pa med pa la sogs pa 'byung ngo /_/de ltar 'bum tsho gcig bzlas par bya'o/_/de de la yid brtan pa dang /_chang gi nang du sha dang
[\[68b.7\]]bdud rtsi dang /_mi rta'i dngas ma'i khrag blugs la bsgrub par bya ste/_nye bar dgug pa la/_na mo rat+na tra yA ya/_na mo bai shra ba Na ye ma hA yak+Sha ku be ra pa ra mA r+tha ni dzaHdza he dza hi zhes brjod pa'i don ni bdag la rgyal po bstims la/_'khor gnod sbyin pho mo sde brgyad khugs par bkug la
[\[69a\]]
[\[69a.1\]]drang /_rgyal po yang mdun du bzhugs te 'khor dang bcas pa'i dgug pa gnyis ni bsnyen pa'i nyams las rig par bya'o/_/dgongs pa ni sngags nyid dgug bya'i srog yin pa'i nus pa dang ldan pa'i phyir 'khor lo phreng ba lta bu so sor bstims pas/_rab tu dang bas
[\[69a.2\]]mang po dbul zhing gus pas bdag gir gyur pa'i rtse gcig pa'i bsam gtan gyis bzlas te/_de la ma brten na nus pa 'ga' byung yang dbang du mi 'gyur/_mchod pa sngags dang bsdoms la dbul la bzlas pa drug 'bum du bya'o/_/rtags rab sku 'byung ba dang /_'bring sa dang
[\[69a.3\]]bar snang la sgra dang 'od 'byung /_tha ma dmag tshogs dang 'gro ba la dbang byed pa'o/_/cho 'phrul ni tha dad do/_/phan pa ni bzlas pa 'di rdzogs pa dang rdzas ci 'byor pa phul la gshegs su gsol/_rdzas ri rtse la bskyal lo/_/dus kyi mchod pa bya'o/_/des ni chad pa dang bral bar
[\[69a.4\]]'gyur ro/_/chad pas gnod pa'i sbyor ba ni/_/sbyor ba'i rim pa nus pa rdzogs pa dang khru gang pa'i brub khung gyen thur du phyed phyed brtsig cing brus la ra khyi phag gi brus pa dur khrod kyi sol bas byugs la/_de'i nang du 'bru sna lnga'i ling+ga byas la/_ming rus pa ma chad pa'i rgyu gro ga la bris
[\[69a.5\]]la snying gar bcug la mar gas gdab/_sha'i gtor ma dang /_rag+ta dang /_bdud rtsi dang /_lha bshos gru gsum mthing nag go/_/a nu ru ki pi khA hi/_su ru pa na khA hi/_ku be+e ra tsan+d+ra khA hi/_ku be ra marta khA hi zhes dbul zhing bstabs so/_/de nas khrag gsum dang tsha gsum dang
[\[69a.6\]]pad+ma'i sha khrag la thun sngags la/_dun dun rmugs shang ha la ha la/_tsa la tsa la/_pa tsa pa tsa/_hi ma hi ma/_rbad na rbad na/_rbad pu le rbad me sha ya mA ra ya mA ra ya phaT ces zhag bdun bar du ma chad par brdeg go/_/tha ma be con dang gris btub cing brdung ngo /_/de'i don ni rlung la
[\[69a.7\]]sngags zhon nas srog gi gnas su thim pas sems 'khrul nas gnod sbyin pho mos sgo kun nas bcud bsreg cing bzhu bar bya'o/_/de nas gzugs kyang mchod par dbul zhing bstabs la gtor ma dug zor du 'phang bar bya'o/_/de nas mchod pa'i ring lugs kyis bshags pa
[\[69b\]]
[\[69b.1\]]phul la gshegs su gsol lo/_/las rjes snang ba med par bya/_/'grub na ming dang rjes la btab pa chad pa 'byung ngo /_/rgyun du mchod cing bsnyen pa byas na ci yang 'grub nges pas yal bar mi gnas so/_/rnal 'byor dge sbyor brtan pa yis/_/dngos grub brtan pa'i rgyas
[\[69b.2\]]bstan phyir/_/stobs ldan rgyal chen nyer sgrub byas/_/mi mthun kun gyi gnyen por shog_/rgyal po rnam thos sras kyi gsang ba'i sgrub thabs slob dpon dga' rab rdo rjes mdzad pa rdzogs so/_/[{D3733}]@##/_/rgya gar skad du/_ma hA rA dza ku be ra sA d+ha naM nA ma/_bod skad
[\[69b.3\]]du/_rgyal po chen po lus ngan po'i sgrub thabs zhes bya ba/_ngal so rgyal po la phyag 'tshal lo/_/dang por snod ldan gang zag gis/_/gnas rnams shin tu dben pa ru/_/rdo rje 'chang ba bsgrub par bya/_/de nas las rnams myur 'dod na/_/bka' yi pho nya bsgrub par bya/_/de yang
[\[69b.4\]]rang rgyud dag dang ni/_/gtso bo 'khor du gnas pa'o/_/thabs ni tshogs bsags tshad med bsgom/_/srung ba stong nyid dang du bya/_/pad+ma'i gdan steng hUM las ni/_/mchod rten la ni sku bskyed do/_/ljang gu zhal gcig phyag gnyis pa/_/g.yas na mchod rten gdug pa sel/_/
[\[69b.5\]]g.yon na nor ldan ne'u le 'dzin/_/rang bzhin gnas pa spyan drangs la/_/dbang bskur byin brlab tshul bzhin bya/_/mchod pa rnams ni phul nas ni/_/bstod pa 'di dag brjod par bya/_/bstan bsrungs rgyal po chen po ni/_/mchod rten gyis ni don rnams bsgrub/_/rin chen ne'u le
[\[69b.6\]]bsnams nas ni/_/dgos 'dod ster ba'i ljang gu bstod/_/bskyed rim rdzogs nas bzlas pa bya/_/sems dpa' sum brtsegs ldan pa la/_/'od zer spro bsdu 'khor lo'i tshul/_/sgrub pa'i dus su spro bsdu spang /_/dgug sogs man ngag bzhin du bya/_/rtags ma byung bar
[\[69b.7\]]'phro mi gcod/_/sngags ni/_oM nI lA m+ba ra d+ha ra badzra pA Ni hUM hUM phaT/_oM bai shra ba NA ya yak+Sha d+hi pa ta ye swA hA/_a mu kaM mA ra ya phaT/_dam tshig brtan zhing gtor ma sbyin/_/de nas rang rgyud sgrub 'dod na/_/gtso bo 'khor du bcas pa yang /_/tshogs bsags la sogs gong ma
[\[70a\]]
[\[70a.1\]]ltar/_/'khor lo chen po'i lta bar gtso/_/mdun du rgyal po bskyed par bya/_/bka' bsgo la sogs las dang sbyor/_/dgug dang bsad la sogs pa yi/_bsgrub pa ci rigs shes bya ste/_/'khrul 'khor sbyor ba dag tu shes/_/rnal 'byor sgrub par byed 'dod na/_/
[\[70a.2\]]gnod sbyin g.yas su bskyed byas la/_/bka' bsgo rgyal por bya bar rigs/_/klu rgyal g.yon du bkol ba'i phyir/_/bde gshegs sprul pa sgrub 'dod na/_/mdun ma ma g.yon du pad+ma la/_/cho ga gsum mam skad cig las/_/sku mdog dkar po sbrul zhags can/_/de 'dra'i klu rgyal
[\[70a.3\]]spyan drangs bstim/_/mchod bstod gang 'dod bzlas pa bya/_/dam la ma thogs klu rnams ni/_/sgrub pa po la bar chad byed/_/dang po zhi bas gdul bar bya/_/ma nyan drag po'i las rnams brtsams/_/gsod na dong du gzugs brnyan gzhug_/dgug la bsad sngags shes
[\[70a.4\]]par bya/_/khro bo'am yang na mtshon cha yis/_/lus rnams gtub cing gsad par bya/_/yang na sbyin sreg rnams kyang bya/_/yang na 'khrul 'khor sbyor ba bya/_/yang na ma mo rnams kyang bskul/_/gnod na gro ga rnams la ni/_/gzugs bri 'od zer rnams kyis dgug_/de nas zhing
[\[70a.5\]]chen nang du gzhug_/kha dgab mtshon bcing thal bas dgang /_/yang na pha bong dug la sogs/_/gong ma bzhin du shes par bya/_/bskrad sogs gzhan yang man ngag sbyar/_/rgyal po chen po lus ngan po'i sgrub thabs/_grub pa brnyes pa'i slob dpon chen po dpa' bo rdo rjes mdzad pa
[\[70a.6\]]rdzogs so//_//sgra pa chen po rgyal ba'i snyan la legs par zhus shing bstan bcos kyi skad cung zad shes pa'i lo tsA ba shAkya'i dge slong nyi ma rgyal mtshan dpal bzang pos dpal thar pa'i gling gi gtsug lag khang du legs par bsgyur ba'o/_/[{D3734}]@##/_/rgya gar skad du/_bai shra ba Na sA
[\[70a.7\]]d+ha naM nA ma/_bod skad du/_rnam thos sras kyi sgrub pa'i thabs zhes bya ba/_bcom ldan 'das rin chen mang la phyag 'tshal lo/_/byang chub sems dpa' rin chen mang /_/'gro ba kun gyi don gzigs nas/_/drang srong rnam mang thos pa dang /_/lha mo dpal tshul bzang mo yi/_/sras
[\[70b\]]
[\[70b.1\]]su smon lam btab pa yis/_/'gro ba'i bsam pa yongs rdzogs mdzad/_/lha rnams 'byor pa 'dod pa yi/_/lha rnams kyis ni phyag byas pa'i/_/bcom ldan lha yi lha zhes bstod/_/de yi sgrub thabs brtsam par bya/_/b+hUM las skyes pa'i 'khor lo la/_/drod mtha' nga ro lnga pas
[\[70b.2\]]brgyan/_/steng du rjes 'jug dbyangs dang ldan/_/'od zer 'phro 'dus 'gro don mdzad pa yi/_/rang gi phyag mtshan las skyes gtso bo ni/_/phyag na rdo rje ljang ser 'gying bcas bri/_/bsod nams tshogs bdun don dam stong nyid las/_/skyes pa'i rang bzhin sku gsung thugs ngo
[\[70b.3\]]bo/_/ye shes sems dpa' gzhug dang dbang bskur dang /_/gnas gsum byin brlabs dbang sdud rdo rje bskyed/_/rdo rje dril bu rgyan rnams bcu dang ldan/_/'od zer spro bsdus khams gsum lhar bskyed nas/_/gsal byed oM dang chu yi yi ge dang /_/gsum pa me yi bu dang yang
[\[70b.4\]]dag ldan/_/lnga pa'i thog ma bzhi pa'i tha ma la/_nga ro bzhi pa yis ni mnan pa la/_/gtum po chen po ma rungs tshig gis mnan/_/hUM gnyis phaT dang ldan pa'i sngags kyis ni/_/dus rnams kun du gtso bo'i thugs kar bskor/_/rgyun mi 'chad par rtse gcig yid kyis bzlas/_/
[\[70b.5\]]de yi mdun du b+hUM las ni/_/rin chen khang pa brtsegs pa bsgom/_/shar du shel gyi ka bas brgyan/_/lho ru rin chen bai DUr+ya/_/nub tu pad+ma rA ga ste/_/byang du gser gyi ka bas mdzes/_/zur bzhi rim gsum khang brtsegs dgu/_/dbus ma'i pho brang sum brtsegs ni/_/rtse mo
[\[70b.6\]]rin chen nor bu bzang /_/rnam pa bcu yis spras pa po/_/de dbus 'jigs byed yi ge las/_/seng ge'i gdan la legs bzhugs pa/_/ngal so dge ba'i lag pa na/_/g.yas na rin chen rgyal mtshan 'dzin/_/g.yon na gter gyi ne'u le bsnams/_/rin chen cod pan rna rgyan dang /_/
[\[70b.7\]]mgul rgyan dang ni do shal dang /_/dpung rgyan dang ni lag gdub bcas/_/ske rags phreng ba do shal can/_/nying lag rgyan gyis rnam par mdzes/_/gsus khyim che ba skyil krung bzhugs/_/bum pa bzang po rnam brgyad dang /_/dpag bsam shing dang rin chen shing /_/rdzing bu bzang
[\[71a\]]
[\[71a.1\]]po'i rgyan mdzes pa/_/me tog bzang po 'dod 'jo'i ba/_/yid bzhin nor bu'i ra bas bskor/_/de yi dbus na mgon po ni/_/nam mkha' mdzod kyi ting 'dzin gyis/_/rin chen bdun gyi char pa 'bebs/_/de nas rgyal po spyan drangs te/_/mgon po kun gshegs
[\[71a.2\]]thugs rje can/_/da lta snyigs ma lnga yi dus/_/mtshams med lnga ni kun spyod cing /_/thams cad nyon mongs 'dam bying bar/_/gzigs shing gshegs pa'i gnas ngan yang /_/shAkya seng ge'i spyan sngar khyed/_/thugs dam gang bzhes de dgongs la/_/'dren pa'i bstan pa
[\[71a.3\]]bsrung ba dang /_/sems can kun la phan slad du/_/byang phyogs gnas na bzhugs pa rnams/_/sems can don phyir gshegs su gsol/_/spyan drang nas ni mchod pa dbul/_/dbang bskur nas ni na bza' gsol/_/rin chen bdun dang bkra shis brgyad/_/phyag tu phul la dngos
[\[71a.4\]]grub blang /_/bza' btung 'dod yon la sogs pa/_/rtag bsten lha la dbul bar bgyi/_/snying po chu yi yi ge la/_/dbyangs yig bcu gnyis pa yis brgyan/_/mig btsums sum cu rtsa gnyis bsring /_/nye ba'i snying po ni/_/oM bai shra pa Na ye srA hA/_'bum phrag gcig gis
[\[71a.5\]]mkha' la g.yo/_/'bum phrag gnyis kyis sa rnams g.yo/_/'bum phrag gsum gyis phyogs rnams sreg_/'bum phrag bzhi yis bza' btung 'thob/_/'bum phrag lnga yis nor dang ldan/_/'bum phrag drug gis 'khor mang rnyed/_/'bum phrag bdun gyis rigs rgyud 'phel/_/
[\[71a.6\]]'bum phrag brgyad kyis tshe 'phel zhing /_/dgus ni bcud len sman rnams rnyed/_/bcu yis mngon par shes pa 'thob/_/gshegs su gsol tshe bzod par gsol/_/smon lam btab cing phrin las bcol/_/yang phyis 'byon par gsol ba gdab/_/sna tshogs rab tu sgrub rgyud
[\[71a.7\]]dang /_/gar mkhan mchog gi rgyud las ni/_/phan pa'i yan lag gces pa bsdus/_/'gro kun gnas srung thob par shog_/slob dpon shUraMg barmas mdzad pa rdzogs so//_//paN+Di ta te dza de ba dang /_lo tsA ba zangs dkar 'phags pa shes rab kyis bsgyur cing zhus pa'o/_/
[\[71b\]]
[\[71b.1\]]bai shra ba Na'i rtogs pa bzhugs/_/[{D3735}]@##/_/dang por bdag nyid yi dam gyi lhar bskyed la/_bcom ldan 'das rnam thos sras seng ge la bcibs pa/_mdog ser po lag na rin po che'i rgyal mtshan 'bar ba thogs pa/_/gnod sbyin gyi bdag po brgyad kyis bskor ba/_
[\[71b.2\]]mdun na rmugs 'dzin rin po che thogs pa ser po/_g.yas su gang ba bzang po bum pa thogs pa ser po/_rgyab tu nor bu bzang po rin po che 'bar ba thogs pa dkar po/_g.yon du rta bdag ku be ra lag na ral gri thogs pa nag po gos sngon po can/_mtshams bzhir yang dag shes ser po
[\[71b.3\]]lag na ral gri thogs pa/_'brog gnas lag na mdung thogs pa nag po/_lngas rtsen ser skya lag na khang bu brtsegs pa bsnams pa/_pi tsi kuN+Da li lag na ral gri dang phub thogs pa dkar po de rnams rta la chibs pa/_'khor gnod sbyin bye bas bskor ba/_lag na mtshon cha 'phyar ba
[\[71b.4\]]bsams te/_gu gul gyi dud pa'am/_'bras kyi phye'i dud pa btang la/_dung dang rnga brdungs te spyan drang bar bya'o/_/oM bai shra ba Na sa pa ri bA ra badzra sa ma ya dzaHhUM baM hoH/_oM bai swA hA/_de mdun du byon pa'i rtags snying 'dar ba dang /_mgo sbrid pa dang /_grogs la babs pa dang /_mthong
[\[71b.5\]]ba na bdug pa dang /_me tog dang /_gtor ma byin la phrin las bcol nas gshegs su gsol bar bya'o/_/sgron ma'i phyag rgya bcas la/_/oM swa b+hA ba bi shud+d+haHsarba d+harmAHswa b+hA ba bi shud+d+honya haM zhes brjod pas stong par bsam/_de la gtor ma'i snod rin po che'i khang bu brtsegs pa dpag tshad
[\[71b.6\]]kyi tshad tsam bsams la/_de'i nang du lha'i zhal zas ro brgya bsams te/_oM AHhUM gsum gyis byin gyis brlabs la/_oM a kA ro zhes bya ba'i sngags lan bdun bzlas la/_kha dog bzang po'i 'od dang bcas pa bsam par bya'o/_/de la bsngo ba ni/_oM bai shra wa Na ye srA hA/_
[\[71b.7\]]oM dzaM b+ha la yi swA hA/_oM pu rna b+ha dra ye swA hA/_oM ma N-i b+ha dra ye swA hA/_oM ku be ra ye swA hA/_oM saM pra dza na ye swA hA/_oM gu h+yasta na ye swA hA/_oM pany+tsi ka ye swA hA/_oM pi tsi kuN+Da li ye swA hA/_de rnams la zhi rgyas dbang dang mngon spyod kyi phrin las bcol la/_snying ga'i lcags kyu dgrol/_oM
[\[72a\]]
[\[72a.1\]]bai zhes yi ge sum cu rtsa gnyis kyi tshad du gdon/_nir ba tsa na bsreg pa bslab/_bar bar du gtor ma rgya chen po gtang /_bai shra wa Na'i rtogs pa rdzogs so//_//bstod pa ni/_byang phyogs skyong ba'i rgyal chen rnam thos sras/_/gtor ma phul ba 'di dag bzhes su gsol/_/'jig rten
[\[72a.2\]]skyong ba grags dang ldan/_/sde po che la stobs po che/_/pha rol dgra rnams 'joms par byed/_/gzhan gyis mi thub drag shul che/_/rdzu 'phrul ldan zhing 'od dang ldan/_/kha dog ldan zhing grags dang ldan/_/bdag nyid chen po de dag la/_/mchod cing bstod de phyag kyang 'tshal/_/byang phyogs
[\[72a.3\]]skyong ba'i rgyal chen rnam thos sras/_/phyag na rdo rje'i bka' nyan dam tshig can/_/rig pas byin rlabs nam mkha'i mthas klas pa'i/_/'dod yon lnga bcas gtor ma phul ba bzhes/_/sras dang btsun mo gnyen dang dmag dpung bcas/_/'di dag dgongs shing 'go bar gyur nas kyang /_/
[\[72a.4\]]sngon gyi thugs dam phrin las ma bsnyel bar/_/bdag gi phrin las 'bras bu yod par mdzod//_#/_/rnam sras rtogs pa bzhugs/[ {D3736}]@##/_/dpal phyag na rdo rje la phyag 'tshal lo/_/de nas gsang ba bshad par bya/_/zla ba yar ngo'i bco lnga la/_/dam tshig ldan pa'i
[\[72a.5\]]rnal 'byor bas/_/thun mong ma yin mchod pa ste/_/gang gis bdugs pa tsam gyis ni/_/dngos grub myur du thob byed pa'i/_/sgrub pos bdug spos bdug pa ni/_/brtul zhugs 'dzin pas 'di ltar bya/_/'bras dkar btags pa'i phye ma ni/_/sardza ra dza dag dang ni/_/ga pur tsan+dan dkar dmar dang /_/
[\[72a.6\]]cha mnyam nas ni de dag bsre/_/a ka ru nag gis bsgos nas/_/be ta dkar mo'i char rgyun gyis/_/rnam par sbrus nas rab bsngags te/_/rtsa ba'i rig pa gang de la/_/dbab pa'i gsang sngags rab tu sbyar/_/stong rtsa brgyad du bzlas nas ni/_/dngos grub phyir ni rdzas de yi/_/de nas mkhas
[\[72a.7\]]pas ri lu bya/_/gang zhig mchod pa'i dus su ni/_/sems kyi dbang phyug ting 'dzin gyis/_/rnam par sbyangs pa'i sa gzhi la/_/rten sogs dgram par byas nas ni/_/chogs gter bdag mdun bkug nas/_/rdo rje can gyis bdug pa dbul/_/gser sogs mdzes pa'i snod du ni/_/tsan+dan la
[\[72b\]]
[\[72b.1\]]sogs mdag me la/_/sngar bshad pa yi ri lu bsreg_/des ni rten la bdug par bya/_/sbyor nges skyob pa mnyes gyur na/_/gter rnams de yi mod la ster/_/gal te de ltar ma gyur na/_/gter bdag nyams par gdon mi za/_/'di ni rab tu gsang ba ste/_/gsang ba'i gnas su spyad par bya/_/bdug
[\[72b.2\]]spos kyi sbyor ba'o/_/de nas dam tshig bshad bya ba/_/rtag par khrus dang gtsang sbra bya/_/rnga dril la sogs rol mo'i sgra/_/sna tshogs me tog dri ldan dang /_/sna tshogs 'bru yi chan dang bshos/_/mdzes pa'i dar snas rtag mchod bya/_/chang rnams dbul bar mi bya ste/_/sha ni brtags te dbul bar
[\[72b.3\]]bya/_/rtag tu sngon po'i gos 'chang zhing /_/lung thang 'bras bu'i bgrang 'phreng bgrang /_/myur 'gro sha yi bza' ba spang /_/nyams shing chag pa'i snod mi bza'/_/rtsub cing nag po'i stan mi 'dug_/bza' bral mas bstabs bza' btung rnams/_/rnam pa kun du mi spyod do/_/srog bral ba
[\[72b.4\]]la reg pa spang /_/bsrung bar bya ba'i dam tshig go/_/de nas rten ni bshad par bya/_/phyi nang gsang ba'i bye brag gi/_/gter bdag brten pa'i rten yang ni/_/rnam pa gsum du mkhas pas brtag_/phyi rten rta mchog rab sngo la/_/mdzes pa'i rgyan btags mgon la dmigs/_/rtag tu yang
[\[72b.5\]]ni bcang bar bya/_/yang na gzugs legs rab tu gzung /_/gsang rten gro ga'i shun sogs la/_/gur gum dri bzangs rab spel bas/_/bai yig bris la sngags kyis bskor/_/rin chen dang bcas rin chen gzugs/_/'bru mchog btags nas bsnos byas la/_/mkhas pas byas te
[\[72b.6\]]snying po gzhug_/tshon byugs nas ni mdun gzhag go/_/gnyis pa bram ze'i ras dag gam/_/gzhon nu ma yis legs bkal ba'i/_/ras la dri yis rab bsgos nas/_/gter bdag sku mdog phyag char ldan/_/lugs nas 'byung ba'i rim pa yis/_/dam tshig ldan pas myur bris la/_/
[\[72b.7\]]phyi rol shing sogs rgyan gyis mdzes/_/sngags rig pas ni mdun dgram bya/_/rten gzugs pa yi rim pa'o/_/de nas gsang ba bshad bya ste/_/sgrub po gsang bdag phyogs bltas te/_/gtor ma'ang de nyid phyogs su sbyin/_/gsang rten ne'u le'i rlud bur gzhug_/sngon dmar kha spro
[\[73a\]]
[\[73a.1\]]rgyun 'chang zhing /_/'bras sogs 'bru rnams der gzhug bya/_/gzhan gyis mthong na dngos grub nyams/_/gtor sgrub pa la gsang ba shis/_/cho ga'i sbyor ba 'di yis ni/_/nam mkha' mdzod la rnam par rol/_/rgyal po chen po rnam thos sras kyi rtogs pa bde byed cho
[\[73a.2\]]ga sna tshogs pa'i mdzod ces bya ba rdzogs so/_/bgegs kyi rgyal po'i sgrub thabs bzhugs/[ {D3737}]@##/_/dpal rdo rje 'dzin pa la phyag 'tshal lo/_/bgegs kyi rgyal po'i sgrub thabs ni/_/lha mo skal ba bzang mo nyon/_/ma mo'i khyim dang nyams dga' bar/_/bsgom pa bzang
[\[73a.3\]]po bya ba nyid/_/'bar ba'i bris skur dmigs nas ni/_/sngar mchod blo gros ldan pa yin/_/gar stabs 'gying bas stan gnas pa/_/sku mdog dmar po 'od zer dmar/_/zhal gcig pa la spyan gsum pa/_/ral pa'i cod pa na dag gis brgyan/_/dmar po 'bar 'khyil 'jigs pa ste/_/_
[\[73a.4\]]mche ba gtsigs pa yang dag bri/_/dgra sta gtun shing nyid dang ni/_/de bzhin du yang mda' gzhu nyid/_/kha TAM ga dang lcags kyu dang /_/khrag gis gang ba'i thod pa dang /_/rdo rje ral gri de bzhin gzhan/_/sha chen thod pa 'dzin pa dang /_/phub chung ba dang rtse gsum dang /_/'phang
[\[73a.5\]]mdung dang ni bcu gnyis so/_/oM gaHgaHsid+d+hi sid+d+hi/_sarba ar+tha ye bra sA d+ha ya hUM hUM dz+dzaHswA hA/_dgug pa'i sngags so/_/oM AHhUM swA hA/_bzlas pa'i sngags so/_/stong phrag brgya yis 'grub 'gyur bas/_/phyi nas las ni yang dag brtsam/_/lan cig yongs bzlas thig le bya/_/sngags
[\[73a.6\]]pa skal bzang mthong na dga'/_/rgyal po'i sgo ru ches mchod cing /_/dgra rnams thams cad 'jigs par byed/_/bgegs rnams nye bar skrod byed yin/_/'dod pa kun gyi 'bras ster bar/_/the tshom med pa nyid du 'gyur/_/de lta'i cho gas sgrub pa nyid/_/ma mo rnams ni sgrub pa'i mchog/_
[\[73a.7\]]de dbus khro bo chen po ni/_/zhal gcig pa la phyag bzhi pa/_/zhal ni mche ba cung zad gtsigs/_/khros bcas zhal ni bzhad pa dang /_/sku mdog sngon po 'jigs chen po/_/thod pa'i phreng bas rnam par brgyan/_/yi dgas zhon zhing nyi mar gnas/_/gar stabs sum cu 'jigs
[\[73b\]]
[\[73b.1\]]par mdzad/_/stag gi pags pa'i gos 'dzin cing /_/spyan gsum bzang po'i gzugs can te/_/ba dan gsum par rdo rje dang /_/thod pa dang ni mtshan mo 'dzin/_/g.yas dang g.yon gyi phyag dag na/_/de bzhin mda' dang gzhu nyid do/_/sgrub thabs 'di rgyud rdo rje mkha' 'gro las phyung ba'o//_//
[\[73b.2\]{D3738}]@##/_/rgya gar skad du/_ga Na pa ti gu h+ya sA d+ha naM nA ma/_bod skad du/_tshogs kyi bdag po gsang ba'i sgrub thabs zhes bya ba/_/gshin rje gshed la phyag 'tshal lo/_/'gro don phyogs med spyod pa la/_/bsod nams tshad med bskyed dgos pas/_/tshogs kyi bdag po bsgrub par bya/_/mi
[\[73b.3\]]skad khyi skad mi thos pa'i/_/gangs sam ri bo mthon po'i rtse/_/lha chen gnas pa'i sa yin pas/_/sgrub pa'i gnas su shes par bya/_/zangs kyi maN+Dal gru bzhi'i steng /_/bum pa lta bu'i dkyil 'khor bri/_/de steng ka ra wa di gzhag_/chu dang 'o ma bsres pas dgang /_/bskyed pa'i sa bon shel rdo
[\[73b.4\]]gzhug_/ga bur dzA ti tsan+dan gdab/_/de steng tshogs bdag bzhugs pa'i rten/_/byang shar kha bltas lung pa yi/_/sa chu bsres pa'i 'dag pa la/_/tshogs kyi bdag po'i sku bzhengs te/_/zhal gcig phyag bzhi sku mdog dmar/_/g.yas pa srid pa'i mes po la/_/g.yon par nu'i
[\[73b.5\]]mtshan ma rnams/_/phyag gnyis thal sbyor spos sdong 'dzin/_/zhabs gnyis brkyang bskum mjug ma can/_/skyil krung phyed pa'i tshul du bzhugs/_/ka ra wa di'i steng du gzhag_/khong par spre snying du ma gcig dang /_/yig 'bru bcu pa'i gsang sngags gzhug/_/de yi mdun du mchod pa dang /_/
[\[73b.6\]]gtor ma bzang po bsham par bya/_/de nas bdag nyid lhar bskyed la/_/stong pa'i ngang las gaHde las/_/spre'u phyag bzhi bskyed bsams te/_/de yi thugs kar gaHla ni/_/sngags kyis bskor bar bsam bya ste/_/rang gi snying ga'i 'od zer gyis/_/tshogs bdag bkug la sku la bstim/_/
[\[73b.7\]]sku gsung thugs kyis byin gyis brlab/_/hUM rang bzhin dag pa'i lha yul nas/_/lha chen yab yum bshos pa'i sras/_/nor bu dri ma med pa ni/_/gzhon nu stobs kyi rgyan gyis spras/_/phyag bzhi gling bzhi khyab par nyul/_/lha dmag dkar po'i kha lo bsgyur/_/gang gis khyod kyi mtshan
[\[74a\]]
[\[74a.1\]]'dzin pa/_/de la nor gyi char pa 'bebs/_/thugs dam rgyud bskul spyan 'dren na/_/thugs rjes dgongs la gshegs su gsol/_/oM ga Na pa ti A kaR+Sha ya dza dzaH/_de nas mchod pa'i tshogs rnams dbul/_/de nas bsnyen pa bskyal bar bya/_/tshogs bdag
[\[74a.2\]]thugs kar zla ba la/_/rtsa ba'i sngags dang gzungs kyis bskor/_/sngags bzlas spro bsdu'i sbyor ba bya/_/oM ga Na ma ga Na dz+nyA ya swA hA/_oM rat+na rat+na rat+no rat+no ga Na pa ti ga ga ga ga ga ga ga ga ga ga Na pa ti swA hA/_tsu ru tsu ru/_ma nu pa tra/_tu ru tu ru/_g+ha g+ha ta ya ga Na pa ti swA hA/_rtsa sngags gzungs
[\[74a.3\]]sngags bcas pa la/_/zhag bdun bar du bsnyen pa bskyal/_/de dus ting 'dzin rim pa ni/_/rang las 'od 'phros mchod pa'i tshogs/_/spros nas tshogs bdag sku la 'bul/_/tshogs bdag sku las 'od zer 'phros/_/stong gsum nor gyi bcud bsdus nas/_/lha chen tshogs
[\[74a.4\]]kyi zhal du gsol/_/khong du zhu nas gsang bar 'dzags/_/'og gi bum pa khengs par bsam/_/bum chu skabs su lto chu bya/_/de nas las la sbyar bar bya/_/pho dang mo yi dbang po dang /_/'khor lo las la sbyang bar bya/_/zangs las srid pa'i mes po bya/_/lto bar skyes pa'i pho
[\[74a.5\]]mtshan gzhug_/rtsa ba'i sngags la las sngags gdags/_/sham bu kha sgyur shes par bya/_/de ltar zhag gsum las la sbyar/_/srid pa'i mes po dar snas brgyan/_/yul 'khor mthong sar g.yugs byas na/_/lha mo rnams kyang 'du bar 'gyur/_/yang na ra nu'i mtshan ma
[\[74a.6\]]la/_/las sbyor sngags de zhag gsum gdab/_/gsal shing rtse la phyar byas nas/_/skyes pa 'du ba'i sar phyin na/_/lha rnams 'tshogs par gyur pa na/_/brgya byin mdzes pa lta bu ru/_/skyes pa thams cad sems 'dus nas/_/bkur sti phun sum tshogs par byed/_/yid 'phrog
[\[74a.7\]]sngags ni 'di yin no/_/oM ga na ma ga Na dz+nyA ya swA hA/_oM ba ba/_se se/_khang khang /_yer yer/_rab rab g+hur mi/_ha sa mang kha mi/_skyes pa'i tshogs wa shaM ku ru ye swA hA/_'khor lo las la sbyor ba ni/_/mdun du zangs kyi maN+Dal khar/_/mda' bzhi btsugs la 'khor lo
[\[74b\]]
[\[74b.1\]]brgyad/_/yul dang grong dang rgyal blon tshogs/_/'khor lo 'od zer lcags kyu yis/_/rang dbang med par 'gugs par bsam/_/sngags kyi 'od zer zhag gsum mo/_/srid gsum dbang sdud las sbyor yin/_/de nas gtor ma phul byas la/_/bstod pa bya zhing bzod gsol
[\[74b.2\]]dbul/_/ye shes gshegs la dam tshig bsdu/_/mis ma mthong bar sba bar bya/_/skar ma rgyal la bab pa'i tshe/_/mchod bstod gtor ma gtang bar bya/_/de ltar brtson 'grus ldan gyur na/_/gang bsams pa ni 'grub 'gyur zhing /_/yid du 'dod pa char du 'bab/_/'di brtsams
[\[74b.3\]]dge ba ci yod pas/_/byang chub spyod pa la zhugs nas/_/sems can rnams kyi don byed shog_/tshogs kyi bdag po spre'u yi mgo can gyi sgrub thabs/_dpal dngos grub brnyes pa'i paN+Ti ta a mo g+ha badzras mdzad pa rdzogs so//_//slad kyis mkhan po dI paM kA ra shrI dz+nyA na dang lo tsA ba
[\[74b.4\]]nag tsho tshul khrims rgyal bas bsgyur ba'o/_/tshogs bdag gi phyi sgrub gra sta dkar po/_nang sgrub chags pa rdo rje/_gsang sgrub spre'u'i dbu can rnams dang /_gzhan yang tshogs bdag dmar po phyag bcu gnyis pa/_tshogs bdag sprin gyi sgron ma zhes bya ba sngon po phyag bzhi pa
[\[74b.5\]]rnams bla ma chos dpal bzang pos bdag la gnang ngo /_/[{D3739}]@##/_/rgya gar skad du/_A r+ya ga Na pa ti rA ga badzra sa ma ya stod tra nAm/_bod skad du/_'phags pa tshogs kyi bdag po chags pa rdo rje'i dam tshig gi bstod pa zhes bya ba/_rje btsun spyan ras gzigs dbang phyug la
[\[74b.6\]]phyag 'tshal lo/_/phyag 'tshal dpal ldan tshogs bdag dgyes/_/phyag 'tshal dpal ldan zhi ba skye/_/phyag 'tshal dpal ldan khro bo che/_/tshe 'di nyid la dngos grub ni/_/ci 'dod par ni stsol bar mdzod/_/lha yi rgyal po'i mnga' thang ni/_/sgrub pa po la stsol bar mdzad/_/shin tu
[\[74b.7\]]thugs rje'i bdag nyid pas/_/tshogs bdag chen po thugs rje che/_/thugs rje chen pos dbul ba skyob/_/nor lha chen po khyod nyid la/_/bdag nyid gus pas phyag 'tshal bstod/_/dpal ldan tshogs bdag chen po ni/_/zhal gsum phyag drug zhabs bzhi ba/_/glang chen byi la spe'u'i
[\[75a\]]
[\[75a.1\]]zhal/_/la phug ral gri rin chen dang /_/chang snod la du dgra sta 'dzin/_/brkyang bskum skyil krung yum steng bzhugs/_/zhal nang rin chen char pa 'bebs/_/sgrub pa po yi dbul ba sel/_/gsus che rgyan rnams kun gyis brgyan/_/phyag 'tshal dpal ldan tshogs bdag
[\[75a.2\]]la'o/_/chang dang la du la phug dang /_/'bras chan khur ba'i gtor ma bzhes/_/tshe dang longs spyod 'phel ba dang /_/nad dang 'byung bzhi bar mdzod/_/mi dang 'byung po gnod sbyin bdud/_/thams cad bran du 'gyur par shog_/lha yi longs spyod mang po las/_/'dod pa'i yon tan 'byung bar
[\[75a.3\]]shog//_dngos grub sgrub pa'i dbang phyug can/_/'dul pa'i dbang gis skur sprul pa/_/lha chen tshogs bdag chen po ste/_/'jig rten 'dir yang bsrung ba dang /_/byang chub thob pa'i grogs mdzod cig_/ces bstod la gsol ba gdang pa ste bzlas pa thon nas gtor ma dbul bar
[\[75a.4\]]bya'o/_/tshogs kyi bdag po chags pa rdo rje dam tshig gi bstod pa paN+Di ta dI paM ka ra shrI dz+nyA nas mdzad pa rdzogs so//_//pan+Di ta chen po de nyid dang /_lo tsA ba tshul khrims rgyal bas bsgyur ba'o//[ {D3740}]@##/_/rgya gar skad du/_/me g+ha a lo ka ga Na pa ti sA d+ha naM nA ma/_bod skad du/_
[\[75a.5\]]sprin gyi sgron ma chogs kyi bdag po sgrub pa'i thabs zhes bya ba/_tshogs kyi bdag po la phyag 'tshal lo/_/khro rgyal khyu mchog phongs pa sel/_/mdog sngo de la bdag btud de/_/gter gyi sgron ma zhes bya ba'i/_/sgrub thabs bdag gi legs rtogs dang /_/rgyud dang man ngag legs dran
[\[75a.6\]]pas/_/yang dag bdag gis bshad par bya/_/mtshan nyid ldan pa'i sgrub pa pos/_/yid 'ong legs pa'i gnas dag tu/_/sngar langs khrus byas me tog gtor/_/tsan+dan chu yis man+Dal bya/_/me tog dri zhim tshom bu dgram/_/de nas rang nyid yi ge maM/_/de las 'od 'phros spyan
[\[75a.7\]]drangs la/_/mchod cing gu gul nag po'i spos/_/btang zhing 'od kyi ngo bor bzhu/_/rang nyid nang du legs par gzhug_/de yi stobs kyis bdag nyid kyang /_/zhal gcig pa la phyag bzhi pa/_/sku mdog sngon po spyan gsum pa/_/dbu la ral pa'i cod pan te/_/zla tshes dang
[\[75b\]]
[\[75b.1\]]ldan sbrul gyis brgyan/_/phyag g.yas dgra sta mche ba dang /_/g.yon pa rtse gsum zhags pa bsnams/_/stag gi pags pas smad dkris shing /_/klu rgyal dkar po'i do shal can/_/'od zer tshogs ldan de bsgom bya/_/rin chen rten la ye shes gzhug/_/mchod pa bya zhing yi dgas
[\[75b.2\]]'jigs/_/de yis de la bdag nas ni/_/sku yi sa bon dang po ste/_/bzhi pa'i lnga pa e yis brgyan/_/dang po'i gsum pa de 'og ste/_/de 'og dbyangs yig dang po'o/_/drug pa'i gsum pa'i sa bon la/_/o yig mgo bo legs par brgyan/_/dang po'i dang po de 'og gnas/_/rlung
[\[75b.3\]]gi sa bon de 'og ste/_/zhi ba'i yi ge'i gdan du ni/_/dbyangs yig gnyis pa steng du sa/_/khro bo'i skad gdangs rjes la brjod/_/A li kA li legs par rtogs/_/de ltar btus pa'i rig pa de/_/nyin re khri tsho re re dang /_/gu gul nag po'i ri lu la/_/brgya rtsa brgyad kyi sbyin sreg
[\[75b.4\]]bya/_/de ltar 'bad pas zla re la/_/dong tsa 'bum 'bum rnyed par byed/_/rgyal gyi nyin par sngar langs nas/_/mchod pa dang ni gtor ma dang /_/dri zhim spos kyis legs par mchod/_/rten ni gtsang ma'i gzhi'am ni/_/khyu mchog pags pa'i gzhi la ni/_/sgrub pos mtshon gang
[\[75b.5\]]gong gzugs bri/_/rgyal gyi nyin par rdzogs pa la/_/rmugs 'dzin rgyal po khyod kyis mdzod/_/zhes brjod gar yang bcing bar bya/_/za ma tog gi nang du ni/_/me tog bzang dang dri bzangs kyis/_/legs par bsdams nas der gnas bya/_/rtag par de la mchod bya ste/_/rgya chen
[\[75b.6\]]tshogs kyis legs par mchod/_/de ltar rgyun du byas pa yis/_/gter chen thams cad thob pa dang /_/'byung po'i tshogs kyang 'dun par 'gyur/_/kun la gtsang zhing gtsang sbrar ldan/_/'di ni 'di yi dam tshig go/_/'di la 'bad gyur thams cad la/_/gter gyis re ba skong ba
[\[75b.7\]]dang /_/dus rnams kun du khyod kyis gzigs/_/zhes ni legs par rtogs par mdzod/_/tshogs bdag gzigs gzugs gsal ba yi/_/sgrub thabs gter gyi sgron ma 'di/_/'gro rnams phongs las grol ba dang /_/sbyin pa'i pha rol phyin rdzogs shog_/tshogs kyi bdag
[\[76a\]]
[\[76a.1\]]po sprin gyi sgron ma'i sgrub thabs slob dpon bram ze rin chen rdo rjes mdzad pa rdzogs so//_//rgya gar gyi paN+Di ta dI paM ka ra shrI dz+nyA na dang lo tsA ba nag tsho tshul khrims rgyal bas bsgyur ba'o//[ {D3741}]@##/_/rgya gar skad du/_shrI adz+nyA bi ni ba tra ga Na pa ti sA d+ha
[\[76a.2\]]naM nA ma/_bod skad du/_dpal tshogs kyi bdag po 'jur gegs sel ba zhes bya ba'i sgrub thabs zhes bya ba/_'phags pa thugs rje chen po la phyag 'tshal lo/_/sems can kun la snyoms pa'i thugs rje yis/_/rtag tu 'dzin byed de yi sprul pa ni/_/tshogs [(]gyi [,]kyi [)]bdag la gus pas phyag
[\[76a.3\]]'tshal te/_/gsang ba'i sgrub thabs bdag gis bshad par bya/_/dang po tshogs bdag rten bzhengs pa/_/rta yi khru'am ras bzangs la/_/'phags pa sku mdog gangs ltar dkar/_/zhal gsum phyag drug zhabs bzhi pa/_/glang chen byi la spre'u yi zhal/_/phyag g.yas la phug
[\[76a.4\]]rin chen dang /_/ral gri g.yon pas la du dang /_/chang gi thod pa dgra sta'o/_/zhabs g.yas brkyang ba g.yon pa bskum/_/gnyis kyis skyil krung legs par bzhugs/_/'og tu lha mo dkar mo ni/_/spre'u yi zhal du 'phags pa yi/_/gsang ba phyed tsam nub par bya/_/zhabs
[\[76a.5\]]rten pa yi lha mo gnyis/_/yum gyi kha nas rin chen 'bab/_/bum pa zed cing sgrub pa po'i/_/dbul ba sel zhing re ba bskong /_/skar chen dag la bri bar bya/_/de yi logs bzhir gi wang gis/_/tad+ya thA/_na maHstu te ga Na ba ti/_kaT+Ta kaT+Ta/_maT+Ta maT+Ta/_raT+Ta raT+Ta/_da ha da ha/_gr-ih+Na gr-ih+Na/_
[\[76a.6\]]pany+dza pany+dza/_na maHstu ste/_ga Na pa ti ru ru tsa na ya swA hA/_oM a b+hu tra bi na bu kha m+ny+tsa d+ha ra b+h+ra ma gats+tsha ti/_ha ha ya/_ma hU ta ti k+Shi ta nan pra ye ba ye mi/_ku ru ku ru/_tsu ru tsu ru/_mu ru mu ru/_na mo na ma swA hA/_tshar re ming dang spel ba bri/_/de rgyab gzungs ring bri bar bya/_/rab tu gnas pa
[\[76a.7\]]de yi mdun/_/maN+Dal dkar po 'dab brgyad la/_/tsan+dan chu yis byugs pa'i steng /_/me tog dkar po sil mar bkram/_/chang dang la phug la du dang /_/'bras chan khur ba la sogs pas/_/'phags pa mchod la bdag nyid ni/_/yi dam byas la sngags 'di bzlas/_/oM gaM
[\[76b\]]
[\[76b.1\]]ga Na pa ti ma ma rat+na sid+d+hi ga ga ga ga ga ga ga ga ga Na pa ti swA hA/_zhes pa grangs kyi rtags dang sbyar/_/zla ba gcig gis nges par 'grub/_/de nas sku gzugs mchod byas la/_/dar du dril la mi yi rkang /_/dbus su bcug la tho rangs khar/_/lags pas btsugs te gtor ma sbyin/_/
[\[76b.2\]]oM gaM ga Na pa ti rat+na sid+d+hi ga ga ga ga ga ga ga ga ga Na pa ti swA hA/_oM gaM ga Na pa ti ba liM ta khA hi khA hi/_bdun gyis sngags la dbul bar bya/_/de nas bstod la sngags 'di bya/_/oM ga Na pa ti rat+na rat+na sid+d+hi mA ma rod+d+ha rod+d+ha ga Na pa ti ga ga ga ga ga ga ga ga ga ka Ta ka Ta swA hA/_ga Na pa ti pad+ma na buSh+Ti
[\[76b.3\]]ku ru ma Ta ma Ta swA hA/_ga Na pa ti sid+d+hi wa shaM ku ru ra Tar Ta swA hA/_ga Na pa ti rat+na bau ShaT gr-ih+Na gr-ih+Na swA hA/_brgya rtsa brgyad du bzlas pa yis/_/yid la re ba rdzogs par 'gyur/_/'khor los sgyur rgyal nyid thob nas/_/'bad pa med par nor rnyed 'gyur/_/spogs mi dgos par 'grub 'gyur
[\[76b.4\]]te/_/de'i phyir gtor ma 'bad par bya/_/'phags pa 'jur gegs kun sel ba'i/_/sgrub thabs 'di brtsams dge ba des/_/'jig rten nor la dbang byed cing /_/bla med 'bras bu thob par shog_/'phags pa tshogs kyi bdag po'i sgrub thabs 'jur gegs sel ba zhes bya ba slob
[\[76b.5\]]dpon chen po in+d+ra b+hU tis mdzad pa rdzogs so//_//paN+Di ta chen po dI paM ka ra shrI dz+nyA na dang lo tsA ba rgya brtson 'grus seng ges yam bu karta rir legs par bsgyur ba'o//[ {D3742}]@##/_/rgya gar skad du/_utsuSh+ma sA d+ha naM/_bod skad du/_'chol ba'i sgrub thabs/_'phags pa
[\[76b.6\]]dzam+b+ha la la phyag 'tshal lo/_/mi bskyod pa'am tha mal snying gar ni/_/a las zla steng hUM nag gser 'od can/_/las byung rdo rje rtse dgu'i lte ba la/_/zla steng hUM gi 'od kyis lha spyan drangs/_/mchod pas mnyes te rang gi snying gar zhugs/_/tshad med bzhi dang byang chub sems bskyed la/_/
[\[76b.7\]]rdo rje 'od kyis dngos kun lhar bsgyur thim/_/oM As spyan drang der bstim lhar gsal bya/_/pad+ma nyi mar nor bdag rgyan spras ba/_/nor skyug mgo rkang gnon pa khro ba'i gzugs/_/mi bskyod dbu mdzes thod khrag ne'u le 'dzin/_/klus brgyan thugs kar zla ba sngar bzhin bsam/_/
[\[77a\]]
[\[77a.1\]]dbu zhal dpung pa g.yas g.yon thugs ka dang /_/g.yas g.yon brla dang gsang gnas byin gnyis la/_/zla bar yi ge bcu gser 'od 'phro/_/'od kyis mchod dang lhar bsgyur nor bslus skyug_/lag mthil baM las gser bum rin chen skyug_/mdzub mo
[\[77a.2\]]gung mo ming med mthe'u chung dang /_/mthe bong nor 'chang g.yas g.yon yi ge bcu/_/oM in+d+ra ni mu khaM b+h+ra ma ri swA hA/_oM dza luM swA hA/_rim bzhin byin gyis brlab dang dbul sngags so/_/phyag dang zhal dang gsang gnas nang nas phyag_/de nas zhal du dmar ser chu rgyun 'jug_/na mo
[\[77a.3\]]rat+na tra yA ya/_na mo ma Ni b+ha drA ya/_ma hA yak+Sha se nA pa ta ye/_oM dzam+b+ha la dza len+d+ra ye swA hA/_lo phyed thun drug chu phul 'byor chen 'grub/_/spogs na hUM mdzad khros pas dug khrag dang /_/tsha ba ske tshe mar khus byugs te bskam/_/raM las khong par gru gsum me bsams dbul/_/sa'am
[\[77a.4\]]rdo las mkhyid gang sku gzugs bya/_/lha bstim thab khung gzhug ste mchod par bya/_/rtsibs brgyad 'khor lor sku'am sngags bris te/_/lha bstims dril te rin chen 'bar gzugs 'chang /_/sna tshogs rgyun du zhabs nas chu 'dzag pa'i/_/'og tu lha sku ye shes bstims pa gzhug/_
[\[77a.5\]]mal logs sngas sam sku bri ye shes gzhug_/gzugs brnyan snod nang 'chang byas chu dbul lo/_/u tsuSh+ma sgrub pa'i thabs thun mong ma yin pa slob dpon sgeg pa rdo rjes mdzad pa rdzogs so//_//rgya gar shar phyogs kyi paN+Di ta chen po dA na shI las bsgyur ba'o//_//
[\[77a.6\]{D3743}]@##/_/rgya gar skad du/_u tsuSh+ma dzam+b+ha la sA d+ha naM nA ma/_bod skad du/_rmugs 'dzin 'chol ba'i sgrub thabs zhes bya ba/_dpal ldan rmugs 'dzin 'chol ba la phyag 'tshal lo/_/gang zhig spyan gsum grags pa'i gtsug phud kyi/_/rgyan gyi nor bu la reg zhabs ldan pa/_/thub
[\[77a.7\]]pa'i gzhon nu des ni thub dbang sras/_/rnams kyis phun tshogs mchog mang rgyas mdzad gyur/_/bla med yon tan gnyis med pa'i/_/rin chen grong khyer 'dren pa ste/_/'gro ba rang gis phun tshogs la/_/myur du len 'dod 'di bstan bya/_/de la dang po re zhig bdag gis dzam+b+ha la mnyes
[\[77b\]]
[\[77b.1\]]par byas nas/_sa rtogs pas de'i bdag nyid du gyur te/_'gro rnams mngon par mtho ba dang nges par legs pa'i phun sum tshogs pa la rab tu dgod par bya'o zhes bya ba'i bsam pa dang ldan pas snying gi nang gi bu gar thig le dang bral ba'i yi ge a dkar po 'od zer 'phro ba de las skyes
[\[77b.2\]]pa'i zla ba'i dkyil 'khor ro/_/der hUM yig dbus sngo ba phyi rol kun nas cung zad ser ba/_'od zer gyi tshogs 'gro ba mgo gyen du bstan pa ste/_de las byung ba'i rdo rje rtse dgu pa/_kha dog dang bya ba hUM yig dang 'dra ba ste lte ba'i nang du son pa'i zla ba la gnas pa'i hUM de lta bu dang ldan pa
[\[77b.3\]]bsgom par bya'o/_/de nas oM a zhes bya ba'i sngags brjod pa sngon du 'gro bas hUM yig dang rdo rje dag las 'od zer 'phros te/_phyogs bcu nas sems can gyi don mdzad pa'i dzam+b+ha la'i gzugs mtha' yas pa rnams mar me blang ba'i tshul gyis spyan drangs nas mdun du de'i sku gcig tu
[\[77b.4\]]rnam par bsgoms la/_'od zer rnams kyis mchod pa lngas mchod pa dang /_sdig pa bshags pa nas btang snyoms kyi bar du bsgom par bya'o/_/de'i rjes su hUM dang rdo rje'i 'od zer rnams la lus mtha' dag bstims la spros pa thams cad dang bral ba nyid kyis stong pa nyid kyi rang bzhin
[\[77b.5\]]zla ba dang rdo rje dang /_sa bon gyi 'od zer rnams la oM a zhes bya ba 'di dang /_'od zer spros pas bcom ldan 'das spyan drangs la gzhug par bya'o/_/gzhug pa'i mjug thogs su skad cig gis zla ba la sogs pa rnams kyis rdzogs pa'i bcom ldan 'das rmugs 'dzin 'chol ba
[\[77b.6\]]gzhon nu lo lnga lon pa lta bu mi'u thung gi rnam pa can sna tshogs pad+ma la gnas pa'i zla ba'i steng du nor sbyin ser po rgyan thams cad kyis brgyan pa rin po che'i dbu rgyan can/_zhal nas rin po che skyug cing gan rkyal du nyal ba'i dpral bar zhabs g.yas pa dang rkang pa gnyis kyi steng du g.yon
[\[77b.7\]]pas mnan pa/_g.yon brkyang gi gom stabs can/_gcer bu rtags gyen du 'greng ba/_gsus pa 'phyang ba thugs kar phyag g.yas na thod pa khrag gis gang ba bsnams pa la g.yon du phyogs nas gzigs pa/_brla g.yon pa la brten pa'i phyag g.yon pas ne'u le kha nas 'og
[\[78a\]]
[\[78a.1\]]tu rin po che'i tshogs skyugs pa bsnams pa snyan ma phug cing gug pa/_zhal mche ba zla ba phyed pa lta bur gtsigs pa/_spyan dmar la zlum pa/_dpral ba'i dbyes su khro gnyer byas pa/_dbu skra dmar ser gyen du 'greng ba/_dbu la thub pa mi bskyod pa sngon po sa
[\[78a.2\]]gnon gyi phyag rgya can gyis rgyas btab pa/_mtha' yas sngon po ta ma la'i lo ma lta bus dbu skra bcings pa/_'jog po dmar pos rna ba dkris pa/_pad+ma chen po pad+ma'i rtsa ba ltar dkar bas do shal byas pa/_stobs kyi rgyu ljang gu dUr ba lta bus tshangs skud byas pa/_nor rgyas dkar
[\[78a.3\]]pos ske rags byas pa/_pad+ma me tog kun+da ltar mdzes pas rkang gdub byas pa/_dung skyong ser pos lag gdub byas pa/_rigs ldan du ba'i mdog can khra bos dpung rgyan byas pa/_sku mdog sngon po 'od zer ser po'i tshogs 'phro ba bsgoms nas dpral ba dang /_kha dang dpung pa
[\[78a.4\]]g.yas g.yon dang /_snying ga dang /_rdo rje'i steng dang /_brla g.yas g.yon dang /_zhabs g.yas pa dang g.yon pa'i nang gi rtsa'i bu gar zla ba'i dkyil 'khor bcu rnams la/_oM dzam+b+ha la dza len+d+ra ye swA hA zhes bya ba'i yi ge ser po rnams ni 'od zer ser po can du blta bar bya'o/_/de'i
[\[78a.5\]]rjes la sna'i rlung phyir 'byung ba'i dus su oM yig la sogs pa'i 'od zer rnams dang thugs ka'i hUM dang /_rdo rje'i 'od zer rnams phyogs thams cad du spros te rig pa tsam gyis sems can thams cad kyi sems dang sems las byung ba bcom ldan 'das kyi ngo bor gyur pa rnams rlung 'jug
[\[78a.6\]]pa'i dus su hUM yig la bcug la sems brtan par byed pas brtan par bya'o/_/'jig rten gyi khams thams cad na gnas pa'i rin po che sna tshogs pa rnams kyang klu dang /_ne'u le dang /_nor sbyin kha rnams su gzhug par bya'o/_/slar rlung 'byung ba na klu la sogs pa rnams kyis mid pa'i
[\[78a.7\]]rin po che rnams mdun du skyugs par bsgom par bya'o/_/de ltar yang dang yang du spro ba dang bsdu ba la sogs pa yang ngo /_/de'i rjes su dal bar gyur na/_na mo rat+na tra yA ya/_na mo ma Ni b+ha drA ya/_ma hA yak+Sha se nA pa ta ye/_oM dzam+b+ha la dza len+d+ra ye swA hA/_zhes pa'i sngags sam/_yang na
[\[78b\]]
[\[78b.1\]]dgod pa'i sngags yi ge bcu pa bzla bar bya'o/_/chu sbyin pa'i dus su ni lag pa g.yas pa gan rkyal gyi dbus su baM yig gi 'od zer rnams kyis lag pa bum pa bzang po lta bur byas la/_lag pa'i rtsa bar oM yig gi 'od zer rnams kyis gdu bu'i rnam pa dang ldan pa dang /_baM yig
[\[78b.2\]]gi dbus su dzaM dang /_mdzub mo dang /_gung mo dang /_ming med dang /_mthe'u chung dang /_mthe bo rnams kyi rtse mo la dzam+b+ha la dza len+d+ra zhes bya ba'i yi ge rnams rim pa ji lta ba dang /_oM dang baM gyi yi ge dag gi bar du ya yig dang /_ya yig gi g.yon dang g.yas ngos dag tu swA hA zhes bya
[\[78b.3\]]ba'i yi ge dag ste/_oM yig la sogs pa 'di rnams rang rang gi gnas kyi bu ga rnams su zla ba la gnas pa ser po can du bsgoms nas/_lag pa'i nang du me tog chu dang bcas pa kha dang nye bar byas la/_oM in+d+ra ni mu khaM b+h+ra ma ri swA hA zhes bya ba'i sngags kyis lan bdun du mngon par
[\[78b.4\]]bsngags par bya'o/_/de'i rjes lag pa brkyang bas sbyin par bya ba'i chu rang gi kha nas zhugs pa dzaM yig gi 'od zer rnams dang /_thugs kar gnas pa'i rdo rje dang /_hUM yig gi 'od zer rnams kyis kha dog ser por byas pa rdo rje'i kha nas 'thon nas lag par son pa skad cig gis mdun
[\[78b.5\]]du bcom ldan 'das zhal mngon du phyogs par bsgom pa'am/_sku gzugs kyi zhal gyi nang du oM dz+luM swA hA zhes bya ba'i sngags kyis lan brgya rtsa brgyad dang /_na mo rat+na tra yA ya zhes bya ba la sogs kyis lan bdun du dbul bar bya'o/_/na mo rat+na tra yA ya zhes bya ba la sogs pa lan cig
[\[78b.6\]]brjod pas 'bras rngos pa bu ram dang bsres pa la sogs pa rnams kyi gtor ma bcom ldan 'das la dbul bar bya'o/_/de ltar ji ltar nus par thun gsum mam/_thun gcig la rjes su bsgrubs te bstod pa dang smon lam gdab par bya'o/_/de'i rjes la bsgoms pa'i bcom ldan 'das
[\[78b.7\]]oM badzra muHzhes bya bas gshegs su gsol bar bya'o/_/gzhan yang smin drug gi zla ba dang /_dpyid zla ra ba dang /_dpyid zla tha chungs dang /_dbyar zla 'bring po rnams gang yang rung ba'i nya'am/_dge ba'i nyi ma gzhan la yang rdo ma gas pa la skad cig gis bcom ldan 'das kyi ngo
[\[79a\]]
[\[79a.1\]]bor bsgrubs te yang dag par mchod nas gshegs su gsol bar bya'o/_/bzo bo bsnyen gnas kyi sdom pa bzung bas nyin zhag gcig nyid la dpa' bo'i yon gyis sku gzugs byed du gzhug go/_/byas pa la yang bdag nyid la bkod pa bzhin du rim pa ji lta bar bcom
[\[79a.2\]]ldan 'das kyi gzugs la yi ge dgod pa dang bcas pa rnam par bsgoms nas/_chu sbyin pa la sogs pas mnyes par bya'o zhes bya ba ni man ngag go/_/de'i tshe ni gshegs su gsol bar mi bya ste/_bcom ldan 'das sku gzugs kyi rnam par rtag tu bzhugs pa la bkur sti dang mchod
[\[79a.3\]]par bya'o/_/paN+Di ta a b+ha ya ka ra gup+tas mdzad pa'i u tsuSh+ma dzam+b+ha la sgrub pa'i thabs rdzogs so//_//rgya gar gyi mkhan po paN+Di ta a laM ka de ba dang /_lo tsA ba shAkya'i dge slong tshul khrims 'byung gnas sbas pas chos 'khor shong ma'i gtsug lag khang du bsgyur te gtan la phab
[\[79a.4\]]pa'o/_/slad kyi paN+Di ta ma hA bi b+hU ti tsan+d+ra dang /_chag lo tsA ba dge slong chos rje dpal gyis bsgyur cing dag par bgyis so/_@/dzam+b+ha la'i sgrub thabs bzhugs//[ {D3744}]@##/_/na mo u tsuSh+ma dzam+b+ha la/_oM a zhes byas pas spyan drangs/_rang gi snying gar a yig yongs su
[\[79a.5\]]gyur pa las zla ba'i dkyil 'khor gyi dbus su hUM yig yongs su gyur pa las/_rdo rje rtse dgu pa de'i dbus su in+d+ra go ba dang mnyam pa'i dza yig las/_sngar brjod pa'i spyan 'dren pa'i sngags kyis/_dzam+b+ha la'i mgon po rang gi snying gar gzhug ste/_u tsuSh+ma byis pa'i gzugs rna
[\[79a.6\]]ba ma phug pa/_sku mdog nag po skra gyen du brdzes pa/_mi thung gi rnam pa khro gnyer can/_rin chen 'byung ldan gyi dbu rgyan can/_phyag g.yon pas rin po che skyugs pa'i ne'u le 'dzin pa/_g.yas pas khrag gis bkang ba'i thod pa 'dzin pa/_lho phyogs su mgo bstan pa'i gser gyi
[\[79a.7\]]mdog can/_rgyan sna tshogs kyis brgyan pa/_nor gter gan rgyal du bsgyel ba zhabs gnyis kyis mnan pa/_rin po che'i phreng ba skyugs pa'i bdag nyid las 'od zer gyi phring ba'i tshogs 'phro bar bsam/_u tsuSh+ma'i phyag g.yas na oM yig las skyes pa'i gdu bu'o/_/baM yig las
[\[79b\]]
[\[79b.1\]]skyes pa'i bum pa bzang po dang 'dra ba 'phro bzhin pa/_lag pa'i dbus su dzaM yig go/_/mdzub mo la b+ha yig go/_/gung mo la la yig go/_/srin lag la dza yig go/_/mthe chung la len yig go/_/mthe bo la dra yig go/_/mkhrig ma la ya yig go/_/de nas swA hA'o/_/'di
[\[79b.2\]]ni sngags dgod pa'i rim pa'o/_/kha sngags kyis byin gyis brlabs la chu skyor sbyin no/_/oM dz+luM swA hA chu skyor sbyin pa'i sngags so/_/oM in+d+ra ni mu khaM b+h+ra ma ri swA hA/_lag pa nas kha dang /_kha nas lag par de dben par sbyin no/_/'di ltar snying rjes sems can thams cad phongs pa'i
[\[79b.3\]]sdug bsngal thams cad gcod pa'i don du dzam+b+ha la bsgom par bya'o/_/u tsuSh+ma dzam+b+ha la zhes bya ba'i sgrub thabs rgyal po Ar+ya ma tis mdzad pa rdzogs so//_//dge slong dar ma grags kyis bsgyur ba'o/_/[{D3745}]@##/_/rgya gar skad du/_Ar+ya u tsuSh+ma dzam+b+ha la kriSh+Na sA d+ha naM/_
[\[79b.4\]]bod skad du/_'phags pa rmugs 'dzin 'chol ba nag po'i sgrub thabs/_rje btsun dzam+b+ha la'i zhabs la phyag 'tshal lo/_/dpal gyi dbang phyug dbang chen bcu gnyis rin chen rnam pa mang ldan pa/_/thabs mang stobs chen dri med thugs rje drang srong lha mi'i sras gyur de'i/_/sras
[\[79b.5\]]gcig mtshungs med ma lus srid dang zhi ba'i nor bdag gter chen ni/_/mi'u thung cha byad thod khrag ne le 'dzin mdzad khyod kyis bdag la srungs/_/re zhig sgrub pa po dam tshig can gzhan la phan par brtson pas 'phags pa rmugs 'dzin la mi phyed pa'i dang ba thob pas skyabs su song la
[\[79b.6\]]pad+ma'i 'dab ma mchog gi snod dang /_gnod sbyin mo kun du rgyug gi lus ling+ga chen po'i rdzas dang ldan pas nor bu brtsegs pa lta bu'i gnas su 'dug ste/_thog ma kho nar mi bskyod pa'i rgyal po'i cho ga ji lta ba bzhin mnyes par bya'o/_/de'i 'og tu de'i nga rgyal gyis bdag dang
[\[79b.7\]]gnas dang rnal 'byor bsrung ba byas la/_rang gi snying gar a las zla ba'i dkyil 'khor rgyas pa la gnas pa'i hUM yig nag po gser gyi mdangs can las byung ba'i rdo rje rtse dgu pa gyen du langs shing rnam par 'gyur ba'i ngang tshul can/_dbus kyi rwa rtse rnam pa dkar po nor bu'i tog
[\[80a\]]
[\[80a.1\]]gis mtshan pa dang /_rwa gzhan gnag cing kun nas bgrad pas 'jigs par byed pa de nyid kyi lta bar zla ba dri ma med pa la hUM yig bai DUr+ya'i 'od 'bar bas mtshan pa blta bar bya'o/_/yi ge de'i 'od kyis nam mkha'i dbyings khyab par bkang nas zhing gi dkyil 'khor
[\[80a.2\]]yongs su sbyor ba'i don gnyis byas te/_tshur 'dus pa las rje btsun rmugs 'dzin nag po sras dang bcas pa rdul phra rab kyi grangs dang mnyam pa spyan drangs la/_khrus gsol ba sngon du 'gro bas mchod pa'i yan lag bcu gsum yongs su rdzogs par bya'o/_/mnyes pa'i 'od
[\[80a.3\]]kyi phreng ba bdag gi snying la zhugs te bskul ba'i yid kyis tshad med pa bzhi spel zhing /_byang chub kyi sems brtan pa yang dag pa goms pa bskyed par bya'o/_/de nas rdo rje'i 'od zer chen pos brtan pa dang g.yo ba'i dngos po mtha' dag rnam par bzhu nas/_rdo rje sems dpa'i ngo bor
[\[80a.4\]]thim pa dang /_yang ches cher 'bar bas rang gi lus kyang nye bar bsregs nas gzi brjid kyi phung po sgyu ma lta bu'i bdag nyid du bsam mo/_/de'i 'og tu oM a zhes skad gsang bstod de sbran pas 'chad par 'gyur ba'i mtshan nyid can gyi mgon po byang phyogs kyi tshal rdo rje'i ri bo'i
[\[80a.5\]]zom nas spyan drangs te/_kun nas dang zhing sim la gdung ba'i yid kyis rgyu'i sems dpa' de 'od zer gyi phreng ba 'bar ba la bstim par bya'o/_/de dag yongs su gyur pa las bcom ldan 'das nor gyi dbang phyug_/lha dang klu dang mi'i nor thams cad 'dzin pa mthing nag 'jigs
[\[80a.6\]]pa'i gzugs can mi'u thung gi cha byad rigs ngan gyi rnam pa/_rna ba ma phug pa/_lhag ma za zhing mi srun pa/_gsus pa cher 'phyang zhing rab tu brjid pa'i bdag nyid/_khye'u lo drug lon pa'i na tshod can/_gcer bu mtshan ma 'greng ba/_zhabs gnyis 'dor stabs su nye bar gnas
[\[80a.7\]]pas nor 'dzin ser po kha nas nor bu skyugs pa'i mgo g.yas su rnam par mnan pa/_mche ba cung zad gtsigs shing /_ljags rkan phugs su nye bar 'dril ba/_zhal dang spyan gsum me'i phung po ltar 'bar zhing /_spyan kun nas zlum zhing bzlog la rnam par bsgyur ba can/_dbral
[\[80b\]]
[\[80b.1\]]ba la rin po che mig gsum pa'i gzugs can gyi khro gnyer gyi rim pa dang ldan pa/_dbu skra dang sma ra dang smin ma rnams kyi spu kham pa re re nas gyen du langs shing 'od 'phro ba'i me stag thur du 'dzag pa/_phyag g.yas dang g.yon gyis pad+ma'i snod du ti ras bkang ba dang /_ne'u le'i rkyal pa
[\[80b.2\]]lha dang klu dang mi'i nor bu rin po che'i rigs mi 'dra ba du mas khengs par byas pa'i kha nas rin po che'i rgyun sna tshogs skyugs pa 'dzin pa/_sangs rgyas mi bskyod pa'i cod pan gyi rgyan can/_klu'i rgyal po mtha' yas dang /_'jog po dang /_pad+ma chen po dang /_stobs kyi rgyu dang /_rigs
[\[80b.3\]]ldan dang /_dung skyong dang /_nor rgyas dang /_pad+ma rnams nag po dang /_dmar po dang /_dkar po dang /_ser po dang /_sngon po dang /_khra bo dang /_ser po dang /_dmar po rnam pa brgyad kyis go rims ltar thor tshugs dang /_rna ba dang /_do shal dang /_tshangs skud dang /_dpung pa
[\[80b.4\]]dang /_lag pa dang /_rked pa dang /_rkang pa rnams la brgyan pa'o/_/thugs kar zla ba la ji skad bshad pa'i snying po can gyi mtshan ma bsgom par bya'o/_/de nas rdo rje'i yi ge bcu'i go cha bgo bar bya ste/_dpral ba dang /_zhal dang /_dpung pa g.yas pa dang /_g.yon pa dang /_thugs
[\[80b.5\]]ka dang /_zhabs ngar g.yas g.yon dang /_chu so dang /_zhabs bol gong g.yas dang /_g.yon dang /_grangs bzhin du/_oM dang /_dzaM dang /_b+ha dang /_la dang /_dza dang /_len dang /_dra dang /_ye dang /_swA dang /_hA rnams kyi yig 'bru rnams zla ba'i gdan dang /_rdo rje phyed pa la
[\[80b.6\]]gnas pa nyi ma'i snying po 'bar ba'am gser gyi mchod sdong rnam par dag pa ltar bsam par bya'o/_/thugs dkyil mi phyed yi ge las 'phros phyogs bcu'i 'dren pa kun mchod cing /_/go cha bcur bcas skyob dbang nyid 'phros ma lus 'gro rnams rang 'drar byas/_/ne'u le klu dbang nor
[\[80b.7\]]bdag 'od ldan lha klu mi yi nor rnams bsdus/_/zos shing zos te 'grangs gyur btsir bas de skyugs dngos grub yang yang blang /_/de nas chu sbyin par bya ste/_lag pa'i mthil du baM ser po las gser gyi bum pa bzang po rin po che sna tshogs skyugs pa kha phyir bsgyil ba'i yi ge baM de nyid kyis
[\[81a\]]
[\[81a.1\]]mtshan par blta'o/_/baM gyi nang du dzaM yig go/_/mkhrig ma la ni oM mo/_/mdzub mo la ni b+ha'o/_/gung mo la ni la'o/_/srin lag la dza'o/_/mthe'u chung la len no/_/mthe bong la dra'o/_/nor bu mching ba'i gnas su ye'o/_/lag mthil gyi lto g.yon du swA'o/_/de'i
[\[81a.2\]]g.yas su hA'o/_/thams cad kyang zla ba la gnas shing /_gser 'od dri ma dang bral ba lhag par 'tsher ba ltar bsam mo/_/de nas yang chu khyor ba gang kha la nye bar gtugs te/_oM in+d+ra ni mu khaM b+h+ra ma ri swA hA zhes bya bas sor mo lnga la lan re re dang /_kha dang lag pa byin gyis brlab pa
[\[81a.3\]]la gnyis te bdun gyis byin gyis brlab bo/_/de'i 'og tu nag po chen po mdzes pa'i sku yongs su rdzogs pa zhig mdun gyi pad+ma'i rin po che'i snod du zhugs te/_rang gi thugs ka nas ci 'dra ba'i sku gzugs phyung ste bstims la/_rin po che'i bum pa rgyan thams cad kyis spras pa
[\[81a.4\]]yongs su gang bas rgyun mi 'chad pas chu sbyin par bya'o/_/'di ltar bya ste/_oM dz+luM swA hA zhes bya bas rin po ches brgyan pa'i lag pa nas zhal du'o/_/zhal nas rdo rje nor bu'i rtse mo ru'o/_/de nas slar lag mthil du 'bab pa'i rim pas mthar chu'i bdag po'i zhal du 'jug par
[\[81a.5\]]bsams te/_cho ga de nyid kyis khyor ba brgya rtsa brgyad 'khrul pa med par sbyin par bya'o/_/de'i tshe phyag gi mthil gyi bum pa dang /_ne'u le dang ltos 'gro rnams kyi kha dang sna'i sgo la sogs pa bu ga'i rnam pa thams cad las rin po che'i rigs mi 'dra ba sdug cing yid du 'ong ba rnam
[\[81a.6\]]pa du ma'i char chen po phab pas gnas khang la sogs pa mtha' dag yog cing nor gyis gang bar gyur par bsam mo/_/de'i rjes la yi ge bcu pa la mchod pa rnam pa lnga'i sngags sbyar bas mchod cing /_thun mong dang khyad par gyi sgo nas bstod do/_/sngags de dag nyid kyis gtor ma byin
[\[81a.7\]]gyis brlabs te dbul bar bya'o/_/na mo rat+na tra yA ya/_oM ma Ni b+ha drA ya/_ma hA yak+Sha se nA pa ta ye/_oM dzaM m+b+ha la dza len+d+ra ye swA hA/_zhes lan bdun nam brgya rtsa brgyad kyi bar du bzlas te ji ltar 'dod pa'i don la gsol ba gdab po/_/de nas yang mchod pas gtang rag phul te me tog
[\[81b\]]
[\[81b.1\]]dbu la bzhag nas yi ge brgya pas lhag chad kha bskang la rten spyi bo dang chu'i phud srin lag gis reg ste lce la bzhag cing /_chu'i tshogs rgya mtshor 'jug pa'i ngogs su dor bar bya'o/_/de ltar zla ba drug la sogs par nyin lan gsum mtshan lan gsum du bar ma chad par chu sbyin pa la brtson
[\[81b.2\]]par byed na/_des ji ltar mngon par 'dod pa'i 'byor pa thams cad gdon mi za bar 'grub par 'gyur ro/_/dbang phyug snying po gter bum las/_/lcags kyus lcag btab zas nor ster/_/bram ze'i tshangs skyogs lnga tshan lngas/_bkang te bcud bsdus dngos grub len/_/rin chen
[\[81b.3\]]snying po nyi zla dang /_/pad+ma rab sbyangs bde chen thob/_/rim bzhin gnod sbyin ne+e'u le mo/_/thod khrag pur ling sbyor bar bshad/_/dbyar dgun ston zla tha chungs dang /_/dpyid zla 'bring la rten bzhengs nas/_/'di nyid rgyal ba'i ting 'dzin gyis/_/dam tshig ye shes mnyam sbyor
[\[81b.4\]]bya/_/rna ba mnan dang mdangs 'phrog dang /_/dgra bo byis pa'i gzugs 'jigs pas/_/rigs ngan gdug pa'i las gsum byed/_/khro zhal phrin las bgegs skrod yin/_/klu rgyal gdon 'grol char 'bebs byed/_/nor bdag gzir bas nor rnams 'phrog_/rig
[\[81b.5\]]'dzin dgug dang gter 'byed dang /_/'jigs skyob rkun po srung ba nyid/_/bu ster tshe ni bsring ba dang /_/phyugs skyong bskyed cing gzugs pa dang /_/dbang bskur bkra shis gsol ba ste/_/rim bzhin oM nas swA hA'i bar/_/'od dang lhan cig rjes 'gro dang /_/slar bzlog yi
[\[81b.6\]]ge bcu yis so/_/rdo rje hUM mdzad khros pa yis/_/tsha ba dug dang khrag ske tshe/_/mar khus lus byugs pur ling gdung /_/bdun phrag gcig gis spogs na 'grub/_/ye ya d+ha na me d+he baM swA hA/_snyigs dus sgrub rnams rab dbul nyen rnams kyis/_/phan 'dod bzhin yang rang gzhan
[\[81b.7\]]don nyams par/_/mthong nas rmugs 'dzin cho ga tshul bzhin bris/_/dge bas kun la 'dod sbyin ster gyur cig/_dpal rmugs 'dzin 'chol ba nag po'i sgrub thabs gsang ba las kyang ches gsang ba sbas pa'i bum pa 'khyil ba zhes bya ba/_slob dpon nor sbyin gyis mdzad
[\[82a\]]
[\[82a.1\]]pa rdzogs so//_//dpal chos kyi rje sa'i steng na 'gran zla dang bral ba'i paN+Di ta chen po shAkya shrI b+ha dra dang /_bod kyi lo tsA ba byams pa'i dpal gyis/_bod yul gyi dbus/_ngam shod kyi mthil/_bsam yas lhun gyis grub pa'i gtsug lag khang rgyal po'i pho brang yid
[\[82a.2\]]bzhin nor bu'i mdzod dbu rtse rim gsum lha khang gi steng du bkra shis pa'i nyi ma la bsgyur cing gtan la phab pa'o/_/[{D3746}]@##/_/rgya gar skad du/_Ar+ya dzam+b+ha la kr-iSh+Na sA d+ha naM/_bod skad du/_'phags pa dzam+b+ha la nag po sgrub pa'i thabs/_'phags pa dzam+b+ha la la phyag 'tshal
[\[82a.3\]]lo/_/'phags pa dzam+b+ha la bsgrub par 'dod pas/_yid dang mthun pa'i gnas su stan bde ba la 'dug ste/_sangs rgyas dang byang chub sems dpa'i go 'phang thob par byas te/_sems can thams cad mtho ris dang thar pa'i bde ba la dgod par bya/_de'i ched du dzam+b+ha la la chu phul la
[\[82a.4\]]mchod par bya snyam du sems bskyed la/_gnas dang bdag dang rnal 'byor srung ba ni gzhan dang mthun/_rang gi snying gar yi ge a dkar po 'od zer 'phro ba dang bcas pa yongs su gyur pa las zla ba'i dkyil 'khor/_de'i steng du yi ge hUM nang nag la phyi ser ba/_'od zer ser po
[\[82a.5\]]'phro ba bsams la/_de yongs su gyur pa las rdo rje rtse dgu pa hUM dang kha dog mtshungs pa bsgom/_de'i lte ba'i nang du hUM bsam/_hUM de las 'od zer phyogs bcur 'phros shing /_/ngag tu oM a zhes brjod pas/_phyogs mtshams thams cad nas sems can gyi don byed pa'i u tsuSh+ma
[\[82a.6\]]bsam gyis mi khyab pa spyan drangs nas mdun gyi nam mkha' la bzhugs pa la/_dad cing gus pas phyag 'tshal dngos su 'byor pa dang yid las byung ba'i mchod pa sngon du 'gro ba'i bdun rnam dag bya/_tshad med pa bzhi bsgom pa ni bsod nams kyi tshogs sogs pa yin/_de nas yang
[\[82a.7\]]rdo rje hUM/_zla ba rnams las 'od 'phros pas snod bcud la phog_/de 'od du zhu slar 'od kyi gnas la thim/_mdun gyi 'phags pa'ang oM a zhes brjod pas rdo rje dang hUM dang tha mi dad du gyur/_rang lus kyang 'od du zhu nas rdo rje la sogs pa la thim/_de rnams rmi lam sgyu ma ltar bsam/_de
[\[82b\]]
[\[82b.1\]]ye shes kyi tshogs sogs pa yin/_rdo rje hUM zla ba utsuSh+ma hUM gi 'od zer de lnga po yongs su gyur pa las/_sna tshogs pad+ma dang zla ba'i steng du rnam thos kyi bu sku mdog ser po mgo g.yas su bstan pa/_gan rkyal du nyal ba/_kha nas rin po che sna tshogs skyugs pa/_dbu rgyan la sogs pa rin po che
[\[82b.2\]]sna tshogs kyis brgyan pa/_de'i mgo thur du mnan pa/_'od zer phreng ba 'khrug cing 'phro ba'i gdan gyi lte bar/_dbang po sbas pa ltar gnag pa'i dza yig yongs su gyur pa las/_utsuSh+ma byis pa'i gzugs can shin tu nag pa/_rna ba ma phug pa/_rna ba thung ba/_skra kham pa gyen
[\[82b.3\]]du brdzes pa/_lus thung ba mthug pa/_gsus pa che ba/_mche ba gtsigs pa/_spyan dmar ba/_khro gnyer bsnyer ba/_spyan zlum pa/_phyag gnyis kyi g.yas pa na khrag gis bkang ba'i thod pa nu ma g.yas pa la brten cing zhal du gsol ba'i tshul gyis bsnams pa/_g.yon pa na
[\[82b.4\]]rin po che sna tshogs skyugs pa'i ne'u le pus mo g.yon gyi steng du bzung ba/_zhabs g.yas bskum pas gdan gyi mgo bo mnan pa/_g.yon brkyang bas rkang pa mnan pa/_mi bskyod pas dbu brgyan pa/_gcer bu thor tshugs la klu mtha' yas nag pos dkris pa/_rna ba/_do shal/_tshangs
[\[82b.5\]]skud/_dpung pa/_lag pa/_rked pa/_rkang pa rnams la rim pa ltar/_'jog po dmar po/_pad+ma chen po dkar po/_stobs kyi rgyu sngon po/_rigs ldan khra bo/_dung skyong ser po/_ba su ki dkar po/_pad+ma dkar po ste klu chen brgyad kyis brgyan pa'o/_/de'i thugs kar zla ba'i gdan la
[\[82b.6\]]rdo rje rtse dgu pa/_de'i lte bar zla ba'i gdan la hUM/_dpral bar oM/_lce la dzaM/_dpung pa g.yas la b+ha/_g.yon la la/_thugs kar dza/_lte ba la len/_ngar gdong g.yas la dra/_g.yon la ye/_bol gong g.yas la swA/_g.yon la hA/_yi ge de rnams zla ba'i gdan dang bcas
[\[82b.7\]]pa'o/_/kha dog gnag cing 'od ser po 'phro ba'o/_/yi ge de rnams dang thugs ka'i rdo rje'i lte ba'i nang gi hUM zla ba'i gdan rnams las 'od 'phros te/_sems can la reg pas thams cad dzam+b+ha lar gyur nas yid kyis hUM la bsdu/_yang de rnams las 'od 'phros/_rin po che thams cad
[\[83a\]]
[\[83a.1\]]bsdus te rlung nang du rngubs pas klu chen brgyad dang /_rnam thos bu dang /_ne'u le'i kha nang du song /_phyir rgyu bas de rnams kyi kha nas skyugs nas rin po che'i phung po chen po byung /_yang zos yang skyugs pa lan mang du bsgom/_de rjes su rang gi lag pa g.yas par oM las
[\[83a.2\]]DA ki'i gzugs kyi lag pa'i mthil du baM yig las 'od zer 'phros pas skyes bu'i bum pa bzang po'i lag par bsams pa'i bum nang du dzaM/_mkhrig ma la oM/_mdzub mo la b+ha/_gung mo la la/_srin lag la dza/_mthe'u chung la len/_mthe bong la dra/_mkhrig ma'i mtshams su ye/_
[\[83a.3\]]g.yon la swA/_g.yas la hA/_re re la zla ba'i gdan re'o/_/de nas zangs gzhong la sogs pa'i nang du rten yod na bzhugs/_med na rang dang 'dra ba'i rten mdun du bskyed la/_chu khyor ba gang la/_oM in+d+ra ni mu khaM b+h+ra ma ri swA hA/_zhes pa lan bdun gyis byin gyis brlab/_chu khyor ba gang
[\[83a.4\]]khar blugs par bsams te phul ba khar song bas/_khong nang gi dzaM gyis ser por gyur snying ga'i hUM la sogs pa'i nus pas bdud rtsir gyur pa slar gyen du log ste rang gi lag pa'i mthil du byung ba/_mdun gyi dzam+b+ha la'i zhal du phul bar bsam zhing /_oM dz+luM swA hA zhes pa lan re dang chu
[\[83a.5\]]khyor ba brgya rtsa brgyad rim pa 'di gnyis so/_/mjug tu/_na mo rat+na tra yA ya/_na mo ma Ni b+ha drA ya/_ma hA yak+Sha se nA pa ta ye/_oM dzam+b+ha la dza len+d+ra ye swA hA zhes lan bdun brjod la chu khyor ba bdun dbul/_'di nyid gtor ma'i sngags kyang yin/_de nas rten chu nang nas bton te logs
[\[83a.6\]]su bzhugs/_bskyed pa yin na badzra muHsa gshegs/_gtor ma gtsang sar gtang /_rgyun du sngags zlos la/_oM dzam+b+ha la dza len+d+ra ye swA hA zhes pa dang na mo rat+na tra yA ya la sogs sngags phreng 'dam kha yin gsung /_zla ba drug gis nges par 'grub par the tshom mi dgos gsung /_
[\[83a.7\]]rjes su bdag gzhan thams cad kyi tshe dang bsod nams 'phel ba dang /_dpal 'byor rgyas pa dang /_'khor dang chab srid 'phel ba dang /_'dod pa'i don ci dang ci bsams pa thams cad myur du 'grub par mdzad du gsol zhes gsol ba gdab bsngo ba dang smon lam bya'o/_/dzam+b+ha la nag
[\[83b\]]
[\[83b.1\]]po'i sgrub thabs bsdus pa paN chen shAkya shrI'i zhal nas gsungs pa/_gnubs lo tsA ba byams pa'i dpal gyis bsgyur ba'o/_/sa brgyad dbang phyug lha yi lha/_/mgon po 'gro kun phongs pa sel/_/mi'u thung gzugs can nag po che/_/u tsuSh+ma la phyag 'tshal lo/_/zhes pa'i
[\[83b.2\]]bstod pas bstod par bya'o/_/[{D3747}]@##/_/rgya gar skad du/_Ar+ya dzam+b+ha la dza len+d+ra ye bi she Sha stod tra na ma/_bod skad du/_'phags pa rmugs 'dzin chu'i dbang po la khyad par gyi bstod pa zhes bya ba/_'jig rten dbang phyug la phyag 'tshal lo/_/nor gyi dbang phyug rin
[\[83b.3\]]chen gter mnga' ba/_/lcags kyus lcag btab 'dod dgu sbyin par byed/_/nyi shu drug ldan gsang sngags yi ge yis/_/lha min lha dang mi'am cis 'dud rgyal/_/nyi shu lnga yi sman mchog gis gang ba'i/_/tshangs skyogs las grub dngos grub bdud rtsi'i rgyun/_/rab 'bab bcud
[\[83b.4\]]kyi ril bu sbyin mdzad gang /_/nor rgyun lha mos legs bstan khyed la 'dud/_/thabs chen shes rab zab sbyangs rin chen gyi/_/snying po nyi zla'i sbyor ba las byung ba/_/dga' chen ye shes bzhi yi sam bu ti/_/mchog brnyes rmugs 'dzin khyed zhabs rtag tu 'dud/_/dzaM yig las
[\[83b.5\]]skyes lha chen yi ge bzhis/_/legs drangs rdo rje'i thugs gsung skur ldan pa/_/sum cu rtsa gnyis mtshan brgya rab ldan pa/_/nyams dgu'i gar gyis brgyan la phyag 'tshal lo/_/Sh+ToM pa Ni ro d+ha'i rna ba mnan/_/phu brgyad kha yis dgra bo'i mdangs 'phrog byed/_/lugs bzlog
[\[83b.6\]]lugs 'byung bzhi gnyis yi ge yis/_/byis pa'i srog dang gzugs 'jig mdzad la 'dud/_/klu brgyad rgyan gyis nor bu'i gdon 'grol zhing /_/chu 'dzin sprin 'dra'i lus la char chen 'bebs/_/khyod ni nor bdag gzir bas sa gsum gyi/_/nor 'phrog zhal bzhis
[\[83b.7\]]bgegs 'joms mdzad la bstod/_/stobs bcu mnga' ba khyod kyi yi ge bcus/_/rig 'dzin dgug dang gter 'byed 'jigs las skyob/_/rkun po srung dang bu ster tshe bsring dang /_/phyugs skyong skyed shing dbang bskur shis mdzad 'dud/_/gang phyir sa gsum skye bo rmugs
[\[84a\]]
[\[84a.1\]]byed pa'i/_/nor 'dzin sa brgyad dbang phyug yud tsam zhig_/mthong nas gus 'phel nyi shus bstod bgyis pas/_/sgrub rnams phrin las nyi shus rgyal gyur cig/_/'phags pa rmugs 'dzin chu'i dbang po la phrin las nyi shu'i sgo nas khyad par gyi bstod pa zhes bya
[\[84a.2\]]ba/_slob dpon chen po nor 'dzin dpal gyi zhabs kyis mdzad pa rdzogs so//_//paN+Di ta chen po bud+d+ha shrI dz+nyA na dang lo tsA ba byams pa'i dpal gyis mang yul gyi grong du 'phags pa wa ti'i pho brang du bsgyur ba'o/_/[{D3748}]@##/_/rgya gar skad du/_Ar+ya dzam+b+ha la stotra/_bod skad du/_
[\[84a.3\]]'phags pa rmugs 'dzin la bstod pa/_bcom ldan 'das dzam+b+ha la la phyag 'tshal lo/_/mchod sbyin brgya pa me lha gdong bzhi dang /_/seng ge 'phrog byed nyin mor byed rnams kyis/_/zhabs gnyis la btud bcom ldan sdug bsngal ba/_/bdag la pad ltar yangs pa'i spyan ras
[\[84a.4\]]gzigs/_/bcom ldan chab khyor gang gis mnyes 'gyur na/_/thugs rje mnga' ba gzhan gang lags pa gsungs/_/de phyir mchod pa bshams la mi rtsi zhing /_/khyod dang 'dra ba phal cher rnyed par dka'/_/brtse bas 'bad pa'i sgo nas btsal btsal nas/_/phongs par gyur pa
[\[84a.5\]]bdag la bde mdzad na/_/kho bo mchi ma dag gis gdong sbags pa/_/spyan sngar mchis kyang ci ste gzigs ma lags/_/e ma'o rab tu rgyas pa thugs rje yi/_/gzhu mo mnga' ba khyod lta bzhugs gyur kyang /_/skye tshogs bzlog dka' sdug bsngal chom rkun gyi/_/sde yis rnam
[\[84a.6\]]par 'joms par ji ltar lags/_/sems can sman slad nor bu rin po che/_/rnam pa sna tshogs dgung char 'bebs drag na/_/kho bo khyod nyid gcig pu'i mthar thug pa/_/ci ste thigs pa yang ni 'bebs ma lags/_/khyod bzhugs bzhin du me yis 'bar ba ltar/_/kho bo phongs
[\[84a.7\]]pas shin tu cher bsreg na/_/khyod kyis lta zhig thugs rje 'jo ba'i ba/_/sa gsum khur du khur ba gang du thal/_/bum pa dpag bsam shing dang yid bzhin gyi/_/nor bu sems dpa' dang ldan ma lags pa/_/de dag gis kyang sems can phan bgyid na/_/thugs rje'i bdag
[\[84b\]]
[\[84b.1\]]can bcom ldan smos ci 'tshal/_/gang zhig rmugs 'dzin chu yi dbang po zhes/_/skad cig kyang ni khyod kyi mtshan smos pa/_/de la pad+ma'i 'byung gnas legs bzhin du/_/pad rgyas dpal ni 'jug par bgyid pa lags/_/de ltar bcom ldan srid 'joms khyod spyan sngar/_/cho
[\[84b.2\]]nges btab pa'i bsod nams 'byam klas pa/_/gang yin de yis skye bo khyod bzhin du/_/mngon par 'dod pa'i 'bras bu 'byin par shog_/bcom ldan 'das rmugs 'dzin la bstod pa slob dpon chen po btsun pa zla bas mdzad pa rdzogs so//_//rgya gar gyi mkhan po mu ti ta
[\[84b.3\]]shrI dz+nyA na'i zhal snga nas dang /_bod kyi lo tsA ba tshab nyi ma grags kyis legs par bsgyur ba'o/_/[{D3749}]@##/_/rgya gar skad du/_Ar+ya dzam+b+ha la sto tra/_bod skad du/_'phags pa rmugs 'dzin la bstod pa/_'phags pa dzam+b+ha la la phyag 'tshal lo/_/dpal ldan chu
[\[84b.4\]]dbang mgon po ni/_/zhal gcig phyag gnyis brjid pa'i sku/_/sku mdog sngo nag 'od zer 'phro/_/mi bskyod sangs rgyas dbu la bzhugs/_/klu chen brgyad kyi rgyan gyis brgyan/_/dgos 'dod 'byung la phyag 'tshal bstod/_/phyag g.yas thod pa khrag bkang bsnams/_/g.yon pa
[\[84b.5\]]gter gyi ne'u le 'dzin/_/'gro ba dbul bas rab gdungs pa'i/_/re 'dod skong la phyag 'tshal bstod/_/khro bo'i cha lugs dbu skra gyen du brdzes/_/mi'u thung byis pa gzhon pa'i sha rgyas pa/_/nor bdag gdan la brkyang bskum tshul du bzhugs/_/dgos 'dod ma lus
[\[84b.6\]]'byung la phyag 'tshal bstod/_/mche ba rab gtsigs hUM sgras ma rungs gdul/_/dran pa tsam gyis ci bsams 'grub par mdzad/_/yid bzhin nor bu yon tan kun ldan pa/_/dpal ldan chu dbang khyod la phyag 'tshal bstod/_/u tsuSh+ma la gus pas bstod pa yis/_/bsod nams
[\[84b.7\]]mtha' yas dam pa gang thob des/_/bdag dang sems can ma lus thams cad kyi/_/dbul phongs sdug bsngal 'ching las grol bar shog_/'phags pa rmugs 'dzin la bstod pa paN+Di ta dz+nyA na badzra sa mdzad pa rdzogs so//_/[{D3750}]@##/_/rgya gar skad du/_dzam+b+ha la sto tra/_
[\[85a\]]
[\[85a.1\]]bod skad du/_dzam+b+ha la'i bstod pa/_dzam+b+ha la la phyag 'tshal lo/_/lha dang lha min dri za mi'am ci rnams kyi/_/cod pan 'od kyis zhabs kyi khri ni gsal mdzad pa/_/byang chub mchog tu nges mdzad gnod sbyin dbang phyug la/_/sems can rnams la sman pa'i bsam
[\[85a.2\]]pas bdag gis gsol/_/gang zhig brtse ba'i bdag nyid byang chub sbyin mdzad khyod/_/snying rje'i rtsa ba sems can don du rab tu grags/_/mgon khyod sems can rnams la brtse bar mi mdzad na/_/khyod kyis sangs rgyas dran par gang gi 'gyur te 'tshal/_/shin tu mi bzad
[\[85a.3\]]dbul ba'i sdug bsngal nang du ni/_/'gro rnams lhung ba khyod kyis mthong bar ma gyur tam/_/rin chen gter chen rnams kyi mtshan nas bzung byas nas/_/khyod kyis chu bo yang ni rdzing gis bcing bar mdzod/_/shin tu dbul ba'i byin za mi bzad drag po yis/_/'gro ba gang zhig
[\[85a.4\]]nyin dang mtshan du sreg par byed/_/brtse ba nyid kyis ser sna rnam par spong mdzod la/_/rin chen bdud rtsi'i char gyi char rgyun drag tu phob/_/khyod ni rgod pas brgya byin gyis ni rgyal srid dang /_/spyan zur tsam gyis khyab 'jug gis ni dpal mo dang /_/mnyes pas dbang phyug
[\[85a.5\]]gis ni gangs ri'i gnas kyang thob/_/mgon po sdug phongs 'gron bu tsam yang mi ster ram/_/'gro ba'i dbang phyug rnams la dpag med bde ba rnams/_/rtag tu khyod ster sdug bsngal can la de lta min/_/khyod kyis sngon ma mthong ba snying rje'i yul gyur pa'i/_/dbul ba'i sdug
[\[85a.6\]]bsngal can la ji ltar khyod 'jigs sam/_/nor gyis nor slong gus ldan rnams la khyod 'gengs kyi/_/yang dag skal med sdig byas rnams la khyod min zhing /_/nor gtong nor gyis nor ldan par ni 'dzin gyur te/_/mgon po slong ba'i tshogs rnams nges par spong byed dam/_/gal te
[\[85a.7\]]khyod kyis nor gtong rnams la khyod kyis ster/_/skye bo tsheg ngan rnams la ji ltar khyod 'jigs sam/_/rab tu 'bad pas nges par smra ba de yis mchog_/gnod sbyin rgyal po bdag gis gsol ba gsan du gsol/_/rab tu 'bad byas de 'dra'i nor dang ldan gyur nas/_/ji ltar
[\[85b\]]
[\[85b.1\]]dbul po'i sgra ni thos par ma gyur cig/_/dbul po'i me ni rab tu 'bar bas 'gro ba rnams/_/sreg par nges mthong yid kyis ngo mtshar nyid du gyur/_/gang zhig bdag gis smras pa'i tshig rtsub tshig rnams ni/_/chu yi dbang pos brtse phyir 'di rnams bzod par mdzod/_/gang zhig
[\[85b.2\]]bstod pa 'di yis ni/_/rtag tu 'bad pas dzaM la bstod/_/des ni dbul por mi 'gyur zhing /_/shin tu mi g.yo'i dpal thob shog/_/mi'i dbang po nyi ma rnam par gnon pas dzam+b+ha la la bstod pa mdzad pa rdzogs so//_//kal+yA Na mi tra gzhon nu shes rab kyis bskul nas/_
[\[85b.3\]]rgya gar gyi mkhan po d+har+m+ma d+hA ra dang yar lungs pa grags pa rgyal mtshan gyis dpal sa skya'i gtsug lag khang du bsgyur ba'o//[ {D3751}]@##/_/rgya gar skad du/_u tsuSh+ma dzam+b+ha la u pa de sha sto tra/_bod skad du/_rmugs 'dzin 'chol ba'i man ngag gi bstod pa/_dpal rdo rje
[\[85b.4\]]sems dpa' la phyag 'tshal lo/_/mgon po nam mkha'i mdog can nor gyi char 'bebs pa/_/ma skyes rang bzhin dag pas sku mdog nag por bzhugs/_/khyod ni rdo rje sems dpa' nyid de bdag dran na/_/khyod la 'dud kyis thugs rjes ci yi phyir mi gzigs/_/lo drug byis pa'i
[\[85b.5\]]gzugs la gzhon pa'i sha rgyas pa/_/'dzum la khro la byams pa'i mche ba dkar po gtsigs/_/khro gnyer dpral bar bsnyer zhing ral pa dmar ser langs/_/dbul ba sel mdzad spyan yangs snying rje can la 'dud/_/mi bskyod dbu la bzhugs pas thugs kyi rig 'dzin cing /_/
[\[85b.6\]]byams pas kun la khros te gcer bu sbrul gyis brgyan/_/oM a las skyes nor sbyin gdan la bzhugs shing 'gying /_/re ba skong mdzad dpag bsam shing 'dra khyod la 'dud/_/phyag g.yas snying rjes don mdzad thod pa khrag gis bkang /_/phyag g.yon nor sbyin ma bzung ne'u les
[\[85b.7\]]rin chen 'bebs/_/g.yas g.yon zhabs kyis rnam thos sras kyi rkang brdzis/_/nor bdag gan rkyal gnon cing brgyad bskum bzhugs la 'dud/_/rna ba ma phug rigs ngan cha lugs lhag ma za/_/lag nas kha ru 'o ma'i bdud rtsi rtsa lam rdo rje nas byung ste/_/gur gum
[\[86a\]]
[\[86a.1\]]mdog 'dra zhal du phul bas mnyes mdzod la/_/nyid kyis bdag gi bsam mkhyen re ba myur du skongs/_/yi ge bcu pas byin brlabs me tog dang bcas pas/_/oM las 'od 'phros gdub bu rin chen spras pas brgyan/_/oM las byung ba'i bum pa bzang pos
[\[86a.2\]]chu phul nas/_/bcom ldan mgon po ci phyir re ba mi bskong lags/_/'gro drug kun la re bskong nor gyi char pa dag_/ci 'dod mang po 'bebs pa'i thugs rje grags lags na/_/bdag gis mos pas khyod kyi yon tan rtag tu brjod/_/thigs pa gcig kyang mi stsol skal ba med dam
[\[86a.3\]]ci/_/nyi ma re re bzhin du rtag tu khyod 'bod na/_/bdag ni yi chad sgyid lugs gdong pa dag mod kyang /_/khyod kyi sngon gyi dam bcas thugs rje gang du thal/_/gter chen skal ba med kyang log 'tsho med tsam byin/_/bdag gis snying nas smras kyang da dung ma gzigs na/_/sa gsum
[\[86a.4\]]kun la snyoms par dam ni ma bcas sam/_/bdag la skal ba med kyang thugs rjes cis mi gzigs/_/sems can min nam dbul pa'i sdug bsngal bral bar mdzod/_/bdag gis bos pas khyod kyi thugs rje'i zhags pa yis/_/srid 'dir dbul ba sol ba bde chen gnas su
[\[86a.5\]]drongs/_/'jigs la 'jigs par mi byed khyod kyis byin brlabs te/_/'di dang pha rol gnyis kar rtag tu bskyab par mdzod/_/rmugs 'dzin 'chol ba'i man ngag gi bstod pa bla ma d+ha byang chub sems dpas mdzad pa rdzogs so//_//kha cig slob dpon nyi ma sbas pas mdzad do zhes
[\[86a.6\]]kyang zer skad do/_/[{D3752}]@##/_/rgya gar skad du/_de bI ba su d+ha rI sto tra/_bod skad du/_lha mo nor rgyun ma la bstod pa/_lha mo nor rgyun ma la phyag 'tshal lo/_/e ma bum pa rin chen gter ldan steng /_/de steng skyon bral nyi ma'i dkyil 'khor la/_/gdod nas dag
[\[86a.7\]]pas sku mdog gser lta bu/_/ma bcos rang bzhin byis pa'i gzugs 'dra ba/_/snyan mgur phyag zhabs rin chen phreng bas brgyan/_/zla rgyas ltar mdzes 'phags ma'i sku la 'dud/_/brtse ldan sbyin pa grub pa'i tshul mnga' ba/_/pad+ma'i zhabs mnga' 'gag med seng ge'i
[\[86b\]]
[\[86b.1\]]sgras/_/'gro ba'i sdug bsngal ma lus sel byed ma/_/dpal ldan lha mo khyod 'dra'i gsung la 'dud/_/tshogs gnyis mthar phyin sa bcu rim bgrod nas/_/thugs rje'i dbang gis sems can re 'dod skong /_/spros pa'i mtha' bral bde ba chen po'i ngang /_/yang dag don rtogs lha
[\[86b.2\]]mo'i thugs la 'dud/_/phyag g.yas mchod sbyin bI dza pha la yis/_/'jigs pa brgyad skyob 'gro rnams dbang du sdud/_/dbul ba sel zhing log 'dren 'joms mdzad pa/_/g.yon pa thugs kar rin chen snye ma 'dzin/_/dgos 'dod re skong dpag bsam shing lta bu/_/yid bzhin
[\[86b.3\]]nor 'dra khyod la phyag 'tshal 'dud/_/bdag gis khyod la rtag tu mchod byed cing /_/gus dang bcas pa'i sems kyis rab bstod na/_/gdong la mchi mas rab tu gos gyur kyang /_/dbul ba'i sdug bsngal skad cig ma 'dor na/_/sngon gyi thugs rje'i smon lam gang du thal/_/las
[\[86b.4\]]kyi 'phro med sbyin shugs zad pa yis/_/phun sum tshogs pa'i skal ba med gyur kyang /_/tshe 'dir phongs pas log 'tsho spong tsam gyi/_/thugs rje'i thigs pa 'ga' tsam cis mi sbyin/_/dus 'di nas bzung tshe rabs thams cad du/_/'phags ma nor rgyun ma la mchod byed cing /_/
[\[86b.5\]]theg chen gsang sngags chos la spyod pa dang /_/bla ma rdo rje 'dzin pa'i bka' nyan cing /_/dbyer med phyag rgya chen po'i don rtogs shog_/rta dang glang po rin chen gos rnams dang /_/khrus kyi rdzing bu rin chen bang mdzod dang /_/'dod 'jo'i ba dang ma rmos 'khrungs rnams la/_/rtag
[\[86b.6\]]tu chos dang ldan pa'i longs spyod shog_/paN+Di ta dza mA ris lha mo nor rgyun ma la bstod pa rdzogs so/_/[{D3753}]@##/_/rgya gar skad du/_shrI ba su d+hA rA de byA maN+Dal s+ya bi d+hiH/_bod skad du/_dpal lha mo nor rgyun ma'i dkyil 'khor gyi cho ga_/oM bcom ldan 'das ma
[\[86b.7\]]dpal ldan 'phags ma nor rgyun ma la phyag 'tshal lo/_/dang por re zhig kha la sogs pa dag par byas nas bcom ldan 'das ma 'phags ma nor rgyun ma'i brtul zhugs blangs te/_mgo bkrus shing gos gtsang ma bgos nas me tog dang bdug pa dang mar me dang dri dang zhal zas
[\[87a\]]
[\[87a.1\]]la sogs pa bshams te/_re zhig dang por me tog sbyar bar bya'o/_/oM na mo b+ha ga wa te puSh+pa ke tu rA dzA ya ta thA ga tA yAr+ha te samyak+saM bud+d+hA ya/_tad+ya thA/_oM puSh+pe puSh+pe/_ma hA puSh+pe su puSh+pe/_puSh+po d+b+ha be/_puSh+pa saM b+ha we/_puSh+pa ba kI r+Ne swA hA/_zhes pa lan gsum
[\[87a.2\]]gyi me tog sbyang ngo /_/oM badzrA sa ne hU~M/_stan byin gyis brlab pa'i sngags so/_/oM badzra bA sa se hUM/_gos byin gyis brlab pa'i sngags so/_/oM AHhUM/_zhes pa lus dang ngag dang sems byin gyis brlab pa'i sngags so/_/de nas oM ma Ni d+ha ri badzri Ni ma hA pra ti sA re sarba big+hAn ut+sA ra
[\[87a.3\]]ya ut+sA ra ya hUM phaT swA hA/_zhes pas me tog spyi bor bzhag ste bsrung ngo /_/de nas oM badzra b+hU mi hUM/_sa yongs su bzung ba ste 'dis sa'i steng du me tog ma nyams pa bzhag go/_/de nas oM big+h+nAn+ta ka sarba big+h+nAn ut+sA ra ya oM big+h+nAn+ta ka sarba big+h+nAn ut+sA ra ya hUM swA hA/_zhes pas
[\[87a.4\]]bgegs bskrad do/_/oM badzra re khe su re khe sarba ta thA ga ta a d+hi tiSh+Than+tu swA hA/_zhes pas re khA byin gyis brlab bo/_/de ltar rim pa 'di sngon du 'gro bas bla ma'i maN+Dal byas nas/_phyis nor rgyun ma'i maN+Dal gru bzhi pa bya'o/_/de nas dbus su me tog dgod de/_oM
[\[87a.5\]]shrI ba su d+hA re swA hA/_oM shrI lak+Sh+mI b+hU ta la bA si nI se swA hA/_de nas oM ma Ni b+ha drA ya swA hA/_shar du'o/_/oM pUr+N+Na b+ha drA ya swA hA/_lho ru'o/_/oM d+ha na dA ya swA hA/_nub tu'o/_/oM bai shra baNA ya swA hA/_byang du'o/_/oM pi tsi kuN+Da li ne swA hA/_me ru'o/_/oM ke li mA li ne swA hA/_bden bral
[\[87a.6\]]du'o/_/oM mu khen+d+rA ya swA hA/_rlung du'o/_/oM tsa re n+d+rA ya swA hA/_dbang ldan du'o/_/slar yang nang du oM i lA de byai swA hA/_shar du'o/_/oM ma Ni pad+me swA hA/_lho ru'o/_/oM badzra d+ha ra sA ga ra ni r+g+ho ShA ya swA hA/_nub tu'o/_/oM badzra d+harme hUM swA hA/_byang du'o/_/oM ta b+ha de byai swA hA/_me
[\[87a.7\]]mtshams su'o/_/oM gup+ta de byai swA hA/_bden bral du'o/_/oM sa ra swa tI de byai swA hA/_rlung du'o/_/oM tsan+d+ra kAn+ta de byai swA hA/_dbang ldan du'o/_/oM phuHshaM kha pA la nA ga rA dzA ya swA hA/_i lA ma'i rgyab tu'o/_/oM dzam+b+ha la dza len+d+rA ya swA hA/_de'i g.yas su'o/_/de nas nyer spyod
[\[87b\]]
[\[87b.1\]]lnga'i mchod pa ste/_oM ba su d+he swA hA/_me tog go/_/oM ba su d+hA ri Ni swA hA/_bdug spos so/_/oM ba su ma ti shri ye swA hA/_dri chab bo/_/oM ba su d+hA ri Ni swA hA/_sgron me'o/_/oM ba su d+hA ra d+hA ri N+yai swA hA/_zhal zas so/_/de nas bstod pa brjod par bya ste/_oM bcom ldan 'das ma
[\[87b.2\]]'phags ma nor rgyun ma la phyag 'tshal lo/_/gang zhig dran pas shin tu yun ring rjes 'brel ba'i/_/dbul ba'i sdug bsngal mi rnams la ni zhi mdzad pa/_/nor rgyun zhes bya dpag bsam shing dang 'dra de la/_/'gro la phan phyir gus pas spyi bos phyag bgyi'o/_/oM dzam+b+ha la la
[\[87b.3\]]phyag 'tshal lo/_/sha ta ma kha sreg byed gdong bzhi seng ge 'phrog byed dang /_/nyin mor byed pa rnams kyis zhabs zung la ni phyag byas pa'i/_/bcom ldan ka ye sdug bsngal ldan pa bdag la thugs brtse'i phyir/_/de yi gzigs pa rnam par nges pa 'jug pa nyid du mdzod/_/khyor
[\[87b.4\]]ba'i chu yis kyang ni khyod mnyes na/_/brtse ldan gzhan la dga' ba lta ci smos/_/bgrang med mchod pa'i cho ga mang po yis/_/khyod dang 'dra ba rnyed par dka' ba nyid/_/mdun du gnas kyang ltos zhes gsungs min pa/_/ci zhes bdag gdong mchi ma'i dri ldan dang /_/gang zhig bde dang ngan 'gror lhung ba
[\[87b.5\]]rnams/_/'bad pas rjes tshol brtse bas gzigs par mdzod/_/snying rje rab tu rgyas pa'i nor ldan pa/_/bcom ldan khyod nyid bzhugs par gyur kyang ni/_/sdug bsngal chom rkun bzlog dka' 'di dag gis/_/sdug bsngal gyur pa e ma blun pa nyid/_/mgon po sems can rnams la sman slad du/_/sna
[\[87b.6\]]tshogs rin chen char pa 'bebs zhes grag_/bdag la khyod kyi yon tan mtha' gcig tu/_/bab pa thigs pa tsam yang son ma gyur/_/khyod kyis rgud pa yang dag 'joms mdzad pas/_/bdag gi rgud pa chu yis me bzhin mdzod/_/srid pa gsum gyi khur ni bzung gyur pa/_/thugs rje'i 'dod 'jo gang
[\[87b.7\]]de khyod las su/_/sems dang mi ldan bum pa bzang po dang /_/dpag bsam rkang 'thung dang ni yid bzhin nor/_/de dag kyang ni sems can bde byed na/_/bcom ldan brtse bas bdag mdzad lta ci smos/_/rmugs 'dzin chu dbang zhes ni gang gi mtshan/_/'dzin par byed pa de ni mod la yang /_/pad+ma'i
[\[88a\]]
[\[88a.1\]]'byung gnas kyi ni pad+ma bzhin/_/de yi phun sum tshogs pa rgyas par 'gyur/_/de ltar bcom ldan khyod ni mdun byas nas/_/smre sngags rnam par bton las bsod nams gang /_/de yi 'bras bu nye bar sbyin pa yin/_/'gro ba bcom ldan khyod bzhin 'gyur bar shog_/de ltar rmugs
[\[88a.2\]]'dzin chu'i dbang po la bstod pa'i rgyal pos bstod de/_de nas gser la sogs pa'i snod 'o mas yongs su bkang ste bI dza pUr ka dang bcas pa'i mchod yon dbul bar bya'o/_/oM uk+ke uk+ke/_b+huk+ke b+huk+ke/_tsuk+ke tsuk+ke/_bAR+Sha Ni pra baR+Sha Ni/_niHpA da ni swA hA/_mchod yon gyi sngags so/_/nye bar spyod pa lngas mchod
[\[88a.3\]]par bya zhing /_de ltar thams cad phul nas chu'i snod du me tog dkar po dUrba dang bcas pa snying po'i sngags la swA hA/_mthar sbyar bas dor bar bya'o/_/de nas rje btsun dzam+b+ha la la 'bras so bas mchod par bya ste/_swA hA'i yi ge mthar sbyar bas so/_/'di lta ste/_oM shrI sau mye swA hA/_oM shrI di bya rU pe swA hA/_oM shrI dIp+ta rU
[\[88a.4\]]pe swA hA/_oM shrI ba hu rU pe swA hA/_oM shrI dz+nyA na rU pe swA hA/_oM shrI prAdz+nyA pA ra mi te swA hA/_oM shrI badzra sa tw-i hr-i da ye swA hA/_oM shrI b+ha dre swA hA/_oM shrI su b+ha dre swA hA/_oM shrI b+ha dra mA ta re swA hA/_oM shrI mang+ga le swA hA/_oM shrI A mang+ga le swA hA/_oM shrI a tsa le a tsa le swA hA/_oM shrI tsa le tsa le swA
[\[88a.5\]]hA/_oM shrI a tsa le swA hA/_oM shrI uts+tshA Ta ni swA hA/_oM shrI ud+b+he da ni swA hA/_oM shrI sa t+ya ba ti swA hA/_oM shrI sha s+ya ba ti swA hA/_oM shrI d+ha na ba ti swA hA/_oM shrI d+hA n+ya ba ti swA hA/_oM shrI pra b+hA ba ti swA hA/_oM shrI a ma le swA hA/_oM shrI bi ma le swA hA/_oM shrI nirma le swA hA/_oM shrI ma la nA sha ni swA hA/_oM shrI su rU pa bi ma le swA hA/_oM
[\[88a.6\]]shrI a na naste swA hA/_oM shrI bi na naste swA hA/_oM shrI bi ma la naste swA hA/_oM shrI su ke shi swA hA/_oM shrI bi shud+d+he na khi swA hA/_oM shrI bi shud+d+he shrI le swA hA/_oM shrI oM ku re swA hA/_oM shrI maM ku re swA hA/_oM shrI pra b+haM ku re swA hA/_oM shrI a mo g+hang+ku re swA hA/_oM shrI dzaHhUM baM hoHswA hA/_oM shrI A kaR+Sha Ni swA hA/_
[\[88a.7\]]oM shrI yA de bi swA hA/_oM shrI ri ri me swA hA/_oM shri'i ru ru me swA hA/_oM shrI d+hu d+hu me swA hA/_oM shrI ta ra ta ra swA hA/_oM shrI ta ta ra ta ta ra swA hA/_oM shrI tA ra ya tu mAM sarba satwAM sh+tsa b+ha ga ba ti ba su d+hA ri Ni ma hA mA ye rak+Sha pa ra Na gupitaM ka ri swA hA/_oM shrI badzra d+ha ra sA ga ra ni r+g+ho Sha s+ya tsa ta thA ga ta s+ya tsa sa t+ya ma nu sma ra swA hA/_
[\[88b\]]
[\[88b.1\]]oM shrI dud+d+ha sa t+ya ma nu sma ra swA hA/_oM shrI d+harma sa t+ya ma nu sma ra swA hA/_oM shrI saM g+ha sa t+ya ma nu sma ra swA hA/_oM shrI gurbi NI su khe na pra sU tA ma hA te dzAHhrIHswA hA/_oM shrI ma hA shAn+taM ma ti swA hA/_oM shrI ma hA pauSh+Ti ma ti swA hA/_oM shrI sarba dza na ba shaM ka ri swA hA/_oM shrI sarba duSh+TA ni kr-in+ta ni swA hA/_oM shrI sarba duSh+Ta sha tru
[\[88b.2\]]bi nA sha ni swA hA/_hUM phaT oM AHswA hA/_oM shrI A gats+tsha A gats+tsha sa ma ya ma nu sma ra swA hA/_oM shrI A ba ra Na ma nu sma ra swA hA/_oM shrI A d+hA ra ma nu sma ra swA hA/_oM shrI b+hU ti ma nu sma ra swA hA/_oM shrI dza ya ma nu sma ra swA hA/_oM shrI bi dza ya ma nu sma ra swA hA/_oM shrI sarba sa twa sa ma ya ma nu sma ra swA hA/_oM shrI ba sun+b+ha
[\[88b.3\]]re swA hA/_oM shrI lak+Sh+mI b+hU ta la ni bA si nI ye swA hA/_oM shrI ba sun+d+h+ra ri swA hA/_oM ba su d+hA ri Ni swA hA/_oM shrI ba su d+hA ri Ni ye swA hA/_oM shrI shrI ka ra d+ha ni ka ri d+hA n+ya ka ri swA hA/_A gats+tsha A gats+tsha shrI swA hA/_oM shrI uk+ke tuk+ke b+huk+ke b+huk+ke baR+Sha Ni pra baR+Sha Ni swA hA/_oM shrI ba su d+he swA hA/_oM shrI ba su d+hA dIp+ta ye swA hA/_oM shrI
[\[88b.4\]]sa ma ye sau mye sa ma yang+ka rim hA sa ma ye swA hA/_oM shrI ba su d+hA ra e h+ye hi b+ha ga ba ti sa ma ye sa ma ya ma nu sma ra sid+d+hiM ku ru swA hA/_oM shrI sarba lo ka pA lA ya na maHswA hA/_oM shrI sarba mA ta rI b+h+yo na maHswA hA/_oM shrI sarba shrI gAM rI b+h+yo na maHswA hA/_oM shrI sarba b+hU ti ni b+h+yo na maHswA hA/_oM shrI sarba yak+Sha nI b+h+yo na maHswA hA/_
[\[88b.5\]]oM shrI gu h+ya sa ka Ti ke sarba duSh+TA nA kaR+Sha ya A kaR+Sha ya hUM swA hA/_oM shrIHhUM tsaM saHswA hA/_oM shrI dzam+b+ha la dza len+d+rA ya swA hA/_oM shrI Ar+yA ba lo ki te shwa rA ya swA hA/_oM shrI ma Ni pad+me hUM swA hA/_oM shrI badzra d+ha rA ya hUM swA hA/_oM shrI ma Ni b+ha drA ya swA hA/_oM shrI pUr+N+Na b+ha drA ya swA hA/_oM shrI d+ha na dA ya swA hA/_oM shrI bai
[\[88b.6\]]shra ba NA ya swA hA/_oM shrI tsi pi kuN+Da li ni swA hA/_oM shrI ke li mA li ne swA hA/_oM shrI mu khen+d+rA ya swA hA/_oM shrI tsa ren+d+rA ya swA hA/_oM shrI phuHshaM kha pA la nA ga rA dzA ya swA hA/_oM i lA de byai swA hA/_oM ma Ni pad+me swA hA/_oM badzra d+ha ra sA gar ni r+g+ho ShA ya swA hA/_oM badzra d+harme hU swA hA/_oM ta b+ha
[\[88b.7\]]de byai swA hA/_oM shri kun+ta de byai swA hA/_oM shrI ra swA tI de byai swA hA/_oM shrI tsan+d+ra kAn+tA de byai swA hA/_oM shrI shaM kha ni d+hA nA ya swA hA/_oM shrI pad+ma ne d+hA nA ya swA hA/_oM shrI oSh+Tau ma hA yak+Shi NI b+h+yo na maHswA hA/_thams cad mchod pa'i don du hUM swA hA'o/_/oM bcom ldan 'das ma dpal nor rgyun ma ye shes kyi sku mnga' ba la phyag 'tshal
[\[89a\]]
[\[89a.1\]]lo/_/nam mkhar 'gro ma thad kar mdzes shing yid du 'ong ba skye gnas mnyam pa med pa'i yon tan gyi gter gser dang rin po che 'khyog pa/_skye bo mang po'i nor spel ba'i rgya mtsho'i rin po che'i char lta bu/_mchog tu dri ma med pa'i gzi brjid mtha' yas mdzad ma/_rgyal ba dang bkra shis pa'i
[\[89a.2\]]glu dbyangs nges par sgrog par mdzad ma/_chu bo'i gser mdog bzang po'i gzugs 'dzin ma/_nor bu'i rna cha dang do shal dang ske rags 'dzin ma/_gser bzang po'i rgyan 'dzin ma/_srid pa'i btson ra'i sdug bsngal rnam par sel bar mdzad pa'i lha mo khyod kyi zhabs zung la phyag 'tshal lo/_/de nas yi ge
[\[89a.3\]]brgya pa dang mtshan brgya rtsa brgyad pa'i bstod pa yang brjod par bya'o/_/de nas smon lam brjod de/_bsod nams 'di yis sems can kun/_/rtag tu dbul ba'i nad spangs nas/_/bcom ldan thub dbang ye shes ni/_/myur ba nyid du thob par shog/_/na mo rat+na tra yA ya/_b+ha ga ba ti ba su d+hA re/_gar+b+ha dzI
[\[89a.4\]]bsaM rak+Sha Ni/_pha la haste/_di bya rU pe/_ba su d+he/_ba ra de/_shi baM ka ri/_shAn+tiM ka ri/_puSh+TiM ka ri/_ba la bar+d+ha ni/_b+ha ya nA sha ni/_sarba du Sh+TAn b+hany+dza b+hany+dza/_stam+b+ha stam+b+ha/_a mi tod+b+ha be/_ma ma kAr+yaM ku ru ku ru/_sid+d+hi ba su d+hA re swA hA/_dpal lha mo nor rgyun ma'i dkyil 'khor gyi cho ga rdzogs so//_//
[\[89a.5\]]chos kyi rnam grangs 'di lha dang bcas pa'i skye dgu'i yon gnas dam pa/_rje btsun gnas brtan chen po dpal zhwa dmar cod pan 'dzin pa bzhi pa'i zhal snga nas kyi bka' bzhin/_zha lu lo tsA ba dge slong d+harma pA la b+ha dras bsgyur ba'o//[ {D3754}]@##/_/rgya gar skad du/_ma hA yak+Sha a pa ra dze
[\[89a.6\]]rta sA d+ha naM tan+t+ra/_bod skad du/_gnod sbyin chen po gzhan gyis mi thub pa'i sgrub thabs kyi rgyud/_dpal phyag na rdo rje la phyag 'tshal lo/_/de nas bcom ldan 'das kyis nor bdag gi sgrub thabs 'di gsungs so/_/nor rgyas par 'dod pa gang dag gis gnas dben zhing nyams dga' ba'i sar
[\[89a.7\]]maN+Dal legs par byas te/_der me tog dang /_spos dang /_mar me dang /_byug pa dang /_bshos dang /_sil snyan bkod pa'i dbus su bum pa mdzes pa 'o ma dang /_sman dang /_'bru dang /_rin po che dang /_spos dang /_snying po dang /_chus bkang ste ldum lcug dang bcas pa snam bu gtsang mas
[\[89b\]]
[\[89b.1\]]dkris te/_srad bu sngon po btags la phyag na rdo rje bsnyen par bya ste/_yid bzhin nor bu 'bum du bzlas la bdag nyid la dbang bskur bar bya'o/_/oM tsaN+Da ma hA ro Sha Na hUM phaT/_de nas nor lha nyid bsgrub pa ni khang bu shin tu dben par dkyil 'khor gru bzhi la ba'i rnam lngas byugs te/_de la
[\[89b.2\]]pad+ma 'dab brgyad lte ba dang bcas pa bri/_lte ba dkar po 'dab ma brgyad ser por bya'o/_/de la rin po che'i me tog dgram/_dbus su bum pa dgod/_steng du sku gzhag_/mdun du zan dkar po'i gtor ma dkar gsum dang /_mngar gsum tshod ma sna tshogs dang dri dang rtsi sman gyis brgyan te gzhag
[\[89b.3\]]go/_/mchod pa'i rdzas dag kyang dgod la/_dang po byang chub tu sems bskyed de/_dpal phyag na rdo rje bskyed rim ji lta ba bzhin bsgoms pa'i mdun du paM las rin po che'i pad+ma'i lte ba la hrIHdkar dmar las skyes pa'i nor lha zhal gcig phyag gnyis pa/_dkar zhing dmar ba'i mdangs dang ldan pa
[\[89b.4\]]phyag g.yas pas rdo rje lcags kyu 'dzin pa/_g.yon gyis rin chen bai DUr+ya'o/_/rin po che'i gdan la 'bab bzhugs kyis skyil krung du bzhugs pa/_gsus po che byis pa'i gzugs lta bu can/_bzhin mdzes pa spyan 'bur la che ba/_rin po che'i rgyan gyis kun du bklubs pa'i dam tshig gi gnod
[\[89b.5\]]sbyin chen po gzhan gyis mi thub pa bsams la/_bdag dang g.yog po'i dpral bar oM/_mgrin par hriM/_snying gar phriM/_lte bar hUM/_gsang bar phaT kyis bsrungs te ye shes dgug gzhug bya'o/_/tshur gshegs tshur gshegs 'byung po kun gyi rgyal/_/gnod sbyin chen po gzhan gyis mi thub
[\[89b.6\]]pa/_/gnas 'dir mchod pa 'bul gyis myur du spyon/_/bdag la zas nor stsol zhing bzhugs su spyon/_/e h+ye hi yak+Sha a pa rA dzi ta sa pa ri wA ra A gats+tsha ya A gats+tsha ya hUM dza/_des ni mdun du byon par bltas te/_bdud bsal ba'i phyir rdo rje rtse gcig pa'i phyag rgya'am yungs kar 'phang zhing
[\[89b.7\]]oM AHpi g+h+nAn ta kr-ita hUM phaT ces pas rnam par phye nas mchod yon phul te/_dam tshig la mngon par bcug la mchod pa phul nas bstod pa byas te/_oM gnod sbyin chen po gzhan gyis mi thub pa/_/zhal gcig phyag gnyis byis pa'i gzugs 'dra can/_/phyag g.yon yid bzhin rin chen
[\[90a\]]
[\[90a.1\]]bai DUr+ya/_/thugs kar 'dzin mdzad mi zad nor gyi bdag_/phyag g.yas lcags kyu 'dzin zhing rgyal po dang /_/btsun mo la sogs dgug dang dbang du mdzad/_/dung mdog 'od 'phro rin chen rgyan mdzes ldan/_/rin chen gdan la rgyal sras skyil krung bzhugs/_/'jig rten
[\[90a.2\]]zas nor kun gyi bdag po ste/_/gang gis khyod bsgrub phongs pa'i 'jigs sel mdzod/_/nor lha'i rgyal po bkra shis 'byung ba'i gnas/_/'jam pa'i rdo rje khyod la phyag 'tshal lo/_/de'i rjes la rgyal ba sras bcas mchod la/_de dag gis lha mo mngon par sbrul te bum pa lha'i bdud rtsis
[\[90a.3\]]bkang bas mngon par bkrus par bsam mo/_/spyi bor dpal phyag na rdo rjes rgyas gdab bo/_/de nas snying po'i sngags 'di/_skad che bar ma yin chung bar ma yin myur bar ma yin bul bar ma yin par smra ba bcad cing rnam par g.yeng ba la sogs pa spangs te bzlas so/_/oM hriM phriM a pa ra dzi ta
[\[90a.4\]]dza dza hUM phaT/_bzlas pa gtong ba'i dus su mchod pa phul la gtor ma yang sbyin te/_gtor snod b+h+rUM las rin po cher bsam/_gtor ma oM gyis sbyangs/_AHyis sbar/_hUM gis bdud rtsir bsgyur te phyag na rdo rje la rang sngags kyis dbul/_gnod sbyin nor lha la sngags oM hri dza yak+Sha a pa ra
[\[90a.5\]]dzi ta sa pa ri wA ra a mr-i ta ba liM kha kha khA hi khA hi daM ba liM b+hak+Sha yaM/_ma ma ba su puSh+TiM ku ru sarba dza ga ba shing+ku ru ye swA hA/_oM a kA ro mu khaM sarba d+harmA NAM Ad+ya nut+pan na twAta oM AHhUM phaT swA hA zhes pa dang /_tshigs su bcad pas kyang bsngos la/_bstod pa bya chos bshad de phrin las bcol/_oM b+hU ta
[\[90a.6\]]hri ya pa ra dzi ta rat+na na ma sarba tri sam+pa ti swA hA zhes pa brgya rtsa brgyad bzlas te bskul lo/_/de nas dge ba bsngos la a pa ra dzi ta badzra muH/_zhes pas gshegs su gsol lo/_/thun gnyis pa la sogs pa la dam tshig chig rdzogs su bskyed la/_ye shes dgug pa la sogs pa sngar bzhin du bya'o/_
[\[90a.7\]]tshes gcig nas bco lnga'i bar du bsgrub bo/_/bco lnga'i zhag gi dang po nas tho rangs kyi bar du sngags rgyun ma chad par bzlas/_lce pog dkar po'i bdug pa dbul/_tho rangs grub pa'i rtags snang ba ni rab gzugs mngon sum du ston te bdag gis ji ltar bya zer te sgrub pa pos bdag gi bka' nyon
[\[90b\]]
[\[90b.1\]]cig bya'o/_/mna' bsgag dam chu blud ci 'dod pa bcol/_rgyal mtshan gyi phyag rgya bstan te phan chad bka' nyan te de la zhon nas tshangs pa'i 'jig rten mthong ngo /_/lha'i gnas su bskyal nas lha'i dbang pos dbang skur bar byed do/_/'bring sgra dang duM ga chen 'ong /_gzugs sgra gang byung yang
[\[90b.2\]]skrag par mi bya'o/_/de lta bu'i mtshan ma ma byung na nam langs pa'i dus su rmi lam brtag_/des ma grub na phyi ma'i zla ba la de bzhin du bsgrub/_des kyang ma grub na yang phyi ma'i zla ba la bsgrub bo/_/de nas dngos grub ni rab rig pa'i rgyal po'i dbang thob bo/_/'dod pa'i don thams cad 'grub bo/_/lha
[\[90b.3\]]dang /_mi dang /_gdon thams cad dbang du 'gyur/_dgra dang nad thams cad zhi bar byed do/_/tshe ring ba bskal pa bdun thub par 'gyur/_nor mang ba zad pa med cing dpag tu med pa brjod kyis mi lang bar 'byor ro/_/gal te gnod par byed pa byung na yang khros pa tsam gyis de ma thag tu 'chi
[\[90b.4\]]bar byed do/_/'bring ni lta sgom gyi nyams myong skye/_bud med thams cad dbang du 'gyur zhing nor gyis phyug par 'gyur/_bkra shis par byed pa dang dgra 'chi bar yang byed do/_/tha ma yang nor 'phel bar byed cing dgra 'chi bar 'gyur ro/_/grub nas rtag tu bsten pa ni zla ba nya gang ba thams cad la
[\[90b.5\]]gtor ma gtang bar bya'o/_/dngos grub gang byung ba de cha drug tu bgos te bla ma dang dkon mchog gsum spyi dang /_sems can dag la cha re re sbyin/_phyed kyis sgrub pa po'i 'tsho ba bya'o/_/sgrub pa'i dus su zas dkar gsum bza' zhing gtsang sbra dang ldan par bya'o/_/rtag tu khrus la brtson par
[\[90b.6\]]bya'o/_/'di grub na yon tan dpag tu med do/_/'di la gdeng bzhi dang ldan pas 'grub ste/_mgo gnon ye shes bsnyen pa'i gdeng /_yang dag lta ba'i gdeng /_mi nyams pa dam tshig gi gdeng /_the tshom med pa nges pa'i gdeng ngo /_/de la lta ba ni chos thams cad sgyu ma lta bur shes par bya'o/_/
[\[90b.7\]]dam tshig ni bla ma mnyes par bya zhing gsang la sgrub ste/_gzhan la thabs 'di bstan par mi bya'o/_/gnod sbyin chen po gzhan gyis mi thub pa'i sgrub thabs kyi rgyud rdzogs so//_//rgya gar gyi bla ma dzA mA ris bsgyur ba'o/_/[{D3755}]@##/_/rgya gar skad du/_badzra ku la tan+t+ra karma maN+Dal
[\[91a\]]
[\[91a.1\]]sap+ta kra ma a tri sA d+ha naM nA ma/_bod skad du/_rdo rje bkod pa'i rgyud las dkyil 'khor bdun pa'i rim pa rnam par phye ba'i sgrub thabs zhes bya ba/_bcom ldan 'das dpal sgrol byed thugs rje'i rgyal po shin tu rnam par grol ba nyid la phyag 'tshal lo/_/hUM khro la khros pa'i rgyal po
[\[91a.2\]]yis/_/khro ba nye bar zhi mdzad pa/_/de bzhin gshegs pa kun zhi mdzad/_/khro zhi che la phyag 'tshal te/_/dgongs pa 'dus pa'i rgyud dag las/_/dkyil 'khor bdun pa'i rim pa dag_/sems can ye shes bskyed pa'i phyir/_/legs par bsdus te bstan par bya/_/slob dpon mnyes par
[\[91a.3\]]ma byas pa'i/_/dbang rnams thob par ma byas na/_/nyan pa la sogs rtsom pa rnams/_/'bras bu med cing brlag par 'gyur/_/yi ge'i sgras btags ming tshogs las/_/brten pa'i tshig gis rab mtshon te/_/khong nas gab sbas don 'byin pa/_/ston pa rdo rje'i thugs la gnas/_/'di
[\[91a.4\]]ni gsang chen nges pa yi/_/'bras bu lam du gyur pa yin/_/rgyal ba'i dkyil 'khor ma lus la/_/'di las gsang ba'i nges don med/_/kun gyi phyag rgya rdzogs chen mchog_/snod ldan ngang tshul bzang la sbyin/_/gzhan du nams kyang sbyin mi bya/_/rmongs la 'phyar bas gzhan du min/_/dus
[\[91a.5\]]min par ni srog zad nas/_/bsreg dang sgrib la yun ring gnas/_/'das pa'i dus na sngon byung ba/_/bdag nyid chen po rtag pa yi/_/de bzhin gshegs pa'i gsung rab la/_/'gro ba'i tshul du sngon byung ba/_/de tshe sems can thams cad ni/_/stong nyid ther zug 'gog pa dang /_/khro gtum
[\[91a.6\]]log lta brkam zhing 'jungs/_/le lo gti mug chags sogs pas/_/log lta dgu pos de myos 'gyur/_/de dag rnam par dgrol bya'i phyir/_/rgyal bas dkyil 'khor bdun du gsungs/_/de rtsom gang zag lngar 'dod de/_/bdun pa dang ni rigs chen byed/_/dbugs chen 'byin dang lung
[\[91a.7\]]chen thob/_/rtsal chen rdzogs pa'i rnal 'byor pas/_/drag shul can zhes bya ba'i gnas/_/dgon pa chen po'i gnas chen ni/_/ye shes snying po can rnams kyi/_/theg chen gsang ba 'byung bas na/_/dam pa rnams kyis bsngags pa yin/_/de gnas nges don dgod pa ni/_/ji bzhin nyid kyi
[\[91b\]]
[\[91b.1\]]dkyil 'khor las/_/phyag rgya dngos grub dkyil 'khor dang /_/byang chub sems kyi dkyil 'khor mchog_/bsod nams tshogs kyi dkyil 'khor sprin/_/bka' stod pho nya'i dkyil 'khor drag/_/'brub khung las kyi dkyil 'khor che/_/gtad khram mnan pa'i dkyil 'khor ro/_/de ni dbye
[\[91b.2\]]ba'i sgo nas gsungs/_/mi bskyod zhing khams mngon dga' na/_/dge slong thub dka' gzhon nu yis/_/khyim bdag kai shi ka'i bu/_/dge slong thar pa nag po dang /_/g.yog po dan 'phags gnyis po la/_/ji bzhin nyid kyi dkyil 'khor gsungs/_/ji bzhin nyid de ma bcos na/_/dngos
[\[91b.3\]]po bzhi la gnas spyad kyang /_/nam mkha' la ni sprin bzhin du/_/'di ni rnal 'byor dam pa'i lam/_/ji bzhin nyid kyi dkyil 'khor ro/_/phyag rgya dngos grub dkyil 'khor ni/_/mi 'khrugs pa yi zhing khams na/_/sgyu 'phrul dra ba'i rgyud dag las/_/drag po rdo rje sems dpa' yis/_/mi
[\[91b.4\]]'khrugs rgyal po nyid la gsungs/_/gnas chen dam pa dag tu ni/_/tshul dang ldan pa'i rdzas bsogs nas/_maN+Dal la sogs mdzes byas la/_/khrus byas snying gar nyi dkyil hUM/_/'od kyi snang bas dkon mchog rnams/_/spyan drangs dkon mchog bskor phyag 'tshal/_/de nas mchod
[\[91b.5\]]pa dbul ba ni/_/oM na maHsarba ta thA ga ta badzra he ru ka badzra da ri ma hA dz+nyA na maN+Dal badzra A ha ra pU dza hUM swA hA/_de bzhin du badzra d+hU pe puSh+pe A lo ke gan+d+he nai bi d+ye pU dza hUM swA hA/_/oM AHhUM swA hA/_zhes byin gyis brlab/_de nas rak+ta spreng zhing bdud rtsis tshogs mchod de rak+ta khA ti/_/ba liM ta khA ti/_/-i mra ta
[\[91b.6\]]khA hi/_ko ro tsa na khA hi/_ba su ta khA hi/_tsit+ta khA ti zhes brjod de/_thugs ka nas byung lha mos mchod rjes la/_hUM bdag 'dra log pa'i stobs ldan pas/_/thog ma med pa'i dus mtha' nas/_/srid pa'i 'khor bar 'khyams par nges/_/skye ba mang por lus blangs par/_/sus kyang ma byas
[\[91b.7\]]rang gi las/_/de tsam cha gcig don spyad na/_/da tsam don gyi sangs rgyas zin/_/rang lus gtong bar ma phod cing /_/chags pa'i mtha' la mngon zhen pas/_/zug rngu'i nad kyis zin pa yin/_/srid pa'i btson rar chud pa 'di/_/mkha' la 'dud pas nyes par nges/_/'khor ba'i rlung
[\[92a\]]
[\[92a.1\]]sgor ltung ba 'di/_/las kyi rlung gis nyes par nges/_/dus gsum rgyal ba ma lus la/_/'di dag mi 'chab mthol lo bshags/_/rdo rje sems dpa'i dam tshig rjes su bsrung /_/ye shes sems dpa' nye ba nyid du byon/_/rig pa'i rgyal po bdag la rtag par
[\[92a.2\]]dgongs/_/gsang ba'i dbang phyug bdag la dgongs par gsol/_/rtogs pa mchog sbyin bdag la dgyes par dgongs/_/'dod pa kun byed bdag la chags par dgongs/_/dang po mnyam nyid sangs rgyas thugs rje can/_/las rnams kun byed bdag sems dge 'gyur ba/_/dus gsum
[\[92a.3\]]dge bshes dag dang thams cad dang /_/rdo rje can dang dam tshig sems dpar bsgrub/_/bdag kyang rdor sems gtan du mi gtong na/_/rdo rje sems dpas gtan du bdag ma gtong /_/rjes su yi rang bskul dang skyabs 'gro dang /_/lam brtan bsngo dang sems bskyed dang /_/tshangs par
[\[92a.4\]]gyur pa'i las rnams kyis/_/'gro rnams kun bral zhing du smon/_/ta ke ma ta ke ma phaT/_ha la ha la raM tig sna tig sna khaM/_kro ta kro ta yaM zhes dngos po thams cad stong par sbyangs/_e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/skye ba med las thams cad skyes/_/skyes
[\[92a.5\]]pa nyid nas skye ba med/_/stong nyid rab tu gsal ba yi/_/snying rje yum ni bsgom par bya'o/_/nges pa las ni rdo rje gur/_/b+hUM bi sha bi shu d+d+he zhes bzlas/_/dur khrod chen po rab 'jigs pa'i/_/khrag gi rgya mtsho 'khrug cing 'khyil/_/keng rus chen po ri rab kyi/_/steng du 'bar ba'i klong dkyil na/_/
[\[92a.6\]]ye shes 'bar ba'i gzhal yas khang /_/phyogs bcur rgya yangs ma chad pa/_/phyi dang nang med kun du snang /_/'bar ba'i 'khor lo rtsibs bzhi pa/_/gru chad bzhi yis rnam par brgyan/_/gru bzhi sgo khyud bzhi dang ldan/_/'bar ba'i bar khyams gnyis kyis mdzes/_/thod sbrul sna tshogs nyi mas
[\[92a.7\]]brjid/_/'bar ba'i khro bo mang po 'khrug/_/khyu mchog ma he gzig dang stag_/gtum po dom gyis sbar bas ni/_/dbang phyug lha chen la sogs gzung /_/dbus kyi nyi ma'i snying po la/_/hUM las ri lu'i sgra grags pas/_/sems dpa'i sku ru gyur pa yi/_/rang gi ngang tshul de bzung la/_/lhun gyis
[\[92b\]]
[\[92b.1\]]grub par bya ba'i phyir/_/khro rgyal rnams la bskul bar bya/_/bdag 'dra sems can ma lus kun/_/mchog nyid sgrub par sbyor bas na/_/rgyal ba rgya mtsho kun 'dus pas/_/sku yi dbyig tu bdag skyed cig_/de nas phyogs 'dus khro rgyal gyis/_/sems dpa' bdag la der dbang bskur/_/
[\[92b.2\]]rim pa gsum gyis sku ru bskyed/_/de nas bcom ldan dgyes chen po/_/dbu dang phyag zhabs stong khams kyi/_/rdul snyed mtshon cha 'dzin pa ste/_/g.yas dkar g.yon dmar dbus mthing zhal/_/rdo rje kha T+wAM rde'u chung g.yas/_/g.yon dril dung dmar rgyu zhags 'dzin/_/'bar chen klong dkyil
[\[92b.3\]]'khor lo'i dkyil/_/dbang phyug che dang dur khrod kyi/_/steng na zhabs bzhi brkyang bskum bzhugs/_/dur khrod rgyan can gar gyis rol/_/bdag nyid sangs rgyas thams cad kyi/_/sku gsung thugs kyi rdo rje bdag_/khro rgyal ye nas yin pa'i phyir/_/de bzhin nyid kyi dbyings las ni/_/khro
[\[92b.4\]]mo dbang phyug mngon phyung ste/_/he hi dgyes pa'i gzi mdangs kyis/_/rin chen pad+ma rgyas mdzad de/_/hUM hUM rol pa'i 'od zer gyis/_/bde chen thugs mtshan byin brlabs nas/_/gnyis med dgyes pa 'khril bas thim/_/rdo rje lam byung yum gyi mkha'/_/chos sku byang chub sems su
[\[92b.5\]]gnas/_/lha rnams so so'i snying po'i sgra/_/hUM dang he he phaT byung nas/_/gsung gi phyag rgya nyid rdzogs te/_/'od zer spro bsdu'i sbyor ba yis/_/thugs kyi phyag rgya rab tu 'bar/_/de las phra mo'i sku spros bsdus/_/phyag rgya chen po'i sku rdzogs nas/_/phyogs bcu'i rdul snyed 'thon par 'gyur/_/
[\[92b.6\]]sems can rgyal ba'i sras byas nas/_/slar bsdus rang gi gnas 'khod pa/_/dpal ni khrag 'thung chen po dang /_/rin po che dang pad+ma dang /_/las su gyur te so sor bzhugs/_/de kun 'jigs byed chen po yi/_/cha lugs rngam pa'i nga ro yis/_/'bar ba'i klong na dbu gsum pa/_/phyag drug
[\[92b.7\]]zhabs bzhis dri za dang /_/gnod sbyin chu bdag gshin rje sogs/_/dregs pa khyo shug stan la bzhugs/_/btsun mo khrag 'thung chen mo rnams/_/so so'i sku la 'khril te 'khod/_/dkar mo'i tshogs dang rkun mo dang /_/rmongs ma dang ni thal byed ma/_/sbos mo dang ni gtum mo dang /_/sme sha can
[\[93a\]]
[\[93a.1\]]dang tsaN+Da lI/_/sgo yi khyams kyi nang du 'khod/_/seng ge gdong chen mo yi tshogs/_/stag dang tsa dang khyi dang bzhad/_/kang ka dur bya 'ug gdong che/_/'khor bar rngam pa'i mdangs dkyil 'khor/_/rdo rje srid 'gro ma tshogs dang /_/gdong mi 'jig rten ro langs ma'i/_/sgo
[\[93a.2\]]bzhir rngam pa'i gzugs kyis gnas/_/srin po smug nag la sogs pa'i/_/'jig rten ma mo nyi shu brgyad/_/gsang ba'i dkyil 'khor phyi rol na/_/bran gyi tshul du gnas shing 'khod/_/de ltar gsal bar dgod pa'i sngags/_/oM sarba ta thA ga ta ma hA shrI he ru ka ma hA tsaN+Da sa duSh+TAn ta ka ha na da ha pa tsa hUM
[\[93a.3\]]hUM hUM phaT/_oM badzra shrI he ru ka ma hA tsaN+Da sarba duSh+TAn ta ka ha na da ha pa tsa hUM hUM hUM phaT/_oM rat+na ma hA shrI he ru ka ma hA tsaN+Da sarba duSh+TAn ta ka ha na da ha pa tsa hUM hUM hUM phaT/_oM pad+ma ma hA shrI he ru ka ma hA tsaN+Da sarba duSh+TAn ta ka ha na da ha pa tsa hUM hUM hUM phaT/_oM ka rma ma hA shI he ru ka ma hA tsaN+Disarba duSh+TAn ka ka ha na da ha
[\[93a.4\]]patsa hUM hUM hUM phaT/_oM sarba ta thA ga ta ma hA kro ti shwa ri sarba duSh+TAn hUM/_oM badzra da ra ma hA kro shwa ri dzra la hUM phaT/_oM ma hA sU r+ya rat+na ma hA kro ti shwa ri pi da ma hUM/_oM d+hi shwa bi mu ka ma hA kro ti shwa ri kha'i hUM phaT/_oM sarba a mo ka ma hA kro ri shwa ri hUM phaT/_badzra kau ri ha/_badzra tsau ri ha/_badzra pra mo ha/_badzra be t+ta
[\[93a.5\]]li ha/_badzra puk+ka si ha/_badzra g+ha sma riha/_badzra sma sha ni ha/_badzra tsaN+Da li ha/_badzra sid+ha mu kha he/_badzra bya g+h+r-i mi kha he/_badzra sr-i la mu kha he/_badzra sho na mu kha he/_badzra kri ta mu kha he/_badzra kang+ga mu kha he/_badzra kha kha mu kha he/_badzra hu lu mi kha he/_badzra ar+ya te dza te dza/_badzra a mu ka hUM/_badzra lo ka b-i/_badzra
[\[93a.6\]]pa sma pa la ya ba de ho/_badzra ma nu ra g+sha si b+h+yo/_pra mo ni b+h+yo/_rau tri b+h+yo/_pe sna pi b+h+yo/_kau ma ri b+h+yo/_e na tra yo b+h+yo/_badzra ping laM b+h+yo/_-i mra taM b+h+yo/_sau me b+h+yo/_da na taM b+h+yo/_bag rag sha si b+h+yo/_ra ti badzra haM b+h+yo/_e ka dza raM b+h+yo/_si tika b+h+yo/_ba ya be b+h+yo/_mahA mar na b+h+yo/_ag+na ye b+h+yo/_pa
[\[93a.7\]]ra hi b+h+yo/_tsa mu n+t+ri b+h+yo/_pu ta ni b+h+yo/_ba ra na b+h+yo/_badzra ma hA kA ha la b+h+yo/_badzra tsa ka suM sa ga ra na b+h+yo/_badzra laM po da ra b+h+yo/_de dag gis ni dkyil 'khor bskyed/_/dam tshig dkyil 'khor yongs su rdzogs/_/da ni ye shes 'khor lo ni/_/rang gi snying ga nas 'od 'phros/_/dbyangs dang ldan pa'i lha
[\[93b\]]
[\[93b.1\]]mo yis/_/phyogs bsdus dkyil 'khor bdag nyid che/_/mi dmigs thugs kyi dkyil 'khor nas/_/dkyil 'khor thams cad spyan drang ngo /_/dmigs med mkha' ltar dag pas khyab pa'i sku/_/spyan drang gshegs su gsol bar mi dmigs kyang /_/thugs rje'i ngang gis chos sku dag pa
[\[93b.2\]]las/_/ye shes sgyu mar rol cing gshegs su gsol/_/ru lu ru lu hUM e h+ye hi badzra dza dza/_badzra kro ta sa ma ya hUM zhes brjod nas phyag byas te/_bdag med phyogs bral don dam thugs chud cing /_/byams dang snying rje'i 'gran zur mi mnga' yang /_/thugs rje chen pos gdug pa 'dul mdzad pa/_/'jigs
[\[93b.3\]]byed he ru ka la phyag 'tshal lo/_/nam mkha'i lus can gar yang thogs med cing /_/'dod dgur bsgyur ba'i gzugs can 'phrul mo che/_/ma sring byams pa'i tshul gyis grogs mdzad ma/_/phyi nang mkha' 'gro'i tshogs la phyag 'tshal lo/_/'jig rten 'khor los sgyur ba'i dbang phyug ma/_/ci bgyi
[\[93b.4\]]bka' nyan yang sprul bsam mi khyab/_/bdud 'dul ye shes pho nya drug cu'i tshogs/_/'khor bcas rab 'bar kun la phyag 'tshal lo/_/a ti pu ho pra ti dza ho sarba thA ga ta b+han+d+ha naM ka ro mi/_i daM d+hU ba puSh+pa ba li praM tI ts+tsha ho/_shrI ba na yo gi na ho/_ta ki na ho zhes gus byas la/_hUM khro la khros pas zhi
[\[93b.5\]]mdzad pa/_/thugs rjes khros pa rngam pa'i tshogs/_/'bar ba'i byin rlabs rmad po che/_/de nyid du ni bdag la stsol/_/badzra kro ta sa ma ya hUM/_badzra kro ta sa ma ya phaT/_badzra kro ta sa ma ya ho/_der bstim lus kyi dkyil 'khor rdzogs/_/sku gsung thugs kyi phyag rgyar ldan/_/so so rigs kyi 'bras bur
[\[93b.6\]]gyur/_/snying gar mi bskyod rdo rjes mtshan/_/de las ma mo brgyad spros te/_/phyi rol mchod pa byin gyis brlab/_/dbyangs dang ldan pas dbul byas te/_/dang la thun mong rdzas lngas mchod/_/de nas khyad par rdzas kyis mchod/_/bdud rtsi sman gyis mchod rjes la/_/spreng zhing bstabs par bya ba ni/_/
[\[93b.7\]]bla med mchog gi mchod pa dam pa sbyar ba 'di/_/ye shes lnga yi 'od zer rnam par 'phro/_/'dod pa'i yon tan lnga yis rab brgyan te/_/dam chos gsang ba'i mchod pa bzhes su gsol/_/he ru ka yi gnas bcu dang /_/dur khrod chen po'i gnas brgyad nas/_/dpal chen 'khor bcas
[\[94a\]]
[\[94a.1\]]spyan drangs te/_/dur khrod mchog gi gnas chen 'dir/_/zhing chen g.yang gzhi sti rar bcas/_/dmar gyi ar+g+ha rgya mtshor 'khyil/_/mkha' 'gro 'bar ba'i tshogs bcas kyis/_/ma lus bzhes nas bsnams su gsol/_/hUM mnyam pa'i grub rdzas chen po 'di/_/bdag
[\[94a.2\]]dang mnyam pa'i tshogs la 'bul/_/bza' dang bca' dang btung dang bgo_/longs spyod lngar ldan mchod pa 'di/_/dkyil 'khor la ni dkyil 'khor thim/_/mchod pa dam pa bzhes su gsol/_/khA hi ma hA mAM sa khA ti/_ma hA rag+ta khA ti/_de nas 'khril te snyoms zhugs pas/_/dgyes
[\[94a.3\]]mnyam mchog gi mchod par rol/_/mi dmigs thugs kyi mchod pa 'di/_/rdo rje sems dpa' nyid kyi ngang /_/de nas phyi rol 'thon pa las/_/ma mo rnams kyi bstod pa ni/_/hUM gtum chen dus mtha'i me ltar 'bar/_/'od zer nyi ma 'bum gyi gzi/_/khro gnyer glog stong 'gyu ba bzhin/_/
[\[94a.4\]]mche ba zang yag za byed che ho/_/hUM rngam pa'i nga ro 'brug stong di ri ri/_/thug chem ri rab 'bum snyil skad/_/ha ha ha la gad rgyangs che/_/dbyug pa 'khor lo g.yeng ba che ho/_/hUM khro bo shes rab 'od po che/_/ye shes dkyil 'khor kun la gsal/_/'bar ba'i ye shes kun la 'joms/_/sna tshogs
[\[94a.5\]]ye shes thig le che ho/_/hUM khro bo rgyal po sprin chen po/_/khros pa'i dkyil 'khor char chen 'bebs/_/dkyil 'khor yid bzhin 'byung ba'i gter/_/sna tshogs khros pa'i thig le che ho/_/hUM bdud kun gyi ni bdud chen po/_/bdud kyi bdud de bdud rnams 'joms/_/'jigs pa'i tshogs kyang
[\[94a.6\]]'jigs par byed/_/'jigs byed chen po thig le che ho/_/hUM rdo rje brag chen sra ba che/_/rdo rje chu bo sdud chen po/_/rdo rje me ste kun 'bar che/_/rdo rje rlung 'thor g.yeng ba che ho/_/hUM sgeg pa dpa' ba 'jigs su rung ba dang /_/rgod dang gshe dang 'jigs par byed pa dang /_/snying rje rngam dang zhi ba la sogs
[\[94a.7\]]pa/_/sku yi dngos po shin tu bsgyur ba yin/_/gar gyi phyag rgya 'bar ba'i dbang phyug gnon/_/hrI myos byed stong pas lhag par 'dod pa'i gzugs/_/gdul ba'i dbang gis gshin rje stong pas lhag par 'jigs tshul ston/_/zhi ba'i skur yang tshangs pa stong pas lhag par ston/_/thams cad
[\[94b\]]
[\[94b.1\]]dkyil 'khor gsum du snang bar mdzod/_/hrI rnam par 'dul ba'i ngo 'thon thabs kyis non pas gnon/_/ho ho ha ha ge he hi hi/_dgyes pa'i gad mo khong /_dbang phyug thams cad rab bshig rab tu bshig_/rab kyi rtsal gyis ngo mtshar rmad byung ba/_/rtog pa mang po rgyun gyi gdul bya ma lus pa/_/ye
[\[94b.2\]]shes sgyu ma ma 'dres yongs su rdzogs par bstod/_/de rjes sngon gyi gnas su bzhugs thim nas/_/rang gi phyag rgya'i nga rgyal ni/_/sngon du gsungs pa'i khro bo'am/_/yang na spyan ras gzigs sprul pa'i/_/khro bo 'bar ba dbu dgu pa/_/phyag ni bco brgyad lta bu yi/_/snying gar drag po'i 'khor lo
[\[94b.3\]]bsam/_/ru lu rtsa ba'i sngags dag ni/_/'bum mam bye ba'i bar du bzlas/_/phyag rgya dngos grub dkyil 'khor ro/_/thun mtshams mnyam par gzhag pa dang /_/rang gi nor bu rin po che/_/yod par ma shes stor bar dran/_/tshol bar 'dod na 'di ltar bsam/_/byang chub sems kyi dkyil
[\[94b.4\]]'khor ni/_/chos 'dzin rigs kyi grub gnas su/_/thugs rjes sa la mngon sprul gshegs/_/byang chub sems kyi dkyil 'khor mchog_/byams mgon dam pa zhig gis bstan/_/e ma khyed kyis ma shes sam/_/mthun yun kun du bde ba yin/_/sgron mes mun khung gser tshol ltar/_/gsang
[\[94b.5\]]ba'i snying po mdzod brtol te/_/thig le gcig gis kun la khyab/_/thams cad lung chen nges par bstan/_/'jig rten g.yo rdul mi yi rang bzhin rnams/_/'bar ba lnga bcu'i khro bo ngang du snang /_/mya ngan 'das dang 'khor ba'i rang bzhin rnams/_/btsal med ma bcos de nyid rnam dag
[\[94b.6\]]nas/_/thig le nyungs kar tsam zhig gsal bar bsgom/_/de las 'od zer rdul snyed spros/_/mun gsal dngos po kun sbyangs te/_/thams cad ma bcos sku ru gsal/_/slar 'dus thig le la thim nas/_/'od du zhu nas rim gyis bsdus/_/rdo rje sems dpa'i snying gi nang /_/a gzugs
[\[94b.7\]]pad+ma 'dab bzhir gnas/_/de steng gsang ba nang gnas sa rlung dang /_/snying ga nang gnas chu rlung gnyis/_/rnam par dge las zla ba ste/_/rdo rje rin chen gnyis rang bzhin/_/de steng rdo rje sems dpa' ni/_/thig le 'od zer lnga ldan pas/_/de steng mgrin gnas me rlung dag_/mgo bo'i nang
[\[95a\]]
[\[95a.1\]]gnas rlung dkyil gnyis/_/dag pas nyi ma'i dkyil 'khor steng /_/pad+ma'i rigs dang las rigs so/_/kha sbyar dbus su thig le bsam/_/yang dang yang du 'dris bsams pas/_/yar 'gro mar 'gro gnyis 'gog go/_/'gog pa bzhin du mtshan ma ste/_/laM skye 'gag
[\[95a.2\]]med pa'i chos nyid kyi rnam par snang ba'i sgo'o/_/maM mi zad pa chos nyid rnam par snang ba'i sgo'o/_/paM gnyis skyon med pa chos nyid rnam par snang ba'i sgo'o/_/taM thogs pa med pa chos nyid rnam par snang ba'i sgo'o/_/muM brjod pa las 'das pa'i chos nyid rnam par snang ba'i sgo'o/_/hUM mi g.yo ba'i chos
[\[95a.3\]]nyid yongs su snang ba'i sgo'o/_/oM cir yang snang ba'i chos nyid rnam par snang ba'i sgo'o/_/sa ni chu la thim pas ni/_/kun du mnyam bros zag med pa'i/_/las kyi ye shes dang por skye/_/chu ni me la thim pas na/_/sems la dbang thob du ba 'dra/_/me ni rlung la thim pas na/_/ting 'dzin 'ba'
[\[95a.4\]]zhig ldan pa ste/_/rlung gi rnam pa lta bur mthong /_/rlung ni rnam par rig pa la/_/thim pas 'dod pa rnams bral te/_/mar me lta bur mthong ba'o/_/rnam par rig pa'i 'od gsal la/_/thim pa thams cad snang ba ni/_/phyi nang mun pa thams cad sbyangs/_/nam mkha' lta bur mthong ba'o/_/e
[\[95a.5\]]ma'o dngos po med pa las/_/smon dang snying rje'i dbang gis ni/_/ji ltar snang ba ma bkag pa'o/_/'dun pa'i dus na rigs kyi bu/_/yid la byed pa zhes thob ste/_/sems gsum bskyed cing mtha' bcu grol/_/brten pas gzhi yi sa par gnas/_/rigs chen 'byed pa'i rnal 'byor la/_/'phro
[\[95a.6\]]'du gcig pa'i ting 'dzin thob/_/sems bzhi rdzogs te mtha' bcu shes/_/bdag nyid yi ge'i phreng bar ni/_/snang ba'i ltas mthong bsod nams gter/_/dbugs chen 'byin pa'i rnal 'byor la/_/sems gcig rdzogs te mtha' chub nas/_/'jigs pa lnga yang khyad par sa/_/yongs su
[\[95a.7\]]mi ldog ting 'dzin sa/_/'jig rten nor bu rin chen gyis/_/gang bar spyod pa'i ltas mthong 'gyur/_/sgyu ma sbyor ba'i skyes bu ste/_/'khor los sgyur ba'i cha byad du/_/rin chen bdun dang dpung tshogs kyis/_/dbang bsgyur thabs kyi theg pa ston/_/lung chen thob pa'i skabs su ni/_/seng ge dag la
[\[95b\]]
[\[95b.1\]]zhon nas ni/_/thams cad gnon pa'i ltas mthong 'gyur/_/sems bdun rdzogs pa'i sa par gnas/_/'bras bu nyid la lam shes pas/_/lam gyi yan lag bde rdzogs te/_/gzhan dag smin par bya ba'i phyir/_/ji ltar 'dod ltar thabs mchog sbyor/_/rtsal chen rdzogs pa'i skabs su ni/_/
[\[95b.2\]]kun snang ting 'dzin nyid thob ste/_/des ni nyi zla'i cha bskor bas/_/thabs dang gsal bar byed ltas mthong /_/sems gsum bskyed cing mtha' drug chub/_/gdeng du gyur pa'i ngo bo las/_/de nas rgyal mtshan skyes bu de/_/chos kyi rgyal po gang de yi/_/gdung 'tshob dga' ldan theg chen ston/_/
[\[95b.3\]]mi gnas bcu dus cho 'phrul snang /_/bshes gnyen dam pas bka' stsal pa/_/sa bcu pa la gnas pa yang /_/chos nyid du 'jog spyod par byed/_/mi rtog ngang du mi gnas te/_/rdzogs pa'i sangs rgyas mi byed do/_/e ma skyes bu dam pa klong /_/gang gis ngo bo ci phyir lags/_/skyes bu
[\[95b.4\]]dam pas bka' stsal pa/_/gsang sngags dngos po brgyad kyis bcings/_/mnyam par ma bzhag bar du ni/_/sangs rgyas dgongs pa myong ma yin/_/skyes bu dam pa khyod ci gu/_/gang zhig mos pa su zhig gis/_/ji ltar grol 'gyur ngo bo ci/_/skyes bu dam pas bka' stsal pa/_/grol bar
[\[95b.5\]]'dod pas bla ma bsten/_/rigs pa rang byung rang bzhin ni/_/byang chub sems kyi dkyil 'khor ro/_/bsod nams tshogs kyi dkyil 'khor ni/_/zhing khams rin chen yod pa na/_/rgyal ba kun du bzang po yi/_/sras mchog 'jam dpal chen po la/_/ji ltar rim gyis brgyud pa bzhin/_/de
[\[95b.6\]]bzhin 'byor pa'i yo byad la/_/rnam gsum tshul du nan tan bya/_/bsod nams tshogs kyi dkyil 'khor ro/_/bka' stod pho nya'i dkyil 'khor ni/_/sangs rgyas mi bskyod pa yi ni/_/zhing khams mngon par dga' ba na/_/rgyal tshab skyes bu kun gyis gsungs/_/de yi gdams ngag mdor bkod
[\[95b.7\]]pa'o/_/rtags dang rten ni gzhung ltar bsham/_/dur khrod chen po rab 'jigs pa'i/_/mtsho ni rkong rkang thang dmar na/_/ri ni byin lag mchongs kyi rtse/_/steng na 'dab chags rgyal po gnas/_/keng rus thod pa mkhar du brtsigs/_/ru las tshogs bdag bskyed nas ni/_/nye gnas kro ti shwa
[\[96a\]]
[\[96a.1\]]ri ma/_/rang gi 'khor tshogs ldan pa bskyed/_/de nas dpa' bo chen po yi/_/ru lu hUM gi 'od zer spros/_/drag po'i gnas nas gdug pa dgug_/zhal du rngubs te sna nas bton/_/gzhon nu sme brtsegs zhes gyur te/_/bskyed dang gnyis su med par byas/_/de la ming
[\[96a.2\]]dang mtshan btags pa/_/gang gi rgyal po zhes kyang bya/_/lha chen legs ldan nag po ste/_/lha yi sde dpon ka ru na/_/tshogs bdag chen po bdud kyi rje/_/dge slong thar pa nag po yin/_/tshogs bdag chen po de gsol la/_/dpa' bo chen po gshegs su gsol/_/bdag cag skal ldan
[\[96a.3\]]'dus pa'i tshogs/_/sgo 'dir 'jug par 'tshal lags na/_/rgyal ba'i sras su gzung du gsol/_/dpa' bo chen pos bka' stsal pa/_/hUM hUM hUM bi shwa badzra kro ta badzra maN+Dal phaT/_ta keM ta keM phaT/_/ha la ha raM/_tig sna tig sna khaM/_kro ta kro ta yaM/_oM hUM muM/_skal ldan 'dus pa'i tshogs
[\[96a.4\]]chen khyed/_/bde bar 'ongs so legs par 'ongs/_/grub pa'i rlung sgo gsang sgo 'dir/_/su dag 'ongs pa slar mi ldog_/tshogs bdag chen pos yang gsol pa/_/bdag cag mtha' yas sems can rnams/_/don gyis sangs rgyas yin mod kyang /_/rtog pa'i dbang gis 'khor ba la/_/byang
[\[96a.5\]]chub mchog tu sems bskyed do/_/sems nyid sangs rgyas yin pa la/_/mun pas bsgribs pas de mi shes/_/byang chub sems kyi lam 'di nas/_/sangs rgyas sa la 'jug par bgyis/_/dpa' bo chen pos bka' stsal pa/_/rdo rje can gyi rnal 'byor khyod/_/rdo rje can du cig nges na/_/gsang
[\[96a.6\]]ba gsum du mnyam pa nyid/_/mi phyed rdo rje dam tshig sbyin/_/mi phyed rdo rje'i dam tshig ni/_/gsang ba gsum gyi dbyings nas byung /_/dkyil 'khor gsum gyi dam tshig ni/_/grub na 'jigs pa'i dus med do/_/nag po chen pos yang gsol pa/_/ye shes rin chen dbu rgyan mchog_/gzi brjid
[\[96a.7\]]phung po bla na med/_/sangs rgyas rin chen kun 'dus pa/_/rnam par rgyal la phyag 'tshal lo/_/dbyig gi ye shes gtso mchog nyid/_/rdo rje dam pa mchog 'dzin pa'i/_/khyod ni dam tshig gtso lags kyis/_/dbang phyug rgyal pos bdag dbang bskur/_/dpa' bo chen po des gnang bas/_/oM
[\[96b\]]
[\[96b.1\]]badzra a mr-i ta a hi ha sarba maN+Dal hUM/_a be she ka hri ta/_nag po chen pos yang gsol pa/_/bdag ni skyes bu khyod kyis dbang bskur bas/_/sangs rgyas kun gyis de nyid bdag dbang bskur/_/bcom ldan thams cad mchog nyid bdag lags te/_/mchog nyid bsgrub phyir dbang rnams blang bar
[\[96b.2\]]bgyi/_/de yi rjes su 'khor rnams kyis/_/mos dang snyan pa'i tshig gsol te/_/seng ger sprul te gdan du phul/_/la las lus kyi rgyan du phul/_/la las sham thabs dag tu phul/_/la las thig ler phul byas shing /_/la las byug pas mnyes byas nas/_/la las phreng bar mdzes pa'i
[\[96b.3\]]rgyan/_/la las phyag mtshan phul te gnas/_/de nas ging gi rgyal po la/_/mnga' gsol mchod pa'i tshul du bstabs/_/nye bar spyod pa lnga yang bzhin/_/dam tshig dam rdzas bsngo ba ni/_/dka' thub chen po tshur gson cig_/legs ldan nag po ma rungs pa/_/rang gi rgyal srid la gnas te/_
[\[96b.4\]]khram la btab pa'i dgra bgegs rnams/_/rol cig dgongs shig dam tshig gtso/_/khyed kyi dam tshig dus la bab/_/bse byang khram la btab pa yi/_/ma dang sring mo bud med la/_/dpa' bo khyod kyis rol mdzod cig_/dam tshig chen pos ma btang shig_/zhe sdang can gyi bdag po rnams/_/
[\[96b.5\]]sems can kun gyi srog 'phrog pa/_/bse byang khram la btab pa yis/_/sha dang khrag la longs spyod gyis/_/gnod sbyin chen po ma rungs rnams/_/bse byang khram la btab pa yi/_/gser sogs yul 'khor blangs nas ni/_/rang gi 'dod pas longs spyod gyis/_/rtog pa'i rgyal po rnams
[\[96b.6\]]gson cig_/bse byang khram la btab pa yi/_/mgo thod bcad nas rtag rten dang /_/dge mtshan rnal 'byor ngas 'dod na/_/yid bzhin lta bu'i dngos grub gsol/_/rigs ngan sme sha can gyi tshogs/_/ba glang khyi sha rta sha dang /_/mi sha glang chen sha sogs bzhes/_/srin mo khrag 'phrog ma
[\[96b.7\]]lus la/_/bsad pa'i khrag ni dron mo dag_/bzhes shig dgra bo'i khrag la rol/_/sprul pa'i phra men chen mo rnams/_/thod rus rkang dang 'bru mar khrag_/chad dang a mr-i tar sbyar yang /_/rdzu 'phrul sgrub pa'i dam rdzas bzhes/_/rigs ngan chen po ma rungs pa/_/sha chen bshang gci khu ba
[\[97a\]]
[\[97a.1\]]khrag//dam rdzas 'bar ba 'di bzhes la/_/bdag gi nad rnams bzlog tu gsol/_/dmigs bya 'di la rims nad thong /_/srid pa'i bud med ma rungs khyed/_/bro gar glu tshig mchod bzhes/_/dmigs bya 'jo tshul stabs kyis phrogs/_/shor ba gzhon nu bdud mo'i
[\[97a.2\]]rigs/_/rnal 'byor chen po'i bka' byung gis/_/sngags sgra rang gi mchod pa bzhes/_/dmigs bya'i phung po rdul du rlog_/log 'dren can gyi gdon rnams nyon/_/yang dag nang du kun rig na/_/che chung las ni gang byas kyang /_/gnyis kyi dbang du mi 'gyur gyi/_/rnal 'byor nga yi las 'di
[\[97a.3\]]sgrubs/_/gsang tshig bsten pa'i tshogs rnams nyon/_/bshang gci khrag dang sol khu'i gos/_/brgya'am stong du gon nas ni/_/ling ka bcad na sangs rgyas 'jigs/_/dam rdzas mchod pa 'di bzhes la/_/bcol pa'i las rnams grub par gyis/_/mnga' bdag chen po ma rungs pa/_/rdo rje
[\[97a.4\]]sems dpa'i sprul pa ste/_/khro bo'i rgyal po ging chen po/_/mnga' bdag bdud kyi rgyal po bzhengs/_/rnal 'byor chen po ngas bstod cing /_/khyod kyi mthun pa'i rdzas phul bas/_/sngon gyi bskal pa bzang po la/_/khas blangs dam bcas mna' bor ba'i/_/sngon du rig 'dzin gong mas bsgrubs/_/
[\[97a.5\]]da lta rnal 'byor bdag sgrub na/_/bam ri thod pa mkhar gyi rtser/_/ru mtshon nag po pu ru ru/_/mtshon cha nag po char du phab/_/bdud bya nag po lding zhing 'jums/_/dur khrod mang po'i rgyan rnams rdzogs/_/mche gtsigs rngam pa'i zhal gdangs nas/_/khro bo khro mo'i sprul pa 'khrigs/_/
[\[97a.6\]]srin po srin mo rkan sgra rdeb/_/gnod sbyin pho mo 'brug ltar sgrogs/_/za byed pho mo glog ltar 'gyu/_/so so mos pa tha dad pa'i/_/yid bzhin nor bu dam tshig ni/_/yongs su rdzogs pas blang bar byos/_/de ltar mchod bstod byas rjes la/_/rang rgyud dam tshig gis gnas te/_/de dag rnams
[\[97a.7\]]la mthun rdzas bsngo/_/de nas ging chen 'khor bcas kyis/_/'bangs su mchi'o bdag lus 'bul/_/'bangs la nan tan ma chung cig_/de nas slan chad bka' bzhin du/_/bka' lung bzhin du rjes su bsgrub/_/gal te bka' bzhin ma bgyis na/_/dam pa'i lung las 'gal 'gyur
[\[97b\]]
[\[97b.1\]]bas/_/bdag cag rnams kyi mgo lus snying /_/rul myags skams nas tshig par 'gyur/_/ma sring bu mo chung ma rnams/_/'bangs su dbul lo rtsis ma chung /_/dbus su mchis skal mi ldan gyi/_/'bar ba'i dkyil 'khor mtha' la zhog_/phud la 'tshal skal mi ldan gyi/_/lhag ma
[\[97b.2\]]zhal chab blon la gsol/_/nye gnas gdung mo ma sring rnams/_/deng nas rgyal ba'i 'bangs yin gyi/_/khyed kyi ci bgyi las mkhan te/_/bka' yi las byung rtag par myur du bsgrub/_/ru lu ru lu b+h+yo zhes pas/_/rang gi srog la tshad du bzhag_/dpa' bo chen pos bka' stsal pa/_/brtse bar
[\[97b.3\]]byed na mar bya'o/_/gdung bar byed na sring mo ste/_/brtson par byed na bran du bya/_/byang chub dag ni bur bya'o/_/bdud bral med na slob mar bya'o/_/bskul ba mgyogs na pho nya bya'o/_/bka' bzhin byed na bka' la gdags/_/rdo rje ljags kyi 'od zer las/_/rag+sha shrI he ru ka_/ru trA ma tra ha haM zhes
[\[97b.4\]]bsdus te bzlas pa bya/_bsnyen pa bzlas pa 'bum byas la/_/don chen stsal ba zhes su bshad/_/thun mtshams kun du mchod pa yang /_/bdud chen la sogs gtang bar bya/_/don chen rnyed par gyur nas ni/_/sna yi bu ga'i hUM ring las/_/khro bo ging gi rgyal po ste/_/las kyi rgyal po srog bdag
[\[97b.5\]]ni/_/ljang sngon drag po gsal shing can/_/spros dang gnyis su med par bstim/_/rgyu zhags khar nag skud pa'am/_/mthing nag dar chen 'bar ba la/_/phye ma'i ri lu gsum sbrus te/_/rang gi lag pa g.yon par gzung /_/gzungs thag blangs te sngags bzlas pa/_/nye ba'i bsnyen pa 'bum du
[\[97b.6\]]bzlas/_/don chen bsnyen par gyur pa yi/_/de nas don la 'jug par bya/_/rang gi lag pa g.yon pa yis/_/thum po bar pa kha phye nas/_/mkhar gyi nang du pho nya bskul/_/'bum du sgrub pa dag ni bzlas/_/de nas tshogs kyi mchod pa ni/_/gsum du byas te dbul byas nas/_/gdeng du gyur
[\[97b.7\]]pa'i gsang sngags mchod/_/sgrub pa chen po 'bum du bzlas/_/pho nya mngag gzhug bdag dkyil 'khor/_/'brub khung las kyi dkyil 'khor ni/_/stug po bkod pa'i zhing khams na/_/rnam dag lam gshegs rgyal ba rnams/_/rkong rkang thang mar rgya mtsho de/_/'brub khung drag shul can
[\[98a\]]
[\[98a.1\]]gyi gnas/_/rdo rje thabs kyis blta ba'i yul/_/dur khrod bdag po tshogs dang bcas/_/bdag ni bka' yi las mkhan te/_/bka' yi las kyi dus byung bas/_/sangs rgyas kun gyis gdul dka' ba/_/de dag ma lus bdag gis gdul/_/bka' las de dag mdor
[\[98a.2\]]bkod pa'o/_/lho phyogs las kyi maN+Dal sum brtsegs la/_/dang po thod pa'i phreng bas brgyan/_/de 'og mtshon cha'i char gyis spras/_/de 'og me ri 'bar bas spras/_/nang du rgya sol nag pos byugs/_/de yi nang du ling+ga ni/_/ji lta ba yi tshul gyis gzhag_/yan lag phyag rgya bzhi yis
[\[98a.3\]]brgyangs/_/kha ran dang por phra men ma/_/bar ma la ni mgo brnyan te/_/tha ma la ni srin mo'i tshogs/_/gdug pa'i tsher ma'i phur bu la/_/mtshon par byas te rnam par bkod/_/mgul nas gdags shing rten la 'dud/_/der ni las la sbyar ba yi/_/gtor ma la sogs mchod pa rnams/_/mnyes
[\[98a.4\]]shing mgu ba gzhung bzhin bya/_/ji srid mtshan ma rnyed kyi bar/_/las la sbyor ba drug pa'i sngags/_/rngam pa'i nga ros gdon par bya/_/mnyes la sogs pa gzu dpang gsol/_/de nas pho nya mngag par bya/_/'bar ba drag po mi bzad pa'i/_/rtog pa med pa'i rgyal po las/_/rdo rje ljags kyi
[\[98a.5\]]'od zer gyis/_/badzra kro ta sa ma ya/_/khro bo rgyal po sprin phung po/_/mngag gzhug pho nyar spro bar bya/_/rag+sha dz+wa la sa ma ya/_sngon po mngag pa'i drag sngags so/_/gnod sbyin rbad pa'i drag sngags so/_/tsit+ta dz+wa la sa ma ya/_/za byed bskul ba'i pho nya'o/_/sngags dang ming du spel nas ni/_/khros
[\[98a.6\]]pas khrir ma 'bum du bzlas/_/dud chen btang la bskul ba ni/_/sngon tshe dpal chen nyid kyi bka'/_/de nas rnal 'byor rigs rgyud bka'/_/da lta rnal 'byor bdag sgrub kyis/_/khas blangs dam bcas brjed dam ci/_/dam bcas bzhin du phrin las mdzod/_/ji ltar ma byams bu la gdung ba
[\[98a.7\]]bzhin/_/dam tshig can la dung dung gdung bar gyis/_/gang du sring byams ming la gdung ba bzhin/_/dam tshig can la ltang ltang brtse bar gyis/_/mdza' bo grogs la ji ltar gdung tshul bzhin/_/rnal 'byor can la kril kril brtse bar gyis/_/ji ltar g.yog byams dpon la snying brtse
[\[98b\]]
[\[98b.1\]]bzhin/_/dam pa rnams la mnyes par nye bar gyis/_/rgyal ba kun gyi chos sku pad+ma'i gdung /_/chos rje 'od dpag med pa rdo rje chos/_/spyan ras gzigs sprul hrIHlas rngam tshul ston/_/ngag gi dbang phyug rta gdong zhabs kyis gnon/_/'jigs byed chen po 'bar ba la/_/sngo nag 'bar ba'i ral pa
[\[98b.2\]]can/_/dbu dgu phyag ni bco brgyad pa/_/rdo rje gshog pas bar snang khebs/_/ba spu lcags kyu bsregs 'dra yis/_/sdom dang sdig dang rmigs pa sbrul/_/'jigs pa'i gzugs kyis sa gzhi khebs/_/thod skyogs sti ra rgyu zhags dang /_/nyi zla khyung dang 'ug pa khra/_/rdo rje mdung rtse gsum pa dang /_
[\[98b.3\]]za ma tog dang rngul yab rnga/_/ri rab phyi skor stong gsum 'phen/_/klu dbang 'bum gyi rgyan gyis bklubs/_/dus mtha' bskal pa'i me ltar 'bar/_/khro gnyer sdang mig 'bar ba ni/_/nyi shu rtsa bdun spyan ras gzigs/_/zhabs kyis 'bar ba'i lha brgyad gnon/_/rdo rje srin po khro bor gyur/_/lha
[\[98b.4\]]dang bdun las rnam par grags/_/che mchog thugs kyi sprul pa las/_/lha chen nag po mi bzad pa/_/mtsho ni rkong rkang thang dmar na/_/ri bo byan lag mchongs kyi rtse/_/ma la ya yi rtse la lhags/_/sku gsung thugs kyi rdo rje las/_/sprul pa'i sras mchog rdo rje 'dzin/_/gzhon nu bye ba sa yar
[\[98b.5\]]mdzad/_/bam ri thod pa mkhar gyi rtser/_/mgon po thugs kyi sprul pa ni/_/bdud kyi spyod yul kun mdzad de/_/drag tu mngag cing bskul ba'i tshe/_/'jig rten khams kun phung bar byed/_/thams cad dbyar gyi sprin phung bzhin/_/nam mkha'i dbyings kyi mtha' klas par/_/bam ri thod pa'i rtse
[\[98b.6\]]la lhags/_/mthun 'jug thabs kyi cha byad du/_/bam ri thod pa mkhar gyi rtsar/_/khrag dang bshang gci sha chen dang /_/rkang dang klad pa klad rgyas dang /_/rnag dang chu ser la sogs pa'i/_/'bu dang shin tu 'bu chen po/_/sbrang ma sbrang rgod bung ba dang /_/sprul dang sdig pa sdom la sogs/_/
[\[98b.7\]]ce spyang stag seng la sogs pa'i/_/gdug pa can gyi 'khor gyis bskor/_/lha yi sde dpon ka ru na'i/_/bu mo chung ma ma sring dang /_/'jig rten dbang phyug lha chen gyi/_/ma sring bu mo chung ma rnams/_/phyogs nas dbang du byas pa rnams/_/slas dang byi mo bran mo'i tshogs/_/bcu gnyis dang ni brgyad
[\[99a\]]
[\[99a.1\]]la sogs/_/ma mo phra men gnod sbyin ma/_/srin mo sha za khrag 'phrog ma/_/bdud kyi ming 'dzin bla rkun ma/_/dam nyams 'di yi bla la ya/_/blon po sde dpon sde dpon mo/_/ru mtshon nag po phyar nas ni/_/ru dpon pho nya mngag par bcas/_/rang rang stan dang lag char chas/_/ci
[\[99a.2\]]bgyi bka' nyan bka' stod 'khor/_/rbad dang rngam pas dgra snying khos/_/srid pa'i bu mo dri za brgyad/_/stag seng ce spyang bzhad sogs dang /_/dur bya bya rog 'ug pa'i tshogs/_/bstod cing rngam pa'i tshul du 'khod/_/nyams pa 'di yi snying dkyil du/_/cho 'phrul sna tshogs chod la sregs/_/srin
[\[99a.3\]]mo'i nye gnas chen mo brgyad/_/gau rI rtsau rI pra mo hA/_/be tA lI dang phu k+ka sI/_/g+hasma ri dang sma sha ni/_/tsaN+Da lI la sogs pa yis/_/srog la hur thum dus la bab/_/dur khrod sa yi sgo srung bzhi/_/brtson mo gdong mo gar log ma/_/de bzhin 'jug mo chen mo bzhi/_/gsang sgo 'dzin cing bka'i sgo
[\[99a.4\]]srung /_/rnal 'byor 'khor dang bcas pa la/_/bar chad bsrung ba'i dus la bab/_/dam nyams 'di yi yan lag chings/_/dur khrod bdag mo gru 'debs ma/_/rkam ma shin tu rkam ma dang /_/ra ro ma dang khrag 'thung ma/_/chags pas myos pa'i mdangs kyis 'khod/_/dam nyams 'di yi
[\[99a.5\]]dbugs long la/_/smyo 'bog gtong ba'i dus la bab/_/nyams su myong bar khros dus ni/_/sngon du bsnyen phul mnga' gsol ba'i/_/mtshon cha nag po thogs nas ni/_/skabs der thun gzer brdeg par bya/_/bde gshegs rgyal ba ma lus kyi/_/mar khu lta bu'i snying po'i gsung /_/de 'dra'i
[\[99a.6\]]bstan pa dam pa la/_/sgro skur rnal 'byor yongs la 'tshe/_/da lta rnal 'byor nga yi dgra/_/pho nya mngag gzhug ma lus kun/_/'di la dam tshig mi gnas kyi/_/drag po las kyi thun la bab/_/rdo rje gzhon nu sme ba brtsegs/_/mthing nag khro gnyer ral pa can/_/'bar ba chen po gar
[\[99a.7\]]dgu mdzad/_/dur khrod bdag po ji bzhin du/_/dbu dang phyag zhabs der mdzad de/_sprul pa chen po'i dus la bab/_/rdo rje zla rtsal nyi ma'i mdangs can dang /_/rdo rje seng ge nam mkha'i rdo rje dang /_/rdo rje spyang ki rdo rje dus mtshams dang /_/rdo rje phyogs 'dul rdo rje dur khrod bdag_/rdo rje ro
[\[99b\]]
[\[99b.1\]]langs rdo rje ma rungs pa/_/legs ldan nag po bdud kyi rje/_/gsung gi nga ro drag po mi bzad pa/_/'ur 'ur chem chem drag po'i sgra dang ldan/_/rab tu gtsigs pa'i sku ni mi bzad pa/_/'gul ldeg rab g.yos dgra la thun/_/dpa' bo khyed kyi shes rab ma/_/bam ri thod pa brtsegs pa'i
[\[99b.2\]]dbus/_/gnam lcags 'bar ba'i gzer chen gyis/_/brtan par btab pa'i nad bdag mo/_/nye gnas kro ti shwa ri ma/_/thod skyogs khrag gis bkang ba dang /_/'bru mar rdzas lnga chang sbyar ba/_/rtag par rang gi longs spyod 'dzin/_/chags pas myos shing brkam pa nas/_/ched 'ga'
[\[99b.3\]]drag tu bskul ba'i tshe/_/sngags sgra drag po mi bzad pas/_/rang la rang yang rtsig cing 'dum/_/srin po srin mo'i tshogs rnams kun/_/drag po rang sngags drag bzlas shing /_/gdug pa'i lus can mtshon char bcas/_/glad pa'i dkyil du brgyab pa yis/_/rkang pa'i mthil du sa ma ya/_/
[\[99b.4\]]a bi ra tsa'i gnag pa yin/_/mthun 'jug khrid pa'i sbyor thabs kyis/_/bdud rtsi lnga yi mdangs sbyor bas/_/gdung ba lnga ni bdud rtsir bsgyur/_/byas la mi btsog phrin las dang /_/spyod la ma chags ye shes kyis/_/thams cad stong zhing rdo rjer sbyangs/_/sgyu ma'i phung po lhag ma la/_/khro bo
[\[99b.5\]]khro mos rta bro brdung /_/'dod chags zhe sdang gti mug gsum/_/mnan no mnan no 'og tu mnan/_/sha khrag rus spungs lhag ma rnams/_/za byed tshogs kyi zhal du bstabs/_/las rnams gzhan yang bstan bya'i phyir/_/drag po'i las rnams sgrub pa ni/_/nag po'i phyogs la sbyor goms
[\[99b.6\]]pas/_/drag po yi ni sbyin sreg brgyad/_/rnal 'byor khros pa'i sems kyis bya/_/ling+ga bcad cing bsregs pa na/_/sangs rgyas nyid kyang 'jigs 'gyur na/_/gzhan lta smos kyang ci zhig dgos/_/'brub khung las kyi dkyil 'khor ro/_/gtad khram mnan pa'i dkyil 'khor ni/_/gdug
[\[99b.7\]]gdul zhing khams chen po ni/_/ston pa gsang bdag nyid kyis gsungs/_/de yi gdams ngag brgyud pa ni/_/slob dpon hUM ka ra yi ste/_/de yi gdams ngag mdor bkod pa'o/_/gang du las la sbyor ba na/_/sa sna bdun gyi 'dag pa las/_/tshad ldan pa yi mkhar byas la/_/steng du bya khyung
[\[100a\]]
[\[100a.1\]]rgyal po bya/_/nang du mgon po nag po ste/_mche gtsigs zhabs ni bgrad pa'i 'og_/sbyin sreg byas pa'i thal ba dang /_/dri ma la sogs rjes rnams la/_/ling+ga ming byang bris te gzhag_/a ra ma ru sha dang ni/_/kra sna sku ra bzhi chad yi/_/thod pa kha sbyar zhags pa gsum/_/ka
[\[100a.2\]]ru na yi phyag rgya dang /_/gnam lcags 'bar ba'i gzer chen gyis/_/blangs te dur khrod nag po'i tshal/_/mi mthun 'dus pa'i sar song la/_/gtor ma la sogs rngan pas mchod/_/gru gsum khru do brko byas la/_/gong gi mkhar chen bcug nas ni/_/g.yam pa nag pos kha bcad nas/_/rdo rje rgya
[\[100a.3\]]gram gyis mnan bya/_/chu mig nag po ma rungs dang /_/lha khang mgon po'i zhabs 'og tu/_/mnan pa byas kyang 'grub par gsungs/_/gtad khram mnan pa'i dkyil 'khor ro/_/de rting sgrub pa'i gnas phyin nas/_/'jig rten 'das dang 'jig rten pa'i/_/spyan drangs lha rnams ma lus pa/_/
[\[100a.4\]]mchod bstod bshags pa bya ba dang /_/gtang rag lhag ma'i gtor ma gtong /_/de nas dbyings su ci bder gshegs/_/bskyed pa'i lha rnams lus la bsdu/_/mtshams dang phyag rgya la sogs la/_/ngo bo nyid kyis dgrol bar bya/_/smon lam gdab cing spyod lam la/_/sgyu ma'i tshul gyis ci
[\[100a.5\]]bder spyad/_/grub dang lung bstan ma thob kyang /_/bdag pas blo dman ched du ni/_/dkyil 'khor bdun pa'i sgrub thabs phye/_/tshad ma dang ldan mkhas pa rnams/_/bdag gi blo la mi dpya zhing /_/mkhas pa rnams kyis bzod par bzhes/_/'di brtsams 'di la mos pa rnams/_/rdo rje sems
[\[100a.6\]]dpa' nyid thob shog_/slob dpon chen po stir ma tis dgongs pa las rdo rje bkod pa'i rgyud bstan pa bsrung ba rnal 'byor yongs kyi mgon po legs ldan nag po'i sgrub thabs dkyil 'khor bdun gyi rim pa rnam par phye ba slob dpon snang mdzad myu gus mdzad pa rdzogs so/_/[{D3756}]@##//_po ta lar 'gro ba'i lam yig bzhugs/_
[\[100a.7\]]@#/'jig rten mgon po la phyag 'tshal lo/_/lho phyogs kyi rgyud long ba'i yul na dpal 'bras kyi phung po zhes bya ba'i pho brang yod do/_/de na chos kyi dbyings ngag gi dbang phyug chen po dkyil 'khor mchod rten gyis yongs su g.yogs pa'i rje btsun bzhugs so/_/der phyin nas rje btsun
[\[100b\]]
[\[100b.1\]]gyi mchod rten la phyag stong phrag lnga btsal bar bya'o/_/rdo rje lcags sgrog ces bya ba'i gzungs bzlas par bya'o/_/de la brjod par bye ste/_na mo b+ha ga wa ti Ar+ya badzra shriM kha lA yai/_/ha na ha na/_tshin+da tshin+da/_po ba b+ha Sha/_ka pA laM hUM ta ra ta ra/_/ta raM ga ba tri Sha DaM gany+tsa badzra a ya te/_badzra pra kA re/_oM na mo b+ha ga ya h+yai/_
[\[100b.2\]]Ar+ya badzra griM kha le/_pUrba di shaM ban+d+hA/_dak+Shi na di shaM ban+d+ha/_pa sh+tsi ma di shi ban+d+ha/_ut+ta ra di shaM ban+d+ha/_a d+ho di shaM ban+d+ha/_da sha di shaM ban+d+ha/_ma sA pA daM ban+d+ha/_sA d+ha ni pA daM ban+d+ha/_yak+sha ra k+sha saM ma ban+d+ha/_b+hU ta pre taM pi shA tsaM ban+d+ha/_sid+d+ha yo gi DA ki ni ban+d+ha/_e ka pA daM ban+d+ha/_dwi pa daM ban+d+ha/_hri pA daM ban+d+ha/_tsa tuHpA daM
[\[100b.3\]]ban+d+ha/_pany+tsa pA daM ban+d+ha/_sha Ta pA daM ban+d+ha/_sa ha sa pA daM ban+d+ha/_br-ik+sha pA daM ban+d+ha/_mU laM pA daM ban+d+ha/_de baM ban+d+ha/_de baM ku laM ban+d+ha/_nA gaM ban+d+ha/_nA ga ku lam ban+d+ha/_pa ra ku laM ban+d+ha/_gu ha naM ban+d+ha/_tri kro Na pri thi bI na ban+d+ha ban+d+ha hUM/_mA tsa la mA tsa la/_tiSh+Tha tiSh+Tha/_sa bi dA ban+d+ha/_bra h+ma ba tsa naM ban+d+ha ban+d+ha/_oM na mo b+ha ga
[\[100b.4\]]ba h+yai Ar+ya badzra shriM kha le pany+tsa kro shi kaM maN+Da laM ban+d+ha/_ha na ha na hUM hUM phaT phaT swA hA/_sdang ba thams cad kyi snying rnam par 'joms ma 'phags ma rdo rje lcags sgrog ma zhes bya ba'i gzungs so/_/des gnod sbyin gyi bgegs 'byung bar mi 'gyur ro/_/de nas de'i rjes su ma la ya'i yul du 'gro bar bya'o/_/der
[\[100b.5\]]phyin nas chos kyi rgyal po'i mchod rten gyi rje btsun la bskor ba stong phrag gsum bya'o/_/byas nas sngags khri phrag drug stong bzla bar bya'o/_/de la sngags ni 'di yin te/_oM ma N-i badzre hUM/_gal te gang zhig skyes bu chen po brtson 'grus chen po rnams kyis 'gro bar 'gyur ba nyid du 'dod pas khyim gyi
[\[100b.6\]]bsam pa dran par mi bya'o/_/byas na sdug bsngal dang nyon mongs pa rnams kyis 'joms par 'gyur ro/_/dpal ldan po Ta la ka'i rje btsun gyi zhal mthong ba don du gnyer ba'i sems can de rnams kyis nges par brtson 'grus brtan po nyid kyis bgrod par bya'o/_/de'i tshe skyes bu de rnams kyis nges par
[\[100b.7\]]rang gi lus sems can thams cad la phan pa'i don du bdag nyid kyi lus sbyin par gtang bar bya'o/_/lus sbyin par byin nas phyis dpal po Ta la kar bgrod par bya'o/_/bsam pa thams cad yongs su spangs te 'dod chags la sogs pa'i bsam pa dor nas bgrod par bya'o/_/spro ba'i sems kyis glu dang
[\[101a\]]
[\[101a.1\]]gar dang dam pa'i chos kyi yi dam dang bcas pa dang sngags la sogs pa dang bsgom par bya'o/_/g.yeng ba'i sems kyis 'gro bar mi bya'o/_/nges pa nyid du rje btsun gyi zhal mthong bar 'gyur bar bya'o zhes smras nas spro ba'i sems kyis bgrod par bya'o/_/sems de nyid kyis bgrod pa na
[\[101a.2\]]gal te rje btsun gyi zhabs mthong bar ma gyur na/_de'i tshe bdag nyid 'jam pa'i mgon po mtshams med pa lnga'i las byed par 'gyur ro/_/de ltar byas nas ma la ya'i ri la bgrod par byas pas ri'i dbus su udum+WA ra'i nags mthong bar 'gyur ro/_/mthong nas kyang 'bras bu rnams bza' bar bya'o/_
[\[101a.3\]]bza' ba byas nas kyang 'bras bu rab tu mang po rnams gzung bar bya'o/_/bzung nas kyang 'gro ba na sum brtsegs zhes bya ba'i gnas kyi 'dug sa mthong bar 'gyur ro/_/de'i tshong 'dus kyi dbus su 'jug par bya'o/_/zhugs nas sngags stong phrag gsum bzla bar bya'o/_/de'i sngags ni 'di yin te/_oM ma
[\[101a.4\]]Ni pad+me hUM/_tshong 'dus de la g.yon nas bskor te 'gro na rigs ldan ma zhes bya ba'i dri ma med pa'i chu rgyun mthong bar 'gyur ro/_/de rnams las brgal te mthong bar 'gyur ba ni shing tA la dang shing sA la dang /_pi pa la'i shing dang /_spyi bshul dang /_am+bu dang /_'dzam bu dang /_shA koSh+Ta ka dang /_ba ru ra
[\[101a.5\]]la sogs pa'i 'bras bu dang ldan pa'i ljon shing du ma mthong nas 'bras bu yang gzung bar mi bya'o/_/bza' bar yang mi bya'o/_/de rnams la g.yon nas bskor te 'gro bar bya'o/_/dri med ldan pa zhes bya'i chu rgyun mthong bar 'gyur ro/_/rdo ba'i rang bzhin 'ba' zhig ste de mthong bas 'jigs par mi
[\[101a.6\]]bya'o/_/rdo dang brag de las 'das te pha rol tu phyin nas ku sha btogs te sgrub pa po'i skyes bu rnams kyis sngags 'di'i spyi gtsug bcing bar bya'o/_/oM mu ne rak+Sha swA hA/_byas nas kyang yi ge drug pa'i rig pa chen mo'i sngags khri phrag gcig bzla bar bya'o/_/bzlas pa byas nas yang dge ba'i rtsa ba spyad nas
[\[101a.7\]]ro btung bar bya'o/_/des mi smra bar 'gyur bar bya'o/_/mi smra bar gyur pas glu blang ba dang /_dgod pa dang /_gar dang /_chos klog pa dang 'don pas bgrod par bya'o/_/sems g.yeng bar mi bya'o/_/lha'i rnal 'byor gyis 'gro bar bya'o/_/dpal ldan rje btsun gyi zhabs mthong bar bya'o zhes
[\[101b\]]
[\[101b.1\]]smras nas 'gro zhing song ba las skyu ru ra'i nags mthong bar 'gyur te skyu ru ra'i 'bras bu rnams bzung nas bza' bar bya'o/_/zos nas kyang 'bras bu rab tu mang po rnams gzung bar bya'o/_/bzung nas 'gro ba na nyi ma bzhin rig pa 'dzin pa'i mtshe'u mthong bar 'gyur ro/_/ut+pa la la sogs
[\[101b.2\]]pa'i sna tshogs pa'i chu las skyes pa'i me tog rnams kyis brgyan pa ste/_'gram bzhi na lho'i 'gram ni rig pa 'dzin pa rnams kyi'o/_/nub kyi 'gram ni lha rnams kyi'o/_/byang gi 'gram ni gnod sbyin la sogs pa'i tshogs kyi'o/_/shar gyi 'gram ni nags kyi lha mo rnams kyi ste mtshe'u der bgrod par
[\[101b.3\]]mi bya zhing chu btung bar mi bya'o/_ji srid zhag phyed dang gnyis su phyin te mtsho de la bltas la sngags 'di brjod par bya'o/_/de la sngags ni 'di yin te/_oM hUM hUM hUM dza dza dza pra yats+tsha pra yats+tsha phaT phaT kaM ka na le ma hA ba la se ne mo Ta ya mo Ta ya oM hUM hUM hUM swA hA/_mtsho de la g.yon nas bskor te 'gro bar
[\[101b.4\]]bya'o/_/smin drug gi bu nyon cig sems can gang la la bdag gi drung du 'ong bar brtson pa dad pa dang ldan pa bden par smra ba don du gnyer ba ltos pa med pa rnams 'ong ba na de rnams kyis gal te grub par ma gyur cing nga dang lhan cig mthong bar ma gyur na de'i tshe bdag nyid mtshams med pa lnga'i las byed pa por
[\[101b.5\]]'gyur ro/_/dpal ldan po Ta la ka'i rje btsun gyis dam bcas pa brtan pa'o/_/nyi ma lnga'i bar du dka' ba chen pos 'gro bar bya'o/_/phyi nas yang rgya shug gi bsti gnas mthong bar 'gyur te de la sna tshogs pa'i shing la sogs pas brgyan pa am+bu dang dzam+bu dang /_na rang+ga dang /_kaN+DA ha la dang /_
[\[101b.6\]]bil ba dang /_skyu ru ra dang /_rgun 'brum dang /_ka bid+tha dang /_dzi bi ra la sogs pa'i 'bras bu dang ldan pa la sogs pa'i sna tshogs pa'i shing rnams gnas so/_/shing la la ni 'bras bu skyes bzhin pa/_la la ni me tog 'byin/_la la ni 'bras bu skye bar 'gyur/_kha cig ni 'bras bu dang ldan
[\[101b.7\]]pa'i shing rnams gnas te de las 'bras bu rnams bzung nas bza' bar bya'o/_/zos nas kyang sa bon bzung nas sems can thams cad kyi phyir gzugs par bya zhing gzhag par bya'o/_/nyi ma bzhi'i bar du bsti gnas der 'bras bu sna tshogs bzung ste phud kyang gtor zhing bza' bar bya'o/_/zos
[\[102a\]]
[\[102a.1\]]nas kyang lus tshon por bya'o/_/byas nas kyang slar yang gal te sdod par 'dod na de'i bsti gnas de la bskor ba bya zhing nyi ma brgyad tshun chad sna tshogs pa'i 'bras bu rnams zos te gzung bar byas la/_de'i tshe bsnyi gnas la g.yon nas bskor te nyi ma bdun tshun chad 'gro bar bya'o/_/
[\[102a.2\]]der phyin pas spa tsher ma can gyi nags mthong bar 'gyur te/_zhag phyed dang gnyis kyi bar de las spa tsher ma can sor brgyad pa'i tshad rnams mthong nas 'jigs par mi bya'o/_/tsher ma'i steng du rkang pa'i zur gyis 'grod par bya'o/_/tsher ma rnams ci nas kyang rkang pa la mngon par ma zug par bya'o/_/sba'i
[\[102a.3\]]nags las brgal ba na yi ge drug pa'i sngags bzla bar bya'o/_/der phyin nas nyi ma bzhi'i bar du bil ba'i nags kyi bsti gnas mthong bar 'gyur te bil ba'i 'bras bu rnams bza' bar bya'o/_/nyi ma bdun gyi bar du bsdad do/_/bsdad nas yang 'gro bar bya'o/_/nyi ma bzhi phyin pa na bdag po med
[\[102a.4\]]pa zhes bya ba'i mtsho mthong bar 'gyur ro/_/de la g.yon nas bskor te 'gro bar bya'o/_/de mthong ma thag tu brjod pa ni de la oM ma Ni pad+me hUM sngags kyi yi ge 'di'i grangs ni 'bum bzlas pas bcom ldan 'das kyi byin rlabs thob pa dang sdig pa dang bral bar 'gyur ro/_/slar yang nyi ma gsum na 'dzam
[\[102a.5\]]bu'i nags mthong bar 'gyur te/_der nyi ma bzhi bsdad nas 'dzam bu'i 'bras bu rnams bza' bar bya'o/_/zos nas kyang 'bras bu mang po rnams bzung nas nyi ma bdun gyi bar du phyin pa na rkang+gu na'i nags kyi shing mthong bar 'gyur te/_de rnams kyi gseb nas myur ba myur bar 'gro bar bya'o/_/de nas
[\[102a.6\]]'bras bu gcig kyang blang bar mi bya zhing blta bar yang mi bya'o/_/bsdad par yang mi bya'o/_/de la 'gro ba na sre mo chen mo'i tshogs mthong bar 'gyur te de mthong ba na sngags brjod par bya'o/_/de la sngags ni 'di yin te/_oM rI rI d+hi ni d+hi m+le m+le sarba bud+d+ha ma ma rak+Shan+tu hA hA hrIHdre mre hUM hA swA hA/_de nas song bas rgya
[\[102a.7\]]shug gi nags mthong bar 'gyur zhing /_nyi ma gsum gyi bar du bsdad par bya zhing 'bras bu bza' bar bya'o/_/zos nas kyang 'gro bar bya ste/_nyi ma sum cu rtsa gnyis na spre'u glang po che'i tshad can gyi tshogs mthong bar 'gyur te/_spre'u de rnams mthong ba na 'jigs par mi bya zhing skrag par mi bya'o/_/blo
[\[102b\]]
[\[102b.1\]]brtan par gyur pas sngon du bshad pa'i sngags brjod par bya'o/_/spre'u rnams bros par 'gyur ro/_/phyi nas 'gro bar bya ste song bas yang nyi ma gsum na sba ko Ta ka'i nags mthong bar 'gyur te/_der nyi ma drug bsdad cing ci tsam sdod pa de srid du 'bras bu bza' bar bya'o/_/zos nas kyang 'bras bu rnams
[\[102b.2\]]bkyer bar bya'o/_/song bas phag gi tshogs shin tu 'jigs par byed pa 'dam gyis rnam par gos pa mthong bar 'gyur te/_de mthong na 'jigs par mi bya'o/_/yang nyi ma gnyis pa na stag gi tshogs mthong bar 'gyur te/_de mthong bas 'jigs par mi bya zhing slar yang sngon du brjod pa'i sngags
[\[102b.3\]]bzlas par bya'o/_/stag gi tshogs de dag bros par 'gyur ro/_/phyi nas song bas se 'bru'i nags mthong bar 'gyur te nyi ma dgu'i bar du bsdad la 'bras bu rnams bza' bar bya'o/_/zos nas 'bras bu rab tu mang po rnams bkyer bar bya'o/_/nyi ma gsum na seng ge'i tshogs shin tu 'jigs par
[\[102b.4\]]byed pa khro bo'i gzugs mthong bar 'gyur te/_de rnams mthong bas skrag pa cung zad kyang mi bya'o/_/bdag nyid seng ge'i gzugs su bltas te tshogs rnams kyi mdun du gyur pas sngon du brjod pa'i sngags smras pas 'dug par mi 'gyur ro/_/de thams cad las grol zhing song bas phyi nas 'gro bar bya'o/_/de
[\[102b.5\]]nas phyin pa na nyi ma bzhi na go yu'i shing dang mnyam pa'i bu ram gyi shing gi nags rgyang grags gcig 'khor ba gnas pa mthong bar 'gyur te/_bu ram shing de rnams kyi mngar ba'i dbus na bye ma dkar po dang 'dra ba'i ka ra yod pa mthong bar 'gyur te/_de rnams kyang ji ltar bde bar bza' bar bya'o/_/chag tshang
[\[102b.6\]]ku ba'i 'bras bu sor mo gcig gi phyed pa chu yis bkang ba bkyer bar bya'o/_/ka ra rab tu mang po bkyer bar bya'o/_/chu de zad par ma gyur pa na lci bar mi 'gyur ro/_/nyi ma drug phyin pas kla klo'i grong khyer de na kla klo rnams gnas so/_/de rnams la g.yon nas bskor te 'gro bar bya'o/_/nyi ma gnyis pa na
[\[102b.7\]]rig pa 'dzin pa'i skyed mos tshal shing pun na ga dang /_klu shing dang /_shing ba ku la dang /_shing skya snar dang /_shing tsam pa ka pa dang /_shing mya ngan med la sogs pa sna tshogs pa'i ljon shing rnams kyis nye bar brgyan pa mthong bar 'gyur te/_skyed mos tshal myur ba myur bar dor bar bya'o/_/nyi ma gnyis
[\[103a\]]
[\[103a.1\]]pa na khyi ri kha'i nags dang /_kha ra tshu ri kha'i nags mthong bar 'gyur te/_de dag nyi ma bdun gyi bar du ji ltar bde bar bza' bar bya'o/_/'bras bu rab tu mang po rnams gzung ste nyi ma drug gi bar du 'gro bar bya'o/_/song bas phyin nas shin tu 'jigs pa'i 'dam rdzab mthong bar 'gyur
[\[103a.2\]]te de rnams mthong ba na 'jigs par mi bya zhing sems skyo bar 'gyur bar mi bya'o/_/yi ge drug pa'i sngags zlos shing 'gro bar bya'o/_/der 'dam rdzab las brgal te dza la pA yi ka'i nags yod do/_/'bras bu rnams zhag lnga'i bar du ji ltar bde bar bza' bar bya'o/_/zos nas kyang 'bras bu mang po khyer
[\[103a.3\]]te 'gro ba ni nyi ma gsum na sA la'i nags mthong bar 'gyur ro/_/de 'das nas slar yang ke ta ka'i nags puSh+pa sna tshogs 'khrigs pa me tog sna tshogs dri dang ldan pa mthong bar 'gyur te/_ke ta ke la sems kyis 'dod par mi bya'o/_/de rnams la g.yon gyis bskor te 'gro ba na nyi ma gsum na dngul chus
[\[103a.4\]]yongs su gang ba'i rdzing bu mthong bar 'gyur te/_de'i dbus na dngul chus yongs su byugs pa'i skyes bu yod do/_/gal te dngul chu'i skyes bu blta bar 'dod na dngul chu'i rdzing gi shar logs nas se ka li ka la sogs pa sna tshogs pa'i me tog gi nags gnas te/_sgrub pa pos me tog de dag gzung
[\[103a.5\]]ste/_skud pa phra mos phreng ba brgyud par byas nas phyis rdzing bu'i phyogs su dor bar bya'o/_/me tog dor ma thag tu dbus kyi gnas su song nas me tog gi phreng ba rab tu 'jug go/_/zhugs pas dngul chu'i skyes bu'i mgo la 'phog par 'gyur ro/_/slar yang sgrub pa pos nyi ma gzhan la sna tshogs pa'i me
[\[103a.6\]]tog gi phreng bar brgyus te rdzing gi dbus su dor bar bya'o/_/nyi ma snga ma la dor ba'i me tog gi phreng ba 'thon nas rdzing gi 'gram du 'chags par 'gyur ro/_/bskyur ba'i me tog dngul chu'i skyes bu'i mgo la 'bab par 'gyur ro/_/de mthong nas gal te dngos grub chung ngu 'dod na de'i tshe sgrub pa pos me
[\[103a.7\]]tog gi phreng ba bzung nas rdzing bu'i 'gram du 'jug par bya'o/_/der phyin nas gzhu 'dom brgya phyin pas ka ba bzhis nye bar brgyan pa'i bsil khang mthong bar 'gyur te/_de'i dbus na lo bcu drug lon pa'i rnam pa'i dngul chu'i skyes bu gnas te dgod bzhin du 'dri bar 'gyur te/_kye skyes bu brtson
[\[103b\]]
[\[103b.1\]]'grus dang ldan pa gang nas 'ongs/_ci 'dzin par byed/_mig sman dang /_mchil lham dang /_rkang bol byug pa dang /_ri lu dang ral gri la sogs pa'i sna tshogs pa'i dngos grub gang dag 'dzin par byed/_gal te bzung bar byas pa de'i tshe phra mo'i dngos grub 'grub par 'gyur ba 'di la the tshom
[\[103b.2\]]med do/_/gal te mi 'dod pa de'i tshe brgal te g.yon nas bskor te 'gro ba na/_kin tu'i shing la sogs pa'i nags mthong bar 'gyur te/_nyi ma lnga'i bar du de'i 'bras bu rnams bza' bar bya'o/_/'bras bu bzung nas 'gro bar bya ste de rnams la g.yon du bskor nas 'gro bar bya'o/_/de dag
[\[103b.3\]]'das nas nyi ma gsum na lo bcu drug lon pa'i rnam pa mi'i gtso mo zhes bya ba'i rig pa 'dzin pa'i bud med lha'i gzugs can rnams ra skyong zhing gnas te sgrub pa pos de'i drung du phyin nas reg pa dang rtse bar yang bya'o/_/sgrub pa po'i skyes bus bltas pas des skrag pa chen po skyed par byed de bgegs rtsom par
[\[103b.4\]]yang 'gyur ro/_/mi'i gtso mo la bltas nas sgrub pa po'i skyes bu brtson 'grus chen po spa 'gong ba'i sems dang yid la mngon par 'dod par mi bya'o/_/yud tsam 'dug nas kyang dga' bar 'gyur te/_ra rnams yongs su bsdus nas 'gro bar 'gyur ro/_/de'i phyi bzhin du rjes su 'jug par bya'o/_/nyi ma
[\[103b.5\]]drug rnams kyis 'bras sA lu'i dri zhim po'i zhing rnams mthong bar 'gyur te de la snye ma lnga bzung nas 'gro bar bya'o/_/nyi ma gsum phyin pa na gser ldan zhes bya ba'i pad+ma'i mtsho mthong bar 'gyur ro/_/mtsho de las khrus bya zhing chu btung bar bya'o/_/pad+ma'i rtsa ba bza' bar bya'o/_/zos nas kyang rtsa ba la
[\[103b.6\]]sogs pa mang po gzung bar bya'o/_/bzung nas yang 'gro bar bya zhing song ba na shing skya snar gyi nags mthong bar 'gyur te de la g.yon nas bskor te 'gro bar bya'o/_/de la shin tu 'das nas ga pur shing rnams mthong bar 'gyur te blang bar byas nas ji ltar bde bar bza' bar bya'o/_gzung bar bya ste ji ltar
[\[103b.7\]]nus pa bkyer bar bya'o/_/de 'das nas nyi ma gcig na shing a shwat+tha'i nags mthong bar 'gyur te/_de la g.yon skor gyis phyin pa na rig pa 'dzin pa la sogs pa rnams kyi skyed mos tshal dang lha ma yin gyi skyed mos tshal sna tshogs pa'i shing la sogs pa ba ku la dang a mra la sogs pa'i 'bras bu
[\[104a\]]
[\[104a.1\]]rnams dang /_me tog dzA ti dang /_kun+da dang /_ma li ka dang /_tsam pa ka dang /_nA ga ge sar la sogs pa'i me tog yang dag pas khyab par mthong bar 'gyur te de la cung zad kyang blang bar mi bya'o/_/de las 'das nas chu'i rgyun dri ma med pa mthong bar 'gyur te/_de la g.yon nas
[\[104a.2\]]bskor nas 'gro ba ni nyi ma gsum na dri ma med par ldan pa zhes bya ba'i rdzing bu mthong bar 'gyur te rdzing bu de la khrus bya'o/_/rtsa ba rnams bza' bar bya zhing nyi ma gsum bsdad nas 'gro bar bya'o/_/nyi ma gsum na 'dod pa'i rgyal mo zhes bya ba'i rig pa 'dzin pa'i rgyal mo nu ma phyed g.yogs pa khang pa dang
[\[104a.3\]]ldan pa go la za bzhin du gnas pa de mthong bar 'gyur te de'i drung du 'gro bar bya'o/_/rig pa 'dzin pa'i rgyal mo zhes bya ba'i bud med des dris pa gang du 'gro bar 'gyur bar byed/_sgrub pa pos kyang lan smra bar bya ste/_dpal ldan po Ta la ka'i bcom ldan 'das 'phags pa spyan ras gzigs
[\[104a.4\]]dbang phyug bzhugs sar 'gro bar byed do/_/de thos nas smras pa/_bdag gi khyim du zo la 'gro bar byos zhes so/_/de nas yang de rang gi skyed mos tshal gyi dbus na zangs dang dngul dang gser gyis rab tu bskor ba'i ra ba can rin po che du mas nye bar brgyan pa'i khang pa brtsegs pa khang pa yang sna tshogs
[\[104a.5\]]pa'i rin po che bkod pa'i ka bas nye bar brgyan par 'gro bar 'gyur te rang gi khyim du phyin na 'khor bos te smras pa/_myur du tshos shig bsgo bas de skad smras ma thag tu bud med kyis yongs su bskor ba'i bud med de rnams kyis tshos pa rnam pa sna tshogs pa khyer nas 'ongs te/_bud med rnams rim pa ji lta bar
[\[104a.6\]]sna tshogs pa'i rin po che'i rang bzhin gyis spras pa'i stan rnams bting ste/_stan rnams la rim pa ji lta bar zas bza'o/_/kha bshal ba byas nas ga bur dang bcas pa'i go la ster ro/_/byin nas yang smras pa/_cung zhig bzhes shig_/phyi nas rang nyid kyis 'bras bu dang rtsa ba mang po gzung bar bya ste/_
[\[104a.7\]]bdag gis bzhag na 'di nyid du sdod par byed dam/_gal te khyod nyid tshangs par spyod pa yin na de'i tshe slar byang gi sgo nas go la snoms la bzhud par byos shig_/'di la yid kyis mngon par 'dod par mi bya'o/_/der gal te sgrub po zhen pa med pa ngo tsha dang bcas pa'i tshangs par spyod pa 'gro bar
[\[104b\]]
[\[104b.1\]]'gyur ro/_/de'i tshe bud med des 'gro ba'i dus su byang gi sgor gzhug par 'gyur te/_byang gi sgor zhugs nas smras pa/_de nas bse shing 'bras bu'i nags mthong bar 'gyur te/_myur ba myur bar bse shing gi 'bras bu'i dbus su sngags zlos shing 'gro bar bya'o/_/de la sngags ni 'di yin te/_oM
[\[104b.2\]]d+hI d+hI d+hIHhA oM hUM khaM a pa bAd a pa bAd/_der phyin nas nyi ma bzhi nas dga' ba'i tshal tshan chen po mthong bar 'gyur te slar yang shar phyogs nas zhugs nas bltas pas/_shing sA la dang /_shing ta la dang /_pi yA la dang /_a mra dang /_'bras bu tsher ma can dang /_chu shing gi 'bras bu dang /_bil
[\[104b.3\]]ba dang /_na rang+ga dang /_ka pit+tha dang /_dzaM bi ra la sogs pa'i 'bras bu rnams dang /_me tog man+dA ra ba chen po dang /_shing yongs 'du dang /_tsam pa ka dang /_mya ngan med dang /_klu shing dang /_ba ku la la sogs pa dang /_dzA ti dang /_kun+da dang /_se pha li ka dang /_a mA lA dang /_ha sa ra ken+du
[\[104b.4\]]la sogs pa rnam pa sna tshogs pa'i me tog rnams dang /_rnam pa sna tshogs pa'i rdzing bu rnams ni pad+ma dang ut+pa la la sogs pa'i me tog mthong bar 'gyur ro/_/sna tshogs pa'i 'bras bu bza' bar bya ba rnams slar yang nags kyi dbus su zhugs te 'bras bu sna tshogs bza' bar bya'o/_/de las 'das nas
[\[104b.5\]]lha ma yin gyi gnas gzhi chen po mthong bar 'gyur ro/_/gnas gzhi der 'jug par bya ste de la g.yon nas bskor nas 'gro ba na/_sA la'i shing chen po yod do/_/de la yang g.yon nas bskor nas 'gro bar bya'o/_/nyi ma gsum tshangs pa'i gnas bdun brtsegs pa mthong bar 'gyur te/_sna tshogs
[\[104b.6\]]pa'i 'bras bu mang po rnams bzung nas 'jug par bya ste/_khang pa dang po na rje btsun seng ge sgra bzhugs par mthong bar 'gyur te de mthong nas lus sa la phab pa'i phyag bya'o/_/sgo nas zhugs pa na rje btsun dpal nag po chen po 'jigs pa chen po mdzad pa bong stod che ba de mthong nas 'jigs par mi
[\[104b.7\]]bya'o/_/g.yas nas bskor nas brang khang so sor 'jug par bya ste/_rje btsun phyag bya bar 'os pa la mchod pa dang bsnyen bkur la sogs pa bya'o/_/mi mthong bar mi 'gyur te rgod pa'i tshig thos par 'gyur bas de la 'jigs par mi bya ste/_gal te bdun brtsegs kyi gnas thams cad kyi bar
[\[105a\]]
[\[105a.1\]]du 'jug par bya'o/_/de'i tshe thams cad kyi steng na rje btsun sangs rgyas mthong bar 'gyur ta mchog tu dad pas lus sa la phab pa'i phyag bya'o/_/phyag byas nas gsum la skyabs su 'gro ba'i tshigs su bcad pa bklag par bya ste/_sangs rgyas bla mar phyag 'tshal lo/_/skyob pa'i chos
[\[105a.2\]]la phyag 'tshal lo/_/dge 'dun che la phyag 'tshal lo/_/rnam gsum la yang bdag phyag 'tshal/_/dkon mchog gsum la bdag skyabs mchi/_/sdig pa thams cad so sor bshags/_/'gro ba'i dge la rjes yi rang /_/sangs rgyas byang chub yid kyis gzung /_/sangs rgyas chos dang tshogs mchog
[\[105a.3\]]la/_/byang chub bar du skyabs su mchi/_/rang dang gzhan don rab bsgrub phyir/_/byang chub sems su 'di rnams bya'o/_/byang chub mchog gi sems ni bskyed par bgyi/_/sems can ma lus bdag gis mgron du gnyer/_/byang chub spyod mchog yid 'ong spyad par bgyi/_/'gro la phan phyir sangs
[\[105a.4\]]rgyas 'grub par shog_/sdig pa thams cad bshags par bya/_/bsod nams la yang rjes yi rang /_/'phags pa'i gso sbyong yan lag brgyad/_/smyung bar gnas pas spyad par bgyi/_/de nas khyab 'jug gi gnas mthong bar 'gyur te/_der zhugs pa na bris sku dang po ti dang lugs ma la
[\[105a.5\]]sogs pa'i rje btsun rnams mthong bar 'gyur te/_phyag byas la bskor ba byas te dbang por byas nas 'gro bar bya'o/_/khyab 'jug gi gnas dgu brtsegs pa'i gnas de la g.yon nas bskor nas 'gro ba na nyi ma gcig na rnam pa thams cad shel la sogs pa'i lha khang mthong bar 'gyur te der 'jug
[\[105a.6\]]par mi bya ste lha khang de la g.yas nas bskor bar bya'o/_/shel gyi rnam pa'i rdzing bu mthong bar 'gyur te/_der 'jug par mi bya'o/_/de 'das nas a mra pa'i skyed mos tshal mthong bar 'gyur te de yang ci ltar bde bar bza' bar bya'o/_/zos nas kyang bkyer bar bya'o/_/slar yang dbang phyug chen
[\[105a.7\]]po'i gnas bcu drug tu brtsegs pa chen po rin po che du mas nye bar brgyan pa mthong bar 'gyur te/_de na bza' shing ra ba las 'bras bu rnams ji ltar bde bar bza' ste ngal bso bar bya'o/_/nyi ma gnyis kyi bar du 'gro bar bya'o/_/phyin pas yang nyi ma gsum pa ni rdzing bu shin tu ring ba rab tu zab
[\[105b\]]
[\[105b.1\]]pa ngos bzhi rnams na sna tshogs pa'i ljon shing rnams yod de/_/A bA la sogs pa'i 'bras bu rnams kyis yongs su gang ba khu byug la sogs pa'i bya sna tshogs kyis yongs su gang ba/_ngur pa la sogs pas chu la sogs pa yongs su gang ba ste/_rdzing bu der 'jug par mi bya zhing 'gro bar mi bya'o/_/de
[\[105b.2\]]rnams la g.yon nas bskor bas 'gro bar bya'o/_/ji srid nyi ma gsum na rdo'i rang bzhin sna tshogs pa'i nor bu'i 'od dang mnyam pa'i lha khang lnga yod pa mthong bar 'gyur te/_de na rje btsun ling+ga sa ya brgyad stong du ma yod de/_de'i dbus na reg pas grub pa'i rje btsun ling+ga bzhugs te/_der zhugs nas
[\[105b.3\]]gal te dngos grub chung ngu 'dzin par byed na/_ling+ga de la reg pa tsam gyis mkhas spyod kyi dngos grub tu 'gyur ro/_/de nas sgrub pa po'i skyes bu rnams kyis lha'i khang par zhugs nas ling+ga re re la reg par bya'o/_/de la sngags ni 'di yin te/_hUM gal te yang dngos grub chung ngu 'dzin par mi byed pa de'i tshe
[\[105b.4\]]slar yang 'gro bar bya'o/_/lha'i khang pa la g.yon nas bskor nas 'gro ba na/_nyi ma gnyis song ba na sbrang rtsi'i shing mthong bar 'gyur te 'bras bu de la ji ltar bde bar bza' bar bya'o/_/nyi ma bzhi bsdad par bya zhing bsdad nas kyang 'bras bu rnams khyer nas g.yon skor gyis song song ba la ni bring ba'i nags mthong
[\[105b.5\]]par 'gyur te/_de nas g.yon nas bskor nas 'gro ba na sna tshogs pa'i me tog la sogs pas brgyan pa'i rdzing mthong bar 'gyur te/_de nas rig pa 'dzin pa'i bud med rnams dpal ldan 'jig rten mgon po rje btsun gyi bkas smra bar 'gyur te/_kye sgrub pa po'i skyes bu dag slar 'dzam bu'i gling du phyir
[\[105b.6\]]log la rang gi khyim du song shig dang /_kho mo mthong bas ji lta ba bzhin 'gyur bar byed de/_ji ltar sa nyid la dpal 'bras kyi phung por bskor ba gyis shig_/sgrub pa po rnams kyis kyang /_ltos pa med par gyur pas sngags bzlas par bya'o/_/rje btsun ma'i zhal ltos pa med par bltas pas rta
[\[105b.7\]]mgrin 'jog par 'gyur te/_kye h+ya grI ba pha rol du song la 'dzam bu'i gling pa'i mi shin tu dad pa'i shugs kyis 'ongs pa de rnams khrid la shog shig_/rje btsun de ni bong tshod che ba/_mdog gnag pa khrag gis brlan pa ngar ngar sgrogs pa spyan dmar bas bka' gsol bar 'gyur te/_kye sgrub pa
[\[106a\]]
[\[106a.1\]]po'i skyes bu dag gang 'dod pa zung shig dang bzung nas 'dzam bu'i gling du song ste sems can gyi don byos shig go zhes so/_/de nas gal te mi 'gro ba de'i tshe bcom ldan 'das kyi khang pa brtsegs pa la 'dod par byos shig_/sgrub pa po rnams kyis smra bar bya ste/_bcom ldan 'das bdag
[\[106a.2\]]ni rje btsun nyid bltar 'gro'o/_/de nas bcom ldan 'das ma 'phags ma sgrol mas bka' stsal pa/_lam 'di nyid nas song shig ces so/_/de nas song bas 'gro ba'i dus su dad pas bskor ba lan gsum bya ste/_'gro ba na gser gyi rang bzhin gyi skas la logs gnyis sna tshogs pa'i rat+na rnams
[\[106a.3\]]kyis spras pa'o/_/sna tshogs pa'i skyed mos tshal yod de skyed mos tshal re re na rnam pa sna tshogs pa'i ljon shing gis brgyan pa/_khu byug dang rma bya dang ka la ping ka dang /_ne+e tsho dang /_sa ri ka ngur pa rnams kyis sgra nges par sgrogs pa/_rdzing bu chen po na pad+ma dang ut+pal la sogs pas brgyan pa mthong bar 'gyur te/
[\[106a.4\]]des skas la 'dzegs pa na mtha' yas pa'i rat+na du mas nye bar spras pa'i rnam pa sna tshogs dpe med pa rnam par phye ba nyams dga' ba'i brag ri'i rtse mo na dpal ldan po Ta la ka'i ri'i rgyal po grub pa dang /_rig pa 'dzin pa dang /_lha dang mi'am ci du ma rnams kyis gsol ba 'debs pa ste/_der chu dri
[\[106a.5\]]zhim po bsil ba'i 'obs mthong bar 'gyur te/_de dag mthong bas skom par 'gyur te de la btung bar mi bya zhing brgal bar bya'o/_/gal te brgal ba de'i tshe dpal gyi ri la a mra'i rtsa ba zhes bya ba'i lha khang der 'gro bar 'gyur te/_'obs de dag las 'das nas bsil khang mthong bar 'gyur te/_
[\[106a.6\]]de na bcom ldan 'das 'jam dpal lha la sogs pa'i tshogs kyis bskor ba la chos ston par gyur pa bzhugs te/_'di ltar sgrol ma dang /_khro gnyer can dang /_kun du bzang po dang /_phyag na rdo rje la sogs pa byang chub sems dpa'i tshogs kyis yongs su bskor ba bzhugs pa mthong bar
[\[106a.7\]]'gyur ro/_/dpal ldan po Ta la ka'i ri'i rtse mo na dpe med pa'i rin po che du ma'i gzhal yas khang na bzhugs pa'i spyan ras gzigs kyi dbang po zhal mngon sum du bzhugs pa mthong bar 'gyur te/_de'i tshe lus thams cad kyis sa la phab pa'i phyag bya ste/_g.yas phyogs nas lan brgya stong du
[\[106b\]]
[\[106b.1\]]mas bskor ba bya ste mdun du 'dug par bya'o/_/de nas rje btsun gyis bka' stsal pa/_kye skyes bu brtson 'grus chen po dang ldan pa yid la bsams pa'i mchog thob ste slar phyir bos nas 'dzam bu gling pa'i sems can rnams kyi don byed par 'dod pa'am/_yang na chos kyi dbyings kyi sa'i gzungs
[\[106b.2\]]kyi ting nge 'dzin gyi rnam par thar pa thob par 'dod pa'am/_yang na yid bzhin gyi nor bu dang bum pa bzang po la sogs pa 'dod ces bcom ldan 'das kyis mchog gi don du gsungs so/_/des gang yid la bsams pa'i mchog de rnams thams cad bcom ldan 'das kyis sgrub pa pos thob par mdzad
[\[106b.3\]]do/_/de nyid du sdod par 'dod na de tshe bcom ldan 'das 'khor ba ji srid bar bzhugs pa de srid du gnas par 'gyur ro/_/sngon du bshad pa'i yon tan rnams kyang thob par 'gyur ro/_/sangs rgyas thams cad dang byang chub sems dpa' thams cad bde ba can gyi 'jig rten gyi khams kyang
[\[106b.4\]]mthong bar 'gyur ro/_/de bzhin du bdag nyid kyis bya zhing nga dang 'dra ba'i byang chub sems dpa' bar byos shig_/yi ge drug pa'i rig sngags chen mo nga'i kha la mnyan par gyis shig_/de nas thos pa tsam gyis phyir mi ldog pa'i byang chub sems dpa' nga dang 'dra bar 'gyur ro zhes dpal
[\[106b.5\]]ldan po ta la ka'i rje btsun gyi zhal snga nas gsungs pa rdzogs so//_//pho brang skyid kyi byang mkhar du lha bla ma zhi ba'i blo gros kyi lung gis/_rgya gar shar phyogs kyi paN+Di ta a b+hi yuk+ta de ba shrI dang /_bod kyi lo tsA ba ban+de d+ha rma yon tan gyis ji ltar rnyed par bsgyur ba'o/_/'di ni gzhu min ri
[\[106b.6\]]dgas ma yin phag gi phrug gu min/_/yongs su rdzogs pa'i zla ba'i gdong can mdzes ma ma yin te/_/sprul pa 'di dag thams cad don gnyer skye bo'i 'jig rten du/_/ri khrod lhag pa'i rgyal po ri bo dpe yi mchog la yang dag bzhugs/_/[{D3757}]@##/_/rgya gar skad du/_ma hA bo d+hi ud+de
[\[106b.7\]]sha nA ma/_bod skad du/_byang chub chen po mdor bstan pa zhes bya ba/_'jig rten mgon po la phyag 'tshal lo/_/dpal ldan byang chub chen po 'phags pa'i gnas rnams gtam du bya ba ni/_/bcom ldan 'das mngon par sangs rgyas nas nyin zhag bdun phrag dang po la byang chub kyi drung
[\[107a\]]
[\[107a.1\]]du'o/_/gnyis pa la byang chub kyi shing la spyan mi 'dzums par gzigs so/_/gsum pa la zhabs 'chag go/_/bzhi pa la byang chub kyi drung du'o/_/kha cig ni rin po che'i khang par zer ro/_/lnga pa la rgyal po'i 'byung gnas su'o/_/drug pa la klu btang bzung gi gnas
[\[107a.2\]]su'o/_/bdun pa la ra skyong gi n+ya gro d+ha'i gnas su'o/_/byang chub chen po'i dri gtsang khang dang nye bar rdo'i lcags ri ra ba bdun gyi khor yug gis bskor ba/_byang chub kyi shing bsrung ba'i don du 'brog dgon pa'i glang po che'i tshogs kyi gnod pa'i 'jigs pa las bsrung ba'i phyir stobs kyi
[\[107a.3\]]'khor los sgyur ba dpal ldan chos kyi mya ngan med kyis byas so/_/dpal ldan byang chub chen po'i dri gtsang khang dag pa'i gnas su lha'i bu bcu dgu 'jig rten dbang phyug gi gzugs brnyan la bltab par snang la gnas so/_/byang chub sems dpa' byang chub kyi shing gtam du byed cing bzhugs
[\[107a.4\]]so/_/'dir de bzhin gshegs pa dus ring mo nas mngon par rdzogs par sangs rgyas so zhes bya'o/_/sa ga zla ba'i nya gang ba la rgyu skar sa ga dang gza' mig dmar gyi dus su sangs rgyas pa nyid kyi nyin zhag la tshangs pa dang /_dbang po dang /_'jig rten skyong ba rnams dang /_lha dang /_klu dang /_
[\[107a.5\]]gnod sbyin la sogs pa dang bcas pa'i 'jig rten pa rnams kyis mchod pa byas pa las dngos grub tu 'gyur ro zhes khong du chud par bya'o/_/de yang 'phags pa'i gnas kyi lcags ri'i lho sgor phyin pa na shar dang nub tu mchod rten gnyis so/_/de dag las nub kyi mchod rten ni chos kyi mya ngan med
[\[107a.6\]]pa'i btsun mo'i tshogs kyi sbyin pa'i gnas su'o/_/mchod rten gnyis pa ni lha skyong gi nang gi grong gi sbyin pa'i gnas su'o/_/dpal ldan chos kyi mya ngan med kyi bar ma chad du bram ze mtho btsun grub rjes byang chub chen po'i dri gtsang khang chen po byang chub chen po'i sku dang bcas pa bzhengs so/_/rje
[\[107a.7\]]btsun zhabs dang bi shwa karmas tsan+dan go shIR+Sha las bsgrubs so zhes thos so/_/shar gyi mchod rten gyi rta babs las 'dod pa'i lha'i gdugs lhung ngo zhes gtam du byed do/_/byang chub kyi lhor dge ba'i 'byung gnas kyi mchod rten chen po'o/_/lho sgo'i shar ngos su chos kyi mya ngan med kyi rdo'i rang
[\[107b\]]
[\[107b.1\]]bzhin gyi dgra bcom pa'i dri gtsang khang du bla na med pa'i sangs rgyas kyi lam nyi ma dang zla ba'i mchod rten gnyis so/_/ra skyong gi n+ya gro d+ha'i drung du tshangs pa 'ongs shing bdud kyi bu mo rnams kyang 'ongs te bdud rnams bcom mo/_/de'i 'dun sar rdo'i mchod sdong gi mchod rten no/_/der bcom ldan
[\[107b.2\]]'das bzhugs pa la tshangs pas chos kyi 'khor lo bskor bar gsol ba btab bo/_/rdo rje'i sa gzhi'i dbus su rdo rje phur bu'i mchod rten bzhi'o/_/byang chub kyi nub tu byang chub sems dpa' bzhugs te byang chub kyi shing la rnam par gzigs pa'i mchod rten no/_/ang+gA ra bo d+hi'i gnas su a
[\[107b.3\]]shwat+tha'i shing ngo /_/de'i nub tu bcom ldan 'das shar phyogs su zhal gzigs te 'od zer bkye ba'i dri gtsang khang du bcom ldan 'das kyi sku gzugs sku tshad dang mnyam pa'o/_/de'i byang du sgrol ma ku ru ku l+le'i mchod rten no/_/de nas nub byang du bdud kyi bu lnga brgya po rnams sangs rgyas la rab
[\[107b.4\]]tu dad pa'i mchod rten lnga brgya rnams so/_/sangs rgyas la ma dad cing blo ngan pa lnga brgya'i tshogs ni shar phyogs kyi sgor 'dug pa rnams 'khor yug chen po'i nub byang gi mtshams nas 'dod pa'i lha byer bar gyur to/_/de nas shar du hu lu hu lu'i sgrol ma'o/_/de'i shar du 'jig rten dbang phyug gi
[\[107b.5\]]dri gtsang khang gi dbus su mchod rten zlum po'o/_/spyan mi 'dzums par gzigs pa'i nub tu skye ba dran pa'i mchod rten no/_/re'u mig gi sgo'i lho phyogs su gzhon nu zla ba'i dri gtsang khang ngo /_/khor yug chen po'i byang shar gyi mtshams su mchog sred kyi mchod rten gnyis so/_/shar phyogs su
[\[107b.6\]]mchod rten gcig go/_/shar sgo dang nye bar sangs rgyas 'od srungs zhabs 'chags pa'i rdo'i mchod rten gnyis pa'o/_/seng ge'i sgo'i shar gyi ngos su seng ge'i lag pa'i chu sbyin pa'i mchod rten no/_/de nas nub tu gzims pa la 'jug pa'i mchod rten no/_/gzims pa la 'jug pa'i lhor dri za
[\[107b.7\]]gtsug phud lnga pa'i mchod rten no/_/de'i nub tu tshangs pa dang dbang po'i mchod rten gnyis so/_/klu'i rgyal po dus can gyi gnas kyi lho phyogs a mra'i tshal du dang po nas ting nge 'dzin skye ba'i mchod rten rnams so/_/de nas shar gyi phyogs chu klung nai rany+dza na'i 'gram du byang chub sems dpa'
[\[108a\]]
[\[108a.1\]]gnas dang gnas rnams su zhabs 'chags pa dang /_ral pa can gyi gnas dang gnas rnams su gshegs pa'i mchod rten gnyis pa'o/_/chu klung gi shar phyogs la sogs pa'i dbye ba ni chu klung gi khyab pa nyid kyi rjes su 'brangs te rtogs par bya'o/_/de nas nub tu skyed
[\[108a.2\]]mos tshal gyi dbus su dga' ma dang dga' stobs mas bsod snyoms phul ba'i mchod rten no/_/de nas lhor me tog phreng ba'i shar gyi ngos chu klung nai rany+dza nar bcom ldan 'das khrus mdzad pa'i mchod rten no/_/de nas nub tu zag pa 'dor ba rdo'i mchod sdong gi mchod rten no/_/de'i lhor tsan+dan
[\[108a.3\]]su bI ra 'jug pa'i mchod rten no/_/de nas shar lhor dka' ba spyod pa'i mchod rten no/_/de'i byang ngos su 'dun pa byang chub sems dpa' la blta ba'i mchod rten no/_/dka' ba spyod pa'i byang ngos su tsan+dan su bI ra dag gis rnam par rgyal ba bris pa'i mchod rten gnyis so/_/dka' ba spyod
[\[108a.4\]]pa'i shar lhor chu klung gi 'gram du sangs rgyas 'khor dang thabs cig tu ral pa can rnams kyi gnas su bzhugs pa'i mchod rten rnams so/_/de nyid du tsan+dan su bI ra dag dang thabs cig pa'i mchod rten gnyis so/_/de nas lhor lha dbyangs sgrogs pa'i mchod rten no/_/de nas lhor ga
[\[108a.5\]]gon dang bzang po'i don du mchod rten rnams so/_/de dag gi steng gi nam mkhar brgya byin gnas so zhes thos so/_/de nas lhor a mra'i shing gi ngos rgyal po'i 'byung gnas kyi drung du nyi ma bdun pa'i mchod rten lnga'o/_/rgyal po'i 'byung gnas kyi gnas su 'o ma can gyi shing yod do/_/der
[\[108a.6\]]'jig rten skyong ba bzhis bcom ldan 'das la lhung bzed bzhi phul ba gcig tu mdzad de longs spyod do/_/de nyid du ga gon dang bzang po dag gis zas phul lo/_/de nas shar phyogs chu klung nai rany+dza na'i 'gram du ga gon dang bzang po gnyis kyis bsod snyoms kyi zas phul ba'i mchod rten
[\[108a.7\]]no/_/sangs rgyas nas zas gsol ba'i dang po'o/_/nai rany+dza na'i shar phyogs glang po che'i gshangs su phyogs bzhir 'jig rten skyong ba bzhi dang dbang po 'ongs te mchod rten lnga bzhengs so/_/'jig rten skyong ba bzhi 'ongs te phyogs bzhir mchod rten bzhengs so/_/shar phyogs su dbang po
[\[108b\]]
[\[108b.1\]]'ongs te mchod rten bzhengs so/_/de nas shar gyi phyogs su byang chub sems dpa' yum gyis gso ba yum gyi mngal gyi mchod rten no/_/de la bram ze mtho btsun grub rjes dpal ldan byang chub chen po bzhengs par 'dod pa la/_lhas lung bstan pa nai rany+dza na'i 'gram na tsan+dan go shiR+Sha yod pa
[\[108b.2\]]las sgrubs shig ces thos nas/_so ga'i dus su ma he mang po bye ma'i steng du nyi ma re re zhing 'dug pa mthong nas de bsil ba'i gnas su 'dug pa la dpags te btsal bas rnyed de de gnas de nas phyung ste tsan+dan go shiR+Sha de nyid las rje btsun gyi sku bzhengs so/_/klu btang bzung gi gnas su nyi
[\[108b.3\]]ma bdun pa'i dri gtsang khang du klu btang bzung gis bcom ldan 'das la phyag btsal ba'i mchod rten no/_/klu btang bzung gi lho ngos su ra skyong gi lha'i bu mtho ris nas babs pa'i mchod rten no/_/btang bzung gi gnas byang ngos su ra skyong gi lha'i bu n+ya gro d+ha 'dul ba'i mchod rten gsum mo/_/
[\[108b.4\]]brgya byin mtsho'i lho phyogs su shU tsi'i mchod rten no/_/'dir dus 'ga' zhig gi tshe dge bsnyen ma zhig la bu bcu yod pa de dag thams cad kyang rab tu byung nas rang sangs rgyas kyi byang chub mngon sum du byas so/_/ji tsam na de rnams la ma rgan mos sha na'i gos dag cig byin pa dang de rnams
[\[108b.5\]]kyis smras pa/_bdag cag la dgos pa med kyi rgyal po zas gtsang gi sras gzhon nu don thams cad grub pa zhes bya ba rga ba dang na ba dang 'chi ba mthong nas skyo ba'i yid kyis nags su song nas bla na med pa yang dag par rdzogs pa'i byang chub brnyes par 'gyur gyi de dag la phul cig ces lung bstan
[\[108b.6\]]nas/_rang sangs rgyas de dag kyang yongs su mya ngan las 'das so/_/rgan mo des kyang 'chi khar gos de dag bu mo la gtad nas ji ltar gyur pa rnams smras so/_/de'i bu mo yang 'chi ba'i dus su gos de dag shing drung zhig tu bzhag nas de la gnas pa'i lha la khyod kyis gos 'di dag zas gtsang
[\[108b.7\]]gi sras la phul cig ces gsol ba btab bo/_/de nas lha des sangs rgyas kyi ched du byang chub sems dpa' la phul lo/_/de nyid kyis bcom ldan 'das mngon par rdzogs par sangs rgyas pa'i chos gos su mdzad do/_/bcom ldan 'das kyi 'khor mang po'i sngon du 'gro ba 'od srungs chen
[\[109a\]]
[\[109a.1\]]po'i mchod rten ni snam sbyar gyis yongs su dkris te bzhugs so/_/'od srungs chen po yang ri bya rkang can du snam sbyar gyis dkris te da ltar yang bzhugs so/_/yang dag par rdzogs pa'i sangs rgyas ma pham pa sangs rgyas nas ri bya rkang can du 'khor bye ba phrag dgu bcu
[\[109a.2\]]rtsa drug la ston par mdzad do/_/de'i tshe ri bo yang rang nyid kyis kha bye bar 'gyur ro/_/bcom ldan 'das byams pa yang gnas brtan 'od srungs chen po rang gi lag pas blangs nas thams cad la ston par mdzad do/_/shAkya thub pa'i nyan thos 'od srungs chen po sbyangs pa'i yon tan dang ldan pa cho
[\[109a.3\]]'phrul can mthong nas de thams cad kyis grangs ji lta bar 'bras bu thob par 'gyur ro/_/de dag ni ma pham pa'i 'dus pa dang po la 'bras bu thob par 'gyur ro zhes bya ba ni gtam mo/_/brgya byin gyi mtsho'i lhor rdzing lag pas brkos pa'i gnas su ardzu na'i shing yod do/_/bcom ldan
[\[109a.4\]]'das khrus mdzad nas ta ma la'i steng du bzhengs so/_/sangs rgyas kyi rdzing gi lho phyogs su bcom ldan 'das kyi chang bu'o/_/klu dus can gyi gnas pa Ta'i shing drung du lteng rgyas 'od srungs la sogs pa gnas so/_/de nyid du bcom ldan 'das kyis 'od srungs 'khor lnga brgya dang bcas pa
[\[109a.5\]]mya ngan las 'das pa la bkod do/_/de'i byang du mtshan mo me'i khang pa 'dul bar mdzad do/_/dge sbyong zhes pa ni yang dang yang du 'khor ba ste 'od srungs kyi tshogs rnams so/_/der mchod rten rnams kyi phreng ba'o/_/de'i byang du tshogs pa can gyi steng du bcom ldan 'das dang 'od srungs
[\[109a.6\]]kyis dang por mthong ba'i mchod rten gnyis so/_/de'i byang du bcom ldan 'das kyis klu gdug pa lhung bzed du bcug nas 'od srungs la bstan to/_/de'i lho byang du mchod rten gnyis so/_/gzims pa'i mchod rten gyi nub tu da ltar yang gser gyi stegs yod do/_/de la phur bu'i sa
[\[109a.7\]]gzhi la sangs rgyas stong po gser gyi pad+ma'i steng du 'byung bar 'gyur ro/_/de la yang dag par rdzogs pa'i sangs rgyas 'khor ba 'jig la sogs pa bzhi byung bar gyur nas yongs su mya ngan las 'das so/_/ma pham pa ni lnga pa'o zhes bya'o/_/de'i yang nub tu me'i khang pa 'dul ba'i
[\[109b\]]
[\[109b.1\]]mchod rten no/_/de'i nub tu sau wa r+t+ta'i mchod rten no/_/de'i nub tu rma bya'i mchod rten no/_/de'i byang du bum pa'i mchod rten no/_/ma Ti'i gtsug lag khang gi nub sde can gyi gnas kyi shar du sangs rgyas 'od srungs la sogs pa ste gnas su gshegs pa'i mchod rten no/_/de nyid
[\[109b.2\]]du bcom ldan 'das lteng rgyas 'od srungs kyi don du 'gro ba dang 'ong ba'i mchod rten gnyis so/_/ma Ti'i gtsug lag khang dang nye bar 'od srungs kyi slob ma dang lhan cig tu blta ba'i gnas so/_/'od srungs kyi slob ma rnams kyi mchod rten ni zlum po ste chung ngu'o/_/gtsug lag khang gi byang shar du
[\[109b.3\]]'od srungs la sogs pa ral pa can rnams kyi mchod rten rnams so/_/'od srungs la sogs pa ral pa can rnams kyis bcom ldan 'das la dbyu gu dang sreg blugs la sogs pa phul lo/_/gtsug lag khang gi byang du mchod rten zlum po'o/_/der 'od srungs rab tu byung ngo zhes gtam du
[\[109b.4\]]byed do/_/dbus su bcom ldan 'das kyi mchod rten no/_/de'i byang du b+ha go'i gtsug lag khang gi lho ngos su dga' ma dang dga' stobs mas 'o thug sbrang rtsi lta bu phul ba'i mchod rten rnams so/_/pad+ma'i gtsug lag khang gi mdun du mchod rten zlum po ste dga' ma dang dga' stobs ma'i khang
[\[109b.5\]]pa'o/_/de nas shar du 'o thug sbrang rtsi lta bu bsgrub pa'i mchod rten gyi phreng ba'o/_/de nas byang du byang chub sems dpa' dang por zhugs pa'i sangs rgyas kyi lam mo/_/seng ge'i sgo'i byang nas nai rany+dza na'i nub kyi 'gram du kha Ta kha Ti kA bad+d+ha lha dang lha ma yin gyi gzhi yod do/_/der bcom
[\[109b.6\]]ldan 'das bzhugs te 'o thug sbrang rtsi lta bu gsol nas gser gyi snod du byin gyis brlabs par mdzad de lho phyogs nas dor ro/_/mchod sdong gi mchod rten ni sangs rgyas 'od srungs kyi zhabs 'chags pa'i gnas su'o zhes gtam du byed do/_/de'i nub byang du mchod rten zlum po'o/_/de bas
[\[109b.7\]]na bcom ldan 'das ni 'od srungs la sogs pa'i 'khor stong gis bskor te glang po che'i dbus su mchod sbyin gyi tshal du gshegs so/_/de'i nub byang du sde dpon gyi grong ngo /_/de'i byang du bcom ldan 'das kyi sku snang ba'i mchod rten gnyis so/_/de'i byang du shU tsi ra gnod sbyin gyi gnas na
[\[110a\]]
[\[110a.1\]]mchod rten no zhes bya ba ni byang chub chen po'i gnas bstan pa'o/_/byang chub chen po mdor bstan pa rdzogs so//_//rnam pa thams cad pa'i spyan gyis sems can ma lus pa'i khams la gzigs te/_phrin las kyi 'jug pa rgyun mi chad pa'i sprul pa'i 'od zer sna
[\[110a.2\]]tshogs kyis rnam par mdzes pa chos kyi rje rin po che zhwa dmar cod pan 'dzin pa bzhi pa'i zhal snga nas dang /_rmad du byung ba'i bsod nams dang ye shes chen po'i dpung gis phyogs thams cad las rnam par rgyal ba'i mi'i dbang po chos kyi rje spyan snga rin po che'i bka' stsal spyi bor bzung ste/
[\[110a.3\]]kI r+t+ya nan+ta zhes ming du chags pas pho brang chen po sne'u gdong gi gtsug lag khang du rgya gar gyi dpe las bod kyi skad du bsgyur ba'o/_/'dir 'bad dge dang yod pa'i dges/_/byang chub chen po'i gnas thob 'gyur/_/ma bsgyur log par bsgyur mchis na/_/'jig rten mig gyur rnams la
[\[110a.4\]]bshags/_/lha dang tshangs pas mchod gyur cing /_/sems can kun la mchog brtse ba/_/chos kyi rgyal po mchog dam pa/_/byang chub chen po der phyag 'tshal/_/rgyar ni nyi shu'i khru dang ni/_/yal ga stong phrag lnga pa ste/_/rtsa ba nas ni rtse mo'i bar/_/mdzes pa'i 'od rab 'phro ba can/_/
[\[110a.5\]]rin chen myu gu sngon po dang /_/'dab ma sa la rab gnas pa/_/kun nas 'od 'bar mtshan mo gang /_/bdud stobs bcom nas rgyal gyur pa/_/kun mkhyen ye shes cod pan can/_/byang chub mchog der phyag bgyi'o/_/tshigs bcad 'di thams cad shi ha la'i dge slong nA ka taM gyis so/_/'di
[\[110a.6\]]yang zha lu lo tsA bas bsgyur ba'o//[ {D3758}]@##/_/grub thob brgyad cu rtsa bzhi'i gsol 'debs bzhugs so/_/@##/_/dkon mchog gsum la phyag 'tshal lo/_/bla ma sangs rgyas bla ma chos/_/de bzhin bla ma dge 'dun te/_/bla ma dpal ldan rdo rje 'chang /_/bla ma rnams la phyag 'tshal lo/_/
[\[110a.7\]]gsol ba 'debs so/_/thugs rjes dgongs la byin gyis brlab tu gsol/_/dge slong lus la dngos grub brnyes/_/nags kyi lha mos bdud rtsi phul/_/klu sgrub snying po zhes bya ba'i/_/bla ma de la phyag 'tshal lo/_/bla ma la gus dngos grub brnyes/_/pad+ma las 'khrungs lus mchog 'dzin/_/
[\[110b\]]
[\[110b.1\]]Ar+ya de ba zhes bya ba'i/_/bla ma de la phyag 'tshal lo/_/yig mkhan rigs la skal bar ldan/_/nya lto za zhing dngos grub brnyes/_/lU yi pa zhes bya ba yi/_/bla ma de la phyag 'tshal lo/_/khyim pa'i lus la thar bu'i rigs/_/shing thog za zhing lam mchog brnyes/_/pad+ma badzra zhes bya ba'i/_/
[\[110b.2\]]bla ma de la phyag 'tshal lo/_/bram ze'i rigs la gar mkhan lus/_/dpal gyi ri la dngos grub brnyes/_/sa ra ha zhes bya ba yi/_/bla ma de la phyag 'tshal lo/_/zla ba'i rigs la dngos grub brnyes/_/pad+ma ni dang lhan cig bzhugs/_/mtsho skyes rdo rje zhes bya ba'i/_/bla ma de la phyag 'tshal
[\[110b.3\]]lo/_/gding ba bting nas gang+gA brgal/_/stag la zhon nas dngos grub brnyes/_/DoM bi he ru ka zhes bya'i/_/bla ma de la phyag 'tshal lo/_/chu bo chen po gyen la bzlog_/'chang la nyi ma gtel bar btsud/_/bi rU pa zhes bya ba yi/_/bla ma de la phyag 'tshal lo/_/na len+d+ra thugs dam
[\[110b.4\]]gzigs/_/bstan bcos rtsom zhing mkha' la gshegs/_/bu su ku ra zhes bya ba'i/_/bla ma de la phyag 'tshal lo/_/bu smad bcas shing dngos grub brnyes/_/b+haM ga la ru lung bstan thob/_/rdo rje dril bu zhes bya ba'i/_/bla ma de la phyag 'tshal lo/_/dka' thub mdzad cing dngos grub
[\[110b.5\]]brnyes/_/ral gri khyer nas mkha' la gshegs/_/na len+d+ra pa zhes bya ba'i/_/bla ma de la phyag 'tshal lo/_/dge slong lus la gdol pa'i rigs/_/phyag rgya ma dang dngos grub brnyes/_/ku ku ri pa zhes bya ba'i/_/bla ma de la phyag 'tshal lo/_/dge slong lus la ye shes spyan/_/shing
[\[110b.6\]]kun gnas su gsang 'dus gzigs/_/sangs rgyas ye shes zhes bya ba'i/_/bla ma de la phyag 'tshal lo/_/dka' thub dor nas spyod pa mdzad/_/lta stangs mdzad cing dngos grub brnyes/_/nag po rdo rje zhes bya ba'i/_/bla ma de la phyag 'tshal lo/_/rgyal rigs u rgyan gnas na
[\[110b.7\]]bzhugs/_/lcam dang lhan cig dngos grub brnyes/_/in+d+ra b+hU ti zhes bya ba'i/_/bla ma de la phyag 'tshal lo/_/bram ze rang gi bu mo bsten/_/rdo rje bsnun zhing sa 'og bgrod/_/nA ro pa zhes bya ba yi/_/bla ma de la phyag 'tshal lo/_/tha ru'i rigs la shing mkhan lus/_/phyag rgya ma dang
[\[111a\]]
[\[111a.1\]]dngos grub brnyes/_/tog tse pa zhes bya ba yi/_/bla ma de la phyag 'tshal lo/_/bram ze dman pa'i spyod pa mdzad/_/thags kyis 'tsho zhing dngos grub brnyes/_/tan+t+ra la zhes bya ba yi/_/bla ma de la phyag 'tshal lo/_/dge slong spros med spyod pa mdzad/_/'jag spyil
[\[111a.2\]]nang du dngos grub brnyes/_/la ba pa zhes bya ba yi/_/bla ma de la phyag 'tshal lo/_/mu stegs rtsod pa las rgyal zhing /_/rgya mtsho'i gling la sgrol mas skyabs/_/tsan+d+ra go mi zhes bya ba'i/_/bla ma de la phyag 'tshal lo/_/rgyal rigs dman pa'i spyod pa mdzad/_/'bras so 'dru zhing
[\[111a.3\]]dngos grub brnyes/_/shAn+ti pa zhes bya ba yi/_/bla ma de la phyag 'tshal lo/_/rig pa'i gnas lnga mkhyen pas brgyan/_/bdag gzhan gnyis su med par mdzad/_/mar me mdzad ces bya ba yi/_/bla ma de la phyag 'tshal lo/_/til brdung mchog gi dngos grub brnyes/_/b+haM ga
[\[111a.4\]]la ru sangs rgyas mjal/_/te lo pa zhes bya ba yi/_/bla ma de la phyag 'tshal lo/_/bla ma'i bka' bcag spyod pa mdzad/_/srid pa bar dor rdzogs sangs rgyas/_/nag po spyod pa zhes bya ba'i/_/bla ma de la phyag 'tshal lo/_/bram ze sangs rgyas dngos dang mjal/_/dge bsnyen lus
[\[111a.5\]]la dngos grub brnyes/_/phag tshang pa zhes bya ba yi/_/bla ma de la phyag 'tshal lo/_/nyi shu rtsa bzhi'i gnas mchog btsal/_/ta lar gshegs nas ba liM sgrogs/_/bzang po pa zhes bya ba yi/_/bla ma de la phyag 'tshal lo/_/gar mkhan dpal gyi ri la bzhugs/_/lcam sring gnyis
[\[111a.6\]]kyis dngos grub brnyes/_/sha ba ri pa zhes bya ba'i/_/bla ma de la phyag 'tshal lo/_/rgyal rigs tha mal spyod pa mdzad/_/smad 'tshong ma dang dngos grub brnyes/_/da ri ka pa zhes bya ba'i/_/bla ma de la phyag 'tshal lo/_/ba lang skyong zhing dngos grub brnyes/_/lus mchog dpal gyi ri la
[\[111a.7\]]bzhugs/_/nA ga bo d+hi zhes bya ba'i/_/bla ma de la phyag 'tshal lo/_/sna tshogs lus la dngos grub brnyes/_/dur khrod gnas su rgyan drug gsol/_/mar me lha zhes bya ba yi/_/bla ma de la phyag 'tshal lo/_/'bras bu spyod cing dngos grub brnyes/_/mda' 'tshong lnga brgya mkha' la
[\[111b\]]
[\[111b.1\]]gshegs/_/da ki pa zhes bya ba yi/_/bla ma de la phyag 'tshal lo/_/gzhan gyi rtsod pa las rgyal zhing /_/b+haM ga la ru dngos grub brnyes/_/dzai ta ri zhes bya ba yi/_/bla ma de la phyag 'tshal lo/_/smon lam dbang gis thugs dam gzigs/_/yid ches mchog gi dngos grub brnyes/_/sa ra
[\[111b.2\]]ka pa zhes bya ba'i/_/bla ma de la phyag 'tshal lo/_/rgyal rigs spyod pa mthar phyin nas/_/'dul 'dzin gsang sngags dngos grub brnyes/_/shAn+ti pa zhes bya ba yi/_/bla ma de la phyag 'tshal lo/_/gdol pa'i rigs la thags mkhan lus/_/phyag rgya ma dang dngos grub brnyes/_/tha ga pa
[\[111b.3\]]zhes bya ba yi/_/bla ma de la phyag 'tshal lo/_/rdo rje phag mos byin gyis brlabs/_rgyud sde bzhi yi dgongs pa mkhas/_/dzA lan+d+ha ra zhes bya ba'i/_/bla ma de la phyag 'tshal lo/_/sgra tshad lung rigs bstan bcos mkhas/_/rig 'dzin tshe yi dngos grub brnyes/_/ka ma la zhes bya ba
[\[111b.4\]]yi/_/bla ma de la phyag 'tshal lo/_/thabs dang shes rab pha rol phyin/_/sde snod dgongs pa thugs la shar/_/gser gling pa zhes bya ba yi/_/bla ma de la phyag 'tshal lo/_/gdol pa'i rigs la mar nag mkhan/_/phyag rgya ma dang dngos grub brnyes/_/bir ya pa zhes bya ba yi/_/
[\[111b.5\]]bla ma de la phyag 'tshal lo/_/bram ze'i rigs la snyan dngags mkhan/_/bu smad bcas shing mkha' la gshegs/_/kong+ka na zhes bya ba yi/_/bla ma de la phyag 'tshal lo/_/rgyal rigs lkugs pa'i spyod pa mdzad/_/gsang spyod mchog gi dngos grub brnyes/_/pa ka pa lA zhes bya
[\[111b.6\]]ba'i/_/bla ma de la phyag 'tshal lo/_/bram ze'i rigs la zangs mgar lus/_/rdzu 'phrul rkang mgyogs dngos grub brnyes/_/taM pa ka zhes bya ba yi/_/bla ma de la phyag 'tshal lo/_/rgyal rigs pi wang gling bu 'khrol/_/thugs dam zhal gzigs mkha' la gshegs/_/b+hi na
[\[111b.7\]]sa zhes bya ba yi/_/bla ma de la phyag 'tshal lo/_/bram ze'i rigs la dman pa'i lus/_/smad 'tshong ma dang dngos grub brnyes/_/su ta lo ki zhes bya ba'i/_/bla ma de la phyag 'tshal lo/_/mu stegs rigs la sgra tshad mkhan/_/phyir rgol tshar bcad mkha' la gshegs/_/d+har+m+ma
[\[112a\]]
[\[112a.1\]]kI rti zhes bya ba'i/_/bla ma de la phyag 'tshal lo/_/lham mkhan rigs la skal bar ldan/_/dur khrod gnas su dngos grub brnyes/_/ku mA ra zhes bya ba yi/_/bla ma de la phyag 'tshal lo/_/dge tshul lus kyis mdze mo khur/_/gang+gAr bzhugs nas mkha' la
[\[112a.2\]]gshegs/_/tshem bu pa zhes bya ba yi/_/bla ma de la phyag 'tshal lo/_/rams mkhan rigs la dge bsnyen lus/_/tshangs spyod u rgyan gnas na bzhugs/_/nI la pa zhes bya ba yi/_/bla ma de la phyag 'tshal lo/_/dge slong lus kyis phyag rgya bsten/_/lho nub srin po'i kha gnon mdzad/_/
[\[112a.3\]]pad+ma kA ra zhes bya ba'i/_/bla ma de la phyag 'tshal lo/_/shan pa'i rigs la skal bar ldan/_/seng ge zhon nas spyod pa mdzad/_/sid+ha pa zhes bya ba yi/_/bla ma de la phyag 'tshal lo/_/nya pa'i rigs la dge bsnyen lus/_/rgya mtsho'i gling du dngos grub brnyes/_/mi na ra pa zhes bya ba'i/_/bla
[\[112a.4\]]ma de la phyag 'tshal lo/_/rgyal rigs rig pa'i gnas lnga mkhas/_/nam mkha'i lha dang the tshom sel/_/sprin gyi shugs can zhes bya ba'i/_/bla ma de la phyag 'tshal lo/_/tha ru'i rigs la mnyen pa'i lus/_/sdug bsngal rgya mtsho kun las brgal/_/ka ru pa ka zhes bya ba'i/_/bla ma de
[\[112a.5\]]la phyag 'tshal lo/_/rgyud sde bzhi yi sgra don mkhas/_/dbang bzhi rdzogs nas mkha' la gshegs/_/da si ri pa zhes bya ba'i/_/bla ma de la phyag 'tshal lo/_/bram ze'i rigs la spyod pa byed/_/rtog med sems la rang dbang thob/_/a nan+ta zhes bya ba yi/_/bla ma de la phyag 'tshal lo/_/
[\[112a.6\]]spyan ras gzigs kyis byin gyis brlabs/_/bum pa thogs nas dri ma 'khrud/_/seng ge pa zhes bya ba yi/_/bla ma de la phyag 'tshal lo/_/bram ze'i rigs la rnal 'byor lus/_/ldom bu mdzad cing dngos grub brnyes/_/zla ba bzang po zhes bya ba'i/_/bla ma de la phyag 'tshal lo/_/
[\[112a.7\]]sgrol ma dkar mos byin gyis brlabs/_/rnal 'byor rgyud la 'grel pa mdzad/_/kun dga' snying po zhes bya ba'i/_/bla ma de la phyag 'tshal lo/_/'jam dpal sku yi sprul par 'khrungs/_/klu sgrub dgongs pa thugs la chud/_/zla ba grags pa zhes bya ba'i/_/bla ma de la phyag
[\[112b\]]
[\[112b.1\]]'tshal lo/_/mi g.yo zhal gzigs spyod pa mdzad/_/gcer bu brtul zhugs dur khrod gnas/_/smad dkris pa zhes bya ba yi/_/bla ma de la phyag 'tshal lo/_/rgyal po dman pa'i spyod pa mdzad/_/rigs ngan ma dang dngos grub brnyes/_/kar+Na pa zhes bya ba yi/_/bla ma de la
[\[112b.2\]]phyag 'tshal lo/_/thugs rje sgrol mas byin gyis brlabs/_/gnod byed 'jigs pa brgyad las thar/_/a wa d+hU tI zhes bya ba'i/_/bla ma de la phyag 'tshal lo/_/rtsa rlung thabs kyi lam la mkhas/_/'byung ba rlung la rang dbang thob/_/tsar+ya pa zhes bya ba yi/_/bla ma de la phyag 'tshal
[\[112b.3\]]lo/_/shing thun rigs la dngos grub brnyes/_/theg chen klu sgrub rjes su 'brangs/_/shAkya bshes gnyen zhes bya ba'i/_/bla ma de la phyag 'tshal lo/_/nya pa'i rigs la rtsa rlung mkhan/_/bde la lam slong gcer bu mdzad/_/tsaN+Da lI zhes bya ba yi/_/bla ma de la phyag 'tshal lo/_/
[\[112b.4\]]rang byung rten la bskor ba mdzad/_/thugs dam zhal gzigs mkha' la gshegs/_/glu dbyangs mkhan zhes bya ba yi/_/bla ma de la phyag 'tshal lo/_/bram ze'i rigs la dge slong lus/_/sbyangs pa bcu gnyis spyod pa mdzad/_/b+ha ga la na zhes bya ba'i/_/bla ma de la phyag 'tshal
[\[112b.5\]]lo/_/ri khrod mai tri'i brgyud pa 'dzin/_/phyag rgya chen po thugs la shar/_/sgra mkhan zhabs zhes bya ba yi/_/bla ma de la phyag 'tshal lo/_/dur khrod la sogs mtha' ru bzhugs/_/skal ldan 'dul zhing tshogs 'khor mdzad/_/kon+taM li zhes bya ba yi/_/bla ma de la phyag 'tshal lo/_/
[\[112b.6\]]rta mgrin zhal gzigs gdug pa 'dul/_/'dod yon spyod cing mkha' la gshegs/_/tsa pa ri zhes bya ba yi/_/bla ma de la phyag 'tshal lo/_/rgyal rigs dman pa'i spyod pa mdzad/_/dur khrod rgyu zhing sha chen gsol/_/si ya li zhes bya ba yi/_/bla ma de la phyag 'tshal lo/_/sgrol mas
[\[112b.7\]]zhal gzigs lung yang bstan/_/gtsug lag khang du dngos grub brnyes/_/nyi ma sbas pa zhes bya ba'i/_/bla ma de la phyag 'tshal lo/_/rgyal rigs nyi ma'i zer la gshegs/_/ri lu mig sman sa 'og spyod/_/ngag gi dbang phyug ces bya ba'i/_/bla ma de la phyag 'tshal lo/_/dman
[\[113a\]]
[\[113a.1\]]pa'i rigs la dge slong lus/_/gdan gcig mdzad cing dngos grub brnyes/_/hi la pa zhes bya ba yi/_/bla ma de la phyag 'tshal lo/_/glang chen zhon nas dur khrod rgyu/_/rgyal po btul nas mkha' la gshegs/_/ka la ka zhes bya ba yi/_/bla ma de la phyag
[\[113a.2\]]'tshal lo/_/bde mchog zhal gzigs spyod pa mdzad/_/dug sbrul chen po dbu la bcings/_/ku b+hu tsa zhes bya ba yi/_/bla ma de la phyag 'tshal lo/_/rgya mtsho'i gling du dka' thub mdzad/_/o D+yan gnas su dbang bzhi rdzogs/_/seng ge pa zhes bya ba yi/_/bla ma de la phyag 'tshal
[\[113a.3\]]lo/_/nags tshal nang du dka' thub mdzad/_/byams pa'i zhal gzigs bstan bcos brtsams/_/thogs pa med pa zhes bya ba'i/_/bla ma de la phyag 'tshal lo/_/dpal gyi ri la bskor ba mdzad/_/o D+yan gnas su dka' thub byas/_/na ta pa zhes bya ba yi/_/bla ma de la phyag
[\[113a.4\]]'tshal lo/_/o ta pa yi gtsug lag tu/_/dgyes pa rdo rjes byin gyis brlabs/_/gling bu mkhan zhes bya ba yi/_/bla ma de la phyag 'tshal lo/_/b+haM ga la ru dka' thub mdzad/_/rdo rje gdan du thugs dam gzigs/_/sa ra ha zhes bya ba yi/_/bla ma de la phyag 'tshal lo/_/oD+yan
[\[113a.5\]]gnas kyi dur khrod du/_/mkha' 'gro ma yis byin gyis brlabs/_/sa ra su ka zhes bya ba'i/_/bla ma de la phyag 'tshal lo/_/b+haM ga la yi byang shar du/_/gshin rje dmar pos byin gyis brlabs/_/ka la laM ge zhes bya ba'i/_/bla ma de la phyag 'tshal lo/_/seng ldeng nags la
[\[113a.6\]]dka' thub mdzad/_/kharba pa Ni thugs dam gzigs/_/b+ha ya ni zhes bya ba yi/_/bla ma de la phyag 'tshal lo/_/ma ga d+ha ru rgyal po btul/_/dur khrod gnas su rol pa mdzad/_/me tog pa zhes bya ba yi/_/bla ma de la phyag 'tshal lo/_/gzhan yang gsang sngags lam brten pa'i/_/
[\[113a.7\]]mkha' spyod gshegs pa thams cad dang /_/dngos grub thob pa thams cad la/_/bdag ni gus pas phyag 'tshal lo/_/phyag 'tshal gsol ba 'debs pa na/_/thugs rjes dgongs la byin gyis rlobs/_/de ltar gsang sngags spyod mdzad pa/_/grub thob brgyad cu rtsa bzhi la/_/bdag
[\[113b\]]
[\[113b.1\]]nyid gus pas gsol 'debs na/_/thugs rjes byin gyis brlab tu gsol/_/sku yi byin gyis brlab tu gsol/_/lus la bde chen spar du gsol/_/gsung gi byin gyis brlab tu gsol/_/ngag la nus par byin gyis rlobs/_/thugs kyi byin rlabs ye shes phob/_/sems la 'od
[\[113b.2\]]gsal bskyed du gsol/_/sku gsung thugs kyis byin gyis rlobs/_/byin rlabs chu rgyun ma gcod cig_/chos sku gcig tu ma gyur bar/_/thugs rje'i lcags kyus ma btang zhig_/khyed la bdag gis gsol btab pa/_/de las byung ba'i bsod nams kyis/_/'gro drug sems
[\[113b.3\]]can don mdzad nas/_/phyag rgya chen po'i don rtogs shog_/grub thob brgyad cu rtsa bzhi'i gsol 'debs bla ma rdo rje gdan pas mdzad pa rdzogs so//_//paN+Di ta bai ro tsa na dang lo tsA ba shrI chos kyi grags pas bsgyur cing zhus te gtan la phab ba'o//_//
[\[113b.4\]{D3759}]@##/_/rgya gar skad du/_/gu ru pa ra ma pu N+ya shri na ma sto tra/_bod skad du/_bla ma dam pa bsod nams dpal zhes bya ba la bstod pa/_chos 'byung rab gzigs shin tu yangs pa'i sku mnga' ba/_/bsod nams dpal gyi zhabs zung dag la brten par bgyi/_/mkhas pa 'di ni
[\[113b.5\]]kun du bskyod par gyur pa la/_/sngon chad ma mthong stong nyid rtse mos ngo mtshar mthong /_/shin tu rgya chen zab pa 'di ni chen po'i tshul/_/mchod rten bskyod pa lta bu'i sku la lhag par brten/_/dpal mchog bla ma ston pa'i bstan pa la/_/dus des gsal ba 'od gsal chen po'i
[\[113b.6\]]tshul/_/mtshungs med snying rje'i bcud kyis sems can bde mdzad pa/_/'di ni ngo mtshar bsod nams dpal gyi ye shes sku/_/de ni kun la byams pas phyag kyang rab tu 'tshal/_/bde zhing bde ba'i snang ldan spros pa mi mnga' ba/_/bzod pa'i gter chen bsam gtan dga' ba'i ro mchog dang /_/
[\[113b.7\]]rnam pa kun du rdzogs sangs byang chub lam rnams mkhyen/_/gti mug mun ldongs 'gro la rab tu gsal bar mdzad/_/de ni brtse ldan bsod nams dpal gyi ye shes sku/_/po Ta la kar spyan ras gzigs dbang zhabs pad la/_/bung ba rol pa zhes bya'i stobs ldan spyan dag gis/_/lho
[\[114a\]]
[\[114a.1\]]phyogs yul du lam tshol yang dag bskyod pa yis/_/rim bzhin 'chag la dub pa med pa'i bsod nams dpal/_/sangs rgyas mthu yis rgya mtsho zla bas gang ba bzhin/_/dpal mchog bla ma 'di ni lam mchog ded dpon mkhas/_/ye shes bdud rtsi'i rlabs kyi
[\[114a.2\]]lam gyis dub pa la/_/nyer phyin lam la mkhas rnams kun gyis brten par bya/_/dpal mchog bla ma 'di ni ston pa'i bstan pa la/_/dus la rab gsal 'od gsal chen po'i tshul/_/mtshungs med bla ma'i zhabs la rab tu 'dud/_/rgya gar lho phyogs kyi yul dpal ldan 'bras kyi
[\[114a.3\]]phung po zhes bya ba'i mchod rten bzhugs pa'i gnas der bla ma man lungs pa'i sku gsung thugs kyi spyod pa rlabs po che/_byang chub sems dpa'i rnam par thar pa dang cha mthun pa la mos pa'i paN+Ti ta bi ma la shrI zhes bya ba mkhas shing btsun pa des tshigs su bcad pa 'dis bstod pa'o/_/
[\[114a.4\]]dpal ldan man lungs kyi gtsug lag khang chen por paN+Ti ta go ta ma b+ha dra dang /_lo tsA ba grags pa byang chub gnyis kyis bsgyur ba'o/_/[{D3760}]@##/_/rgya gar skad du/_/maN+Dal bi d+hiH/_bod skad du/_/maN+Dal gyi cho ga_/bcom ldan 'das 'jam dpal gzhon nur gyur pa la phyag
[\[114a.5\]]'tshal lo/_/rje btsun 'jam dpal gzhon nu la/_/phyag 'tshal maN+Dal cho ga bshad/_/maN+Dal bsdu na rnam gnyis te/_/yid kyis bsam dang dngos byed pa'o/_/yid kyis dbul ba yid kyis yin/_/dngos byed yan lag dgu rdzogs dbul/_/rgyu rkyen sngon 'gro mtshams dang
[\[114a.6\]]tshad/_/dbyibs dang kha dog byin rlabs rgyan/_/sa bzang bye ma lci ba la/_/srog chags la sogs bsal ba las/_/'jim pa legs par bsgrub par bya/_/de nas tshad med stong nyid bsam/_/bdud rtsi 'khyil pa'i sngags 'di yis/_/thog mar mtshams bcad bdag nyid bsrung /_/
[\[114a.7\]]oM -i mra ta kuN+Da li ha na ha na hUM phaT/_zheng du khru gang yan chad tshad/_/dbyibs ni gru bzhi lham pa la/_/nang du zlum por bskor bar bya/_/kha dog kun ka sngo yang rung /_/yang na yid dang ci 'thad bya/_/yang na tshad dang kha dog dbyibs/_/phrin las rnam bzhi'i tshul dang sbyar/_/de nas
[\[114b\]]
[\[114b.1\]]snying ga'i sa bon las/_/'od 'phros yi ge traM zhu bas/_/stegs ni rin chen rnam lngar bsam/_/oM pany+tsa rat+na maN+Dal hUM/_ba yi rnam lnga dri lnga la/_/sa bon 'od 'phros a zhu bas/_/bdud rtsi'i rang bzhin gyur par bsam/_/oM i mra te hUM phaT/_de nas legs par byug par bya/_/tsan+dan
[\[114b.2\]]la sogs dri lnga la/_/'od 'phros yi ge du zhu bas/_/bdug pa'i mchog tu gyur par bsam/_/oM badzra d+hU b+be AHhUM/_/rnal 'byor 'byor pa chung na'ang rung /_/tsan+dan med du mi rung ngo /_/de ltar dri zhim legs par byugs/_/de nas me tog rgyan bkram pa/_/lnga sogs yang na lha grangs
[\[114b.3\]]bstun/_/de steng paM las pad+mar bsam/_/oM pad+ma maN+Dal hUM/_de steng a las zla dkyil bsam/_/oM tsan+d+ra maN+Dal hUM/_de steng b+h+rUM las gzhal yas khang /_/shin tu mdzes pa bsam par bya/_/de nas mgon po spyan drangs la/_/phyag 'tshal mchod dang sdig pa bshags/_/gzhan
[\[114b.4\]]gyi dge la yi rang bya/_/chos kyi 'khor lo bskor bar bskul/_/mya ngan mi 'da' gsol ba gdab/_/dge ba dag ni thams cad la/_/'gro ba'i don du byang chub bsngo/_/de ltar phul ba'i yon tan ni/_/pha rol phyin bcu rdzogs ldan zhing /_/sgrib pa gnyis byang tshogs rdzogs te/_/ting
[\[114b.5\]]'dzin dkyil 'khor gsal gyur nas/_/rang bzhin dkyil 'khor mthong bar 'gyur/_/de ltar ma byas nyes dmigs ni/_/rdzogs la brtan pa ma thob bar/_/maN+Dal 'jog na mkha' 'gros gsod/_/de bas nan tan gus par bya/_/lung dang man ngag bla ma las brgyud pa/_/
[\[114b.6\]]maN+Dal cho ga rim par bkod pa 'di/_/blo zhen don du bdag gis cung zad bsdus/_/'khrul na bzod mdzod mkhas rnams gzhan du rtsoms/_/dri med blos bsdus dge ba 'dis/_/srid gsum ris drug 'gro kun gyis/_/mnyam pa nyid kyi don rtogs nas/_/bde chen thang la phyin
[\[114b.7\]]par shog_/maN+Dal gyi cho ga dngos grub brnyes pa'i slob dpon mkhas pa chen po kam pa la'i zhal snga nas mdzad pa rdzogs so//_//sngon gyi lo tsA ba chen po rnams kyis bsgyur ba ste 'gyur rnying lags skad do/_/[{D3761}]@##/_/rgya gar skad du/_maN+Dal kri ya bo d+hiH/_bod skad du/_
[\[115a\]]
[\[115a.1\]]maN+Dal bya ba'i cho ga_/sangs rgyas dang byang chub sems dpa' thams cad la phyag 'tshal lo/_/dang po dkyil 'khor che chung gi_/bskus pas yog pa'i mar bshams la/_/lci ba dngos po nyi shur 'gyur/_/chu yang srang gi nyi shur 'gyur/_/'o ma dag dang zho dag
[\[115a.2\]]kyang /_/dang po mar gyi sum 'gyur ro/_/dang por lci ba btsir ba yang /_/ba yi chu yis mnos la btsir/_/de nas tshags kyis btsags bya ste/_/de nas de rnams sbyar byas la/_/zhag ni gnyis dang gsum bar du/_/de ni ras su bcug pa yang /_/nyi ma gnyis gnyis bar chod par/_/
[\[115a.3\]]nyi ma bdun du rim gyis byug_/de nas lag snum dag gis byug_/de ni mi brtan par yang bshad/_/brtan par bya ba'i cho ga ni/_/maN+Dal zur ni rams kyis byug_/mdangs ni byung na legs par bshad/_/de nas sardza ra rdza dang /_/mar gyi lde gu byas pa yis/_/dkyil 'khor la ni
[\[115a.4\]]bskus byas na/_/me long dang ni chu shel ltar/_/bzhin la sogs pa snang bar 'gyur/_/maN+Dal bya ba'i cho ga dngos grub brnyes pa'i slob dpon sangs rgyas gsang ba'i zhal snga nas mdzad pa rdzogs so//_//maN+Dal bya ba'i cho ga 'di ni pha rol tu phyin pa dang gsang sngags gnyi ga'i
[\[115a.5\]]thun mong pa'o//[ {D3762}]@##/_/bla ma'i maN+Dal bzhugs/@#/_/'jam pa'i rdo rje la phyag 'tshal lo/_/rdor sems bdag nyid bla ma mgon/_/gus pas phyag byas de nas ni/_/man ngag ji bzhin mdor bsdus pas/_/de yi maN+Dal cho ga bshad/_/byis pa blo zhan yid
[\[115a.6\]]gzhungs rnams/_/bsod nams ye shes rnam 'phel phyir/_/'gro la phan yon dang bcas pa'i/_/maN+Dal don ni rnam dbye bya/_/dang por/_oM AHhUM badzra b+hU mi hUM/_zhes pas sa byin kyis brlabs te/_oM badzred ke hUM/_ba byung dang bcas pa'i chu byin gyis brlabs so/_/oM
[\[115a.7\]]AHbadzra puSh+pe hUM/_zhes pas me tog byin gyis brlabs la/_oM AHbadzra re khe hUM/_zhes pas maN+Dal byin kyis brlabs nas/_oM haM su ma hA me ra we na maH/_zhes pas maN+Dal gyi dbus su me tog gzhag go/_/oM yo pUrba bi de hA ya na maH/_zhes pas shar du'o/_/oM raM dzaM mU dwI
[\[115b\]]
[\[115b.1\]]pA ya na maH/_zhes pas lho ru'o/_/oM laM a pa ra go da nI ye na maH/_zhes pas nub tu'o/_/oM waM ut+tar ku ra we na maH/_zhes pas byang du'o/_/de nas rang rang gi g.yas g.yon gyi glo dag tu/_oM yaHu pa dI pA ya na maH/_oM raHu pa dwI pA ya na maH/_o wa u pa dI pA ya na maH/_oM la u pa dwI pA ya
[\[115b.2\]]na maH/_zhes pas me tog dgod do/_/de'i rjes su oM ya ga dza ra t+nA ya na maH/_oM ra pu ru Sha rat+nA ya na maH/_oM wa pA dzi rat+na ya na maH/_oM la s+t+wi rat+nA ya na maH/_shar la sogs pa'i phyogs su me tog gzhag par bya'o/_/de nas yAHkhaspyo rat+na ya na maH/_
[\[115b.3\]]oM rAHtsakra rat+nA ya na maH/_oM lAHma Ni rat+na ya na maH/_oM wAHsarba no b+hi stso na maH/_zhes pas me la sogs pa'i mtshams su'o/_/de'i rjes su ri rab dang glang po'i bar du oM srut+yA ya na maH/_de bzhin du ri rab dang rta'i bar du oM tsan+d+ra ya na maH/_zhes me tog dgod/_oM haHa d+ha rme
[\[115b.4\]]na maH/_zhes byang chub kyi gnas su me tog dgod do/_/de ltar rin po che bdun la sogs pa dang ldan zhing ri rab la sogs pas brgyan pa'i maN+Dal yid kyis nges par bzung nas bla ma la dbul bar bya'o/_/bsod nams de sems can thams cad kyis bla na med pa'i go 'phang thob par bya ba'i phyir
[\[115b.5\]]bsngo bar bya'o/_/oM AHmu zhes bya bas gshegs su gsol lo zhes bya ba ni bla ma'i maN+Dal gyi cho ga'o//_//[{D3763}]@##/_/rgya gar skad du/_maN+Dal bi d+hiH/_bod skad du/_maN+Dal gyi cho ga_/sangs rgyas dang byang chub sems dpa' thams cad la phyag 'tshal lo/_/
[\[115b.6\]]dkyil 'khor byug pa sngon du 'gro ba yis/_/skye ba gzhan du 'byor pa mi zad la/_/da ltar bzhed pa nyid kyi phyag gnas ltar/_/slu ba med pa bdag gis brjod par bgyi/_/oM badzra re khe AHhUM/_gtsang spyod ba yi lci ba ni/_/chu dang 'o ma zho dang mar/_/thams cad de las byung ba dag_/
[\[115b.7\]]snod gtsang bskol te chu rnams dbo/_/tshigs ma dor te dbus kyi chas/_/dbyibs ci dga' ba'i maN+Dal ni/_/sa bdag khru gang yan chad par/_/gsang sngags don la gzhol bar byugs/_/de nas de ni gus pa yis/_/rgyal ba sras su bcas la dbul/_/mjug tu thub pas
[\[116a\]]
[\[116a.1\]]gsungs pa yi/_/tshigs bcad 'di dag brjod par bya/_/ba yi lci ba chur bcas sbyin pa ste/_/legs par nyug par byed pa tshul khrims so/_/srin dang grog sbur bsal ba bzod pa yin/_/bya ba la ni nyer zhugs brtson 'grus te/_/de la skad cig sems ni
[\[116a.2\]]gcig byed pa/_/bsam gtan shes rab ri mo gsal ba'o/_/thub pa'i maN+Dal byas pa yis/_/pha rol phyin pa 'di drug thob/_/gser gyi mdog 'gyur 'di dag ste/_/nad rnams kun dang bral bar 'gyur/_/zla ba ltar mdzes gsal ba yis/_/lha dang mi ni dam par skye/_/
[\[116a.3\]]nor dang gser ni 'byor pa yis/_/rgyal po'i rigs su skye bar 'gyur/_/bde bar gshegs pa'i pho brang mchog_/maN+Dal gang zhig byed pa dang /_/sdig pa thams cad mi byed cing /_/dge ba phun sum tshogs pa dang /_/rang gi sems ni yongs 'dul ba/_/'di dag sangs
[\[116a.4\]]rgyas rnams kyis bsngags/_/zhes so/_/de nas dge ba de nyid rgyu mtshan du byas la/_dkon mchog gsum la bdag phyag 'tshal/_/dkon mchog gsum la skyabs su mchi/_/bdag ni khyed la rnam kun 'bul/_/sdig pa thams cad bshags par bgyi/_/'gro ba'i dge la
[\[116a.5\]]rjes yi rang /_/dam chos 'khor lo mchog bskor dang /_/yongs su mya ngan 'das spang zhing /_/bdag ni khyed la gsol ba 'debs/_/'di sogs dge ba'i las rnams ni/_/byang chub bla na med par bsngo/_/'gro ba'i sdug bsngal khur chen 'bor ba'i phyir/_/bdag gis sems ni
[\[116a.6\]]byang chub phyir bskyed de/_/ma rgal bsgral dang ma grol dgrol ba dang /_/dbugs ma phyung ba bdag gis dbugs dbyung ste/_/mya ngan ma 'das bdag gis mya ngan 'das/_/de ltar byang chub kyi sems rab tu brtan par bskyed la ji ltar 'dod pa'i bya ba dge ba la 'jug par bya'o/_/
[\[116a.7\]]maN+Dal dbul ba'i cho ga slob dpon chen po byang chub sems dpa' dgra las rgyal gsang ba'i zhal snga nas mdzad pa rdzogs so//_//rgya gar gyi mkhan po a du lo pa dang /_lo tsA ba dge slong chos kyi shes rab kyis bsgyur cing zhus te gtan la phab pa//_//
[\[116b\]]
[\[116b.1\]{D3764}]@##/_/rgya gar skad du/_maN+Dal bi d+hiH/_bod skad du/_maN+Dal gyi cho ga_/sangs rgyas dang byang chub sems dpa' thams cad la phyag 'tshal lo/_/gdod nas zhi ba'i chos kun dang /_/gang gi rang bzhin med par ni/_/sems ni ri rab ltar gnas pa/_/de la bden pa
[\[116b.2\]]mthong zhes brjod/_/dam pa'i chos klog pa la sogs pa dang /_bla ma'i maN+Dal gyi cho ga ni/_oM badzra b+hU mi AHhUM zhes brjod pas sems bskyed pa sngon du 'gro ba'i sgo nas lci ba chu dang bcas pas sa phyogs byug par bya'o/_/de nas dkyil 'khor gyi dbus su me tog bzhag ste/_oM badzra re khe
[\[116b.3\]]AHhUM zhes bya bas ni byin gyis brlab par bya'o/_/de nas me tog dgram pa'i sngags ni/_oM haM ma hA me ra be+e na maH/_dbus so/_/oM yaM pUrba bi de hA ya na maH/_shar phyogs su'o/_/oM raM dzaM bu dwI pA ya na maH/_lho phyogs su'o/_/oM laM a pa ra go dA ni ye na maH/_nub phyogs su'o/_/oM
[\[116b.4\]]baM ut+ta ra ku ra be+e na maH/_byang phyogs su'o/_/oM yaHu pa dwI pA ya na maH/_'di lan gnyis brjod de/_shar phyogs kyi mtshams g.yas g.yon gnyis su me tog gi tshom bu dgod do/_/de bzhin du/_oM raHu pa dwI pA ya na maH/_'dis lho phyogs kyi g.yas g.yon du'o/_/oM laHu
[\[116b.5\]]pa dwI pA ya na maH/_nub phyogs kyi g.yas g.yon du'o/_/oM baHu pa dwI pA ya na maH/_byang phyogs kyi g.yas g.yon du'o/_/de nas nang gi phyogs dang mtshams su'o/_/oM ya ga dza ra t+nA ya na maH/_oM ra pu ru Sha rat+nA ya na maH/_oM la a shwa rat+nA ya na maH/_oM ba s+t+rI t+nA ya na maH/_
[\[116b.6\]]oM yA khaD+ga rat+nA ya na maH/_oM rA ma Ni rat+nA ya na maH/_oM lA tsakra rat+nA ya na maH/_oM bA sarba ni d+hi b+h+yo namaH/_shar nas bzung ste g.yas skor du phyogs mtshams brgyad du bskor bar bya'o/_/nang gi shar dang nub tu/_oM sUr+ya ya na maH/_oM tsan+d+rA ya na maH/_'di rnams kyis ni gling
[\[116b.7\]]bzhi gling phran brgyad/_rin po che sna bdun gter chen po dang brgyad/_ri rab nyi zla dang bcas pa rin po che sna tshogs kyis bkang bar dmigs te sangs rgyas dang byang chub sems dpa'am/_chos sam bla ma gang yang rung ba la dbul bar bsam mo/_/phan yon dpag tu med pa
[\[117a\]]
[\[117a.1\]]yod de gzhung gzhan nas shes par bya'o/_/bla ma dang sangs rgyas dang byang chub sems dpa' la sogs pa'i mdun du bsnyen bkur bya'o/_/maN+Dal gyi cho ga dngos grub brnyes pa'i slob dpon mkhas pa chen po rin chen 'byung gnas sbas pa'i zhal snga nas mdzad pa
[\[117a.2\]]rdzogs so//_//mtshan yongs su grags par gyur pa dge bshes rdo rje gdan pas mdzad pa lags so/_/zhu chen gyi lo tsA ba dge slong dar ma grags kyis bsgyur cing zhus te gtan la phab pa/_pha rol tu phyin pa'i theg pa'i maN+Dal gyi cho ga'o//_//
[\[117a.3\]]@/_/las dang po pa'i tshogs sog bzhugs/_/[ {D3765}]@##/_/ye shes nyi mas nyon mongs mtsho skems shing /_/'jam pa'i gsung gis srid pa gsum sgrol ba/_/yid bzhin nor ltar sems can re skong ba'i/_/mgon po 'jam pa'i dbyangs la phyag 'tshal lo/_/tshogs sog rnal
[\[117a.4\]]'byor rnams la phan gdags phyir/_/bya ba'i cho ga'i rim pa bdag gis dbye/_/rnal 'byor rnam pa gnyis su bstan/_/dngos grub sgrub dang tshogs sog pa'o/_/dngos grub bsgrub par bya ba'i thabs/_/rgyud dang bla ma so so yi/_/gdams ngag dag las gsal bar bshad/_/
[\[117a.5\]]tshogs sog rim pa gnyis yin te/_/rigs pa dang ni lung yin no/_/rigs pas phye na gnyis yin te/_/slob dpon byed dang slob mar gnas/_/slob dpon la yang rnam gsum ste/_/rab dang 'bring dang tha ma'o/_/slob ma la yang de bzhin no/_/gang zag drug gi bya ba ni/_/
[\[117a.6\]]bye brag thun mong gnyis su bstan/_/slob dpon rab kyi bya ba ni/_/thun drug tu ni sgrub pa dang /_/dbang bskur chos bshad dkyil 'khor dang /_/sbyin sreg rab gnas gtor ma bya/_/slob dpon 'bring gi bya ba ni/_/thun bzhi ru ni sgom pa dang /_/chos bshad sbyin sreg gtor rab
[\[117a.7\]]gnas/_/slob dpon tha ma'i bya ba ni/_/thun gsum du ni sgom pa dang /_/sbyin sreg rab gnas gtor ma bya/_/slob ma rab kyi bya ba ni/_/thun drug sgom dang mchod gtor gsum/_/slob ma 'bring gi bya ba ni/_/thun bzhir sgom dang mchod gtor gnyis/_/slob ma tha ma'i bya ba ni/_/thun
[\[117b\]]
[\[117b.1\]]gsum sgom dang mchod gtor gcig_/de ni bye brag cho ga'o/_/slob dpon slob ma gnyis la yang /_/dam bcas pa dang ma bcas pa'i/_/bye brag gnyis su shes par bya/_/thun mong rim pa'i cho ga ni/_/bsgrub dang sgrub thabs bsgom pa dang /_/khrus dang bla ma phyag 'tshal dang /_/
[\[117b.2\]]kha ton 'don dang glegs bam klog_/rgyun chags bdun dang chos spyod dang /_/de nas kha zas rnal 'byor bya/_/sAts+tsha gdab dang bskor ba dang /_/dus kun bya ba'i spyod lam dang /_/nyin phyed dus kyi chos spyod dang /_/dgongs dag chos spyod rgyas par bya/_/nyams bshags snying ga'i
[\[117b.3\]]dkyil 'khor dang /_/gnyis med sbyor bas nyal ba'o/_/thun mong bsdus pa bcu dang gsum/_/de la ldang ba'i dus su ni/_/stong pa nyid la gnas pa las/_/lha mo bzhis bskul ldang bar bsam/_/sgrub thabs so so'i gzhung las gsal/_/khrus la rnam bzhir shes par bya/_/chu
[\[117b.4\]]yi rdul phran 'dus pa las/_/khro bo bdud rtsi 'khyil par gyur/_/sku mdog ljang ser zhal gcig pa/_/phyag gnyis mtshan ldan 'jigs pa'i gzugs/_/g.yas na sna tshogs rdo rje la/_/g.yon na bdud rtsis bkang thod bsnams/_/de yis bgegs bskrad gyur par bsam/_/
[\[117b.5\]]rang snying hUM las spyan sogs spros/_/bdud rtsi'i bum pa phyag na bsnams/_/rang gi lus la dbang bskur bsam/_/bskur bas lus kun bdes gang bas/_/dri ma kun nas dag par bsam/_/bdud rtsir byin brlabs chu yis ni/_/dzam+b+ha la yi dbu bkrus bsam/_/a kA ro yi
[\[117b.6\]]sngags sogs kyis/_/yi dgas kun la chu sbyin bya/_/phyag 'tshal cho ga gnyis shes bya/_/ting 'dzin ldan pa'i bla ma la/_/dus su gus pas phyag 'tshal bya/_/ting 'dzin ldan pa'i bla ma la/_/lag pa dal bas sgo brdungs nas/_/gus pas phyag 'tshal khams bde zhu/_/bya
[\[117b.7\]]bar 'os pa'i gdams ngag nod/_/kha ton glegs bam klog pas ni/_/bsam pa'i rim pa bzhir shes bya/_/bdag nyid gsung gi rdo rje 'am/_/yi dam so so'i lhar bsams nas/_/mdun du lha klu la sogs bsam/_/zab mo'i mdo sogs legs gdon bya/_/de yis de
[\[118a\]]
[\[118a.1\]]rnams tshim gyur nas/_/gnyis med ye shes don rtogs bsam/_/rgyun bshags bdun ldan cho ga ni/_/bcu gsum du ni shes par bya/_/maN+Dal shin tu mdzes pa la/_/bdud rtsi la sogs dris byugs la/_/me tog yid 'ong sil bkram nas/_/phyogs
[\[118a.2\]]bcu dus gsum bzhugs pa yi/_/dkon mchog gsum po de bsams nas/_/yon tan phun tshogs kyis bstod pa'i/_/gus pa'i tshul gyis phyag 'tshal bya/_/ci 'byor mchod pa bshams nas ni/_/rim pa ji bzhin sngags dang dbul/_/sdig pa thams cad bshags pa dang /_/
[\[118a.3\]]byed pa yang ni bsdam pa dang /_/bsod nams kun la yi rang bya/_/dkon mchog gsum la skyabs 'gro bya/_/byang chub mchog tu sems bskyed bya/_/chos kyi 'khor lo bskor bskul bya/_/mya ngan 'da' la gsol 'debs dang /_/bdag gi lus sogs dbul ba dang /_/dge kun
[\[118a.4\]]byang chub mchog tu bsngo/_/dkon mchog gsum dgyes gnang sbyin bsam/_/kha zas kyi ni rnal 'byor ni/_/sbyang dang za gtor sbyin sreg ni/_/nang dang bla med bzhir shes bya/_/sbyang dang za gtor so so'i gzhung /_/snying gar yi dam lha bkod de/_/bdud rtsir byin brlabs zas
[\[118a.5\]]kyis ni/_/dkyil 'khor de la tshim par bsam/_/de ni nang gi sbyin sreg go/_/tshim pa'i ye shes 'od 'phros pas/_/sems can sdig bsregs slar 'dus nas/_/bdag lus bsregs nas stong par bsam/_/bla med sbyin sreg yin par bshad/_/sAts+tsha gdab pa'i rnal 'byor
[\[118a.6\]]ni/_/sa chu me dang bye ma la/_/nam mkha' la yang gdab par bya/_/cho ga'i rim pa gzhung bzhin bya/_/bskor ba'i rnal 'byor bshad par bya/_/dus gsum sangs rgyas mdun bsams nas/_/lus kyis g.yas nas bskor bar bya/_/ngag gis yi ge brgya pa bzla/_/yid kyis
[\[118a.7\]]mchod pa sna tshogs mchod/_/sangs rgyas kun dgyes 'od zer ni/_/dus mtha'i me bzhin 'phros pa yis/_/bdag dang sems can ma lus pa'i/_/sgrib pa thams cad bsregs par bsam/_/dus kun bya ba'i spyod lam ni/_/lus ngag yid gsum bya ba'o/_/lus kyis phyag rgya
[\[118b\]]
[\[118b.1\]]la sogs bya/_/ngag gis sngags sogs bzlas par bya/_/yid kyis kun rdzob lhar bsgom dang /_/rang bzhin med par mos par bya/_/mtho gang tsam gyis 'phags pa ni/_/spyi bor zla dkyil brtag par bya/_/oM ni dbus su gnas bsams nas/_/bdud rtsi lnga po 'bab par bya/_/
[\[118b.2\]]rkang mthil bar du lus khyab nas/_/ngal dub bsal bar gyur par bsam/_/ji srid mi skyo'i bar du bsgom/_/rtsa ba yan lag dam tshig ni/_/shes bzhin bag yod bsgom ste bsrung /_/nyin phyed chos spyod gong dang mthun/_/dgongs ka'i chos spyod gsum yin te/_/chos spyod dang
[\[118b.3\]]ni mdo gdon dang /_/smon lam dag ni gdab par bya/_/chos spyod byed pa gong ma bzhin/_/bcu gsum du ni shes par bya/_/mdo gdon shes rab snying po de/_/zab mo'i don la bskul phyir ro/_/dge ba mi zad bsngo ba'i phyir/_/smon lam dam pa gdab par bya/_/nyams
[\[118b.4\]]bshags snying ga'i dkyil 'khor ni/_/rang nyid yi dam lhar bsams nas/_/de snying pad+ma zla dkyil 'khor/_/rigs lnga'am yang na don grub ni/_/lha ni snying gar bskyed par bya/_/de la don grub bskyed pa ni/_/khaM bsam de las ral gri bsam/_ral gri khaM las 'od
[\[118b.5\]]'phos pas/_/sems can don byas slar 'dus pas/_/bde gshegs las rigs nyid du gyur/_/sku mdog ljang g.yas sngo g.yon dkar/_/zhal gsum pa la phyag drug pa/_/dang po gnyis ni yum la 'khyud/_/g.yas kyi gnyis pas ral gri 'dzin/_/gsum pa sna
[\[118b.6\]]tshogs rdo rje ste/_/g.yon gyi gnyis pas 'khor lo 'dzin/_/g.yon gyi gsum par pad+ma bsnams/_/de la skye mched byin gyis brlab/_/sku gsung thugs kyang byin gyis brlab/_/dbang bskur rigs kyi gtso bor gyur/_/de yi thugs las 'od 'phros te/_/sangs rgyas kun la
[\[118b.7\]]gsol 'di gdab/_/rdo rje 'dzin pas 'gro skyabs phyir/_/yon tan 'byung gnas stsol ba ltar/_/sangs rgyas kun gyis dbang bskur ba/_/de bzhin du ni bdag la stsol/_/de bzhin gsol ba btab pa yis/_/de bzhin gshegs pa kun mnyes nas/_/spyan la sogs pa'i
[\[119a\]]
[\[119a.1\]]lha mo rnams/_/bdud rtsi lngas gang bum pa yis/_/dbang bskur bar ni bsam par bya/_/zhal nas tshig 'di 'don par bsam/_/dbang bskur ba ni rdo rje che/_/khams gsum kun gyis phyag byas pas/_/gsang ba gsum gyi gnas las byung /_/dbang
[\[119a.2\]]bskur ba ni sbyin par bya/_/zhes ni tshigs bcad 'don par bsam/_/dbang bskur lus kun bde gang bas/_/dam tshig nyams pa'i sdig pa kun/_/bsal zhing rnam par dag par 'gyur/_/spyi bor thugs kyi bdag po bsam/_/gnyis med sbyor bas nyal ba ni/_/ye shes lha ni
[\[119a.3\]]gshegs gsol cing /_/dam tshig lha rnams rang la bsdu/_/nyi zla kha sbyor dbus su ni/_/rang rang yum dang sbyor bar bsam/_/yang na stong nyid rnal 'byor bya/_/thun mong cho ga bcu gsum dang /_/khyad par cho ga bcu gnyis ni/_/de gnyis bsdoms pas nyi shu lnga/_/slob
[\[119a.4\]]dpon rab kyi bya ba yin/_/khyad par brgyad dang thun mong dang /_/de dag bsdoms pas nyi shu gcig_/slob dpon 'bring gi bya ba yin/_/khyad par cho ga drug dang ni/_/thun mong bsdoms pas bcu dang dgu/_/slob dpon tha ma'i bya ba yin/_/thun mong bcu gsum slob ma
[\[119a.5\]]rab/_/'bring dang tha ma ci rigs bya/_/de ltar rigs pa bshad zin nas/_/da ni lung gis yid ches bya/_/mkha' 'gro ma yi rdor gur las/_/ji srid byang chub snying po'i bar/_/dkon mchog gsum ni spang mi bya/_/rtag tu dam tshig bsrung bar bya/_/rdo rje dril bu'ang
[\[119a.6\]]gzung bar bya/_/rtag tu sbyin sreg gsal bar bya/_/rtag tu dkyil 'khor bzhengs par bya/_/rtag tu bde gshegs rab gnas bya/_/'byung po che la gtor ma sbyin/_/phyag rgya bcing ba rnams spang zhing /_/mchod rten las ni mi bya zhing /_/rdo rje gsum mchog phyag mi bya/_/dkyil
[\[119a.7\]]'khor la sogs lus kyi las/_/rmi lam du yang mi bya zhing /_/slob dpon gzhan la phyag mi bya/_/bla ma rgan la phyag 'tshal te/_/rtag par rgyun du sngags bzla zhing /_/bsam gtan gnyis kyang rnam par spang /_/rtag tu slob ma bsdu mi bya/_/rtag pa ru ni chos bshad kyis/_/
[\[119b\]]
[\[119b.1\]]rtag tu sems can bskyang bar bya/_/rtag tu sangs rgyas cher mnyes bya/_/dzam+b+ha la la chu sbyin bya/_/las rnams thams cad yang dag spyad/_/bye ma'i mchod rten las la yang /_/mkhas pas cho ga bzhin du bya/_/gzhan yang rgyud rnams du ma las/_/bya ba'i rim pa mang du
[\[119b.2\]]gsungs/_/bsod nams ye shes tshogs 'dod pas/_/rtag tu dad dang brtson 'grus dran pa dang /_/shes bzhin ting 'dzin mchog la gnas byas nas/_/g.yeng spangs bag yod tshul gyis ni/_/rtag tu de la bsten par gyis/_/bdag ni blo chung shes rab dman gyur kyang /_/tshogs
[\[119b.3\]]sog rnal 'byor rnams la phan don du/_/cho ga'i rim pa cung zad bsdebs pa las/_/'phags dang mkha' 'gro'i tshogs rnams bzod par mdzod/_/bdag phan snying rje'i sems kyis 'di brtsams pas/_/bsod nams dri med phun tshogs gang thob pas/_/nam mkha'i mthas
[\[119b.4\]]klas sems can ma lus kun/_/rdo rje 'dzin pa'i sa dge thob par shog_/slob dpon srid gsum rnam par dag pa'i rdo rjes mdzad pa'i las dang po'i tshogs sog bya ba'i rim pa mdor bsdus pa rdzogs so/_/[{D3766}]@##/_/rgya gar skad du/_bod+hi pa dA ti nA ma/_bod
[\[119b.5\]]skad du/_/byang chub kyi gzhung lam zhes bya ba/_sangs rgyas 'od dpag tu med pa la phyag 'tshal lo/_/thub pa che la phyag 'tshal nas/_/them skas lta bu'i lam gang yin/_/dbang po'i las chog rgyas pa las/_/snying po mdo ru bsdus te brjod/_/'dir nges par sangs rgyas byon
[\[119b.6\]]pa dang /_de'i chos thos pa dang /_dad pa dang ldan pa dang /_dmyal ba dang yi dgas dang dud 'gro dang /_kla klo dang lha tshe ring por skye ba dang /_sangs rgyas kyi gsung mi thos pa dang /_log par lta ba dang /_dbang po ma tshang ba'i mtshan nyid can mi khom pa'i gnas brgyad las thar
[\[119b.7\]]pa'i mi'i dngos po thob pa yang shin tu rnyed par dka' ste/_de thob par shes nas myur du sdig pa las byung ba'i ngan 'gro'i sdug bsngal bsal zhing dge ba las byung ba'i bde 'gro'i dge ba mtha' dag dang /_bde gshegs dang rgyal sras kyi phun sum tshogs pa rang dang gzhan gyis thob
[\[120a\]]
[\[120a.1\]]par bya ba'i phyir shin tu dad pa dang snying brtse ba'i rang bzhin gyis bdag gis yang dag par bsdus pa'i sdom pa gzung /_cho gas dge bsnyen gyi sdom pa thob cing byang chub tu sems bskyed nas mchod rten bya ba la sogs pa dang po'i las rnams dang /_sbyin pa la sogs pa pha
[\[120a.2\]]rol tu phyin pa drug gi bdag nyid la cho ga bzhin du goms par bya'o/_/de nas sngar nyid kyi bla na med pa'i 'bras bu 'thob bo/_/de la oM na mo b+ha ga ba te bai ro tsa na prab+ha rA dzA ya/_ta thA ga tA ya/_ar+ha te samya k+saM bud+d+hA ya/_tad+ya thA/_oM sU k+Sha me sU k+Sha me/_sa me sa me ye/_/shAn+te dAn+te a sa mA
[\[120a.3\]]ro pe a na laM be/_ta ra laM ba/_ya sho ba ti/_ma hA te dze ni ra ku le nirba Ne sarba bud+d+ha a d+hiSh+ShA na/_a d+hiSh+tha te swA hA/_gzungs 'dis sa'i gong bu'am bye ma'i gong bu la lan nyi shu rtsa gcig bzlas te mchod rten bya'o/_/de la rdul phra rab ji snyed yod pa de snyed kyi mchod rten bye ba rnams byas par
[\[120a.4\]]'gyur ro/_/rdul phra rab rnams kyi grangs dang mnyam pa'i bsod nams 'thob par 'gyur ro/_/sa'i dbang phyug tu yang 'gyur ro/_/myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/_/de skad du bcom ldan 'das de bzhin gshegs
[\[120a.5\]]pa rnam par snang mdzad 'od kyi rgyal pos gsungs te/_phan yon chen po dang ldan pa'i gzungs so/_/ye d+harmA he tu pra b+ha bA he tun+te ShAn+ta thA ga to h+ya ba data/_te ShA stsa yo ni rod+ha e baM bA dI ma hA shra ma NaH/_zhes bya ba'i tshigs su bcad pas rab tu gnas pa byas nas/_oM na mo b+ha ga ba te puSh+pa ke tu rA
[\[120a.6\]]dzA ya/_ta thA ga tA ya/_ar+ha te samya k+saM pud+d+hA ya/_tad+ya thA/_oM puSh+pe puSh+pe ma hA puSh+pe puSh+pe/_su puSh+po da b+ha be puSh+pa saM b+ha be puSh+pa a ba ki r+N-i swA hA/_/zhes pa'i gzungs 'dis lan bdun bsngags pa'i me tog dbul lo/_/me tog snyed de bye ba snyed kyi me tog phul bar 'gyur ro zhes so/_/
[\[120a.7\]]de nas oM na mo b+ha ga ba te rat+na ke tu rA dzA ya/_ta thA ga tA ya/_ar+ha te samya kaMs bud+d+hA ya/_tad+ya thA/_oM rat+ne rat+ne ma hA rat+ne rat+na bi dza ye swA hA/_zhes bya ba 'dis mchod rten la phyag bya'o/_/mchod rten gcig la phyag byas pas mchod rten bye ba la phyag byas par 'gyur ro/_/mchod rten
[\[120b\]]
[\[120b.1\]]la phyag bya ba'i cho ga'o/_/de nas na maHsa man+ha bud+d+ha nAM/_oM badzra A yu She swA hA/_zhes pa 'jim pa blang ba'i sngags so/_/oM badzrod b+ha bA ya swA hA/_zhes pa 'bi 'bi bya ba'i sngags so/_/oM a ra dze bi ra dze swA hA/_zhes pa 'bru mar byug pa'i sngags so/_/oM d+harma d+hA tu gar+b+he swA hA/_zhes
[\[120b.2\]]skol phor du gzhug pa'i sngags so/_/oM badzra mung+ka ra A ko Ta ya hUM phaT swA hA/_zhes pa brdung ba'i sngags so/_/oM d+harmA ba te swA hA/_skol phor nas dbyung ba'i sngags so/_/oM su pra tiSh+Tha badzre swA hA/_zhes pa bzhugs su gsol ba'i sngags so/_/oM sarba ta thA ga ta ma Ni shata dI pa te
[\[120b.3\]]dz+wA la dz+wA la d+harma d+hA tu gar+b+he swA hA/_zhes pa rab tu gnas pa'i sngags so/_/oM swa b+hA ba bi shud+d+he A ha ra A gats+tsha A gats+tsha d+harma d+hA tu gar+b+he swA hA/_zhes pa gshegs su gsol ba'i sngags so/_/oM A kA sha d+hA tu gar+b+he swA hA/_zhes pa bzod par gsol ba'i sngags so/_/'di ni sAts+tsha
[\[120b.4\]]gdab pa'i cho ga'o/_/de'i rjes su na maHsa man+ta bud+d+ha na'aM a pra ti ha ta shA sa nA nAM/_oM ki Ni ki Ni ta thA ga ta ud+b+ha ba/_shAn+te ba ra de ut+ta ma ut+ta ma/_ta thA ga ta/_ud+b+ha ba hUM phaT swA hA/_'di bzung bas 'phags pa sdong po bkod pa'i mdog zung bar 'gyur ro/_/bcom ldan 'das ma
[\[120b.5\]]'phags ma shes rab kyi pha rol tu phyin ma la phyag 'tshal lo/_/tad+ya thA/_oM mu ni d+harme saM gra ha d+harme bi muk+ti d+ha rmes dA a mu gra ha d+ha rme bai shra ba Na pa ri brti ta d+harme sarba kA ra ya pa ri pra paN d+harme/_sa ma tA pa ri brti ta d+harme swA hA/_oM pradz+nyA shru ti smra ti bi dza ya d+hI d+hA ra Ni ye swA hA/_'di bzung
[\[120b.6\]]pas shes rab kyi pha rol tu phyin pa stong phrag brgya pa gzung bar 'gyur ro/_/na maHsa man+ta bud+d+ha nAM a pra ti ha ta shA sa nA nAM/_oM d+hu na hUM hUM phaT phaT swA hA/_'di bzung bas 'phags pa ting nge 'dzin gyi rgyal po'i mdo gzung bar 'gyur ro/_/na maHsa man+ta bud+d+hA nAM a pra ti ha ta shA sa nA nAM/_oM
[\[120b.7\]]ma Ni d+ha ri badzri Ni ma hA pra ti sa re hUM hUM phaT phaT swA hA/_'di bzung bas so sor 'brang ma chen mo gzung bar 'gyur ro/_/gzungs 'di dag dang tshigs su bcad pa la sogs pa bklags te phyag byas te de nas mchod rten la sogs pa mi 'jig pa'i sa phyogs su bzhugs par bya'o/_/'di'i
[\[121a\]]
[\[121a.1\]]phan yon yang bcom ldan 'das kyis mchod rten nam gzugs brnyan rnams la rdul phra rab ji snyed yod pa de snyed du nges par sa steng dang lha'i rgyal po byed par 'gyur ro/_/gzugs dang gzugs med pa'i ting nge 'dzin phun sum tshogs pa mtha' dag dang bde ba thams
[\[121a.2\]]cad myong nas mthar skye ba dang rga ba'i rgud pa spangs te byang chub kyi go 'phang thob par 'gyur ro/_/gsal rgyal gyis zhus pa las kyang /_thub pa'i dbang po'i mchod rten byas pa yis/_/mya ngan rnams la lus kun rgyas shing brtan/_/gtso bor 'gyur zhing rin chen mdzod mang dang /_/sa
[\[121a.3\]]steng dgra yi tshogs las rgyal bar 'gyur/_/zhes so/_/de'i rjes su lag par bsgoms pa'i zla ba'i dkyil 'khor gyi gdan la bzhugs pa'i b+h+rUM la sogs pa'i sa bon lnga las byung ba'i rtag pa la sogs pa zhu ba dang lhan cig 'dres pa'i chu mdun du dzaM las byung ba'i dzam+b+ha la ser po dung dang
[\[121a.4\]]pad+ma'i khar gter gyi ming can gyi gter bdag zhabs gnyis kyis mnan te bzhugs pa rdo rje nyi ma'i cod pan dang ut+pa la'i phreng ba can phyag gnyis na ne'u le dang bI dza pU ra bsnams pa bsams te/_oM dzam+b+ha la dza len+d+rA ya swA hA/_zhes pas brgya rtsa brgyad de'i spyi bor mdzub mo brkyang pas
[\[121a.5\]]sbyin par bya'o/_/dzam+b+ha la la tshu sbyin pa'i cho ga'o/_/oM dza la mi daM sarba pre te b+h+yaHswA hA/_zhes pas yi dgas thams cad la byams pas dmigs te chu sbyin no/_/de nas na maHsu rU pA ya ta thA ga tA ya/_ar+ha te samya k+saM bud+d+ha ya/_tad+ya thA/_oM su rU su rU/_pra su rU pra su rU/_ta ra ta ra/_
[\[121a.6\]]b+ha ra b+ha ra/_saM b+ha ra saM b+ha ra/_sma ra sma ra/_san+tar pa ya san+tar pa ya/_sarba pre ta nAM swA hA/_gzungs 'dis chu dang bcas pa'i zas la lan bdun yongs su bzlas te lag pa g.yon pas se gol gyi sgra lan gsum du byas nas yi dgas thams cad la dben pa'i sa phyogs su sbyin par
[\[121a.7\]]bya zhing 'di skad kyang brjod par bya ste/_skabs tshol ba dang glags lta ba rnams dengs shig_/'jig rten gyi khams thams cad na gnas pa'i yi dgas rnams la bza' ba bdag gis sbyin par bgyi'o zhes bya ba'o/_/zas ma zos pa'i sngon rol nyid du sbyin par bya'o/_/de ltar na
[\[121b\]]
[\[121b.1\]]yi dgas thams cad la 'bras bre bo che re'i bza' ba so sor byin par 'gyur ro/_/de ltar byas na skye ba nas skye bar yang nyam chung bar mi 'gyur ro/_/dbul por mi 'gyur ro/_/stobs che ba dang mdzes pa dang mthong na dga' ba dang /_phyug cing longs spyod che bar 'gyur ro/_/tshe ring zhing
[\[121b.2\]]nad med pa dang /_myur du bla na med pa yang dag par rdzogs pa'i byang chub tu mngon par 'tshang rgya bar 'gyur ro/_/shi 'phos nas kyang bde ba can gyi 'jig rten gyi khams su skye bar 'gyur ro/_/gzugs legs zhes bya ba'i gzungs so/_/na maHsa man+ta bud+d+hA nAM sarba ta thA ga ta a ba lo ki ni saM
[\[121b.3\]]b+ha ra saM b+ha ra hUM phaT swA hA/_sngags 'di lan bdun brjod cing lag pa g.yas pa brkyang ba'i sor mo lnga po las rnam par byung ba'i bdud rtsi lnga'i rgyun gyis sgo'i rtsar gzhag pa'i chu dang bcas pa'i gtor ma'i bza' ba mngon par gang bas 'bru nyag ma re la yul ma ga d+ha'i bre bo che khal lnga tsam
[\[121b.4\]]gyi bza' bar bltas la yi dgas mtha' dag tshim par byed pa ni se gol lan gsum brdabs nas byang chub sems dpas gtor ma sbyin no/_/yi dgas la chu sbyin pa la sogs pa'i cho ga'o/_/de'i rjes su shar gyi lus 'phags dang /_'dzam bu'i gling dang /_ba lang spyod dang /_sgra mi
[\[121b.5\]]snyan te gling bzhi'i rnam par dag pa zla kham dang /_gru gsum dang /_zlum po dang /_gru bzhi dang /_gzhan yang mngon par 'dod pa'i maN+Dal gyi cho ga bzhin sangs rgyas la sogs pa rab tu mchod par bya'o/_/de la 'di ni cho ga ste/_rkang pa bkru ba byas nas/_oM AHbadzra snA ni hUM zhes
[\[121b.6\]]pas khrus bya ste/_oM hrIHswA hA/_zhes pas lag pa bkru ba dang kha bshal ba byas nas/_oM AHhUM zhes pa'i sngags kyis gnas dang bdag dang rnal 'byor srung ba'i cho ga bya ste/_oM hUM zhes pas stan byin gyis brlabs nas/_oM AHbadzra b+hU mi hUM zhes pas sa gzung bar bya ste/_oM
[\[121b.7\]]sarba bi g+h+nAM u ts+tsha rA ya hUM swA hA/_zhes pas mngon par bsngags pa'i srog chags med pa'i lci ba dang tsan+dan la sogs pas gtsang ba'i sa phyogs su maN+Dal byug pa la sogs pa bya ste/_oM AHbadzra re khe hUM zhes pa'i sngags kyis lag pa g.yon pas me tog gcig bzung ste lag pa
[\[122a\]]
[\[122a.1\]]g.yas pa'i rgyab kyi steng du bzhag nas maN+Dal du dor ro/_/oM su re khe sarba ta thA ga ta a d+hiSh+Tha n+tU swA hA/_zhes brjod de lag pa bkru'o/_/oM ma Ni d+ha ri badzri NI ma hA pra ti sa re rak+Sha maM hUM hUM phaT phaT swA hA/_zhes pa'i sngags kyis rang gi spyi bor me tog bzhag nas
[\[122a.2\]]bdag nyid bsrung bar bya'o/_/maN+Dal byas pas kyang pha rol tu phyin pa drug yongs su rdzogs shing gser gyi mdog dang ldan pa la sogs pa'i yon tan 'thob sta de ltar yang maN+Dal gyi phan yon gyi mdo las/_chu bcas lci ba sbyin pa ste/_/yang dag byug pa tshul khrims yin/_/grog
[\[122a.3\]]sbur phra sel bzod pa ste/_/brtson 'grus bya ba byed la brtson/_/bsam gtan der sems rtse gcig byed/_/ri mo legs 'bar shes rab ste/_/pha rol phyin drug 'di rnams nyid/_/thub pa'i maN+Dal byas pas 'thob/_/bde gshegs pho brang dam pa 'dir/_/lus kyi
[\[122a.4\]]las rnams byas pas ni/_/gser gyi kha dog dang ldan zhing /_/nad kun las ni grol ba dang /_/zla ba ltar gsal yid 'ong ba'i/_/lha mi khyad par 'phags pa dang /_/nor dang gser ni phun tshogs pa'i/_/rgyal po'i rigs su skye bar 'gyur/_/zhes pas maN+Dal de nyid
[\[122a.5\]]mngon par byugs te maN+Dal la nyi ma dang zla ba'i dkyil 'khor la sogs pa dmigs nas/_oM tsan+d+ra arka bi la le swA hA/_zhes pa'i sngags kyis byin gyis brlabs la dkyil 'khor der sna tshogs pad+ma'i lte ba hUM las skyes pa'i mi bskyod pa sngon po sa la reg pa'i phyag rgya'o/_/shar la
[\[122a.6\]]sogs pa'i 'dab ma rnams la/_oM traM hrI khaM las skyes pa'i rnam par snang mdzad dang /_rin chen 'byung ldan dang /_'od dpag med dang /_don yod grub pa rnams dkar po dang ser po dang dmar po dang ljang gu dang /_byang chub mchog dang mchog sbyin dang bsam gtan dang mi 'jigs
[\[122a.7\]]pa'i phyag rgya can rnams so/_/lda ka yang chos gos gsum dang gtsug tor dang bcas pa rnams so/_/me la sogs pa'i mtshams su lAM mAM pAM tAM rnams yongs su gyur pa las spyan ma dang mA ma kI dang gos dkar mo dang sgrol ma rnams dkar ba dang sngo ba dang dmar ba dang ljang ba
[\[122b\]]
[\[122b.1\]]dang /_'khor lo dang rdo rje dang chu skyes dmar po dang ut+pa la sngon po 'dzin pa rnams so/_/'di rnams las rnam par snang mdzad zla ba la gnas pa gzhan rnams nyi ma la gnas pa'o/_/lha'i 'khor lo 'di dag bltas te/_oM A gats+tsha A gats+tsha b+ha ga wAn a k+Sho b+h+ya badzra a/_zhes
[\[122b.2\]]pas rnam par snang mdzad la sogs pa'i lha rnams so so'i ming gzhug pa sngon du 'gro bas spyan drang ngo /_/oM na mo a k+Sho b+h+yA ya hUM/_oM AHbadzra puSh+pe hUM swA hA/_so sor lan gsum gsum dbul lo/_/oM na mo bai ro tsa nA ya oM/_oM AHbadzra puSh+pe hUM swA hA/_oM na mo rat+na saM b+ha
[\[122b.3\]]pA ya t+t+waM/_oM AHbadzra puSh+pe hUM swA hA/_oM na mo a mi ta pra b+hA bA ya hrIH/_oM AHbadzra puSh+pe hUM swA hA/_oM na mo a mo g+ha sid+d+ha ye khaM/_oM AHbadzra puSh+pe hUM swA hA/_oM na mo lo tsa na laM/_oM badzra puSh+pe hUM swA hA/_oM na mo mA ma kI maM/_oM badzra puSh+pe hUM swA hA/_oM na maHpaN+Da ra yi baM/_
[\[122b.4\]]oM badzra puSh+pe hUM swA hA/_oM na ma stA ra yai tAM/_oM badzra puSh+pe hUM swA hA/_slar yang mi bskyod pa la me tog mang po khyad par du dbul lo/_/rim pa 'di nyid kyis/_oM AHbadzra puSh+pe hUM swA hA/_oM AHbadzra d+hU p+pe hUM swA hA/_oM AHbadzra dI p+pe hUM swA hA/_oM AHbadzra gan+d+he hUM swA hA/_oM
[\[122b.5\]]AHbadzra ni bi t+ye hUM swA hA/_zhes nye bar spyod pa lnga yang dag par dbul lo/_/oM sarba ta thA ga ta pU dza me g+ha pra sa ra sa mu dra sba ra Na hi maM ga ga na khaM hUM zhes pas mchod pa rnams byin gyis brlab bo/_/nus pa med na yid las byung ba'i mchod pa chen po rnams bya ste/_'di lta ste/_gos dang
[\[122b.6\]]rgyal mtshan dang nor bu dang mu tig gi do shal la sogs pa rgyan gyi bye brag rnams dang /_pad+ma dang ut+pal la sogs pa me tog gi bye brag rnams dang /_sku chings dang chos gos dang lhung bzed dang bsil byed la sogs pa yo byad kyi bye brag rnams dang /_gling bzhi dang nye ba'i
[\[122b.7\]]gling rnams rin po che sna bdun la sogs pas bkang nas dbul lo/_/de nas mchod pa mngon par 'phrul par byed pa'i rig pa'i rgyal mo 'di lan brgyad brjod par bya'o/_/na maHsarba bud+d+ha bo d+hi sa twA nAM sarba thA ut+ga te sba ra Na hi maM ga ga na khaM sa man+ta swA hA/_de nas sangs rgyas dang byang
[\[123a\]]
[\[123a.1\]]chub sems dpa' rnams kyi mdun du mchod pa'i sprin rnams ji ltar bsams pa bzhin bden par gnas par 'gyur ro/_/sku khrus kyi mchod pa yang /_oM AHsarba ta thA ga ta a b+hi She ka ta sa ma ya shri ye hUM swA hA/_zhes pas sku khrus byas la sngar bzhin mchod pa la sogs
[\[123a.2\]]pa bya'o/_/bdag che ge mo zhes bgyi ba chos kyi dbyings su gtogs pa'i sangs rgyas dang byang chub sems dpa' 'khor dang bcas pa rnams la bdag nyid dbul bar bgyi'o/_/rnam pa thams cad dang dus thams cad du thugs rje chen po dang ldan pa khyed rnams kyis bdag la byin gyis brlab
[\[123a.3\]]tu gsol/_yongs su bskyab tu gsol/_dngos grub dang mchog bdag la rab tu stsol cig ces pas bdag nyid dbul ba dang /_de nas/_sangs rgyas gtso la phyag 'tshal lo/_/skyob pa'i chos la phyag 'tshal lo/_/dge 'dun che la phyag 'tshal lo/_/gsum rnams la yang
[\[123a.4\]]rtag phyag 'tshal/_/dkon mchog gsum la bdag skyabs mchi/_/sdig pa thams cad so sor bshags/_/'gro ba'i dge la rjes yi rang /_/sangs rgyas byang chub yid kyis gzung /_/sangs rgyas chos dang tshogs mchog la/_/byang chub bar du skyabs su mchi/_/rang gzhan
[\[123a.5\]]don ni rab bsgrub phyir/_/byang chub kyi ni sems 'di bgyi/_/byang chub mchog gi sems ni bskyed bgyi zhing /_/sems can thams cad bdag gis mgron du bgyi/_/byang chub mchog gi spyod pa yid 'ong spyad/_/'gro la phan phyir sangs rgyas 'grub par shog_/ces gsum la skyabs
[\[123a.6\]]su 'gro ba'i tshigs bcad bklag par bya'o/_/de nas bstod pa bya ste/_gang zhig thog ma dbus mtha' med zhi sangs rgyas nyid rang rnams/_/sangs rgyas nas ni ma lus rtogs phyir 'jigs med rtag pa'i lam ston pa/_/mkhyen brtse'i ral gri rdo rje mchog bsnams sdug bsngal myu gu
[\[123a.7\]]gcod mdzad cing /_/sna tshogs lta thabs kyis bskor the tshom rtsig pa 'jig mdzad de la 'dud/_/ces pa la sogs pas so/_/de nas sangs rgyas dang byang chub sems dpa' rnams la bden par bstod pa nye bar 'byung bar byed pa'i rig pa'i rgyal mo 'di lan brgyad brjod
[\[123b\]]
[\[123b.1\]]par bya'o/_/na maHsarba bud+d+ha bo d+hi sa twA nAM sarba tra saM ku su mi ta a b+hi dz+nyA rA si ni na mo stu te swA hA/_zhes pa'o/_/bdag skye ba nas skye bar sangs rgyas la gus pa dang /_rang bzhin gyis g.yo med pa dang /_sems can thams cad la byams pa dang /_gtong ba la goms pa dang /_'bras
[\[123b.2\]]bu la phyir phyogs pa'i byang chub kyi sems thob par gyur cig_/shes rab rno ba dang rigs bzang por skye ba dang /_gzugs mdzes pa dang /_bde gshegs kyi snyan dngags rgya chen po la mkhas par gyur cig_/tshe ring zhing ris su skye ba dang /_skyes bu blo gros sgrim zhing mkhas pa dang /_
[\[123b.3\]]dbang po ma nyams pa bde zhing snying rje dang bcas pa dang /_rab tu dang zhing snyan dngags mkhas pa dang /_pha ma byas pa shes shing gus pa nyid dang /_rtag tu skye ba dran zhing tshul khrims dang ldan pa dang /_chos kyi bdag nyid dang /_nor dang ldan pa dang /_rab tu sbyin pa la nges par
[\[123b.4\]]dga' ba dang /_dge ba'i bshes gnyen dang ldan pa dang /_spro zhing stobs dang ldan pa dang /_yid du 'ong zhing mang po dga' ba dang /_nad thams cad spangs shing sems can la brtse ba can thos pa 'dzin cing bsam pa dag pa dang /_gtsang sbra dang ldan pa dang /_ji srid 'jig
[\[123b.5\]]rten la phan pa 'byung ba'i phyir bcom ldan 'das kyi byang chub kyi go 'phang ma thob kyi bar de srid du bdag yon tan 'di rnams kun gyis brgyan par gyur cig ces smon lam btab ste/_phan yon chen po dang ldan pa de bzhin gshegs pa thams cad kyi snying po sangs rgyas thams cad kyis byin
[\[123b.6\]]gyis brlabs pa'i yi ge brgya pa sngags kyi rgyal po 'di bzla bar bya'o/_/na ma s+t+rai ya d+hI kA nAM/_ta thA ga tA nAM/_sarba tra a pra ti ha tA bA ba ti d+harma ta ba linAM/_oM aM aM sa ma sa ma sa man+ta to a na n+tA bA pa ti shA sa ni ha ra ha ra/_sma ra sma ra Ni/_bi ga ta rA ga_/bud+d+ha d+harma te/_sa ra sa ra/_sa ma ba
[\[123b.7\]]lA/_ha sa ha sa/_tra ya tra ya/_ga ga na ma hA ba ra lak+Sha Ne dz+wA la dz+wA la na sA ga re swA hA zhes pa'o/_/de nas/_phyogs rnams kun na lus dang sems/_/sdug bsngal nad pa ji snyed pa/_/de dag bdag gi bsod nams kyis/_/bde dga' rgya mtsho thob par shog_/lha yang dus su char
[\[124a\]]
[\[124a.1\]]'bebs shing /_/lo tog phun sum tshogs par shog_/rgyal po chos bzhin byed gyur cig_/'jig rten dag kyang dar bar shog_/ngan song sdug bsngal ma myong zhing /_/dka' ba spyad pa med par yang /_/lha bas lhag pa'i lus kyis ni/_/de dag sangs rgyas myur grub
[\[124a.2\]]shog//ces pa la sogs pa bklags nas/_ji ltar de bzhin gshegs pa dgra bcom pa yang dag par rdzogs pa'i sangs rgyas de dag gis sangs rgyas kyi ye shes dang sangs rgyas kyi spyan gyis mkhyen cing gzigs pa'i dge ba'i rtsa ba dang /_de rigs gang yin pa dang sde gang dang ci 'dra
[\[124a.3\]]ba dang rang bzhin gang dang mtshan nyid gang dang /_chos nyid gang gis gnas pa de bzhin du dge ba'i rtsa ba de la rjes su yi rang ngo /_/ji ltar yang de bzhin gshegs pa dgra bcom pa yang dag par rdzogs pa'i sangs rgyas de dag gis sangs rgyas kyi mngon par shes pas yongs su
[\[124a.4\]]bsngos pa de bzhin du dge ba'i rtsa ba de dag bdag gis kyang bla na med pa yang dag par rdzogs pa'i byang chub tu yongs su bsngo bar bgyi'o zhes brjod do/_/rjes su yi rang ba dang bsngo ba'i rjes la/_o sarba ta thA ga ta su la li ta na mi te nA ma mi b+ha ga bAn taM a k+Sho b+h+ya nA thaM dzaHhUM baM hoHpra
[\[124a.5\]]tIts+tsha ku su mAny+dza li nA tha ho zhes brjod de 'dud par bya'o/_/de nas/_khyed kyis sems can don kun mdzad/_/rjes mthun dngos grub stsal nas kyang /_/slar yang 'byon par bya ba'i phyir/_/sangs rgyas yul du gshegs su gsol/_/oM muHswA hA zhes pas gshegs su gsol
[\[124a.6\]]bar bya'o/_/de nas maN+Dal gyi ri mo dbyi bar bya'o/_/mchod pa'i phan yon yang bcom ldan 'das kyis dad pa'i stobs bskyed pa la 'jug pa'i phyag rgya'i mdo las gsungs te/_'jam dpal rigs kyi bu'am rigs kyi bu mo gang la la zhig gis 'jig rten gyi khams thams cad
[\[124a.7\]]kyi rdul dang mnyam pa'i rang sangs rgyas rnams la nyin dang nyin la ro brgya pa'i kha zas dang lha rdzas kyi na bza' rnams byin zhing /_de bzhin du gang+gA'i klung bcu'i bye ma snyed kyi bskal par byin pa dang /_'jam dpal rigs kyi bu'am rigs kyi bu mo gzhan zhig gis ri mo mkhan
[\[124b\]]
[\[124b.1\]]gyis bris pa'i sangs rgyas sam glegs bam du byas pa mthong nas 'di nyid de bas bsod nams ches grangs med pa bskyed na slar yang gang zhig thal mo sbyor ba'am me tog gam spos sam/_mar me dbul bar byed na/_'di nyid de bas de bsod nams mchog tu grangs med pa bskyed
[\[124b.2\]]pa lta ci smos zhes so/_/dpal gsang ba 'dus pa las kyang /_sangs rgyas rnams la rtag tu ni/_/'dod yon lnga dang nyer spyod lngas/_/cho ga bzhin du mchod byed na/_/myur du sangs rgyas nyid 'thob 'gyur/_/zhes so/_/gzhan nas kyang /_gang zhig bzhugs la mchod pa dang /_/
[\[124b.3\]]gang zhig mya ngan 'das pa la/_/mnyam pa'i sems kyis rab dad na/_/bsod nams khyad par med pa yin/_/zhes so/_/dge ba'i las byed pa 'di ni gnyen po kun du spyod pa'o/_/dge ba'i las rnams byed pa ni don la mngon par sbyor ba'i ngo bo'o/_/yang na sngar bzhin byas pa'i
[\[124b.4\]]maN+Dal gyi dbus su rang 'dod pa'i lha 'jig rten dbang phyug la sogs pa de dang de'i rang gi sa bon las byung ba stong pa nyid dang snying rje dbyer med pa byang chub kyi sems su ro gcig pa sangs rgyas dang byang chub sems dpa' thams cad kyi ngo bo nyid du mos te/_sngar bzhin spyan drangs nas de'i cod
[\[124b.5\]]pan la 'od dpag med la sogs pa rigs kyi gtso bo bskyed nas man ngag ji lta ba bzhin du lha thams cad gnas ji lta bar dmigs te/_sngar bzhin mchod pa dang bstod pa dang sngags kyis mnyes par bya ba la sogs pa rnams bya'o/_/mthar na maHsarba bud+d+ha bo d+hi satwa b+h+yaH/_sarba bita
[\[124b.6\]]pu ra pu ra sU ra sU ra/_A brtA yA brtA ya swA hA/_zhes brjod pas de bzhin gshegs pa rnams la mchod pa dang nye gnas dang zhabs la spyi bos phyag byas par 'gyur ro zhes so/_/de bzhin gshegs pa dang byang chub sems dpa' la sogs pa'i mchod pa'i cho ga'o/_/dam pa'i chos
[\[124b.7\]]bklag pa la sogs pa'i don du sngags pas rkang pa la sogs pa bkru ba dang /_kha bshal ba la sogs pa byas nas bde ba'i stan la gnas te/_oM badzra satwa sarba bi g+ha na ud sa ra hUM phaT ces pa'i sngags kyis sa gzhi byin gyis brlabs te dri bzang po la sogs pas maN+Dal zlum po
[\[125a\]]
[\[125a.1\]]byas nas/_oM badzra re khe hUM zhes pa 'dis byin gyis brlabs te maN+Dal du me tog cig bzhag nas lag pa bkru'o/_/de nas maN+Dal de'i dbus su ri rab gru bzhi pa la rtse mo brgyad kyis nye bar mdzes pa/_shar dang lho dang nub dang byang gi ngos rnams ni be+e DUr+ya dang
[\[125a.2\]]shel dang pad+ma rA ga dang gser gyi bdag nyid de rin po che bzhi'i rang bzhin no/_/de'i mdun du zla ba phyed pa'i rnam pa shar gyi lus 'phags dang /_g.yas su gru gsum pa'i 'dzam bu'i gling dang /_rgyab tu yongs su zlum po'i ba lang spyod dang /_g.yon du gru bzhi pa'i sgra mi snyan no/_/shar
[\[125a.3\]]du lus 'phags la sogs pa dang nye bar lus dang lus 'phags dang /_g.yo ldan dang lam mchog 'gro dang /_rnga yang dang rnga yab gzhan dang /_sgra mi snyan dang sgra mi snyan gyi zla zhes pa nye ba'i gling rnams te so sor pad+ma rA ga dang in+d+ra nI la dang bai DUr+ya dang margata dang rdo rje dang mu tig dang byi ru
[\[125a.4\]]la sogs pas yongs su bkang ba'o/_/shar la sogs pa'i phyogs su glang po dang skyes pa dang rta dang btsun mo rnams so/_/me la sogs pa'i mtshams su ral gri dang 'khor lo dang nor bu dang gter chen po rnams bsams te sngar phul ba'i me tog bsal la/_oM badzra puSh+pe hUM zhes pa
[\[125a.5\]]'dis bsngags te ri rab dang gling dang nye ba'i gling dang glang po la sogs pa rin po che dang gter chen po rnams su me tog dbul lo/_/oM badzra d+hU p+pe hUM zhes pa la sogs pa'i sngags kyis bdug spos la sogs pa ji ltar 'byor pa rnams kyang ngo /_/de nas mchod pa thams cad cho ga bzhin de bzhin
[\[125a.6\]]gshegs pa thams cad kyi chos kyi sku'i bdag nyid dam pa'i chos kyi glegs bam yang maN+Dal gyi dbus su bzhugs te ji lta ba bzhin bklag go/_/lha'i steng du ni ma yin no/_/de nas yang mchod pa'i cho ga ni bla ma dang sangs rgyas dang byang chub sems dpa' thams cad dang gcig nyid du'am/_rang
[\[125a.7\]]'dod pa'i lha stong nyid snying rje dbyer med pa'i byang chub kyi sems su ro gcig la de bzhin gshegs pa thams cad kyi ngo bor mos te/_rin po che sna tshogs kyis spras pa'i seng ge'i gdan dang pad+ma la rdo rje sems dpa'i rol pas bzhugs par bsams te/_mchod pa dbul zhing bstod pa
[\[125b\]]
[\[125b.1\]]bklag pa la sogs pa bya'o/_/oM AHshrI man badzra gu ru tsa ra Na ka ma lA ya samyag dz+nyA na a ba b+hA sa ka rA ya na maHhUM/_gang gi sku drin 'od kyis gsal byas bdag nyid kyi/_/de nyid rin chen 'od kyi tshogs kyis mun bcom ste/_/mthong ba skyon med bdag rnams rol pas lhag lta ba/_/bla ma
[\[125b.2\]]nyi ma de la gus pas phyag 'di 'tshal/_/zhes pa la sogs pa sa ra ha'i zhabs kyis mdzad pas bla ma la phyag bya'o/_/sngar bzhin dge ba'i rtsa ba yongs su bsngo ste/_oM khyed kyis sems can don kun mdzad/_/rjes mthun dngos grub stsal nas kyang /_/slar yang 'byon par bya ba'i
[\[125b.3\]]phyir/_/sangs rgyas yul du gshegs su gsol/_/muHzhes pas gshegs su gsol lo/_/'di ni dam pa'i chos dang lha dang bla ma'i mchod pa'i cho ga'o/_/gzhan du ni maN+Dal zlum po'i dbus su ri rab la sogs pa dang rang gi sa bon las bskyed nas mchod pa'i sngags kyang so sor
[\[125b.4\]]gsungs pa de dag gis me tog la sogs pa dbul te/_de la oM hUM ma hA me ra be na maH/_de'i steng du oM haM suk+Sha ma me ra be na maH/_zhes pa dbus su'o/_/de'i rjes la oM aM pU ra ba bi de hA ya na maH/_oM raM dzaM bu dwI pA ya na maH/_oM laM a pa ra go dA nI ya na maH/_oM baM ut+ta ra ku ra/_
[\[125b.5\]]ben maH/_oM ya u pa dwI pA ya na maH/_oM ra u pa dwI pA ya na maH/_oM la u pa dwI pA ya na maH/_oM wa u pa dwI pA ya na maH/_oM ya ga dza rat+nA ya na maH/_oM raHpu ru Sha rat+na ya na maH/_oM la a shwa rat+na ya na maH/_oM wa s+t+rI rat+nA ya na ma/_oM yaHkhaD+ga rat+nA ya na maH/_oM
[\[125b.6\]]rany+tsa rat+nA ya na maH/_oM la ma hA ma Ni rat+na ya na maH/_oM wa ma hA ni d+hi b+h+yon maH/_zhes pa'o/_/gzhan thams cad sngar bzhin no/_/'di dag thams cad med kyang phyi rol gyi dngos por rab tu dang ba'i dngos po rang gi kun rtog gis dpag bsam shing las byung ba dbul te 'bras bu
[\[125b.7\]]shin tu che ba nyid du 'gyur ro/_/rdzas kyi dngos po dngos su yod pa la yang sems g.yeng ba dang zhen pa dag gis 'bul ba ni 'bras bu cung zad med ces lung las te/_byang chub spyod 'jug las kyang /_bzlas brjod dang ni dka' thub kun/_/yun ring dus su spyad byas kyang /_/sems
[\[126a\]]
[\[126a.1\]]g.yeng zhen pas byas pa ni/_/thams cad rig pas don med gsungs/_/zhes so/_/de bzhin du dge 'dun gyi ston mo dang gtsug lag khang gi mchod yon sbyin pa dang /_chos kyi mchod yon sbyin pa la yang dge 'dun la sogs pa ri rab kyi steng du gtso bor byas te bzhugs
[\[126a.2\]]nas mchod par bya'i/_gang gang gang tshe 'tsho bya ba/_/dag pa'i 'tsho ba des bsgrub ste/_/bkres skom nad ni zhi ba'i phyir/_/zas skom sman dang 'dra bar bsam/_/de yang drag shul can gyis zhus pa las/_khyim bdag 'di la byang chub sems dpa' khyim pa chos dang mthun pas
[\[126a.3\]]longs spyod de tshol zhing chos ma yin pas mi tshol na yang dag pa'i 'tsho bar 'gyur te log pa'i 'tsho bar mi 'gyur ro zhes so/_/de nas ji ltar rnyed pa'i zas la gtor ma dang lha bshos dang 'phrog ma dang phud kyi chang bu dang lhag ma ste lnga po 'bras bu chen por longs spyod pa'i phyir rtag tu sbyin
[\[126a.4\]]no/_/de nas oM AHhUM lan gsum brjod nas/_oM a kA ro mu khaM sarba d+harmA NAM/_Ad+yA nut+pan+na twAta oM AHhUM phaT swA hA zhes pas 'byung po thams cad pa'i gtor ma sbyin no/_/oM AHbadzra nai bi t+ye hUM zhes pas lha bshos so/_/oM hA ri te ma hA badzra ya k+Shi ni ha ra ha ra sarba pA pa ni k+Shi swA hA
[\[126a.5\]]zhes pas 'phrog ma la zan gyi chang bu gnyis sbyin no/_/oM a gra piN+Ta a si b+h+yaHswA hA zhes pas phud kyi chang bu'o/_/na maHsarba bud+d+ha bo d+hi satwA nAM/_oM pa liM ta de te dzo ba li ni swA hA zhes pa dang /_oM AHhUM zhes pas bza' ba la lan brgyad mngon par bsngags te/_dang por mthe bong dang ming
[\[126a.6\]]med kyis reg nas bza' ste dug la sogs pa'i nyes pa zhi bar byed do/_/kha bkang sgra dang bcas pa dang kha gdangs pa dang ha cang myur ba dang bul bas mi bza' ste phan pa dang ran pas so/_/oM uts+tshiSh+Ta piN+Ta a shi b+h+yaHswA hA zhes pa 'dis lhag ma'i chang bu sbyin no/_/zas lhag ma ched du ma
[\[126a.7\]]byas pa kho nar sbyin zhing kha bkru ba la sogs pa byas nas byang chub sems dpa' khyim gyi nang na gnas pa'am khyim gyi gnas las nges par byung ba'i rab tu byung bas 'jig rten gyi khams mtha' dag na gnas pa'i skye bo rnams kyi dge ba spel ba'i phyir/_rgyal po sbyin bdag nyid dang ni/_/gang yang
[\[126b\]]
[\[126b.1\]]sems can tshogs gzhan rnams/_/tshe dang nad med phun sum tshogs/_/rtag tu bde dang ldan gyur cig_/sbyin pas 'byung po dbang du 'gyur/_/sbyin pas dgra rnams med par 'gyur/_/pha rol gnyen yang sbyin pa nyid/_/de phyir sbyin pa gtso bor brjod/_/sbyin pa 'jig rten rgyan yin
[\[126b.2\]]te/_/sbyin pas ngan 'gro zlog par byed/_/sbyin pa mtho ris skas yin te/_/sbyin pa zhi byed dge ba'o/_/byang chub sems dpa'i longs spyod rnams/_/mi zad nam mkha' lta bu gang /_/longs spyod de ni thob bya'i phyir/_/sbyin pa de ni yang dag spel/_/zhes pa la sogs pa sbyin pa'i tshigs
[\[126b.3\]]su bcad pa rnams brjod par bya'o/_/gzhan du mu stegs rnams la gus pa la sogs pa mi bya ste de yang skyabs gsum bdun cu pa las gsungs pa/_dge bsnyen du ni dam bcas nas/_/skyabs gsum po ni bsrung bar bya/_/mu stegs gzhan la gus pa dang /_/phyag dang mchod pa
[\[126b.4\]]rnams mi bya/_/zhes so/_/brgyad stong pa las kyang lha gzhan rnams la me tog dang bdug spos dang mar me rnams sbyin par mi bya ri mor mi bya zhes so/_/de nas na maHsa man+ta bra b+ha rA dzA ya ta thA ga tA ya/_ar+ha te samyak+saM bud+d+hA ya/_na mo many+dzu shrI ku mA ra b+hU tA ya bo d+hi sa twA ya/_ma hA sa twA ya/_ma hA kA
[\[126b.5\]]ru Ni kA ya/_tar+ya thA/_oM ni rA lam+b+he ni rA b+hA se/_dza ye dza ya la b+d+he ma hA ma te dak+She dak+Shi NAM pa ri sho d+hA ya swA hA/_gang gzungs 'di lan gcig rjod par byed pa de ri rab tsam gyi bsod nams yang yongs su sbyong bar 'gyur ro zhes pa bsod nams yongs su sbyong ba'i gzungs brjod par bya'o/_/mtshan
[\[126b.6\]]mo'i dang po mi nyal bar dam pa'i chos kyi kha ton dang bzlas pa la sogs pa byas nas nyal ba na mal du yan lag thams cad btud pas sangs rgyas dang byang chub sems dpa' thams cad la phyag bya zhing gsol ba yang btab nas nyal te/_sangs rgyas dang byang chub sems dpa' thams cad
[\[126b.7\]]kyis bdag la byin kyis brlab tu gsol/_bla na med pa'i dngos grub dang mchog bdag la stsol cig_/nye bar 'tshe ba thams cad kyang med par mdzad du gsol zhes pa dang /_rang gi 'dod lha'i rnal 'byor dang ldan pas/_na mo b+ha ga ba te Ar+ya pradz+nyA pA ra mi ta ye/_sarba ta thA ga tA pa
[\[127a\]]
[\[127a.1\]]ri mi tA pU ri ta ye/_tad+ya thA/_oM sid+d+hi sid+d+hi/_bud+d+ha bud+d+ha/_bo d+ha ya bo d+ha ya/_tsa la tsa la/_tiSh+Tha tiSh+Tha/_hi kaM pa kaM pa/_bA ra bA ra/_gats+tsha gats+tsha/_A gats+tsha A gats+tsha b+ha ga ba ti mA bi la m+ba swA hA/_gzungs 'dis lag pa g.yas pa la lan nyi shu rtsa gcig yongs su
[\[127a.2\]]bzlas te/_de'i steng du mgo gzhag ste seng ge'i nyal stabs kyis nyal lo/_/mtshan mo tha ma nas de bzhin du yid ma yengs pa dang rgyun chad pa med par yi dam mtha' dag bya'o/_/de ltar nyin re zhing byas na rigs kyi bu'am rigs kyi bu mo myur du byang chub tu 'gyur ro/_/de yang gsungs pa/_
[\[127a.3\]]sbyin dang tshul khrims bzod brtson 'grus/_/bsam gtan la sogs rtag brten bya/_/dus ni yun mi ring ba yis/_/byang chub mchog ni thob par 'gyur/_/zhes so/_/gzhung bsdus pa yi bsod nams las kyis ni/_/bdag cag byang chub gzhung lam 'di brten nas/_/spro bas sna tshogs
[\[127a.4\]]spyod pa spyad nas ni/_/skye bos bla med go 'phang thob par shog_/byang chub gzhung lam zhes bgyi ba slob dpon mkhas pa chen po 'jigs med 'byung gnas sbas pas mdzad pa rdzogs so//_//ji ltar mthong ba bzhin bsdus pa ste gzhung gi tshad ni sh+lo ka sum brgya nyi shu rtsa lnga'o/_/dang po'i
[\[127a.5\]]las kyi bya ba ma brten par/_/nges par byang chub mchog thob mi nus kyang /_/rtsod dus skye bo stong pa nyid smra zhing /_/gzhung lam dang po'i las kyi bya ba rnams/_/mi shes mi nus mi byed pa rnams mthong /_/spyod 'dod mi shes 'gro la phan 'dod nas/_/thub pa'i dge slong chag ston lo tsA bas/_/
[\[127a.6\]]byang chub gzhung lam 'di ni 'bad pas bsgyur/_/nyes kun bzod gsol dge bas bdag gzhan rnams/_/sgrib bral tshogs gnyis rdzogs pa'i sangs rgyas shog_/kha che'i mkhan po chen po chos kyi rje shAkya shrI b+ha dra las mnyan nas bod yul dbus kyi sde snod 'dzin pa chag lo tsA ba dge
[\[127a.7\]]slong dgra bcom gyis bsgyur ba'o/_/[{D3767}]@##/_/rgya gar skad du/_maN+Dal bi d+hiH/_bod skad du/_maN+Dal gyi cho ga/_/thugs rje chen po rnam par skyob la phyag 'tshal lo/_/dkyil 'khor bzang pos nyid dang /_/rin chen rang bzhin ngos mnyam la/_/dri zhim pa yi byug
[\[127b\]]
[\[127b.1\]]pas byug_/mu tig me tog nor bu dgod/_/dbus su 'dab brgyad 'dab bzhi yi/_/me tog dmar po sa bon can/_/bzhag la de steng thub pa bzhugs/_/gdugs dkar gyis ni steng nas dbub/_/sgrub po pad+ma'i phreng ba yi/_/nga rgyal 'dzin pas rdo rje'i lag_/gnyis gshibs
[\[127b.2\]]gyen du bskyod pa'i rgyas/_/sa gsum gtso bo spar bar bya/_/rab tu dbyibs legs kha dog mdzes/_/dri bsung ro mchog reg bzang ba'i/_/me tog spungs pas go rims bzhin/_/gling sogs bkod pa ji bzhin brtag_/oM AHbadzra tsa tur d+h+wI pa hUM/_/oM AHbadzra pa yASh+Ta dwI pa hUM/_
[\[127b.3\]]oM AHbadzraSh+Ta rat+na hUM/_oM AHbadzrA Sh+Ta mang+ga la hUM/_oM AHbadzra sid+d+hi biM sha ti hUM/_oM AHbadzra sUr+ya tsan+d+ra hUM/_rnam dag zhing du phun tshogs gling dang rin chen dang /_/bkra shis grub pa rim gsum phreng ba legs bkod la/_/gsal byed sgron ma 'bar ba gnyis kyis brgyan gyur pa/_/sngags
[\[127b.4\]]'chang rdo rje rol pa'i gar gyi bstabs pas dbul/_/de nas lus can thams cad la/_/'jig rten mgon po nyer mkho'i gzugs/_/dpag med rnam par 'phrul pa yis/_/zhing rnams kun du don yod spyod/_/ji srid snying po byang chub bar/_/de dag nam yang 'dren pa'i mthus/_/ngan
[\[127b.5\]]'gro'i sgra yang mi grag cing /_/rtag tu dga' skyid 'tsho bar byed/_/gal te blo gsal spobs spyod na/_/sku gsung la sogs gang bshad pa/_/cho ga de dag 'das pa yang /_/gdon mi za bar bya ba nyid/_/gang tshe bsdu bar 'dod pa na/_/se gol brdabs pas spar byas la/_bzod par
[\[127b.6\]]gsol dang smon lam gdab/_/dran pa'i rgyu yis gzungs gdab bya/_/maN+Dal gyi cho ga kha che'i paN chen gyis mdzad pa rdzogs so//_//gnubs byams pa'i dpal gyis bsgyur ro/[ {D3768}]@##/_/de kho na nyid bsdus pa'i man ngag bzhugs/_/_@##/_/bcom ldan 'das rdo rje sems
[\[127b.7\]]dpa' la phyag 'tshal lo/_/de la gang zag gcig gi nyin zhag gcig gi bya ba brjod par bya ste/_dang po tho rangs kyi cha nas brtsams te ji srid nyal ba la thug pa'i bar la bya ba bsdus pa ni rnam pa brgyad de/_gos dang khrus dang bla ma mchod/_/zas dang skom dang spyod lam dang /_/ting 'dzin nyal
[\[128a\]]
[\[128a.1\]]ba'i mthar thug pa/_/brgyad po 'di ni bsdus pa'o/_/zhes sprin las grol bas gsungs te mdor bsdus pa'o/_/da ni de dag gi mtshan nyid re re nas rgyas par bshad par bya ste de la dang por gos dang zhes pa ni/_thog mar mal nas langs/_gos bgo ba'i phyir gos kyi
[\[128a.2\]]rnal 'byor bya ste rang gis byin gyis brlabs pa'am/_ma brlabs pa yang rung ste gos cung zad stong pa nyid du bsams te/_rang gi snying gnas 'od 'phros pas bcom ldan 'das rdo rje 'chang gi thugs kar phog ste de las yi ge hUM dpag tu med pa bkug ste rang gi gos la bstim/_de zhu rdo
[\[128a.3\]]rje rgya gram du gyur/_/rang gi sngags brjod gos gyur te/_/rang lha'i nga rgyal la gnas pas/_/bgos pas bar chad rnams sel dang /_/ma 'ongs pa na rdo rje 'chang /_/'gro ba'i don rnams byed par 'gyur/_/de phyir nan tan thams cad kyis/_/dang po dbang bskur dus dag
[\[128a.4\]]tu/_/gos kyi dbang bskur bya ba gces/_/khrus dang zhes pa ni/_de nas khrus kyi dus dag tu/_/rang gi lha yi nga rgyal gyis/_/bum pa'am gzhan yang rung ba ni/_/chu yis bkang ste mdun bzhag nas/_/thugs ka'i hUM las 'od 'phros pas/_/dbang bskur bla ma'i thugs kar
[\[128a.5\]]phog_/de las kyang 'od 'phros pa las/_/phyogs bcur bzhugs pa'i sangs rgyas dang /_/rang 'dod lha yi 'od zer las/_/sgra byung gsol ba btab par bsam/_/byang chub rdo rjes sangs rgyas la/_/ji ltar mchod chen bgyis pa ltar/_/bdag kyang rab tu bsgral slad du'o/_/nam
[\[128a.6\]]mkha' rdo rje deng bdag stsol/_/zhes bskul bas de dag gi thugs ka nas/_bgegs rnams ma lus tshar gcod pa'i/_/rig pa'i rgyal po ma lus dang /_/byang chub sems dpa' grangs med rnams/_/ji ltar bltams pa tsam gyis ni/_/lha rnams kyis ni khrus gsol ltar/_/lha yi chu
[\[128a.7\]]ni dag pa yis/_/de bzhin bdag gis khrus bya'o/_/oM sarba ta thA ga ta ka la sha a b+hi She ka sa ma ya shri hUM/_zhes brjod mkha' la sprin phung bzhin/_/lha mo phyag na bum pa ni/_/bdud rtsis gang ba pad kor gyi/_/phyag rgyas gzung ste glu 'di len/_/dbang bskur rdo rje chen po ni/_/khams
[\[128b\]]
[\[128b.1\]]gsum kun gyis phyag byas pa/_/gsang gsum gnas las byung ba 'di/_/sangs rgyas kun gyis byin pa yin/_/zhes pas bdag la dbang bskur bsam/_/lus kyi dri ma dag pa ltar/_/sgrib pa rnams ni dag par bsam/_/chu yi zer ma 'phros pa las/_/mtha' yas sems can
[\[128b.2\]]ma lus pa'i/_/sgrib pa rnams ni dag par bsam/_/rang gi khrus zin spyi bor ni/_/mi bskyod bsam zhing sngags 'di bzlas/_/oM badzra snA na hUM/_bla ma mchod ces pa ni/_de nas bla ma mchod pa ni/_/dad la maN+Dal byug bya zhing /_/byin gyis brlab par bya ba ste/_/lci ba chu dang
[\[128b.3\]]bcas pa yis/_/badzra re khe zhes brjod cing /_/ra ri ya yo med par byug_/de nas rang snying sa bon las/_/yi ge trAM 'phros maN+Dal steng /_/gnas la sngags 'di brjod par bya/_/oM trAM rat+na maN+Dal badzra re khe hUM/_lan bdun gsum mam gcig kyang rung /_/brjod pas zhu ste
[\[128b.4\]]sa gzhi ni/_/rin po che yi rang bzhin gyur/_/de yi steng du a dkar 'phros/_/sngags 'di bzlas la zla bar bsam/_/oM tsan+d+ra maN+Dal la badzra re khe hUM/_de yi steng du tsan+dan gyi/_/chus gtor yi ge hUM gyur te/_/sngags 'di bzlas zhu dri zhim pa'i/_/rang bzhin maN+Dal gyur par
[\[128b.5\]]bya/_/oM d+hUM pa ra ya rat+na maN+Dal badzra re khe hUM/_de nas nor bu'am sman nam 'bru/_/me tog nyid kyis dgram bya ste/_/rang gi 'dod pa'i bye brag gis/_/ji snyed 'dod pa'i tshom bu bya/_/de dag paM bsam sngags 'dis zhu/_/pad+ma'i gdan du gyur par bsam/_/oM paM pad+ma maN+Dal
[\[128b.6\]]badzra re khe hUM/_de yi steng du b+hUM yig bsam/_/oM b+h+rUM bi shwa bi shud+d+he maN+Dal badzra ri khe hUM/_rin chen las byung gzhal yas khang /_/mdzes pa nyid du gyur par bsam/_/de dbus bla ma yi dam lha/_/phyogs bcur bzhugs pa'i sangs rgyas rnams/_/sras dang bcas pa spyan
[\[128b.7\]]drangs la/_/dang por lus ngag yid kyis ni/_/gus pa yis ni phyag 'tshal te/_/phyi nang gsang ba bla med pa'i/_/mchod pa'i sprin gyis mchod par bya/_/bla ma dkon mchog gsum po dang /_/zhes pa la sogs tshig rnams kyis/_/sdig bshags sdom pa gzung bar bya/_/de
[\[129a\]]
[\[129a.1\]]yis rang rgyud dag 'gyur te/_/bdud rtsi'i snod de 'gyur ba yin/_/de nas yi ge brgya brjod cing /_/bzod gsol oM AHhUM muHyis/_/gshegs gsol smon lam gdab par bya/_/zas dang zhes pa ni/_de nas zas kyi dus dag tu/_/sbyang ba rnam pa bzhi bya ste/_/
[\[129a.2\]]zas sbyang gtor ma dang mthun no/_/de nas lte ba'i lkog tu yaM/_/zhu bas rlung gi dkyil 'khor bsam/_/de steng raM las tsaN+Da lI/_/mar me'i rtse mo lta bur gsal/_/de ni lto ba sbyang ba'o/_/de nas rlung gis me sbar bas/_/snying nas lha dang phung po khams/_/skye mched la sogs lhar
[\[129a.3\]]gsal bya/_/de ni snying gar sbyar bar 'dod/_/gal te la la 'di skad du/_/snying ga'i lha nyid gsal ba ni/_/snying ga sbyang bar rigs mod kyi/_/phung po khams la sogs pa la/_/snying ga sbyang zhes ci yi phyir/_/zhe na de ni gtso bo ste/_/dang po dbang bskur dus na ni/_/ye shes lha ni du
[\[129a.4\]]ma dag_/lus la bcug cing byin brlabs la/_/snying ga gcig pur bcug pa ni/_/mthong dang thos pa med phyir dang /_/rnal 'byor rgyud ni du ma las/_/phung po khams dang skye mched sogs/_/lha nyid yin par gsungs phyir ro/_/de nas kha ni thab khung la/_/lci la me lha rnam
[\[129a.5\]]par bsam/_/de nas lag gnyis dgang blugs kyis/_/zas za sbyin sreg yin par 'dod/_/yang na lce la rdo rje la/_/rkan la pad+ma rab bsams te/_de gnyis sbyor ba byas pa las/_/byang chub sems byung lha rnams kun/_/tshim par byed pa la la 'dod/_/de ni lci lkog sbyang
[\[129a.6\]]ba'o/_/de nas lus kyi dkyil 'khor ni/_/tshim par bya phyir ma yengs par/_/za ba 'di ni mchog yin no/_/skom dang zhes pa ni/_de nas skom gyi rnal 'byor ni/_/rang nyid lha yi rnal 'byor gyis/_/lag mthil g.yas par nyi ma ni/_/maM las skyes pa blta bar bya/_/de steng
[\[129a.7\]]chang snod a las ni/_/thod pa chang gis bkang ba yi/_/kha ni zla bas mnan pa'o/_/de nang ha zhu kha dog sbyangs/_/hos ni ro yi rtog pa sbyangs/_/hrIHsa ni bdud rtsi chen por zhu/_/de nas ye shes dbab pa'i phyir/_/srin lag tshigs ni dang po la/_/mthe bo rtse mo sbyar byas te/_/suM
[\[129b\]]
[\[129b.1\]]las srin lag ri rab bskyed/_/hUM las mthe bong sa gzhir bsam/_/bar du maM dmar bsam byas te/_/de las 'od 'phros 'og min du/_/rang 'dod lha yi smin mtshams phog_/yab yum snyoms zhugs bdud rtsi dbab/_/thod par bab ste sa gzhi dang /_/ri rab bcas pa
[\[129b.2\]]dkrugs pas ni/_/sa gzhi ri rab nyid kyang zhu/_/oM AHhUM ma ha ho hrIH/_/lan gsum bdun sogs bzlas par bya/_/de yi nang du chos 'byung dang /_/zla ba lta bu bri bya la/_/de steng bla ma yi dam lha/_/gzhan sogs bsams te mchod pa'am/_/yang na mdun gyi bar snang la/_/de
[\[129b.3\]]dag bsams la mchod par bya/_/rang rang sngags la bdud rtsi'i sngags/_/btags pas lus ngag yid gsum dang /_/bla ma la ni dbul bar bya/_/de nas gong du bshad mchod bya/_/de nas ji ran gnod med par/_/tshod zin par ni btung bar bya/_/tshogs kyi mchod pa'i
[\[129b.4\]]dus su ni/_/nad la gnod par gyur na yang /_/thigs pa gsum ni dam tshig go/_/de ltar ma byas glang po che/_/smyon pa bzhin du 'thung byed na/_/skye ba lnga brgyar smyon par 'gyur/_/spyod lam dang zhes pa ni/_de nas spyod lam gyi dus su so sor brtag pa rnam pa gnyis te/_snod
[\[129b.5\]]kyi 'jig rten gzhal yas khang /_/bcud kyi sems can bye brag gi_/lha dang lha mor mos par bya/_/rang gi bya ba ci byed kyang /_/lha yi nga rgyal la gnas nas/_/shes rab pha rol phyin la sogs/_/po ti klog pa'i tshe bdag nyid/_/lce la rnga rdung rdo rje bsam/_/rkan la rnga chen
[\[129b.6\]]rab bsams te/_/rdo rjes rnga la rab brdungs pas/_/sgra skad chen pos phyogs bcur khyab/_/mtha' yas sems can ma lus kyi/_/rna bar gang dang gang mos la/_/de dang de ltar rtogs par bsam/_/yang na mtha' yas sems can rnams/_/ma lus mdun du bkug byas
[\[129b.7\]]la/_/bdag gi skad ni gang mos par/_/so sor go bar chos bshad la/_/rtag tu dag par bsgrag par bya/_/'dir mang smra bas ci zhig bya/_/gang byed lha yi nga rgyal gyis/_/bdag dang gzhan gyis byang chub ni/_/thob par bsam zhing bya ba'o/_/ting nge 'dzin zhes pa ni/_de nas phyi dro'i
[\[130a\]]
[\[130a.1\]]thun dag la/_/rang gi rtog pa'i don la ni/_/blo gzhag lha yi nga rgyal ni/_/cho ga lnga'am cho ga gsum/_/skad cig bsdus rgyas shin tu bsdus/_/gang mos pa la blo bzhag la/_/thun mong dngos grub 'dod pa'am/_/ngag gi sgrib pa sbyong 'dod pas/_/bzlas pa gang mos
[\[130a.2\]]las bzhi la/_/mi skyo'i bar du bzlas par bya/_/bzlas pas skyon rdzogs rim ni/_/steng dang 'og gi sgo dag la/_/bsten nas bsgom par bya ba'o/_/de nas gal te gtong 'dod na/_/man ngag bzhin du gtor ma ni/_/byin gyis brlabs te dbul bar bya'o/_/de nas bstod dang
[\[130a.3\]]bshags pa dang /_/phrin las bcol la gshegs su gsol/_/rang gi ye shes gshegs par bya'o/_/de nas smon lam gdab pa dang /_/stong pa nyid kyi rgyas gdab bya/_/nyal ba'i mthar thug zhes pa ni/_/de nas nyal na rnam gsum ste/_/stong pa nyid kyis nyal ba dang /_/bskyed
[\[130a.4\]]pa'i rim pa'i nyal lugs dang /_/'chi ba slu ba'i nyal lugs so/_/stong pa nyid kyis nyal ba ni/_/snod kyi 'jig rten bcud la bsdu/_/bcud kyi sems can yum la bsdu/_/yum yang bdag la bsdus nas ni/_/bdag nyid ye shes sems dpa' la'o/_/ye shes sems dpa' rdo rje
[\[130a.5\]]la'o/_/rdo rje hUM ste hUM rim gyis/_/nA da'i bar du bsdu ba'o/_/nA da stong pa nyid la bsdu/_/de yi ngang la nyal ba'o/_/bskyed pa'i rim pa'i nyal lugs ni/_/ye shes lha rnams gshegs gsol te/_/dam tshig sems dpa'i nga rgyal gyis/_/gnyid kyis dub pa bsal ba dang /_/snga bar
[\[130a.6\]]ldang zhing snang ba yi/_/dran pa yid la bzhag pas nyal/_/'chi ba slu ba ka pA la/_/skam po dmigs te nyal ba'o/_/brgyad pa 'di ni bsdus pa'o/_/zhes pa'i don ni/_nang par langs te snga ma bzhin/_/gos nas brtsams te nyal ba'i bar/_/bya ba brgyad po rdzogs par bya/_/'di
[\[130a.7\]]lta'i bya ba brgyad po ni/_/dbang bskur thob cing dam tshig skyong /_/bla ma la gus gtong phod che/_/dad ldan brtson 'grus che ba dang /_/lus ngag spyod pa mdzes pa yis/_/bla ma rdo rje spun la gus/_/nga rgyal chung zhing bshags la brtson/_/gsong por smra zhing gzhan don byed/_/de
[\[130b\]]
[\[130b.1\]]lta bu la sbyin bya yi/_/bla ma mi bsten dam tshig med dang rnam par smin la mi 'dzem rang tshul dregs/_/thos bsam bsgom la ma sbyangs blo ni rtog pa'i dra bas rnam par g.yengs/_/tsan+dan shing bzhin yon tan chung la nga rgyal che phyir bla ma rdo rje spun sogs la/_/bkur sti'i sems bral
[\[130b.2\]]'jig rten grags pa don du gnyer zhing gzhan tshig khyad du gsod/_/'di 'dra'i gang zag rnams dang stan gcig la yang mi 'dug po ti'ang mi bstan na/_/bshad dang gdams ngag sbyin par bya ba yid kyis kyang ni bsam par mi bya dngos su smos ci dgos/_/de kho na nyid bsdus pa'i man ngag
[\[130b.3\]]slob dpon shI la sam+b+ha bas las dang po'i ngor bsdus te mdzad pa rdzogs so/_/[{D3769}]@##/_/rgya gar skad du/_nA nA tan+t+ra ud+d+h+r-i to ba liM bi d+hiH/_bod skad du/_rgyud sna tshogs las btus pa'i gtor ma'i cho ga_/oM rdo rje sems dpa' la phyag 'tshal lo/_/ye shes lnga yi
[\[130b.4\]]rang bzhin can/_/sku mchog rang gi snang bas 'khyud/_/skyob pa ma lus spro mdzad pa/_/rdo rje sems dpa' phyag 'tshal nas/_/de bzhin gshegs rnams rab ster ba/_/lha mo chos dbyings dbang phyug ma/_/ma lus rgyal ba rnams kyi yum/_/'gro ba skyob la rab btud nas/_/
[\[130b.5\]]gang gi sku drin chen po yis/_/gsung ni bla med thob 'gyur ba/_/'jam pa'i dbyangs kyi zhabs pad+ma/_/chu skyes gnyis la phyag 'tshal lo/_/gang gis reg pas 'khor ba yi/_/gdung ba dag ni zhi 'gyur ba/_/bla ma'i zhal snga nas kyi zhabs/_/pad+ma dang 'brel rdul bstod nas/_/
[\[130b.6\]]sems can rnams la phan pa'i phyir/_/gtor ma'i sgrub thabs bdud rtsi mtshungs/_/sna tshogs rgyud kyi rgya mtsho las/_/yang dag btus nas bdag gis bshad/_/sngon gyi dus su bcom ldan gyis/_/zhal gyi man ngag gsungs par gyur/_/de tsam kho nas sems can rnams/_/grub
[\[130b.7\]]gyur glegs ba ma dag las min/_/de nas gsum ldan dus gyur nas/_/rtsa ba'i rgyud rnams spel bar 'gyur/_/de las don gyi 'brel rtogs nas/_/bsams te skye bos dngos grub thob/_/gnyis ldan du ni gtsor rgyal bas/_/bshad pa rgya chen mdzad par 'gyur/_/de don rtogs
[\[131a\]]
[\[131a.1\]]pa nyid kyis ni/_/mkhas pas dngos grub thob par 'gyur/_/rtsod pa'i dus gyur deng sang ni/_/gsung rab yan lag bcu gnyis po/_/bcom ldan 'das kyis mang du gsungs/_/'on kyang skye bo zhi mi gyur/_/ci phyir 'di ltar sems can rnams/_/rtag tu tshe dang
[\[131a.2\]]brtson 'grus chung /_/chags sogs nyon mongs gdung ba yis/_/rtag tu rang gi sems gdungs gyur/_/rang gi lto ba dag la brtson/_/'ba' zhig lhur len yid ldan pa/_/rgyal po mnyes sogs bya ba dag/_/tho rangs langs nas spyod pa byed/_/nang par bshang gcig dag
[\[131a.3\]]gis te/_/nyi ma phyi 'phred zas skom gyis/_/tshim nas 'dod pas gnod 'gyur te/_/skye bo mtshan mo gnyid kyis so/_/re zhig lo ni brgya thub pa/_/tshe yi mchog tu brjod par bya/_/sems can de dag nyid kyis ni/_/phyed ni yongs su zad bar 'gyur/_/byis pa rgas pa nad
[\[131a.4\]]rnams kyis/_/de las kyang ni phyed zad 'gyur/_/tshe yi cha shas lhag ma yi/_/nang du dge ba ji snyed byed/_/'on kyang gal te dge ba yi/_/las la brtson 'grus dang bcas 'gyur/_/sangs rgyas nyid ni 'thob 'gyur na/_/de min gzhan gyi dbang gyur pas/_/'dod ngan kha cig
[\[131a.5\]]bud med kyi/_/dbang po'i chu sgo nyam nga ru/_/lhung bar gyur na 'khor ba yi/_/rgya mtshor rab tu nub par 'gyur/_/chos kyi lam las yongs nyams shing /_/skad cig longs spyod la bskul brtson/_/rang nyid nyams pa'i grogs ngan gyis/_/kha cig rnam par nyams par 'gyur/_/
[\[131a.6\]]kha cig tshol ba'i sdug bsngal nyen/_/bza' btung dag ni btsal ba'i phyir/_/rmongs pa 'bad pa dang ldan pas/_/phyogs bcu dag tu 'khyams par 'gyur/_/nyin mtshan gnyid ni mi log cing /_/rgyal po mnyes sogs nyon mongs kyis/_/yongs gdungs pa yi sems
[\[131a.7\]]ldan pa/_/gzhan dag 'bras bu med par 'gyur/_/de ltar sems can rnam dpyad nas/_/rtag tu mi khom pa yi tshogs/_/brtson 'grus mi ldan de bas na/_/bdag gis ngal 'di 'bras bur bcas/_/sems can la ni phan 'dod pas/_/rtogs par sla zhing gzhung nyung la/_/
[\[131b\]]
[\[131b.1\]]rab tu don mang yid 'ong ba/_/gtor ma'i las kyi cho ga bshad/_/'di na kha cig phyogs snga ma/_/rab tu byed pa 'di lta ste/_/chos rnams dag ni ma skyes shing /_/gnyis kyis stong la sngags rig pas/_/ji ltar gtor sbyin gang zhig la/_/yang dag par ni bgegs gang yod/_/
[\[131b.2\]]byung nas rab tu zhig 'gyur na/_/sngags kyis gang zhig rab rgyas byed/_/rang bzhin gyis ni skal ba yi/_/lha chogs rnams la gtor ma ni/_/de nyid rig pas ji ltar gtang /_/de rnams de ni ji ltar za/_/mtshan ma gcig sogs gnas su ni/_/gtor ma ji ltar dor bar bya/_/
[\[131b.3\]]gzhan du min zhing der gtor yang /_/de rnams kyis de ji ltar 'khyer/_/gzhan yang shin tu nyung ba yi/_/chu dang bza' ba la sogs pas/_/nam mkha' dang mtshungs grangs med pa'i/_/'byung po kun ni ji ltar tshim/_/yi dgas la sogs gang 'ga' zhig_/khrag gi btung ba
[\[131b.4\]]'thung byed pa/_/sngags pas gtor ma tsam gyis ni/_/de dag ji ltar mgu bar 'gyur/_/gzod nas ma skyes rdzogs byang chub/_/thob pa'i skyob pa rnams dang ni/_/mkha' 'gro ma dang de rnams la/_/gtor sbyin rigs pa ci zhig yod/_/de tsam gyis ni mnyes gyur nas/_/bskal
[\[131b.5\]]pa mang por rnal 'byor pa/_/thob 'gyur 'dod pa'i dngos grub gang /_/mi rnams la ni ji ltar ster/_/'dir ni brjod bya rang bzhin gyis/_/chos rnams re zhig bdag med cing /_/sgyu ma smig rgyu dri za yi/_/grong khyer dang ni rmi lam mtshungs/_/'on kyang sangs rgyas rnams kyis
[\[131b.6\]]ni/_/'gro 'di bden pa gnyis su bstan/_/rnam rtog dang bcas cig shos las/_/kun rdzob dang ni don dam mo/_/chos nyid la ni rab zhugs pa/_/gnyis med reg pa'i rnal 'byor pas/_/re zhig gtor ma dag gi las/_/dam pa'i don du ji ltar bya/_/'on kyang kun rdzob
[\[131b.7\]]phyogs brten nas/_/bsod nams tshogs ni 'phel bya'i phyir/_/de la dang po'i las can gyis/_/gtor ma'i las ni bya ba yin/_/de nyid kyi ni rim gyis 'dir/_/bgegs rnams kun du 'byung ba yod/_/de bas de rab zhi bya'i phyir/_/mkhas pa rnams kyis gtor ma
[\[132a\]]
[\[132a.1\]]bsngags/_/dngos rnams skad cig nyid yin yang /_/sngags rnams la ni nus pa yod/_/dug 'joms pa yi sngags bzhin du/_/de dag mngon sum nyid du 'grub/_/sngags rnams nus pa 'di 'dra ste/_/mi snang lha tshogs gang yin pa/_/de nyid re zhig
[\[132a.2\]]spyan drangs pas/_/mig gi mngon sum nyid du 'gyur/_/shing gcig drung la sogs pa yang /_/dngos grub gnas su bcom ldan gsungs/_/des na rnam pa de lta bu/_/gtor ma'i gnas su gsungs par gyur/_/lha rnams rang mthus gtor ma las/_/ro dag myong bar byed pa
[\[132a.3\]]nyid/_/des na snang bar gyur kyang ni/_/nyes pa yod pa ma yin no/_/gzhan yang dngos grub mchog thob ba'i/_/rnal 'byor lag nas gtor ma ni/_/blangs na lha rnams za bar byed/_/nags su klu yi byang chub bzhin/_/sngags kyis bdud rtsi lngar byas nas/_/mkhas pa
[\[132a.4\]]rnams kyis gtor ma gtong /_/de yi mthu yis lha tshogs rnams/_/mnyes 'gyur chung ba'i nyes pa med/_/zang zing la sogs rab dbye ba/_/de bzhin gshegs pas sbyin rnam bzhi/_/gsungs te de bas yi dgas kyi/_/gtor ma la ni chos bshad gyur/_/'di ltar 'dam
[\[132a.5\]]gyis rnyogs pa dang /_/bral ba'i chu bo dag gi rgyun/_/mthong nas kyang ni khyed rnams khrag_/lag pa dag gis ci phyir 'thung /_/des na ma byin blangs pa yis/_/'di yi rnam smin mi bzad yin/_/de bas tshim byed gtor ma 'di/_/khyed rnams kyis ni blang bar gyis/_/de ltar
[\[132a.6\]]rim pa 'di bzhin du/_/rnal 'byor pa 'dis yi dgas rnams/_/chos 'dod par ni de bas skyon/_/cung zad tsam ni yod ma yin/_/bcom ldan 'das dang ma mo la/_/cung zad dogs pa med mod kyi/_/'on kyang bsod nams tshogs dag la/_/dang po'i las can bskul
[\[132a.7\]]bar bya/_/rim gyis ye shes tshogs dag kyang /_/thob nas rnal 'byor pa dag ni/_/rdzogs pa'i byang chub sdod 'gyur te/_/des na dngos grub cis mi 'thob/_/grangs med bskal bas byang chub ni/_/thob 'gyur 'di ni bden mod kyang /_/thabs dang ma tshang nyid gyur pa/_/rim
[\[132b\]]
[\[132b.1\]]'di theg pa chen po yin/_/sngags tshul chen po'i rnal 'byor pas/_/skad cig gcig gis nges pa ru/_/rdo rje 'chang ni chen po'i gnas/_/thob 'gyur blo yi khyad par gyis/_/de ltar phyogs rnams brtsams nas ni/_/gtor ma'i cho ga'i gzhung lugs 'grub/_/yang dag byang
[\[132b.2\]]chub 'dod rnams kyis/_/de yang mgu bar bya ba yin/_/nyin dang mtshan du rnal 'byor pas/_/de thun gsum mam bzhi dag tu/_/bsod nams tshogs dang ye shes kyi/_/tshogs ni spel phyir bya ba yin/_/tshogs kyi 'khor lo'i cho ga gang /_/de ni gtor ma chen por bshad/_/gang
[\[132b.3\]]phyir dkyil 'khor 'khor lo yi/_/rnam pa dang bcas rab mnyes phyir/_/re zhig de yi rim pa 'di/_/ji ltar dkyil 'khor 'khor lo yi/_/phyi rol mkhas pas tshim bya ba/_/mkhas pa rnams kyis mnyen par gyis/_/re zhig dang po rnal 'byor bas rang gi 'dod pa'i nga rgyal
[\[132b.4\]]dang ldan pas dang po sbyor ba la sogs pa'i ti nga nge 'dzin gyi bar la langs te/_/sngar bsdus pa pul+lI ra mA la sogs pa gnas nyi shu rtsa bzhi'i mkha' 'gro ma'i 'khor lo sna khung g.yas pa dang g.yon pa'i srog dang rtsol bas bskul ba ji lta ba bzhin du rjes su 'od zer spro ba'i sbyor ba sa'i rdul
[\[132b.5\]]tshon la sogs pas sprul pa'i phyi rol gyi dkyil 'khor 'khor lor so so'i gnas su rnam par spros te bkod la mchod pa'i cho ga'i rim pa bzhin du yang dag par mchod de gtor ma'i las bya'o/_/de la re zhig dang po dkyil 'khor gyi phyi rol na gnas pa'i lha dang /_klu dang /_gnod sbyin
[\[132b.6\]]dang /_'byung po rnams la rim pa 'dis gtor ma sbyin par bya'o/_/de la 'jig rten pa'i lha rnams dkyil 'khor gyi phyi rol du rnam par dgod pa'i rim pa ni 'di yin te/_nang gi dkyil 'khor las phyi rol gyi rdo rje'i ra ba las phyi rol gyi shar du dur khrod ma dang /_dra mi tri dang /_gtum
[\[132b.7\]]mo bdud rtsi'i chu'i snod lag na thogs pa dkar mo dang /_ser mo dang /_dmar mo'i bdag nyid can dgod par bya'o/_/byang du drag mo dang /_khrag ma dang /_sha za ma lcags kyu lngas gang ba'i snod lag na thogs pa ser mo dang dkar mo dang /_dmar mo'i mdog can rnams so/_/nub
[\[133a\]]
[\[133a.1\]]tu mi bzad ma dang /_'bar ma dang /_'jigs rung ma lag na gtor ma'i snod thogs pa dmar mo dang /_ser mo dang /_sngon mo'i mdog can rnams so/_/lho ru thod pa mo dang /_rdo rje ma dang /_bum pa ma bza' ba dang btung ba la sogs pas gang ba'i snod thogs pa
[\[133a.2\]]nag mo dang /_dmar mo dang /_dkar mo'i mdog can rnams so/_/dbang ldan gyi phyogs su sgeg mo dang /_dri ma dkar mo dang /_ser mo'i mdog go/_/me'i phyogs su pi wang ma dang /_me tog ma dkar mo dang /_nag mo'i mdog can rnams so/_/bden bral gyi phyogs su glu ma
[\[133a.3\]]dang /_bdug pa ma nag mo dang /_dmar mo dag go/_/rlung gi phyogs su gar ma dang /_mar me ma dmar mo dang /_ser mo dag go/_/de dag thams cad 'bar ba'i phreng bas khyab pa'i 'ong dang ldan pa/_skra bshig pa sprul rnams kyis brgyan pa/_gos dang rgyan sna tshogs kyis nga rgyan
[\[133a.4\]]pa bzang po'i 'dug stangs kyis gnas pa rnams so/_/de nas phyi rol gyi sa gzhi'i g.yas phyogs nas bskor bar 'chad par 'gyur ba'i gtor ma'i sngags kyi rjes su 'brangs nas zhing skyong brgyad yongs su brtag ste/_phyogs brgyad du drag po nag po la sogs pa zhing gi
[\[133a.5\]]bdag po rnams blo yis dgod par bya'o/_/de la rim pa 'di yin te/_shar du drag po nag po/_byang du drag po chen po/_nub tu lha sbyin/_lho ru drag po/_dbang ldan gyi phyogs su gtsigs pa/_me'i phyogs su 'jigs su rung ba/_bden bral gyi phyogs su rnon po/_rlung gi
[\[133a.6\]]phyogs su log 'dren te de dag thams cad kyang mig gsum pa/_lag pa bzhi pa/_gdong gcig pa/_ji skad bshad pa'i phyag mtshan dang gos dang rgyan gyis brgyan pa nag po dang ser po dang dkar po dang dmar po'i mdog can dang /_dbang ldan la sogs pa'i mtshams rnams kyi
[\[133a.7\]]ni dkar nag dang /_dkar ser dang /_dmar ser dang /_dmar nag rnams te 'khor dang bcas pa dag go/_/nag po drag po'i mdun du tsA muN+DI/_g.yon du drag mo/_rgyab tu 'jigs su rung ma/_g.yas su lha mo u ma bsam par bya'o/_/lha mo de dag kyang mkha' 'gro ma la
[\[133b\]]
[\[133b.1\]]sogs pa'i mdog can mchod pa rnam pa lnga la sogs pas lag pa brel ba mchod pa rnam pa lnga kho nas yang dag par mchod par byed pa'o/_/de bzhin du byang du rgyal ma dang /_rnam par rgyal ma dang /_rgyal byed ma dang /_gzhan gyis mi thub ma zhes bya ba drag po chen po'i 'khor
[\[133b.2\]]rnams te thugs kyi 'khor lo'i mkha' 'gro ma rnams kyi mdog can no/_/de bzhin du nub tu nag mo chen mo dang /_nag mo sbom ma dang /_rnal 'byor ma dang /_lha sbyin gyi mkha' 'gro ma gsung gi 'khor lo'i mkha' 'gro ma'i mdog can rnams bsam par bya'o/_/de bzhin du lho
[\[133b.3\]]ru dbang ma dang /_zla ba ma dang /_drag mo dang /_gdug pa zhi byed ma dang /_'phyang ma dang /_lha'i dbang phyug ma zhes bya ba nag mo'i lha mo sku'i 'khor lo'i mkha' 'gro ma'i mdog can rnams so/_/dbang ldan gyi phyogs su kam po dzi ma dang /_'bar ma dang /_'jib ma dang /_grong
[\[133b.4\]]na kun du gnas pa'i rnal 'byor ma gtsigs pa'i ma kha'i 'gro ma khwI gdong can ma'i mdog can rnams so/_/me'i phyogs su drag po'i gzugs can ma dang /_mche ba'i gzugs can ma dang /_gtsigs ma zhes bya ba 'jigs su rung ba'i mkha' 'gro ma 'ug pa'i gdong can
[\[133b.5\]]ma'i mdog can rnams so/_/bden bral gyi phyogs su thod pa'i phreng ba can ma dang /_phreng ldan ma dang /_mgo can ma dang /_mthu chen ma zhes bya ba rnon po'i mkha' 'gro ma khyi'i gdong can ma'i mdog can rnams so/_/rlung gi phyogs su lag na ral gri ma dang /_lag na
[\[133b.6\]]dgra sta ma dang /_rdo rje ma dang /_lag na gzhu thogs ma zhes bya ba log 'dren gyi mkha' 'gro ma phag gi gdong can ma'i mdog can rnams so/_/de nas shar gyi sgor khyab 'jug dbyig pa thogs pa/_lhor tshangs pa rnga yab thogs pa/_nub tu drag po mtshan nas sgrogs pa lhur
[\[133b.7\]]len pa/_byang du dbang po gdugs thogs pa/_de bzhin du lho'i snam bu la dbang ldan gyi phyogs su brgya byin/_me'i phyogs su lus ngan po/_bden bral gyi phyogs su 'byung po'i bdag po/_klu'i phyogs su rlung gi bdag po'o/_/de rnams bu dang chung ma dang 'khor dang bcas pa
[\[134a\]]
[\[134a.1\]]ste/_kha dog dang lag pa dang phyag mtshan ni sgrub thabs gzhan gyi rjes su 'brang bar bya'o/_/de la phyi rol gyi khyams kyi shar gyi char rus gong 'jigs byed dang /_kha T+wAM ga dang ldan pa'i tshogs kyi srin po dang /_tshogs kyi dbang phyug dang /_dril bu'i rna ba can
[\[134a.2\]]zhes bya ba mkha' 'gro ma la sogs pa'i mdog can rnams bsam par bya'o/_/de bzhin du byung du gtum mo'i dbang phyug dang /_'du na sa'i lha dang /_rgan po'i dbang phyug dang /_sil sgra sa 'jigs byed ces bya ba la sogs pa'i mdog can rnams so/_/lho ru ni gtum bu ra'i dbang
[\[134a.3\]]phyug dang /_sgra chen dang /_mche ba gtsigs pa dang /_gzhu 'dzin zhes bya ba kam po dzi ma la sogs pa'i mdog can rnams so/_/de bzhin du nu ba tu ni 'dod pa drag po dang /_gnas kyi dbang phyug dang /_cad te'u 'dul ba dang /_rnga'i sgras 'jigs byed ces bya ba 'jig byed ma la
[\[134a.4\]]sogs pa'i mdog can rnams so/_/'di rnams kyang lag pa bzhi pa kha T+wAM thogs pa lha mo la khyud cing lag na rtse gsum thogs pa mig gsum pa stag gi pags pa'i sham thabs can sbrul gyi rgyan gyis brgyan pa thong pa'i phreng ba can rnams so/_/de nas phyi rol gyi mu khyud kyis gzhi la
[\[134a.5\]]'byung po dang /_sha za la sogs pa ca co'i sgra sgrogs pa rnams dang /_de dag gi 'khor rnams kyang blta bar bya'o/_/drag po la sogs pa dang /_rus gong 'jigs byed la sogs pa rnams kyi chos kyi yi ge ni rang gi ming gi dang po'i yi ge de kho na yin no/_/rdo rje khu tshur gnyis
[\[134a.6\]]bcings te gung mo dang mdzub mo dag brkyang nas lcags kyu'i rnam par sbyar bar bya'o/_/oM A kaR+Sha ya hUM phaT ces bya ba ni 'jig rten pa'i lha rnams spyan drang ba'i sngags so/_/oM yuM swA hA zhes bya ba dang /_rtse gsum gyi phyag rgya ni dur khrod ma la sogs pa rnams kyi dam tshig gi phyag rgya
[\[134a.7\]]dang sngags so/_/thal mo sbyar nas de nyid g.yas su phab ste gzung bar bya zhing /_oM g+h+raM swA hA bya ba ni drag mo la sogs pa rnams kyi'o/_/rdo rje thal mo bcings nas dbye bar bya zhing /_oM ku ru ku ru swA hA zhes bya ba ni gtsigs ma la sogs pa rnams kyi'o/_/lag pa g.yas
[\[134b\]]
[\[134b.1\]]pa brkyang nas rgyab gnyis sbyar te sor mo rnams so sor bcings zhing /_oM be tA lI hUM swA hA zhes bya ba ni mi bzad ma la sogs pa rnams kyi'o/_/rdo rje khu tshur gnyis bcings te dku dag tu gzung zhing /_oM hUM swA hA zhes bya ba ni sgeg mo'i 'o/_/g.yon pa brkyang ste mthe bong dang srin lag
[\[134b.2\]]sbyar nas g.yas pas gzung bar bya zhing /_oM su pri ya gan+d+he hUM zhes bya ba ni dri ma'i 'o/_/pi wang gi zlos gar dang /_oM hUM ho swA hA zhes bya ba ni pi wang ma'i 'o/_/thal mo sbyar ba spyi bor gzhag nas/_oM shrI swA hA zhes bya ba ni me tog ma'i 'o/_/rdo rje khu tshur gnyis bcings nas
[\[134b.3\]]mdzub mo bsgrengs te khar bskyod nas hUM hUM hUM swA hA zhes bya ba ni glu ma'i 'o/_/rdo rje khu tshur gnyis bcings te lag pa bskyod pa'i tshigs su gzung zhing /_oM i swA hA zhes pa ni bdug pa ma'i 'o/_/lag pa g.yon pas g.yas kyi rked pa'i char sgeg pa dang bcas par bzhag nas g.yas
[\[134b.4\]]phrag par gzhag cing /_oM su nirte swA hA zhes bya ba ni gar ma'i 'o/_/bral mo sbyar ba spyi bor gzung zhing /_oM k+ShuM swA hA zhes bya ba ni mar me ma'i 'o/_/g.yas pa khu tshur bcings nas mdzub mo dang gung mo dag bsgrengs te dpral bar reg par bya zhing /_oM mu mu hUM swA hA zhes bya ba ni brgya
[\[134b.5\]]byin gyi'o/_/rdo rje bsdams pa bcings nas mdzub mo gnyis rin po che'i rnam par sbyar zhing /_oM rat+ne gre swA hUM zhes bya ba ni nor sbyin gyi'o/_/g.yas pa rdo rje khu tshur bcings te sdigs mdzub bsgrengs nas/_oM gA ta ni hUM phaT ces bya ba ni 'byung po'i bdag po'i 'o/_/g.yas pa khu
[\[134b.6\]]tshur bcings te/_oM b+hur b+hu ba swA hA zhes bya ba ni klu'i bdag po'i 'o/_/rdo rje khu tshur spyi bor bzhag cing /_oM kha sa swA hA zhes bya ba ni khyab 'jug gi'o/_/g.yas pa'i ba dan gsum spyi bor bzhag nas/_oM hUM swA zhes bya ba nu drag po'i 'o/_/g.yas pa'i khu tshur snying gar bskyod
[\[134b.7\]]cing /_oM swA hA zhes bya ba ni tshangs pa'i 'o/_/lag pa g.yas pa brkyang ste kha sbubs nas g.yon pa'i khu tshur gyi khro bo'i sor mo brkyang ste dbus su sbyar zhing gdugs kyi rnam par byas nas/_oM mu swA hA zhes bya ba ni dbang po'i 'o/_/drag po nag po la sogs pa rnams dang /_rus gong
[\[135a\]]
[\[135a.1\]]'jigs byed la sogs pa rnams kyi ni drag po'i dam tshig gi sngags dang phyag rgya kho na yin no/_/de la lha rnam par bkod pa'i rjes thogs la mchod pa rnam pa nyi shus yang dag par mchod de/_sgeg mo'i phyag rgya bcings te yi ge hUM gi sgra brjod nas/_hUM hUM hUM g+huM TuM hUM hUM
[\[135a.2\]]hUM/_oM g+he g+he g+he hUM/_oM g+he t+ya g+he t+ya hUM swA hA zhes bya ba'i sngags 'dis shin tu mnyes par bya'o/_/de nas/_rdo rje de nyid kyis bzung nas/_/dril bu chos kyis dkrol bar bya/_/rdo rje khu tshur gnyis bcings nas/_/rgyab tu rgyab ni sbyar bar bya/_/mthe'u chung gnyis ni bcings byas nas/_/
[\[135a.3\]]cung zad du ni bcing bar bya/_/oM badzra g+ha N+De ho/_/de nas oM badzra g+haN+De/_ra Na ra Na/_pra ra Na pra ra Na/_saM pra ra Na saM pra ra Na/_sarba bud+d+he k+She tra pra tsa ni te/_pra dz+nyA pA ra mi tA nAM sam+b+ha be/_badzra hr-id yaM sa n+to Sha ni hUM hUM swA hA zhes bya ba'i sngags kyis dril bu bzung ste/_dpal mchog dang po'i
[\[135a.4\]]rgyud las gsungs pa'i mtshan brgya rtsa brgyad kyis yang dag par bstod la rdo rje'i glu blangs te/_de bzhin du rnam pa sna tshogs pa'i bstod pa dang mchod pa byas la/_yang dag par mnyes par bya ba'i phyir dril bu dkrol bar bya'o/_/de nas snying gar rdo rje thal mo bcings te snying gar
[\[135a.5\]]gzhag la/_oM shud+d+he d+ha rme hUM A A oM a zhes bya ba brjod pas lha'i nga rgyal brtan par byas la phyi rol gyi lha rnams la gtor ma sbyin par bya'o/_/ji skad bshad pa'i gos dang rgyan gyis rnam par brgyan pa/_rdo rje dang dril bu thogs pa/_brgya byin la sogs pa'i 'khor dang ldan pa'i
[\[135a.6\]]slob dpon rkang pa g.yas pa sems dpa'i skyil mo krung du gnas pa g.yon brkyang bas rol pa'i tshul du gnas pas rdzas dri zhim po rnams kyis dkyil 'khor grub bzhir byas la/_kha dog dkar po la sogs pa'i me tog la sogs pas yang dag par mchod de/_'bras sA lu dri zhim
[\[135a.7\]]po'i 'bras can zho dang kha ra dang /_sbrang rtsi dang /_mar nag dag bsres pa zangs la sogs pa las byas pa'i snod rnams su gzhag pas shar gyi sgor gtor ma sbyin par bya'o/_/'dod pa'i rgyal po'i phyag rgya bcings la/_oM bat+ta le ma hA bat+ta li/_hUM hUM hUM dzaHswA hA zhes bya ba'i
[\[135b\]]
[\[135b.1\]]sngags 'dis lha rnams dgug par bya'o/_/oM wa hi ni ma hA wa hi ni sUr+ya tsan+d+ra sid+d+h+ya mu khi/_dza ya ra dzi sau ma dzi u ma de bi ga ga su ru pi ta ra ya/_sa tod gra ha ga Na s+r+be ga Na pa ti ka rti ka shri sha shi de bI de ga lo a su ra sa ro tse/_puk+ka sI/_ma hA puk+ka sI hUM he ho/_A kA R+Sha ya A kA R+Sha ya/_sa
[\[135b.2\]]ma ya de bI hUM hUM hUM phaT swA hA/_spyan drang ba'i phyag rgya mdzub mo gnyis bsgreng ba dang /_oM b+ha k+Sha ya b+ha k+Sha ya/_sa ma ye tiSh+Tha dzraM hri ba hUM phaT swA hA/_zhes bya bas mnyes par byas te se gol gsum brdabs la gtang bar bya'o/_/de nas shar gyi phyogs su sa gtsang mar dor bar bya'o/_/de ni
[\[135b.3\]]lha'i gtor ma'o/_/de nas sngar bshad pa'i cho ga bzhin du byas pa'i dkyil 'khor 'o ma la sogs pa las byas pa'i lha bshos kyis yongs su bskor bar mang ra gsum dang bsres pa'i 'o thug gis bkang ba'i gser la sogs pa las byas pa'i snod du bzhag ste/_sngags dang phyag rgya
[\[135b.4\]]de nyid kyis mtha' yas dang /_nor rgyas dang /_'jog po dang /_stobs kyi rgyu dang /_pad+ma dang /_pad+ma chen po dang /_dung skyong dang /_rigs ldan dang /_lnga ldan dang /_lnga ldan chen po dang /_zla ba dang /_gtsug tor dang /_gtsug tor chen po dang /_dbyig pa thogs pa dang /_hu
[\[135b.5\]]lu ta dang /_dga' bo dang /_nye dga' bo dang /_rgya tsho chen po dang /_gdung ba dang /_gdung ba chen po dang /_dpal 'dod dang /_'od chen dang /_rin po che'i 'od dang /_gzugs bzang dang /_gzugs chen dang /_sprul bzangs dang /_gsus po che dang /_ji li dang /_ma hA
[\[135b.6\]]ji li bo ste/_oM A gatsh+tsha A gatsh+tsha/_ma hA nA ad+hi pa ti sarba b+hur b+hu phruM phruM phruM phu/_rdo rje khu tshur bcings nas ni/_/mthe bong dang ni mthe'u chung sbyar/_dbus kyi sor mo dag brkyang nas/_/gdengs ka'i rnam par sbyar bar bya/_/de lta bu 'dis srin lag gzung ste gtad par bya'o/_/
[\[135b.7\]]byang phyogs su chu bo la dor bar bya'o/_/klu'i gtor ma'o/_/de nas nub phyogs su mngon par phyag pa'i rnal 'byor pa dkyil 'khor gyi 'gram na gnas pas tsan+dan dmar po la sogs pa la byas pa'i dkyil 'khor gru gsum me tog dmar po la sogs pas mdzes par bya la/_snga ma
[\[136a\]]
[\[136a.1\]]bzhin du zho dang sbrang rtsi dang bcas pa'i 'bras chan bdud rtsi lnga dang yang dag par ldan pa'i snod mdun du bzhag la snga ma bzhin du nor bu bzang po dang /_/gang ba bzang po dang /_rgyal ba bzang po la sogs pa gnod sbyin gyi bdag po rnams bos te/_rdo rje bsdams pa snying
[\[136a.2\]]gar bcings la bzung zhing /_oM nA gA d+hi pa ti ba ta li hUM swA hA zhes bya ba'i sngags 'dis mnyes par bya'o/_/de kho na bzhin du btang nas lho'i phyogs su shing gcig par dor bar bya'o/_/de ni gnod sbyin gyi gtor ma'o/_/yang de kho na bzhin du lho ru mngon par phyogs bar gnas pa rdo rje'i
[\[136a.3\]]'gros dang ldan pas tsan+dan dmar po la sogs pa las byas pa'i dkyil 'khor gru gsum me tog dmar po la sogs pa bkram par lha bshos la sogs pa yang phul te/_nya sha skam po dang /_sgog pa dang /_btsong dang /_khrag dang /_til dang /_bag phye la sogs pa'i khur ba dang /_
[\[136a.4\]]bdud rtsi lnga dang /_bza' ba dang /_bca' ba dang /_btung ba dang /_myang ba dang /_gzhib pa rnam pa tha dad pa dang nya'i gzugs brnyan gyis gang ba'i snod mdun du bzhag la/_sngags dang phyag rgya de rnams kyis snod la reg ste/_gdan bzhi pa'i rgyud las gsungs pa'i e ka
[\[136a.5\]]br-ik+Sha zhes bya ba la sogs pa'i sngags brjod la 'jig rten gsum las rnam par rgyal ba'i phyag rgya bcings te mdzub mo gnyis lu gu rgyud byas la phyag rgya de dang /_oM tiSh+Tha tiSh+Tha hUM/_b+hak+Sha b+ha k+Sha dzaHphaT swA hA/_zhes bya ba'i sngags kyis mgu bar byas te btang la rnga la sogs pa'i sgra
[\[136a.6\]]dang /_dril bu'i sgra dang /_'byung po'i gtor ma yo byad kyi sngags dang /_phyag rgya nyid kyis gang na dkyil 'khor gyi gzhi yod pa de la phyi rol gyi mtshams kyi phyogs brgyad du gtor ma dor bar bya'o/_/de ni 'byung po'i gtor ma'o/_/gtor ma de dag thams cad la/_/sngags pa
[\[136a.7\]]bzang pos gtong dus su/_/dge bsnyen gyi ni spyi bo ru/_/lan gsum du ni bskor bar bya/_/gtor ma skyel byed dad ldan gang /_/'phags pa 'khyil pa'i sngags kyis ni/_/de la bsang gtor bya ba nyid/_/min na de rnams kyis zos 'gyur/_/nang gi dkyil 'khor dag gi ni/_/
[\[136b\]]
[\[136b.1\]]gtor ma dag gis rnal 'byor pas/_/dngos grub mchog ni 'grub 'gyur ba/_/de nas yang dag bshad bya ba/_/sgyu ma'i rgyud las ji skad bshad pa bzhin/_/skra bshig rkang pa yis ni gar thabs byas/_/gcer bu lho phyogs gnas pa'i bdag nyid kyis/_/thun mtshams kun du
[\[136b.2\]]gtor ma rab sbyin bya/_/dang por phyogs ni brgyad rnams su/_/khro mo mkha' 'gro ma bsam bya/_/de rnams la ni blo rgya ches/_/bdud rtsi lnga ldan gtor ma sbyin/_/bdud rtsi lnga dang yang dag ldan/_/thun bzhi ru ni rab tu bya/_/snga dro rdo rje mkha' 'gro la/_/mkha' spyod rnams la nyin
[\[136b.3\]]phyed na/_/mtshan dus sa spyod rnams la'o/_/mkha' 'gro ma la mtshan phyed na/_/g.yas brkyang gnas pas mkha' 'gro la/_/g.yon brkyang ba yis mkha' spyod la/_/sa spyod rnams la khyad par du/_/rkang pa mnyam par bya ba yin/_/pad+ma bskor ba'i sbyor ba yis/_/gcer bu
[\[136b.4\]]gar dang yang dag ldan/_/drag po'i lta stangs dang ldan pa/_/mig ni g.yon pa dag gis blta/_/rus sbal phyag rgya bcings nas ni/_/dpral ba'i steng du yang dag gzhag_/skad cig rnam pa'i tshul gyis ni/_/he ru ka yi gzugs su bya/_/cig car sngags ni brjod bya zhing /_/cig
[\[136b.5\]]car phyogs ni rgyas gdab cing /_/dur khrod dam ni chu bo'i 'gram/_/mtshan ma gcig gam bzhi mdo ru/_/'dod pa'i 'bras bu rab ster ba/_/rnal 'byor rgyal pos rtag tu sbyin/_/bdud rtsis kha ni bkang nas su/_/rus gong steng dag gnas byas la/_/phyag rgya lnga ni 'ching ba
[\[136b.6\]]yis/_/sngags ni brjod cing gtor ma sbyin/_/oM sarba krod+haDA ki n+ya i maM ba liM pra tI ts+tshan+tuhUM phaT swA hA/_de nas/_gtor ma dur khrod la sogs su/_/rnal 'byor skyes mchog dag gis dor/_/de nas me tog mgor bzhag ste/_/rang gi gnas su 'jug par bya/_/de ni nang gi rdo rje
[\[136b.7\]]mkha' 'gro ma rnams kyi gtor ma'o/_/grangs ni bzhi ru gyur ba yi/_/rgyal chen ji ltar tshim gyur pa/_/gtor ma'i las ni yid 'ong ba/_/de yi rjes la bshad par bya/_/rtsa ba'i dkyil 'khor shar sogs kyi/_/phyogs rnams su ni 'khor lo bzhi/_/rnam par bsgoms
[\[137a\]]
[\[137a.1\]]nas gang ba'i snod/_/bzhi ni de ru gzhag par bya/_/yul 'khor skyong gi snod gang yin/_/de ni bza' ba chang spangs pas/_/yongs su gang bar rab tu bya/_/de bzhin rnam thos sras kyi ni/_/sha dang chang la sogs pas dgang /_/de bzhin lus 'phags
[\[137a.2\]]po yi snod/_/khrag gis gang bar gyur par bya/_/mig mi bzang gi snod dag ni/_/'o ma dag gis dgang bar bya/_/der ni snod kyi cho ga'i rim/_/byas nas rgyal po chen po ni/_/bskyed pa'i phyir ni bsgom par bya/_/dang po'i yi ge las byung ba'i/_/rgyal po chen po bzhi po ni/_/
[\[137a.3\]]yi ge gsum gyis byin brlabs shing /_/ye shes sems dpa' dang ldan bsgom/_/he ru ka yi skur gnas te/_/lag na rdo rje dril bu thogs/_/brtul zhugs bzang pos sngags 'di yis/_/de rnams so sor gtor ma sbyin/_/oM d+h+r-i ta rASh+TA ya gan+d+har+b+ha se nA d+hi pa ta ye i maM
[\[137a.4\]]ba liM pra tI ts+tsha sa ma ya ma nu sas ra AHhUM hUM phaT swA hwA/_oM na mo bai shra ba NA ya yak+Sha se nA d+hi pa ta ye i maM ba liM pra tI ts+tsha sa ma ya ma nu sma ra A hUM hUM phaT swA hA/_oM bi rU D+ha kA ya ma hA ku be rAd+hi pa ta ye i maM ba liM pra tI ts+tsha sa ma ya ma nu sma ra AHhUM hUM phaT swA hA/_oM bi rU pA k+ShA ya ma hA
[\[137a.5\]]na gA d+hi pa ta ye i maM ba liM pra tI ts+tsha ma ya ma nu sma ra AHhUM hUM phaT swA hA/_/sngags tshigs bla med 'di rnams kyis/_/snod bzhi byin gyis brlabs nas ni/_/rnal 'byor pa yis rim bzhin du/_/shar la sogs par dor bar bya/_/de ni rgyal po chen po bzhi'i gtor ma'i cho ga'o//_//
[\[137a.6\]]bde mchog cho ga las gsungs pa'i/_/skye bo rnams ni mchod 'gyur ba/_/gtor ma 'byung po thams cad la/_/de nas yang dag rab bshad bya/_/dam tshig 'khor lo'i phyi rol du/_/hUM gi sa bon las byung ba/_/shing gcig dang bcas dur khrod brgyad/_/rnal 'byor rig
[\[137a.7\]]pas bsam par bya/_/gnod sbyin srin po 'byung po dang /_/de bzhin yi dgas sha za dang /_/grul bum brjed byed mkha' 'gro dang /_/mkha' 'gro ma yi tshogs nyid dag_/shing drung gcig ni brgyad po yi/_/rtse mor drag po rnams bsam bya/_/shing gi rtsa ru de mtshungs pa'i/_/
[\[137b\]]
[\[137b.1\]]'khor dag rnam par bsam par bya/_/khwa yi gdong can la sogs pa'i/_/'khor gyi rang gi gzugs dag ni/_/thams cad hUM las yang dag byung /_/mtshon cha sna tshogs dag thogs pa/_/chang dang sha dang btsong la sogs/_/khu ba de bzhin sha yi gzugs/_/snod du bcug nas
[\[137b.2\]]de nyid ni/_/bdud rtsi'i rang bzhin nyid du bya/_/sngar bzhin skra bshig la sogs ldan/_/g.yon brkyang la sogs sbyor byas pa/_/brtul zhugs bzang pos sngags 'di yis/_/de rnams nyid ni bod par bya/_/oM badzra a ra li ho dzaHhUM baM hoH/_badzra DA ki nI sa ma ya s+t+waM dr-i sh+ya
[\[137b.3\]]hoH/_sngags 'di lan gsum brjod nas ni/_/rang nyid kyi ni snying gar yang /_/snod kyi phyag rgya lan gsum du/_/bskor nas gtor ma sbyin par bya/_/mkha' spyod phyag rgya bcings nas ni/_/khro tshig mtshan gcig la sogs su/_/sgrub ba po yis sngags 'di yis/_/dogs
[\[137b.4\]]pa med par gtor ma gtang /_/oM kha kha khA hi khA hi/_sarba yak+Sha rAk+Sha sa b+hU ta bre ta bi sha tson+ma da a pa sma ra DA ka DA ki n+ya da ya i maM ba liM gr-i h+Nan+tu sa ma ya ra k+Shan+tu ma ma sarba sid+d+hi m+me pra ya ts+tsha n+tu/_ya thai baM/_ya The Sh+TaM/_b+huny+dza tha pi pa tha/_mA ti kra ma tha ma ma sarba karta ya sta su kha bi shud+ha ye/_
[\[137b.5\]]sa ha yi ka b+ha ban+tu hUM hUM phaT swA hA/_de 'dra'i sngags chen brjod byas nas/_/dur khrod du ni gtor ma sbyin/_/'jigs byed sems can drag po'i bdag_/snying rjer ldan pas gtor ma dor/_/de lta bu yi rim 'di yis/_/'di ni 'byung po thams cad brjod/_/bgegs rnams zhi
[\[137b.6\]]bar bya phyir yang /_/gtor ma 'di ni bsngags pa yin/_/de ni 'byung po thams cad pa'i gtor ma'i cho ga'o//_//gzhan yang rdo rje mkha' 'gro ma/_/gur las gsungs pa'i gtor ma'i las/_/khams gsum dag tu cig car du/_/tshim par bya phyir yang dag bya/_/nam
[\[137b.7\]]mkha' dbyings kyi dbus su ni/_/chu skyes 'dab brgyad dbus su bsgom/_/dbang po shar gyi 'dab mar bsam/_/gshin rje lho ru dgod par bya/_/chu lha nub kyi 'dab mar te/_/byang du gnod sbyin dgod par bya/_/me yi phyogs su me chen po/_/bden bral phyogs su bden bral
[\[138a\]]
[\[138a.1\]]te/_/rlung gi phyogs su rlung lha bsam/_/'byung po'i bdag po dbang ldan du/_/zla ba nyi ma tshangs la sogs/_/tshangs ris dam pa rnams dang ni/_/tshangs pa'i 'dun na 'don bdag nyid/_/dga' ldan mtha' bral na gnas dang /_/rgyal po chen po kun du
[\[138a.2\]]skyes/_/gzhan 'phrul dbang byed dag dang ni/_/'phrul dga' yi ni lha rnams dang /_/gang dag gtsang ma'i gnas 'dug dang /_/bde ba can na kun du gnas/_/'og min na ni gnas pa dang /_/'od can 'jig rten khams gnas dang /_/sum cu rtsa gsum na gnas pa/_/
[\[138a.3\]]de dag thams cad steng du bsam/_/stobs rgyu dang ni dung skyong dang /_/mtha' yas de bzhin nor rgyas dang /_/'jog po dang ni rigs ldan nyid/_/pad+ma che dang pad+ma ni/_/chos 'byung gi ni dbus na gnas/_/lha ma yin dang sems dmyal dang /_chos 'byung gi ni 'og tu'o/_/oM
[\[138a.4\]]las tshangs pa la sogs pa/_/yi ge hUM las dbang po sogs/_/a las stobs rgyu la sogs pa/_/zhal gcig phyag ni gnyis pa'o/_/steng gi lha ni shin tu dkar/_/dbang po la sogs mdog sngon po/_/stobs rgyu la sogs shin tu dmar/_/rang snang rig mas yan lag 'khyud/_/
[\[138a.5\]]rdo rje dril gus phyag brel ba/_/g.yas brkyang ba yi gnas pas gnas/_/changs sogs rtag pas rgyas gdab bcing /_/rdo rje can gyis brgya byin sogs/_/ltos 'gro la sogs gar dbang gis/_/thams cad rigs las byung ba yi/_/gau rI yis ni dgug par bya/_/rkun mos gzhug
[\[138a.6\]]par bya ba ste/_/ro langs ma yis zhags pas bcings/_/dril bu za phod mas dbang bya/_/de nas mchod yon zhal bsil dbul/_/de bzhin me tog bdug pa sogs/_/mnyam par gzhag pa'i sems kyis ni/_/sngags 'di yis ni tshim par bya/_/oM AHhUM/_gsang
[\[138a.7\]]sngags 'di dag nyid kyis ni/_/sngar bzhin rdzas kyis gang ba yi/_/thod pa de rnams dag la dbul/_/mtshan gcig la sogs rnams su dor/_/gtor ma'i cho ga bzhin byas nas/_/dogs pa med pa'i sems kyis ni/_/de nas 'thor 'thung phul byas nas/_/sngags 'di yis
[\[138b\]]
[\[138b.1\]]ni gshegs su gsol/_/oM badzra DA ki sa ma ya ma nu pA la ya/_badzra DA ki twe no pa tiSh+Tha dr-i D+ho me b+ha ba/_su to Sh+yo me b+ha ba/_a nu rak+to me b+ha ba/_su po Sh+yo me b+ha ba/_sarba sid+d+hi m+me pra ya ts+tsha/_sarba karma su tsa me tsi t+taM shre yaHku ru hUM ha ha ha ha hoH/_b+ha ga bAn sarba ta thA ga ta mA me muny+tsa DA ki b+ha ba ma hA/_
[\[138b.2\]]sa ma ya sa twa aHmuH/_de nas gtor ma'i las byas nas/_/dkyil 'khor rang gi yan lag la/_/bsdu ba byas nas sngar rim bzhin/_/ye shes 'khor lo gshegs su gsol/_/snga dro'i thun la de bzhin du/_/thams cad mnyam par gzhag pas bya/_/thun bzhi dag ni thams
[\[138b.3\]]cad la/_/skad cig gis ni bsgom par bya/_/de ltar gur gyi rgyud gsungs pa/_/cig car 'byung po thams cad ni/_/tshim pa ru ni byed pa'i mchog_/gtor ma bdag gis bshad pa yin/_/de ni dus gcig tu khams gsum pa tshim par byed pa'i gtor ma'i cho ga'o//_//
[\[138b.4\]]gang tshe rnal 'byor sngar bshad pa'i/_/gtor ma'i cho ga byed pas ni/_/gnod pa bya byed bgegs mthong ba/_/de tshe de rab zhi bya'i phyir/_/gtor ma bya ba de rim pa/_/dpal ldan rgyud dra dgyes rdo rje/_/rgyud gnyis kyi ni rjes 'brangs nas/_/bdag gis bzang por bshad par
[\[138b.5\]]bya/_/re zhig dang por rnal 'byor pas chos thams cad stong pa nyid du bsams te/_de nas raM las byung ba'i nyi ma'i dkyil 'khor gyi steng du yi ge hUM kha dog sngon po las byung ba'i bcom ldan 'das rdo rje hUM mdzad zhal gsum pa phyag drug pa phyag g.yas pa ba na ral gri dang /_rdo rje dang /_rtse
[\[138b.6\]]gsum bsnams pa/_g.yon pa na dril bu dang /_dgra sta dang tho ba bsnams pa/_mche ba gtsigs pa/_ljags bskyed pa/_dbu skra ser po/_spyan dmar po/_mgul pa sprul gyis brgyan pa/_g.yon pa brkyang pas sa'i steng mnan pa/_khro bo 'bar ba'i phreng ba 'phro ba/_
[\[138b.7\]]snying gar yi ge hUM gis mtshan pa/_ha ha zhes sgrogs par bdag nyid bsgoms la/_de nas mdun du ci nus par rdul tshon la sogs pas dkyil 'khor kun du bris te/_bum pa srog chags med pa'i chu dri bzang po dang ldan pas yongs su bkang pa lcug mas kha rgyan byas pa/_gos
[\[139a\]]
[\[139a.1\]]kyis mgrin pa dkris pa/_nang du 'bru dang /_rin po che dang /_sman bcug pa bcu'am lnga'am gcig de nyid du bzhag la/_g.yon du mchod yon gyi snod dang /_g.yas su me tog la sogs pa'i yo byad bzhag ste/_mchod yon gyi snang la rang gi 'dod pa'i lha'i
[\[139a.2\]]sngags lan nyi shu rtsa gcig bzlas par bya'o/_/las thams cad pa'i snang la yang bdud rtsi 'khyil pa'i sngags de kho na bzhin du yongs su bzlas par bya'o/_/de nas zla ba dang rdo rje la sogs pa'i rim pa mdor bsdus pas bum pa rnams su rdo rje sems dpa' la sogs pa bdud rtsi 'khyil
[\[139a.3\]]pa la thub pa'i gzugs bskyed la rje btsun gyi yi ge brgya pa lan gsum brjod nas oM AHhUM zhes bya ba'i sngags kyis rdo rje yang dag par mchod de/_/oM badzra g+haN+De ra Na zhes bya ba'i sngags kyis mchod la spos kyis bdugs te/_oM badzra d+h+r-i ka ces bya ba la sogs pa'i sngags kyis
[\[139a.4\]]bum pa dag spyan drang bar bya'o/_/de nas me tog dang spos dang yon chab dang dri dang lha bshos phul la/_rang rang gi sngags rnams yi ge brgya pa 'don pa sngon du 'gro ba can rdo rje rtse gsum pa'i phyag rgyas bum pa rnams la brgya rtsa brgyad yongs su bzlas te ras la sogs pa la
[\[139a.5\]]bzhugs pa'i bcom ldan 'das khrus bya'o/_/ri mo bris pa rnams la ni me long la sku gzugs rnams ni dngos su'o/_/sku khrus kyi yo byad 'bru la sogs pa rnams ni khrus kyi cho ga las bstan te de nyid las shes bar bya'o/_/de nas rang gi sngags kyis dkyil 'khor gyi bum
[\[139a.6\]]pa dag gis dbang bskur la dkyil 'khor mchod pa lnga la sogs pas mchod par bya'o/_/de'i rjes la phyogs bcu na gnas pa'i sprin nag po dang mtshungs pa'i gnod sbyin dang srin po dang sha za la sogs pa lag na ral gri dang tho ba dang mda' bo che la sogs pa thogs
[\[139a.7\]]pa rnams bsams te/_nam mkha' la yang paM las byung ba'i pad+ma chen po de'i 'dab ma brgyad la 'jig rten skyong ba brgyad kha dog dang dbyibs dang cha byad ji lta ba bzhin dang ldan pa/_lte ba'i dbus su bgegs kyi rgyal po log 'dren mdog dmar po glang po che'i gdong can
[\[139b\]]
[\[139b.1\]]gdong gcig pa/_lag pa bzhi pa/_lag pa g.yas na dgra sta dang ral gri thogs pa/_lag pa g.yon na phreng ba dang la du thogs pa/_gsus pa 'phyang ba gar byed pa/_tshangs pa'i rgyab tu rkang pa gnyis kyis mnan pa/_glang po che'i sgras gang ba'i mchu'i rtse mo'i
[\[139b.2\]]sgras phyogs bcu'i gtos kyi nang 'gengs pa/_me tog gi mche ba can gyi tshogs kyis rkang pa'i pad+ma gnyis la phyag byas pa rnam par bsgoms la/_oM badzra a ra li ho dzaHhUM baM hoH/_/badzra DA ki ni sa ma s+t+waM dr-i sh+ya ho zhes bya ba'i sngags kyis bos la/_dkyil 'khor gyi phyogs
[\[139b.3\]]bcu kun du bsam par bya'o/_/de nas yi ge hUM gi sgra 'jigs su rung ba brjod nas 'khyil pa'i sngags kyis nyungs kar byin gyis brlabs te bgegs thams cad la dmigs nas oM ri ri ti ti phaT swAhA zhes bya ba'i sngags dang /_oM sarba pA paM da ha na badzrA ya swA hA zhes bya ba'i sngags
[\[139b.4\]]kyis me'i snod du gzhug par bya'o/_/de nas bgegs rnams kyi spyi bo dang snying ardza ka'i dog pa bzhin du 'gas par 'gyur ro/_/gal te dam tshig la gnas par mi byed na de'i tshe bag phye las bgegs rnams kyi gzugs brnyan byas/_dkyil 'khor gyi dbus su gsor
[\[139b.5\]]ba'i rdo rjes phye mar byas na skad cig de nyid la de rnams dam tshigs la gnas par 'gyur ro/_/de nas sum+b+ha ni sum+b+ha zhes bya ba la sogs pas phur bu gdab cing /_de bzhin du sngags rkang pa phyi mas brdung bar bya'o/_/de'i rjes la sa la sogs pa'i bum pa'am phru
[\[139b.6\]]ba tshad chen po dang ldan pa chus yongs su gang bar bya ste nya'i sha rlon pa dang /_btsos pa dang /_bsegs pa'i dbye ba rnam pa gsum dang /_de bzhin du pri yang ku dang ko la d+tha dang tsa na ka dang /_'breng bu'i chun po dang /_'bras yos dang /_star ka'i 'bras bu dang /_
[\[139b.7\]]snum khur dang /_sha dang /_ma yo sta dang /_thug pa dang /_btsong dang /_btsong dang /_sgog skya dang /_ke'u dang /_khab dang /_'gron bu dang /_snye ma'i 'bru dang /_gong bu'i 'bru dang /_lan tshwa dang /_sbrang rtsi dang /_'bru'i chang dang /_rgun chang dang /_gos sngon po dang /_sgron
[\[140a\]]
[\[140a.1\]]bu'i tshogs kyis gang bar byas la khro bo bdud rtsi 'khyil pa'i sngags brgya rtsa brgyad yongs su bzlas par bya'o/_/'dir sngags ni 'di yin te/_oM na maHsa man+ta kA ya wA ka tsi t+ta badzrA NA na mo badzra kro d+ha ya ma hA daM Sh+Tod ka Ta b+hai ra bA ya/_a si mu sa la pa la shu pA sha
[\[140a.2\]]hastA ya/_oM a mr-i ta kuN+Da li kha kha khA hi/_tiSh+Tha tiSh+Tha/_ban+d+ha ban+d+ha/_ha na ha na/_da ha da ha/_pa tsa pa tsa/_gardza gardza/_bis+pho Ta ya/_bi s+pho Ta ya/_sarba bi g+han bi nA ya kan ma hA ga Na pa ti dzI bi ta an+ta ka rA ya swA hA/_de'i rjes la rje btsun yi ge brgya pas me tog dang spos rnams
[\[140a.3\]]kyis mchod la/_g.yas brkyang ba'i 'dug stangs nye bar bcings te dril bu dkrol zhing rdo rje gsor bas sngags 'di brjod par bya'o/_/oM in+d+ha/_dza ma/_dza la/_dza k+kha/_b+hU ta/_bah+ni/_bA u/_rak+kha/_tsand/_sudz+dza/_mAd/_pap+pa/_ta la pA tA le/_aT+Tha sap+pa swA hA/_i daM ba li m+b+huny+dza/_dzi g+ha/_phul+la/_d+hU p+pa/_
[\[140a.4\]]mAM sa/_piM g+ha/_aM b+ha/_sap+pa/_kadz+dza/_sA da/_khan+ti/_khu Ni/_pheDa/_gA da/_de bzhin du oM a kA ro mu khaM sarba d+harmA NAM Ad+yA nu t+pa n+na twat+ta oM AHhUM phaT swA hA/_yang na sngags so sos gtor ma sbyin par bya'o/_/'di sta ste/_oM in+d+re ye swA hA/_dbang po'i phyogs su'o/_/be ba swa ye swA hA/_gshin
[\[140a.5\]]rje'i phyogs su'o/_/oM a pAM pa ta ye swA hA/_chu'i phyogs su'o/_/oM ya k+Sha biR+Ya d+ha ri swA hA/_lus ngan po'i phyogs su'o/_/oM ru drA ya swA hA/_dbang ldan gyi phyogs su'o/_/oM a gnA ya swA hA/_mi'i phyogs su'o/_/oM r+k+Sha sid+d+hi pa ta ye sA hA/_bden bral gyi phyogs su'o/_/
[\[140a.6\]]oM wa ya be swA hA/_rlung gi phyogs su'o/_/oM kaM ka ri swA hA/_srin po rnams kyi'o/_/oM pi tsi pi tsi swA hA/_sha za rnams kyi'o/_/oM g+huM g+huM swA hA/_'byung po rnams kyi'o/_/oM ga ra la ye swA hA/_lha ma yin rnams kyi'o/_/oM ma ti b+h+yo swA hA/_ma mo rnams kyi'o/_/oM bi
[\[140a.7\]]shud+d+ha swA hA ba bi ni swA hA/_dri za rnams kyi'o/_/oM yak+Sha shra ya swA hA/_gnod sbyin rnams kyi'o/_/oM pi shA tsa ga ti swA hA/_sha za rnams kyi'o/_/oM gra he sardza prab+ta dz+yo ti ma ya swA hA/_rgyu skar rnams kyi'o/_/rim pa 'di kho na bzhin du sngags 'di rnams kyis chu snyim pa gsum
[\[140b\]]
[\[140b.1\]]sbyin par bya'o/_/de nas thams cad phur bu las thar bar 'gyur ro/_/'dir phyag rgya yang 'byung ste/_mdzub mo 'dus byas gung mo sbyar/_/mthe bong rdo rje brtan por sbyar/_/de ni dpral ba'i dbus bzhag nas/_/bskor zhing bskor nas bskyod par bya/_/lho ru lus ni
[\[140b.2\]]bltas byas nas/_/gcer bu skra ni bshig gyur cing /_/drag cing khros pa'i sems ldan pas/_/thun gsum du ni gtor ma sbyin/_/yang na rked pa'i phyogs su lag pa g.yon pa dril bu dang bcas pa bzhag la g.yas pas bsnyems tshul dang bcas pa'i rdo rje gsor zhing gtor
[\[140b.3\]]ma sbyin par bya'o/_/yang na gung mo dang srin lag dag bkug nas de dag gi rtsa bar mthe bong bcug ste mdzub mo dang mthe'u chung dag lcags kyu'i rnam par bya zhing lag pa g.yon pa'i tshigs rgyab tu lag pa g.yas pa'i rgyab tshigs gzhag ste snying ga'i gnas su bzhag par bya'o/_/de lta bu de
[\[140b.4\]]yang gtor ma'i phyag rgya yin no/_/thun mtshams thams cad du rgyu'i rgyud las gsungs pa'i cho ga bzhin du gtor ma sbyin par bya'o/_/de nas sgrub pa'i grogs mchog gis oM a mr-i te hUM phaT ces pa'i sngags brjod pas sgrub pa pos srung ba byas nas thor tshugs bcing bar byas te shing gcig gam/_
[\[140b.5\]]lam gyi bzhi mdo'am/_sum mdo'am/_mtshan ma gcig pa'am/_chu bo dag tu gtor mdor bar bya ba'am bkres pa rnams la sbyin par bya'o/_/de nas dkyil 'khor gyi rdul tshon chu bo la dbo bar bya'o/_/dkyil 'khor gyi sa gzhi ba'i lci bas byugs la bcom ldan 'das ma shes rab kyi pha
[\[140b.6\]]rol tu phyin ma bklag par bya'o/_/bsod nams yongs su bsngos te/_de bzhin gshegs pa thams cad la phyag byas nas bskor ba byas te langs nas khyed kyis zhes bya ba la sogs pa dang /_ngo mtshar gyi phyag rgyas btab la rang gi lha'i nga rgyal gyis spyod lam rnam bzhi'i sgo nas
[\[140b.7\]]ji ltar 'dod pas gnas par bya'o/_/de ni bgegs rab tu zhi bar byed pa'i gtor ma'i cho ga'o//_//gdon dang phyogs skyong tshim bya'i phyir/_/dpung bzangs rgyud las ji skad gsungs/_/gtor ma'i las ni lung bzhin du/_/de nas dang por rab bshad bya/_/re zhig dang
[\[141a\]]
[\[141a.1\]]por sngar bshad pa'i bza' ba dang bca' ba la sogs pa nye bar bsogs te cha gnyis su byas nas cha gcig la gdon rnams tshim par bya ba'i phyir tshigs su bcad pa 'di rnams brjod par bya'o/_/lha dang lha min gnod sbyin lto 'phye grul/_/nam mkha' lding dang
[\[141a.2\]]'dab bzang lus srul po/_/dri za srin po gdon gyi rigs rnams dang /_/gang dag sa la gnas pa'i rdzu 'phrul can/_/bdag cag pus mo sa la btsugs nas ni/_/thal sbyar khyed rnams la yang gsol 'debs na/_/bu smad bcas shing g.yog 'khor bcas pa rnams/_/gsan
[\[141a.3\]]nas phan 'dogs slad du 'dir spyon cig_/'byung po gang dag ri rab steng gnas dang /_/dga' ba'i tshal dang lha yul kun gnas dang /_/shar nub ri dang nyi zla'i khyim rnams dang /_/grong khyer kun na gang dag gnas pa dang /_/chu bo kun dang chu bo'i ngogs rnams dang /_/rin
[\[141a.4\]]chen gnas na lhag par gang gnas dang /_/rdzing dang mtsho dang lu ma lteng ka dang /_/khron pa dang ni ngam grog chu mig dang /_/grong dang phyugs lhas dang ni nags tshal dang /_/khang stong dang ni lha yi khang pa dang /_/gang dag gtsug lag khang dang mchod rten gnas/_/so nam
[\[141a.5\]]khyim dang glang po'i khang rnams dang /_/gang dag rgyal po'i dkor khang gnas pa dang /_/srang dang khyams dang grong dang 'dun sa dang /_/gang dag shing gcig drung dang lam chen gnas/_/dur khrod dang ni nags tshal che gnas dang /_/seng ge glang chen dred kyi gnas rnams
[\[141a.6\]]dang /_/'jigs su rung ba'i dgon pa che gnas dang /_/chu gling mchog dag tu ni gnas bcas dang /_/gang dag 'brog dgon dur khrod gnas na gnas/_/dga' zhing mgu nas dri dang me tog phreng /_/spos dang me tog mar me gus phul ba/_/'di dag bsnams te
[\[141a.7\]]so sor bzhes nas kyang /_/las 'di dag gi 'bras bu mchis par mdzod/_/gdon la mchod pa bya ba'i phyir de ltar bya ste/_de nas cha gcig la phyogs skyong rnams la mchod par bya ba'i phyir tshigs su bcad pa 'di rnams brjod par bya'o/_/shar phyogs rdo rje can
[\[141b\]]
[\[141b.1\]]te lha tshogs bcas/_/gtor ma phul ba 'di dag bzhes su gsol/_/me dang gshin rje bden bral srin po'i bdag_/chu bdag rlung bdag nor gyi bdag po dang /_/steng gi nyi zla tshangs pa chen po dang /_/lha rnams ma lus sa yi klu dag dang /_/ri yi lha dang gsang ba'i tshogs
[\[141b.2\]]'dus la/_/so so so sor gtor ma phul ba rnams/_/rang rang gi ni phyogs su bzhugs nas kyang /_/rang gi bu smad grogs dang g.yog 'khor bcas/_/dpung dang sde bcas mnyes nas bzhes su gsol/_/spos dang me tog gtor ma lha bshos ni/_/'di dag bzhes shing so
[\[141b.3\]]sor bsnams nas kyang /_/bya ba 'di ni 'bras bu mchis par mdzod/_/'di ni bgegs nye bar zhi bar byed pa'i don du'am/_dgos pa gzhan 'dod pa'i mkhas pa rnams kyis bsgrub par bya'o/_/gtor ma 'di la sngags rnams ni/_/kun du 'byung ba med mod kyi/_/'on kyang
[\[141b.4\]]tshigs bcad tsam gyis ni/_/'dir ni gdon sogs rim par 'gyur/_/dka' thub mthu dang bden pa rnams/_/lhag par yang dag thob 'gyur ba/_/bcom ldan 'das kyi bka' lung ni/_/'di ltar sngags dang mtshungs par 'dod/_/slu ba med pa'i tshig gang yin/_/de ni
[\[141b.5\]]gsang sngags nyid du 'dod/_/mu stegs kyis ni bstan pa'i sngags/_/de nyid phyir na chad ma min/_/de bas dngos grub thob rnams kyi/_/tshig gang de sngags nyid yin te/_/spyod lam bzhi po de dag ni/_/phyag rgya nyid du bshad pa yin/_/de bas gtor ma'i las 'di la/_/tshigs bcad
[\[141b.6\]]gsang sngags nyid du 'grub/_/de bas 'dir ni swA hA sogs/_/spel ba'i sngags ni dgos pa med/_/de ni gdon dang phyogs skyong rnams kyi gtor ma'i cho ga'o//_//dkyil 'khor thams cad tshim bya'i phyir/_/dus kyi 'khor lo las gsungs pa/_/gtor ma'i las ni shin tu gsang /_/de
[\[141b.7\]]bzhen gshegs dang lha mo rnams/_/dkyil 'khor gyi ni 'khor rnams dang /_/khro bo mkha' 'gro ma rnams kyis/_/sum cu drug gi bar gsal bar/_/de nas gzhan yang rab bshad bya/_/dang po sbyor ba sogs dbye bas/_/ting nge 'dzin ni gsum du 'dod/_/de yi mtha' mar rnal 'byor pas/_/phyi
[\[142a\]]
[\[142a.1\]]rol dkyil 'khor tshim par bya/_/ye shes 'khor lo rang snying nas/_/sna yi bu ga g.yas dang g.yon/_/gnyis nas kun du spro bya zhing /_/dkyil 'khor la ni yang dag dgod/_/chos kyi 'khor lo'i phyogs kyi mtha'/_/bzhi po las kyang mkha' 'gro sogs/_/gnas
[\[142a.2\]]ni nyi shu rtsa bzhi las/_/rab tu gtum mo la sogs spro/_/khwa yi gdong can la sogs pa/_/thams cad za byed mkha' 'gro ma/_/rul ba'i dri ldan la sogs sgo/_/dur khrod rnams nas yang dag spro/_/'khor lo'i dkyil 'khor nang du ni/_/mkha' 'gro ma yi dkyil 'khor mchog_/mthong
[\[142a.3\]]nas mchod yon zhabs bsil sogs/_/sngar bzhin rnal 'byor so sor dbul/_/de nas sngar bzhin chu skyes sogs/_/rnal 'byor pas ni rnam par bsam/_/bdud rtsi lnga yang bsam par bya/_/rang gi sa bon byin brlabs shing /_/'od kyi tshogs ni rnam par 'phro/_/byang chub sems
[\[142a.4\]]kyi rang bzhin du/_/de dag brtul zhugs chen pos bsam/_/de nas rnam par sbyang ba la sogs pa'i sngags kyi tshig ni 'di rnams yin no/_/oM na maHshrI badzra DA ki ya oM AHhUM/_yi ge oM gyis sbyang bar bya'o/_/yi ge AHyis spel bar bya'o/_/yi ge hUM gis bdud rtsir bya'o/_/
[\[142a.5\]]lag pa g.yon pas sbyang bar bya'o/_/lag pa g.yas pas rtogs par bya'o/_/thal mo bkab nas spar bar bya'o/_/nam mkha' lding gi phyag rgyas zla bzhu ba'i rang bzhin du bdud rtsir bya'o/_/de nas g.yon pa'i srin lag gis dbus nas thig le blangs te sa la chos 'byung gru gsum bya
[\[142a.6\]]zhing /_de'i nang du zlum po'i thig le'i gzugs can bya'o/_/de'i nang du me long gi gzugs brnyan bzhin du gsal ba'i dkyil 'khor gyi 'khor lo bsam zhing de tshim par bya'o/_/oM AHhUM/_a A/_i I/_u U/_r-i r-I/_l-i l-I zhes bya ba ni rnam par shes pa la sogs pa'i phung po
[\[142a.7\]]rnams dang nam mkha' la sogs pa'i khams rnams so/_/a A/_i I/_e ai/_ar A ra/_o au/_a' Al/_oM AHhUM zhes bya ba ni dbang po drug go/_/ya yA/_ra rA/_wa wA/_la lA/_ha hA zhes bya ba ni thabs dang shes rab kyi sku can gyi khro bo bcu dang /_las kyi dbang po dang zhe sdang rdo rje la
[\[142b\]]
[\[142b.1\]]sogs pa'i bdag nyid can dag go/_/ka kA kha khA ga gA g+ha g+hA nga ngA/_tsa tsA tsha tshA dza dzA dz+ha dz+hA nya nyA/_Ta TA Tha ThA Da DA D+ha D+hA Na NA/_pa pA pha phA ba bA b+ha b+hA ma mA/_ta tA tha thA da dA d+ha d+hA na nA/_sha shA Sha ShA sa sA ha hA tsh+ya tsh+yA ha hA/_ya yA ra rA wa wA la lA k+Sha k+ShA zhes bya ba ni thabs dang shes rab kyi rigs sum cu
[\[142b.2\]]rtsa drug tshim par bya ba'i cho ga'i sngags so/_/de ltar brjod nas dkyil 'khor gyi 'khor lo'i mkha' 'gro ma tshim par bya ba'i phyir srin lag dang mthe bong dag gis thig le phul te/_dkyil 'khor rang gi yan lag la bsdu bar byas nas/_rang gi kha mtshan ma gcig par bdud rtsi lnga'i thig
[\[142b.3\]]le mkha' 'gro ma'i grangs dang mnyam pa sngags 'di sa gtor bar bya'o/_/oM sarba kro d+ha DA ka n+ya i maM ba liM pra tI ts+tshan+tu sa ma ya ma nu sma ra AHhUM phaT swA hA/_de nas yongs su mnyes par bya ba'i don du yang sngags 'di brjod par bya ste/_oM di byAn ne sa mA d+hi d+h+ya na pr-i Na ne swA hA/_de'i rjes la mkha'
[\[142b.4\]]'gro ma'i 'khor lo ma lus pa yongs su mnyes par gyur nas khams gsum pa yang de kho na bzhin du bsgom par bya'o/_/de nas langs te ye shes kyi 'khor lo gshegs su gsol ba/_dam tshig gi 'khor lo nang du bcug ste/_smon lam btab la bsod nams yongs su bsngos te/_rang gi lha'i nga
[\[142b.5\]]rgyal du dmigs la snang ba tsam gyis rang gi ngo bo'i spyod lam rnams kyis gnas par bya'o/_/de ni dus kyi 'khor lo'i man ngag gi rim pa'i rdo rje mkha' 'gro ma rnams kyi gtor ma'i cho ga'o//_//gang gi lus ni rab rgyas shing /_/bde ba chen po thob 'gyur ba/_/yi dgas tshim byed gtor ma ni/_/de
[\[142b.6\]]nas gzhan yang rab bshad bya/_/dang po chu ni drag zug pa'i/_/chu bo nub bltas song nas ni/_/lag pa la sogs bkrus nas ni/_/gus pa yis ni bzlas par bya/_/pad+ma'i phreng ba blangs nas ni/_/mkhas pas brgya dang rtsa brgyad bzlas/_/sngags ni yi ge drug pa ste/_/dngos su 'phags
[\[142b.7\]]pa spyan ras gzigs/_/oM dang ma Ni pad+me dang /_/hUM gi mtha' can sngags rgyal po/_/yi dgas rnams kyi bkres skom sogs/_/nyon mongs gdung ba 'dzoms byed pa/_/'o ma'i mtsho ltar dkar ba'i 'od/_/zhi ba 'phags pa spyan ras gzigs/_/ral pa'i thor
[\[143a\]]
[\[143a.1\]]tshugs kyis brgyan pa/_/zhal gcig phyag ni gnyis pa ste/_/mchog sbyin chu skyes dag gis mtshan/_thugs rje'i rang gi shugs kyis ni/_/gdung par 'gyur ba'i yid mnga' ba/_/mtsho skyes chen po'i ge sar gyi/_/lte ba'i dbus na yang dag bzhugs/_/
[\[143a.2\]]skyil krung phyed par bzhugs gyur pa/_/'od dpag med pas dbu rgyan byas/_/zla ba'i 'od kyis brgyan gyur cing /_/'od kyi 'khor los rnam par brgyan/_/sdug bsngal gsum gyis sdug bsngal gyur/_/ma lus 'gro ba skyob brtson pa/_/rnal 'byor pas ni bdag nyid bsam/_/
[\[143a.3\]]skrag 'gyur ri dgas gzhon nu ma'i/_/g.yo ba'i mig ni zil gnon mdzad/_/yid 'ong lha mo sgrol ma ni/_/g.yas logs su ni bsgom bar bya/_/g.yon du de bzhin ser por snang /_/phyag byed pa la yang dag brtson/_/zla ba phyed pa dang mtshungs pa'i/_/dpral ba dang ldan khro gnyer can/_/de
[\[143a.4\]]nas snying gi'i pad dbus su/_/yi ge hrIHni yang dag bsam/_/de yi 'od kyis 'gro ba kun/_/gsal bar byas nas rab tu dgang /_/'od zer mang po de nyid kyis/_/shin tu skem pa'i yi dgas ltar/_/rang gi skra dang ba spus g.yogs/_/gsus pa ri bo dag dang mtshungs/_/mgrin pa'i wa
[\[143a.5\]]las byung ba yi/_/rnag ni 'thung bar kun du 'dod/_/rus pa snabs lud bkres zas nyen/_/rang gi mchu dang lkog ma rnams/_/de rnams bltas nas bsod ldan pas/_/snying rje chen po bskyed byas nas/_/de rnams steng du lus byung ba'i/_/'od zer 'khor lo dbab par bya/_/de nas snying rje'i
[\[143a.6\]]shugs kyis ni/_/lag pa dag las shin tu byung /_/'o ma'i rgyun gyi de dag ni/_/snyim ba kha dang 'brel ba dgang /_/de nas lo ma 'bras chan dang /_/'o ma dang ni mngar gsum gyis/_/snod ni shin tu gang byas nas/_/de rnams 'di ltar bod par bya/_/oM A yan+tu A yan+tu ma hA pre ta sang+g+ha shuSh+ka ma kan+thoShA pU ta/_k+Sha dI pA
[\[143a.7\]]sA wa shrI kri ta d+hi ni tsi t+ta/_i maM ba liM gr-i h+Natadzi g+ha tha bi ba thab+hUny+dza tha su khawa t+yaM ra ma tha/_pu nar ku shal d+hi ma ra tha swA hA/_sngags 'di yis ni yi dgas kyi/_/rigs chen po la de nas ni/_/gtor ma sbyin phyir sngags 'di ni/_/rnal 'byor pa ni gsal bar brjod/_/oM na mo b+ha ga ba te a pa ya b+hi ru ka te dzo rA dzA ya ta thA ga ta ya ar+ha te samyak+saM
[\[143b\]]
[\[143b.1\]]bud+d+hA ya/_tad+ya thA/_oM sarba ta thA ga ta a ba lo ki te/_b+ha ra b+ha ra/_sam+b+ha ra sam+b+ha ra/_hUM dz+dza sarba pre ta ka la ni san+tar+pa ni swA hA/_de nyid kyi phyag rgya 'byung ste lag pa gnyis kyis thal mo kha cung zad phye ba byas la mdzub mo dag rna cha'i rnam par byas pa'i phyag rgya byas te/_yi dgas kyi gtor ma'i sngags dang phyag rgya'o/_de nas
[\[143b.2\]]chu bo de nyid 'o mar 'brub par bsams la de nyid du gtor ma de dor bar bya'o/_/yi dgas de rnams kyang lus yongs su rgyas pa 'od zer gyi tshogs de nyid kyi steng du bteg la/_bde ba can gyi 'jig rten gyi khams 'jig rten dbang phyug bzhin du pad+ma'i stan la nye bar gnas pa bsam gtan
[\[143b.3\]]la dga' ba'i yid can du bsgom par bya'o/_/de ni yi dgas kyi gtor ma'o//_//bdag nyid skal bzang sgrub pa dang /_/rgyal po la sogs dbang bya'i phyir/_/dri za'i gtor ma bsgrub pa ni/_/de nas gtor ma rab bshad bya/_/dkyil 'khor gru bzhi bya ste/_gla rtsi dang /_
[\[143b.4\]]ga pur dang /_bzhi mnyam dang /_gur kum dang /_tsan+dan dang /_si la ra sa dang /_ba la la sogs pa rnams kyis nye bar byugs la dbus kyi gnas su a ka ru'i spos dud sna tshogs kyi dri bsrung yid du 'ong ba/_nor bu mthing shun rang bzhin can shin tu mtho ba/_dngul dang byi
[\[143b.5\]]ru dang gser las byas pa'i rtse mo gsum gyis nye bar mdzes pa'i gzugs can dri zi'i rgyal po rnams rked pa'i cha sna tshogs la sna tshogs rgyan ldan dang /_sna tshogs mthu ldan la sogs pa dri za'i rgyal pos rnam par brgyan pa'i ri'i rgyal po spos kyi ngad ldang rnam par bsgoms la de'i steng du sngar bshad pa'i dri za'i
[\[143b.6\]]bdag po lus rdzas dri zhim po dag gis nye bar byugs pa dra zhim po'i tshogs kyis phyogs bcur gtogs pa'i khong gang bar byas la/_lus lha'i me tog sna tshogs kyi phreng bas rnam par brgyan pa/_dri za'i bu mo nu ma'i ljid kyis dbyibs dgu ba la 'khyud pa las byung ba'i dga' ba dang ldan pa/_sa 'dzin pa la sogs pa klu'i
[\[143b.7\]]bye brag glu yongs su len pa'i sgra snyan pas lkog ma khyab pa dag rnam par bsgoms te dkyil 'khor gyi 'gram du gtor ma'i snod chu dri zhim po dang /_zho dang /_'bras yos dang /_sman thams cad dang /_nyungs kar dang /_tsan+dan dkar po dang /_tsan+dan dmar po dang /_gla rtsi dang /_gur kum dang /_spang spos dang /_dwa tshwa dang /_
[\[144a\]]
[\[144a.1\]]a ka ru la sogs pa'i dri zhim po rnams kyis yongs su bkang la/_snod gzhan yang zho dang /_sbrang rtsi dang /_mar sar dang /_sha kha ra dang /_kha d+ha dang /_bu ram dang /_'bras chan dag gis gang bar bya ste/_de rnams bod pa'i don du sngags 'di gsum brjod par bya'o/_/oM gan+d+ha rba
[\[144a.2\]]sarba a d+hi pa ta ye/_bi tsi tra ang+ga d+ha d+ha yi/_ma ma ka t+ya sid+d+ha ye/_i tA a yan+tu/_sa sa ma yaM pa la yan+tu/_b+ha ga bAn/_badzra d+ha ra shA sa ne tiSh+Than+tu/_a tra san+ni hi ta b+ha ban+tu swA hA/_dri rdo rje ma'i phyag rgyas gtor ma'i snod yongs su rgyas btab ste sngags brjod par bya'o/_/oM swa b+hA ba shud+haHsarba d+harmAHswa b+hA ba
[\[144a.3\]]shud+d+ho\u0f85haM/_oM a kA ro mu khaM sarba d+harma NAM Ad+ya nu d+pan+na twA ta oM AHhUM phaT swA hA/_de nas gtor ma'i snod ri'i rtsa ru dor bar bya'o/_/khyod kyis zhes bya ba la sogs pas btang ste rnal 'byor pas gnas par bya'o/_/de nas rgyal po la sogs pa rnams 'dis dbang du 'gyur ro/_/de ni dri za'i gtor ma'o//_
[\[144a.4\]]zhing ni srung bar byed pa dag_/thams cad kyis ni rab mnyes 'gyur/_/zhing srung gtor ma'i bya ba ni/_/de nas gzhan yang rab bshad bya/_/de nas bcom ldan 'das kyis zhing /_/thod pa'i dum bu la sogs dang /_/dngos grub don du gang du gnas/_/nyi shu rtsa bzhi gsungs par gyur/_/
[\[144a.5\]]de la 'di rnams ni zhing rnams kyi brnga'i ming yin te/_pu dza o a go ra de ma/_ka o tri ko ka la ka hi/_pra gr-i so su nA si ma ku/_pul+li ma ra ya dang /_dzA lan+d+ha ra dang /_o Di ya na dang /_arbu ta rnams ni gnas dag yin no/_/go dA wa rI dang /_rA me shwa ra dang /_de bI ko TI dang /_mA lA ba rnams ni nye ba'i
[\[144a.6\]]gnas so/_/kA ma rU pa dang /_o Te dag ni zhing ngo /_/tri sha ku ne dang /_ko sa la dag ni nye ba'i zhing ngo /_/ka liM ka dang /_lam+ba ka dag ni ts+tsha n+ho ha'o/_/kAny+tsi dang /_hi ma la ya dag ni nye ba'i ts+tshan+do ha'o/_/pre ta pu ri dang /_gr-i ha de ba ta dag ni 'dus pa'o/_/so rA Sh+Ta dang /_su wa r+N+Na dwI pa dag ni nye ba'i 'dus
[\[144a.7\]]pa'o/_/na ga ra dang /_sin+d+hu sha dag ni dur khrod do/_/ma ru dang /_ku lu tA dag ni nye ba'i dur khrod do/_/zhing de rnams kyi bdag po dag gi ming rnams brjod par bya ste/_rgas pa med dang chur 'gyur dang /_/de bzhin i dang rkun po dang /_/zla ba'i gzugs can 'ug gdong dang /_/drod za dang ni drag po 'joms/_/lus med byug pa'i lus
[\[144b\]]
[\[144b.1\]]can dang /_/rol pas 'don byed mche ba can/_/sa srung dang ni rlabs can dang /_/de bzhin du ni sman 'joms dang /_/mtha' yas dang ni nyon mongs sems/_/a smra len dang mi bzad gdong /_/ba lang gdong can dril bu'i 'od/_/za byed gtum po dang ldan dang /_/ral pas 'gying ba zhing srung rnams/_/go rims
[\[144b.2\]]bzhin du shes par bya/_/spyan ser dbu skra gyen du brdzes/_/mche gtsigs pa yi zhal mnga' dang /_/thod pa'i phreng ba'i rgyan dang ldan/_/phyag na thod pa kha T+wAM ga_/nag dang 'phrog dang grong so so/_/ri dang tshang tshing chu 'gram dang /_/chu bo rdzing 'gram dag dang ni/_/khang stong dang ni bzhi mdo dang /_/
[\[144b.3\]]dben pa tshong 'dus yul 'khor dang /_/grong khyer shing drung dag dang ni/_/dur khrod dang ni tshang tshing khyim/_/smad 'tshong khyim dang mun khung dang /_/gnas gzhan dag tu de dag ni/_/gnas bcas nas ni rtag tu gnas/_/hUM gi sa bon las byung ba/_/nang gi yig gsum byin gyis brlabs/_
[\[144b.4\]]rnal 'byor pas ni mdun gnas par/_/'bad pa yis ni bsgom par bya/_/chang dang sha dang 'bru yi chang /_/'bras kyi rgyal po'i chan gyis dgang /_/snod ni nyi shu rtsa bzhi dag/_/blangs nas gtor ma dbul bar bya/_/dril bu'i sgra bcas sbos phul nas/_/rnal 'byor rig pas spyan drang bya/_/de nas
[\[144b.5\]]spyan drang don du na/_/de yi sngags 'di brjod par bya/_/oM a yAn+tu/_oM a yAn+tu/_k+Shi ta a d+hi pa ta ye/_mA ma shAn+di puSh+Ti wa sh+ye di d+hi sA d+ha na ya/_na mo g+ha naM nash+tsa D+ha na pa te sa pa ri wAr sa rak+ShA r+thAM sa n+ni hi ta i ha b+ha ban+tu swA hA/_de na bos te dri yi chus/_/zhal bsil mchod yon dag phul nas/_/
[\[144b.6\]]sngags 'di gsang sngags rig pa yis/_/de rnams la ni gtor ma dbul/_/oM hrIHhUM a mu ka a ba ta ra k+She tra pA la/_ma hA ba la ka pi la dza Ta la ma hA ba la b+ha su ra tri ne tre dz+wa la mu kha/_gan+d+ha d+hU pa ba liM pU dza gr-i h+na gr-i h+na/_b+hai ra ba rU be ta ra ta ra/_tu ru tu ru/_mu
[\[144b.7\]]ru mu ru/_kha kha khA khA/_la la la/_he he ha ha/_ma hA d+ha ma ra a ti pa ta ye swA hA/_zhes bya ba brjod la/_dpal bde mchog 'khor lo'i rgyud las bshad ba'i mkha' 'gro ma'i phyag rgyas btab ste/_shing gcig gi drung du gtor ma dor bar bya'o/_/de ltar byas na rnal 'byor pa/_/
[\[145a\]]
[\[145a.1\]]gang gis sems can dag gi don/_/rgyun mi chad par byed pa'i las/_/zhi ba la sogs de 'grub 'gyur/_/gal te thun ni gsum mam bzhir/_/rnal 'byor pas ni gtor ma sbyin/_/des na de la zhing srung rnams/_/rtag tu srung bar byed par 'gyur/_/dgra bo dang ni rgyal po dang /_
[\[145a.2\]]seng ge stag la sogs pa dang /_/gzhan yang gsod byed rigs can dang /_/rkun ma 'ang de la gnod mi byed/_/langs ba 'am ni 'dug pa 'am/_/nyal lam 'gro bar gyur kyang rung /_/spyod lam thams cad dang ldan ba/_/de la de rnams srung bar byed/_/bdag nyid dang ni gzhan dag la/_/
[\[145a.3\]]gang zhig myur du skyob 'dod pa/_/de yis zhing srung gtor ma ni/_/gus pa yis ni rtag tu bya/_/de ni nam mkha' dang mnyam pa'i rgyud kyi man ngag gi sgo nas dpal bde mchog gi zhing gi bdag po'i gtor ma'i cho ga'o//_//gang gis rims sogs rnal 'byor pas/_/skad cig gis ni rab zhi byed/_/
[\[145a.4\]]sha za'i gtor ma'i sgrub pa ni/_/de nas gzhan yang rab bshad bya/_/dang por ting 'dzin las langs te/_/'jigs rung dur khrod song nas ni/_/dogs pa med pa'i yid kyis ni/_/de ru dkyil 'khor bri bar bya/_/dur khrod kyi ni so phag tshogs/_/lag pas brdungs te phyer byas nas/_/tshon
[\[145a.5\]]rtsi kha dog lnga pa dag_/de ni rnal 'byor rig pas bya/_/de ni bde mchog dkyil 'khor ni/_/go rims bzhin du legs bris nas/_/me tog ka ra bI ra sogs/_/go ku da ha na rnams dang /_/bdud rtsi yi ni rdzas dag dang /_/bza' btung de bzhin shes rab dang /_snyoms 'jug mchod pas sgrub pa
[\[145a.6\]]pos/_/gtso bo he ru ka mchod bya/_/ji srid dkyil 'khor las 'od zer/_/kha dog sngon po rnam byung ba/_/de srid rkang pa brgyad pa'i sngags/_/mnyam gzhag rnal 'byor pa yis bzla/_/de mthong yid ches shes byas nas/_/sha za'i gtor ma brtsam par bya/_/chang gi btung ba dang ldan khrag_/nya sha
[\[145a.7\]]rlon pa dag dang ni/_/bsregs dang btsos pa'i bye brag dang /_/dri zhim me tog dmar po dang /_/khab dang ras ni sngon po dang /_/zangs dang 'khar ba las byas dang /_/lcags kyi phye ma dag dang ni/_/'bru sna'i chan gyis yongs gang ba/_/byas nas spos dang me tog sogs/_/byin te
[\[145b\]]
[\[145b.1\]]bod pa yang dag brtsam/_/khro bo'i sems ldan thub dka' ba/_/dogs med yid kyis sngags pa yis/_/dur khrod gnas pa'i shing gcig la/_/'dzegs nas rtse mo la gnas pa/_/gcer bu skra bshig gyur pa yis/_/dpa' bo drug gi go cha dgod/_/Ta dang ma las yang dag byung /_/zla ba dang ni nyi
[\[145b.2\]]ma dag_/mig la bsams nas gnod mdzes ni/_/rgyal pos phyogs dag bcing bar bya/_/oM a ra l+li ho dzaHhUM baM hoHbadzra TA ki n+ya sa ma ya s+t+waM dr-i sh+ya ho/_/de nas sha za blo ldan gyis/_/'di yis bod pa byas nas su/_/brtse ba'i bdag nyid khro tshig gis/_/tshigs bcad 'di ni brjod par bya/_/sha
[\[145b.3\]]za 'am de'i yid 'ong ba/_/'dir ni mi bzad su zhig gnas/_/ming ni 'di zhes bya ba ngas/_/kye lus gtor ma sbyin par bya/_/nga yi lus las sha khrag sogs/_/bza' ba dang ni btung bar gyis/_/tshigs dang rkang dang klad pa dang /_/de bzhin khams ni bdun po dag_/'ongs te khas blangs nas
[\[145b.4\]]ni/_/ci bde bar ni gnas par gyis/_/rnal 'byor ba ni de de yi tshig_/de skad mtshan phyed nas thos nas/_/rab tu dga' ba'i yid ldan pa/_/sha za kun kyang mthong bar 'gyur/_/gus pas sha ni bza' ba'i phyir/_/byin cig ces ni nges par smra/_/de nas de yi tshig thos te/_/'di ni khyer cig
[\[145b.5\]]ces brjod bya/_/gal te nus yod pa'i lus las/_/khrag la sogs pa dag khyer cig_/de nas he ru ka'i gzugs su/_/mthong nas de dag 'jigs par 'gyur/_/rnal 'byor pa yi rang lag nas/_/gtor ma blangs te 'gro bar byed/_/de la gtor ma'i sngags ni 'di yin te/_/oM
[\[145b.6\]]pi tsi pi tsi pi sma shA na wa si b+h+yo/_/ma hA pi shA tsi b+h+yo/_/i maM ba liM gr-i h+Na tu/_b+huny+dza tha/_pi ba tha/_ya thaiSh+Ta da ma me pra ya ts+tshan tu swA hA/_de nas rab tu gsang bar bya/_/tshig brgyad pa yi sngags brjod cing /_/de ni shing rtse nas babs te/_/ye shes 'khor lo gshegs su gsol/_/rims
[\[145b.7\]]la sogs pa'i nad zhi ba/_/de nas de yi rab 'grub 'gyur/_/rnal 'byor pa ni ji ltar 'dod/_/las byed 'gyur 'dir the tshom med/_/de nas rang gi gnas phyin te/_/chu yi gtor ma gtang bar bya/_/de yis sngar bshad rim pa bzhin/_/snyim pa gsum ni sbyin par bya/_/de ni rdo rje can
[\[146a\]]
[\[146a.1\]]'byung ba zhes bya ba'i rgyud kyi man ngag gi sha za'i gtor ma'i cho ga'o//_//rgyud chen sgyu 'phrul dra ba las/_/btus nas dug ni zhi bya'i phyir/_/mkha' lding gtor ma bya ba ni/_/de nas gzhan yang rab bshad bya/_/pha rol tshu rol med pa'i mchog_/'o ma'i rgya mtsho zab mo ni/_/chu srin
[\[146a.2\]]'dzin khris kun du khyab/_/g.yo zhing nam mkha'i gtos rig pa/_/rlabs kyis chu ni kun du 'khrugs/_/'o ma mu tig kun da mtshungs/_/chu ni dkar po mkha' gsal ba/_/yi ge saM las byung bar bsam/_/de yi dbus gnas yi ge tAM/_/shin tu dkar po bsam par bya/_/de las yongs su grub pa'i
[\[146a.3\]]gru/_/gser gyi rgyan ni sna tshogs pas/_/phyogs bzhi nas ni rnam spras ba'i/_/ka pa dag gis brgyan pa bsam/_/de'i steng paM las byung ba yi/_/pad+ma dkar po 'dab brgyad pa/_/lte ba ge sar dang bcas shing /_/'od kyi tshogs kyis rab 'bar bsam/_/yaM sogs sa bon las byung ba/_/rlung la
[\[146a.4\]]sogs pa'i dkyil 'khor bzhi/_/de yi steng du phyogs su ni/_/go rims bzhin du bsam par bya/_/sngar bzhin bdud rtsi zhes bya ba/_/spro dang bsdu ba'i rim pa yis/_/mkha' lding bdag po skyed byed pa/_/sa bon de yi steng du dgod/_/de nas de ni gyur pa las/_/mkha' lding bdag po bsam par bya/_/
[\[146a.5\]]gdong gcig lag pa bzhi pa ste/_/kha dog dkar po 'od chen ldan/_/gser gyi gshog pa'i dbu rgyan can/_/nor bu bai DUr+ya yi mchu/_/rkang sder byu ru las byung ba/_/shel ltar dkar ba'i gdong dang ldan/_/rked lte bar du bdud rtsis gang /_/bum pa lag pa gnyis kyis ni/_/snying gar 'dzin
[\[146a.6\]]byed gzhan dag ni/_/phyag byed pa la rab tu brtson/_/mig sogs la ni gti mug sogs/_/rdo rje gsum la tshigs gsum dgod/_/bskyed nas de yi yan lag gi_/_tshigs rnams la ni hUM dgod bya/_/rig byed yi ge dang po ni/_/de yi spyi bor bsam par bya/_/snying ga'i yi ge hUM byung ba'i/_/'od
[\[146a.7\]]zer mang po'i chogs kyis ni/_/mkha' lding dbang phyug 'khor rnams ni/_/rang gi rnam pa can nyid spro/_/de nas mkha' lding dbang phyug gi_/_dkyil 'khor rdzogs par ba ltas nas ni/_/dri zhim chu yis de nyid la/_/mchod yon byin nas de bzhin bod/_/dug 'joms pa la brtson ldan pa'i/_/
[\[146b\]]
[\[146b.1\]]phyag rgya 'bar ba bcing bar bya/_/oM pa k+Shi swA hA/_snying ga'o/_/oM k+Shi pa swA hA/_mgo bo'o/_/oM swA k+Shi pa swA hA/_gtsug phud do/_/oM hA k+Shi pa swA hA/_cho ga'o/_/hA swA k+Shi pa oM mtshon cha'o/_/yang oM pa k+Shi swA hA/_lte ba'o/_/de ni yan lag drug la go cha dgod pa'o/_/de bzhin du bod pa'i phyag rgya 'byung ste/_
[\[146b.2\]]lag pa g.yon pa'i gung mo bsgreng ste mdzub mo dang srin lag cung zad bkug nas mthe'u chung dang mthe bong dag dgug par bya'o/_/de ni nam mkha' lding bod pa'i phyag rgya'o/_/oM hriHpak+She rA dzA ya A gats+tsha ya A gats+tsha ya sarba duSh+TA nAM mu khaM ban+d+ha ku ru ma hA kA la kU Ta bi ShA pa ha ri ni shI g+h+raM sa ma ya Sh+Ta sbruM sbruM shruM/_sa sa sa hUM hUM
[\[146b.3\]]hUM phaT phaT phaT swA hA/_nam mkha' lding bod pa'i sngags so/_/de nas mdun du ba lang dang ma he la sogs pa'i kha na ma tho ba med pa'i srog chags kyi rigs rnams kyi 'o mas snod yongs su bkang ste/_gang+gA'i chu dang yang bsres nas de bzhin du snod gnyis pa 'o thug gis yongs su gang bar byas la
[\[146b.4\]]sngags 'dis byin rlabs bya'o/_/oM sarba ta thA ga ta mi bai R+Ya sa ma ya mu tra spa ra Na shri ye hUM/_de nas spos dang me tog dang mar me dang /_dri dang /_lha bshos rnams dzA ti pha la dang /_gla gor zho sha la sogs pa rnams kyis gtor ma la mchod de rtse gsum pa'i nam mkha' lding gi phyag rgyas mngon par
[\[146b.5\]]btab la yi ge brgya pa lan gsum bzlas te gtor ma'i sngags brjod par bya'o/_/oM na mo b+ha ga ba t+yai AR+Ya pa ra ma a sh+ya ya/_ta thA ga tA ya [(]ar+hatesamya [,]ar+ha te samya [)]k+saM bu d+d+hA ya/_oM tA re tu t+tA re tu re swA hA/_oM gr-ih+Na gr-ih+Na pu Sh+pa d+hU pa ba liM i maM sarba u pa tsa ra saM pan+naM/_kha g+hA d+hi pa te/_kha kha khA hi khA hi sa ma ya ma nu sma ra
[\[146b.6\]]AHhUM phaT swA hA/_zhes brjod la/_snying gar pad+ma bskor ba la lan lnga byas te/_rdo rje dang dril bu dkrol ba sngon du 'gro ba can gyi snying po 'jug pa'i phyag rgya bcings la/_rta'i rgyal po'i nga rgyal dang ldan pas gtor ma dor ba bya ste/_pad+ma'i mtsho 'gram mam/_rdzing chen po'i 'gram du gtor ma
[\[146b.7\]]dor bar bya'o/_/de nas langs te/_oM b+ha k+Sha swA hA/_zhes bya ba'i yi ge lnga'i sngags kyis lag pa g.yon pa'i sor mo rnams byin gyis brlabs la/_lag pa'i dbus su dbyangs drug pa rnams par bkod de/_de yongs su gyur pa las zla ba'i dkyil 'khor rnam par bsgoms la/_de'i steng du ba'i 'o ma ltar
[\[147a\]]
[\[147a.1\]]mdog dkar po dang ldan pa'i yi ge haM rnam par bkod de/_lag pa des chu la mngon par bsngags la/_ku ru kul+le'i sngags kyis gang gi kha ru chu blugs pa de skad cig de nyid la dug skyug par 'gyur ro/_/brtan pa 'am ni g.yo ba 'am/_/bcos pa yi ni dug kyang rung /_/mche ba'i dug gam dran
[\[147a.2\]]pa'i ngag reg dang mthong ba'i dug la sogs/_/sbrul dag gis ni zos pa yi/_/dug ni skad cig de la 'joms/_/tha na drag po'i mgrin gnas pa'ang /_/ma lus par ni 'joms byed na/_/kA la ku Ta'ang 'joms pa ni/_/'gyur ba ru ni the tshom med/_/de bas mkha' lding mchod pa'i phyir/_/rnal
[\[147a.3\]]'byor pas ni gtor ma'i las/_/gzhan la phan pa'i sems kyis ni/_/brtson pa yis ni kun du bya/_/bza' btung khyad par can sogs dang /_/gos dang rgyan dang byug pa yis/_/sems can khams ni ma lus pa/_/rab gsol las byung bsod nams gang /_/bsod nams de ni sems can gcig_/
[\[147a.4\]]srog ni yongs su bsrungs las byung /_/de bas dug ni gzhom pa'i phyir/_/mkha' lding bdag po'i gtor mar 'dod/_/de ni rig pa 'dzin pa'i sde snod las/_/bdag gis gtor ma'i cho ga gsal bar btus/_/mkhas pas sems can la ni phan gdags phyir/_/'bad pa yis ni rtag pa nyid
[\[147a.5\]]du bya/_/dpal rig pa 'dzin pa'i sde snod kyi nang nas btus pa'i mkha' lding gi gtor ma'i cho ga'o//_//ro langs gtor ma bsgrub pa ni/_/rdo rje bdud rtsi'i rgyud las gsungs/_/cho ga yis ni rim bzhin du/_/gsal bar de nas yang dag bshad/_/gtor ma'i las ni thams cad la/_/bsgoms
[\[147a.6\]]pa'i stobs kyis 'byung po rnams/_/bskyed nas mgu bar bya zhes grags/_/rnal 'byor pas 'dir de bzhin min/_/dang por ro langs dag gi tshogs/_/sngags kyi mthu yis bslangs nas ni/_/de nas 'das sogs kun dris nas/_/snying rje chen pos gtor ma sbyin/_/re zhig dang por shin tu
[\[147a.7\]]'jigs/_/dur khrod ro yis 'jigs byed par/_/song nas dogs med sems kyis ni/_/mtshan mo ro ni btsal bar bya/_/rgyal pos nyes pa la brten nas/_/sgegs par gyur pa gang yin dang /_/bsal shing la bskyon yan lag ni/_/ma nyams ro chen btsal bar bya/_/'khyud pa dang
[\[147b\]]
[\[147b.1\]]ni'o byas te/_/de bzhin dpyang thag bya ba yis/_/dgyes gang bcom ldan 'das kyis ni/_/'di gsungs mA ma kI la gsungs/_/ro langs chen po bsgrub pa ni/_/de nas yang dag rab bshad bya/_/mar ngo'i brgyad dam bcu bzhi la/_/mtshan ma gcig gam bzhi mdo 'am/_/shing gcig gam ni dur
[\[147b.2\]]khrod dam/_/chu yi 'gram dang ri bo ru/_/bya ba dag ni thams cad bsgrub/_/de bzhin ro langs bslang ba na/_/mtshan rnams thams cad yang dag rdzogs/_/'gegs nas shi ba gang yin pa/_/gdol pa 'am ni g.yung mo 'ang rung /_/sdug cing mdzes la rma med pa/_/sum cu rtsa gnyis so
[\[147b.3\]]dang ldan/_/lo ni nyi shu rtsa lnga lon/_/yang na btsa' ba'i dus su ni/_/shi ba'i bud med bslang bar bya/_/sngags dang sman dang ldan pa yi/_/chu mdog dag gis khrus bya zhing /_/tsan+dan dkar po gla rtsi yis/_/de la rnam par byug par bya/_/spos dang me tog dag gis mchod/_/gtor ma
[\[147b.4\]]sna tshogs sbyin par bya/_/til mar chen pos byugs nas na/_/nyungs kar gyis ni gdong la rdeg_/sgrub pa pos ni he ru ka_/_zhes bya'i dkyil 'khor de bri bya/_/zla ba phyed pa thod mtshungs pa/_/gzhu bdungs pa yi rnam pa can/_/rig ma brgyad dang yang dag ldan/_/thod pa rnams kyis nye bar mdzes/_/
[\[147b.5\]]gzhi ni thod pa dag yin te/_/thams cad kha T+w+'aM ga bsnams pa/_/spyan gsum drag po'i gzugs can te/_/spyan drug ral gri phyag bsnams pa/_/dkyil 'khor 'di yi phyi rol du/_/sgo srung dag ni rab tu brtag_/ba lang sna dang glang po'i sna/_/bzhin bzangs de bzhin bzhin ngan pa/_/drag po'i zhags
[\[147b.6\]]pa lcags kyu thogs/_/mi sdug rnam gtsigs 'jigs rung ba/_/zhal gcig pa la phyag gnyis pa/_/spos dang me tog la sogs bri/_/rol cha rnam pa sna tshogs mchog_/dkyil 'khor du ni rim bzhin bri/_/de nas dpa' bo sgrub pa po/_/he ru ka yi gzugs 'dzin pa/_/dud chen dag gis rnam par
[\[147b.7\]]brgyan/_/kha na sha chen za byed pa/_/thod pa'i phreng ba'i dbu rgyan can/_/shin tu rnam gtsigs 'jigs rung bas/_/de ru cang te'u brdung bya zhing /_/gar gyis grong khyer 'jug par bya/_/lus la sngags kyis go bgos pas/_/der ni yi ge phaT brjod bya/_/dkyil 'khor mchog ni sngar bzhin du/_/
[\[148a\]]
[\[148a.1\]]khrag chen po yis bsang gtor bya/_/he ru ka yi sngags chen po/_/sgrub pa pos ni bzlas par bya/_/khro bo bcas nas ro langs ni/_/'brug gi sgra ni sgrogs par 'gyur/_/sngags pas 'jigs par mi bya zhing /_/he ru ka ni rjes dran bya/_/he ru ka ni 'jigs rung bshad/_/tshangs pa'i yul sa za
[\[148a.2\]]byed brtson/_/drag po chen po lcags bskyod pa/_/'gro ba kun du sdud pa po/_/ha ha zhes ni sgrogs bshad pa/_/'jigs byed ji bzhin 'jigs rung ba/_/rgya mtsho'i gling gi me ltar 'bar/_/nyi ma bcu gnyis dang mtshungs 'od/_/dpa' bo dbang phyug gzugs can dpa'/_/khams gsum dag ni g.yo mdzad
[\[148a.3\]]pa/_/sgom pa'i bdag ldan de yi gzugs/_/sgrub pa pos ni dbang po bsam/_/langs par gyur nas ro langs de/_/sgrub pa po la 'di skad smra/_/dpal chen bdag gis ci zhig bgyi/_/rdo rje can mchog bka' stsol cig_/ral gri mig sman sa 'og dang /_/mkha' spyod phan par bya ba dag_/ji ltar
[\[148a.4\]]bsgrub par 'dod bzhin bu/_/las de rab tu sgrub par byed/_/yid la 'dod pa'i las gang yin/_/sgrub pa pos ni de la brjod/_/de dag thams cad sgrub par byed/_/pad+ma rgya chen mA ma kI/_/de nas de yi kha las ni/_/'das dang ma 'ongs sogs zhes bya/_/rgyal po la sogs tshe tshad dang /_/bdag
[\[148a.5\]]nyid kyi yang de las yin/_/sha chen rgun chang zang zing dang /_/skye ba bdun pa las byung ba/_/sha ni chen po dag gis kyang /_/de nas de la gtor ma sbyin/_/yang na lus ni ma nyams pa/_/gzhon nu'i gzugs can yon tan ldan/_/ba lang kha na ma tho med/_/rnyed nas gtor ma'i snod du gzhug_/
[\[148a.6\]]bdud rtsi dag gis kha bkang nas/_/he ru ka yi gzugs 'dzin cing /_/sngags pa phyag rgya lnga 'chang ba/_/rdo rje dril bu snyems bcas pas/_/bshang gci khrag ldan bud med gos/_/bdud rtsi gu gul gyis thod par/_/ro bsregs me la spos gtul te/_/sgra yi mchod pa phyir ldan zhing /_/
[\[148a.7\]]de byas sor gdub dang ldan pas/_/'bebs par byed pa'i mchog 'gyur te/_/gsang sngags 'di ni brjod par bya/_/oM b+hur b+hu ba swaH/_shrI he ru ka khA ya bid ma he/_/bid+yA rA dza yA d+hi ma he swA hA/_zhes bya de yis phab nas ni/_/mkha' spyod phyag rgya bcings nas su/_/blo gros chen pos ro
[\[148b\]]
[\[148b.1\]]langs la/_/lag pa gnyis su gtor ma sbyin/_/'di yi sngags ni 'di yin te/_/hUM badzra ka ra mu kha ya na maHshrI badzra rA ga sa mA yA na maHkha T+'aM ga badzra pra dza la ya ya na maHshrI badzra g+haN+Da tsa la yA ya na maHlag pa g.yas dang g.yon dag gis/_/sgeg bcas rtsed mo'i gar dag gis/_/bskal bzang rdo rje
[\[148b.2\]]ha har bshad/_/gtor ma'i mchod pa sbyin par bya/_/de ni rnal 'byor gyis bteg ste/_/che mchog las byung mchog 'dzin pas/_/dpral ba ru ni bskor byas te/_/spyi bo'i gtsug tu gzung bar bya/_/de nas gar byed phab byas nas/_/lha mo'i rnal 'byor gyis glu dag_/blang zhing phyag rgya
[\[148b.3\]]brgyad kyis ni/_/de nyid gsang ba la sbyar bya/_/de ltar thams cad byas nas ni/_/gtor ma'i cho ga rab rdzogs nas/_/de nas ro langs de yid ni/_/mgu bar rtogs nas gus bcas pas/_/de la rnal 'byor bde mchog gis/_/tshig ni 'di skad brjod par bya/_/khyod kyi mgul nas zhags pa gang /_/de ni grogs
[\[148b.4\]]mchog nga la byin/_/kha nas byung bar gyur pa yin/_/pe ne 'di ni nga la byin/_/de nas zhags pa pe ne dag/_/de yis de la ster bar 'gyur/_/de dag blangs nas rnal 'byor pa'i/_/rmad chen las ni byed par 'gyur/_/zhags pa'i thal ba blangs nas ni/_/chu grang lhan cig 'thung byed gang /_/brjed byed 'jigs pa chen
[\[148b.5\]]po las/_/de ni skad cig gis grol 'gyur/_/gtsang ba'i don du gang zhig la/_/sngags pa gang gis pe ne byin/_/de ni lag tu slar ldog par/_/'gyur ba ru ni the tshom med/_/de nas btang bar byas nas ni/_/rnal 'byor rang gi gnas 'gro bya/_/smon lam btab ste dge ba nyid/_/yongs su
[\[148b.6\]]bsngos te bde bar gnas/_/de ni rdo rje bdud rtsi'i rgyud las btus pa'i ro langs kyi gtor ma'i cho ga'o//_//dpal ldan gdan bzhi'i rgyud gsungs pa'i/_/cho gas rgyas pa'i las la ni/_/chu yi las bya gtor ma'i las/_/de nas yang dag bshad par bya/_/ngo mtshar gyur pa'i lha thos te/_/
[\[148b.7\]]chu yi sbyin sreg ji lta bu/_/de nyid chu yi sbyin sreg gi/_/mtshan nyid ji ltar shes par gyis/_/bcom ldan 'das kyis bka' stsal pa/_/chu sogs mtshan nyid yang dag pa/_/rdo rje de nyid yang dag byin/_/bla re dag ni rnam par bres/_/sna tshogs gos ni rab tu 'phyang /_/dri dag gis ni kun du byugs/_/gru bzhi
[\[149a\]]
[\[149a.1\]]shin tu rgya che ba/_/dbus su snod ni dkar po gzhag_/rdzas ni dkar pos byug par bya/_/chu ni 'o ma dang bsres shing /_/gtsang ma'i chu yis yongs gang ba/_/dri yi chu yis kun du gang /_/lcug ma dag gis brgyan gyur pa/_/bum pa brgyad po dag kyang ni/_/phyogs brgyad du ni gzhag par bya/_/skad
[\[149a.2\]]cig rnam pas bskyed pa yi/_/ye shes mkha' 'gro bdag nyid la/_/spos dang me tog dri sogs kyis/_/bdag gi dngos po mchod par bya/_/de nas phyi rol gnas su ni/_/chu yi las rnams bya ba yin/_/lag gnyis thal mo sbyar byas nas/_/pad+ma'i rnam par gzung bar bya/_/oM ka ma la ye swA hA/_/pad+ma'i sngags dang phyag
[\[149a.3\]]rgya'o/_/chu'i dbus su pad+ma ni/_/zla ba'i dkyil 'khor brgyan pa dgod/_/gdugs ni dkar pos g.yogs pa yi/_/sa bon dbus su bsgom par bya/_/rang gi dbugs las byung gyur pa/_/sa bon gyis ni gzugs bskyed bya/_/phyag gnyis sems dpa'i skyil krung bcas/_/rgyan ni thams cad kyis brgyan pa/_/
[\[149a.4\]]phyag na rdo rje dbyug pa bsnams/_/sku mdog dkar por rab tu grags/_/bzhad cing khro bo sgeg ldan pa/_/rab tu mdzes pa'i gos kyis brgyan/_/dam tshig phyag rgya bstan bya zhing /_/dam tshig sngags ni brjod par bya/_/lag gnyis phan tshun khu tshur bcas/_/mdzub mo gnyis ni rab brkyang zhing /_/bkug cing mdud
[\[149a.5\]]pa byas pa ni/_/dam tshig phyag rgyar rab tu bsgrags/_/oM sa ma ye tiSh+Tha hUM phaT/_/dam tshig sngags dang phyag rgya'o/_/shar gyi bum par nor bu bzang /_/lho ru gang ba bzang po ste/_/nor sbyin nub kyi bum par ro/_/de bzhin byang du rnam thos sras/_/rna cha bzang po dbang ldan du/_/rtse ldan zhes bya me phyogs su/_/
[\[149a.6\]]bden bral phyogs su phreng ldan nyid/_/mu cor smra ba rlung phyogs su/_/yang dang yang du mngon bsngags nas/_/dzaM b+ha la ni dbus su dgod/_/de ni bum pa dgod pa'o/_/nor 'dod pa yi rnal 'byor pas/_/de nas lag pa la dgod bya/_/lag pa dri yis byugs pa la/_/nor bu bzang sogs yang dag dgod/_/nor bu
[\[149a.7\]]bzang po mdzub mo la/_/gang ba bzang po gung mo la/_/nor sbyin gnod sbyin srin lag la/_/rnam thos sras ni mthe'u chung la/_/mthe bong la ni rna cha bzang /_/mkhrig mar rtse ldan phreng can dag_/lag pa yi ni lag ngar la/_/kun du mu cor smra dbang phyug_/yang dang yang du mngon bsngags te/_/dzaM b+ha
[\[149b\]]
[\[149b.1\]]la ni dbus su dgod/_/oM dzuM puM buM sa zhes bya ba'i sa bon rnams gung mo nas brtsams te mthe bong la thug pa la dgod par bya'o/_/de nas so so'i phyag mtshan ni/_/dam tshig phyag rgya bzhin du bstan/_/spos dang me tog la sogs dris/_/mkhas pa yis ni mchod par bya/_/rdo rje khu tshur gnyis bcings te/_/g.yon pa snying
[\[149b.2\]]gar gzhag bya zhing /_/g.yas pa gong du gzhag bya ba/_/rtsa yi phyag rgyar rab tu bsgrags/_/oM na mo rat+na tra yA ya/_oM dziM hUM swA hA/_rtsa ba'i sngags so/_/me tog dkar po kun+da sogs/_/dUr ba mdun du dbul bar bya/_/khyor ba brgya rtsa brgyad pa ni/_/mkhas pas mgo po'i sting du blugs/_/khyor ba re re zhing ni
[\[149b.3\]]blugs/_/lan gcig brjod nas dbul bar bya/_/khri phrag gcig gis de yi las/_/thams cad dag ni 'grub par 'gyur/_/me tog ka ra bI ra sogs/_/me tog kha dog dkar po 'ang rung /_/khyor ba khri phrag gcig phul na/_/khyim ni zhi bar byas par 'gyur/_/yam shing nA ga puSh+pa dag_/'o ma dang bsres
[\[149b.4\]]dbul bya zhing /_/khyor ba khri phrag gcig phul na/_/de bzhin grong ni zhi bar 'gyur/_/las rnams kun la sbyar bya zhing /_/pad+ma rnam pa sna tshogs pa/_/khri phrag phul ba tsam gyis ni/_/yul ni zhi bar byas par 'gyur/_/pri yang ku dang bil ba dang /_/ut+pal dang ku mu da/_/rgyal po'i skyon la sbyar byas na/_/pha rol yul
[\[149b.5\]]'khor 'jig par 'gyur/_/gang zhig nang par brgya rtsa brgyad/_/chu la gtor ma sbyin byed pa/_/sngags pa de la yid 'ong pa'i/_/nor dag rgyas par gyur pa yin/_/de nas snga ma bzhin du gser la sogs pa las byas pa'i snod dgu chu dri zhim pos gang bar byas te de'i nad du 'bru dang rin po che dang sman dang de bzhin du ba'i 'o ma bcug
[\[149b.6\]]la/_me tog dang spos la sogs pa'i mchod pa rnam pa lngas yang dag pa mchod de/_/sngar bshad pa'i phyag rgyas kyang mngon par rgyas btab nas dril bu dkrol ba sngon du 'gro bas sngags 'di brjod par bya'o/_/oM dzaM b+ha la dza len+d+rA ya swA hA/_ji srid oM mu khe shwa rA ya swA hA zhes bya ba la thug pa'i sngags dgu
[\[149b.7\]]brjod la spyan drang ste/_/de rnams mngon sum du gyur par bltas la gtor ma sbyin pa'i phyir yang sngags 'di brjod par bya'o/_/oM na mo b+ha ga pa te dzaM b+ha la dza len+d+rA ya ma hA yak+Sha se nA pa ta ye/_i maM ba liM pra tI ts+tsha sa ma ya ma nu sma ra hUM badzra dzaM phaT swA hA/_ma ma hi ra N+ya su bar+Na ma Ni muk+ta rat+na he ma ni d+ha ni de hi mAM/_
[\[150a\]]
[\[150a.1\]]dzi g+h+ran+tu/_pi ban+tu kha dan+tu/_ma ma shAn+ti puSh+Ti ku ru badzra d+ha ri ka ba liM pra tI ts+tsha sa ma ya ma nu sma ra dzaM dzaM dzaM hUM dzUM dzi dza phaT swA hA zhes bya ba brjod la/_drag tu 'brub pa'i chu bo la gtor ma'i snod dgu po dag dor bar bya'o/_/de nas khyod kyis zhes bya ba la sogs pa'i tshigs su bcad pas gshegs su gsol lo/_/
[\[150a.2\]]de ni gdan bzhi pa'i rgyud las gsungs pa'i man ngag gi rim pa'i chu'i sbyin sreg gi chu'i gtor ma'i cho ga'o/_/de nas gtor ma bsgrub pa dang /_/de'i bdag rdo rje gnod sbyin dang /_/bu ste rnam thos sras kyi ni/_/de bas gzhan yang rab bshad bya/_/re zhig dang por rang gi khyim mam/_lha khang ngam mchod
[\[150a.3\]]rten gyi gnas sam lha'i khang pa 'am/_gang yang rung bar gnas pas nyin zhag rtag tu bya ba'i rim pas gtor ma'ang bya'o/_/bza' bar bya ba'i dang por yi ge dang po yongs su gyur pa las gnod sbyin ma chen mo 'phrog ma gdong gcig pa lag pa gnyis pa kha'i nang mche ba gtsigs pas 'jigs
[\[150a.4\]]su rung ba kha na lce 'dril ba/_rkang pa'i cha mi'i pags pas g.yogs pa/_lag pa g.yon pas mi'i mgo bo bzung ba g.yas na ngo mtshar gyi phyag rgya 'dzin pa/_gar gyi 'gying tshul byas pa sna tshogs mdog can rnam par bsgoms la/_de bzhin du de'i bdag po rdo rje gnod sbyin de kho na bzhin du byung ba ste/_
[\[150a.5\]]'on kyang gcer bu skra bshig pa rnam par bsgoms te/_de bzhin du de'i bu rnam thos sras yi ge dang po las byung ba mdog dmar po lag pa gnyis pa gdong gcig pa mche ba cung zad gtsigs pa'i gdong can seng ge la zhon pa g.yon seng ge'i rgyal mtshan thogs pa/_g.yas na rin po che'i gter
[\[150a.6\]]thogs pa/_dung gi gter dang /_pad+ma'i gter gnyis sgeg pad dang bcas pa'i lag pa g.yon dang g.yas pa na thogs pa'i rnga yab dkar po g.yob par yang rnam par bsgoms la/_de nas de rnams bod pa'i phyir ut+pa la'i phyag rgya bcing bar bya'o/_/'dir sngags ni oM e h+ye hi ri te yA pa shu pu tra
[\[150a.7\]]sha ta pa ri bA re badzra yak+Sha pri ye asmin san+ni hi to b+ha ba swA hA/_bod pa'i sngags so/_/de nas zas kyi snod nas 'bras chan gyi chang bu gsum byas te sa la gzhag par bya'o/_/chang dang sha la sogs pa ji ltar rnyed par cung zad tsam byin la sngags brjod par bya'o/_/oM ha ri t+yai ma hA yak+Sha se nA pa ta ye ha ra ha ra/_
[\[150b\]]
[\[150b.1\]]sarba pA paM ni k+ShiM sarba yak+Sha ni pra be sha ta pa ri bA ra i maM ba liM gr-i h+na gr-i h+na hUM phaT swA hA/_oM badzra yak+Sha ru dra phaT swA hA/_oM bai shra ba NA ya swA hA/_zhes bya ba'i sngags brjod la chu'i snod du bcug ste dben par gzhag par bya'o/_/de ni rtag par bya ba'i gtor ma'i cho ga'o/_/mkha' spyod gtor ma'i rim pa ni/_/cho ga
[\[150b.2\]]rab gsal la brten nas/_/rnal 'byor ma rgyud rjes 'brangs nas/_/de nas gzhan yang rab bshad bya/_/gtor ma'i las la bya rnams las/_/bya rog gi ni rigs rnams bsngags/_/'di ltar de dag mkhas rnams kyis/_/gtor zan nyid du bshad pa yin/_/sngags pas bza' ba'i sngon rol du/_/dur khrod chen
[\[150b.3\]]por song nas ni/_/bya rog lha yi bdag nyid can/_/tshim phyir de ru gtor ma bya/_/mngon brjod bla ma'i rim pa bzhin/_/de ru dkyil 'khor bsam par bya/_/ge sar lte ba dang ldan pa'i/_/pad+ma 'dab ma brgyad pa bsam/_/de yi dbus su lha mo dgod/_/drag po'i gzugs can mdangs can ma/_/zhal gcig
[\[150b.4\]]phyag ni bzhi pa ste/_/thod pa kha T+wAM ga yis brgyan/_/phyag na gri gug ma go bsnams nyid/_/lte ba'i dbus su bsgom par bya/_/spyan gsum smin ma kham ldan pa/_/rol pa'i 'dug stangs gar dang ldan/_/sgeg pa la sogs ro ldan pa/_/gar gyi sbyor ldan bsgom par bya/_/khro bo'i rgyal po stobs
[\[150b.5\]]chen rnams/_/phyag rnams kun na tho sogs bsnams/_/mi sdug drag po 'jigs rung ba/_/'dab ma brgyad la rnam dgod bya/_/de nas rang rang sngags rnams dang /_/spro dang sdud pa byed pa yin/_/mkha' spyod phyag rgya bcings nas ni/_/de nas kun du spyan drang bya/_/spos dang me tog mar me dang /_/dri
[\[150b.6\]]dang lha bshos lnga rnams dang /_/mchod yon zhabs bsil rim gyis ni/_/dkyil 'khor mchog ni mchod par bya/_/khwa yi gdong can mkha' 'gro mar/_/bdag nyid kyang ni bsam par bya/_/ji ltar dkyil 'khor 'khor lo bzhin/_/'khor rnams brgyad po bsam par bya/_/de nas shing rtse la
[\[150b.7\]]gnas pa'i/_/bya rog tshogs rnams gus bcas pas/_/khwa gdong cha byad gzugs can dag_/rim pa la ni brten nas bsgom/_/de nas de yi sngags kyis ni/_/de rnams kyang ni spyan drang bya/_/rnal 'byor pas ni spyan drangs nas/_/de rnams la ni gtor ma dbul/_/zho dang 'bras chan
[\[151a\]]
[\[151a.1\]]yid 'ong bas/_/snod ni rab tu gang byas nas/_/blo ldan gyis ni chang pu dgus/_/gnyis pa yang ni dgang bar bya/_/mchod yon me tog sogs rnams kyis/_/sngar bzhin snod gnyis mchod par bya/_/de nas rnal 'byor mnyam gzhag pa/_/khwa yi gdong can gzugs 'dzin cing /_/dpa'
[\[151a.2\]]bo'i sems ldan brtse bdag gis/_/gtor ma'i sngags ni brjod par bya/_/de nas thugs kyi 'khor lo gnas/_/mkha' spyod ma yi tshogs ji snyed/_/'od ba bya rog gzugs nyid du/_/de dag thams cad der 'ong 'gyur/_/phyogs bcu'i 'jig rten khams gnas pa'i/_/mkha' spyod dag ni ci
[\[151a.3\]]'dra dang /_/ji snyed yod pa de dag kun/_/bya rog rnam par de gnas 'gyur/_/oM na maH shrI badzra DA kA ya oM kA kA s+ye hUM hUM phaT/_/de yis rab tu gang ba'i snod/_/snying gar rab tu bskor byas nas/_/de nas mdun sbyin [(]rnam [,]rnal [)]'byor pas/_/de ru mtshan ma brtag par bya/_/des ni sa rab g.yo bar
[\[151a.4\]]gyur/_/phyogs rnams las ni 'brug sgra 'byung /_/gla rtsi mtsho skyes dag gi ni/_/dri bsrung yid du 'ong ba'ang 'byung /_/de yis slar yang tshim bya zhing /_/se gol bcu po dag gis ni/_/phyogs bcu bcings pa sngon 'gro bas/_/sdom brtson gyis ni sngags 'di brjod/_/oM badzra DA ki nya khe tsa ri ru ka
[\[151a.5\]]kA pa s+ya tsi la la ga ru Da i maM ba liM gr-i h+NaM tu sa ma ya rak+Shan+tu/_ya thaiSh+TaM sarba sid+d+hi pra yats+tshan+tu hUM hUM phaT swA hA/_de nas shing gcig drung du ni/_/gtor ma chen po der dor nas/_/sngar bzhin gshegs su gsol byas te/_/bstod pa'i tshigs bcad 'di rnams brjod/_/kun du rtog pa'i 'ching ba bcad/_/
[\[151a.6\]]'jig rten bya ba grub byed pa'i/_/ji snyed rdo rje mkha' 'gro ma/_/de snyed rnams la rtag phyag 'tshal/_/mkha' 'gro ma yi 'khor los sgyur/_/sku gsum ye shes lnga ldan pa/_/'gro ba skyob mdzad dpal ldan pa'i/_/rdo rje mkha' 'gror phyag 'tshal lo/_/de ni mkha' gror phyag 'tshal lo/_/de ni mkha' spyod ma'i gzugs can gyi bya rog
[\[151a.7\]]gi gtor ma'i cho ga'o/_/gang gis sa spyod tshogs dag ni/_/mchog tu tshim par 'gyur pa yi/_/phyi'i gtor ma'i rim pa ni/_/de nas gzhan yang rab bshad bya/_/dgon pa chen po'i rnal 'byor ches/_/dkyil 'khor chen po bsam par bya/_/sngar bzhin 'dab brgyad dag gis ni/_/yongs su mdzes
[\[151b\]]
[\[151b.1\]]byas pad+ma ni/_/de dbus lha mo khyi gdong can/_/snga ma bzhin du bsams nas ni/_/rnal 'byor dbang phyug bdag nyid kyang /_/de bzhin kho nar rnam par bsam/_/de nas mchod pa rnam lnga yang /_/cho ga ji bzhin mchod byas nas/_/'bras chan sha dang khrag rnams kyis/_/gtor ma'i snod ni rab dgang bya/_/gtor snod
[\[151b.2\]]yang dag mchod byas nas/_/phyogs bcing bar ni rab byas nas/_/phyag rgya bcings te bzlas byas la/_/de yis spyan drang nyid kyang bya/_/oM A yan+t+ra yan+tu r+d+ra kin+ya sha na wa gA tra ma ho gra b+hI ma wa pu Sha i maM ba liM b+huny+dza/_dzig+h+ra tha/_pi pa tha/_grih+na twaM/_asma kaM/_/puSh+TiM/_ku ru sa ma ya ma nu sma ra AHhUM phaT swA hA/_sngags 'di yis ni spyan
[\[151b.3\]]drangs pas/_/phyogs bcu nas ni khyi'i gzugs can/_/khyi gdongs spyod 'khor lo dang /_/gtor ma bza' phyir mdun 'ong 'gyur/_/de rnams tshim par byas nas ni/_/smon lam btab nas gshegs gsol te/_/shin tu mnyam gzhag sgrub pa po/_/ci 'dod gzugs kyis gnas par bya/_/yang na cho ga gzhan gyis ni/_/ji ltar
[\[151b.4\]]'jig rten thams cad la/_/'bras bu bde 'gro ster 'gyur ba/_/khyi rnams la ni gtor ma sbyin/_/mngon par 'dod pa'i don sgrub phyir/_/'pho zhag gnyis la brten nas ni/_/bza' ba'i sngon du gus bcas pas/_/khyi rnams la ni gtor ma sbyin/_/phyi dro khang pa'i sgo khang du/_/tshon rtsi dkar pos dkyil 'khor ni/_/gru bzhi
[\[151b.5\]]shin tu mdzes gyur pa/_/ri mo brgyad par rab tu bya/_/kham phor 'bras chan dag dang gzhan/_/tshod ma yid 'ong de bzhin du/_/lha yi yo byad rnams kyis bkang /_/sa las byas pa der gzhag bya/_/gnyis pa chang gis kun du dgang /_/snod ni de yi 'gram du gzhag_/gsum pa spos dang me tog sogs/_/snod ni g.yas kyi
[\[151b.6\]]'gram du'o/_/de nas khyi ni bos nas su/_/dkyil 'khor mdun du gzhag par bya/_/khyi gdong rtsa ba'i sngags kyis ni/_/de la bsang gtor kun du bya/_/de la me tog sngags sogs kyis/_/go rims bzhin du mchod par bya/_/de nas sngags ni 'di dag gis/_/gtor ma mdun du sbyin par bya/_/oM shwa na s+ye b+hu rtsa ri ye i maM ba liM gr-ih+Na gr-ih+Na
[\[151b.7\]]hUM hUM phaT/_ji srid mdun du khyi gtor za/_/de nas bzlas pa rab tu bya/_/zos pa yi ni tha ma ru/_/sngar bzhin rab tu gtang bar bya/_/gtor ma 'di ni nyin re bzhin/_/gal te sngags pas byas na ni/_/blo ldan de yi las rnams ni/_/thams cad 'grub par 'gyur ba yin/_/tshogs pa med na sngar bshad pa'i/_/rim pa nyid la brtan par
[\[152a\]]
[\[152a.1\]]bya/_/yang na zla ba re re zhing /_/yar gyi ngo yi bcu gnyis la/_/de ni sa spyod ma'i gzugs can gyi/_khyi'i gtor ma'i cho ga'o/_/gang gis sa ni gser byugs pa/_/rnal 'byor bas ni 'grub 'gyur pa/_/sa 'og gnas pa'i gtor ma'i las/_/de nas nga yis bshad par bya/_/bsod nams 'bras chen thob bya'i phyir/_/nyin re zhing ngam bco
[\[152a.2\]]lnga'am/_/bcu gnyis bar gyis gtor ma'i las/_/'di ni rnal 'byor dbang pos bya/_/chu bo'am rgya mtsho'i chu 'gram du/_/sa 'og gnas pa'i sems can rnams/_/tshim par bya phyir rdul tshon gyi/_/dkyil 'khor dag ni chen po bya/_/gau rI nag mo phyag gnyis ma/_/zhal gcig phyag ni gnyis ba ste/_/nya dang gri gug bsnams pa mchog/_/nya yi
[\[152a.3\]]gdan can nya gsol ba/_/nya yi rgyan dag gis brgyan pa/_/dkyil 'khor dbus su dgod par bya/_/'dab ma gzhan la snga ma bzhin/_/gar gyi 'gying tshul la brtson pa/_/ha ha hi hi zhes sgrogs 'jigs/_/khro bo'i gzugs dag rnam par dgod/_/de nas dkyil 'khor de nyid ni/_/spos dang me tog lha bshos sogs/_/dri yis cho ga bzhin mchod
[\[152a.4\]]nas/_/gtor ma'i las ni yang dag bya/_/gau rI'i gzugs 'dzin rnal 'byor pa/_/sems dpa' gsum dag sku 'dzin pas/_/skad cig gis ni sngar brjod nas/_/cig car du ni phyogs bcing bya/_/skad cig tu ni bsgom par bya/_/de ni dbang rnon rim pa'o/_/de nas yi ge tha las byung /_/nya rnams khyab 'jug gzugs can du/_/rnam par
[\[152a.5\]]bsams nas sgrub pa pos/_/de rnams sngags kyis bod par bya/_/oM e h+ye hi ma hA ba la biR+Ya par kra ma/_ma hA yo dza na sa hA sra pra laM ba wa pu ShA/_ti li ti mi gi li/_ma hA ti mi gi li pra b+hi ta yo ma hA ma Ni a r+hi pa ta ye/_a tra san ni hi to b+ha ban+tu/_ma ma a b+hi phre tAr+tha sid+d+hi ma bi ta ra n+tu swA hA/_de nas de rnams bod byas nas/_/khar khaN+Da
[\[152a.6\]]'bras chan phye/_/la du glo kha sa sogs kyis/_/gtor ma'i snod ni rab tu dgang /_/chu ni gtsang ma dri zhim pa/_/srog chags dag ni rnam spangs pa/_/khyab 'jug gis ni chang bsrung phyir/_/chang ma gtogs pa sbyin par bya/_/mchod yon zhabs bsil mchod nang du/_/byin nas me tog la sogs gzhug_/byin nas sngags ni 'di nyid kyis/_/_
[\[152a.7\]]gtor ma'i snod ni dor bar bya/_/oM a A i I u U/_r-i r-I l-i l-I e ai o au am aH swA hA/_de nas de dag sngar bzhin du/_/myur du btang ba byas nas ni/_/dkyil 'khor gyi ni rdul tshon de/_/dogs pa med par dor par bya/_/de ltar byas nas sa 'og na/_/gnas pa rnams ni mgu bar 'gyur/_/de la mkha' 'gro ma yi tshogs/_/dngos grub yid
[\[152b\]]
[\[152b.1\]]'ong ster bar 'gyur/_/'dod chags bral ba stong phrag la/_/nyin re bza' ba mchog phul las/_/byung ba'i bsod nams gang yin de/_/nya rnams tshim par byas las 'byung /_/rang rgyal gyi ni dge 'dun la/_/bsod snyoms phul las dge gang 'byung /_/nya rnams tshim par byas pa las/_/bsod nams de ni thob par 'gyur/_/de ni sa 'og na gnas
[\[152b.2\]]pa'i gzugs can gyi nya'i gtor ma'i cho ga'o/_/gang gi spyod lam rnam bzhi ru/_/rnal 'byor pa yis 'grub 'gyur ba/_/phyogs spyod gtor ma bsgrub pa ni/_/de nas gzhan yang rab bshad bya/_/rab tu grags pa'i bzhi mdo ru/_/rgyal po'i skyed mos tshal brten nas/_/rdul tshon kha dog lnga pa yis/_/de ru dkyil 'khor bri
[\[152b.3\]]bar bya/_/pad+ma 'dab brgyad lte bar bcas/_/pad+ma sna tshogs dang ldan pa/_/rnal 'byor pa yis der bri bya/_/dbus su thod pa bri bar bya/_/sdigs mdzub rdo rje 'gying bcas pas/_/shin tu mi bzad 'jigs mdzad pa/_/sprin ni sngon po'i mdog dang ldan/_/'bar ba sngon po rab tu khyab/_/gau rI gau rI'i bdag po yis/_/snying gar g.yas
[\[152b.4\]]brkyang zhabs kyis mnan/_/lte ba'i dbus su bcom ldan 'das/_/rdo rje hUM mdzad bsgom par bya/_/shar 'dab tshangs pa'i lha mo bsam/_/khyab 'jug gi ni lho na gnas/_/gzhon nu yi ni nub tu bsgom/_/gshin rje byang gi phyogs na gnas/_/srin po'i phyogs su lus ngan po/_/me yi phyogs su tsa mu N+DI/_/dbang ldan phyogs su dbang ldan
[\[152b.5\]]ma/_/rlung gi lha mo rang phyogs gnas/_/zhal gcig spyan ni gsum pa ste/_/phyag gnyis gar la rab brtson pa/_/g.yas pa yi ni phyag rnams su/_/phreng ba de bzhin 'khor lo dang /_/rtse gsum dbyug pa dbyug to dang /_/ral gri mdung dang gos nyid de/_/phyag mtshan 'di rnams bsam par bya/_/spyi blugs dang ni pad+ma dang /_/phreng ba dang
[\[152b.6\]]ni de bzhin mgo/_/seng ge'i rgyal mtshan thod pa dang /_/kha T+wAM ga dang ngo mtshar gzhan/_/g.yon pa rnams su bsam par bya/_/dmar po ljang gu ser dang mtshungs/_/sngon po dmar po dmar dkar 'od/_/in+d+ra nI la'i 'od ldan pa/_/mi mo mchog ni 'di rnams bsam/_/sngags dang dam tshig phyag rgya yis/_/de ru spyan ni drang bar bya/_/de
[\[152b.7\]]nas gtor ma rgya chen po/_/sngags pas sbyin bya lung rje bzhin/_/oM na mo b+ha ga wa te badzra hUM ka ra/_hrIHSh+T+r-i sarba b+hU ta ni staM b+ha ya swA hA/_oM brah+ma Ni le hUM hUM phaT/_oM baiSh+Na bI ye hrIHphaT/_oM kau mA rI ye hrIHhUM phaT/_oM ya mA nI ye hrIHhUM phaT/_oM ku bai rA ye hrIHhUM phaT/_oM tsA mu N+DA ye hrIHhUM phaT/_oM e Sha b+h+yo hrIHhUM phaT/_oM ba ya byai hrIHhUM phaT/_
[\[153a\]]
[\[153a.1\]]lag pa gnyis ni brkyang nas su/_/gung mo'i rtsa bar mthe bong dag/_/thal sbyar tshig 'don sbyor ba ni/_/tshangs pa'i phyag rgyar rab tu bsgrags/_/rdo rje khu tshur gnyis bcings nas/_/mdzub mo rna cha'i dbyibs byas pa/_/khyab 'jug lha mo'i phyag rgya yin/_/g.yas pa'i khu
[\[153a.2\]]tshur gzhon nu ma'i/_/kha tshur gnyis ni gshin rje ma'i/_/gnyis kyis mchog sbyin nor sbyin ma'i/_/lag gnyis khu tshur bcings byas nas/_/mdzub gnyis bsgreng ba tsA muN+DI'i/_/mthe'u chung mthe bong dag bkug nas/_/gzhan dag bsgreng ba dbang ldan ma'i/_/gos kyi rol pas lag pa gnyis/_/
[\[153a.3\]]spyi bo ru ni gzhag par bya/_/phyag rgya 'di ni rlung gi ste/_/de ni phyag rgya'i tshogs rim pa/_/de nas snod ni gang ba dgu/_/khyad par du ni bdud rtsi ldan/_/snga ma bzhin du gzhag par bya/_/ba lang khyim bya las byung dang /_/bong mi rus sbal rnga mo dang /_/khyi dang ce spyang rta las byung /_/sha rnams kyis ni go
[\[153a.4\]]rims bzhin/_/rnal 'byor pa yis dgang bar bya/_/dogs pa med pa'i sems kyis ni/_/spos dang me tog sogs phul nas/_/sngar bshad sngags dang phyag rgya yis/_/de rnams lam gyi bzhi mdor dor/_/ma mo rnams ni rang gnas su/_/de nas gshegs su gsol byas nas/_/bsod nams
[\[153a.5\]]bsngos te rnal 'byor pa/_/skyes mchog ji ltar 'dod gnas bya/_/'gro ba 'am ni 'greng yang rung /_/gnyid log pa'am sad pa'ang rung /_/mi gtsang ba'am gtsang yang rung /_/ma mo rnams ni bsrung bar 'gyur/_/blo mchog rnams ni zhi rgyas sogs/_/las ni cung zad gang byed pa/_/de la gtor
[\[153a.6\]]ma dag gis ni/_/mnyes nas de yi grogs byed 'gyur/_/de yi bka' nod la brtson pa/_/bgegs la sogs pa 'ga' yang rung /_/de rnams kyang ni de nyid la/_/srung dang skyob dang sbed par 'gyur/_/mar ngo yi ni tshes brgyad dam/_/yang na tshes ni bcu bzhi la/_/mtshan phyed la ni gtor ma bya/_/de ni
[\[153a.7\]]dus kyi cho ga'i rim pa'o/_/de ni phyogs na spyod pa'i sgo nas ma mo rnams kyi gtor ma'i cho ga'o/_/byas na bsod nams mtha' yas pa/_/mi zad gang du 'byung 'gyur ba/_/gang zhig thang la spyod rnams kyi/_/gtor ma gzhan yang rab bshad bya/_/thang spyod rnams kyi nang nas ni/_/ba lang mchod pa rab
[\[153b\]]
[\[153b.1\]]tu bsngags/_/skyugs ldang byed pa'i lha yin pas/_/bde mchog las ni bcom ldan gsungs/_/sgrub pa pos ni yar ngo yi/_/bcu bzhi la ni sngar langs te/_/chu bo dri med chu ldan par/_/song nas khrus ni kun du bya/_/mdo las gsungs pa'i cho ga bzhin/_/lus ni rab tu bkru bar bya/_/sdom brtson gyis ni
[\[153b.2\]]gdong la sogs/_/dben bar bshang gci dor byas te/_/mtshan mar bdun dang 'phongs su bdun/_/lag par sa phur bdun blugs shing /_/de nas chu yis bkrus nas ni/_/de nas lan gsum 'thor 'thung bya/_/rna sogs lte ba la thug par/_/lan bdun nye reg byas nas ni/_/dbang bskur
[\[153b.3\]]byas pas lan gsum du/_/chu la byi zul byas nas ni/_/khyor ba dag ni brgya rtsa brgyad/_/dzaM b+ha la la sbyin par bya/_/rdo rje 'dzin pa'i dkyil 'khor la'ang /_/chu ni snyim pa gsum dag nyid/_/re re zhing ni rang sngags kyis/_/mkhas pa rnams kyis dbul bar bya/_/de nas snyim
[\[153b.4\]]par gsum gyis ni/_/yi ge brgya pas tshim par bsngo/_/yi dgas rnams la chu snyim lnga/_/'jig rten dbang po'i sngags kyis ni/_/de nas langs te ba brgyad ni/_/khyu mchog mthon po dang ldan pa/_/'khor lo'i tshul du bzhag nas ni/_/dbus su khyu mchog mthon po gzhag_/de nas
[\[153b.5\]]mchod yon dag gi snod/_/ba'i rnam lngas dgang bar bya/_/dUr ba'i chun pos bsangs nas ni/_/mkha' 'gra drag mo ro langs ma/_/de bzhin gzhan yang gtum mo dang /_/seng mo stag mo 'ug pa mo/_/de bzhin gzhan yang ce spyang ma'i/_/sa bon de dag la dgod bya/_/rdo rje sems dpa'i sa bon gyis/_
[\[153b.6\]]dbus su khyu mchog byin rlabs bya/_/de la sa bon ni 'di rnams yin te/_/ye shes mkha' 'gro ma rnams kyi sa bon ni yi ge hUM/_/drag mo'i sa bon ni yi ge k+ShuM/_/ro langs ma'i sa bon ni yi ge yuM/_/gtum mo'i sa bon ni yi ge hUM/_seng mo'i sa bon ni yi ge s+m+r+yuM/_stag mo'i sa bon ni yi ge k+Sh+m+r+yuM 'ug pa mo'i sa bon ni yi ge
[\[153b.7\]]y+m+yuM ce spyang ma'i sa bon ni yi ge k+Sh+m+r+yuM/_sa bon brgyad po de dag dang /_/dgu pa ye shes sa bon ni/_/de dag snying gar bkod nas ni/_/de nas gtor ma sbyin par bya/_/'bras chan chang bu rnams kyis kyang /_/snod ni dgu dag dgang bar bya/_/'o thug lan tshwa dang ldan pa/_/de rnams kyi ni nang du ba/_/de rnams logs
[\[154a\]]
[\[154a.1\]]su sa la ni/_/chu ni snyim pa gsum blugs bya/_/me tog spos la sogs rnams kyis/_/mnyam par gzhag pas mchod par bya/_/bdag nyid zhi bar mthu ldan pa/_/bcom ldan sgrol ma dbang phyug ma/_/ma du lung ga rtse gsum bsnams/_/khyu mchog la ni bcings par bsgom/_/de nas gsang sngags 'di
[\[154a.2\]]yis ni/_/gang gi sems can khams rnams ni/_/bde byed rnal 'byor pas 'grub 'gyur/_/gtor ma de yi mdun du sbyin/_/oM a A aM a kA ro mu khaM sarba d+hA r+m+mA NAM Ad+ya nu t+pa n+na twA ta/_zhes bya ba yi sngags 'di yis/_/gtor ma'i snod ni gus bcas pas/_/lan gsum byin gyis brlabs nas su/_/de nas de
[\[154a.3\]]rnams la sbyin bya/_/ji srid pa la za 'gyur pa/_/bzhi pa'i mthu ldan sgrol ma yi/_/de nyid gsum dang yongs spel ba'i/_/sngags 'di de srid brjod par bya/_/oM tA re tu t+tA re tu re AHhUM phaT swA hA/_muH'i mtha' can sngags kyis ni/_/de nas sngags pas gshegs gsol bya/_/gus pa yis ni bza' ba dag/_
[\[154a.4\]]dge slong dge 'dun dag phul nas/_/dge ba bsngos te bstod pa dag_/brjod nas sgrol ma'i rigs dag la/_/phyag byas na ni kun langs te/_/de nas ji ltar 'dod bzhin gnas/_/de ni thang la spyod pa'i gzugs can gyi ba lang rnams kyi gtor ma'o/_/gang gis 'khor lo gsum mkha' 'gro/_/sgrub
[\[154a.5\]]pa po la kun du srung /_/gzhon nu ma yi gtor sgrub pa/_/de nas yang dag rab bshad bya/_/re zhig dang por nam mkha' nyi ma'i steng gi zla ba'i mchod rten gyi dbus su yi ge maM las yongs su sprul pa gzhon nu ma'i gzugs can/_gser btso ma lta bu nyi ma 'char ka'i 'od zer gyi phreng ba stong phrag 'phro ba'i
[\[154a.6\]]me tog ban+tu dzi ba ka dang /_dza ba lta bu'i gos dang ldan pa/_ang ga rag dang stod g.yogs dmar po rnam pa sna tshogs pa dang ldan pa/_lag gdub dang /_rna rgyan dang /_ske rags dang /_rkang gdub dang /_g.yer ka rnams kyi sgra dang /_sor gdub kha dog sna tshogs pa'i rgyan dag gis rnams par brgyan pa/_rnam par
[\[154a.7\]]snang mdzad kyis dbu rgyan byas pa/_mgo la mya ngan med pa'i phreng bas rnam par brgyan pa/_phyag brgyad pa/_zhal gsum pa/_spyan gsum pa phyag g.yon pa rnams na gzhu dang /_shing mya ngan med pa dang /_skud pa dang zhags pa bsnams pa/_phyag g.yas pa rnams na rdo rje 'bar ba dang /_khab dang /_lcags kyu
[\[154b\]]
[\[154b.1\]]dang /_mda' gsor ba la brtson pa/_zhal dang po zhi ba pad+ma kha rab tu bye ba lta bu gser rab tu ser po'i me tog can/_mig rab tu yangs pa/_mchu li khri'i phye ma bzhin du dmar ba sgeg cing rol pa dang bcas pa/_zhal g.yon pa phag gi gdong can khro ba dang bcas shing rnam par gtsigs pa la/_mi sdug cing drag
[\[154b.2\]]po 'jigs su rung ba in+d+ra nI la'i mdog dang mtshungs pa mthing shun ltar snang ba/_nyi ma stong phrag bcu gnyis dang mtshungs pa'i 'od dang ldan pa/_khro gnyer gtsigs pa dang bcas pa 'jigs par mdzad pa/_zhal g.yas pa pad+ma rA ga ltar shin tu dmar ba mchog tu 'bar ba'i nyi ma stong phrag
[\[154b.3\]]ltar rab tu gsal zhi'i zhi ba mchod rten gyi bum pa las byung ba'i shing mya ngan med pa'i me tog gis g.yogs pa/_de'i 'og tu rnam par snang mdzad ral pa'i thor tshugs kyis brgyan cing zhi ba/_gser rab tu ser po'i mdog ltar 'bar ba/_byang chub mchog gi phyag rgya dang yongs su ldan par
[\[154b.4\]]bzhugs pa/_phag pa'i gdan la g.yon brkyang ba'i gnas pas gzhon nu ma'i tshod du bzhugs pa/_de'i 'og tu rlung gi dkyil 'khor la yi ge raM las yongs su sprul pa'i gza' chen po sgra gcan nyin dang /_mtshan du zla ba dang nyi ma dag za bar byed pa rnam par bsgoms la/_rang gi sngags
[\[154b.5\]]kyis bdag nyid byin gyis brlabs te/_oM mArI ts+yai swA hA zhes bya ba'i sngags 'di bzlas par bya'o/_/de nas mdun du khye'u gcig dang bu mo brgyad bkug ste go rims bzhin du dkyil 'khor gyi rim pas rnam par bzhag la/_de dag lo ni bcu gnyis lon pa'i mig yangs rab tu mdzes rnyed nas/_/
[\[154b.6\]]sa phyogs dben par khrus legs byas shing gos ni gar dgar gon pa yi/_/gur kum dang ni gla rtsi la sogs byugs shing spos kyis rab bdugs la/_/de dag thams cad de kho na bzhin nye bar byugs te bdug byas nas/_/de'i mdun sa gzhi ba yi lci bas byugs te de nyid du bzhag la/_/
[\[154b.7\]]gu gul bdug pa rab byin gsang sngags brgya rtsa brgyad bzlas bsgrub bya yi/_/snying gar zla ba'i dkyil 'khor rnam par bkod de de yi steng du yi ge maM/_/rnam par bkod pas 'od zer can gyi nga rgyal rab tu bsnyems tshul gyis/_/dril bu'i sgra dang gu gul bdugs pas skad cig de nyid la
[\[155a\]]
[\[155a.1\]]'bab 'gyur/_/'dir ni sngags kyang 'byung ba ste/_oM mA rI ts+yai A be sha ya A be sha ya/_kaM pa kaM pa/_d+hu na d+hu na/_gr-ih+na gr-i h+na/_hUM mA rI ts+yai swA hA/_zhes bya ba'i sngags 'dis phab ste/_de nas de rnams la me tog dang spos la sogs pas ji ltar rjes su mthun pa nyid kyi sngags rnams kyis
[\[155a.2\]]byin la/_me tog phreng ba gtsug phud kyi nang du bcug ste mdun du bza' ba dang bca' ba dang btung ba la sogs pas yongs su gang ba'i snod gzhon nu ma'i grangs dang mnyam pa rnams oM mA rI ts+yai ba ra li ba da li/_bat+ta li bA rA hA mu khI sarba du Sh+Ta pra du Sh+TA nAM mu khaM ban+d+ha ban+d+ha hUM hUM phaT/_i maM bi liM pra tI ts+tsha sa ma ya ma nu
[\[155a.3\]]sma ra AHhUM swA hA zhes bya ba'i sngags kyis sbyin par bya'o/_/de nas ji srid gtor ma za ba de srid du bcom ldan 'das ma'i rtsa ba'i sngags bzlas par bya'o/_/zas kyi bya ba'i mtha' mar 'gron bu dang /_star ka'i 'bras bu dang /_tshon sna lnga'i skud pa sna tshogs pa dang /_rna ba dang lag pa dang /_mgul rgyan ci
[\[155a.4\]]'byor pa'i yo byad byin te/_khyed kyis zhes bya ba la sogs pa'i tshigs bcad kyis btang ste/_ye shes kyi 'khor lo gshegs su gsol nas 'od zer can gyi nga rgyal gyis gnas par bya'o/_/de ni gzhon nu ma'i gtor ma'i cho ga'o/_/gang gis sa gnyi ji srid par/_/mchod rten rgyal ba'i gnas srung
[\[155a.5\]]'gyur/_/nag po chen po'i gtor ma'i rim/_/de nas gzhan yang bshad bya/_/lha khang la sogs zin nas ni/_/rab gnas rgyud las gsungs pa yi/_/cho gas de rab gnas byas te/_/de nas gtor ma kun du bya/_/rgyal ba'i gnas ni bsrung ba'i phyir/_/gtsug lag khang gi sgor gnas shing /_/_
[\[155a.6\]]dri gtsang khang gi nang gnas par/_/nag po che dgod rnal 'byor pas/_/sku mdog nag po zhal bzhi pa/_/lto ba chen po phyag bcu pa/_/nam mkha'i gos can stag lpags kyis/_/smad kyi cha ni rab dkris pa/_/dbu la thod pa'i phreng bar ldan/_/mche ba gtsigs shing mi bzad pa/_/thod pa'i phreng ba
[\[155a.7\]]bkod pa yis/_/mgrin pa rkang pa rnam brgyan pa/_/smin ma kham pa'i smin 'khyug dang /_/spyan gsum gyis ni rnam par spras/_/dang po'i zhal ni nag po mtshungs/_/g.yas pa sngon por snang ba ste/_/g.yon pa dmar po shin tu mdzes/_/nyi ma khri dang mtshungs pa'i 'od/_/rgyab ni dri bcas du ba'i
[\[155b\]]
[\[155b.1\]]mdog_/de yi gdong ni bsam par bya/_/ral gri dang ni tho ba dang /_/rtse gsum rgyud mangs dag gi rgyud/_/sbreng ba la ni brtson 'gyur ba/_/de yi g.yas kyi phyag tu bsam/_/g.yon du thod pa kha T+wAM ga_/pi wang de bzhin gar byed pa/_/mi yi pags pa khrag 'dzag pa/_/steng gi phyag dag na bsnams
[\[155b.2\]]shing /_/g.yas brkyang 'dug stang sa gar byed pa/_/mnyam par gzhag pas bsgom par bya/_/de bzhin du ni de yi 'khor/_/mi sdug gdong can mkha' 'gro ma/_/seng ge glang po dred dang sbrul/_/byi la khyi yi gdong can te/_/ha ha zhes sgrogs ca co'i sgras/_/rmongs pa rnams ni skrag byed pa/_/
[\[155b.3\]]thod pa'i nang du blugs pa'i khrag_/'thung byed pa ni bsgom par bya/_/de ltar bsams nas rnal 'byor dbang /_/bdag nyid ma he la zhon cing /_/drag po chen po gshin rje gshed/_/gdug pa thams cad 'joms mdzad pa/_/zhal drug dang ni zhabs drug dang /_/phyag drug nyid kyis rnam brgyan
[\[155b.4\]]pa/_/lha dang lha min za byed pa/_/g.yas pa'i phyag rnams na tho ba/_/ral gri lcags kyu bsnams sdigs mdzub/_/zhags pa dang ni dril bu yis/_/g.yon pa rnams ni mdzes byas pa/_/g.yas brkyang ba dang g.yon brkyang dang /_/de bzhin mnyam pa'i 'dug stangs kyis/_/lha yi tshogs
[\[155b.5\]]rnams drug po yi/_/stobs ni kun du mnan nas bzhugs/_/snying ga'i yi ge hUM las byung /_/'od zer 'khor lo 'bar ba las/_/khro ba'i sprin gyi tshogs dag ni/_/cha byad mtshungs pa'i tshogs rnams spro/_/in+d+ra nI la ltar snang bsam/_/de 'dra'i gzugs su gnas nas ni/_/nag po chen po
[\[155b.6\]]snying 'gas par/_/brtson par gyur pa'i sngags 'di yang /_/khro bo'i tshig gis brjod par bya/_/oM hrIHSh+T-iHbi kr-i tA na na sarba sha truM nA sha ya staM b+ha ya hUM hUM phaT swA hA/_de'i rjes la 'di skad du bka' bsgo bar bya'o/_/sngar bshad pa'i sngags nyid kyis bkug ste bcings/_de dbang du byas nas
[\[155b.7\]]gshin rje gshed kyi rnal 'byor nyid kyis bka' bsgo bar bya ste/_kye nag po chen po gtsug lag khang 'di ji srid gnas pa de srid du khyod kyis bsrung bar bya zhing 'khor dang bcas pa khyod kyis 'phags pa'i dge 'dun gyi bka' yang mnyan par bya'o/_/de'i rjes la rnal 'byor pa de nyid kyis
[\[156a\]]
[\[156a.1\]]yongs su mnyes par bya ba'i phyir de la gtor ma sbyin par bya'o/_/zangs la sogs pa las byas pa'i snod tshad chen po dang ldan pa tsan+dan dmar po las byas pa'i dkyil 'khor gru bzhi pa bzhag ste/_thug pa nag po dang /_glo ba dang /_'o thug dang /_rlon pa dang /_btsos pa dang /_
[\[156a.2\]]bsregs pa'i dbye bas nya'i sha rnam pa gsum dang /_khrag dang /_zhag dang /_klad pa dang /_tshil rnams dang /_rgun chang dang /_'bru'i chang dang /_nya'i gzugs brnyan dang /_'greng bu'i chun po dang /_sgog pa'i bye brag bdun dang /_snum khur dang /_nas dang /_gro la sogs pa'i bye
[\[156a.3\]]brag gi 'bru rnams dang /_zangs dang /_lcags las byas pa'i khab kyi tshogs kyis yongs su bkang la/_me tog dang spos la sogs pa'i mchod pa'i yo byad rnam pa lngas yongs su mchod de/_gshin rje gshed kyi phyag rgyas kyang mngon par btab la phyogs bcing ba bya ste/_khros pa'i sems dang
[\[156a.4\]]ldan zhing dril bu dang rdo rje gsor ba la brtson pa'i rnal 'byor pas sngags 'dis spyan drang bar bya'o/_/oM ma hA kA la a ya ti ma hA bi ha ra pA la nA ya/_sarba DA ki nI yak+Sha rAk+Sha sa sa pa ri wA rA na tra sinan hi to b+ha ba swA hA/_de'i rjes la sngags 'di dang snyoms par 'jug pa'i phyag rgyas tshim par bya
[\[156a.5\]]pa'i phyir gtor ma byin gyis brlab par bya'o/_/oM AHda sha dika th+wa saM bya ba s+thi tA/_sarba da sha di ka d+hA tu pa ra ma Nu pa ran+ta ra ba ti sarba ba ti ka lo ka pA la/_ma hA kA la badzra A yu d+ha mA yA badzra/_badzrA na la/_badzra kA la/_badzra mu sa la/_nA ga badzra/_badzra nil/_badzra shauN+Da/_badzra b+he
[\[156a.6\]]ra wa/_badzra kro d+ha/_badzra kuN+Da le/_badzra pra b+ha/_mo na badzra/_be ma tse tri/_pr-i thi bai de ba tA/_sarba i t+yu pa sarba u pa shAn+ta ye/_sarba gan+d+ha puSh+pa d+hU pa/_dI pa/_nai bi t+ya/_sarbo pa tra a laM ka ra di na sh+tsa pra tIts+tsha/_u pa pU dz+ya/_sarba Sha naM/_kA ya wA ka tsi t+taM/_staM b+ha ya staM b+ha ya/_ma ma sarba A shaM pa ri pU
[\[156a.7\]]ra ya thA ya ba dA saM sA ra/_ma ma sarba satwA nAM tsa/_sat+su kha sid+d+ha ye sa ha ya kA b+ha ban+tu hUM hUM phaT swA hA/_zhes brjod la/_gtor ma'i snod sgrub pa'i grogs mchog thor tshugs bcings pa'i lag tu byin te dur khrod chen por dor bar bya'o/_/de nas nag po chen po ni/_/'khor dang bcas pa mnyes gyur nas/_/
[\[156b\]]
[\[156b.1\]]ji srid nam mkha' nyi zla dang /_/ji srid skar ma dag dang sa/_/ji srid rgya mtsho dang ni gling /_/ji srid 'gro ba rigs drug gnas/_/de srid rgyal bcas gtsug lag khang /_/mchod rten bcas pa des srung 'gyur/_/de ni 'phags pa'i dge 'dun yang /_/tshe ni ring por byed par 'gyur/_/
[\[156b.2\]]me la sogs pa bgegs kyi tshogs/_/'byung ba de yis 'jigs par byed/_/rab gnas dus su rnal 'byor pas/_/gtor ma 'di ni yang dag bya/_/phan phyir bya ba'i rgyud las ni/_/bcom ldan 'das kyis de skad gsungs/_/de ni nag po chen po'i gtor ma'o/_/skye bo sdig pa byed pa rnams/_/
[\[156b.3\]]gang gis bde 'gror skye 'gyur ba/_/'chi ba'i dus kyi gtor ma ni/_/bzang po de nas bshad par bya/_/blo gros chen pos bud med dam/_/skyes pa shi ba mthong nas ni/_/de tshe bdag nyid byang chub sems/_/phyag na rdo rje bsam par bya/_/zhal gcig pa la phyag gnyis pa/_/ut+pal sngon po'i
[\[156b.4\]]'dab 'dra'i 'od/_/mche ba cung zad gtsigs pa ste/_/sgeg pa yi ni ro yis brgyan/_/g.yon pa sdigs mdzub dang ldan zhing /_/g.yas pa rdo rje gsor mdzad pa/_/gar bcas de dag mtshungs nyid kyis/_/'dren pa rnams kyis yongs su bskor/_/sa snying la sogs sa bon gyis/_/yan lag
[\[156b.5\]]drug gi go cha dgod/_/mig la sogs pa byin brlabs na/_/de nas lha yi mig sogs 'gyur/_/de yi mgo dang logs sogs su/_/de yis gshin rje'i pho nya mthong /_/pag pa dbyug pa'i tho ba can/_/de nas mthong nas 'di ltar bsdigs/_/gshin rje pho nya khyed rnams ni/_/'di ni
[\[156b.6\]]mdun nas 'gro bar gyis/_/nga ni gnas pa 'di ru khyed/_/skad cig tsam yang gnas skabs med/_/de min rdo rje rnon po yis/_/khrag dang rnag rdzab 'jigs rung bar/_/khyod kyi mgo ni 'gas par bya/_/rdo rje 'dzin pa'i rnal 'byor pa/_/de yi tshig de thos nas ni/_/mi bzad gshin
[\[156b.7\]]rje'i pho nya sogs/_/phyogs rnams kun tu 'bros par 'gyur/_/de nas de yi snying ga nas/_/'byung bar 'gyur ba'i rlung dag dang /_/rnam par shes pa tshim bya'i phyir/_/gtor ma dag ni bya ba yin/_/rna ba'i drung du sngags 'di ni/_/rnal 'byor rigs pas gsang nas ni/_/bzlas na de las
[\[157a\]]
[\[157a.1\]]rdor 'dzin dang /_/mtshungs pa nyid du 'grub bar 'gyur/_/oM [(]namo [,]na mo [)]b+ha ga ba te sarba durga ti pa ri sho d+ha ni rA dzA ya ta thA ga tA ya ar+ha te/_samyak+saM bud+d+hA ya/_tad+ya thA/_oM b+h+yo ma bya bi ni/_b+h+yo ma ru spA ya/_sarba b+h+ya bi ne/_shri ba ya hriM/_bra h+ma mA ha/_hrIM biSh+Nu da yai te/_k+Sh+yaM ru du k+Sha bi sarbi ni
[\[157a.2\]]hUM ru tra sa ru pe/_hri nA dA A ta ma ke/_hUM bin+du sha rI re ai shag saM ya dza ni ma b+h+yo ma yo dza ni/_bI shA ta ke be l+ye pa de bra h+ma bi d+h+ye na maH/_yuM rluM lbuM k+ShaM k+Sh+m+yuM na mA tha oM oM IM a mUM b+h+yo ma bya ba ni b+h+yo ma bya ba ni b+h+ya phaT/_de nas gsang sngags 'di yis ni/_/mi skyong gnas ni nyams dga' ba/_/rga dang 'chi ba rnams spangs par/_/
[\[157a.3\]]rnam par shes pa byung nas 'gro/_/de yi tshangs pa'i sgo nas ni/_/rnam shes myur du 'byung bar 'gyur/_/bzhin ni rab tu 'dzum byed cing /_/ngo ni ngo mtshar phyag rgyar ldan/_/rlung rnams kyi sngags 'di yis ni/_/oM hUM pra nA ya swA hA/_oM aM pA nA ya swA hA/_oM a sa mA nA
[\[157a.4\]]ya swA hA/_oM sa u d+ha nA ya swA hA/_oM hA byA nA ya swA hA/_oM k+ShaM ud wa ha ya swA hA/_oM dzraM bi wa ha yA swA hA/_oM gaM saM wa hA yA swA hA/_oM k+ShaSh+Ta ni wa hA ya swA hA/_oM saM bi dz+nyA na ya a ru pi ni ga ga na rU pa ya/_e h+ye hi pra b+hA swA hA b+hA ba badzra d+ha ra rU pi Ne hUM bo shaT/_sngags mchog bzang po 'di rnams kyis/_/tshigs
[\[157a.5\]]dag nas ni rlung 'byung bas/_/skye bo bde bar byed par 'gyur/_/nam mkha'i rang bzhin du mar 'gyur/_/de'i rjes la nam mkhar srid pa bar ma'i yi ge hoHgnyis kyis brten pa rnam par bsgoms te de'i mngon sum kho nar shi ba'i ro bsreg par bya'o/_/'phags pa 'khyil pa'i sngags kyis ni/_/
[\[157a.6\]]byin gyis brlabs nas chus bsangs te/_/de nas chu bor khrus byas nas/_/ba yi rnam lngas dgang bar bya/_/de nas dri ma dag byugs te/_/kha ru go la gzhug par bya/_/me tog spos la sogs rnams kyis/_/mchod byas nas ni spos kyis dkris/_/glu dang rol mo yid 'ong bas/_/de la rab tu
[\[157a.7\]]mchod par bya/_/yig gsum byin brlabs me lha ni/_/sbyin sreg las bshad cho gas gzhag/_/tshig par gyur gyi bar du ni/_/mkhas pas lan brgya rtsa brgyad dam/_/stong ngam khri ni bzlas nas ni/_/'di ni shi ba'i mchog rim pa/_/rus pa blangs nas dag byas de/_/rdul ni chu bo la dor bya/_/
[\[157b\]]
[\[157b.1\]]rdul tshon kha dog dmar po yis/_/khro bo'i gzugs can gshin rje gshed/_/dkyil 'khor de ru bri bar bya/_/khro bo brgyad dang yang dag ldan/_/sngar bshad sku mdog phyag mtshan sogs/_/gdan bcas khro bo'i sku 'dzin pa/_/de nas mnyam gzhag gyur pa yis/_/sngags kyi bzlas brjod sngon
[\[157b.2\]]'gro ba'i/_/me tog la sogs yid 'ong ba'i/_/dkyil 'khor de ru bri bar bya/_/khro bo brgyad dang yang dag ldan/_/sngar bshad sku mdog phyag mtshan sogs/_/gdan bcas khro bo'i sku 'dzin pa/_/de nas mnyam gzhag gyur pa yis/_/sngags kyi bzlas brjod sngon 'gro ba'i/_/me tog
[\[157b.3\]]la sogs yid 'ong ba'i/_/dkyil 'khor pa yang mchod nas ni/_/mar me dag gi snod rnams ni/_/brgyad po go rims bzhin du 'bul/_/dbus su yang ni mar me'i snod/_/cho ga bzhin du gzhag par bya/_/mchod pa byas nas gtor ma sbyin/_/kham pa'i snod ni bcu gcig dang /_/'o ma sbrang rtsi
[\[157b.4\]]de bzhin du/_/tsan+dan dkar po'i chus bkang ste/_/me tog bkram pa mdzes gyur ba'i/_/pa yi rnam lngas dag byas nas/_/de nas 'bras chan chang bu gcig_/snod gcig tu ni gzhag par bya/_/gnyis pa gnyis te gsum pa la/_/de bzhin gsum ste bcu gcig par/_/bcu gcig par
[\[157b.5\]]du gzhag pa 'di/_/gtor ma sbyin pa'i chog rim pa/_/sngar bshad sngags ni bcu drug gis/_/byin gyis brlabs nas me tog spos/_/sogs pas de rnams rab mchod de/_/de nas chu bor dor bar bya/_/dkyil 'khor gshegs su gsol nas kyang /_/rdul tshon chu bor dor nas na/_/
[\[157b.6\]]nam mkha' srid pa phar ma ni/_/de bzhin gshegs pas yongs bskor cing /_/chos ston pa ni lhur len pa/_/mi bskyod gzugs can blta bar bya/_/de nas langs nas de nyid kyi/_/rus pa blangs te phye mar bya/_/sa las byas pa'i mchod rten gyi/_/nang du rab tu gzhug par bya/_/de la
[\[157b.7\]]rim pa 'di yin te/_/oM wa ra d+he dzin go le ya sho te sarba bud+d+ha a d+hi Sh+Thi te swA hA/_'jim pa la lan nyi shu rtsa gcig yongs su bzlas te mchod rten bya'o/_/oM badzra A yu She swA hA zhes byas pas skol phor du gzhug par bya/_/mchod rten 'byin pa na yang 'di skad brjod par bya ste/_oM d+har+m+ma d+hA tu gar+b+he
[\[158a\]]
[\[158a.1\]]swA hA/_oM a b+hA ba swa b+hA ba d+har+m+ma te swA hA/_oM pra marda nA ya swA hA/_oM su pra tiSh+Tha ta stU pe swA hA/_oM na mo rat+na tra yA ya/_oM na mo b+ha ga ba te ak+Sho b+h+yA ya ta thA ga tA ya ar+ha te samyak+saM bud+d+hA ya/_oM na mo b+ha ga wa te/_na ma Ar+yA ba lo ki te shwA rA ya/_bo d+hi sa twA ya/_ma hA sa twA ya/_
[\[158a.2\]]ma hA kA ru ni kA ya/_tad+ya thA/_oM tsi li ban+d+ha mi mi li ban+d+ha mi tsi li mi li ban+d+ha mi/_si maM ban+d+ha mi/_/si maM de ba dAt+ta sh+tsa ma ka shin bya ti kra ma tu swa hA/_sngags 'dis nyungs kar la lan nyi shu rtsa gcig yongs su bzlas te phyogs bcur gtor na phyogs bcing pa byas par 'gyur ro/_/des ni
[\[158a.3\]]mchod rten rab tu gnas par bya'o/_/de'i rjes la bdag dang gzhan bsrung ba'i sngon du sngags 'di brjod par bya'o/_/oM na mo rat+na tra yA ya/_na ma sh+tsaN+Da badzra pA ta ye/_ma hA yak+Sha se nA pa ta ye/_oM badzra kro d+ha ma hA ba la ma hA te dza ya/_ma hA te dza ya/_ma hA ha na da ha pa tsa ma tha/_bi ki ra Na bi d+h+wAM sa ya/_ba
[\[158a.4\]]dra pa ya/_dzA Ti laM bod ra/_uts+tshu sma kro d+ha d+hUM phaT/_rak+Sha rak+Sha/_dzI baM ma ma de ba da t+ta s+ya tsa sarba bai yo pa dra be b+h+yaHswA hA/_'dis bdag bsrung ba dang /_gzhan bsrung bar bya'o/_/de nas langs te ci bder gnas par bya'o/_/'chi ba'i dus kyi gtor ma'i cho ga'o/_/de nas zos pa'i mtha' ma ru/_/gang gi
[\[158a.5\]]rnal 'byor zhi ba dang /_/rgyas par 'gyur ba'i gtor ma ni/_/lhag ma zhes bya rab bshad bya/_/tshogs kyi 'khor lor zos pa yang /_/yang na rang gis zos pa'i mthar/_/bza' ba la sogs kun 'dus te/_/snod gcig tu ni gzhug par bya/_/chang dang 'bru yi chang lhag gang /_/de yang gcig tu
[\[158a.6\]]blugs par bya/_/de ru 'bras kyi phye ma yis/_/de ni dkyil 'khor gru gsum bya/_/dbus su dang po'i dbyangs dgod cing /_/zur gsum du ni yi ge gsum/_/bcom ldan 'khor ba las sgrol ba/_/dbus su sgrol ma bsam par bya/_/spyan ni rtag pa dang ldan pa/_/oM gyi grwa ru yang dag bsam/_/AH_
[\[158a.7\]]yi grwa ru lha mo ni/_/gos dkar mo ni bsgom par bya/_/mi bskyod dang ldan mA ma kI/_/hUM gi grwa ru yang dag bsam/_/'bar ba'i phreng bas khyab cing dag/_/gru gsum mkhas pas bsgom par bya/_/de yi dbus su bum pa ni/_/sa las byas pa la sogs gzhag/_/bza' dang bca' ba sogs gang de/_/bum pa
[\[158b\]]
[\[158b.1\]]de ru rab tu gzhug/_/de nas gru gsum mtha' ma ru/_/dur khrod chen po bsam par bya/_/kha T+wAM ga dang mgo la sogs/_/thod pa rnams kyis yongs su brgyan/_/shing gcig dang ni ldan pa nyid/_/khro dang khyi sogs rnam 'jigs pa/_/dpa' bo rnal 'byor ma tshogs kyis/_/nye bar spras pa'i gzugs 'dzin pa/_/keng
[\[158b.2\]]rus mkha' 'gro ma nyid ni/_/dur khrod gnas par de bsgom bya/_/drag mo gri gug snod thogs pa/_/skra bshig spyan ni gsum pa ste/_/kha ni yi dwags za byed cing /_/rgyas pa mi bzang gsus pa 'phyang /_/stag gi pags pa'i gos kyis ni/_/smad kyi cha ni rnam par brgyan/_/mgo po'i steng du rkang pa gnyis/_/
[\[158b.3\]]gar gyi 'gying tshul la brtson pa/_/thod pa'i phreng ba'i rgyan dang ldan/_/rgyu ma'i phreng bas rnam par brgyan/_/yi dgas klad pa tshil dang zhag/_/rab tu byugs pa la dgyes pa/_/mi yi rus pa'i phreng ldan pa'i/_/ska rags khrag gi thig le can/_/lag 'gro chen po'i rna cha can/_/brang 'gro'i rkang gdub
[\[158b.4\]]'jigs rung ba/_/kha dog dmar po 'bar pa'i tshogs/_/gzi brjid thub par dka' ba yi/_/shin tu mi bzad khros pa yis/_/gnod sbyin la sogs sdigs byed pa/_/yak+Sha chen po'i sgra sgrogs pa/_/sha za la sogs rnams kyis bskor/_/de bltas nas ni rtse gsum gyi/_/phyag rgya bcings nas
[\[158b.5\]]rnal 'byor pas/_/spyan 'dren sngags ni bzlas bya zhing /_/chang gi btung ba dbul bar bya/_/oM e h+ye hi sh+ma shA na wa si ni ma ma sa pa ri bA ra s+ya rak+ShaM ku ru i ha sa n+ni hi to b+ha ba swA hA/_rang rang sngags kyis go rims bzhin/_/de nas me tog sogs phul nas/_/sngags kyi rgyal po 'di yis ni/_/de la
[\[158b.6\]]gtor ma dbul bar bya/_/oM ku ru ku ru/_wa tA li ma hA wa t+ta li/_sit+ta mu khi sh+ma shA na wa si ni/_pre ta wA da ni tsaN+Da ka rA li ru d+hi ra pri ye/_sa ma ya rak+Shi ta/_yo ga d+ha ri/_ki li ki li/_ra bai badzra pri ti wa ma na d+he pU dza taM/_bak+ti gU ha na dU te/_hUM maM ga gra ri/_tsaN+Da ka rA li/_/tiSh+Tha tiSh+Tha i maM uts+tsha ShaT ba liM gr-i h+na sarba du Sh+Ta na
[\[158b.7\]]b+ha kaSha ya/_ho phruM phreM phaT swA hA/_zhes bya ba'i lhag ma'i sngags brjod la/_gtor ma'i snod lan gsum bskor la mtshan ma gcig par dor bar bya'o/_/de nas langs te lag pa dang kha bkrus la dkyil 'khor phyis te/_snga ma bzhin du gshegs gsol la ci bder nyal bar bya'o/_/de ni lhag ma'i gtor ma'i cho ga'o/_
[\[159a\]]
[\[159a.1\]]nyal ba'i dus sam rab gnas sam/_/sbyin sreg mthar yang rnal 'byor pas/_/phyogs bcu tshim par bya ba'i phyir/_/khro bo'i rgyal po'i gtor ma bya/_/gshin rje mthar byed nas brtsams te/_/gnod mdzes rgyal po la thug pa/_/sku mdog phyag mtshan cha lugs ni/_/ji bzhin khro bo bcu po
[\[159a.2\]]bsgom/_/mdun du dkyil 'khor bsam par bya/_/yang na rdo rgyus dag gis bri/_/mtsho skyes 'dab ma brgyad pa ste/_/de la khro bo rnam par bsam/_/dbus su dpal ldan rdo rje sems/_/gshin rje gtsug tor la thug rnams/_/go rims bzhin du shar phyogs dang /_/'og dang steng gi phyogs su bsam/_sha dang
[\[159a.3\]]'bras chan chang btung bas/_/gang bar gyur pa'i snod bcu dag_/rim pa bzhin du gzhag bya zhing /_/mchod yon phul te de nas mchod/_/sngags 'di yis ni sgrub pa pos/_/de nas spyan ni drang bar bya/_/oM e h+ye hi b+ha ga bAn/_i hA b+hak+t+ya tsa sa ma ye na tsa ar+g+haM puSh+pa pra tI ts+tsha i daM pUM dza wA d+yaM pra sA da mi/_de nas rang rang
[\[159a.4\]]gi sngags bcu po kho nas gtor ma'i snod rnams byin gyis brlab par bya'o/_/oM na maHsa man+ta bud+d+he b+h+yo/_na mo badzra mung+ga ra hastA ya tsan+d+ra maN+Da la a kaSho pa rA ya hUM phaT/_gshin rje gshed kyi'o/_/oM na maHsa man+ta bud+d+he b+h+yo/_ma ha na d+ha ra/_bi bi d+ha/_so ra so ra/_ba ra da na bud+d+ha/_nirma tha ni rma tha hUM phaT/_shes rab mthar byed
[\[159a.5\]]kyi'o/_/oM na maHsa man+ta bud+d+he b+h+yo hu lu hu lu/_ma hA pad+ma a mi tA ku ru ma hA bi sha na A/_pad+ma mthar byed kyi'o/_/oM na maHsa man+ta bud+d+ho b+h+yo/_na mo badzra kro d+hA ya/_ma hA daM Sh+T+ra ung+ga te b+hai ra bA ya/_badzra san+d+d+ha ra pA ya/_a mraM ta kuN+Da li hUM phaT/_bgegs mthar byed kyi'o/_/oM na maHsa man+ta bud+d+he b+h+yo/_ya ma daN+DA ya/_tu ru tu ru//_
[\[159a.6\]]mu ru mu ru/_sarba du ShaT mA ra ya hUM phaT/_dbyug pa sngon po can gyi'o/_/oM na maHsa man+ta bud+d+he b+h+yo/_na mo ma hA ba lA ya uts+tshu Sh+ma kro d+ha rA dzA ya/_sarba nA ga nAM hr-i da ya hUM phaT/_stobs po che'i'o/_/oM na maHsa man+ta bud+d+he b+h+yo/_na mo a tsa la ka na tse Ta tse Ta/_mu T+Ta mu T+Ta/_tu Ta tu Ta/_g+ha ta g+ha ta/_g+ha g+ha g+hA ta yaM hUM phaT/_mi g.yo
[\[159a.7\]]ba'i'o/_/oM na maHsa man+ta bud+d+he b+h+yo/_oM Ta k+ki hUM dza/_'dod pa'i rgyal po'i'o/_/oM suM b+ha ni suM b+ha hUM/_gr-i h+Na gr-i h+Na hUM/_gr-i h+NA pa ya gr-i h+NA pa ya hUM/_A na ya ho b+ha ga bA na bid+ya rA dzA hUM phaT/_gnod mdzes rgyal po'i'o/_/oM na maHsa man+ta bud+d+hA nAM/_na maHsa man+ta d+har+m+mA nAM/_na maHsa man+ta saM g+hA nAM/_oM si tA ta pa tre/_oM bi ma la/_
[\[159b\]]
[\[159b.1\]]oM shaM ka ra/_oM pra t+ya ng+gi ra/_badzra uSh+NI Sha tsakra warti sarba yan+t+ra man+t+ra mU la karma/_ban+d+ha nAM/_tA Da naM/_kI la naM wA/_ma ma kr-i t+ya ya na ke na tsit+ta kr-i taM tat+sarbAn+du/_ts+tshen+da ts+tshin+da/_b+hin+da b+hin+da/_tsi ri tsi ri/_gi ri gi ri/_ma ra ma ra/_hUM hUM hUM hUM hUM hUM hUM hUM hUM hUM/_phaT phaT phaT/_gtsug tor 'khor los sgyur ba'i'o/_/thams cad
[\[159b.2\]]srung bar byed pa'o/_/sngags mchog bzang po 'di rnams kyis/_/khro bo'i rgyal po bcu bo ni/_/rdzogs par tshim par byas par 'gyur/_/de nas shar sogs phyogs rnams su/_/sngags kyi go rims [(]ngi [,]ji [)]bzhin du/_/khro bo rnams kyi go rims bzhin/_/gtor ma'i snod rnams dor bar bya/_/de yis nam
[\[159b.3\]]yang rmi lam ni/_/ngan pa nyid ni mthong mi 'gyur/_/khro bo tshim las rnal 'byor dbang /_/rmi lam bzang po nyid mthong 'gyur/_/rab gnas mtha' mar gtor ma 'dis/_/lha khang shin tu brtan par 'gyur/_/sbyin sreg mtha' ma mkha' 'gro ma/_/stobs chen ma dag rab mnyes 'gyur/_/gang phyir sna
[\[159b.4\]]tshogs ma lus 'di/_/phyogs bcu'i sems can dang bcas pa/_/khro rgyal gyis ni rang gi mthus/_/rtag tu pham par byas te gnas/_/da phyir de ni tshim byas pas/_/klu dang 'byung po drang srong dang /_/gnod sbyin lha min bcas 'gro ba/_/rgyu dang mi rgyu tshim par 'gyur/_/rang gi 'dod lha'i rnal 'byor
[\[159b.5\]]ram/_/rta yi rgyal po'i rim gyis ni/_/rtse gcig sems ldan sgrub pa pos/_/khro rgyal rnams la gtor ma dbul/_/des khro bo'i rgyal po bcu'i gtor ma'i cho ga'o/_/gang zhig byas pas rnal 'byor dbang /_/rdo rje sems dpa' nyid thob 'gyur/_/gang gi gtor ma zhes bya ba/_/de bas gzhan yang rab
[\[159b.6\]]bshad bya/_/bzhin bzangs mig ni rab yangs pa'i/_/si h+la ga pur dag gis brgyan/_/pang pa ru ni gzhag bya ste/_/nu ma gzung bar rab tu bsam/_/rdo rje pad+ma 'o byas shing /_/rdo rje bskyod pas mnye bar bya/_/rdo rje 'khyud nas ni/_/rdo rje mchu ni rab tu gzhib/_/rdo rje sor mo'i sbyor ba yis/_/rdo rje gnas ni rab tu bskyod/_/
[\[159b.7\]]rdo rje sems ni rab phyung nas/_/rdo rje'i lce yis bza' bar bya/_/de nas de yi bde chen du/_/rdo rje sems dpa' rab tu gzhug/_/rdo rje bsdams pa'i sbyor ba yis/_/rdo rje'i mchod pa rab tu brtsam/_/rdo rje sems dpa' thob pa na/_/brtul zhugs can gyis rdor sems spro/_/pad+ma'i me tog yang dag ldan/_/me tog dmar pos mchod par bya/_/pad+ma
[\[160a\]]
[\[160a.1\]]mnyes gyur rdo rje can/_/pad+ma dmar pos khyad par du/_/dri lnga yi ni sbyor ba dang /_/spos dang ga bur mchod pas so/_/'di yis rgyas par 'gyur ba ste/_/stobs dang mthu dang rtsal ldan 'gyur/_/bltas pa tsam gyis bskul nas ni/_/'jig rten dag ni dbang du 'gyur/_/shes rab yan lag sbyor ba yis/_/nang gi gtor
[\[160a.2\]]ma'i rim 'di bshad/_/gzhan yang bza' ba'i sbyor bas kyang /_/nang gi gtor ma bshad par bya/_/ji skad du dpal ldan lha mo bzhis chos kyi dbyings zhus pa las lha mo sgrol ma'i the tshom bsal ba'i phyir bcom ldan 'das kyis te/_rdzas kyi sgrub pa yan lag brgyad/_/chos rnams bsgrub pa bshad par bya/_/mi dang
[\[160a.3\]]glang po rta dang ni/_/ba lang khyi dang bod bu nyid/_/rnga mo dang ni ma he nyid/_/cha dag mnyam par byas nas ni/_/mthe bong gi ni rtse mo tsam/_/mnyam par mnyam pas nges par sbyar/_/bshang gci khrag dang khu ba dag_/nas kyi 'bru yi tshad tsam yang /_/sngags kyi sgo nas sbyar bya zhing /_/byin gyis kyang ni brlab par bya/_/oM dang
[\[160a.4\]]yi ge AHdang ni/_/dbus su yi ge hUM nyid dang /_dz+wa la dz+wa la ya hri ste/_/'di ni dgu par rab tu grags/_/lan grangs nyi shu rtsa gcig gam/_/sngags 'di brjod pas gdags par bya/_/tshes brgyad dam ni bcu bzhi la/_/lnga lnga dang ni bsre bya zhing /_/nyungs kar lnga yi tshad tsam gyis/_/de nas ri la dag byas nas/_/pad+ma'i snod du bzhag nas su/_/
[\[160a.5\]]stong phrag brgya ni bzlas par bya/_/nyin re bzhin du bza' bya zhing /_/thun bzhi dag tu bsgoms byas na/_/bskal pa'i mtha' la thug par ru/_/dngos grub rgya chen thob par 'gyur/_/ri lu chen po zos pa yis/_/mdog dang gzi brjid stobs dang mthu/_/lnga ba smon lam nyid dang ni/_/mngon par shes pa lnga thog 'gyur/_/zhes gsungs pa bzhin no/_/_
[\[160a.6\]]de ltar nang gi gtor ma ni/_/rtag tu bya ba rnal 'byor pas/_/'dir ni dpal ldan rdo rje sems/_/rga shi med pa'i gnas myur 'grub/_/de ni nang gi gtor ma'i cho ga'o/_/sna tshogs rgyud kyi rgya mtsho las/_/bdag gis gtor ma'i cho ga ni/_/ma lus thams cad mnyes byed pa/_/rin chen tshogs mtshungs sum cu btus/_/rgya chen rgyud 'dzin
[\[160a.7\]]'jigs pa la/_/gzhung tshad dgu brgyad dang ldan pa/_/lag mthil 'bras mtshungs gtor ma yi/_/sgrub thabs 'di ni bdag gis byas/_/rnam pa sna tshogs rgyud las btus/_/ngal bar gyur pa bdag gis ni/_/phan dang bde phyogs yang dag sgrub byed gtor ma'i sgrub thabs byas pa las/_/de ring zla ba'i 'od mtshungs shin tu rgya chen dge
[\[160b\]]
[\[160b.1\]]ba gang bsags pa/_/de yis deng sang skye bo mang po bde gshegs nyid ni rab thob shog_/bdag kyang srid pa 'di rung ni/_/rdo rje sems dpar 'gyur par shog_/ma lus bde gshegs bsam bya ba/_/lha chen sogs kyis bsdam mi khyab/_/rtog pa'i rlabs ni 'joms byed blo mchog skye bo ye/_/snying la rtag tu
[\[160b.2\]]shin tu brtan par gnas par byed par shog_/rgyud sna tshogs las btus pa'i gtor ma'i cho ga slob dpon dpal klu sgyur gyi zhal snga nas mdzad pa rdzogs so//_//rgya gar gyi mkhan po rdo rje slob dpon chen po karma badzra'i zhal snga nas dang /_/lo tsA ba dge slong gzhon nu tshul khrims kyis bsgyur cing zhus pa'o//_//
[\[160b.3\]{D3770}]@##/_/rgya gar skad du/_/sarba d+har+m+ma pA la ba lin+ta bi d+hiH/_bod skad du/_/chos skyong thams cad pa'i gtor ma'i cho ga_/dpal phyag na rdo rje la phyag 'tshal lo/_/bsod nams tshogs sogs bar chad zhi/_/phrin las rnam bzhi 'grub pa dang /_/chos skyong thams cad mnyes par 'gyur/_/de phyir gtor ma'i cho ga rtsom/_/
[\[160b.4\]]dad dang ldan pa'i sgrub pa pos/_/snying rje che zhing gzhan phan dga'/_/ser sna med cing gtor brtsams pas/_/gsang ba'i btung ba lcags kyu rnams/_/nya dang khur ba 'bras chan rnams/_/la phug la sogs bza' btung rnams/_/brtson pas nye bar tshogs pa na/_/'dod lha'i rnal 'byor dang ldan pas/_/
[\[160b.5\]]dben zhing gtsang ba'i sa phyogs su/_/dbang chen dkyil 'khor rnam lngas byug_/de steng pad snod mdzes pa'i nang /_/sngar bsags rdzas kyis yongs su dgang /_/byang chub mchog tu sems bskyed la/_/'og tu g.yo ba'i dkyil 'khor bsgom/_/de stengs 'bar ba gru gsum bsam/_/'bru gsum steng du pad snod
[\[160b.6\]]bsam/_/rlung bskyod me 'bar rdzas rnams zhu/_/thog mar nyi ma shar lta bu/_/de nas sbyang dang sbar rtogs ni/_/zla ba rdo rje oM gyis bsgrub/_/ye shes bdud rtsis sangs rgyas sogs/_/'bad pas de nyid thim par bsam/_/sku gsung thugs kyis byin brlab bya/_/rang snying sa bon 'od zer gyis/_/phyogs
[\[160b.7\]]bcu'i sangs rgyas zhing rnams na/_/'jig rten 'jig rten 'das pa yi/_/chos skyong srung ma thams cad rnams/_/mdun gyi nam mkhar spyan drangs la/_/thog mar zhal bsil bsang gtor bya/_/de nas me tog sogs lnga mchod/_/rjes su gtor ma dbul ba ni/_/rdo rje thal mo'i steng bzhag
[\[161a\]]
[\[161a.1\]]nas/_/dad pa'i blo yis kun la bstabs/_/thams cad dgyes pa'i thugs kyis ni/_/ljags kyi myu gus drangs gsol bsam/_/oM sarba d+ha r+m+ma pA la/_/sarba k+She tra pA la/_/a kA ro mu khaM sarba d+ha r+m+ma NAM A d+ya nu t+pa n+na twA ta oM AHhUM phaT swA hA/_sarba shAn+tiM ku ru/_sarba pu Sh+TiM ku ru/_sarba me ba
[\[161a.2\]]sha na ya hoH/_/sarba du Sh+TA na mA ra ya hUM phaT ces brjod la dbul bar bya'o/_/de nas gsol gdab las bcol bya/_/phyogs bcu'i zhing khams mtha' yas na/_/bzhugs pa'i sangs rgyas byang chub sems/_/gnyis med thugs rje'i dbang gis ni/_/dpal dang mkha' 'gro'i tshogs su sprul/_/'bar ba'i sku
[\[161a.3\]]rnams khro gtum che/_/rdzu 'phrul sna tshogs mthu stobs ldan/_/rab zhi 'od gsal thugs chud kyang /_/thabs mang thugs rjes 'gro 'dul ba'i/_/dpa' bo dpa' mo'i tshogs rnams la/_/bsnyen bkur gtor ma yid 'ong 'bul/_/sangs rgyas bstan pa bsrung du gsol/_/bdag cag sgrub pa po rnams la/_/zhi rgyas
[\[161a.4\]]dbang dang mngon spyod kyi/_/phrin las rnam bzhi'i dngos grub stsol/_/sgrub la bar chad byed pa yi/_/dgra bgegs thams cad zhi bar mdzod/_/bsod nams tshogs chen bsags las byung /_/rgyal chen bzhi dang phyogs skyong bcu/_/lag na rdo rje gos sngon tshogs/_/gzhan yang mthu rtsal che ldan pa'i/_/lha dang lha min mi'am ci/_/
[\[161a.5\]]lto 'phye grul bum nam mkha' lding /_/sha za srin po phra med tshogs/_/sman dang btsan la sogs pa yi/_/chos la dga' ba'i dge bsnyen rnams/_/dkon mchog gsum la skyabs song nas/_/bstan pa bsrung bar khas blangs pa'i/_/dge bsnyen pho mo thams cad la/_/bsnyen bkur gtor ma rgya chen dbul/_/bstan pa gnyen po bsrung du
[\[161a.6\]]gsol/_/bdag cag sgrub pa po rnams la/_/rang rang las kyi dngos sgrub stsol/_/dkon mchog gsum gyi bka' nyon la/_/rnal 'byor kun gyi las bcol sgrubs/_/log 'dren thams cad tshar bcad nas/_/kun kyang dam tshig la gnas te/_/rtag par tshogs gnyis rab bsags nas/_/'phags pa rnams kyis brnyes pa yi/_/rab zhi bde chen thob
[\[161a.7\]]par shog/_/yi ge brgya pa brjod la oM AHhUM badzra muH/_zhes pas thams cad gshegs su gsol/_/gtor ma sum mdo'am bzhi mdor sa gtsang sar bskyal lo/_/chos skyong thams cad pa'i gtor ma'i cho ga slob dpon chen po ba liM A tsar+yas mdzad pa rdzogs so//_//bod kyi lo tsA ba rma ban chos 'bar gyis bsgyur ba'o//_//_
[\[161b\]]
[\[161b.1\]{D3771}]@##/_/rgya gar skad du/_ba li mA li kA/_na mA mi badzra satwa s+ya tsa ra NA m+be ru ha dwa yi/_/sA d+ha kA nA ny+tsa si d+d+h+ya r+thaM li khya ta ba li mA li kA/_ye nai ba ba li dA ne na prI NItaHsarba dza nu baH/_rak+ShA tsa krA di kaM sarbaM sho d+ha naM bo d+ha naM ta taH/
[\[161b.2\]]@##/_/bod skad du/_gtor ma'i phreng ba/_/rdo rje sems dpa'i zhabs gnyis kyi/_chu skyes la ni phyag 'tshal te/_/dngos grub bsgrub par bya don du/_/gtor ma'i phreng ba bri bar bya/_/gang gis gtor ma byin pa yis/_/skye bo thams cad tshim 'gyur ba/_/srung ba'i 'khor lo sogs kun dang /_/de nas sbyang dang rtogs pa yis/_/
[\[161b.3\]]ba li ta twaM ma ma kr-i te dz+nyA ta byaM sA d+hu sam+ma taiH/_/shAn+ti kaM pau Sh+Ti kaM ya ts+tsha ba sh+yA b+hi tsA ru kaM ta thA/_/ba l+yu pa hA ra mA tre Na sA d+h+ya te nA tra saM sha yaH/_/ma yA ma ti siM he na gran+thi tA ba li mA li kA/_/tsin+tA ma Ni ri pA b+hA ti kaN+Tha s+thA ma n+t+ri NAM sa dA/_
[\[161b.4\]]gtor ma'i de nyid bdag gis bya/_/legs 'dod rnams kyis shes par bya/_/gang yang zhi dang rgyas pa dang /_/de bzhin dbang dang mngon spyod kyang /_/gtor ma'i mchod pa tsam gyis ni/_/'dir ni the tshom med par 'grub/_/blo bzang seng ge bdag gis ni/_/gtor ma'i phreng ba yi ni rgyud/_/rtag tu sngags pa'i mgrin gnas na/_/yid bzhin nor bu lta bur gsal/_/
[\[161b.5\]]a tra su ba hu tan+t+ro k+ta gA thA g+hi rba li kaM sr-i dze tA/_pi Ta kaiH/_/sha ka Tai r+b+hA rai ran+ta sho \u0f85ny+dza li b+hi sta thA/_/da twe ka tra ba li ny+tsA r+g+ha gan+d+ha to yA di kaM ba de ta/_/de bA su rAHsarba b+hu dzaM ga sid+d+ha stA r+k+ShAHsu par+N+NAHka Ta pU ta nA sh+tsa/_gan+d+ha rba
[\[161b.6\]]'dir ni rgyud mang las gsungs pa'i/_/tshigs bcad rnams kyis gtor ma btang /_/zangs gzhong shing rta khur rnams dang /_/de bzhin tha na thal mos kyang /_/gcig tu gtor mar mchod yon dang /_/dri yi chu sogs byin nas gsol/_/lha dang lha min gnod sbyin lto 'phye grul/_/nam mkha' lding dang 'dab bzang lus srul po/_/dri za srin po
[\[162a\]]
[\[162a.1\]]sid+d+hA gra ha dzA ha ya shA yi ge pi d+hU mau ni ba san+ti di byAH/_n+yaste ka dzA nuHpr-i thi bI ta le ha kr-i tA ny+dza li rbi dz+nya pa yA mi tAM s+t+wa nra/_sa pu tra dA raiHsa ha b+h+r-i t+ya saM g+haiHshru twA i hA yAn+t+wa nu gra hA r+thaM/_/ye me ru pr-i Sh+The ni ba san+ti b+hU tA ye na n+da ne ye tsa su rA la ye Shu/_
[\[162a.2\]]gdon gyi tshogs rnams dang /_/gang dag sa la gnas pa'i rdzu 'phrul can/_/bdag gis pus mo sa la btsugs nas ni/_/thal mo sbyar nas khyed la gsol 'debs kyi/_/gsan nas phan gdags slad du 'dir gshegs shig/_'byung po gang dag ri rab steng gnas dang /_/dga' ba'i tshal dang lha yi gnas rnams dang /_/
[\[162a.3\]]ye tso da yAste gi ri man+da re tsa na ge Shu parbe Shu tsa ye ba san+ti/_/sa rit+su sarbA su tsa saM g+ha me Shu rat+nA la ye tsA d+hi kr-i tA d+hi bA sAH/_/bA pI ta DA ge Shu tsa sa la le Shu kU pe Shu badzre Shu tsa ni r+dz+ha re Shu/_/ye grA ma g+ho She su ra kA na ne tsa shU n+yA la ye de wa gr-i he Shu ye tsa/_bi hA ra tsai t+yA ba sa
[\[162a.4\]]shar nub ri dang nyi zla'i khyim rnams dang /_/ri bo kun la gang dag gnas pa dang /_/rin chen gling na lhag par gang gnas dang /_/chu bo kun dang chu bo'i mdo rnams dang /_/mtsho dang rdzing bu lteng ka chu ngogs dang /_/g.ya' chu sil ma can na gang gnas dang /_/grong dang phyugs lhas grong khyer stong pa dang /_/khang stong dag dang lha yi khang pa dang /_/gtsug lag khang dang mchod rten gnas
[\[162a.5\]]thA sha me Shu ma tse Shu shA lA su tsa ku ny+dza rA NAM/_/ye b+hA b+h+r-i tAM tsi tra gr-i he ba san+ti ra th+yA su bI thI Shu tsa tsa twA re Shu/_/ye tsai ka pr-i k+She Shu ma hA pa the Shu ma hA sh+ma shA ne Shu ma hA ba ne Shu/_/siM he b+ha ri k+ShA d+h+yu Shi tA su ye tsa ba san+ti g+ho rA ru ma hA Ta b-I Shu/_dwI phe Shu di
[\[162a.6\]]rnams dang /_/dka' thub gnas dang glang chen bres gnas dang /_/rgyal po'i dkor khang dag na gang gnas dang /_/lam srang sum mdo dang ni bzhi mdo dang /_/gang dag lam po che dang shing gcig drung /_/dur khrod chen po nags tshal chen po dang /_/seng ge dred dang gcan gzan gnas rnams dang /_/'brog chen 'jigs su rung bar gang gnas dang /_/gang dag gling
[\[162b\]]
[\[162b.1\]]bye Shu kr-i tA la yash+tsa mai raush+ma shA ne ni ba san+ti ye tsa/_hr-i Sh+TAHpra sa n+nAHsra dza gan+d+ha mA l+yaM d+hU paM ba liM d+hi pa bi d+hi ny+tsa b+ha k+t+yA/_gr-ih+Na n+tu b+hu ny+dza n+tu pi wa n+tu tse da mi dany+tsa ka rma sa pha laM yu Sha n+tu/_ma hA ba liH//_//oM badzra yo gi nI hrIHru ru ru khaHkhaH
[\[162b.2\]]mchog dag na gnas pa dang /_/lhun po dur khrod dag na gnas pa rnams/_/rab tu dgyes shing mgu bar gyur nas su/_/phreng ba me tog dri dang bdug pa dang /_/bstod dang gtor ma mar me gus 'bul na/_/'di dag gsol zhing legs par bzhes nas kyang /_/bdag gi las 'di 'bras bu mchis par mdzod//_gtor ma chen po'o//_//rdo rje rnal 'byor ma_bdag la
[\[162b.3\]]khaHpheM pheM pheM/_aM aM aM/_oM oM oM/_ma ma ma naHsi d+d+hiM pra yats+tsha ba liM grih+Na gr-ih+Na hUM hUM phaT phaT swA hA/_shu klA ga ga na k+She pA ba liH//_2_/oM bi shA tsi par+Na sha wa ri sarbo pa dra ba nA shi ni sarba ro ga pra sha ma ni sarba b+ha ya bi nA shi ni i daM ba liM/_gr-ih+Na gr-ih+Na kha kha khA hi khA hi/_sarba du Sh+Ta mA rA na mA ra mA ra/_ban+d+ha ban+d+ha/_
[\[162b.4\]]yid bzhin dngos grub stsol/_gtor ma bzhes gtor ma bzhes/_nam mkha' dkar po la 'thor ba'i gtor ma'o/_/sha za ma ri khrod lo ma can nyer 'tshe thams cad sel ma/_nad thams cad rab tu zhi bar byed ma 'jigs pa thams cad sel ma/_gtor ma 'di zung zung zo zo zo shig zo shig gdug pa'i bdud thams cad/_gsod gsod/_chings chings/_
[\[162b.5\]]ha na ha na/_da ha da ha/_pa tsa pa tsa/_mA ra ya mA ra ya/_hUM hUM phaT phaT swA hA/_par+Na sha ba rI ba liH//_3_//oM ma hA kA lA ya shA sa no pa kA ri Na\u0f85_pa sh+tsI ma kA lo mi daM rat+na tra yA ba kA ri NaM ya di pra ti dz+nyaM sma ra si ta dA i daM ba liM gr-ih+Na gr-ih+Na/_kha kha/_khA hi khA hi/_sarba du Sh+Ta sa twA nA/_
[\[162b.6\]]snun snun/_sregs sregs/_tshos tshos/_gsad par gyis gsad par gyis/_ri khrod lo ma can gyi gtor ma'o//_//nag po chen po bstan pa la phan 'dogs pa phyi ma ma yin pa'i dus 'di dang 'dir dkon mchog gsum la gnod pa byed pa gal te byung /_de'i tshe dam bca' dran par gyis gtor ma 'di zung zung /_gdug pa'i sems can thams cad
[\[163a\]]
[\[163a.1\]]mA ra mA ra/_/gr-ih+Na gr-i h+Na/_/ban+d+ha ban+d+ha/_/ha na ha na/_/da ha da ha/_/pa tsa pa tsa/_di na me ke na mA ra ya mA ra ya/_hUM hUM phaT phaT swA hA/_ma hA kA la ba liH//_4//oM AH hUM hoHu Sh+NI Sha sum+b+ha rA dza ya mAn+ta ka/_/pra dz+nyA n+ta ka/_/pad+mA n+ta ka/_big+h+nA n+ta ka a tsa la/_Ta k+ki rA dza/_nI la daN+Da/_ma hA
[\[163a.2\]]sod sod/_thung thung /_chings chings/_snun snun/_sregs sregs/_tshos tshos/_nyi ma gcig gis_nag po chen po'i gtor ma'o//_//gtsug tor gnod mdzes rgyal po/_gshin rje mthar byed/_pad+ma mthar byed/_bgegs mthar byed/_/mi g.yo ba/_'dod pa'i rgyal po/_dbyug sngon/_stobs po che
[\[163a.3\]]ba le b+h+yaH/_sa pa ri bA re b+h+yaH/_i daM ba liMH/_gan+d+haM/_puSh+paM/_d+hU paM/_dI pany+tsA k+Sha taM da dA ma he/_te tsA ga t+ya sa pa ri wA rAHshI g+h+ra mi daM ba liM gr-ih+Na n+tu khA da n+tu/_dzaHhUM baM hoHs-in+t+ra p+tA ma ma sarba satwA nA ny+tsa shAn+tiM pu Sh+TiM rak+ShA ba ra Na gu p+tiM kurban+tu hUM hUM phaT phaT/_badzra d+ha ra A dz+nyA pa ya ti swA hA/_
[\[163a.4\]]rnams/_'khor dang bcas pa rnams 'di gtor ma/_dri me tog bdug pa/_mar me ma nyams pa sbyin gyis de rnams kyang byon nas 'khor bcas myur bar gtor ma 'di gzung du gsol bzhes shig 'thung shig/_yang dag par tshim ste/_bdag dang sems can thams cad la zhi ba dang rgyas pa dang bsrung ba dang bskyab pa dang spa ba mdzod/_/rdo rje 'chang gi bka' bzhin du/_/
[\[163a.5\]]da sha kro d+ha ba liH//_5//oM AHhUM hoHi hA ba s+thi te b+h+yaHk+She tra pA le b+h+yo n+ya b+h+ya sh+tsa i daM gan+d+haM/_pu Sh+paM/_d+hU paM/_dI paM/_ma k+Sha taM da dA ma he/_te tsA ga t+ya sa pa ri wA rAHshI g+h+ra mi daM ba liM gr-ih+Na khA dan+tu pi ban+tu dzaHhUM baM hoH/_san+t+r-i p+tA ma ma sarba satwA nA ny+tsa shAn+tiM pu Sh+TiM rak+ShA ba ra Na gu btiM ku rba n+tu hUM hUM
[\[163a.6\]]khro bo bcu'i gtor ma'o//_//'dir gnas pa'i zhing skyong rnams dang gzhan rnams la yang 'di dri dang me tog bdug pa mar me dang ma nyams pa sbyin gyi de rnams kyang byon nas 'khor dang bcas pa rnams myur bar gtor ma 'di zung gsol 'thung kun du tshim ste bdag dang sems can thams cad la zhi ba dang rgyas pa dang bsrung ba dang bskyab pa
[\[163b\]]
[\[163b.1\]]phaT phaT/_badzra d+ha ra A dz+nyA pa ya ti swA hA/_k+She tra pA la ba liH/_/_6//oM na maHsu rU pA ya ta thA ga tA yA r+ha te sa mya k+saM bu d+d+hA ya/_tapya thA/_oM su ru su ru/_pra su ru pra su ru/_ta ra ta ra/_b+ha ra b+ha ra/_sam+b+ha ra sam+b+ha ra/_sma ra
[\[163b.2\]]dang sba ba mdzod/_rdo rje 'chang gi bka' bzhin du/_/zhing skyong gi gtor ma'o//_//de bzhin gshegs pa dgra bcom pa yang dag par rdzogs pa'i sangs rgyas gzugs mdzes la phyag 'tshal lo/_/'di lta ste/_gzugs mdzes gzugs mdzes/_gzugs rab tu mdzes gzugs rab tu mdzes/_'od 'od/_gso ba gso ba/_yang dag par 'dzin pa yang dag par 'dzin pa/_dran pa
[\[163b.3\]]sma ra/_san+ta r+pa ya san+tarba ya/_sarba pre tA nAM swA hA/_a pa sa ra ran+t+wa ba tA ra pre k+Shi No da dA mya haM sarba lo ka d+hA tu ni bA si nAM pre tA nA mA hA ra mi ti/_pre ta ba liH//_7//oM da sha dig+b+ya bas+thi te b+h+yaHi hA bas+thi te byaHsu ra ga ru Da kin+na ra ma ho ra b+hU ta pre ta pi shA tso n+mA dA pa sma ra
[\[163b.4\]]dran pa/_kun du tshim par gyis kun du tshim par gyis/_yid dgas thams cad song zhig_/glags lta ba rnams/_sbyin gyis ngas 'jig rten gyi khams thams cad na gnas pa'i yi dgas rnams la bza' ba/_yi dgas kyi gtor ma'o//_//phyogs bcur rnam par gnas pa rnams dang 'dir gnas pa'i lha dang nam mkha' lding dang mi'am ci dang lto 'phye chen po dang
[\[163b.5\]]o stA ra kA di b+h+yo/_ba liM dA pa ya mi/_i daM/_pu Sh+paM/_d+hU paM/_dI paM/_gan+d+haM/_nai be d+yA di saM yuk+taM gr-i hi twA/_su kha so ma na s+ya lA b+hi nu b+ha ban+tu s+thA na ny+tsa ni ru pa dra paM ku rban+tu sarba bud+d+hA d+hi Sh+ThA ne ne ti/_oM AHhUM i da ma mr-i ta pi N+DaM b+hu k+t+wA ma ma
[\[163b.6\]]'byung po dang yi dgas dang sha za dang smyo byed dang brjod byed dang gnon po la sogs pa rnams la gtor ma sbyin gyis/_me tog bdug pa mar me dri dang zhal zas la sogs ldan pa 'di bzung nas/_bde ba dang yid bde ba thob par gyur te/_gnas su nye bar 'tshe ba med par mdzod/_sangs rgyas thams cad kyis byin gyi rlabs kyis/_bdud rtsi'i gong bu 'di zos nas/_
[\[164a\]]
[\[164a.1\]]sarba sa twA nA ny+tsa shAn+tiM kurban+tu swa sti swA hA/_sa mA dzi kA nAM sArba b+hau ti ba liH//_8//ai n+d+yA n+tu badzri sa ha b+hU ta saM g+hai ri many+tsa gr-ih+Nan+tu ba liM be shi Sh+TaM/_ag+ni r+ya mo nai r-i ti b+hU pa ti sh+tsa a pAM pa tirbA yu d+ha nA d+hi pa sh+tsa/_I shA nA b+hU tA d+hi pa ti sh+tsa
[\[164a.2\]]bdag dang sems can thams cad la zhi ba dang bde legs su mdzod cig_/'dus pa ba rnams kyi 'byung po thams cad pa'i gtor ma'o//_//shar phyogs rdo rje can gyi lho tshogs 'khor dang bcas/_/gtor ma phul ba 'di dag bzhes su gsol/_/me dang gshin rje bden bral 'byung po'i bdag_/chu bdag rlung dang nor gyi bdag po dang /_/dbang ldan lha ste 'byung po'i bdag po
[\[164a.3\]]de bA U r+d+ha ny+tsa tsan+d+rA rka pi tA ma ha sh+tsa/_de bAHsa mA stA b+hu bi ye tsa nA gA d+ha rA d+ha rA gu h+ya ga naiHsa me tAH/_pra ti pat+ti ka ni be da ny+tsa swa ka swa ka swe ba di shA su b+hU tAH/_gr-ih+Nan+tu tu Sh+TAHsa ba laHsa se n+yA sa pu tra mi tra swa dza naiHsa me tAH/_pu Sh+paM ba liM d+hU pa ni be da na ny+tsa
[\[164a.4\]]dang /_/steng gi nyi zla tshangs pa chen po dang /_/lha rnams kun dang gang dag sa steng klu/_/ri yi lha dang gsang ba'i tshogs bcas la/_/sa sa so sor phul ba 'di dag kun/_/rab tu dgyes shing mgu bar gyur pa yis/_/rang rang phyogs su legs par bzhugs nas kyang /_/rang gi bu smad mdza' bshes gnyen 'dun bcas/_/gtor ma me tog bdug pa 'bul lags na/_/
[\[164a.5\]]b+hu ny+dza n+tu dzi gran+tu pu ban+tu tse da mi daM tsa ka rma sa pha laM yu Sha n+tu/_di k+pA la ba liH//_9//oM pheM pheM pheM pheM hri hUM dzaH ba liM rak+ta puSh+pa kA ma rA dza sarba sid+d+hi pra yats+tsha ma ma bi ru d+d+hi tsit+ta kA na b+ha smi ku ru sa p+ta pA ta la ga ha sha trUn pA da ta laM ku ru sarba dza no pa
[\[164a.6\]]'di dag gsol zhing bzhes te bsnams nas kyang /_/bdag gi las 'di 'bras bu mchis par mdzod/_/phyogs skyong gi gtor ma'o//_//gtor ma dmar po/_me tog 'dod pa'i rgyal po dngos grub thams cad stsol/_bdag la 'gal bar sems pa rnams thal bar gyis/_sa 'og rin pa bdun du dgra rnams rkang pa'i mthil du gyis/_skye bo thams cad la
[\[164b\]]
[\[164b.1\]]shAn+tiM ku ru phaT swA hA/_kA ma rA dza pa liM//_10//oM hrIHe h+ye hi e ka dza TI/_ma mo pa n+yu tA na shAn+tiM ku ru/_puSh+TiM ku ru/_ma hA ya k+ShA d+hi pa ta ye/_i daM ba liM gr-ih+Na gr-ih+Na/_gr-ih+Na pa ya gr-ih+Na pa ya/_pa ra bi d+yAM A kaR+Sha ya A kaR+Sha ya/_tru Ta tru Ta/_mru Ta mru Ta/_hUM hUM phaT phaT swA hA/_u gra tA rA ba liH//_11//oM AHhrIM hrIM
[\[164b.2\]]nye bar zhi ba mdzod cig/_'dod pa'i rgyal po'i gtor ma'o//_//tshur byon ral gcig ma/_bdag 'khor dang bcas pa la zhi bar mdzod/_rgyas par mdzod/_gnod sbyin gyi bdag po chen po/_'di gtor ma zung zung /_'dzin du chug 'dzin du chug/_/gzhan gyi rig pa khug khug/_/chod chod/_/choms choms/_sgrol ma drag mo'i gtor ma'o//_//rigs su byed ma sems can
[\[164b.3\]]ku ru ku l+le sarba sa twAM ba shaM ka ri/_sarba b+ha ya b+ha yaM ka ri/_i daM ba liM gan+d+haM puSh+paM d+hU paM dI pany+tsA k+Sha taM da dA ma he sarba/_de ba nA ga ya k+Sha gan+d+ha rbA su ra ga ru Da kin+na ra ma ho ra gA da yo/_ya thai Sh+TaM b+hu ny+dza tha/_khA da tha pi ba tha dziM g+h+ra tha ma ma ma naHsid+d+hiM pra ya ts+tsha tha oM AHhUM hrI hUM phaT swA hA/_ku ru ku l+la
[\[164b.4\]]thams cad dbang du byed ma/_'jigs pa thams cad 'jigs par byed ma/_gtor ma dri dang me tog bdug pa mar me dang ma nyams pa 'di 'bul gyi/_lha klu gnod sbyin dri za lha min mkha' lding mi'am ci dang lto 'phye chen po la sogs thams cad/_ci 'dod zo shig_/'cho shig_/'thungs dri snom/_bdag gi yid la dngos grub stsol cig_/rigs su byed pa'i gtor
[\[164b.5\]]ba liH//_12//oM na mo b+ha ga wa te shrI tsa N+Da ma hA ro Sha NA ya/_de bA su ra na ra trA sa nA ya/_sa ka la mA ra ba la bi nA sa nA ya a ta sI ku su ma wa pu She/_a k+Sho b+ha kr-i ta she Sha rA ya/_i daM ba liM gr-ih+Na gr-ih+Na ma ma sarba big+h+nA na tsa tu rmA rA n+ni bA ra ya ni bA ra ya/_trA sa ya
[\[164b.6\]]ma'o//_//bcom ldan 'das dpal gtum po 'jigs rung chen po/_/lha dang lha ma yin dang mi rnams skrag par mdzad pa/_bdud dpung mtha' dag gi stobs rnam par 'joms gzar ma'i me tog lta bu'i sku can/_/mi bskyod pas cod pan mdzad pa la phyag 'tshal lo/_/gtor ma 'di zung zung /_bdag gi bgegs thams cad bdud bzhi po rnams bzlog par gyis bzlog par gyis/_skrag par gyis
[\[165a\]]
[\[165a.1\]]trA sa ya/_b+h+rA ma b+h+rA ma/_ts+tshi n+da ts+tshin+da/_b+hin+da b+hin+da/_nA sha nA sha/_tA pa tA pa/_sho Sha sho Sha/_ts+tshe da ts+tshe da/_b+he da b+he da/_du Sh+Ta sa twA na ma ma bi ru d+d+ha tsi t+ta kA na b+ha smi ku ru hUM hUM phaT phaT swA hA/_tsaN+Da ma hA ro Sha Na ba liH//_13//oM dzam+b+ha la dza len+d+rA ya/_ma hA d+ha nA ya ma hA yak+Sha se nA pa ta ye i daM ba liM pany+tsA mr-i taM
[\[165a.2\]]skrag par gyis/_skor skor/_chod chod/_phug phug/_bshig bshig/_sregs sregs/_skoms skoms/_chod chod/_phye phye/_gdug pa'i sems can bdag la 'gal bar sems pa rnams thal bar mdzod/_gtum po 'jigs rung chen po'i gtor ma'o//_//rmugs 'dzin chu'i dbang po/_nor chen po/_gnod sbyin gyi sde dpon chen po la/_bdud rtsi
[\[165a.3\]]gr-ih+Na gr-ih+Na kha kha khA hi khA hi sa ma ya ma nu sma ra/_dzaHdzaHhUM hUM phaT swA hA/_dza m+b+ha la ba liH//_14//_oM rak+ta mu kuTA ya/_/rak+ta dza tA ya/_/rak+ta mu khA ya/_/rak+ta sha rI rA ya/_/rak+ta b+hu dzA ya/_/rak+ta hA ra ba li mA lA ya/_rak+ta ra tha sa mA rU d+hA ya/_rak+tA na nA ya/_/rak+ta b+ha ra Na b+hU Shi tA ya/_/i daM ba liM gr-ih+Na gr-ih+Na ma ma sarba big+h+nA na/_
[\[165a.4\]]lnga'i gtor ma 'di/_dam tshig rjes su dran par gyis/_rmugs 'dzin gyi gtor ma'o//_//cod pan dmar po/_ral pa dmar po/_sku lus dmar po/_phyag dmar po/_do shal phreng ba dmar por ldan pa/_shing rta dmar po la yang dag par bzhugs pa gdong dmar/_rgyan cha dmar pos brgyan pa la/_gtor ma 'di zung zung /_bdag gi bgegs thams cad
[\[165a.5\]]ha ra ha ra/_tsa turmA ran/_ni bA ra ya ni bA ra ya/_trA sa trA sa/_b+h+rA ma b+h+rA ma/_ts+tshin+da ts+tshin+da/_b+hin+da b+hin+da/_nA sha ya nA sha ya/_sho Sha ya sho Sha ya/_ts+tshe da ts+tshe da/_b+he da b+he da hUM hUM phaT phaT swA hA/_pash+tsA ta pra t+yaM she na tsA ra ye tra//_//oM in+d+rA ya na maHhrIH/_ya mA ya na maHSh+T+rIH/_ba ru NA ya na maHbi/_ku be rA ya na maHkr-i/_
[\[165a.6\]]phrogs phrogs/_bdud bzhi rnams bzlog par gyis bzlog par gyis/_skrag par gyis skrag par gyis/_skor skor/_chod chod/_phug phug/_nyams par gyis nyams par gyis/_skoms shig skoms shig/_chod chod/_phye phye/_de nas cha shas so sos brjod par bya ste/_dbang po la 'dud/_gshin rje la 'dud/_chu lha la 'dud/_lus ngan la 'dud/_
[\[165b\]]
[\[165b.1\]]ag+na ye na maHta/_I shwa rA ya na maHA/_/nai r+r-i ta ye na maHna/_bA ya be na maHna/_/tsan+d+rA ya na maHhUM/_/a rkA ya na maHhUM/_/brah+ma Ne na maHphaT/_ba su d+hA rA yai na maH phaT/_be ma tsi tri Ne na maHswA/_sarba b+hU te b+h+yo na maH hA/_ha hA hi hI/_hUM hUM phaT phaT swA hA/_rak+ta ya mA ri ba liH//_15//oM tA ri Ni sarba duH kha
[\[165b.2\]]me lha la 'dud/_dbang phyug la 'dud/_bden bral la 'dud/_rlung lha la 'dud/_zla ba la 'dud/_nyi ma la 'dud/_tshangs pa la 'dud/_nor rgyun ma la 'dud/_thags bzangs ris la 'dud/_'byung po rnams la 'dud/_gshin rje'i gshed dmar po'i gtor ma'o/_/sgrol ma sdug bsngal dang
[\[165b.3\]]b+ha ya hA ri Ni/_/tsa ru rmA ra ni bA ri Ni sarba de bA su ra na ra/_gan+d+ha rba kin+nar ma ho ra gA d+yu pa pra pa pra mard ni b+hU ta/_pra ta/_yak+Sha/_rAk+Sha sa/_DA ka DA ki n+yA di b+ha ya bi d+h+wa n+sa ni pa ra kr-i ta yan+t+ra ma n+t+ra
[\[165b.4\]]'jigs pa thams cad 'phrog ma/_bdud bzhi bzlog par mdzad ma/_lha dang lha ma yin dang mi dang dri za dang mi'am ci dang lto 'phye chen po la sogs pa'i nyer 'tshe rab tu 'joms ma/_'byung po dang yi dgas dang gnod sbyin dang srin po dang mkha' 'gro dang mkha' 'gro ma la sogs pa'i 'jigs pa rnams 'joms ma/_gzhan gyis byas pa'i 'khrul
[\[165b.5\]]tan+t+ra pra yo ga bi nA shi ni/_b+ha ga wa ti du rgo t+tA ri Ni/_A ga ts+tsha A ga ts+tsha/_i daM ba liM gr-ih+Na gr-ih+Na ma ma sarba sha trU na/_ha na ha na/_khA hi khA hi/_/sarba ban+d+ha na byA d+hi gra hA na/_da ha da ha/_ts+tshe da ya ts+tshe da ya/_b+he da ya b+he da ya/_mo Ta ya mo Ta ya/_sbo Ta ya bo Ta ya/_/sarba sid+d+hi m+me pra yats+tsha shAn+tiM pu Sh+TiM
[\[165b.6\]]'khor dang sngags dang rgyud kyi sbyor ba rnam par 'jig ma/_bcom ldan 'das ma ngan 'gro las sgrol ma/_tshur byon tshur byon/_gtor ma 'di zung zung bdag gi dgra rnams/_'ching ba dang nad dang gdon thams cad choms choms khos khos/_dngos grub thams cad bdag la rab tu stsol/_
[\[166a\]]
[\[166a.1\]]rak+ShAM ku ru/_sarba sa twAn/_ba sh+yaM me ku ru/_sarba ka li ka la ha bi gra ha bi bA da bi g+h+no t+pA da bya k+ti ka rAM shi ts+tshan+di ts+tshan+di/_b+han+di/_b+han+di/_b+hany+dza ya b+ha ya b+hany+dza ya/_k+Sho b+ha ya k+Sho b+ha ya/_stam+b+ha ya stam+b+ha ya/_hrIM hrIM hrIM/_/hUM hUM hUM/_/AHhUM phaT swA hA/_durgot+tA ra ba liH//_16//oM badzrA ral+li hoHdzaHhUM baM hoHbadzra DA ki n+yaHsa ma
[\[166a.2\]]zhi ba dang rgyas pa dang srung ba bdag mdzod/_sems can thams cad/_bdag gi dbang du mdzod/_'thab pa dang 'thab mo 'gyed pa dang rtsod pa dang /_bgegs skyed cing gsal bar byed pa rnams ngan 'gro las sgrol ma'i gtor ma'o//_//rdo rje rtsibs 'phur rdo rje mkha' 'gro ma rnams dam tshig nyid
[\[166a.3\]]ya s+t+waM dr-i sh+ya hoH/_badzrAny+dza l+yA ur+d+ha bi ka tsa yA ba liM da d+yAta ni shAr+d+ha ke/_oM kha kha khA hi khA hi sarba yak+Sha rAk+Sha sa b+hU ta pre ta pi shA tson+mA dA pasmA ra DA ka DA ki n+yA da ya i daM ba liM gr-ihaN+n+tu sa ma ya rak+Shan+tu ma ma sarba sid+d+hiM pra yats+tshan+tu/_ya thai baM/_ya theSh+TaM/_b+huny+dza tha khA da tha pi ba tha dzi g+h+ra tha/_mA ti kra ma tha/_ma ma sarba kA ra ta ya sat+su kha bi
[\[166a.4\]]la ltos/_rdo rje thal mo kha gyen du phye bas mtshan phyed na gtor ma sbyin par bya'o/_/gnod sbyin dang srin po dang 'byung po dang 'byung po yi dgas dang sha za dang smyo byed dang brjed byed dang mkha' 'gro dang mkha' 'gro ma la sogs pa thams cad/_dam tshig srungs shig bdag la dngos grub thams cad stsol cig/_bdag la rnam pa thams cad du/_dam pa'i bde ba
[\[166a.5\]]br-id+d+ha ye sa hA ya kA b+ha wan+du hUM hUM phaT phaT swA hA/_tsakra saM ba ra ba liH//_17//oM na mo b+ha ga wa t+yai ra k+ta ne trA yai ma hA tsaN+Da badzra pA Na ye ma ma sarba sha trU NAM sarba ga trA Ni saM ko tsa ya saM ko tsa ya/_b+hany+dza ya b+hany+dza ya/_mo Ta ya mo Ta ya/_b+ha ga wa ti badzra shriM kha le badzra pA Ni nA ka tsUr+ya/_A kaR+Sha ya A kaR+Sha ya
[\[166a.6\]]rnam par 'phel ba'i ched du stong grogs mdzod cig/_'khor lo sdom pa'i gtor ma'o/_/bcom ldan 'das ma spyan dmar ma la phyag 'tshal lo/_/phyag na rdo rje gtum po la bdag gi dgra thams cad kyi lus rnams thams cad yang dag par skums skums/_bcom ldan 'das ma rdo rje lcags sgrog ma/_/phyag na rdo rje/_lha yul ba phye mar gyis la
[\[166b\]]
[\[166b.1\]]tsak+Shu rban+d+ha shi ro ban+d+ha sarba gA trA nI tA ra ya mA ra ya puSh+paM d+hU paM gan+d+haM ba liM gr-ih+Na gr-ih+Na swA hA/_badzr-i shraM kha lA ba liH//_18//oM badzra bA rA hi i daM ba liM kha kha khA hi khA hi sarba yak+Sha rAk+Sha sa b+hU ta pre ta pi shA tsa pasmA ra DA ka DA ki n+yA da ya i daM ba liM gr-ih+Nan+tu sam ya rak+Shan+tu ya thai baM ya theSh+TaM b+huny+dza tha khA da tha pi ba tha dzi
[\[166b.2\]]rdo rje lcags sgrog ma'i gtor ma'o//_//rdo rje phag mo gtor ma 'di/_gnod sbyin dang srin po dang 'byung po dang mi dgas dang sha za dang smyo byed dang brjed byed dang /_mkha' 'gro dang mkha' 'gro ma la sogs pa thams cad/_bdag la
[\[166b.3\]]g+h+ra tha mA ti kra ma tha ma ma sarbA kA ra tsa yA sat+su kha bi br-id+d+ha ye sa hA ya kA b+ha ban+tu hUM hUM phaTa?_phaTa?_swA hA/_badzra bA tA hi ba liH//_19//oM na mo b+ha ga wa ti badzra tA re sarba sid+d+hi ka re sarba b+ha ya ha re i daM ba liM pany+tsA mr-i taM gr-ih+Na gr-ih+Na kha kha khA hi khA hi sarba duSh+Ta pra duSh+TAn ma ma kr-i te stam+b+ha ya stam+b+ha ya/_mo ha ya
[\[166b.4\]]rnam pa thams cad du da pa'i bde ba rnam par 'phel ba'i ched du stong grogs mdzod cig/_rdo rje phag mo'i gtor ma'o//_//phyag 'tshal lo/_/_bcom ldan 'das ma/_rdo rje sgrol ma/_dngos grub kun mdzad ma/_'jigs pa kun 'phrog ma/_bdud rtsi lnga'i gtor ma 'di/_bdag la gdug pa dang rab tu gdug pa byed pa
[\[166b.5\]]mo ha ya/_ban+b+ha ya ban+d+ha ya/_hUM hUM hUM phaTa?_phaTa?_phaTa?sarba duSh+Ta stam+b+ha ni badzra tA re swA hA/_badzra tA rA ba liH//_20//namaHsa man+ta bud+d+ha nAM/_na maHsa man+ta d+harmA nAM namaHsa man+ta saM g+hA nAM/_oM si tA ta pa tra/_oM bi ma la/_oM shaM ka ra/_oM pra t+yaM gi ra/_badzra uSh+NI Sha tsa kra brti sarba yan+t+ra man+t+ra mU la karma ban+d+ha nAM
[\[166b.6\]]rnams thams cad gdug pa thams cad rengs byed ma/_rdo rje sgrol ma'i gtor ma'o//_//kun nas sangs rgyas rnams la phyag 'tshal lo/_/kun nas chos la phyag 'tshal lo/_/kun nas dge 'dun la phyag 'tshal lo/_/gdugs dkar po/_dri ma med pa/_bde byed/_phyir bzlog pa/_rdo rje gtsug tor 'khor los sgyur ba/_'khrul
[\[167a\]]
[\[167a.1\]]kI la nam+bA/_ma ma kr-i te ye na ke ni tsit+k+ra taM tat+sa rban/_ts+tshan+di ts+tshan+di/_b+hin+da b+hin+da/_tsi ri tsi ri/_gi ri gi ri/_ma ra ma ra/_hUM hUM hUM hUM hUM hUM hUM hUM hUM hUM phaTa?_phaTa?_phaTa?/_uSh+NI Sha tsa kra brti ba liH/_/_21//oM AHsarba t+d+ya d+h+wa dza gdad sha di klo ka d+hA twA nan+ta ga ga na sa mu dra me g+ha b+Ya ha pra sa ra pa ra ma
[\[167a.2\]]'khor dang sngags dang rtsa ba'i las thams cad dang bcings pa bsnun pa phur bus btab pa'am/_bdag la byed pa gang ci yang rung bas byed pa de dang de thams cad dang /_gtsug tor 'khor los sgyur ba'i gtor ma'o/_/dus gsum pa'i 'gro ba phyogs bcu'i 'jig rten gyi khams mtha' yas nam mkha' rgya mtsho'i sprin gyi bkod pa rab 'byam
[\[167a.3\]]Nu ra dzo maN+Da la pa ram+pa rAn+ta rga ta sa mA pat+t+ya ba s+thi tA d+harma d+hA tu sa ma ba sa ra NA A kA sha d+hA tu sa ma ba sA nAHsarba tad+ya d+h+wa dza gdad sha di klo ka d+hA twA nan+ta b+YA ha pra sa ra ga ga na sa mAH
[\[167a.4\]]gyi rdul phra rab kyi rdul snyed kyi dkyil 'khor gcig nas gcig tu brgyud pa'i nang du gnas shing snyoms par 'jug pas gnas pa/_chos kyi dbyings dang mnyam par 'jug pa nam mkha'i khams dang mnyam par gnas pa/_thams cad dang dus gsum pa'i 'gro ba phyogs bcu'i 'jig rten gyi khams mtha' yas pa'i bkod pa rab 'byam nam mkha'
[\[167a.5\]]sarba lo ka pA lAHsarba sa twA ny+tsa/_tad+ya thA/_badzrA yu d+ha badzra kA la nA ga badzra badzra b+hai ra ba badzrA na la badzramu sa la badzrA ni la kro d+ha badzra mau na badzra mA yA badzra shau N+Da badzra pra b+ha badzra kro d+ha pai ma tsi trI pr-i thi bI da ba tAHsa
[\[167a.6\]]dang mnyam pa'i 'jig rten skyong ba thams cad dang sems can thams cad la/_'di lta ste/_rdo rje mtshon cha dang rdo rje dus dang rdo rje glu dang rdo rje 'jigs byed dang /_rdo rje me dang rdo rje gtun shing dang rdo rje rlung dang /_khro bo rdo rje dang /_thub pa rdo rje dang sgyu ma rdo rje dang /_rdo rje glang sna dang /_rdo rje 'od dang /_rdo rje khro bo dang /_thags bzangs ris dang /_sa'i lha rnams 'khor dang
[\[167b\]]
[\[167b.1\]]pa ri bA rA i daM pa liM puSh+paM d+hU paM gan+d+haM nai be d+yA di sam yu k+taM ba l+Yu ba hAraM pra tI ts+tsho pa b+hu dz+ya ma ma sarba big+h+nA bi nA ya kA na sarba duSh+TAn praduSh+TAn ma nu Sh+yAn ma nu Sh+yAn dzam+b+ha ya ta satam+b+ha ya ta ban+d+ha ya ta bi d+h+wan+sa ya ta/_ma ma hi
[\[167b.2\]]bcas pas/_gtor ma me tog bdug spos mar me dri dang zhal zas la sogs pa dang ldan pa'i gtor ma'i mchod pa 'di bzhes shing longs spyad de/_bdag gi bgegs dang log 'dren dang /_gdug pa dang rab tu gdug pa'i mi dang mi ma yin pa rnams thams cad/_rmugs par gyis rengs par gyis chings/_rnam par choms/_bdag gi dbyig
[\[167b.3\]]ra n+ya su bar+Na d+ha na d+hA n+yA yu yo ba nA ro gya sat+su khA ni ma hA su kha bi br-id+d+ha ye yA ba dA bo d+hi maN+Da paR+YaR+taM D+hau ka ya tsa ma ma sa hA ya tAM shAn+tiM puSh+TiM rak+ShA ny+tsaku ru oM AHmany+dzu maM hUM swA hA/_many+dzu badzra bA gi shwa ra ba liH//_22//oM e h+ye hi b+ha ga wa ti badzra yo gi nI sarbA shA pa ri pU ri ke
[\[167b.4\]]dang gser dang nor dang 'bru dang tshe dang lang tsho dang nad med pa dang bde ba dam pa rnams dang bde ba chen po rnam par 'phel ba'i ched dang ji srid byang chub snying po'i mthar thug par bdag gi stong grogs mdzod cig_/'jam pa'i rdo rje ngag gi dbang phyug gi gtor ma'o//_//tshur byon tshur byon bcom ldan 'das ma/_rdo rje rnal 'byor ma bsam pa thams cad
[\[167b.5\]]b+ha ga wa ti ba ra de na ma ste pu na ra pi na ma ste ma ma de bI mA ta ra nu gra ha ku ru i daM ba liM gr-ih+Na gr-ih+Na/_oM badzra bai ro tsa nI ye swA hA/_a tsa la ka lpok+tA sAr+d+ha Sha Da k+Sha ra badzra yo gi nI ba liH//_23//oM sarba ta thA ga ta sa ma ya ma nu sma ra hUM hUM
[\[167b.6\]]yongs su rdzogs par mdzad ma/_bcom ldan 'das ma mchog sbyin ma khyod la 'dud/_slar yang khyod la 'dud/_yum lha mo bdag la dgongs shing rjes su gzung du gsol/_rdo rje rnam par snang mdzad ma/_mi g.yo ba'i brtag pa las gsungs pa phyed bcas yi ge drug gi rdo rje rnal 'byor ma'i gtor ma'o//_//de bzhin gshegs pa thams cad kyi dam tshig rjes su
[\[168a\]]
[\[168a.1\]]pheM pheM hUM phaTa?_phaTa?_swA hA/_rak+tA ga ga na k+She pA ba liH//_24//oM badzra DA ki nI i dam ba liM hrIM hrIM hahaiM haM haHphaTa?_ma ma sarba sa twA nAny+tsa shAn+tiM ku ruswA hA/_aSh+Ta myAM tsa tu r+d+da sh+yA mi ya me ba dA ta byA/_sha wa pA dI ya kra ma badzra yo gi nI ba liH//_25//oM badzra DA ki nI i daM ba liM gr-ih+Na gr-ih+Na haHhaHhaHhaH
[\[168a.2\]]dran par gyis/_nam mkha' dmar po la 'thob pa'i gtor ma'o//_//rdo rje mkha' 'gro ma gtor ma 'di bdag dang sems can thams cad la zhi bar mdzod cig/_'di brgyad dang bcu bzhi kho na la sbyin par bya'o/_/sha wa ri'i zhal snga nas kyi rim pa'i rdo rje rnal 'byor ma'i gtor ma'o//_//mkha' 'gro ma gtor ma 'di zung zung /_
[\[168a.3\]]kha ya kha ya kha ya kha ya aHaHaHaHma ma sid+d+hiM pra yats+tsha hUM phaTA swA hA/_shrI ma da dwa ya pA dI ya badzra yo gi nI ba liH//_26//oM a ra pa tsa nA ya ku ma ti da ha na dA k+Sha ya tsan+d+ra kAn+ta mA la pra b+hA ya khaD+ga pusta ka bya gra hastA ya man+dzu pA nI ba ra pra dA ya/_i maM ba lIM gan+d+haM puSh+TaM
[\[168a.4\]]bdag la dngos grub stsol cig/_dpal gnyis med zhabs kyi rdo rje rnal 'byor ma'i gtor ma'o/_/'khor ba sreg par byed pa blo gros ngan pa sreg par mkhas pa chu shel gyi phreng ba'i 'od can ral gri dang glegs bam phyag na bsnams pa/_'jam par gsung ba/_mchog stsol ba/_gtor ma dang dri dang me tog dang
[\[168a.5\]]d+hU paM dI paM ma d+hU sharka rA di sa hi taM gr-ih+Na gr-ih+Na kha kha khA hi khA hi/_ma ma shAn+tiM puSh+TiM rak+ShA ba ra Na gup+tiM ku ru ku ru oM AHd+hIHhUMswA hA/_a ra pa tsa na ba liH//_27//oM ma hA shri ye traM hUM hrIM/_oM i daM ba liM gr-ih+Na gr-ih+Na/_trai lo kya saM sA rA ya dA ri d+r+yi ga dzaM bi dA ra ya sarba duSh+Ta pra duSh+TA b+hany+dza A gats+tsha A gats+tsha/_
[\[168a.6\]]bdug pa dang mar me dang sbrang rtsi dang ka ra sogs dang bcas pa 'di bdag la zhi ba dang rgyas pa dang bsrung ba dang bskyab pa dang sba bar mdzod cig/_a ra pa tsa na'i gtor ma'o//_//dpal chen mo 'jig rten gsum gyi 'khor ba'i dbul ba'i glang po rnam par 'joms pa/_gdug pa dang rab tu gdug pa rnams
[\[168b\]]
[\[168b.1\]]b+ha ga wa ti ma ma ni d+hiM de hi swA hA/_ma hA shr-I tA rA ba liH//_28//oM b+ha ga wa ti aSh+Ta ma hA b+ha ya tA ri Ni shAn+tiM puSh+TiM ba sh+yaM kA r-i Ni ba ra yan+t+ra man+t+ra bi Sha tsU r+Na bi nA shi Ni ma hA yo ge shwa ri ma ma sarba twA nA ny+tsa rak+ShAM ku ru aSh+Ta ma hA
[\[168b.2\]]bcom ldan 'das ma bdag la gter stsol cig/_sgrol ma dpal chen mo'i gtor ma'o//_//bcom ldan 'das ma 'jigs pa chen po brgyad las sgrol ma zhi ba dang rgyas pa dang dbang du byed ma gzhan gyi 'khrul 'khor dang sngags dang dug gi phye ma rnam par sel ma rnal 'byor dbang phyug chen mo bdag dang sems can thams cad la bsrung ba mdzod cig/_'jigs pa mi
[\[168b.3\]]dA ru Na b+ha ye b+h+yastA ra ya tA ra ya/_da byi rU pi Ni sau mya mu khi i daM ba liM gr-ih+Na gr-ih+Na kha kha khA hi khA hi swA hA/_aSh+Ta ma hA b+ha ya tA ra ba liH//_27//oM b+ha ga wa ti ts+tshan+ni ma ste pra sha ste/_oM sarba bud+d+ha DA ki nI ye badzra bai ro tsa nI ye i daM ba liM gr-ih+Na gr-ih+Na kha kha khA hi khA hi ma ma bi rud+d+ha tsit+ta kAn b+ha smi
[\[168b.4\]]bzad pa chen po brgyad las sgrol cig/_lha'i gzugs can zhi ba'i zhal ma 'jigs pa chen po brgyad las sgrol ma'i gtor ma'o//_//bcom ldan 'das ma dbu bcad ma rab bsngags ma/_sangs rgyas kun gyi mkha' 'gro ma rdo rje rnam par snang mdzad ma bdag la 'gal bar sems pa rnams thal bar mdzod
[\[168b.5\]]ku ru spata pA tA la ga ta sha trUn pA da ta laM sarba tra ma ma shAn+tiM puSh+TiM rak+ShA ba ra Na gup+tiM ku ru hUM hUM phaT phaT swA hA/_tri kA ya badzra yo gi nI ba liH//_30//oM sarba d+harmA badzrA d+hi kA ra badzra ma hA ka la shA sa na ta la ga ma no pa kA ra ka ha hUM hrIM k+ShIM i maM ba liM gr-ih+Na gr-ih+Na kha kha khA hi khA hi
[\[168b.6\]]sa 'og bdun du gnas pa'i dgra rnams rkang 'og tu gyis thams cad du bdag la zhi ba dang rgyas pa dang bsrung ba dang bskyab pa dang sba ba mdzod/_sku gsum rdo rje rnal 'byor ma'i gtor ma'o//_//chos thams cad rdo rje lhag par byed pa rdo rje nag po chen po bstan pa'i gzhi la 'gro zhing phan 'dogs pa gdug pa'i
[\[169a\]]
[\[169a.1\]]sarba duSh+Ta s+t+wa da ma ka ha hA hi hI hu hU he hai ho ho haM haHphaT swA hA/_badzra ma hA kA la ba liH//_21//oM ma hA pra t+yaM gi re sarba shu b+ha shAn+ti ka re a shI ti yo ga sha ta sa ha sra kA ra i daM ba liM gan+d+haM puSh+paM d+hU paM dI paM gr-ih+Na gr-ih+Na ye na ke na tsan+mi ma yan+t+ra man+t+ra tan+t+ra bi Sha tsUr+Na pra yo gA di kaM kri taM
[\[169a.2\]]sems can thams cad 'dul ba rdo rje nag po chen po'i gtor ma'o//_//phyir bzlog ma chen mo dge ba dang zhi ba kun byed ma sbyor ba brgya stong phrag brgyad cu byed ma gang la la dag bdag la 'khrul 'khor dang sngags dang rgyud dang dug gi phye ma'i sbyor ba la sogs pa byas pa
[\[169a.3\]]kA ri taM tat+sa rbaM ha na ha na da ha da ha/_pa tsa pa tsa ma tha ma tha gardza gardza ta rdza ta rdza ta s+yai ba masta ke ni pa ta tu swA hA/_ma hA pra t+yaM gi rA ba liH//_32//oM ma hA pra ti sa re ma hA sA ha sra pra mard ni/_ma hA mA yu ri ma hA shI ta ba ni/_ma hA man+tA nu sA ri Ni/_bud+d+hA sh+tsai ba ma hAtamA no bid+yA de byo ma hA
[\[169a.4\]]dang byed du bcug pa de thams cad de nyid kyi mgo ltung bar gyis shig/_phyir bzlog pa chen mo'i gtor mo'o//_//so so 'brang ma chen po rab tu 'joms ma rma bya chen mo/_bsil ba'i tshal che mo/_/gsang sngags chen mo rjes 'dzin ma/_sangs rgyas bdag nyid chen po dang /_/rig pa'i lha mo
[\[169a.5\]]ba lAHmA ma kI b+h+r-i ku T-I tsai ba tA rA de bI ta thA ku shI/_badzra shr-iM kha lA shwe tA ma hA swe tA ta thai wa tsa/_ma hA kA lI tsa dU t+ya sh+tsa badzra dU t+yasta thA parAH/_su pA shI badzra pA shI tsa badzra pA Ni rma hA ba lA/_badzra mA lA ma hA bi d+yA ta thai bA mr-i ta kuN+DaliH/_a pa rA dzi tA ma hA de bI kA la kar+NI
[\[169a.6\]]stobs chen ma/_/mA ma ka'i dang khro gnyer can/_/lha mo sgrol ma lcags kyu ma/_/de bzhin rdo rje lcags sgrog ma/_/de bzhin dkar mo dkar chen ma/_/nag mo che dang pho nya mo/_/de bzhin rdo rje pho nya gzhan/_/zhags bzang rdo rje zhags pa ma/_/phyag na rdo rje stobs chen ma/_/rdo rje phreng ma rig ma che/_/de bzhin bdud rtsi 'khyil pa dang /_/gzhan gyis mi thub lha mo che/_/rna ba nag mo
[\[169b\]]
[\[169b.1\]]ma hA ba lA/_ta thA d+ha n+yA ma hA hA b+hA gA pad+ma kuN+Da li re ba tsa/_puSh+pa dan+ti ma Ni tsU DA swa n+ya ke shI tsa piM ga lA/_ma hA te dzA ta thA de bI d+ha n+yA tsa bid+Yu n+mA li nI/_rak+Sha s+yai ka dza TA tsai ba bud+d+ha kaShI ti ka nA yi kAH/_ka pA li nI ma hA b+hA gA d+ha n+yA lang+ge shwa rI ta thA/_a n+yAsh+tsa ba ha bo
[\[169b.2\]]stobs chen ma/_/de bzhin dpal yon skal chen ma/_/pad+ma 'khyil pa nyid dang yang /_/me tog so ma gtsug nor ma/_/rang gzhan skra ma dmar ser ma/_/de bzhin lha mo gzi brjid can/_/dpal mo glog gi phreng ldan ma/_/srin mo ral pa gcig ma dang /_/sangs rgyas sa yi 'dren pa mo/_/thod pa can ma skal chen ma/_/de bzhin dpal mo lang+kI dbang /_/gzhan yang rig pa mang
[\[169b.3\]]bi d+yAHsa twA nu gra ha kA ri kAH/_tad+ya thA/_kA li ka rA li/_kum+b+hAN+Di shaM khi ni ka ma lAk+Shi hA ri tI ha ri ke shi shrI ma ti ha ri ping+ga li/_lam+ba pra lam+be kA la pA she ka la sho da ri/_ya ma dU ti/_ya ma rAk+Sha si/_b+hU ta gra sa ni/_pra tI ts+tshe maM gan+d+haM puSh+paM d+hU paM dI paM ba liM
[\[169b.4\]]po ni/_/sems can rjes su 'dzin pa mo/_/'di lta ste/_nag mo gtsigs ma/_grul bum ma/_dung can ma/_/pad+ma'i mig ma/_'phrog ma/_skra ljang gu ma/_dpal ldan ma 'phrog ma ser skya ma 'phyang ma/_rab 'phyang ma/_zhags pa nag mo/_bum pa'i lto ma/_gshin rje pho nya ma/_gshin rje srin mo 'byung po za byed ma/_gtor ma dri dang me tog dang bdug pa dang mar me ldan pa
[\[169b.5\]]tsa dA s+yA mi rAk+ShaM ku ru ma ma sarba satwA nAny+tsa sarba b+ha yo pa dra be b+h+yo dzI ba tu baR+Sha taM pa sh+ya tu sa ra dAM sha taM si d+h+yan+tu man+t+ra pa dAHswA hA/_bany+tsa rak+ShA ba liH//_22//oM na mo b+ha ga wa ti pra dz+nya pA ra mi te ma hA pI te/_
[\[169b.6\]]'di 'bul gyi bzhes shig bsrung ba mdzod/_bdag dang sems can thams cad 'jigs pa dang nye bar 'tshe ba thams cad las lo brgya 'tsho bar shog cig_/ston brgya mthong bar shog cig/_gsang sngags kyi tshig rnams grub par gyur cig/_bsrung ba lnga'i gtor ma'o//_//phyag 'tshal lo//_//bcom ldan 'das ma shes rab kyi pha rol tu phyin pa dpag med ma/_ser chen ma
[\[170a\]]
[\[170a.1\]]ma hA shwe te/_ma hA nI la rat+na pang+ka dza pusta ka haste i maM ba li b+huny+dza dzi g+h+ra oM pi tsu pi tsu pra dz+nya war+d+ha ni/_dz+wa la dz+wa la me d+hA war+d+ha ni/_d+hi ri d+hi ri/_bud+h+hi bar+d+ha ni swA hA/_oM shru ti smr-i ti bi dza ye d+hIHd+hA ra NI ye swA hA/_pradz+nyA pA ra mi tA ba liH//_24//oM ba su d+hA ri Ni dA ri d+r+ya duHkha b+ha ya hA ri Ni sarba ya kaShi NI sa me
[\[170a.2\]]dkar chen ma/_rin po che'i 'dam skyes sngon po chen po dang glegs bam bsnams ma 'jam pa 'jam pa shes rab 'phel ma 'bar ba 'bar ba yid gzhungs 'phel ma blo thos pa dran pa rnam rgyal me blo 'dzin ma/_shes rab kyi pha rol phyin ma'i gtor ma'o//_//nor rgyun ma dbu' ba'i sdug bsngal dang 'jigs pa 'phrog ma gnod sbyin mo
[\[170a.3\]]tA shI g+h+raM A gats+tsha/_i daM ba liM gr-ih+Na grih+Na kha kha khA hi khA hi/_oM d+ha ra Ni d+hA ra Ni swa hA/_ba su d+hA rA ba liH//_24//oM pra san+na tA re a mr-i ta mu khi a mr-i ta lo tsa ne ma ma sarbA r+tha sA d+ha ni sarba satwA shaM ka ri i maM ba liM grih+Na grih+Na kha kha khA hi khA hi hUM phaTa?_hrI swA hA/_pra san+na tA rA ba liH//_26//
[\[170a.4\]]thams cad dang ldan pa myur du tshur byon 'dzin ma gzungs ma/_nor rgyun ma'i gtor ma'o//_//rab tu dang ba'i sgrol ma bdud rtsi'i zhal ma bdud rtsi'i spyan ma bdag gi don thams cad sgrub ma sems can thams cad bde byed ma rab tu dang ba'i sgrol ma'i gtor ma'o//_//
[\[170a.5\]]oM na maHsha wa ra ku mA rI ye bi Sha dU Sha NI ye bi Shak+Sha Na'i ye tsA la ya saM g+haTat+Ta ya man+ta mA taM ge a la bid+d+he he/_i daM ba liM b+huny+dza dzi g+h+ra/_oM dzAHdzAHswA hA/_AR+YA d+gu lI ba liH//_27//oM na mo b+ha ga wa t+yai badzra gAn+d+hAR+Yai a ne ka sha ta sa ha sra pra dz+wa ku ta dI p+ta te dzA yai u gra ki ra NA
[\[170a.6\]]phyag 'tshal lo/_/ri khrod ma gzhon nu ma dug sun 'byin ma dug za byed ma skyod cig kun du bkums shig glang po myos ma dug 'joms ma/_'phags pa sor mo can ma'i gtor ma'o//_//phyag 'tshal lo/_/bcom ldan 'das ma rdo rjes 'dzin ma/_'od dang gzi brjid brgya stong phrag du ma rab tu 'bar ma 'od zer drag mo
[\[170b\]]
[\[170b.1\]]b+ha yA na kA yai e h+ye hi tra yA NAM sa t+ye na de bA di kaM/_ye tsA n+yi sa ma ye na tiSh+ThaM ti tA na ba b+hA Shi swA mi shI g+h+rA mi daM ba liM gr-ih+Na gr-ih+na/_oM a la a la/_tu lu tu lu/_mu lu mu lu/_tsu lu tsu lu/_d+ha ma d+ha ma/_rang+gA pa ya rang+gA pa ya/_pU ra ya pU ra ya/_A shaM me b+ha ga wa ti ma hA badzra gAn+d+hA ri
[\[170b.2\]]'jigs rung ma la tshur byon tshur byon dkon mchog gsum gyi bden pa dang lha la sogs pa dang /_gang gzhan dam tshig la gnas pa de rnams snang bar byed pa'i rje mo myur du/_tshos tshos tshos su chug tshos su chug gang bar gyis gang bar gyis bdag gi bsam pa bcom ldan 'das ma rdo rjes 'dzin ma
[\[170b.3\]]sid+d+hi tsaN+Da badzra pA Ni rAdz+nyA pa ya ti swA hA/_badzra gAn+d+hA ri pa liH//_28//oM d+h+wA dzA gra ke yU re dza ya dza ya/_bi dza ya bi dza ya dza yA bA hi ni ma ma sarba sha trUn dzam+b+ha ya/_stam+b+ha ya stam+b+ha ya ma tha ma tha pra ma tha pra ma tha/_gra sa gra sa hUM rak+Shar rak+Shar maM b+ha ga wa ti i maM ba liM gr-ih+Na[a] gr-ih+Na b+hany+dza b+hany+dza
[\[170b.4\]]chen mo grub pa gtum po phyag na rdo rje'i bka' bzhin du/_rdo rje sa 'dzin ma'i gtor ma'o//_//rgyal mtshan rtse mo'i dpung rgyan rgyal rgyal rnam rgyal rnam rgyal rgyal ba thob ma bdag gi dgra rnams thams cad rmugs par gyis rmugs par gyis rengs rengs choms choms rab tu choms zo zo
[\[170b.5\]]pa ra za sai n+yaM bi d+h+wan+sa ya bi d+h+wan+sa ya sha trU na/_tsa la tsa la tsi li tsi li tu lu tu lu ka la ka la ki li ki li ku lu ku lu/_sarba ta thA ga tA ba lo ki ti swA hA/_gu Na rA dza pra b+hA se swA hA/_tsan+d+rA rka bi ma le swA hA/_sarba na k+Sha tra tsA mI ka rA Ne swA hA/_rak+Sha rak+Sha sarba ta thA ga te b+h+yaH swA hA/_d+h+wa dzA grig yU
[\[170b.6\]]gzhan gyi dmag rnams rnam par choms rnam par choms dgra rnams bskyod bskyod de bzhin gshegs pa thams cad kun du gzigs ma yon tan rgyal po rab snang ba nyi zla dri ma med ma rgyu skar thams cad gsal bar byed ma/_de bzhin gshegs pa thams cad rnams la/_rgyal mtshan rtse mo'i dpung rgyan
[\[171a\]]
[\[171a.1\]]rA+e ba liH//_39//oM b+ha ga wa ti u Sh+NI Sha pi dza ye ma ma mr-i t+yuM nA sha ya nA sha ya/_bi nA sha ya bi nA sha ya/_bi d+h+ra n+sa ya bi d+h+wa n+sa ya/_i daM ba liM gr-ih+Na gr-ih+Na dI r+g+hA yuSh+ka me ku ru swa sti swA hA/_uSh+N-I Sha bi dza yA ba liH/_/_40//_/oM si d+d+hai ka bA rI ya bI re shA ya/_ka ru Na pe sha
[\[171a.2\]]gyi gtor ma'o//_//bcom ldan 'das ma gtsug tor rnam par rgyal ma bdag gi 'chi bdag nyams par gyis nyams par gyis/_/rnam par nyams par gyis/_/rnam par nyams par gyis/_rnam par choms rnam par choms/_bdag gi tshe srings shig_/bde legs gzhi tshugs/_gtsug tor rnam par rgyal ma'i gtor ma'o//_//dpa' bo gcig tu grub par la dpa' bo'i dbang po la
[\[171a.3\]]la hri da yA ya/_nI lot+pa la hastA ya/_i daM ba liM gr-i hI two pa b+hu dz+ya shAn+tiM ku ru puSh+TiM ku ru sarba sid+d+him+ku ru hUM hUM phaT swA hA/_sed+d+hai ka bI ra ba liH//_41//oM ya mAn+ta kA ya ya ma b+hI Sha NA ya hrIHSh+T-iHbi kr-i tA na nA ya nA ga b+ha ra NA ya/_trai lo kya bi ma rda na daN+Da hastA ya sarba mA ra ba la bi nA sha nA
[\[171a.4\]]snying rje dang des pa'i thugs can ma/_ut+pal sngon po phyag na bsnams pa la gzung ste longs spyad de/_dpa' bo gcig grub kyi gtor ma'o//_//gshin rje mthar byed gshin rje 'jigs par byed pa rnam par 'gyur ba'i zhal can klu'i rgyan can 'jig rten gsum rnam par 'joms pa'i dbyug pa phyag na
[\[171a.5\]]ya i maM ba liM gr-ih+Na gr-ih+Na ma ma big+h+nAn/_ha ra ha ra/_tsa tu rmA rAn/_ni bA ra ya ni bA ra ya hUM hUM phaTa?_phaTa?swA hA/_ya mAn+ta ka ba liH//_42//oM bi g+h+nAn+ta ka ma hA kro d+ha ma hA ba la pa rA kra ma -i maM pa liM gr-ih+Na gr-ih+Na kha kha khA hi khA hi/_ma ma sarba big+h+nAn/_ts+tshe da ts+tshe da/_b+he da b+he da/_dru taM da ha da ha/_pa tsa ba tsa/_
[\[171a.6\]]bsnams pa bdud kyi stobs thams cad rnam par 'joms pa/_gshin rje gshed kyi gtor ma'o//_//bgegs mthar byed khro bo chen po stobs po che pha rol gnon pa bdag gi bgegs thams cad
[\[171b\]]
[\[171b.1\]]na tham tha/_AHbig+h+nAn kr-ita hUM phaT swA hA/_big+h+nAn+ta ka ba liH//_43//oM b+ha ga wa hi gra ha mA tr-i ke sarba gra ha na k+Sha tra b+ha ya nA shi ni sarba de ba nA ga ya k+ShA di b+ha ya b+Yu pa sha ma ni rA dza tsau rA di b+ha ya bi d+h+wan+sa ni b+ha ga wa ti gra ha mA tr-i ke sarba gra ha na k+Sha trA di b+hiHshI g+h+raM A gats+tsha A gats+tsha/_
[\[171b.2\]]bgegs mthar byed/_bgegs mthar byed kyi gtor ma'o//_//bcom ldan 'das ma gza'i yum gza' dang rgyu skar gyi 'jigs pa thams cad sel ma lha dang klu dang gnod sbyin la sogs pa thams cad kyi 'jigs pa nye bar zhi byed ma rgyal po dang chom rkun la sogs pa'i 'jigs pa rnam par 'joms ma/_bcom ldan
[\[171b.3\]]i daM ba liM gr-ih+Na gr-ih+Na/_ma ma sarba big+h+nAn ha ra ha ra/_shAn+tiM puSh+TiM ra k+ShAny+tsa me ku ru hUM phaTa?_swA hA/_gra ha mA gr-i kA ba liH//_44//oM na mo lo ka nA thA ya de bA su ra na ra ya k+Sha rAk+Sha sA di bI rba n+di ta pA da pang+ma ya/_a she Sha nA ra ka sa tod+d+ha ra Na tsin+tA ta t+pa rA ya ma hA rA ya ma hA kA ru Ni kA ya/_
[\[171b.4\]]'das ma gza'i yum gza' dang rgyu skar la sogs pa rnams thams cad dang lhan cig myur du byon myur du byon/_gza' yum gyi gtor ma'o//_//'jig rten mgon po lha dang lha ma yin dang gnod sbyin dang srin po la sogs pa rnams kyis zhabs kyi pad+ma la phyag byas pa dmyal ba'i sems can ma lus 'don par dgongs pa lhur mdzad pa thugs
[\[171b.5\]]-i daM ba liM dug+hA di sa hi tam gr-ih+Na gr-ih+Na mAM sarba sa trAM sh+tsa na ra kA di duHkhAt+tA ra ya tA ra ya/_ud+d+ha ra u d+d+ha ra sa mud+ha ra sa mud+d+ha ra/_bud+d+ha sa t+ye na d+ha rma sa t+ye na sam g+ha sa t+ye na sa t+ya bA di sa t+ye na/_oM AHhrIHhUM phaTa?_swA hA/_sarba lo ke shwa ra
[\[171b.6\]]rje chen po chan la 'o ma sogs dang bcas pa'i gtor ma 'di zung zung /_bdag dang sems can thams cad dmyal ba la sogs pa'i sdug bsngal las sgrol sgrol/_phyung phyung /_sangs rgyas kyi bden pa dang chos kyi bden pa dang dge 'dun gyi bden pa dang bden pa smra ba'i bden pas/_'jig rten dbang phyug thams cad kyi
[\[172a\]]
[\[172a.1\]]pa liH//_45//_/oM na maHshI kha sar+b+ba NA ya hrai lokya dar+p+pA NA ya sa ka la ro ga dA ri d+r+ya duHsa ha duHkha dru ta mu ba sha ma nA ya i daM ba liM dug+d+hA di sa hi taM gr-i hI two pa b+hu dz+ya shAn+tiM puSh+TiM rak+ShA ny+tsa me ku ru/_oM AHhrIHhUM phaTa?_swA hA/_kha sa r+b+ba Na ba liH//_46//oM na mo bud+d+hA ya ma hA kA ru NA b+hA
[\[172a.2\]]gtor ma'o//_//phyag 'tshal dpal mkha' la gshegs pa 'jig rten gsum gyi me long nad dang dbul ba dang bzod par dka' ba'i sdug bsngal mtha' dag myur du zhi bar mdzad pa gzung ste longs spyod nas bdag la zhi ba dang rgyas pa dang bsrung ba/_mkha' la gshegs pa'i gtor ma'o//_//sangs rgyas thugs rje chen po'i khur gyis
[\[172a.3\]]ra b+ha ri tA hri da yA ya/_pa rA r+tha sa ma tA ga ta tsit+tA ya/_trai d+hA tu kai ka mU r+t+ta ye swA r+tha ma hA r+tha ka ra kA ri Ne i daM ba liM di bya gan+d+ha ba r+Na ra so pe taM bu b+hu dz+ya mAM sarba sa twAM sh+tsA nu t+ta rA yAMsamya k+saM bo d+hau pra tiSh+ThA pa ya/_oM AHsu ga ta badzra tu Sh+ya hoHhUM
[\[172a.4\]]gang ba'i thugs can gzhan gyi don mnyam pa nyid rtogs pa'i thugs can khams gsum pa'i sku gcig pu rang gi don don chen po'i mdzad pa mdzad pa/_lha'i dri dang mdog dang ro dang ldan pa'i gtor ma 'di bzhes te/_bdag dang sems can thams cad bla na med pa yang dag par rdzogs pa'i byang chub la rab tu khod cig bde gshegs
[\[172a.5\]]swA hA/_shrI bud+d+ha b+haT+TA ra ka ba liH//_46//oM mr-i t+yu ba ny+tsa ni tA re kA lA kA la mr-i t+yu ha re/_dA ri d+r+ya duHkha b+ha ya b+ha yaM ka re aSh+Ta ma hA b+ha ya ha re khaD+gA ny+dza na pA du ka b+ha dra g+ha TA di sid+d+hi de b+ha ga wa ti tA re i daM ba liM pany+dzA mr-i taM gr-ih+Na gr-ih+Na ma ma mr-i d+yuM
[\[172a.6\]]rdo rje dgyes pa/_dpal sangs rgyas rje btsun gyi gtor ma'o//_//'chi ba bslu ba'i sgrol ma dus dang dus ma yin pa'i 'chi ba 'phrog ma dbul ba dang sdug bsngal gyi 'jigs par 'jigs par byed ma/_'jigs pa chen po brgyad 'phrog ma/_ral gri dang mig sman dang lha ma dang bum pa bzang po la sogs pa'i dngos grub stsol ma bcom ldan 'das
[\[172b\]]
[\[172b.1\]]nA sha ya nA sha ya/_oM tA re tu t+tA re tu re swA hA/_mr-i t+yu bany+dza nI tA rA ba liH//48//oM na mo rat+na tra yA ya/_na mo ma Ni drA ya/_ma hA ya k+Sha se nA pa ta ye/_oM uts+tshuSh+ma dzam+b+ha la dza len+d+rA ya i daM ba liM gr-ih+Na gr-ih+Na kha kha khA hi ma hA ba luM mi de hi da dA pa ya swA hA/_u ts+tshuSh+ma dzam+b+ha la
[\[172b.2\]]ma sgrol ma sdug bsngal grol ma myur ma/_'chi ba bslu ba'i sgrol ma'i gtor ma'o//_//phyag 'tshal dkon mchog gsum la phyag 'tshal nor bu bzang po/_gnod sbyin gyi sde dpon chen po la 'chol pa rmugs 'dzin chu'i dbang po rmugs 'dzin 'chol ba'i
[\[172b.3\]]ba liH//49//om AHhrIMhUM shu klai ka dza TI i daM ba liM gr-ih+Na g+hA Ta ya sarba duSh+TA na hUM phaTa?_swA hA/_sarba mA ra ba la bi nA sha nA shA r+thaM dang d+yAta/_shuklai ka dza TA ba liH//_50//oM na maHkA ya wa k+tsi t+te b+h+yaH karko Ta shaM kha pA la a nan+ta bA su ki tak+Sha ka ku li ka pad+ma ma hA
[\[172b.4\]]gtor ma'o//_//ral gcig ma dkar mo phye shig gdug pa thams cad bdud dpung thams cad rnam par gzhig pa'i phyir du sbyin par bya ste/_ral gcig ma dkar mo'i gtor ma'o//_//phyag 'tshal lo/_/sku gsung thugs rnams la stobs rgyu dung skyong mtha' yas nor rgyas bu rigs ldan pad+ma pad+ma chen
[\[172b.5\]]pad+ma b+h+yo nA ga rA dze b+h+ya i daM ba liM/_/nA no pa ka ra Na sa hi taM gr-ih+Na gr-ih+Na kha kha khA hi khA hi ma ma ma na sed+d+hi m+me pra yats+tsha oM AHhUM phaTa?_swA hA/_nA ga ba liH//_51//oM na mo mai tre ya nA thA ya b+hA bi bi d+yA tsa ra na sam+pa n+na sa mya k+saM bud+d+hA ya sarba satwA r+tha dra bi ta tset+tA ya
[\[172b.6\]]po ste klu'i rgyal po rnams nyer spyod sna tshogs dang bcas pa'i gtor ma 'di klu'i gtor ma'o//_//byams pa mgon po bsgoms pa'i rig pa dang zhabs su ldan pa yang dag par rdzogs pa'i sangs rgyas sems can thams cad kyi don gyis
[\[173a\]]
[\[173a.1\]]i daM ba liM di bya gan+d+ha bar+Na ra so pe taM pa ba b+hu dz+ya mAM sarba satwAM sh+tsa saM sA ra duH khA r+Na bA t+sa bo d+hau pra tiSh+Tha pa yi sh+ya si oM AHmeM hUM phaTa?swA hA/_mai tre ya ba liH//_52//oM in+da dza ma dza la dzak+kha b+hU ta ba h+ni bA yu rak+kha tsan+da
[\[173a.2\]]brlan pa'i thugs can la phyag 'tshal lo/_/lha rdzas kyi dri dang kha dog dang ro dang ldan pa'i gtor ma 'di bzhes te/_bdag dang sems can thams cad 'khor ba sdug bsngal gyi rgya mtsho las bsgral te rdzogs pa'i sangs rgyas kyi sa la dgod par mdzod cig_/byams pa'i gtor ma'o//_//dbang po gshin rje chu lha gnod sbyin 'byung po me lha rlung lha srin po
[\[173a.3\]]suj+dza mA da/_pap+pa tA la pa tA le aT+Tha sA p+pa swA hA/_i daM ba liM b+hu ny+dza dzi g+ha phul+la d+hU pa mAM sa peM g+ha am+ma sap+pa kA dza sa b+pa sA d+ha khA n+ti khu Ni phe Ta gA da hUM swA hA/_oM a kA ro mu khaM sarba d+harmA NAM A d+ya nu t+pan+na twA ta oM AHhUM phaTa?_swA hA/_shrI he ru ka ba liH//_/oM sA ha ja sam+ba ra A/hUM
[\[173a.4\]]zla ba nyi ma ma/_pha mthil 'og na brgyad sprul/_dri snoms me tog bdug pa sha dang nya sha bdag gi thams cad bya ba thams cad du sgrubs bzod par gsol gnod pa sol/_'di bod dpe la med/_a zhes bya ba ni ma skyes pa'i phyir chos thams cad kyi sgo'o/_/dpal he ru ka'i gtor ma'o//_//lhan skyes sdom pa
[\[173a.5\]]A gats+tsha A gats+tsha shI g+h+ra mi daM ba liM gr-ih+Na gr-ih+Na b+hu k+t+wa pi twA tr-i p+tiM kr-i twA sarba satwA nAM shAn+tiM kr-i twA swas+thA naM gats+tsha gats+tsha swA hA/_shri sa ha dza sam+pa ra ba liH//_54//oM tA re sarba bi g+h+nA ha re sarba b+ha ya ha re ma ma kr-i te sarba duSh+Ta satwAn dzam+b+ha ya dzam+b+ha ya/_stam+b+ha ya stam+b+ha ya/_mo ha ya mo ha ya/_ma ma shAn+TiM ku ru
[\[173a.6\]]gsol zhing 'thungs te tshim nas sems can thams cad la zhi ba mdzad de rang gi gnas su gshegs su gsol/_dpal lhan skyes sdom pa'i gtor ma'o//_//sgrol ma bgegs kun 'phrog ma 'jigs pa kun 'phrog ma/_bdag la byed pa/_/gdug pa dang rnam par gdug pa'i sems can thams cad
[\[173b\]]
[\[173b.1\]]puSh+TiM ku ru rAk+Sha ba ra Na gup+tiM ka ru sarba sid+d+hi m+me pra yats+tsha hUM hUM sarba duSh+Ta pra du Sh+Ta stam+b+ha ni tA re swA hA/_Ar+ya tA rA ba liH//55//oM badzra g+haN+Te AHoM badzra g+haN+Te AHra Na ra Na/_pra ra Na pra ra Na/_saM pra ra Na/_sarba bud+d+ha k+She tra pra tsA ri Ni/_pradz+nyA pA ra mi te nA da swa b+hA be badzra satwa hri da ya san+to Sha Na
[\[173b.2\]]rengs byed sgrol ma/_'phags ma sgrol ma'i gtor ma'o//_//rdo rje dril bu 'ur 'ur/_rab tu 'ur rab tu 'ur/_kun du rab tu 'ur sangs rgyas kyi zhing thams cad rab tu rgyu bar byed ma/_shes rab kyi pha rol tu phyin pa'i sgra'i rang bzhin rdo rje sems
[\[173b.3\]]ka ri hUM hUM phaTa?_phaTa?_swA hA/_sad+d+ha rma pA ThA r+thaM g+haN+TAM bA da yan+na na ne na man+t+re na da d+ya ta/_dI pa d+hU pa gan+d+haM nai be d+ya pu Sh+pa tA m+bu laM tsa ya thA bi d+hi nA dA ta byaM/_ta taHkr-i to baHsarba sa twA r+tha i t+yA di nA oM badzra muHswA he t+ya ne na bi sardza ye tra/_
[\[173b.4\]]dpa' thugs kun du mnyes par byed ma/_dam pa'i chos bklag pa'i phyir dril bu gsil zhing sngags 'dis dbul bar bya zhing mar me dang bdug pa dang dri dang zhal zas dang me tog dang so rtsi yang cho ga ji lta ba bzhin dbul bar bya'o/_/de nas/_khyed kyis sems can don kun mdzad/_/ces bya ba la sogs pa dang zhes bya ba 'dis gshegs su gsol bar bya ste
[\[173b.5\]]sad+d+ha rma ba liH//_56//oM brah+mA d+yA de ba tAHsarbe in+d+rA d+yA ma ma rak+Sha kAHnA ga gar+d+harba yak+ShA sh+tsa saM tr-ip+tA ba li nA sa dA/_oM a kA ro mu khaM sarba d+harmA NAM Ad+ya nu t+pan+na twA ta oM AHhUM phaT swA hA/_sArba karmi ka ba liH//57//oM AHhUM rA hu kA lAg+ni tsan+d+ra sUR+Ya maM ga la bu d+ha br-i haspa ti
[\[173b.6\]]dam pa'i chos kyi gtor ma'o//_//tshangs pa la sogs pa'i lha rnams dang dbang po la sogs pa bdag bsrung ba'i klu dang dri za dang gnod sbyin rnams rtag tu gtor mas tshim par mdzod/_las thams cad pa'i gtor ma'o//_//sgra gcan dus me zla ba nyi ma bkra shis gza' lhag phur bu
[\[174a\]]
[\[174a.1\]]shu kra ketu sha ni sh+tsa re b+h+yo\u0f85_n+ye b+h+yaHtsa de ba nA ga yak+Sha gan+d+ha rbA su ra ga ru Da kin+na ra ma ho ra gA di b+h+ya i daM ba liM grih+Na gr-ih+Na hUM phaTa?_swA hA/_sarba gra ha ba liH//58//oM ma hA sA ha sra pra ma da ni bi d+yA rA dz+nyi sarba sha tru bi dA ra Ni ma ma sarba sa twA nA ny+tsa shAnit+ma ku ru pu Sh+TiM ku ru pa sh+yam ku ru sarba de ba nA ga ya k+Sha
[\[174a.2\]]pa sangs mjug rings spen pa rnams dang /_gzhan yang lha klu gnod sbyin dri za lha min mkha' lding mi'am ci lto 'phye chen po la sogs pa rnams gza' thams cad kyi gtor ma'o//_//rig sngags kyi rgyal mo stong chen rab tu 'joms ma dgra thams cad rnam par 'joms ma lha dang klu dang gnod sbyin dang dri za dang lha ma yin dang nam mkha'
[\[174a.3\]]gan+d+ha rbA su ra ga ru Ta kin+na ra ma ho ra ga b+hU ta pre ta pi shA tsA dI nra da ha da ha pa tsa pa tsa ma tha ma tha bi d+h+wan+sa ya bi d+h+wan+sa ya ma hA sA hA sra pra mard ni i daM ba liM gr-ih+Na gr-ih+Na mAM sarba sa twAM sh+tsa rak+Sha hUM hUM phaTa?_swA hA/_ma hA sA hA sra pra mardanI ba liH//59//oM ma hA mA yu ri bi kyA rA dz+nyi sarba bi Sha pra sha ma ni ma ma shAn+tiM ku ru pu Sh+TaM ku ru ba sh+yaM ku ru
[\[174a.4\]]lding dang mi 'am ci dang lto 'phye chen po 'byung po dang yi dgas dang sha za la sogs pa rnams stong chen rab tu 'joms ma/_bdag dang sems can thams cas srung srung /_stong chen rab tu 'joms ma'i gtor ma'o//_//rigs sngags kyi rgyal mo rma bya chen mo dug thams cad rab tu zhi bar byed ma lha dang klu dang gnod
[\[174a.5\]]sarba de ba nA ga yak+Sha gan+d+harbA su ra ga ru Ta kin+na ra ma ho ra gA d+Yu ba dra bA nra ha na ha na da ha da ha mA ra ya mA ra ya gardza ya gardza ya ta rdza ya tard ya i daM ba liM gr-ih+Na mAM sarba satwAMsh+tsa rak+Sha rak+Sha hUM hUM phaT swA hA/_ma hA mA yu rI ba liH//60//oM ma hA shI ta ba ni bi d+yA rA dz+nyi sarba duSh+Ta pra mard ni ma ma sarba satwA nA ny+tsa shAn+tiM ku ru puSh+TiM
[\[174a.6\]]sbyin dang dri za dang lha ma yin dang nam mkha' lding dang mi'am ci dang lto 'phye chen po la sogs pa'i nye bar 'tshe ba rnams bdag dang sems can thams cad srung srung /_rma bya chen mo'i gtor ma'o//_//rig sngags kyi rgyal mo bsil ba'i tshal chen mo gdug pa thams cad rab tu 'joms ma
[\[174b\]]
[\[174b.1\]]ku ru pa sh+yaM ku ru sarba duSh+Ta pra duSh+TA mA ra ya mA ra ya/_kA ra ya kA ra ya/_tardza ya/_i daM ba liM gr-ih+Na gr-ih+Na rak+Sha rak+Sha hUM hUM phaT phaT swA hA/_ma hA shI ta ba nI ba liH//61//oM ma hA pra ti sa re sarba bi d+ya d+hi ba te i daM ba liM gr-ih+Na gr-ih+Na ma ma sarba sa twA nA ny+tsa shAn+tiM ku ru puSh+TiM ku ru ba sh+yaM ku ru b+hU ta pre ta pi shA tsA dInra ma ra ya mA ra ya/_marda ya marda ya/_
[\[174b.2\]]bdag dang sems can thams cad la zhi bar mdzod/_rgyas par mdzod dbang du mdzod/_bsil ba'i tshal chen mo'i gtor ma'o/_/rig sngags thams cad kyi bdag mo so sor 'brang ma chen mo/_bdag dang sems can thams cad la zhi bar mdzod rgyas par mdzod dbang du mdzod 'byung po dang yi dgas dang sha zla sogs pa rnams
[\[174b.3\]]mAM sarba sa twAM sh+tsa rak+Sha rak+Sha rak+Sha hUM hUM phaTa?phaTa?_swA hA/_ma hA pra ti sa rA ba liH//62//oM ma hA ma n+t+rA nu sA ri Ni i t+yu pa dra ba nA shi ni i daM ba liM gr-ih+Na gr-ih+Na ma ma sarba sa twA nA ny+tsa shAn+tiM ku ru pu Sh+TiM ku ru ba sh+yaM ku ru ma ma sarba sha trU na mA ra ya mA ra ya hrIM haHhUM phaTa?_swA hA/_ma hA man+t+ra nu sA ri N-I ba liH//63//kr-i ti ri ya mA tsA R+Ye su ma ti siM ha pA dA nA ba li mA li kA sa mA p+tA//_//
[\[174b.4\]]bdag dang sems can thams cad srung srung /_so sor 'brang mtshan mo'i gtor ma'o//_//gsang sngags chen mo rjes su 'dzin ma yams dang nye bar 'tshe ba sel ma/_gtor ma 'di zung zung bdag dang sems can thams cad la zhi bar mdzod rgyas par mdzod dbang du mdzad/_gsang sngags chen mo rjes su 'dzin ma'i gtor ma'o//_//slob dpon blo bzang seng ge'i zhal snga nas mdzad pa
[\[174b.5\]]gtor ma'i phreng ba 'di rdzogs so//_//bde bar gshegs pa'i ring lugs dam pa la/_mchog tu gces spras mdzad pa'i rje btsun mkhyen brtse'i dbang phyug gi zhal snga nas dang /_sa skyong chos kyi spyan ldan gyi bka' bzhin rgya gar shar phyogs kyi dge slong d+ha rma dI bA ka ra dang /_lo tsA ba d+harma pA la b+ha dras/_dpal e waM chos 'khor du bsgyur ba'o//_//
[\[174b.6\]{D3772}]@##/_/rgya gar skad du/_tsa tU rA dza ma hA ba liM nA ma/_bod skad du/_rgyal po chen po bzhi'i gtor ma zhes bya ba/_lha mo sgrol ma la phyag 'tshal lo/_/yon tan rgyud la skye ba yi/_/bar chad sel ba'i gtor ma'i mchog_/rgyal chen bzhi yi gtor ma brtsam/_/de nas sngon du 'gro ba'i cho ga tshad med pa bzhi byang chub
[\[174b.7\]]kyi sems bsgoms la/_gtor ma khyad par du bya ba bzang du bshams pa la/_de nas rang khyad par du bya ba yi dam gyi lhar bsgoms la/_sku gsung thugs yi ges byin gyis brlab/_gtor ma swa b+hA ba'i sngags kyis stong par bsgoms la/_stong pa'i ngang las laM las rlung gi dkyil 'khor/_de'i steng du raM las me'i
[\[175a\]]
[\[175a.1\]]dkyil 'khor/_a las thod pa'i phor pa/_de'i nang du a zhu ba las bdud rtsi/_de nas khru gang tsam na a las zla ba'i dkyil 'khor gyi steng du hUM dkar po yongs su gyur pa las rdo rje dkar po rtse lnga pa khong gseng can de'i steng na/_a las zla ba'i dkyil 'khor gyi dbus su tAM ljang gu las 'od zer
[\[175a.2\]]thur la 'phros/_bdud rtsir zhu yar 'phros sangs rgyas dang byang chub sems dpa'i thugs ka nas ye shes kyi bdud rtsi char rgan po tsam bab par bsams la a kA ro'i sngags lnga'am bdun brjod aHhUM yang lnga'am bdun brjod/_de ni gtor ma khyad par du bya ba'o/_/de nas mgron khyad par du bya ba ni
[\[175a.3\]]mdun gyi nam mkha' la paM las pad+ma'i gdan 'dab ma bzhi pa/_lte ba la a las zla ba'i dkyil 'khor de'i steng du tAM yig ljang gu las 'od spro bsdu byas pas ut+pa la tAM gyis mtshan pa/_de las 'od 'phros tshur 'dus pas rje btsun ma sgrol ma zhal gcig phyag gnyis pa/_sku mdog ljang gu g.yas
[\[175a.4\]]skyabs sbyin/_g.yon pa sdong bu dang bcas pa'i ut+pal 'dzin pa bsam/_de nas ye shes pa spyan drangs la dzaHhUM baM hoHsa bstim/_sku gsung thugs kyi yi ges byin gyis brlab/_de nas shar gyi pad+ma la rgyal po yul 'khor skyong zhal gcig phyag gnyis pa/_sku mdog dkar po/_lho'i pad+ma la rgyal po 'phags
[\[175a.5\]]skyes po sku mdog sngon po zhal gcig phyag gnyis/_nub kyi pad+ma la rgyal po mig mi bzang sku mdog dmar po zhal gcig phyag gnyis pa/_byang gi pad+ma la rgyal po rnam thos sras sku mdog ser po zhal gcig phyag gnyis pa/_de bzhi skad cig la wal gyis bskyed la/_de nas snying ga nas 'od zer 'phros
[\[175a.6\]]pas ye shes sems dpa' dgug gzhug bya/_sku gsung thugs kyi yi ges byin gyis brlab/_de nas de bzhi'i ljags mi dmigs pa las yi ge hUM re yongs su gyur pa las/_lce stod rdo rje lce smad sbu gu can gyis gtor ma la tar gyis btsugs nas gsol bar bsams la/_ba liM ta khA hi zhes lan gsum bstab po/_/
[\[175a.7\]]de nas bka' bsgo ba ni shar phyogs dri za'i gdon dang /_lho phyogs gshin rje'i gdon dang /_nub phyogs grul bum gyi gdon dang /_byang phyogs gnod sbyin gyi gdon dang /_gdon chen po bco brgyad dang /_bgegs rigs stong phrag brgyad cu la sogs pa la bsrung du gsol zhes gsol ba gdab po/_/de nas ye shes
[\[175b\]]
[\[175b.1\]]sems dpa' gshegs/_dam tshig sems dpa' mi dmigs par bsam/_gtor ma sa gtsang sar bskyal/_rgyal po chen po bzhi'i gtor ma rdzogs so//_//paN+Di ta dIpaM ka ra shrI dz+nyA na dang /_lo tsA ba dge bshes ston pas bsgyur ba'o/_/[{D3773}]@##/_/rgya gar skad du/_ma hA ba liM karma kra m-i brat+ti/_bod
[\[175b.2\]]skad du/_gtor ma chen po'i las kyi rim pa'i 'grel pa/_'phags pa 'jam dpal gzhon nur gyur pa la phyag 'tshal lo/_/dngos po kun bdag rdo rje sems/_/ston ka'i zla ba ltar dkar ba/_/sangs rgyas kun gyi bdag nyid che/_rgyud bdag mgon por phyag 'tshal bstod/_/'jam dbyangs la
[\[175b.3\]]sogs thams cad la/_/rdo rje gus par phyag 'tshal nas/_/gtor ma chen po'i rim pa 'di/_/blo dman rnams la phan phyir bshad/_/nyan pa po rtog pa dad ldan pa rnams dgos pa la sogs pa med pa la mi 'jug pas dang po re zhig dgos pa la sogs pa brjod par bya ste/_de la dgos pa ni gtor
[\[175b.4\]]ma chen po'i las kyi rim pa shes par bya'o/_/des bdag dang gzhan gyi don phun sum tshogs pa ni dgos pa'i dgos pa'o/_/de yang slob dpon gyi gzhung 'dis rtogs pa 'brel pa'o/_/brjod bya las kyi rim pa nyid do/_/shes rab ye shes 'od ldan pa/_/yan lag thams cad bsdus pa yi/_/'phags pa 'jam
[\[175b.5\]]dpal gzhon nur btud/_/ces bya ba ni slob dpon gyis yi dam gyi lha la mchod pa byas pa'o/_/de yang shes rab ni stong pa nyid kyi ye shes kyi rang bzhin yum shes rab kyi pha rol tu phyin pa'o/_/de yang /_shes rab spros dang bral ba'o/_/zhes pa dang /_stong pa nyid ni shes rab brjod/_/ces 'byung ba'i phyir ro/_/ye shes ni rnam pa
[\[175b.6\]]lnga'o/_/shes rab ye shes 'od gsal ba yod pas na de skad ces bya'o/_/yan lag ni mtshan dang dpe byad de bsdus pa ni tshang ba'o/_/thams cad ni ma lus pa'o/_/yang na yan lag ni/_stobs dang mi 'jigs pa dang gzungs dang ting 'dzin dang /_/so so yang dag rig dang bsrung ba med pa dang /_sangs rgyas chos ma 'dres pa bco brgyad
[\[175b.7\]]'od ldan pas/_rgyu dang 'bras bu'i yon tan khyad par kun ldan pa'o/_/zhes pa ni sangs rgyas kyi yan lag go/_/ma lus par tshang shing rdzogs pas na thams cad 'dus pa ste shing rta'i yan lag bzhin no/_/sdig pa rnams las ring du song bas 'phags pa'o/_/'jam zhing mnyen pa dang ldan pas 'jam dpal
[\[176a\]]
[\[176a.1\]]lo/_/sra zhing rtsub pa med pa'i dpal mnga' bas bgres shing 'gyur ba med pa'i sku na tshod lo brgyad pa lta bu gnyis su med pa'i bde ba'o/_/yang na shes rab ni spros pa dang bral ba stong pa nyid ye nas gnas pa'o/_/de yang de bzhin gshegs pa rnams byung yang rung ma byung
[\[176a.2\]]yang rung chos rnams kyi chos nyid ni gnas pa nyid do zhes pa dang /_sems can thams cad bde bar gshegs pa'i snying po can zhes gsungs pa'i phyir ro/_/de gsal zhing rtogs pas shes rab ye shes 'od ldan no/_/shes rab ye shes nyid yan lag ste/_bsdus pa'i sgra bsres pa
[\[176a.3\]]la yang 'jug pas dbyer med do/_/de nyid 'phags pa 'jam dpal gzhon nu ste/_'khor ba'i nyes pa bral ba gzugs skus 'gro ba'i don rdzogs pa/_chos sku bde ba zag pa med pa la phyag 'tshal bas na btud pa'o/_/gzhung rdzogs pa dang le lo med par bya bas na/_/gtor ma bdag
[\[176a.4\]]gis brtsams zhes pa ste rdzas mang pos bsres pa la mi 'dzin pas gtor ma ste/_mi 'dzin gtor bas gtor ma'o/_/zhes gsungs so/_/las dang po pas shes par bya ba'i phyir las kyi rim pa bri ba'o/_/slob dpon gyis grags pa dang chags pas ma yin gyi ma rtogs pa'i gang zag
[\[176a.5\]]la snying rje bas brtsams pa ni/_snying rje chen po'i sems bskyed pas/_/'gro ba ma lus don du ni/_/gtor ma chen po'i rim pa 'di/_/zhi ba'i rgyud kyi don bsdus yin/_/zhes bya'o/_/snying rje ni sems can la dmigs pa dang chos la dmigs pa'o/_/de la sems can
[\[176a.6\]]sdug bsngal gyis sdug bsngal ba la snying rje ba dang /_phyin ci log la yang dag tu 'dzin pa la snying rje ba ste go rims bzhin no/_/thams cad khyab pas chen po'o/_/'gro ba ris drug ni lha dang lha ma yin dang mi dang dud 'gro dang yi dgas dang dmyal ba ste spyi la gtong bas ma lus don to/_/
[\[176a.7\]]chen po zhes bya ba ni snga ma bzhin no/_/'jam dpal khri drug stong pa ni zhi ba dang khro bo'i rgyud kyi rtog pa mang bas na zhi ba'i rgyud kyi don bsdus pa'o/_/rgyud ni rgyu dang thabs dang 'bras bu'o/_/de la rgyud ni smin par byas pa dam tshig dang ldan pa'o/_/thabs ni de kho na nyid bcu la sogs pa'o/_/
[\[176b\]]
[\[176b.1\]]'bras bu ni mchog bsgrub pa'o/_/gang zhig snying rje'i rlan sems kyis/_/bdag dang gzhan don sgrub 'dod pas/_/zhes bya ba ni 'jug pa'i gang zag gi mtshan nyid de/_theg pa chen po la snying rje dang mi ldan pas mi 'grub pas rtsa ba ni snying rje chen po zhes gsungs so/_/bdag bla na med
[\[176b.2\]]pa'i byang chub 'dod pa dang /_sems can gyi don bya bar 'dod pas bla ma dam pa bsten par bya zhing rgyud kyi don btsal bar bya ba yin pas/_dang po mkhas la bslab par bya/_/zhes smos te/_dbang dang dam tshig thob pa'i slob mas bla ma mkhas pa snying rje dang ldan pa mang du thos pa mnyes
[\[176b.3\]]par byas la/_bla ma'i bka' dang mi 'gal bar spyad cing rgyud kyi dgongs pa btsal bar bya'o/_/lobs nas gtor ma'i rdzas bsogs te/_rin chen snod mdzes chu gtsang dang /_/rin chen lnga dang sman lnga dang /_/'bru lnga dang ni snying po lnga/_/spos dang me tog mdzes pa lnga/_/dkar
[\[176b.4\]]gsum mngar gsum phye 'am zan/_/'bras la sogs pa'i chan khrol dang /_khur ba la sogs gtsang ma'i zas/_/ji tsam 'byor tsam bsham par bya/_/zhes bya ba ni bla ma mnyes par byas shing rgyud thos nas las kyi rim pa shes nas rin po che'i snod la sogs pa'i rdzas 'byor pa
[\[176b.5\]]yongs su bsogs te/_snod rin po che las byas pa bzo legs pa'i nang du chu ma 'bags pa mi gtsang ba la sogs pas sme bar ma gyur pa dang /_gser dang byu ru dang dngul dang mu tig dang shel la sogs pa rin po che sna tshogs pa dang /_kan+ta ka ri dang /_ha sa de ba dang /_br-i ha ti dang /_
[\[176b.6\]]daN+Dot+pa la dang /_shwe ta a pa ra tsi ta la sogs pa'i sman thams cad dang /_'bras dang nas dang til dang gro dang ma sha sran ma sogs pa'i 'bru thams cad dang /_tsha dang mar dang sbrang rtsi dang bu ram dang gser la sogs pa snying po thams cad dang /_ga bur dang tsan+dan dang /_gur kum
[\[176b.7\]]dang /_a ka ru dang /_tu ru ska la sogs pa'i spos thams cad dang /_ut+pa la dang /_pad+mo dang /_man+dA ra ba dang /_tsam pa ka dang /_a shwa ka la sogs pa me tog thams cad dang /_mar dang /_'o ma dang /_zho dang /_ka ra dang /_bu ram dang /_sbrang rtsi dang /_'bras dang /_nas
[\[177a\]]
[\[177a.1\]]la sogs pa 'bras bu rnams kyi chan dang /_khur ba dang /_la du dang hwags dang /_thud sna tshogs pa dang /_gzhan yang dri zhim zhing gtsang ma'i zas sna tshogs pa dang /_phye dang zan ni gnyis ka dgos pa ma yin gyi yang na zhes pa'i don to/_/de yang rnam pa
[\[177a.2\]]thams cad du dgos pa ma yin gyi nus tshad du 'byor tshad do/_/mi nus pa dang mi 'byor na ji lta bu snyam pa la de dag med na chu nyid la/_rin chen sna 'ga' bdar la btang /_/zhes bya'o/_/'ga' ni gcig tsam de las lhag pa'o/_/don ni 'di skad ston pa yin te/_'byor tshad kyi rdzas yin gyi
[\[177a.3\]]rgya chad pa ni ma yin no/_/ting nge 'dzin nam dngos su ni/_/rnam lnga'i mchod pa'ang mdun du gzhag_/ces pa ni rnal 'byor rgyud la phyi rol gyi bya ba gtso bo ma yin pas so/_/rdzas dang ldan pas ting nge 'dzin gyi yan lag tu lus bde bar bya ba nas/_de nas stan bde ba la 'dug ste zhes
[\[177a.4\]]smos so/_/thams cad kyi don du snying rje 'gro bas na snying rje'i sems kyis mnyam par bzhag la zhes bshad do/_/mngon par rdzogs par byang chub ni tshogs rdzogs pas 'grub kyi gzhan du ma yin pas tshogs bsag dgos la/_de la yang rten khyad par can dgos pas bde bar
[\[177a.5\]]gshegs pa spyan drangs pa ni ting nge 'dzin kho nas 'grub pas/_de nas rang snying paM pad dkar/_/de dkyil a las zla dkyil 'khor/_/de dkyil d+hIHlas ral grir gyur/_/chang pa'i d+hIHlas 'od zer 'phros/_/bde gshegs sras bcas 'od kyis bkug_/mdun gyi mkha'
[\[177a.6\]]la gsal bar bsam/_/zhes smos te/_de'i don 'di yin te/_rang gi snying gar paM dkar po bsams la/_de yongs su gyur pa las pad+ma dkar po 'dab ma bzhi pa'i steng du a dkar po gyur pa las zla ba'i dkyil 'khor bsams pa'i steng du/_d+hIHdkar po gyur pa las ral
[\[177a.7\]]gri'i chang pa la d+hIHdkar pos mtshan pa'o/_/thams cad du dkar po ni skyon gyis ma gos pa'o/_/pad+ma ni shes rab kyi pha rol tu phyin pa pad+ma'i rigs so/_/zla ba ni byang chub kyi sems so/_/ral gri ni shes rab rno ba'o/_/d+hIHlas 'od zer lcags kyu'i dbyibs can gyis sangs rgyas
[\[177b\]]
[\[177b.1\]]dang byang chub sems dpa' dang nyan thos thams cad mdun gyi nam mkha' la bzhugs par bsams la/_phyag dang mchod pa la sogs pa rgyan dang ldan pas mchod pa dbul te spro bsdu gong dang 'dra'o/_/de yang phyogs bcu'i rgyal ba sras dang bcas pa la sems kyis sprul te phyag 'tshal lo/_/de yang
[\[177b.2\]]snying ga'i d+hIHlas ni mchod pa'i lha mo mang po spros te/_mchod pa dpag med dbul bar bya/_/zhes bya'o/_/bdag ni skye gnas thams cad du/_/zhes bya ba ni skye gnas bzhi'o/_/mngal dang drod gsher dang sgo nga dang rdzus pa las skyes pa thog ma med pa nas skye ba blangs pa kun du sdig pa srog gcod pa
[\[177b.3\]]dang /_ma byin par blangs pa dang /_mi tshangs par spyad pa dang /_brdzun dang /_phra ma dang /_tshig rtsub smras pa dang /_ngag 'khyal pa dang /_brnab sems dang /_gnod sems dang /_log par lta ba dang /_pha gsod pa dang /_ma gsod pa dang /_dgra bcom pa gsod pa dang /_de bzhin gshegs
[\[177b.4\]]pa la ngan sems kyis khrag bton pa dang /_dam pa'i chos spong ba la sogs pa thams cad rang gis byas pa dang /_gzhan la bcol ba dang /_gzhan byed pa la rjes su yi rang ba byas pa thams cad bshags so/_/sdig pa bgyis pa thams cad so sor bshags/_/zhes pa'i don to/_/
[\[177b.5\]]bdag gi dge ba spel ba'i phyir gzhan dge ba byed pa la rjes su yi rang ba ni sangs rgyas dang byang chub sems dpa' thams cad dge ba rgya chen po'i stobs kyis mchog bsgrub cing da ltar rgyun mi chad pa dang /_'gro ba gya nom pa rnams dge ba rgyun mi 'chad pa dang /_phal pa rnams dge ba bag 'ga' byed
[\[177b.6\]]pa la dga' ba'o/_/bde gshegs sras bcas bsam dag pa'i/_/'gro ba'i dge la rjes yi rang /_/zhes smras so/_/bsam dag ni nyon mongs pa'i dri ma dag pa'o/_/sems can thams cad la phan 'dogs pas na mgon po'o/_/de nyid thugs rje chen po mnga' bas na sems can
[\[177b.7\]]thams cad la snod kyi rim pa dang 'tsham pa'i chos kyi 'khor lo bskor cig pa'o/_/ji snyed ces bya ba ni mtha' dag ces pa'i don to/_/de nyid kyis na sangs rgyas ma lus pa zhes bya'o/_/sems can ma rig pa'i mun nag gi nang na gnas pa rnams la ye shes kyi snang bas gsal bar
[\[178a\]]
[\[178a.1\]]mdzad cing bzhugs shig pa ni/_mya ngan mi 'da' bzhugs su gsol/_/zhes bshad do/_/de ltar ma yin na skye shi med pa'i sku la grongs pa mi mnga'o/_/mya ngan 'das pa'i tshul ston pa ni rtag par lta ba sun dbyung ba dang le lo can la phan gdags pa'i phyir ro/_/
[\[178a.2\]]bdag gi dge ba 'di dag gis/_'gro rnams thams cad myur rdzogs shog_/ces bya ba ni sems can thams cad la bsngo ba dang bla na med pa'i byang chub tu bsngo ba thabs khyad par can yin pas so/_/oM badzra muHzhes pa ni gong gi spyan drang ba rnams gshegs su gsol ba'o/_/gzhan dag
[\[178a.3\]]ni rang gi snying gar bsdu bar 'dod do/_/de ni bdag la byin gyis rlob par dgongs pa'o/_/gshegs su gsol ba ni bsod nams bsags pas dgos pa grub par dgongs pa'o/_/da ni ye shes kyi tshogs kyi yan lag tu 'gyur ba byang chub kyi sems bskyed par bya ste/_
[\[178a.4\]]de yang smon pa dang 'jug pa'o/_/de la smon pa ni bla na med pa'i byang chub dang /_de las grub par 'dod do/_/'di ni 'jug pa'i sems so/_/de yang /_byang chub sems de mdor bsdu na/_/rnam pa gnyis su shes bya ste/_/smon pa byang chub sems dang ni/_/'jug pa byang chub sems nyid do/_/
[\[178a.5\]]'gro bar 'dod dang 'gro ba yi/_/bye brag ji ltar shes pa ltar/_/de bzhin mkhas pas 'di gnyis kyi/_/bye brag rim bzhin shes par bya/_/zhes bshad pa'o/_/de las kyang dang po kun rdzob byang chub kyi sems su gyur pa tshad med pa'i byams pa la sogs pa'o/_/sems bskyed
[\[178a.6\]]pa ni gzhan don phyir/_/yang dag rdzogs pa'i byang chub 'dod/_/ces byams pas gsungs so/_/tshad med pa ni tshad gzhal du med pa ste khams gsum pa thams cad la'o/_/de yang sems can thams cad la chos dang zang zing gi phan gdags pa dang /_nad la sogs pa'i
[\[178a.7\]]gnod pa zhi bar bya zhing nyon mongs pa spang bar bya ba dang /_de ltar phan btags pa dang gnod pa spangs pas sems can thams cad bde ba dang ldan zhing tshogs rdzogs pas de la dga' bar bya ba dang /_dgra zun thams cad mnyam pa bsgoms pas na/_de nas tshad med bzhi bsgom bya/_/
[\[178b\]]
[\[178b.1\]]'gro la phan sems byams pa'o/_/pha rol gnod sel snying rje'o/_/sems can don grub dga' ba ni/_/de ni dga' ba tshad med yin/_/gzhan gyis gnod pa tshad med byed/_/de la mnyam gzhag btang snyoms so/_/zhes bshad pa'o/_/de ltar tshad med bzhi rdzogs nas/_/
[\[178b.2\]]de bzhin nyid kyi ting 'dzin bsgom/_/zhes bya ba ni mtshams sbyar ba ste/_/de bzhin nyid ni chos thams cad kyi chos nyid do/_/shes rab kyi pha rol tu phyin pa'i mtshan brgya rtsa brgyad bshad pa ni de bzhin nyid kyi rnam grangs so/_/de nyid bshad pa na/_phyi nang snod bcud thams cad
[\[178b.3\]]kun/_/ngo bo nyid kyis rnam par stong /_/zhes bya ba ste/_phyi ni ri dang khang pa la sogs pa sems kyi gnas yin pas snod ces bya'o/_/de thams cad ngo bo nyid kyis stong pa nyid ni stong pa nyid las ma 'das pa'o/_/de yang shes rab kyi pha rol tu phyin pa las/_/de la phyi stong pa nyid gang zhe na/_phyi'i
[\[178b.4\]]chos gzugs dang sgra dang dri dang ro dang reg dang chos rnams te/_mi rtag mi 'jig pa'i phyir gzugs gzugs kyis stong ngo /_/sgra sgras stong ngo /_/dri dris stong ngo /_/ro ros stong ngo /_/reg reg gis stong ngo /_/chos chos kyis stong ngo zhes gsungs pa'i phyir ro/_/nang gi sems can du
[\[178b.5\]]gtogs pa rnams te snod na yod pas bcud do/_/de yang stong pa nyid de/_yang de nyid las nang gi chos mig dang /_rna ba dang /_sna dang /_lce dang /_lus dang /_yid do/_/de yang mi rtag mi 'jig pa'i phyir mig mig gis stong ngo /_/rna ba rna bas stong ngo /_/sna snas stong ngo /_/lce lces stong ngo /_/
[\[178b.6\]]lus lus kyis stong ngo /_/yid yid kyis stong ngo zhes gsungs pa'i phyir ro/_/gzugs rnam par rtog pa ni gzugs la sogs pa 'byung ba dang 'byung ba las gyur pa'o/_/de thams cad ni rnam par rtog pa tsam ste phyi rol na med do/_/ci'i phyir zhe na/_gcig dang du ma dang bral ba'i phyir ro/_/gal te
[\[178b.7\]]gzugs la sogs pa de dag yod na gcig pu zhig gam/_du ma zhig ces de dang por bya'o/_/gal te gcig pu zhig yin na ni zin pa dang ma zin pa dang /_rags pa dang phra ba dang dman pa dang gya nom pa'i cha tha dad pa mi 'thad do/_/du ma yang mi 'thad pa nyid de phra rab phyogs cha tha dad pa'i phyir ro/_/
[\[179a\]]
[\[179a.1\]]tha dad med pa yang ma yin te gegs byed pa'i phyir ro/_/gegs mi byed na ni gcig gi go de nyid gzhan gyi go yang yin pas thams cad phra rab gcig gi tshad du yang 'gyur la de nyid kyang mi snang bas gzugs la sogs pa phyi rol na mi snang ba nyid do/_/de'i phyir phra rab la cha
[\[179a.2\]]shas dang bcas pas phra rab gcig tu mi 'grub la/_ma grub pas du ma mi 'grub ste du ma yang khas mi blang ngo /_/yang na gzugs la sogs pa mi 'grub pa yin te 'brel pa med pas so/_/'brel pa yod pa yang ma yin te/_sems nyid ma yin pa dang /_sems dang rgyu 'bras ma
[\[179a.3\]]yin pa'i phyir ro/_/rgyu 'bras kyis kyang 'grub pa ma yin te dus mi mtshungs pa'i phyir ro/_/'brel pa med pa rtogs pa ni ha cang thal bar 'gyur ba'i phyir ro/_/de'i phyir yul thams cad rnam par rtog pa tsam mo/_/de bas na stug po bkod pa las/_sems ni rnam pa gnyis dngos su/_/gzung dang
[\[179a.4\]]'dzin ltar snang ba ste/_/bum pa snam bu la sogs la/_/yul ni gang yang yod ma yin/_/zhes gsungs pa dang /_sa bcu pa las kyang /_kye rgyal ba'i sras dag khams gsum pa ni sems tsam mo zhes gsungs pa dang /_'phags pa lang kar gshegs pa las kyang /_phyi rol gzugs
[\[179a.5\]]ni yod ma yin/_/bdag gi sems ni phyi rol snang /_/zhes gsungs pa'i phyir ro/_/'o na bcom ldan 'das kyis gzugs la sogs pa bshad pa ji ltar zhe na/_de ni bdag med pa tsam bstan pas 'dul ba'i nyan thos la phan gdags pa'i ched du dgongs pa can no/_/bdag
[\[179a.6\]]med pa rtogs pas mya ngan las 'das pa'i 'bras bu thob po zhe na/_des ni thar pa tsam thob kyi bla na med pa thams cad mkhyen pa ni ma yin no re zhig pa'o/_/de yang /_dmyal bar 'gro ba byang chub la/_/gtan du gegs byed ma yin te/_/rang sangs rgyas kyis rnams dang /_/nyan
[\[179a.7\]]thos rnams kyis gegs byed do/_/zhes gsungs pa'i phyir ro/_/sems kyang rnam par rtog pa tsam las don dam par grub pa ma yin no/_/bdag dang gzhan dang gnyis ka dang rgyu med pa las mi skye ba'i phyir ro/_/bdag las mi skye ste/_skyes zin pa ni skye mi dgos la/_ma skyes pa
[\[179b\]]
[\[179b.1\]]ni dngos po med pas rgyu ru mi 'thad pa nyid do/_/gzhan las kyang ma yin te gal te gzhan skyon rtag pa'am mi rtag pa de dpyad do/_/rtag pa las mi skye ste rim gyis mi 'byung bar thal ba'i phyir ro/_/rim gyis 'byung na rtag pa ma yin no/_/cig car skye na ni thams cad dus cig car skye
[\[179b.2\]]bas sngon dang da ltar med do/_/yang na sngar skyes pa rnams phyis kyang skye'o/_/snga phyi tha dad na mi rtag pa la mi skye bar 'grub po/_/mi rtag pa la skye na 'das pa dang ma 'ongs pa las mi skye ste med pa'i phyir ro/_/da ltar ba ni dus mnyam pa rgyu 'bras su mi 'thad do/_/dus mi mnyam pa da ltar ba
[\[179b.3\]]ma yin no/_/yang na 'brel ba las sam ma 'brel ba las zhes de dpyad par bya'o/_/lam 'brel pa ni ha cang thal bar 'gyur ro/_/'brel na yang phyogs gcig gam thams cad phyogs gcig na 'brel pa tha dad pas da ltar ba mi 'thad pa nyid do/_/phyogs thams cad do zhe na/_de yang mi
[\[179b.4\]]'thad pa nyid de snga phyi gcig pa'i phyir ro/_/de nyid kyis na gnyis ka la ba skye ba yang ma yin te long ba 'dus pa bzhin no/_/rgyu med pa la skye na rag las pa med pas dus thams cad du skye'o/_/de'i phyir bcom ldan 'das kyis kyang /_/dngos rnams skye ba kun rdzob tu/_/dam pa'i
[\[179b.5\]]don du rang bzhin med/_/rang bzhin med la 'khrul pa gang /_/de ni yang dag kun rdzob po/_/zhes gsungs pa dang /_'phags pa 'jig rten las 'das pa'i le'u las/_kye rgyal ba'i sras dag khams gsum pa 'di dag sems tsam ste dus gsum yang sems su rtogs
[\[179b.6\]]shig ces gsungs pa dang /_'phags pa lang kar gshegs pa las kyang /_sems tsam la ni brten nas su/_phyi rol don la mi brtag go/_/de bzhin nyid la gnas nas su/_/sems tsam las kyang bzla bar bya/_/sems tsam las ni 'das nas su/_/snang ba med
[\[179b.7\]]las bzla bar bya/_/snang med gnas pa'i rnal 'byor pa/_/de yis theg pa chen po mthong /_/zhes gsungs pa dang 'phags pa shes rab kyi pha rol tu phyin pa las kyang /_gzugs kyang rmi lam lta bu sgyu ma lta bu zhes pa nas/_mya ngan las 'das pa yang rmi lam lta bu sgyu ma lta bu/_
[\[180a\]]
[\[180a.1\]]mya ngan las 'das pa las lhag pa'i chos zhig yod na yang rmi lam lta bu sgyu ma lta bu'o zhes gsungs pa'i phyir ro/_/de'i phyir gzung ba dang 'dzin pa rnam par rtog pa yin pas de las 'das pa ni yul du mi byed cing ma chags pa ste/_stong pa nyid bsgom pa nas sems nyid mnyam pa'i
[\[180a.2\]]ngang du bsgom zhes bya'o/_/mnyam pa'i ngang ni sems kyi mtshan nyid stong pa nyid do/_/de nyid byin gyis brlab pa ni gsang sngags kyi mthus bsam gyis mi khyab pa'o/_/de nyid kyis na oM swa b+hA wa zhes pa gzhan gyis dag par byed pa dbang phyug lta bus ma yin pas rang bzhin gyis dag la de yang
[\[180a.3\]]gcig 'ga' ma yin pas chos thams cad rang bzhin gyis dag pa zhes bya ste/_chos thams cad rang bzhin stong pa nyid yin gyi gzhan gyis stong par byas pa ma yin pas oM swa b+ha wa shud+d+haHsarba d+harmAHswa b+hA wa shud+d+ho\u0f85_haM zhes pa'o/_/sngags de brjod pas bdag nyid dang ni chos rnams thams cad
[\[180a.4\]]dag par bsam zhes bya ba ni bdag ni sems so/_/de yang /_bdag ni legs par dul gyur na/_/mkhas pas mtho ris thob par 'gyur/_/zhes gsungs pa dang /_yang /_sems dul ba ni dge ba ste/_/sems dul bde ba thob par byed/_/ces gsungs pa'i phyir ro/_/chos ni gzugs dang
[\[180a.5\]]sgra la sogs pa'o/_/rnams zhes pa ni mang po'i tshig ste ma lus pa la mi 'jug pas thams cad ces bsnan pa'o/_/dag pa'i don ma rtogs pa la gsang sngags kyi byin gyi rlabs kyis rtogs pa ni bsam gyis mi khyab po/_pha rol tu phyin pa las stong nyid rtogs pa dang /_sbyin pa la
[\[180a.6\]]sogs pas bsod nams bsags pa dang /_snying rjes sems can gyi don byed na gsang sngags zhes bya ba dgos pa med pa yin nam zhe na ma yin te/_thabs khyad par can bsam gyis mi khyab pa'i phyir ro/_/thabs ji lta bu zhe na/_'di lta ste dam tshig dang dbang thob pa thog mar ro/_/de
[\[180a.7\]]nas ni bsgom pa dang /_bzlas brjod dang /_sbyin sreg dang /_gtor ma dang /_sAts+tsha dang /_dkyil 'khor dang /_gzhan bsrung ba dang /_gang dag mi 'dul ba rnams la rdzu 'phrul la sogs pa 'dul ba'i thabs bsam gyis mi khyab pa'o/_/theg pa chen po nyid nas gtor ma la sogs pa
[\[180b\]]
[\[180b.1\]]sbyin pa dang /_gzhan bsrung ba la sogs pa'i sems can gyi don byed pa'i tshul khrims dang /_mchod rten la sogs pa yang yod do zhe na/_de thams cad du dbang dang dam tshig med pas gdol pa can gyi ngag dang 'dra bas med pa nyid do/_/yang de rnams thabs dang bral bas de thams cad
[\[180b.2\]]la rmongs pa nyid kyi phyir ro/_/de nyid kyi phyir dpal de kho na nyid bsdus pa las/_ji ltar phyag rgyas 'grub 'gyur ba/_/de ltar byang chub spyod la sogs/_/thabs kun cho ga'i rim pas kyang /_/sangs rgyas sems can don mi 'grub/_/ces gsungs so/_/des na lha'i rnam pa med
[\[180b.3\]]pas nyan thos bzhin du lus ngag gtso bor byed pas rmongs pa nyid do/_/sems nyid sgyu ma lta bu de nyid thabs kyi dam pa lha dang mi bral bas thams cad 'grub pas na/_bsam pa gang dang gang dag gis/_/mi rnams yid ni yang dag sbyor/_/des ni de yi rang bzhan 'gyur/_/sna tshogs nor bu
[\[180b.4\]]ji bzhin no/_/zhes gsungs so/_/thams cad mkhyen pa nyid 'grub pa'i rgyu ni thabs dang shes rab yin la/_de la yang tshogs pas 'grub kyi ma tshogs pas ma yin no/_/thabs dang shes rab med pa ma yin te/_thabs ni pha rol tu phyin pa'o/_/shes rab ni rang bzhin med pa'o
[\[180b.5\]]zhe na/_de yang 'brel pa yod pa ma yin te/_mnyam gzhag thabs dang bral ba dang /_gzhan du shes rab dang bral ba'i phyir ro/_/de'i phyir sa bon rkyen dang bral ba lta bu'o/_/sbyin pa la sogs pa bsam pas kyang 'grub pa thams cad lha dang mi bral bas sgyu ma lta bur shes pa ni rgyu tshogs
[\[180b.6\]]pa ste/_gang la yang mi 'dzin pa'i shes pa de nyid lha'i rnam pas sbyin pa la sogs pa dngos su dang /_sems kyi sprul pas thabs khyad par can zhes bya'o/_/lha'i rnam pa ni kun brtags pa ste smig rgyu lta bu'o/_/dngos po med pas don dang phrad pa yang med la/_brtags pas snang ba
[\[180b.7\]]yang dngos po ste keng rus kyi gzugs brnyan la sogs pa lta zhe na yin te/_longs spyod rdzogs pa'i sku dang sprul pa'i sku yang snang ba yod la/_sems can thams cad kyi don yang byed pas don dang phrad pa yin no/_/keng rus ni zhes pas dngos po lha'i rang bzhin med par ma rtogs so/_/
[\[181a\]]
[\[181a.1\]]de'i phyir gzhag pa 'di ni mthun pa ma yin no/_/gal te longs spyod rdzogs pa'i sku la sogs pa yod na 'dus byas yin pas sangs rgyas ma yin no zhe na/_dngos po yang dag par grub pa ma yin pa snang ba tsam sgyu ma lta bu dang /_yang dag par rdzogs pa'i sangs rgyas
[\[181a.2\]]la 'gag pa yod pa ma yin pas ha cang yang thal bar 'gyur ro/_/gzugs kyi snang ba tsam med na sems can gyi don yang med cing bka' thams cad kyang med pas de ni skur ba'o/_/de nyid kyi phyir 'phags pa chos yang dag par sdud pa las/_dper na sgyu ma'i mkhan po zhig_/
[\[181a.3\]]sprul pa thar bar bya phyir brtson/_/des ni snga nas de shes pas/_/sprul pa de la chags pa med/_/srid gsum sprul pa 'dra bar ni/_/rdzogs pa'i sangs rgyas mkhas pas shes/_/'gro ba'i ched du go bgos te/_/'gro ba de ltar snga nas shes/_/zhes gsungs pa dang /_'phags pa
[\[181a.4\]]lang kar gshegs pa las kyang /_ji ltar me long dag las gzugs/_/gcig dang gzhan yang rnam spangs par/_/snang yang de ni yod ma yin/_/de bzhin dngos po'i ngo bo nyid/_/ces gsungs so/_/lha'i rnam pa med pa la brtags pa yin no zhe na/_de kho na nyid bsgom pa
[\[181a.5\]]yang de bzhin te mtshungs so/_/las dang po pa la de kho na nyid mos pa'i sgo nas sam rnam rtog brtan po'i sgo nas yin gyi mngon sum ma yin te/_mngon pa'i nga rgyal can mngon sum mo snyam du log par rtogs pa nyid do/_/dbang dam tshig gi thabs ni thabs dang shes rab tu
[\[181a.6\]]mi 'dod de/_shes rab ni rang bzhin med par shes pa thabs ni sbyin pa la sogs pa yin/_thams cad mkhyen pa'i rgyu ma yin no zhe na/_'phags pa dang bla ma la mchod pa rgya chen po phul ba dang /_sbyin gtong bya ba dang /_zhi ba dang dul ba dang /_sems can gyi don bya zhing gnod
[\[181a.7\]]pa spang ba dang /_dge ba la brtson par bya ba dang /_bsam pa rnam rtog gzhan gyis g.yengs pa ma yin pa dang /_ye shes phab pa la sogs pa bsam gyis mi khyab pa yin zhing yang dag par rdzogs pa'i sangs rgyas kyi bag chags 'jug pa'o/_/de yang byang chub tu sems
[\[181b\]]
[\[181b.1\]]bskyed pa dang /_so sor thar pa'i sdom pa'i cho ga bzhin te gzhi de la brten pa'o/_/de bas na gsang sngags kyi theg pa ni rdo rje'i theg pa zhes bya ba ste mi phyed pa'o/_/'bras bu lam du byed pa yin zhing tshe gcig la sogs pas 'grub pas lam nye ba'o/_/de nyid kyang /_kun du snang gi ting 'dzin ni/_/
[\[181b.2\]]de yi rjes la bsgom par bya/_/zhes bya ba la sogs pa'o/_/kun ni ma lus pa ste snang ba ni snying rje'i sems so/_/rjes ni phyi nas te bar ma chad pa'o/_/sems can la dmigs pa yang yod pas de ma rtogs pa'i sems can la snying rje chen po bskyed pa ni/_nam mkha' lta bur khyab par
[\[181b.3\]]bsgom/_/zhes bshad do/_/de zhes bya ba ni 'das ma thag pa'o/_/ma rtogs pa ni ma shes pa ste stong pa nyid ma go zhes bya ba'i don to/_/de yang sems can thams cad la bsgom gyi gcig la 'ga' ma yin pas chen po'o/_/de nyid kyis nam mkha' dang 'dra'o/_/de rjes rgyu yi ting 'dzin ni/_/
[\[181b.4\]]shel ltar dkar ba'i yi ge a/_/nam mkha'i dkyil du gsal bar bsam/_/de la 'od 'phros 'phags pa mchod/_/sems can don byas 'dus gyur nas/_/a la thim nas 'od du zhu/_/muM yig 'od dang ldan pa zhig_/nam mkha'i dkyil du gsal bar bsam/_/zhes bya ba ni de
[\[181b.5\]]rjes bsam zhes 'brel te/_rgyu ni nye ba'i rgyu ste de las skye zhes bya ba'i don to/_/shel ni gsal zhing 'tsher ba ste de lta bu'i a dkar po ni rgyu'o/_/ting nge 'dzin ni de'i rnam par sems rtse gcig pa'o/_/nam mkha' ni stong pa nyid de de'i ngang la skye ba med pa'i yi ge a'o/_/de nyid ni 'od
[\[181b.6\]]gsal ba dang ldan pas 'jig rten khams su spro ba'o/_/'phros nas sems can gyi don bya ba dang 'phags pa la mchod pa ste de yang sems can la zang zing dang /_chos dang byams pa dang skyabs kyis phan gdags la/_'phags pa rnams thams cad mchod pa dbul ba yin pas so/_/
[\[181b.7\]]de nas 'od a nyid la 'dus pa ni thim pa'o/_/zhu zhes bya ba ni a'i dngos po med pa'o/_/'o na ci'i dngos por gyur snyam pa la muM yig 'od dang ldan pa zhes bya'o/_/'od la sogs pa ni snga ma bzhin no/_/'di skad ston pa yin te stong pa nyid kyi ngang las rang rang gi sems a dkar por snang
[\[182a\]]
[\[182a.1\]]ba las 'od 'phros pas sems can dang 'phags pa la phan gdags pa dang mchod pa byas te 'dus pas muM du gyur pa'o/_/de'i don ni 'di yin te/_chos kyi sku skye ba med pa'i ngang las thugs rje chen pos don mdzad pa'i gzugs sku dang ldan pas na de bzhin nyid
[\[182a.2\]]bsgoms nas/_ma rtogs pa la snying rje zhing de'i don du snang bar ldang la a la sogs pa yang de bzhin no/_/de ni don dam pa byang chub kyi sems su gyur pa gnyis su med pa'o/_/da ni gzugs kyi sku nyid sems can gyi don mdzad cing gdul bya la snang ba bshad par bya ste/_de las kyang
[\[182a.3\]]dang po rten bshad pa ni/_/de las e yi sgra byung bas/_/'og gi phyogs su yi ge e/_/de las gru gsum dkar po ni/_/gyen du 'greng ba tshad med bsam/_/zhes bya ste/_de zhes bya ba ni muM ste e zhes grags pa las chad pa lta bur 'og phyogs su grub pa ni dbyibs gru gsum mo/_/
[\[182a.4\]]kha dog dkar po'i gzhal yas khang dpangs mtho zhing rgya che bas na gyen du 'greng ba tshad med ces bya'o/_/gzhal yas khang du gdan bsam pa ni/_/de nas paM gyi sgra byung bas/_/de dkyil paM byung pad 'dab ljang /_/'dab ma bzhi pa nyi zlar ldan/_/zhes pa'o/_/de nas zhes bya ba ni
[\[182a.5\]]gzhal yas khang grub nas so/_/sgra la sogs pa ni snga ma bzhin no/_/dkyil gyi snying po ste gzhal yas khang gi snying po la bya'o/_/paM nyid gyur pa las pad+ma 'dab ma bzhi pa kha dog ljang gu 'dab ma gnyis dang snying po la nyi ma 'dab ma gnyis la zla bas brgyan te gru gsum ni chos kyi dbyings
[\[182a.6\]]so/_/pad+ma ni nyes pas ma gos pa'o/_/nyi ma thams cad mkhyen pa yin zhing zla ba byang chub kyi sems so/_/rten de lta bu dang ldan nas lha nyid sgom pa ni/_de rjes d+hIHyi sgra byung bas/_/nyi ma'i dkyil du d+hIHdkar bsam/_/de las ral gri d+hIHldan bsam/_/de las 'jam dpal
[\[182a.7\]]zhes bya ste/_/sgra la sogs pa snga ma bzhin no/_/shes rab kyis thams cad gcod pa ral gri'i chang ba la d+hIHyis mtshan pa'o/_/de yongs su gyur pa las 'jam dpal lo/_/mtshan nyid ji lta bu zhe na/_sku mdog dkar po g.yas na ral gri g.yon na glegs bam/_gzhon nu'i
[\[182b\]]
[\[182b.1\]]gzugs can zur phud lnga/_/phyag rgya lnga ldan bdag nyid bsam/_/zhes bshad pa'o/_/'di skad ston pa yin te/_muM las e grags pa las/_e kha dog dkar po gru gsum gyi gzhal yas khang du/_muM las paM grags pas pad+mar gyur pa'i dkyil du d+hIHgyur pa'i ral gri
[\[182b.2\]]las 'jam dpal sku mdog dkar po zhal gcig pa/_phyag gnyis pa ral gri dang shes rab kyi pha rol tu phyin pa'i po ti bsnams pa/_na tshod lo brgyad pa'i mtshan nyid can ral pa'i thor tshugs can/_/dbu rgyan rigs lngas mtshan pa phyag dang zhabs kyi le'u dang mgul rgyan dang
[\[182b.3\]]sku'i se mo do la sogs pa'i rgyan dang ldan pa'i/_/mdun du ma yin pas bdag nyid ces pa'o/_/de la sku gsung thugs kyi rgyas gdab pa ni/_dpral pa mgrin pa snying ga ru/_/go rims bzhin du oM AHhUM ni bsam par bya/_/zhes bya'o/_/de nas nam mkha'i muM yig
[\[182b.4\]]thams cad kyi 'byung gnas de bdag 'jam dpal gyi dbus su babs te gyur pa las ye shes sems dpar gyur par bsam pa'o/_/'khor rnams bskyed pa ni/_/de nas bdag gis tsa brjod pas/_/g.yas kyi pad 'dab zla dkyil du/_/lha mo skra can sku mdog dkar/_/zhal
[\[182b.5\]]gcig phyag gnyis rin chen g.yas/_skyil krung phyed bcas rgyal mtshan g.yon/_/zhes bya ste/_tsa zhes brjod pas zla ba'i steng du tsa byung nas de gyur pa las lha mo dkar mo ming skra can ma'o/_/g.yas brkyang g.yon bskum pa'i skyil krung phyed do/_/skra ni tsha reg dang grang reg
[\[182b.6\]]las skyob pas na de bzhin du me long lta bu'i ye shes kyi rnam rtog gi tsha grang las skyob pa'o/_/de rjes bdag gis ra brjod pas/_mdun gyi pad 'dab nyi dkyil du/_/lha mo dra can sku mdog dmar/_/g.yas na ral gri g.yon bad sngon/_/skyil krung phyed pa'i gar du bzhugs/_/yang ni
[\[182b.7\]]bdag gis pa brjod pas/_/rgyab kyi pad 'dab zla dkyil du/_/lha mo zla 'od sku mdog ser/_/skyil krung phyed bcas ral gri g.yas/_/ut+pal sngon po g.yon pa na/_/bdag gis na yi sgra brjod pas/_/g.yon gyi pad 'dab nyi dkyil du/_/nye ba'i skra can sku mdog ljang /_/g.yas na ral gri
[\[183a\]]
[\[183a.1\]]po ti g.yon/_/g.yas brkyang g.yon bskum stabs su bzhugs/_/zhes bya ba'i rjes ni phyi nas te lha mo dra can bskyed nas so/_/ral la sogs pa'i yi ge rnams ni snga ma bzhin no/_/mdun la sogs pa'ang ni go sla'o/_/dra ba can ni nyon mongs pa dang bral bas so sor
[\[183a.2\]]rtog pa'i ye shes te de yang nyon mongs 'phrog pas dra ba can te/_nyon mongs phyed 'phrog dra phyed yin/_/zhes gsungs pa'i phyir ro/_/de dang ldan pas dra ba can no/_/dmar ba ni sems can gyi don la chags pa'o/_/zla 'od ces bya ba ni mnyam pa nyid kyi ye shes te/_zla ba'i 'od thams cad la gsal
[\[183a.3\]]zhing bsil ba ltar thams cad mnyam pa nyid kyi ye shes so/_/ser ba ni rin po che'i rigs sems can thams cad kyi tshe dang bsod nams 'phel bar byed pa'o/_/nye ba'i skra can ni bya ba grub pa'i ye shes te me long lta bu'i ye shes kyi shugs kyis byung bas nye ba'o/_/ljang gu kha dog sna tshogs zhes bya ste las
[\[183a.4\]]thams cad pa'o/_/da ni de rnams kyi phyag mtshan bshad par bya ste/_rin po che ni dgos 'dod sdod pa'o/_/rgyal mtshan ni chos mi nub pa'o/_/ral gri shes rab kyis thams cad gcod pa'o/_/pad+ma sngon po ni 'gro ba'i don byas kyang nyes pas ma gos pa las mi 'gyur ba'o/_/ut+pal ni thams cad phan 'dogs shing lan la
[\[183a.5\]]re ba med pa'o/_/po ti ni chos kyi char 'bebs pa'o/_/lha mo bzhi po de rnams kyang phyag rgya dang ldan par bsam zhes bya ba ni snga ma bzhin no/_/rnal 'byor pa'i lus ni rgya mtsho'i gzings bzhin du bskyang bar bya ba yin na bsrung ba'i de kho na nyid ji lta bu snyam pa la bdag nyid 'jam dpal yin phyir dang /_
[\[183a.6\]]yi ge gsum gyis byin brlabs phyir/_/lus bsrung cho ga bya mi dgos/_/zhes bya ste/_bdag 'jam dpal gyi rnal 'byor nyid bsrung ba'i cho ga yin pas/_gzhan gyi bsrung ba la rag ma lus pa dang /_sku gsung thugs byin gyis brlab pa yang bsrung ba mchog tu
[\[183a.7\]]gyur pa'o zhes pa'i don to/_/tho rangs la sogs pa thog ma 'jug pa'i dus dang /_gnas skabs gzhan gyi bya ba dang /_mchod pa la sogs pa'i yan lag tu khrus dang phyogs dang dus dang skar ma dang rdzas rnams kyang rkyen du gyur pa yin na ci'i phyir ma bshad ce na/_snying rje'i sems
[\[183b\]]
[\[183b.1\]]kyis mnyam 'jog phyir/_/zhes bya ste gtan tshigs de'i phyir ro/_/de'i phyi rol kyi khrus dang phyogs dang dus dang skar ma dang rdzas kyi kha dog ni sogs pa zhes bya bar bsdu'o/_/de rnams kyi rtsol ba bya mi dgos te snying rje chen po dang /_stong pa nyid dang lha'i rnal 'byor nyid kyis grub pa'i phyir
[\[183b.2\]]ro/_/de yang /_khrus dang gtsang sbra 'dir mi dgos/_/dka' thub dka' spyad mi dgos te/_/sangs rgyas kun dang sems dpa' che/_/rtag tu sbyor bas 'grub par 'gyur/_/zhes gsungs pa lta bu'o/_/snying rje dang ldan na sdom pa gsum la gnas te/_de yang khrus kyi cho ga
[\[183b.3\]]yin pas na sdom pa gsum la gnas pa ni/_/dang po khrus su bshad pa yin/_/zhes gsungs so/_/byas pas nyes par 'gyur ram snyam pa la byas pa la yang nyes pa med de de lta bu la dga' ba dang rnal 'byor gyi rkyen du 'gyur na bya ba nyid do/_/rnam pa thams cad du dgos pa ma yin gyis
[\[183b.4\]]bya ba ni yin no zhes pa'i don to/_/de ltar lha'i rnal 'byor dang ldan pas bsgom pa dang /_bsgoms pas dub na bzlas pa bya ba la sogs pa ni/_bdag gi nang gi snying ga ru/_/muM yig 'od dang ldan pa bsam/_/de las 'khor lo rtsibs brgyad bsam/_/zhes bshad do/_/bdag 'jam
[\[183b.5\]]dpal gyi nang gi ye shes sems dpa' ste/_de'i thugs kar muM dkar po 'od zer sna tshogs can gyur pa las/_'khor lo rtsibs brgyad dang ldan par bsam zhes pa'i don to/_/mdo sde dang /_'dul ba dang /_mngon pa theg pa che chung gi drug dang gsang sngags las bya ba gtso
[\[183b.6\]]bo dang /_rnal 'byor gtso bo ste brgyad kyis chos kyi 'khor lo skyon med par bskor bas dkar po rtsibs brgyad pa'o/_/de'i mtshan nyid ji lta bu zhe na/_mu khyud gnyis dang ldan par bsam/_/zhes bya ste mu khyud rim pa gnyis kyis bskor ba'o/_/de yang yig 'bru dgod pa ni phyi rol gyi mu
[\[183b.7\]]khyud la kA li zhes bya ste/_ka kha ga g+ha nga /_tsa tsha dza dz+ha nya/_Ta Tha Da D+ha Na/_ta tha da d+ha na/_pa pha ba b+ha ma/_ya ra la wa/_sha Sha sa ha/_k+Sha/_de rnams bsam mo/_/mu khyud nang ma la ni A li zhes bya ste/_a A i I u Ur r-i r-I l-i l-I e i o au aM aH/_de rnams bsam pa'o/_/dbus
[\[184a\]]
[\[184a.1\]]kyi lte ba ste 'khor lo'i snying po la oM bsam mo zhes pa ni gzhan 'dren pa ste 'khor lo'i rtsibs kyi yig 'bru'o/_/de nyid bshad pa/_a ra pa tsa na d+hIHdang /_mthar ni swA hA yod pa rnams zhes bya ste dang ni swA hA bsdu'o/_/snying po las mthar gyur pa ni rtsibs nyid do/_/
[\[184a.2\]]kha cig ni swA hI mtha' can zhes bya bar 'dod do/_/don ni 'di yin te/_a ra pa tsa na d+hIHswA hA brgyad rtsibs re la yig 'bru re dgod pa'o/_/de nyid kyis ni/_rtsibs brgyad la ni klag phyogs su/_/sems kyis bri zhing bsam par bya/_/zhes bshad pa'o/_/klag phyogs ni mdun nas
[\[184a.3\]]g.yas phyogs nas phar rim pas so/_/rim gyis bri ba ni gsal bar bsam pa'o/_/de yang gang gi tshe bar skabs su skyo bar gyur pa de'i tshe mchod pa dang /_bstod pa byas la bsgom par bya'o/_/de nas kyang skyo bar gyur na bzlas pa bya ste/_oM a ra pa tsa na d+hIHswA hA zhes
[\[184a.4\]]bzlas so/_/'di skad ston pa yin te/_tho rangs kyi dus su khrus la sogs pa byas sam ma byas kyang rung ste/_stan bde ba la 'dug nas snying rje'i sems kyis mnyam par bzhag la mchod pa rnam pa lnga dang ras ris la sogs pa'i sku gzugs dang maN+Dal byi dor legs par byas
[\[184a.5\]]par me tog tshom bur dgram pa dang /_sngar bshad pa'i gtor ma bsham pa'am/_yang gtor ma ma bshams pa yang rung ste sngar bshad pa'i yan lag bdun pa la sogs pa byas pa ste tshad med pa bzhi bsgom pa dang /_yang na yan lag bcu gcig pa bya ste/_phyogs dus kun
[\[184a.6\]]na bzhugs pa yi/_/sangs rgyas chos dang dge 'dun te/_/dkon mchog gsum la skyabs su mchi/_/bdug pa me tog mar me sogs/_/dngos su bshams dang sprul pas mchod/_/bdag gi skye gnas thams cad du/_/sdig pa ci bgyis thams cad bshags/_/bde gshegs
[\[184a.7\]]sras bcas bsam dag pa'i/_/'gro ba'i dge la rjes yi rang /_/mgon po thugs rje che rnams kyis/_/chos kyi 'khor lo bskor du gsol/_/ji snyed sangs rgyas ma lus pa/_/mya ngan mi 'da' bzhugs su gsol/_/bla na med pa'i byang chub tu/_/dus 'di phan chad sems
[\[184b\]]
[\[184b.1\]]bskyed bgyi/_/mgon po rnams la lus 'di dbul/_/thugs la bzhes shing dngos grub stsol/_/bdag gi dge ba de dag gis/_/'gro rnams thams cad myur rdzogs shog_/so sor thar dang byang chub sems/_/rig 'dzin sdom la gnas par bgyi/_/zhes brjod la gshegs su
[\[184b.2\]]gsol lo/_/de nas tshad med pa bzhi la sogs pa nas snying gar 'khor lo bsgom pa'i bar du snga ma bzhin du byas la/_lte ba'i oM las 'od 'phros pas ye shes sems dpa' spyan drangs la mchod pa rnam pa lnga la sogs pa dbul zhing bstod la de nas gsal bar bsgom pa'o/_/de nas skyo bar
[\[184b.3\]]gyur na mchod pa la sogs pa bya ste/_de nyid bshad pa/_de las oM las 'od zer ni/_/lcags kyu'i dbyibs 'phros yi dam lha/_/'khor bcas bkug nas nam mkhar bsam/_/zhes bya'o/_/snying ga'i oM las 'od zer lcags kyu'i dbyibs 'dra ba 'phros pas yi dam gyi lha 'jam dpal 'khor
[\[184b.4\]]lha mo bzhis bskor ba'i ye shes sems dpa' spyan drangs la mdun du bzhugs su gsol ba'o/_/de yang sgom pa gtso bor byed pas dzaHhUM baM hoHzhes brjod pas dgug pa dang gzhug pa dang bcing ba dang dbang du bya bas gnyis su med par bsgom mo/_/bzlas pa gtso bor byed na mdun nyid du'o/_/de nyid
[\[184b.5\]]mchod par 'dod pas de la dngos sam ting nge 'dzin gyis/_phyag dang mchod pa dbul bar bya/_/zhes bya ste/_snyan sngags dang bcas pa'i phyag byas pas bdag gi snying ga'i oM las lus mdzes pa rgyan dang ldan pa grangs med pas phyag byas par bsam pa dang /_yang de nyid du thim par bsam pa la
[\[184b.6\]]lha mo dpag tu med pa yang oM las 'phros te mchod pa byed par bsam zhing dngos su dbul lo/_/de nas yang oM nyid la thim pa'o/_/dngos su ma 'byor na ting nge 'dzin gyis kyang dbul lo/_/mdun gyi lha rnams gsal bsams la/_/rang gi snying ga'i sngags gsal bar/_/zhes bya ba ni
[\[184b.7\]]bzlas brjod bya ste/_rang gi snying ga'i sngags ni oM dang rtsibs brgyad kyi yi ge'o/_/mdun gyi lha ni 'jam dpal 'khor dang bcas pa'o/_/de thams cad gsal bar bsgom zhing bzlas zhes pa'i don to/_/bzlas pa'i bsam pa ni/_bzlas pa yi ni mchod pa 'di/_/yid kyis bzlas pas
[\[185a\]]
[\[185a.1\]]'od 'phros te/_/'od las lha mo mang spros te/_/mdun gyi lha rnams mchod bsam zhing /_/lha mo nyid kyang der thim par/_/zhes bya ste/_bzlas pa byas pas snying ga'i yig 'bru las 'od 'phros pas lha mor gyur nas mchod pa phul nas slar 'dus pa'o/_/brgya rtsa brgyad kyi
[\[185a.2\]]grangs su bya/_/zhes bya ba ni mchod pa tsam du zad kyi nges pa kho na ma yin no/_/de yang bsgom pa gtso bor byed pa ni snying ga'i yig 'bru kho na gsal bar bya zhing bzlas la/_bzlas brjod gtso bor byed pas mdun gyi lha dang sngags kyi 'od zer spro bsdu gsal bar bya'o/_/kha cig na 'od 'phros
[\[185a.3\]]pas thugs dam bskul nas slar 'dus pas dngos grub stsol bar gsungs so/_/de nas yang skyo bar gyur na mchod pa 'bul/_rdo rje gnod sbyin yongs su bzlas pa'i chus mchod pa'i yan lag rnams bsangs la oM badzra d+hU pe hUM zhes spos byin gyis brlab/_oM badzra puSh+pe hUM/_oM badzra A lo
[\[185a.4\]]ke hUM oM badzra ga n+d+he hUM zhes me tog dang mar me dang dri chab byin gyis brlabs te/_de rnams rang rang gi lha mor ro/_/oM a kA ro mu khaM sarba d+ha rma NAM Ad+ya nu t+pan+na twAd ces pa lha'i zhal zas ro brgya dang ldan pa mi rtog pa'i ye shes thob par byin gyis brlabs la/_de nas dung la sogs pa chu gtsang
[\[185a.5\]]dri dang me tog dang sman sna tshogs dang ldan pa la rdo rje sems dpa' yongs su bzlas pa dbul te/_de yang kha cig tu ni khrus kha cig tu ni byang chub kyi mchod pa'o/_/de nas mchod pa thams cad dbul bar bya ste/_oM sarba ta thA ga ta d+hU pa pU dza me g+ha sa mu dra spar Na sa ma ye hUM zhes bdug spos
[\[185a.6\]]dbul/_oM sarba ta thA ga ta pu Sh+pa pU dza me g+ha sa mu dra spa ra Na sa ma ye hUM/_oM sarba ta thA ga A lo ke pU dza me g+ha sa mu dra s+pha ra Na sa ma ye hUM/_oM sarba ta thA ga ta ga n+d+he pU dza me g+ha sa mu dra s+pha ra Na sa ma ye hUM zhes me tog dang /_mar me dang /_dri chab rnams go rims bzhin dbul/_oM
[\[185a.7\]]sarba ta thA ga ta nai bi d+ye pU dza me g+ha sa mu dra spa ra Na sa ma ye hUM zhes zhal zas dbul/_gzhan yang na bza' la sogs pa yang oM dang mngon par bzlas la dbul lo/_/de nas bstod pa bya ba ni/_gzhon nu mdzes pa'i sku 'chang zhing /_/shes rab sgron mas rab brgyan pa/_/'gro ba'i
[\[185b\]]
[\[185b.1\]]gti mug mun sel ba/_/'jam pa'i dbyangs la phyag 'tshal bstod/_/ces bya'o/_/gzhon nu snga ma bzhin no/_/mdzes pa ni tha dad pa dang /_tha mi dad pa'i rgyan tshang ba'o/_/tha dad pa ni dbu rgyan la sogs pa'o/_/tha mi dad pa ni mtshan dang dpe byad de de lta bus mdzes par byas
[\[185b.2\]]pa'i sku dang ldan pas 'chang zhes pa ste sku la bstod pa'o/_/shes rab ni shes bya thams cad las phul du gyur pa ste gnyis su med pa'i ye shes so/_/de nyid sgron ma ste ma rig pa'i mun nag 'joms pa dang /_thams cad gsal bas na thugs la bstod pa'o/_/rang nyid kyis
[\[185b.3\]]rtogs pa gzhan la bstod pas gzhan gyi ma rig pa 'joms shing ye shes gsal bar byed pas 'gro ba'i gti mug gi mun pa sel ba zhes gsung la bstod pa'o/_/gzhan dag ni longs spyod rdzogs pa'i sku dang /_chos kyi sku dang sprul pa'i sku la bstod pa ste go rims bzhin du 'dod
[\[185b.4\]]do/_/de lta bu dang ldan pas 'jam pa'i dbyangs zhes bya ste snyan ngag gis bstod pa'o/_/de la gtor ma tsam gtong bar 'dod pas ni 'khor lo dang yig 'bru la nga rgyal tsam byas la bzlas brjod brgya rtsa brgyad tsam byas nas bstod pa bya'o/_/gtor ma la mi 'jug pa rnams kyis ni
[\[185b.5\]]'di nyid du lha rnams gshegs su gsol te rgyas par 'og nas 'byung ngo /_/de nas langs la mtshan yang dag par brjod pa yang lha'i nga rgyal dang ldan pas dus gsum du gdon no/_/spyod lam gzhan du yang lha'i nga rgyal gyis gnas par bya'o/_/kha zas la sogs pa yang
[\[185b.6\]]raM gyis nyes pa dang bral bar bsam/_oM sarba d+ha rma te badzra si d+d+hi hUM zhes brjod/_a las bdud rtsir gyur par bsam/_oM a mr-i te hUM phaT ces brjod pa'o/_/gzhan dag ni oM sarba ka ri zhes pas nyes pa dang bral zhing /_oM sarba sid+d+hi zhes brjod pas yon tan thams
[\[185b.7\]]cad kyi 'byung gnas bdud rtsir bsam zhes gsung ngo /_/de nas lha'i nga rgyal gyis bza' bar bya'o/_/gzhan yang sbyin sreg la sogs pa gsang sngags kyi bya ba thams cad dang klog pa la sogs pa chos spyod bcu'i bdag nyid kyi mdo don dran pa'i blo bzhag nas zhes
[\[186a\]]
[\[186a.1\]]gsungs pa thams cad kyang nga rgyal shes par bya ste lha'i nga rgyal de nyid kyis bya'o/_/de yang /_gang dag tu ni rnam pa med/_/las kyi cho ga rnams med pa/_/der ni spyi rgyud las gsungs pa'i/_/cho ga mkhas pas brten par bya/_/zhes gsungs pa lta bu'o/_/
[\[186a.2\]]gtor ma gtong bar 'dod pas gtong ba'i rim pa ji lta bu zhe na/_bstod pa'i rjes la gtang bar bya ba yin te/_de nyid bshad pa/_de rjes gtor ma byin brlabs te/_/lag pa rdo rje thal sbyar nas/_/zhes bya ste bstod pa'i rjes te phyi nas bar ma chad par gtor ma byin gyis brlab pa'i phyag rgya
[\[186a.3\]]lag pa rdo rje thal mo sbyar ba ste/_thal mo sbyar ba'i sor mo phan tshun rtse bsnol ba'o/_/de yang thal mo dam du bsdams pa las sor mo thams cad bsnol ba ni rdo rje thal mor bka' stsal te zhes gsungs so/_/lag sor rnams la raM kha dog dmar po bsam mo/_/lag sor kho na la 'am zhe na/_
[\[186a.4\]]gtor mar yang ni zhes bsnan pa'o/_/raM kha dog dmar po bsgoms te/_de nas lag sor gyi raM las 'od 'phros pas gtor ma'i la raM la phog ste/_'od zer de rnams kyis gtor ma'i nyes pa dang /_skyon du gyur pa 'bags pa dang /_nyams pa dang /_rme ba dang /_dri ma can du gyur pa dang /_
[\[186a.5\]]mi mthun pa thams cad dag par bsam mo/_/sngags bdun bzlas shing phyag rgya bca'/_/zhes pa ni/_lus ngag yid gsum gyi spyod pa nus pa can du bya ba'i phyir lan grangs bdun no/_/de nyid kyi sngags ni oM swa b+hA wa shud+d+haHsarba d+harmAHswa b+hA wa shud+d+ho\u0f85_haM zhes bya ba'o/_/lag pa
[\[186a.6\]]rin chen sgrom bu zhes bya ba ni snyim pa mdun du gzhag pa'i sor mo rnams rtse mo sbyar te tshigs zur can du bya ba'o/_/de lta bur byas pa'i tshigs kyi bar dang gtor ma'i nang du swa kha dog ser po bsam pa'o/_/swa las 'od zer byung ste 'phros pas gtor ma'i swa la phog pas rgya chen po 'jig rten
[\[186a.7\]]thams cad gang ba 'dod pa'i yon tan gzugs mdzes pa dang /_sgra snyan cing yid du 'ong ba dang /_dri zhim pa dang /_ro mngar zhing zhim pa dang /_reg bya 'jam zhing yid du 'ong ba lnga'i rang bzhin du gang bar bsam mo/_/sngags dang phyag rgya lan bdun bzlas/_/zhes bya ba
[\[186b\]]
[\[186b.1\]]ni snga ma bzhin no/_/oM na maHsarba ta thA ga ta b+h+yo bi shwa mu khe b+h+yaHsarba tad khaM ung+ga te s+pha ra Na hi maM ga ga na khaM swA hA/_zhes bya ba ni sngags so/_/lag pa thal sbyar gshog par gdengs/_/zhes bya ba ni thal mo sbyar ba las bskyed la gshog pa gdengs pa ltar byas pa'o/_/lag sor dang
[\[186b.2\]]gtor ma'i nang du a dkar po bsams pa las 'od 'phros pas gtor ma'i a la phog pas bdud rtsir gyur pa'o/_/de nyid kyis/_lag sor dang ni gtor mar a/_/de nas bdud rtsi'i rgya mtshor 'khyil/_/zhes bya ba'o/_/phyag rgya sngags ni lan bdun bzlas/_/zhes bya ba ni bshad
[\[186b.3\]]zin to/_/sngags ni oM a mr-i te kuN+Da li ha na ha na hUM phaT ces bya'o/_/lag pa lcags kyu'i phyag rgya bcas/_/zhes bya ba ni lag pa gnyis khu tshur bcangs pa'i mkhrig ma bsnol la/_mthe chung lu gu rgyud du sprel/_/mdzub mo lcags kyu ltar byas pa'o/_/snying ga'i 'khor lo'i lte ba'i
[\[186b.4\]]oM las 'od zer lcags kyu'i dbyibs can 'phros pas 'od zer dang sngags 'og nas 'byung ba 'di gnyis kyis spyan drangs te zhes bya ba'i don to/_/oM A hUM/_e h+ye hi b+ha ga wAn ma hA kA ru Ni ka dr-i sh+ya ho sa ma ya hoH zhes bya ba ni sngags so/_/spyan drang snyam pa la/_bde gshegs sras
[\[186b.5\]]bcas 'khor bcas kun/_/zhes bya ba ste/_sangs rgyas rnams bde bas bde bar gshegs pa'o/_/sras ni byang chub sems dpa'o/_/'khor ni nyan thos dang rang sangs rgyas rnams so/_/yang na thams cad kyang bde bar gshegs pa'i 'khor te khams gsum ni sems
[\[186b.6\]]can thams cad dang bcas pa zhes pa kha cig 'dod do/_/kun zhes bya ba ni ma lus pa'o/_/mdun gyi nam mkha'i gdan thog tu yid kyis mngon sum dang 'dra bar gsal ba ni gzhug pa'o/_/de nas ting nge 'dzin gyi spro bsdus de la phyag 'tshal ba dang /_mchod pa dbul ba'o/_/
[\[186b.7\]]spro bsdu gang las she na/_thugs ka'i oM las spro bsdu zhes bya'o/_/ji lta bu zhe na/_bdag lus dpag tu med pa dang /_/lha mo dpag tu med pa spro/_/zhes bya ste/_dpag tu med pa ni grangs dang mtshan nyid do/_/ting nge 'dzin 'ga' zhig gam zhe na ma yin te/_mchod pa
[\[187a\]]
[\[187a.1\]]dngos su yod na yang /_/tshigs bcad dang ni sngags kyis dbul/_/zhes bya ste tshigs su bcad pa ni/_bdug spos phal cher bdug spos bla re ste/_/bdug spos bkod pa'i 'od zer rab brgyan zhing /_/bdug spos sna tshogs bdug spos gcal du bkram/_/
[\[187a.2\]]bdag nyid chen po rgyal ba de dag mchod/_/ces bya ba la sogs pa'o/_/sngags ni sngar bstan pa rnams so/_/da ni 'gro ba la gtor ma sbyin pa bshad par bya ste/_de rjes gtor ma bsngo bar bya/_/zhes dam bcas pa'o/_/de nyid bshad pa ni lag pa g.yas pa rdo rje khu tshur bcangs
[\[187a.3\]]mdzub mo bsgrengs nas rtse mo hUM dkar po bsam mo/_/hUM las 'od 'phros pas so so'i gnas su 'byung ba ni ji ltar mos pa dang /_ji ltar dga' bar spyod pa'o/_/sngags dang phyag rgya lan bdun bzlas/_/zhes bya ba ni bshad zin to/_/oM sarba ta thA ga ta a wa lo ki te sam+b+ha ra sam+b+ha ra
[\[187a.4\]]hUM zhes bya ba ni sngags so/_/lag pa g.yas pa rdo rje khu tshur snying gar bcas la g.yon pa mchod sbyin gyi snod 'degs pa ltar byas la g.yon pa'i sor mo bre ga la ste rtse mo'i nang lnga la yi ge hUM dkar po lnga ni sor mo re la hUM re bsam mo/_/hUM rnams las 'od 'phros pas mchod pa'i lha mo
[\[187a.5\]]dpag tu med pa 'thon nas de rnams ni byon pa ltar thams cad la ster bar byed pas lag tu lhan lhan gtad par bsam zhing sngags dang phyag rgya lan bdun bca' zhes bya'o/_/sngags ni oM dz+nyA na a wa lo ki te sa man+ta s+pha ra Na rasmi b+ha wa sa ma ya ma hA ma Ni du ru du ru hr-iM da ya dza la ni
[\[187a.6\]]swA hA zhes bya ba'o/_/lag gnyis so sor nang du bsnol/_/zhes bya ba ni gcig gi nang du gcig gi sor mo rnams bcug pa'i mthe bong gnyis brkyang ste lto gnyis la dza dmar po re bsam mo/_/dza de gnyis las 'od zer lcags kyu lta bu 'phros pas 'phags pa dang sems can thams
[\[187a.7\]]cad dbang du bsdus nas de nas ni thams cad la ci bcol ba'i phrin las mdzad pa dang byed par bsam mo/_/de nas sngags 'og nas 'byung ba 'di phyag rgya dang bcas pa lan bdun bzlas so/_/oM na maHsa man+ta bud+d+hA nAn gra he shwa re pra dzo ti ni ma hA sa ma ya swA hA/_de nas sngags thams
[\[187b\]]
[\[187b.1\]]cad nus pa brtan pas na rten cing 'brel par 'byung ba'i snying po bsngags/_ye d+harmA he tu bra b+ha wA he tu n+te ShA n+ha thA ga to h+ya wa data/_/te ShA ny+tsa yo ni ro d+ha e waM bA dI m-i hA shra ma NaHzhes bya ba bzlas so/_/kyang zhes bya ba ni bsdu ba ste chos kyi sbyin pa yang kha ton bya zhes bya ba'i don to/_/de nyid
[\[187b.2\]]bshad pa de nas chos kyi sbyin pa ni/_/rgya chen rab zab mdo gdon bya/_/zhes bya bas bstan to/_/chos bshad pas thams cad kyis mnyan pas thams cad byang chub sems su ldan par bsam pa dang /_bdag gis kyang nyan pa dang /_gsal ba dang /_thams cad du thos pa
[\[187b.3\]]dang /_thams cad kyi skad du go ba dang /_chos kyi sgo mo mtha' yas pa dus gcig la ston par bsams la/_kha ton bya ba'am klag pa yang rung ste/_zab pa dang don dam pa spros pa dang bral ba ston pa dang /_rgya che ba thams cad phun sum tshogs pa ston pa'o/_/ni zhes bya ba ni
[\[187b.4\]]bsnan pa'am go rims bzlog pa'o/_/da ni gshegs su gsol bar bya ste/_de yang de rjes mdun gyi lha 'jam dpal 'khor dang bcas pa dang sangs rgyas dang byang chub sems dpa' la sogs pa rnams ting nge 'dzin gyis gsal bar ni mchod pa dang ni bskor ba dang /_phyag bya ba
[\[187b.5\]]dang /_bstod pa byas par bsams nas yi ge brgya pa'i bshags pa/_oM badzra satwa sa ma ya/_ma nu pA la ya/_badzra satwa twe no pa tiSh+Tha/_dr-i D+ho me b+ha wa/_su toSh+yo me b+ha wa/_a nu rak+to me b+ha wa/_su bo Sh+y+ao me b+ha wa/_sarba sid+d+hi m+me bra yats+tsha/_sarba ka rma su tsa me tsi t+taM shre yaH ku ru hUM/_ha ha ha ha ho b+ha ga wAn/
[\[187b.6\]]sarba ta thA ga ta/_badzra mA me su ny+tsa/_bi dzrA b+ha ba/_ma hA sa ma ya sa hwa AHzhes bya ba bzlas la/_de nas gshegs su gsol ba ni oM badzra muHzhes bya'o/_/ji ltar zhe na thams cad rang rang gi gnas su gshegs pa ni dgyes nas snyan ngag dang bcas pas gshegs par bsam mo/_/'o na
[\[187b.7\]]bdag nyid lha'i 'khor dang bcas pa ci lta bu zhe na/_bskyed pa'i lha mo bzhi po ni snying ga'i 'khor lo yi ge rang rang gi sa bon du gyur pa ra dang /_pa dang /_tsa dang /_na la bsdu'o/_/'khor lo rtsibs brgyad kyi yi ge brgyad po ni lte ba'i oM la bsdu bar bya'o/_/de nas oM las bsdus pas oM
[\[188a\]]
[\[188a.1\]]las 'od byung ste lus thams cad la 'od kyis khyab nas de yang slar 'dus pas oM nyid la 'od dang lus su bcas pa thim nas oM nyid kyang 'od du zhu ste/_chos thams cad stong pa nyid kyi rang bzhin te gzung ba dang 'dzin pas stong pa stong pa nyid rnam par thar pa'i sgo dang /_
[\[188a.2\]]rgyu mtshan dang bral ba mtshan ma med pa'i sgo dang /_'bras bu re re smon pa med pas smon pa med pa rnam par thar pa'i sgo gsum dang ldan par bsam mo/_/las kyi rim pa gang byed kyang sngon 'gro'i cho ga gtor ma 'di yin la/_'di rtsom pa'i gang zag la phan yon ni shes bya dang nyon mongs
[\[188a.3\]]pa'i sgrib pa gnyis byang /_bsod nams dang ye shes kyi tshogs gnyis rdzogs nas bla na med pa'i byang chub chen po ni shin tu myur bar thob par 'gyur ro/_/srid pa nyid gti mug gi dgon pa ste chos kyis dben pa yin la/_des na rnal 'byor pa rnams kyang lam gyi rab gsang sngags kyi
[\[188a.4\]]lam stor na gzhan rnams lta ci smos zhes bya'o/_/lam stor ba rnams la de bstan pa'i don du bdag gis lam 'di brtsams pas 'gro ba sems can tshad med gzhal du med pa grol bar shog cig pa'o/_/rgyud dang slob dpon dgongs pa dang /_/klu sgrub la sogs man ngag dang /_
[\[188a.5\]]bla ma brgyud pa'i rim pa rnams/_/mi 'gal tshul du brtsams pa yin/_/'di don ma rtogs gang zag rnams/_/lam gyi sgron mas dga' bya'i phyir/_/chos kyi rgyal mtshan gus pa yis/_/rdo rje bdag gis 'bad de bris/_/bkra shis mar me brtsoms pa bshad pa'i dge ba
[\[188a.6\]]'dis/_/rmongs pas de don rtogs shing 'jam dpal grub par shog_/bla ma dam pa yun ring bsten cing gzhan 'grol shog_/gzhan rgyud pa krol pas 'gro rnams 'jam dpal nyid thob shog_/gtor ma chen po'i las kyi rim pa'i 'grel pa slob dpon rdo rje mi bskyod pas mdzad pa rdzogs so//_//rgya gar
[\[188a.7\]]gyi mkhan po badzra kI rti dang bod kyi lo tsA ba dge slong dge ba'i blo gros kyis bsgyur cing zhus te gtan la phab pa'o/_/[{D3774}]@##//cha gsum 'bring po'i cho ga bzhugs so//_@#/bla ma dang 'jam pa'i dbyangs la phyag 'tshal lo/_/gtor ma cha gsum gtong ba rnams kyis
[\[188b\]]
[\[188b.1\]]dang po maN+Dal byed du bcug la/_mchod pa dang gtor ma bshams te bdag nyid lhar bskyed nas skad cig ma'i ting nge 'dzin gyis rigs kyi khro bor bskyed la/_de'i 'og tu gtor ma byin gyis brlab par bya ste/_gsang ba dang /_sbyang ba dang /_spel ba dang /_bdud rtsir bsgyur ba dang /_'dod
[\[188b.2\]]pa sgrub pa dang /_thob pa dang /_mnyam por thob pa dang /_stobs brjod pa ste 'di tsam gyis ni gtor ma byin gyis brlab pa bstan to/_/spyan drangs pa dang mchod yon sbrengs te bzhugs su gsol ba dang /_dam tshig gi phyag rgya bstan pa dang /_mchod pa dang /_bstod pa dang /_
[\[188b.3\]]bsngo ba dang /_las bcol ba dang /_slar gtong ba ste 'di tsam gyis ni gtor ma sbyin pa'i cho ga bstan to/_/de la dri chu la las thams cad pa'i sngags bzlas pa'i chus gtor ba ni bsang ba'o/_/gtor ma'i dbus su yi ge raM bsams te bsreg pa ni sbyang ba'o/_/oM swa b+hA ba
[\[188b.4\]]bi shud+d+ha d+harmA te badzra sid+d+hi hUM zhes bya bas kyang sbyang bar bya'o/_/nam mkha' mdzod kyi sngags dang phyag rgyas spel bar bya ste/_thal mo gnyis bkan la snyim pa'i tshul du bya ba ni phyag rgya'o/_/sngags ni na maHsarba ta thA ga te b+h+yo bi shwa mu khe b+h+yaHsarba tad khaM ud+ga te s+pha ra Na i maM ga ga na
[\[188b.5\]]khaM swA hA zhes pa ni spel ba'o/_/lag pa sor mo bsnol la gung mo gnyis rtse sprad/_/de nas bcag ste dpral bar bcings nas dgrol te/_oM a mr-i te hUM phaT ces brjod pa ni bdud rtsir bsgyur ba'o/_/lag pa g.yas pa mchog sbyin gyi phyag rgya bcas la ngag tu/_oM a
[\[188b.6\]]kA ra mu khaM sarba d+harma NAM Ad+ya nu t+ba na n+t+wAd oM AHhUM phaT ces pa ni 'dod pa sgrub pa'o/_/g.yas pa khro bo'i khu tshur bcangs la rdzas la mdzub mo bsgrengs pa gtad de se gol brdab cing bkrol la/_na maHsarba ta tha ga ta a wa lo ki te oM sam+b+ha ra sam+b+ha ra hUM zhes pas thob par bya'o/_/
[\[188b.7\]]lag pa g.yas pa mchog sbyin gyi phyag rgya bcas te oM ru ru s+phu ru dz+wA la tiSh+Tha sid+d+ha lo tsa ni sarba ar+tha sA d+ha ne swA hA zhes pa spyan gyi sngags kyis mnyam por thob pa'o/_/stobs brjod pa ni/_bdag gis bsod nams stobs dang ni/_/de bzhin gshegs pa'i byin stobs dang /_/chos kyi dbyings kyi
[\[189a\]]
[\[189a.1\]]stobs rnams kyis/_/'phags pa'i tshogs rnams mchod pa dang /_/sems can rnams la phan gdags phyir/_/don rnams gang dag bsam pa kun/_/'jig rten khams 'dir ma lus par/_/de dag thams cad ci rigs pa/_/thogs pa med par 'byung
[\[189a.2\]]gyur cig_/ces brjod do/_/mgon po kun gshegs gdan la bzhengs/_/da lta snyigs ma lnga yi dus/_/gshegs shing bzhugs pa'i gnas ngan yang /_/shAkya'i bstan pa bsrung ba dang /_/bdag cag rnams la phan gdags phyir/_/gnas 'di nyid du gshegs su gsol/_/
[\[189a.3\]]phyogs skyong 'jig rten skyong ba dbang dang ldan/_/thugs rje thabs mkhas thugs dam dkyil po che/_/lha dang drang srong yi dgas srin po klu/_/rig 'dzin rgyal po dang ni gdon gyi bdag_/de dag so so'i dbang po'i skur ston cing /_/phyogs bcu'i 'jig rten skyong ba bzhugs so
[\[189a.4\]]'tshal/_/bstan pa rgyas pa'i slad du spyan 'dren gyis/_/'gro ba'i don phyir mchod kyis gshegs su gsol/_/oM e h+ye hi da sha dika lo ka pA la sa pa ri wA ra sa ma ye swA hA zhes bya ba dang /_dril bu dkrol zhing spos bsgrengs te rang rang gi sngags dang /_phyag rgya dang /_e h+ye hi zhes
[\[189a.5\]]pas spyan drang ngo /_/mchod yon gyis spyan drangs nas me tog gi gdan phul la/_dam tshig gi phyag rgya bstan pa ni lag pa g.yon pa rdo rje'i phyag rgya bstan te/_g.yas pa rdo rje'i phyag rgya sta zur logs su bzhag ste g.yas pa'i mdzub mo'i lcags kyus g.yab pa ni brgya
[\[189a.6\]]byin spyan drang ba'i phyag rgya'o/_/de nyid las mdzub mo lcags kyur ma byas pa ni brgya byin gyi dam tshig gi phyag rgya'o/_/spyan drang ba'i phyag rgya las mdzub mo brkyang ba ni slar gtang ba'i phyag rgya'o/_/lag pa g.yas pa'i mdzub mo zlum por bkug ste gung mo'i tshigs gsum
[\[189a.7\]]pa bkug la mthe bong lag mthil du gzhag pa ni me lha spyan drang ba'i phyag rgya'o/_/spyan drang ba'i phyag rgya las mthe bong gi ngos la mdzub mo btsugs pa ni me lha'i dam tshig gi phyag rgya'o/_/de nyid las mdzub mo mthe bong gi ngos la btsugs pa phyir drag tu brkyang ba ni slar gtang
[\[189b\]]
[\[189b.1\]]ba'i phyag rgya'o/_/snyim pa mdun du bzhag ste sor mo phan tshun bsnol la khu tshur bcangs nas srin lag gnyis bsgrengs te gshibs la g.yabs te nang du gzhag pa ni gshin rje spyan drang ba'i phyag rgya'o/_/de bzhin du bsgrengs te snying gar gzhag pa ni dam tshig gi phyag
[\[189b.2\]]rgya'o/_/de nyid las srin lag gnyis drag tu brkyang ba ni slar gtang ba'i phyag rgya'o/_/lag pa g.yas pa'i khu tshur bcas la mdzub mo dang gung mo gnyis ral gri 'dra bar gshibs la bsgrengs te gzhag_/lag pa g.yon pa'ang de bzhin du byas te sta zur logs su bzhag la
[\[189b.3\]]g.yon pa'i mdzub mo bkug ste g.yab pa ni bden bral spyan drang ba'i phyag rgya'o/_/phyag rgya de nyid las lag pa g.yon sta zur logs su ral gri 'dra bar gzhag pa ni bden bral gyi dam tshig gi phyag rgya'o/_/spyan drang ba'i phyag rgya las mdzub mo brkyang ba ni slar gtang ba'i phyag rgya'o/_/lag pa
[\[189b.4\]]g.yon pa khu tshur bcangs nas mthe bong mdzub mo gcig tu sbyar te zhags mig ltar byas la/_g.yas pa'i khu tshur yang de ltar byas te snying gar bzhag la g.yon pa'i mdzub mo lcags kyus g.yab pa ni chu lha spyan drang ba'i phyag rgya'o/_/phyag rgya de nyid las g.yon pa'i mdzub mo khu tshur
[\[189b.5\]]du gzhag pa las zhags mig ltar byas pa ni chu lha'i dam tshig gi phyag rgya'o/_/g.yon pa'i mdzub mo brkyang ba ni slar gtang ba'i phyag rgya'o/_/lag pa g.yon pa khu tshur bcangs te gung mo bsgrengs pa'i tshigs dang por mdzub mo bkug pa'i thor to btsugs la sta zur la gzhag_/g.yas
[\[189b.6\]]pa'ang de bzhin sta zur logs su bzhag cing mthe bong bsgul ba ni rlung lha spyan drang ba'i phyag rgya'o/_/de nyid las mthe bong snga ma ltar byas pa ni rlung lha'i dam tshig gi phyag rgya'o/_/spyan drang ba'i phyag rgya las mthe bong brkyang ba ni slar gtang ba'i phyag rgya'o/_/lag pa gnyis thal mo khong stong du sbyar la
[\[189b.7\]]rdo rje bcing ba nang du bzlog ste mthe chung gshibs la brkyang ste/_de'i rgyab tu srin lag gnyis so sor bzhag nas gung mo gnyis rdo rje ltar bkug ste g.yab pa ni ku be ra spyan drang ba'i phyag rgya'o/_/de nyid las gung mo gnyis nang du rdo rje bcing ba'i tshul ltar bya ste snying gar gzhag pa ni ku be ra'i dam tshig gi
[\[190a\]]
[\[190a.1\]]phyag rgya'o/_/spyan drang ba'i phyag rgya las gung mo gnyis brkyang ba ni slar gtang ba'i phyag rgya'o/_/lag pa gnyis gcig tu sbyar te thal mo gcig tu sbyar ba'i srin lag dang mthe'u chung nang du bkug ste bsnol la/_gung mo gnyis gshibs te bsgrengs pa'i rgyab logs
[\[190a.2\]]su mdzub mo gnyis dang gung mo gnyis rdo rje 'dra bar bya/_mthe bong gnyis bar du gshibs te bzhag la de nas mdzub mo gnyis phan tshun rtse sprad nas nang du g.yab pa ni dbang ldan spyan drang ba'i phyag rgya'o/_/de nyid las snga ma ltar mdzub mo rdo rje'i tshul du snying gar gzhag pa ni dbang ldan gyi dam
[\[190a.3\]]tshig gi phyag rgya'o/_/spyan drang ba'i phyag rgya las mdzub mo gnyis brkyang ba ni slar gtang ba'i phyag rgya'o/_/lag pa thal mo khong stong du sbyar te bzhag la steng du kha bltas te mdzub mo gnyis kyis lcags kyus g.yab pa ni tshangs pa la sogs pa spyan drang ba'o/_/de nyid las mdzub mo gnyis snga ma ltar
[\[190a.4\]]byas te snying gar gzhag pa ni dam tshig gi phyag rgya'o/_/spyan drang ba'i phyag rgya las mdzub mo gnyis brkyang ba ni slar gtang ba'i phyag rgya'o/_/phyag rgya de rnams nyid las kha 'og tu bltas na 'og gi lha spyan drang ba la sogs par 'gyur ro/_/lag pa gnyis gcig tu sbyar te sor mo rnams bar mtshams
[\[190a.5\]]med par phan tshun rtse sprad la/_mthe bong dang mdzub mo gnyis zlum por byas pa'i lcags kyus g.yab pa ni sa'i lha mo la sogs pa spyan drang ba'i phyag rgya'o/_mdzub mo mi g.yab par snga ma ltar snying gar gzhag pa ni dam tshig gi phyag rgya'o/_mdzub mo gnyis brkyang ba ni slar gtang ba'i phyag rgya'o/_/sngags
[\[190a.6\]]ni/_oM ru d+hA ya gr-i h+Ne daM ar+g+haM swA hA/_de bzhin du pu shapaM swA hA/_d+hU paM swA hA/_dI paM swA hA/_gan+d+haM swA hA/_nai bi d+yaM swA hA/_oM shab+da swA ha/_sa ha shra a k+sha ye gr-i h+Ne daM ar+g+haM swA hA/_oM ag+na ye swA hA/_oM ya mA ya swA hA/_oM ni rI t+yA ya swA hA/_oM ba ru NA ya swA hA/_oM bA ya be swA hA/_
[\[190a.7\]]oM ku be rA ya swA hA/_oM yI sha nA ya swA hA/_oM u r+d+d+haM bra h+ma NA ya swA ha/_oM sU r+ya gra ha a d+hi pa ta ye swA hA/_oM tsan+d+ra na k+sha tra a d+hi pa ta ye/_a d+hA pr-i thI b+h+yaHa su re b+h+yaHnA ge b+h+yaHgr-i h+Ne daM ar+g+haM swA hA zhes bya ba la sogs pas mchod la bstod pa bya ste/_dbang po rdo rje 'chang ba'i lha/_/lha yi rgyal po gdon gyi bdag/_
[\[190b\]]
[\[190b.1\]]shar phyogs gdon gyi tshogs bcas la/_/mchod cing bstod de phyag kyang 'tshal/_/me ste bsreg bya za ba'i lha/_/drang srong rgyal po gdon gyi bdag_/shar lho gdon gyi tshogs bcas la/_/mchod cing bstod de phyag kyang 'tshal/_/gshin rje dbyug pa 'chang ba'i lha/_/ma mo'i rgyal po
[\[190b.2\]]gdon gyi bdag_/lho phyogs gdon gyi tshogs bcas la/_/mchod cing bstod de phyag kyang 'tshal/_/bden dang bral ba legs ldan lha/_/srin po'i rgyal po gdon gyi bdag_/bden bral gdon gyi tshogs bcas la/_/mchod cing bstod de phyag kyang 'tshal/_/zhags pa thogs pa chu yi lha/_/
[\[190b.3\]]klu yi rgyal po gdon gyi bdag_/nub phyogs gdon gyi tshogs bcas la/_/mchod cing bstod de phyag kyang 'tshal/_/rlung ste srog kyang 'dzin pa'i lha/_/rig 'dzin rgyal po gdon gyi bdag_/nub byang gdon gyi tshogs bcas la/_/mchod cing bstod de phyag kyang 'tshal/_/
[\[190b.4\]]gnod sbyin lag na be con thogs/_/nor skyong gdon kyi bdag po ste/_/byang phyogs gdon gyi tshogs bcas la/_/mchod cing bstod de phyag kyang 'tshal/_/dbang dang ldan pa 'dren pa'i lha/_/'byung po'i rgyal po gdon gyi bdag_/dbang ldan gdon gyi tshogs
[\[190b.5\]]bcas la/_/mchod cing bstod de phyag kyang 'tshal/_/steng gi tshangs pa chen po dang /_/nyi ma zla ba gza' chen po/_/gza' dang rgyu skar bcas pa la/_/mchod cing bstod de phyag kyang 'tshal/_/'og gi klu ste sa yi lha/_/sa 'dzin lag pa chen po ste/_/dam tshig shes pa'i tshogs bcas
[\[190b.6\]]la/_/mchod cing bstod de phyag kyang 'tshal/_/zhes bstod de gtor ma sbyin no/_/oM pa shu pa te nI la kaN+Tha u ma pri yA ya na maH_sarba ta thA ga te b+h+yo bi shwa mu khe b+h+yaHsarba tha khaM ud+ga te s+pha ra Na i maMg ga na khi gri h+ne daM ba bo ta swA hA/_oM sa ha shra a k+sha e oM asne ma hA te dzas ma ye swA hA/_oM
[\[190b.7\]]karma nu sha ma d+harma rA dzA ya/_oM rA k+Sha sa a d+hi pa ta ye rak+ta mA la rak+ta pri yA ya/_oM ma hA nA gA pri ya pad+ma pri ya/_pad+ma d+harA ya/_oM ga ga na bi sa ri sarba satwo an+ta kA ya/_oM du r+g+ra ha pri ya sarba de ba ta lA ya/_oM ur+d+haM bra h+ma NA ya swA hA/_oM sUr+ya gra ha a d+hi pa ta ye swA hA/_oM tsan+d+ra na k+Sha tra a d+hi
[\[191a\]]
[\[191a.1\]]pa ta ye swA hA/_oM a d+h+wA pr-i th+w-I b+h+yaHa su re b+h+yaHnA ge b+h+yaHswA hA zhes bya ba'i sngags kyis gtor ma sbyin par bya'o/_/shar phyogs rdo rje can gyi lha tshogs 'khor dang bcas/_/gtor ma phul ba 'di dag bzhes su gsol/_/me dang gshin rje bden bral srin po'i bdag_/
[\[191a.2\]]chu bdag rlung bdag nor gyi bdag po dang /_/dbang ldan lha ste 'byung po'i bdag po dang /_/steng gi nyi zla tshangs pa chen po dang /_/lha rnams kun dang sa yi klu rnams dang /_/ri yi lha dang gtsang ma'i tshogs bcas la/_/de dag so sor gtor ma phul ba 'di/_/rab tu dgyes pa yis ni bzhes nas su/_/rang rang
[\[191a.3\]]phyogs su legs par bzhugs nas kyang /_/rang gi bu smad mdza' bshes gnyen 'dun dang /_/nang mi dmag dpung bcas dang lhan cig tu/_/gtor ma me tog dri dang bdug par bcas/_/'di dag gsol zhing legs par bsnams nas kyang /_/bdag gi las 'di 'bras bu mchis par mdzod/_/ces
[\[191a.4\]]bsngo bar bya'o/_/chos thams cad rang bzhin gyis rnam par dag pa ste ci yang ma yin pa'i bden pa dang /_sangs rgyas dang byang chub sems dpa' thams cad kyi thugs rje rnam par dag pa'i byin gyi rlabs dang /_gsang sngags dang /_rig sngags dang /_phyag rgya dang /_bdag gi mos pa'i
[\[191a.5\]]mthu dang /_ting nge 'dzin dang /_smon lam gyi dbang gis mchod sbyin gyi gtor ma 'di lha'i zhal zas dri dang ro dang kha dog dang bcud phun sum tshogs pa dang ldan pa/_gnas dang gos dang bkol ba dang bzhon pa dang rgyan la sogs pa ste 'dod pa'i yon tan lngas brgyan pa dbang po drug gi spyod yul dang
[\[191a.6\]]'tsham zhing tshim par byed pa yid bzhin gyi nor bu rin po che dang /_dpag bsam gyi shing la sogs te 'phags pa kun du bzang po'i rnam par thar pa las byung ba'i mchod pa'i sprin gyi phung po chen po lta bur bsam gyis mi khyab pa zhig 'byung zhing 'khor ba'i mthas gtugs pa'i bar du gnas par gyur cig_/
[\[191a.7\]]chos rnams thams cad rgyu las byung /_/de rgyu de bzhin gshegs pas gsungs/_/de la 'gog pa gang yin pa/_/dge sbyong chen pos 'di skad gsungs/_/sdig pa ci yang mi bya ste/_/dge ba phun sum tshogs par spyad/_/rang gi sems ni yongs su gdul/_/'di ni sangs rgyas bstan
[\[191b\]]
[\[191b.1\]]pa yin/_/lus kyi sdom pa legs pa ste/_/ngag gi sdom pa legs pa yin/_/yid kyi sdom pa'ang legs pa ste/_/thams cad du ni sdom pa legs/_/thams cad srung ba'i dge slong dag_/sdug bsngal kun las nges grol lo/_/chos rnams gzugs brnyan lta bu ste/_/dag cing gsal
[\[191b.2\]]la rnyog pa med/_/gzung du med cing brjod du med/_/rgyu dang las las kun du 'byung /_/ngo bo med cing gnas pa med/_/de ltar chos rnams shes kyis la/_/sems can don ni mnyam med byos/_/'on kyang skyob pa'i sras su skye/_/da ltar gyur pa'i mchod sbyin gyi gtor ma rgya chen po 'di che ge
[\[191b.3\]]mo'i don du bsngo zhing 'bul ba'i gnas ni phyogs skyong ba'i srung ma dam tshig can khyed rnams byin rlabs bsam gyis mi khyab pa dang ldan pa/_sangs rgyas kyi bstan pa mtha' dag la gnas shing bstan pa dang 'khor rnam bzhi bsrung bar zhal gyis bzhes pa'i dam tshig can khyed rnams la
[\[191b.4\]]mchod pa dam par dmigs te 'bul lo/_/mchod do/_/mgron no/_/de dag gi spyan lam mnga' ris su yang so so'i ci la dgyes pa dang /_gang dag gang gis 'dul ba de lta bu'i chos dang zang zing gi longs spyod 'jig rten dang 'jig rten las 'das pa'i bde ba phun sum tshogs pa dang ldan pa
[\[191b.5\]]sgrub pa po so so'i rnam par thar pa dang 'tsham zhing /_thar pa'i sgor tshud pa bsam gyis mi khyab pa zhig 'khor ba'i mtha' ji srid du 'byung zhing rgyas par gyur cig_/srung ma dam tshig can khyed rnams kyis che ge mo'i don du thugs brtse bar dgongs te gsol zhing bzhes su gsol/_bdag gi bar
[\[191b.6\]]mdzad du gsol/_che ge mo'i sngon gyi las las gyur kyang rung /_'phral gyi rkyen las gyur kyang rung ste/_da ltar gyi lus la gnod pa'i sbyor ba bgyid pa gang yang rung ba de dag thams cad sems zhi ba chen por bsgyur zhing gnod pa mi bgyid par mdzad du gsol/_gal te zhi bas bsgyur du mi btub
[\[191b.7\]]na yang khyad par can khyed kyi mnga' ris su ma 'dus pa gang yang ma mchis pas so so'i rigs kyis chad pas bcad pa dang /_bskrad cing mtshams bcad pa dang /_gzhom pa dang /_bsdigs pa dang /_spa bkong bar mdzad du gsol/_che ge mo zhes bgyi ba 'di yon tan phun sum tshogs par
[\[192a\]]
[\[192a.1\]]byin gyis brlabs te/_bdag cag gis bsngags pa'i las yid bzhin du 'grub par mdzad du gsol zhes bya bas las bcol lo/_/gong du smos pa'i rang rang gi sngags dang slar gtang ba'i phyag rgyas gats+tsha zhes brjod de slar gtang ngo /_/'byung po spyi'i gtor ma yang bsang ba
[\[192a.2\]]la sogs pa snga ma dang 'dra'o/_/dang po spyan drang bar bya ste/_lha dang klu dang gnod sbyin lto 'phye grul/_/nam mkha' lding dang 'dab bzangs lus srul po/_/dri za srin po gdon gyi rigs rnams dang /_/gang dag sa la gnas pa'i rdzu 'phrul can/_/bu smad bcas shing g.yog 'khor bcas
[\[192a.3\]]pa la/_/bdag gis pus mo sa la btsugs nas ni/_/thal sbyar khyed rnams la ni gsol 'debs kyis/_/gsan nas phan gdags slad du 'dir spyon cig_/ces bya bas gong ma bzhin du spyan drang ngo /_/oM e h+ye hi lo ka ka rA ya/_de ba nA ga yak+Sha/_gan+d+harba a su ra/_ga ru Da ki n+na ra/_
[\[192a.4\]]ma ho ra ga ma nu Sh+ya a ma nu Sh+ya sa pa ri wA ra sa ma ye swA hA zhes bya bas spyan drang ngo /_/dam tshig gi phyag rgya ni gzhung na med do/_/mchod pa ni rang rang sngags dang gong ma bzhin du dbul lo/_/sngags ni 'di dag yin no/_/oM de ba gan+d+he b+h+yaHswA hA/_
[\[192a.5\]]oM nA ga gan+d+he b+h+yaHswA hA/_oM yak+Sha gan+d+he b+h+yaHswA hA/_oM gan+d+harba gan+d+he b+h+yaHswA hA/_oM a su ra gan+d+he b+h+yaHswA hA/_oM ga ru Da gan+d+he b+h+yaHswA hA/_oM kin+na ra gan+d+he b+h+yaHswA hA/_oM ma ho ra ga gan+d+he b+h+yaHswA hA/_oM ma nu Sh+ya gan+d+he b+h+yaHswA hA/_oM a ma nu Sh+ya gan+d+he b+h+yaHswA hA zhes bya ba dang mchod yon nas gtor ma'i bar gyis mchod do/_/bstod pa'ang med do/_/bsngo ba ni/_
[\[192a.6\]]'byung po gang dag ri rab steng gnas dang /_/dga' ba'i tshal dang lha yi gnas rnams dang /_/shar nub ri dang nyi zla'i khyim rnams dang /_/ri bo kun la gang dag gnas pa dang /_/rin chen gnas na lhag par gnas gang dang /_/chu bo kun dang chu yi mdo rnams dang /_/mtsho dang rdzing bu lteng ka chu ngogs
[\[192a.7\]]dang /_/g.ya' chu sil ma can na gang gnas dang /_/grong dang phyugs lhas grong khyer stong pa dang /_/khang stong dag dang lha yi khang pa dang /_/gtsug lag khang dang mchod rten gnas dag dang /_/dka' thub gnas dang glang chen bres dang ni/_/rgyal po'i dkor khang dag na gang gnas dang /_/lam
[\[192b\]]
[\[192b.1\]]srang sum mdo dang ni bzhi mdo dang /_/gang dag lam chen dang ni shing gcig drung /_/dur khrod chen po nags tshal chen po dang /_/seng ge dred dang gcan gzan gnas rnams dang /_/'brog chen 'jigs su rung bar gang gnas dang /_/gang dag gling mchog dag na gnas pa dang /_/lhun
[\[192b.2\]]po dur khrod dag na gnas pa rnams/_/rab tu dgyes shing mgu bar gyur nas kyang /_/phreng ba me tog dri dang bdug pa dang /_/bstod dang gtor ma mar me gus phul ba/_/'di dag bzhes te btung zhing bsnams nas su/_/las 'di dag gi 'bras bu mchis par mdzod/_/ces bya bas
[\[192b.3\]]bsngos la/_de'i rjes la las bcol ba ni/_de ltar gyur pa'i mchod sbyin gyi gtor ma rgya chen po 'di brgya byin gtan pa med pa'i mchod par dmigs te lha klu khyed rnams la 'bul lo/_/mchod do/_/mgron no/_/sbyin no/_/stsal lo/_/de dag thams cad kyi gnas ris so so gang la mos pa dang ci
[\[192b.4\]]dga' ba dang /_gang gis 'dul zhing 'tsham pa'i mchod sbyin chos dang zang zing gi longs spyod 'jig rten las 'das pa'i bde ba phun sum tshogs pa dang ldan pa so so'i rnam par thar pa dang mthun pa/_nam mkha'i dbyings kyi mtha' klas pa phyi ma'i mtha'i mur thug pa'i bskal pa dang spyod pa grangs
[\[192b.5\]]med par gnas pa dang /_tshad med par bsam gyis mi khyab pa 'byung bar gyur cig_/chos rnams thams cad rgyu las byung /_/zhes pa nas/_sras su skye zhes pa'i bar du gong bzhin du brjod/_chos kyi sbyin pas sgrib pa rnam pa gnyis ni byang /_tshogs rnam pa gnyis ni rdzogs nas mya ngan las
[\[192b.6\]]'das pa'i bde ba dam pa la myur du gnas par gyur cig_/de ltar tshad med pa'i chos dang zang zing gi sbyin pa 'dis che ge mo zhes bya ba'i sngon gyi las las gyur kyang rung /_'phral gyi rkyen las gyur kyang rung ste da ltar gyi lus kyi na tsha dang /_sems kyi sgrib pa dang bkra mi shis pa dang rmi lam ngan pa la
[\[192b.7\]]sogs pa thams cad zhi bar gyur cig_/tshe ring ba dang /_nad med pa dang /_mthu dang /_longs spyod dang /_gzi mdangs dang ldan pa dang /_dpal dang 'byor pa phun sum tshogs pa dang /_'jig rten dang 'jig rten las 'das pa'i yon tan 'phel zhing rgyas par gyur cig ces brjod de/_las
[\[193a\]]
[\[193a.1\]]bcol nas gong du smos pa'i rang rang gi sngags dang gats+tshaHzhes brjod la mchod yon sbrengs la slar gtang ngo /_/bgegs gtor ni bsang ba nas stobs brjod pa'i bar du gong ma bzhin du bya ste/_de'i 'og tu bdag nyid khro bor gsal bar dmigs la khro bo gang yin pa de'i
[\[193a.2\]]sngags brgya'am stong bzlas te bskul la/_sangs rgyas kyi bden pa dang /_chos kyi bden pa dang /_dge 'dun gyi bden pa dang /_gsang sngags dang /_rig sngags dang /_phyag rgya dang /_snying po dang /_ting nge 'dzin gyi bden pa'i byin gyi rlabs kyis/_bgegs kyi rigs gang yin pa de thams
[\[193a.3\]]cad skad cig thang cig yud tsam la 'dir mchis par gyur cig ces brjod la lcags kyu'am/_'dod pa'i rgyal po'i sngags dang phyag rgyas dgug par bya'o/_/mchod yon sbrengs la mdun du bzhag la/_oM guM ka ri guM ka ri swA hA/_pi tsi pi tsi swA hA/_oM guM guM swA hA zhes bya ba dang /_phyogs skyong mchod
[\[193a.4\]]pa'i sngags gri h+ne daM zhes bya bas mchod par bya'o/_/de nas tshigs su bcad pa 'dis bsngo bar bya'o/_/hUM gang dag mtshan mo rgyu ba yi/_/'byung po rnams dang sha za dang /_/srin po sha rjen za ba dang /_/sems can rnam pa sna tshogs pa/_/ljon shing gel pa la sogs pa/_/de dang de la gtor ma ni/_/
[\[193a.5\]]bza' dang sha chang la phug bcas/_/'bras chan 'bras bu mang po dang /_/mchod sbyin 'di yis mgu byos la/_/gnod pa'i bsam pa zhi ba dang /_/bdag cag rnams la phan pa'i yid/_/di ring phan chad bskyed par gyis/_/zhes bya bas bsngo bar bya'o/_/des na tshig 'dis bden pa bdar ro/_/rgyan gyis
[\[193a.6\]]brgyan par byas kyang chos spyod cing /_/dul zhing yang dag sdom la tshangs par spyod/_/'byung po kun la chad pa spangs pa ste/_/dge slong dge sbyong de yin bram ze'ang de/_/mtshon chas mi 'jigs gang yang med/_/'chi ba'i srog la kun kyang 'dzem/_/rang gi lus la dpe long la/_/gzhan la gnod pa ma
[\[193a.7\]]byed cig/_/oM chen po 'am chung ngu gang dag gis/_/lus la mngon par gnod gyur pa'i/_/nad de rab tu dbyung bar bgyis/_/gdon rnams rang gi gnas su dengs/_/de ltar bdag gis ci nus su/_/mchod dang bsnyen bkur byas pa yis/_/dam tshig gnas la gnas nas su/_/bdag gi bsam
[\[193b\]]
[\[193b.1\]]pa skong bar mdzod/_/rtag tu dam tshig la gnas shing /_/'dis ni che ge mo zhig gis/_/nad de rab tu bsal mdzod la/_/gdon rnams rang gi gnas su song /_/zhes brjod la/_oM sarba bi g+h+nAn gats+tsha zhes bya bas slar gtang ngo /_/de nas bdud rtsi 'khyil pa'i sngags kyis mtshams bcad pa
[\[193b.2\]]ni/_na maHsa man+ta kA ya bAka tsit+ta badzrA NAM/_na mo badzra kro d+hA ya/_ma hA daMthA+ota Ta b+hai ra bA ya/_a si mu sa la pa ra shu pA sha ha stA ya/_oM a mr-i ta kuN+Da li kha kha khA hi khA hi/_hu lu hu lu/_tiSh+Thi tiSh+Thi/_ban+d+ha ban+d+ha/_ha na ha na/_da ha da ha/_gardza gardza/_bi s+pho Ta ya bi s+pho Ta ya/_
[\[193b.3\]]sarba big+h+nAM bi nA ya kAn ma hA ga Na pa ti dzI bi ta an+ta ka rA ya swA hA zhes brjod par bya'o/_/cha gsum 'bring po'i cho ga nor bu gling pa bde ba'i rdo rje'i gdams ngag la brten nas paN+Di ta shrad+d+ha ka ra warmas nye bar sbyar ba rdzogs so//_//rgya gar gyi mkhan po de nyid dang bod kyi lo tsA ba dge slong rin chen bzang pos
[\[193b.4\]]bsgyur ba'o/_/[{D3775}]@##/_/rgya gar skad du/_dza la ba liM bi d+hi nA ma/_bod skad du/_chu gtor gyi cho ga zhes bya ba/_dkon mchog gsum la phyag 'tshal lo/_/dad pa can gang zhig gis las su bya ba la phan yon che la sla ba ni chu gtor yin pas 'di la
[\[193b.5\]]brtson par bya'o/_/de la rin po che'i snod mdzes pa'i nang du chu blugs la phye dang me tog la sogs pa ci 'byor pa dang /_gser la sogs pa rin po che rnam pa lnga bdar ba dang /_kha zas ma smras pa ma smos pa sna tshogs dang /_sman dang 'bru dang dri la sogs pa sbyar na lhag par yang bzang ngo /_/spyir
[\[193b.6\]]gtor ma'i las bgyi'o 'tshal la rtag pa drug ste sbyang ba la sogs pa'o/_/de la sbyang ba ni chos nyid rnam par dag pa'i sngags dang phyag rgyas so/_/spel ba ni nam mkha' mdzod kyi sngags dang phyag rgyas so/_/mos par bsgyur ba ni bdud rtsi thab sbyor gyi sngags dang phyag rgyas so/_/spyod pa la
[\[193b.7\]]dbang ba ni rgya chen shugs ldan 'od kyi sngags dang phyag rgyas so/_/thob par byed pa ni ye shes skar mda'i sngags dang phyag rgyas so/_/dbang du bya ba ni lha mgon spyi'i sngags dang phyag rgyas te dbang sgyur 'khor lo'i sngags dang phyag rgyas so/_/de la bsam rgyud ni dang por bdag nyid lus bsrung
[\[194a\]]
[\[194a.1\]]zhing lha'i sku phyag rgya chen por dran pa skyed la/_tshad med pa bzhis byang chub mchog tu sems bskyed la dkon mchog gsum la skyabs su gsol zhing snying rje chen pos 'gro ba'i don dran par bya'o/_/bsngo ba yang bla na med pa'i byang chub chen por bsngo bar bya ste/_de yang
[\[194a.2\]]dmigs kyi bsngo ba ni sri zhu'i mgron sangs rgyas byang chub sems dpa' dang /_nyan thos rang sangs rgyas la sogs pa dang /_yon tan gyi mgron tshangs pa dang brgya byin dang 'jig rten skyong ba bzhi dang /_phyogs skyong bcu dang srung ma dam tshig can rnams dang /_snying rje'i mgron 'gro ba ris drug gi
[\[194a.3\]]sems can dang /_khyad par du yang bdag gi lha mgon dang /_yul gang na gnas pa'i sa bdag lha klu dang /_lan chags kyi mgron tshe rabs bgrangs pa'i rkyen bgegs dang /_phan gnod byed pa'i lha 'dre kun la yang mnyam snyoms su bsngo bar bya'o/_/de la dang po lag pa thal mo khong stong du
[\[194a.4\]]sbyar la 'di skad du brjod do/_/oM swa b+hA ba bi shud+d+haHsarba d+har+m+mAHswa b+hA ba bi shud+d+ho nya haM/_lag pa thal mo khong stong du sbyar la sor mo rnams rtse sprad de tshigs zur can rin po che lta bur byas la sngags 'di brjod do/_/na maHsarba ta thA ga te b+h+yo bi shwa mu khe b+h+yaHsarba tha khaM ud+ga te s+pha ra Na i maM ga ga na kha swA hA/_
[\[194a.5\]]lag pa thal mo sbyar la phyir bskyed de mthe bong gnyis bsnol la sngags 'di brjod do/_/oM a mr-i ta kuN+Da li ha na ha na hUM phaT/_lag pa g.yas pa rdo rje khu tshur bcangs la mdzub mo bsgrengs te sngags 'di brjod do/_/na maHsarba ta thA ga ta a ba lo ki te oM saM b+ha ra saM b+ha ra hUM/_lag pa g.yas pa
[\[194a.6\]]rdo rje khu tshur snying gar bstan la/_g.yon pa mchog sbyin gyi snod 'degs pa'i tshul du byas te sngags 'di brjod do/_/oM dz+nyA na a ba lo ki te sa man+ta s+pha ra Na rasmi b+ha ba sa ma ya ma hA ma Nidu ru du ru hr-i da ya dza la ni hUM/_lag pa thal mo khong stong du sbyar la/_sor mo rnams nang du bsnol te mthe bong
[\[194a.7\]]gnyis gshibs te brkyang la sngags 'di brjod do/_/namaHsa man+ta bud+d+hA nAM/_gra he shwA ra pra b+ha dz+yo ti ma hA sa ma ya swA hA/_sngags dang phyag rgya 'di gcig la yang lan bdun bdun bzlas so/_/de yang dang pos ni gtor ma skyon med cing dag pa chen por byin gyis brlab/_/gnyis pas ni mchod pa'i
[\[194b\]]
[\[194b.1\]]rdzas kyi khyad par bsam gyis mi khyab pa dang /_sems can thams cad kyi mos pa ji lta ba bzhin nam mkha'i khams 'dod pa'i yon tan lngas gang bar byin gyis brlab bo/_/de ltar spel nas gsum pas ni bdud rtsi'i rgya mtsho dang /_zas la sogs pa longs spyod la ji ltar so sor mos pa bzhin du
[\[194b.2\]]longs spyod kyi rkyen dug lnga'i gsos dang /_ye shes lngar byin gyis brlab po/_/bzhi pas ni 'phags pa rnams kyi spyan lam du yang gzhal med khang brtsegs ma la sogs pa mchod pa'i sprin phung mang por sprul nas mchod pa dang /_sems can rnams kyi dbang po'i spyod yul du ji ltar 'dod pa
[\[194b.3\]]bzhin 'dod pa'i yon tan lnga char bzhin du 'byung bar bsam zhing /_khyad par du yang yi dgas kyi rnam pa mang po dang sems can kun gyi bsam pa yongs su skong bar byin gyis brlab po/_/lnga pas ni bdag gi lus zhing gi rdul snyed du sprul nas 'phags pa rnams la mchod pa phul nas mnyes pa
[\[194b.4\]]dang /_sems can la byin pas pham rgyal med pa dang 'thab rtsod med pa so so'i mos pa bzhin thob par byin gyis brlab po/_/drug pas ni sri zhu'i mgron dang yon tan gyi mgron dang /_snying rje'i mgron dang /_lan chags kyi mgron du gyur pa'i rigs la yang dam tshig gi dbang gis 'go
[\[194b.5\]]zhing stong grogs su gyur par mngon sum du dmigs so/_/sems can gyi don du 'gyur ba'i las mi 'gal bar ci bcol ba yang 'grub ste phyag rgya yang phyogs bcur bstan la dbang du bya'o/_/de nas tshigs su bcad pa 'di dag gis kyang bsngo bar bya'o/_/gtan pa med pa'i mchod sbyin rgyal po
[\[194b.6\]]'di/_/chos nyid rnam par dag pa'i byin rlabs dang /_/dkon mchog yon tan dpag med che ba dang /_/snying po phyag rgya nges pa'i dam tshig dang /_/rgyu rkyen rten 'brel tshogs pa'i nus mthu dang /_/drang srong rig 'dzin rnams kyi grub pa dang /_/bdag gi smon lam ting 'dzin shes rab kyis/_/ye shes
[\[194b.7\]]lnga yi 'od zer rnam par 'phro/_/dbang po lnga yi longs spyod mkho dgur ldan/_/nam mkha'i mtha' klas gter chen gyur pa 'di/_/mchod gnas bla ma khyed kyi pho brang du/_/mchod pa'i sprin gyis rgyas shing 'phel bar bsngo/_/sems can thams cad bde gyur cig_/kun kyang gnod pa
[\[195a\]]
[\[195a.1\]]rnams dang bral/_/yang ni de bzhin gshegs bsngags pa'i/_/'dod pa phun sum tshogs gyur cig_/yang ni sems can thams cad kyang /_/bsam pa yid bzhin grub gyur cig_/byol song gcig la gcig za ba'i/_/gnod pa de dag yongs ma 'byung /_/yi dgas
[\[195a.2\]]rnams la zas skom sogs/_/thogs pa med par 'byung gyur cig_/sems can dmyal ba'i sdug bsngal gang /_/mi bzad rnam pa sna tshogs pa/_/bsod nams byin pa'i byin rlabs kyis/_/de dag myur du zhi gyur cig_/sa'am mkha' la 'khod pa yi/_/lha klu gnod sbyin dri za dang /_/'byung po mang po
[\[195a.3\]]gang 'khod pa/_/dge ba'i bsam pa rdzogs gyur cig/_/de nas chos kyi sbyin pa yang rgya cher bya'o/_/chos rnams thams cad rgyu las byung /_/de rgyu de bzhin gshegs pas gsungs/_/de la 'gog pa gang yin pa/_/dge sbyong chen pos de skad gsungs/_/sdig pa ci yang mi bya ste/_/dge ba phun sum
[\[195a.4\]]tshogs par spyad/_/rang gi sems ni yongs su gdul/_/'di ni sangs rgyas bstan pa yin/_/zhes bya ba la sogs pa zhal nas gsungs pa'i tshigs su bcad pa mang pos chos dang zang zing gnyis su med pa'i sbyin pa rgya chen por bya'o/_/de ltar chos dang zang zing gi sbyin pa rnam pa
[\[195a.5\]]gnyis kyis sgrib pa rnam pa gnyis byang tshogs gnyis rdzogs te bla na med pa'i byang chub 'grub par shes par bya'o/_/slob dpon dza ya se nas mdzad pa rdzogs so//_//zhu chen gyi lo tsA ba dge slong rin chen bzang pos bsgyur cing zhus te gtan la phab pa'o//[ {D3776}]@##/_/rgya gar skad du/_ma hA mu dra yo ga
[\[195a.6\]]a ba tA ra piN dA r+tha/_bod skad du/_phyag rgya chen po'i rnal 'byor la 'jug pa'i man ngag tu bshad pa/_sangs rgyas dang byang chub sems dpa' thams cad la phyag 'tshal lo/_/chos nyid zab mo'i rgya mtsho chen por rab bzhugs pa'i/_/ye shes mtsho chen ma lus de snyed bdag po mdzad/_/shes
[\[195a.7\]]rab bdud rtsi las byung dri med byis pa'i gzugs/_/bde gshegs sras po 'jam pa'i dbyangs la phyag 'tshal lo/_/bdag dang gzhan gyi don ma lus par myur du rdzogs par 'gyur bar 'dod pa'i rnal 'byor pa rnams kyi don du/_rab tu bsdu ba mdzad pa'i cho ga'i rim par phye ba la som nyi spangs
[\[195b\]]
[\[195b.1\]]pa'i blos 'jug par bya ba'i phyir 'di brtsams so/_/gang dag bstan bcos rtsom par 'dod pa dag kyang ya rabs dang tshul mthun par bya ba'i phyir bla ma dang dad pa'i lha la phyag btsal ba dang po kho nar nges par byed do/_/'dir yang slob dpon gyis 'jug par 'dod pa'i gang zag rnams kyi phyir rnam par bsdus
[\[195b.2\]]pa mdzad pa la tshogs kyi rgyur 'gyur ba'i phyir dang po kho nar dkon mchog gsum la phyag 'tshal lo zhes smos te/_'di ni bdag dang gzhan gyi don la yon tan gyi rnam pa mtha' yas pa'i phyir yid bzhin gyi nor bu dang 'dra bas de brjod pa yin no snyam du bsams nas de bshad pa'i phyir/_dkon
[\[195b.3\]]mchog gsum zhes bya ba la sogs pa smos te/_de yang rnyed par dka' ba dang /_rin che ba dang /_don chen po nyid du 'gyur ba dang /_rab tu snang ba'i don gyis na yid bzhin gyi nor bu rin po che dang 'dra bas na dkon mchog ste/_ji ltar zhe na bsod nams dang ye shes kyi tshogs dpag tu med
[\[195b.4\]]pa'i rin gyis rnyed par 'gyur bas na rin po che'o/_/phyi dang nang gi mun pa thams cad ma lus par yang dag par sel bar byed pa'i don dang /_'khor ba thams cad kyi dbul ba la sogs pa thams cad gcod par byed pa'i 'jig rten dang 'jig rten las 'das pa thams cad kyi bde ba dang /_
[\[195b.5\]]yid bde ba shin tu rnam par dag pa'i gnas su 'gyur ba'i don gyis na rab tu snang ba dang /_don chen po nyid du 'gyur bas na yid bzhin gyi nor bu'o/_/de yang dus yun ring po zhig nas thos pa la sogs pa las byung ba'i phyir rnyed par dka' ba ste/_ji skad du/_/thams cad mkhyen nyid 'jig
[\[195b.6\]]rten du/_/udum+bA ra'i me tog bzhin/_/brgya lam na yang res 'ga' zhig/_/'byung 'gyur yang na mi 'byung zhing /_/zhes 'byung ba'i phyir ro/_/de bas na sangs rgyas bcom ldan 'das rnams ni yid bzhin gyi nor bu'i dpes dkon mchog nyid du grub bo/_'dir gsum zhes pa ni chos
[\[195b.7\]]dang dge 'dun yang dkon mchog nyid du bshad pa'i phyir te/_de yang thog mar de khong du chud pas 'khor ba'i rgya mtsho chen po las rab tu sgrol ba dang /_rgyu dang bcas pa'i sdug bsngal dang gtan du bral ba'i bdag nyid de so sor brtags pa'i 'gog pa mngon du byas pa'i mtshan nyid pas gzhan gyi
[\[196a\]]
[\[196a.1\]]'khor ba'i chu bo'i rgyun bzlog pa'i mtshan nyid kyis tha dad pa ma gtogs par khyad par ci yang med pa'i phyir chos kyang dkon mchog nyid du grub po/_der zhugs shing de las byung nas 'bras bu rnams la rim pa bzhin gnas te/_thob par bya ba la gegs su gyur pa'i gnyen
[\[196a.2\]]pos 'bras bu mthar phyin par 'dod pa dag kyang 'das pa la sogs pa'i dus kyi khyad par ma gtogs par don dang smon lam dang gdul bya la mi mtshungs par gyur pa 'ga' yang ma mthong bas dge 'dun yang dkon mchog nyid du brjod la de'i phyir dkon mchog gsum du nges par grub bo/_/nyan thos kyang
[\[196a.3\]]dkon mchog nyid du bshad pa ni rang gi las kyi sgrib pa'i phyogs gcig spangs te/_'bras bu 'khor ba'i dgra ma lus pa bcom nas zhi ba la gnas pas 'phags pa'i khongs su 'gro bas de'i phyir 'di yang dge 'dun dkon mchog ces bshad do/_/de la sangs rgyas ni 'dir nyon mongs pa
[\[196a.4\]]dang shes bya'i sgrib pa bag chags dang bcas pa drungs phyung zhing spangs pa dang /_de'i gnyen po zag pa med pa'i chos kyi sa bon rab tu rgyas pas sangs rgyas te/_gnas gyur pa'i mtshan nyid chos thams cad la mnga' brnyes pa'i kun gzhi med pa zhes bya ba ni sangs rgyas rnams kyi chos kyi sku'o/_/mdor na
[\[196a.5\]]me long lta bu'i ye shes shin tu dri ma med pa'i de bzhin nyid du gnas 'gyur ba'i mtshan nyid do/_/longs spyod rdzogs pa'i sku ni de'i snang ba ste/_sku gang la bzhugs nas mngon par byang chub pa'i mtshan nyid de/_mthar phyin pa'i byang chub sems dpa' rnams dang thabs cig tu 'khor
[\[196a.6\]]gyi dkyil 'khor rnams ni theg pa chen po'i chos kyi bgro ba myong bar 'gyur ba 'di ni sangs rgyas rnams longs spyod rdzogs pa'i sku ste/_gzung ba dang 'dzin pa rnam par dag pa'i mtshan nyid mnyam pa nyid kyi ye shes so/_/sprul pa'i sku ni sems can gyi bsam pa la gzigs nas thugs
[\[196a.7\]]rje'i dbang gis gdul ba'i phyir bya ba la zhugs pa dang /_rab tu bya ba mtha' yas pa ni sangs rgyas rnams ni sprul pa'i sku ste/_sgo lnga'i rnam par shes pa gnas gyur pa'i mtshan nyid so sor rtog pa dang bya ba nan tan gyi ye shes rnam par dag pa'o/_/mdor na sems rnam par
[\[196b\]]
[\[196b.1\]]shes pa tshogs brgyad lam khyad par can gyis 'grub pa'i mtha' gnas gyur pa'i mtshan nyid ye shes bzhi'i bdag nyid yin no/_/chos ni bstan pa dang lam dang don dam pa ste de yang bstan pa ni bstan pa ste/_gdul bya'i gnyen por gang de bzhin gshegs pas gsungs pa'i chos de
[\[196b.2\]]lan gsum du gang gi rgyud la bskor bas gang gi rgyud la rnam par rig pa 'byung ste/_gcig la gcig gi dbang gis na/_/rnam par rig pa phan tshun nges/_/zhes pa lta bu'o/_/de dag gi khyad par ni yi ge'i tshogs mangs su dogs nas 'dir ma bris pas gzhan las shes par bya'o/_/
[\[196b.3\]]lam ni 'phags pa'i lam yan lag brgyad pa ste/_mthong ba'i lam gyi rjes las thob pa'i mtshan nyid yang dag pa'i lta ba la sogs pa'o/_/de yang yang dag pa'i lta ba ni mngon pa'i nga rgyal dang bral bar 'gyur te/_rang gi rtog pa yang dag par ji lta ba bzhin du yongs su shes
[\[196b.4\]]pa'o/_/yang dag pa'i rtog pas kun nas bslab pa'i tshig gis seng ge'i sgra yang dag par sgrogs so/_/yang dag pa'i ngag dang las kyi mtha' dang /_'tsho ba rnams kyis ni rang gi dam bcas pa yang dag par brjod do/_/yang dag pa'i rtsol ba dang dran pa dang ting nge 'dzin ni mi mthun
[\[196b.5\]]pa'i phyogs bsgom pas sbar bar bya ba'i nyon mongs pa dang nye ba'i nyon mongs pa dang /_snyoms par 'jug pa'i sgrib pa dag gi go rims bzhin du gnyen por gyur pa dag go/_/de yang mnyam par gzhag pa'i dus 'ba' zhig na gnyen po 'di dag mngon du byed do/_/langs pa'i tshe ni
[\[196b.6\]]rnam pa lnga'i sgo nas sems can rnams la dmigs so/_/'di dag ni byang chub sems dpa'i lam khyad par du 'phags pa dag yin no/_/don dam pa ni don dam pa ste ye shes dam pa'i yul yin pas na don te de yang dag pa'i 'jig rten las 'das pa'i ye shes so/_/de'i yul yin pa'i
[\[196b.7\]]phyir don dam pa ste de bzhin nyid ces bya ba'i tha tshig go/_/yang na dam pa yang yin la don yang yin pas don dam pa ste lam gyi dgongs pa yin pas don to/_/'dus byas dang 'dus ma byas kyi chos kyi mchog yin pas na dam pa'o/_/gnod pa'i nyes pa thams cad dang bral ba'i phyir mya ngan
[\[197a\]]
[\[197a.1\]]las 'das pa nyid don to/_/mdor na so sor brtags pa'i 'gog pa mngon du byas pa'i mtshan nyid yin no/_/'di dag ni chos te ji snyed pa gsungs pa'i chos ma lus pa dag kyang 'dir 'dus par 'gyur ro zhes bya ba'i tha tshig go/_/byang chub sems dpa'i dge 'dun ni zad la mi skye ba'i ye
[\[197a.2\]]shes yin la/_der sems pa ni byang chub yid la byed pa ste de thob par 'dun pa zhes bya ba'i don to/_/yang na byang chub dang sems can la dmigs pas na byang chub sems dpa' ste/_byang chub mngon par rtogs nas sems can rnams 'khor ba'i btson ra las gdon par bya'o zhes gang la de lta bu'i sems
[\[197a.3\]]yod pa de byang chub sems dpa'o/_/ji skad du/_bdud rtsi thob phyir lam 'di ma yin pas/_/lam ngan spongs la lam la mnos shig ces/_/lta ngan sems can mthong nas go 'byed do/_/rgyu des byang chub sems dpa' zhes brjod do/_/zhes tshigs su bcad pa'o/_/de bas na gang la de
[\[197a.4\]]lta bu'i sems pa yod pa thun mong dang khyad par gyi lam la gnas pa'i byang chub sems dpa' rnams yin no/_/gang de'i khongs su 'gro ba nyid kyis rang gi lam thun mong bas 'gro bas 'bras bu mngon du byed pa nyan thos kyang ste/_bden pa rtogs pa'i rgyus mthong ba dang bsgom pa mngon du
[\[197a.5\]]byas pa'i 'bras bu gang zag rnam pa brgyad dag ste/_'di dag la rim gyis sam cig car du 'jug cing sprul pa'i sku 'ba' zhig gi 'khor du gyur pa rnams yin te/_de ltar na ji skad du bshad pa'i dkon mchog gsum po'i yon tan rin po che'i 'byung gnas la/_bla ma'i zhal snga nas
[\[197a.6\]]gzhan la phan gdags pa'i bsam pa la bar chad med cing /_tshogs kyi rgyur 'gyur ba'i phyir phyag btsal ba sngon du btang ba yin no snyam du bsam pa yin no/_/de ltar tshogs kyi rgyur gyur pa brjod nas de'i 'og tu rnal 'byor pa brjod pa de bshad par bya ste/_de'i phyir dad pa can gang zhig
[\[197a.7\]]las su bya ba smos te/_de yang rnal 'byor pa ni 'dod pa'i 'bras bu yon tan dang bcas pa ste de brjod pas gzhan dag 'jug pa'i yan lag tu 'gyur ro snyam du bsams nas dang po kho nar yul 'di nyid bstan pas 'jug par 'gyur ba dang shes par bya ba la tshigs chung ba nyid yin no zhes
[\[197b\]]
[\[197b.1\]]'dir bstan nas/_de'i rab tu dbye ba ni 'di ste/_de yang 'di'i sgra 'jug pa'i rgyun mtshan ni bstan bcos las/_las dang 'bras bu dang bden pa dang dkon mchog la yid ches pa dang 'dod pa dang sems dad pa'o zhes 'byung ba nyid do/_/de yang las dang 'bras bu dang bden pa gnyis la
[\[197b.2\]]ni yid ches pa'i dad pa skye la/_bden pa gnyis dang dkon mchog la ni 'dod pa dang sems dad pa'i dang ba skye ste/_de la las ni 'dir lus dang ngag dang yid kyi las te de yang dge ba dang mi dge ba dang mi g.yo ba'o/_/de la lus dang ngag dang yid kyi las mi dge ba rkyen tshang ba las bskyed pa
[\[197b.3\]]ni lus ngag yid gsum gyi las mi dge ba ste/_des 'phangs pa'i 'bras bu ni sdig pa'i las kyis 'phangs pa'i 'bras bu ste/_'bras bu ngan pa gsum du sdug bsngal chen po myong bar byed do/_/'di la skur pa 'debs pa ni rgyu 'bras la yid mi ches pa'o/_/de las bzlog pa ni yid ches
[\[197b.4\]]pa ste yid 'byung ba'i rten byed pa'i las can no zhes bya'o/_/lus dang ngag dang yid kyi las dge ba ni lus ngag yid gsum gyi las dge ba ste de las bzlog pa'o/_/des 'phangs pa ni lus ngag yid gsum gyi las dge bas 'phangs pa'i 'bras bu ste 'dod pa na spyod pa'i mngon par mtho
[\[197b.5\]]ba'i 'bras bu dang bcas pa rnams so/_/'di la skur pa 'debs pa ni lus ngag yid gsum gyi las 'bras bu dang bcas pa la skur pa 'debs pa ste bde 'gro la rgyab kyis phyogs pa'o/_/de las bzlog pa ni yid ches pa ste brtson 'grus 'byung ba'i rten byed pa'i las can no/_/mi
[\[197b.6\]]g.yo ba ni lus dang ngag dang yid kyi las mi g.yo ba ste rnam par smin pa mi g.yo ba zhes bya ba'i tha tshig go/_/des 'phangs pa'i 'bras bu ni bsam gtan gyi gnas rnams te/_'di dag 'grub par byed pa'i ting nge 'dzin 'dod pa'i khams na mngon par 'du byed pa rnams so/_/'di
[\[197b.7\]]dag kyang med do zhes skur pa 'debs pa ni 'di la yid mi ches pa ste gzugs yod pa na spyod pa'i bsam gtan rnams la rgyab kyis phyogs pa'o/_/de las bzlog pa ni 'di las yid ches pa ste tshangs pa'i gnas rnams mngon par 'grub pa la brtson 'grus skye ba'i rten can yin no/_/
[\[198a\]]
[\[198a.1\]]bden pa ni bzhi ste/_sdug bsngal dang kun 'byung dang 'gog pa dang /_/lam mo/_/de la sdug bsngal dang kun 'byung la yid mi ches pa ni 'khor ba mngon du 'grub par byed pa ste/_mya ngan las 'das pa la rgyab kyis phyogs pa'i rgyur 'gyur ba'o/_/
[\[198a.2\]]de las bzlog pa ni mngon par yid ches pa ste yid 'byung ba'i rten byed pa'i las can no/_/'gog pa dang lam la yid mi ches pa ni khams gsum las mi 'da' ba ste/_yang 'byung ba dang bcas pa'i skye ba yongs su 'dzin pa'o/_/de las bzlog pa ni yid ches pa ste nges par 'byung ba dang
[\[198a.3\]]'byung ba'i lam dang 'bras bu dang bcas pa mngon par 'dod pa'o/_/dkon mchog ni gsum ste ji skad bshad pa'i yon tan gyi 'byung gnas su gyur pa dag ste/_de yang sangs rgyas dkon mchog ni yon tan dang nyes pa thams cad phul du phyin pa dang ma lus par bsal ba'i mthar thug pa'i gnas
[\[198a.4\]]su gyur pa dang /_chos ni 'khor ba'i rgya mtsho las rab tu sgrol ba dang /_rgyu dang bcas pa'i sdug bsngal dang gtan tu bral ba'i bdag nyid dang /_de khong du chud par yongs su shes par byed pa dang /_dge 'dun ni dge sbyong gi 'bras bu la gnas pa dang der zhugs pa dang /_bla na med
[\[198a.5\]]pa dang /_sbyin gnas kyi zhing yin par yongs su shes nas sems rab tu dang bar 'gyur ba'i gnas yin zhes bya ba'i tha tshig go/_/'dir sngags kyi spyod pa la mos pa rnams kyi ni khyad par du 'dod pa nyid du gzung bar bya ste/_'dir 'dod pa ni 'dod pa ste 'dod pa 'dod par bya ba zhes bya
[\[198a.6\]]ba'i tha tshig go/_/'di ni phyag rgya chen po'i rnal 'byor te/_des don ma lus par yongs su grub pa'i phyir ro/_/can zhes bya ba ni de dang ldan pa ste rnal 'byor pa zhes bya ba'i tha tshig go/_/'di ni gang zhig ste khyad par med pa nyid du bstan pa yin no/_/gis zhes bya ba ni 'dir byed par
[\[198a.7\]]sbyar te de yis zhes bya ba'i tha tshig go/_/las su bya ba zhes bya ba'i las su bya ba ste lus dang ngag dang yid kyi las so/_/de ni 'dir rnal 'byor la mngon du byas pas don chen po ma lus par yongs su rdzogs par 'gyur ba ste/_sku gsung thugs rgyud la mngon sum du
[\[198b\]]
[\[198b.1\]]bya'o zhes bya bar 'gyur ba yin no/_/gzhan du na ji srid 'tsho'i bar du lus ngag yid gsum phyag rgya'i mtshan ma mngon du bya ba las mi 'da' ba'o zhes bya bar yang 'gyur ro zhes bya ba'i don ni/_'dod par bya ba la rnal 'byor du bya ba yin par shugs nyid kyis bshad zin to/_/de'i 'og tu de nyid
[\[198b.2\]]kyis don chen po yongs su rdzogs par 'gyur ba dang de'i rgyu yang tshegs chung bar bstan pa'i phyir phan yon che zhing bla ba ni zhes bya ba smos te/_de la bla ba ni sla ba ste nyams su blang ba la tshegs chung ngus don yongs su rdzogs par 'gyur ro zhes bya ba'i the tshig ste/_'dir slob dpon gyis dad pa
[\[198b.3\]]can gang zhig gis zhes sngar bshad pas/_phyag rgya'i rnal 'byor nyams su len pa nyid dang /_'chad par 'gyur ba'i yo byad cung zad tsam gyi rgyus 'jig rten dang 'jig rten las 'das pa'i don mtha' dag ma lus par yongs su rdzogs par 'grub par bstan te 'dir 'khor ba thams
[\[198b.4\]]cad kyi dbul ba la sogs pa'i sdug bsngal thams cad yang dag par gcod par byed pa'i don dang /_bsod nams dang ye shes kyi tshogs dpag tu med pa yongs su rdzogs par 'gyur ba'i don gyis don mtha' dag bsdus pas de dag ma lus par 'dir 'grub par 'gyur ro zhes bya ba bstan
[\[198b.5\]]pa yin no/_/de nyid ni chu gtor 'di yin pas zhes pa ste/_'di zhes bya ba ni mngon sum pa'i mtshan nyid do/_/rdzas cung zad la brten pa'i rnal 'byor pa 'di nyid de ming 'di skad ces bya ba'i rnal 'byor nyid 'dod pa'i bdag nyid ma lus par 'grub par 'gyur ba nyid yin pas na 'di la
[\[198b.6\]]brtson par bya'o zhes bya ba yin te/_'dis ni dmigs par bya ba'i yul 'bras bu dang bcas pa bstan pa yin te/_de nyams su len pa la brtson 'grus 'byung ba'i rgyur 'gyur ba bstan par 'gyur ro/_/de'i 'og tu de nyid nyams su blang ba'i thabs bstan pas de bshad par bya ste/
[\[198b.7\]]de'i phyir de la rin po che'i snod mdzes par zhes bya ba smos te de yang rdzas la brten pa'i rnal 'byor la chu gtor zhes bshad pas de'i phyogs gcig 'dir 'chad pas de la zhes 'di brtsams pa yin no/_/rin po che'i snod ni rin po che'i snod de rin po che las byas pa 'am/_rin po che
[\[199a\]]
[\[199a.1\]]lta bur byas pa 'am rin po ches spras pa'o/_/de la rin po che las byas pa ni rin po che'i rgyu las byas pa ste gser la sogs pa la bzo'i khyad par du mas mdzes par byas pa'o/_/rin po che lta bur byas pa ni rin po che'i dbyibs su byas pa ste rin po che 'dra ba zhes
[\[199a.2\]]bya ba'i tha tshig go/_/rin po ches spras pa ni rin po ches brgyan pa ste mdzes par byas pa'o/_/mdzes pa ni yid du 'ong ba'i khyad par dang ldan pa'o/_/tshul 'dis rnal 'byor pa rab 'bring gsum la ci rigs su bstan pa yin te/_sngar sla bas zhes bshad pas de dang 'gal ba'i nyes pas mi
[\[199a.3\]]brdzi bar bstan pa'o/_/kha na ma tho ba med pa'i snod de'i nang du chu blugs la/_gzhan yang phye dang me tog la sogs pa ci 'byor pa zhes smos te/_'di yang ci rigs par bshad pa ste/_'gro ba dbul ba nyon mongs pas sems zhum par 'gyur ba'i nyes pa spangs pa'i phyir 'di bstan pa yin te/_de bas
[\[199a.4\]]na rang gi rnal 'byor pa shin tu chung ba rnams la khyad par du 'di bstan pa yin no/_/gzhan yang gser la sogs pa rin po che sna lnga bdar ba dang zhes bya ba la sogs pas 'di yang ci rigs pa ste/_'byor pa dam par gyur pa la sogs pa rnams te/_rang gi ji ltar 'byor pa shin tu kha zas ma smas pa
[\[199a.5\]]ma sme ba sna tshogs pa dang /_gzhan yang sman dang 'bru dang gzhan yang dri sna tshogs 'byor na lhag par yang bzang ngo zhes bya ba yin no/_/de la ma smas pa ni gzhan du longs ma spyad pa'o/_/ma sme ba ni kha na ma tho ba'i nyes pa dang bral ba'o/_/de ltar yo byad ci rigs par bstan nas de'i phyogs
[\[199a.6\]]gcig po rnal 'byor la mngon sum du bya ba de bstan pa'i phyir/_spyir gtor ma'i las bgyi'o 'tshal la brtag pa rnam pa drug ste zhes bya ba la sogs pa smos te/_rim par bkod pa 'di dag ni dkrugs pa'i mtshan nyid de ci'i phyir zhe na/_sngags kyi spyad pa spyod par 'dod pa'i gang zag
[\[199a.7\]]rnams la sngags kyi spyod pa ni slob dpon la rag las kyi rang nyid mtshan ma thug thub tu gzung bar bya ba ma yin no zhes bya bar bstan pa'i phyir ro/_/'dis cir 'gyur zhe na/_sngon gyi rnal 'byor pa rgyud dag par gyur pa'i gang zag rnams kyang bla ma'i man ngag las rgyud yongs su dag par gyur to
[\[199b\]]
[\[199b.1\]]zhes 'byung ba'i phyir ro/_/de ltar ma yin na ni yongs su rdzogs pa'i dngos grub kyi rgyur mi 'gyur te/_de bas na bla ma'i man ngag las 'dod pa'i dngos grub kyi rgyur 'gyur ro snyam du shes par bya'o/_/de ni 'di lta ste/_dam tshig gi phyag rgya'i rnal 'byor sngon du bya ba'i bsam rgyud kyi rim pa
[\[199b.2\]]bstan pa dang mchod pa dang sbyin pas mnyes shing tshim pas yongs su bsngo bar bstan pa'o/_/de'i rim pa yang /_de yang bsam rgyud ni zhes bya ba la sogs pa ste/_de yang dang por snying rje chen pos 'gro ba'i don bya ba dran par bya'o/_/de'i 'og tu dkon mchog gsum la skyabs su
[\[199b.3\]]gsol/_de'i 'og tu tshad med pa bzhis byang chub tu sems bskyed do/_/de'i 'og tu lha'i sku phyag rgya chen por dran par bskyed do/_/de nas lus bsrung bar bya'o zhes bya ba'i rim pa 'di sbyar bar bya'o/_/ci'i phyir rim pa 'di sbyar bar bya zhe na/_'dod par bya ba mngon du bya ba la
[\[199b.4\]]phyin ci ma log par 'gyur ba'i phyir ro ji ltar zhe na/_'gro ba ma lus pa'i don bya bar 'dod pa des dang po kho nar 'khrul ba'i dbang gis dngos po la mngon par zhen pas khams gsum 'khor ba'i 'gro ba lnga po 'di dag la snying rje chen po bskyed de/_sdug bsngal sna tshogs kyis gdungs
[\[199b.5\]]pa las dgrol bar bya'o snyam du yid la dran par bya'o/_/de yang las kyi rnam par smin pa'i lus 'dis nus par mi 'gyur bas 'dod par bya ba la mngon sum du byas te des 'gro ba'i don nus par 'gyur bas de mngon sum du bya'o snyam du yid la bya'o/_/de'i rgyu yang gsum la skyabs su
[\[199b.6\]]'gro ba yin pas de'i phyir dus gsum gyi 'phags pa mdun gyi nam mkhar mngon sum du dmigs nas de'i spyan sngar gsum la skyabs su 'gro bar bya ste/_de yang nye bar mtshon pa tsam du zad de/_de bas na sdig pa bshags pa la sogs pa yang bya'o/_/de ni 'di lta ste/_dkon
[\[199b.7\]]mchog gsum la phyag 'tshal lo/_/dkon mchog gsum la skyabs su mchi/_/sdig pa thams cad so sor bshags/_/dge ba kun gyi rjes su smon/_/sangs rgyas byang chub yid kyis gzung /_/byang chub mchog gi sems ni bskyed par bgyi/_/sems can ma lus bdag gis
[\[200a\]]
[\[200a.1\]]mgron du gnyer/_/byang chub spyod mchog yid 'ong spyad par bgyi/_/'gro la phan phyir sangs rgyas 'grub par shog_/ces brjod pas de'i 'og tu tshad med pa bzhis byang chub mchog tu sems bskyed pa 'di bya ste/_des 'di ltar khams gsum gyi sems can ji snyed
[\[200a.2\]]pa sdug bsngal gyi phung po dang bral bar bya'o snyam du bsam par bya'o/_/de yang sdug bsngal dang bral nas kyang bde ba dang phrad par bya'o snyam du mos par bya'o bde ba dang phrad nas kyang nam du yang mi 'bral bar bya'o snyam du bsam par bya'o/_/mi 'bral bar gyur nas kyang de dag la phan pa dang bde bar bya'o/_/snyam du bsam par bya'o/_/
[\[200a.3\]]de dag la tshad med pa ni 'di ltar sems can gyi khams la tshad med pas de dag la yang tshad med pa'i ngo bo nyid du mos par bya'o/_/de ltar sems bskyed nas de'i 'og tu lha'i sku phyag rgya chen por dran pa bskyed de/_de yang 'di ltar lha'i sku ni lha'i sku ste phyag rgya chen po
[\[200a.4\]]nyid do/_/de mngon sum du byed pa ni dran pa bskyed pa'o/_/dran pa ni dran pa ste de shin tu nye bar gnas pas bying rgod gnyis dang bral ba'o/_/de'i stobs kyis 'dod par bya ba las mi g.yeng ba yin te/_'dod pa la rtse gcig tu byed ces bya ba'i tha tshig go/_/de yang rim gyis sam cig car du ste
[\[200a.5\]]las dang po pa dang mngon du gyur pa dag gi khyad par gyis yin no/_/de ni 'di lta ste/_lha drug gi sgo nas dran pa bskyed de/_de la phyi nang gi chos thams cad don dam par stong pa nyid du mos pa 'di ni rnam par mi rtog pa'i lha'o/_/stong pa nyid las wA gI shwa ri muM zhes bya ba'i sgra tsam grag par mos pa ni sgra'i lha'o/_/
[\[200a.6\]]de'i 'og tu rang gi snying ga'i tshod tsam gyi nam mkha' la zla ba'i dkyil 'khor nya gang ba gcig tu mos pa byas la de'i dkyil du wA gI shwa ri muM zhes bya ba'i yig 'bru dngul gyi glegs bam la gser chu gcig tu zhen pa bzhin du mos par bya ba 'di ni yi ge'i lha'o/_/de'i 'og tu zla ba'i dkyil
[\[200a.7\]]'khor yig 'bru dang bcas pa 'phros shing 'dus pa las bdag nyid 'phags pa 'jam dpal sku mdog dmar ser phyag g.yas na ral gri/_g.yon na ut+pa la'i me tog bsnams pa/_rgyan thams cad kyis brgyan pa/_gdan pad+ma la bzhugs pa cig tu gyur par bsam pa 'di ni gzugs
[\[200b\]]
[\[200b.1\]]kyi bye brag gi lha'o/_/de nas lag pa gnyis sor mo phan tshun bsnol te gung mo gnyis bsgrengs la rtse sprad de mdzub mo gnyis gung mo'i rgyab tu sbyar la/_mthe bong gnyis gung mo la sbyar ba spyi bor bzhag la/_na maHsa man+ta bud+d+ha hAM hUM hUM zhes brjod pas dbu gtsug tor dang ldan par bsam mo/_/de nas
[\[200b.2\]]yang lag pa gnyis khu tshur bcangs la gung mo dang srin lag bsgrengs te mthe bo'i drung du sbyar la/_na maHsa man+ta bud+d+hA nAM ga ga na spar lak+Sha Na kA ru Na/_ma hA ta thA ga ta tsa k+Sha swA hA zhes brjod do/_/ye shes kyi spyan dang ldan par bsam pa 'di ni phyag rgya'i lha'o/_/des shin tu yan lag rdzogs par snga ma las
[\[200b.3\]]khyad par du gyur par bsam pa 'di ni rnam par rtog pa dang bcas pa'i lha'o/_/yang na dran pa 'di ni 'dris pa dngos po nyid ma brjed pa ste/_sngar lha'i sku la mngon sum du byas pa'i dbang gis phyis snying po tsam brjod pa'i sgo nas dran pa bskyed de/_mngon sum du byed pa 'di ni cig car
[\[200b.4\]]yid la byed pa dag gi mos pa yin no/_/gzhan dag ni tshul gnyis thal mo gang yang rung ba'i sgo nas las kyi lha gang yang rung ba dran pa bskyed do zhes bya ba yang 'chad do zhe'o/_/mdor na rnal 'byor pa'i mos pa ji lta ba bzhin phyag rgya chen por dran pa bskyed do zhes bya ba'i tha tshig go/_/de'i
[\[200b.5\]]'og tu lus bsrung bar bya ste de yang rdo rje go cha dang /_srung ba chen pos bsrung bar bya ste/_lag pa gnyis thal mo sbyar la mdzub mo gnyis gung mo'i rgyab tu sbyar la/_mthe bong gnyis kyang gung mo la sbyar la/_na maHsa man+ta badzrA NAM badzra ka ba tse hUM zhes brjod pas rdo rje'i go zhu lub tu gon par
[\[200b.6\]]gyur par bsam mo/_/de nas yang lag pa gnyis sbyar la mdzub mo gnyis nang du bcug ste/_gung mo dang mthe bong gnyis rtse sprad la srin lag gnyis brkyang la mthe'u chung gnyis bkug ste/_na maHsarba ta thA ga te b+h+yo/_sarba bi ka Ta b+h+yo/_/bi shwa mu khe b+h+yaH/_sarba tad khaM rak+Sha ma hA ba le/_sarba
[\[200b.7\]]ta thA ga ta pu na ni rA dza te/_hUM hUM tra tha a pra ti ha te swA hA zhes brjod pas bar du gcod pa'i bgegs thams cad kyis mi tshugs par bsam mo/_/de ltar phyag rgya dran pa sngon du byas nas de'i 'og tu thugs rje dang sngon gyi smon lam gyi dbang gis dus gsum gyis 'phags pa dang khams
[\[201a\]]
[\[201a.1\]]gsum gyi 'gro ba ma lus pa mnyes shing tshim par bya ba'i phyir rim pa 'di bya ste/_de yang bsngo ba ni rnal 'byor gyi rim pa nyid du brjod zin pas/_bsngo bar bya ba dang spyir yongs su bsngo bar bya ste/_de la bsngo bar bya ba ni bsngo bar bya ba ste bsngo ba'i gnas zhes bya ba'i tha
[\[201a.2\]]tshig go/_/de ni 'di lta ste bsngo ba yang bla na med pa'i byang chub chen por bsngo ste zhes bya ba la sogs pa smos te/_de yang bla na med pa zhes bya ba'i sgra ni khyad par du 'phags pa'i rnam grangs su gtogs pa'o/_/ji ltar nyan thos dang rang rgyal ba'i byang chub pas khyad par du 'phags pa'i byang chub
[\[201a.3\]]chen po ste rgyu dang 'bras bu shin tu mchog tu gyur pa'i phyir ro/_/de yongs su bsngo ba ni bla na med pa'i byang chub chen por yongs su bsngo ba ste/_'dis ni sems can gyi khams brjod kyis mi lang ba'i don bskal pa'am bskal pa las lhag pa 'am/_nam 'khor ba las ma grol gyi bar du
[\[201a.4\]]ma lus pa med par 'gyur ro/_/de ltar spyir yongs su bsngo ba bstan nas khyad par du yongs su bsngo ba bstan pa'i phyir/_de yang dmigs kyis bsngo ba ni zhes bya ba la sogs pa smos te/_de ni 'dir rnam pa bzhi ste/_gang zhe na sri zhu'i mgron sangs rgyas dang byang chub sems dpa' dang nyan
[\[201a.5\]]thos dang rang rgyal la sogs pa ji snyed pa brjod pas rdzogs pa dag go/_/'dis ni mchod sbyin gyi gnas spyi dang khyad par du bstan pa ma lus par bsdus pa yin no/_/de yang rim pa kha cig las ni mchod pa la sogs pa'i gnas rnams ting nge 'dzin la sogs pa'i gnas su spyan drangs te mnyes
[\[201a.6\]]pa'i yan lag gis mnyes par bya bar 'byung na 'dir ni de lta ma yin te/_rnal 'byor pa'i mos pa nyid dang chos thams cad kyi rten 'brel la sogs pas rang rang pho brang la sogs pa rnams su'am/_sangs rgyas kyi zhing yongs su dag pa rnams su yid du 'ong ba'i mchod pa'i sprin phung la sogs pa mngon
[\[201a.7\]]par sprul pas mnyes pa dang tshim pa nyid du brtag go/_/'di nyid las kyang nam mkha' mdzod la sogs pa dang mchod gnas bla ma khyod kyi pho brang du zhes bya ba'i gtan tshigs kyi rang gi gzhal yas khang la sogs pa nyid du 'byung bar 'grub bo zhes bya ba yin no/_/sngags kyi tshul kha cig las kyang
[\[201b\]]
[\[201b.1\]]de bzhin gshegs pa ni sngon gyi smon lam gyi dbang gis sems can re re'i mdun na yang rtag tu bzhugs te/_rang gi nyon mongs pa la sogs pa'i dbang gis 'di la mngon sum gyi blo ma skyes par zad do zhes bshad do/_/sku ji lta ba bzhin du gsung dang thugs kyang ste rtag tu 'gro ba'i don la bzhugs
[\[201b.2\]]so zhes bshad pa'i phyir ro/_/gzhan yang 'di skad du de bzhin gshegs pa rnams ni sngon gyi smon lam gyi shugs kyi dbang gis sems can yongs su smin par mdzad pa'i phyir byung bas sems can gyi khams ji tsam na spyod pa de thams cad na bzhugs pa yin te/_rnam pa thams cad du sems
[\[201b.3\]]can gyi don mdzad par kun tu snang ngo zhes 'byung ba'i phyir ro/_/de ltar bsngo ba byas par bstan nas de'i 'og tu spyir yongs su bsngo ba'i rdzas de bshad par bya ste de yang gtor ma nyid yin te/_de'i phyir spyir gtor ma'i las bgyi'o 'tshal la zhes bya ba spyir bstan te/_de nyid brtag pa rnam pa drug ste/_
[\[201b.4\]]de bstan pa'i phyir de yang gang zhe na zhes dris pa nas sbyang ba dang zhes bya ba la sogs pa drug po rdzas nyid du brtag go/_/de ltar brtag par bya ba bstan nas de'i 'og tu gang gis brtag pa de bstan pa'i phyir/_de la sbyang ba ni zhes bya ba dang po ste/_chos nyid rnam par dag pa'i sngags dang phyag rgyas so
[\[201b.5\]]zhes bya ba la sogs pa ste/_'di dag gis de'i byed pa nyid du bstan pa yin no/_/de'i 'og tu 'dis ji ltar yongs su brtag pa de bstan te/_de la chos nyid rnam par dag pa'i sngags dang phyag rgya ni gang yin snyam pa la/_lag pa thal mo khong stong du sbyar la sngags 'di brjod do/_/oM sA b+hA wa
[\[201b.6\]]bi shud+d+haHsarba d+har+m+mAHswa b+hA wa bi shud+d+ho\u0f85_haM zhes bya ba la sogs pa'i tshul gyis so/_/des rnal 'byor pa'i mos pa nyid ji ltar snang bar gyur par brtag pa bstan te de ni 'di dag gis shes par bya ste/_de yang dang pos ni gtor ma'i nyes skyon med cing dag pa chen por byin gyis brlab po zhes bya ba la
[\[201b.7\]]sogs pa ji ltar gyur pa rnams yin no/_/bsngo ba'i ting nge 'dzin de ltar bshad nas sems can gyi mos pa ji lta ba bzhin du gyur pa de nyid tshigs su bcad pas kyang bsngo ba'i phyir de nas tshigs su bcad pa 'di dag gis kyang bsngo bar bya'o zhes bya ba ste/_de yang 'dir tshul 'dis yongs su
[\[202a\]]
[\[202a.1\]]bsngo bar bya ste/_gang gang gi dbang gis gang la yongs su bsngo ba'i tshul gyis te de brtag par bya ba'i phyir/_gtan pa med pa'i mchod sbyin rgyal po 'di/_/ye shes lnga yi 'od zer rnam par 'phro/_/zhes bya bar sbyar te/_rgyu gang dang rkyen gang gis snyam pa la 'dir rnam pa drug gis
[\[202a.2\]]te/_chos nyid rnam par dag pa'i byin rlabs dang /_/zhes bya ba la sogs pas so/_/gang la yongs su bsngo ba'i ji skad bshad pa'i rnam pa bzhi po nyid la/_dbang po lnga yi longs spyod mkho dgur ldan/_/zhes bya ba dag gis so/_/de ltar mdo'i don bstan nas tshig gi don bstan pa'i phyir/_
[\[202a.3\]]gtan pa med pa'i mchod sbyin rgyal po 'di/_/zhes smos so/_/de la gtan pa ni bdag la sogs pa blo rnam pa gsum gyis dmigs pa ste/_de med pa ni gtan pa med pa ste dmigs pa dang bral ba'i yongs su bsngo ba zhes bya ba'i tha tshig go/_/de lta bu'i 'dzin pa rnam pa gsum dang bral ba'i
[\[202a.4\]]mchod pa dang sbyin pa ni mchod sbyin gyi rgyal po ste/_gtso bor gyur pa dang dbang bsgyur ba'i phyir ro/_/gtso bo ni thabs kyis brjod pa dang bsngags pa'o/_/dbang bsgyur ba ni mthu thogs pa med pa mnga' ba'am ldan pa'o/_/'di zhes bya ba ni 'dzin pa dang bral ba'i mos pa'i blo ste gang la de
[\[202a.5\]]lta bu'i mngon du gyur pa yod pa'i mtshan nyid can yin no/_/rkyen 'di dag gi byin gyi rlabs 'di dag gis kyang sems can gyi don du 'gyur ba nyid dang rjes su mthun par mthu bskyed pa'i phyir/_chos nyid rnam par dag pa'i byin rlabs dang /_zhes bya ba la sogs pa rnams yin no/_/'di ltar
[\[202a.6\]]chos thams cad rang bzhin gyis rnam par dag pa'i bden pa'i byin gyi rlabs dang /_sangs rgyas la sogs pa'i yon tan yid bzhin gyi nor bu rin po che ltar dgos pa thams cad kyi gnas su gyur pa'i bden pa'i byin gyi rlabs dang /_snying po dang phyag rgya la mngon sum du gyur pa rnal 'byor pa'i bden pa'i
[\[202a.7\]]byin gyi rlabs dang /_chos thams cad kyi rten cing 'brel te 'byung ba dang /_mos pa dang ting nge 'dzin rten cing 'brel te 'byung ba mthu thogs pa med pa'i bden pa'i byin gyi rlabs dang /_drang srong dang rig 'dzin rnams rang gi 'dod pa la the tshom mi za ba'i bden pa'i byin gyi rlabs dang /_rang gi shes
[\[202b\]]
[\[202b.1\]]rab kyis chos spyi dang rang gi mtshan nyid phyin ci ma log pa dang /_don dam par rang bzhin med par rtogs pa'i bden pa dang /_sems can gyi don du bla na med pa'i byang chub chen por smon te mngon par rdzogs nas smon lam gyi dbang gis snod bcud yongs su sbyang zhing /_sems can yongs su smin
[\[202b.2\]]par bya ba'i phyir thabs sna tshogs kyis 'dul bar gyur cig ces smon lam gyi bden pa'i byin gyi rlabs dang /_nam mkha' mdzod la sogs pa'i ting nge 'dzin gyi dbang gis de dang rjes su mthun pa'i mchod pa'i sprin gyis sangs rgyas kyi zhing yongs su bkang nas dus gsum gyi 'phags pa thams cad
[\[202b.3\]]mnyes shing /_khams gsum pa'i 'gro ba thams cad kyi bsam pa yongs su rdzogs par 'gyur ba'i bden pa dang /_de lta bu'i bden pa'i byin gyi rlabs kyis gang rnal 'byor pa'i mos pa yongs su dag pa 'di nyid ye shes lnga'i 'od zer rnam par 'phro bar gyur nas dus gsum gyi 'phags pa
[\[202b.4\]]dang /_khams gsum pa'i 'gro ba lnga po'i dbang po lnga'i longs spyod mkho dgur ldan te/_yid du 'ong ba'i rdzas phun sum tshogs par snang bar gyur to/_/de yang kha cig la snang bas thams cad la snang bar 'gyur ram snyam pa la/_nam mkha'i mthas klas gter chen gyur pa 'di/_/zhes bya ba smos
[\[202b.5\]]te/_nam mkha'i mthas ji tsam du khyab pa de tsam du sems can gyi khams kyis khyab la sems can gyi khams ji tsam na yod pa de thams cad du rnal 'byor pa'i mos pas khyab par snang ste de ltar bsam pa yongs su dag pa'i rnal 'byor pa'i mos pa las byung ba'i gter chen po nam mkha'i
[\[202b.6\]]mtha' dang mnyam par sprul pa'i mchod pa'i sprin phung phyogs bcur 'khrigs par gyur pa 'di sri zhu'i gnas dang yon tan gyi mgron du gyur pa'i mchod gnas bla ma khyod kyi pho brang du/_mchod pa'i sprin gyis gtibs shing rgyas par bsngo zhes bya ba yin te/_bsam pa dang bde ba'i mthus dus
[\[202b.7\]]thams cad du 'byung bar gyur cig ces yongs su bsngo ba yin no/_/de nas yang sems can thams cad la thun mong du bsngo ba'i phyir/_sems can thams cad bde gyur cig_/kun kyang gnod pa rnams dang bral/_/zhes bya ba smos te ji ltar mos pa las byung ba'i longs spyod dang de'i bsod nams
[\[203a\]]
[\[203a.1\]]kyi dbang gis 'gro ba lngar gtogs pa'i sems can thams cad gnod pa mi mthun pa dang bral nas/_bde ba'i longs spyod phun sum tshogs pa dang ldan par gyur cig ces bya bar yongs su gzung ba med par bsngo ba yin no/_/yang na/_de bzhin gshegs pa bsngags
[\[203a.2\]]pa yi/_/'dod pa phun sum tshogs gyur cig_/ces bya ba yin te/_gzhan du yang sangs rgyas kyis rab tu bsngags pa'i longs spyod sems can gyis kha na ma thob med pa'i rdzas rnams la nye bar longs spyod pa'i bde bas tshim par gyur cig ces yongs su bsngo ba yin no/_/yang na/_sems can
[\[203a.3\]]thams cad kyi/_/bsam pa yid bzhin 'grub gyur cig_/ces bya ba ste/_gzhan du na dpag bsam gyi shing dang /_yid bzhin gyi nor bur bsam pa'i dngos po la yid bzhin du 'byor bas tshim par gyur cig ces yongs su bsngo ba yin te/_de ltar na dang pos ni gnod pa'i nyes pa dang bral ba
[\[203a.4\]]dang /_gnyis pas ni kha na ma tho ba med pa'i 'dod pas tshim pa dang /_gsum pas ni bsam pa ji ltar 'dod pa bzhin du 'byung bar 'gyur ba yongs su gzung ba med pas bsngo ba yin no/_/de ltar thun mong ba bstan nas kyang khyad par du bsngo ba bstan pa/_byol song gcig la gcig za
[\[203a.5\]]ba'i/_/gnod pa de dag yong ma gyur/_/zhes bya ba la sogs pa smos te/_byol song gi 'gro ba ji snyed pa dag rang gi las kyis gcig la gcig phan tshun du zas la sogs par mthong nas de'i sems kyis gcig la gcig gsod pa la sogs pa'i gnod pa 'di dag rgyun chad nas phan
[\[203a.6\]]tshun du 'tshe ba med par bya ba dang /_snying rje'i sems dang ldan par gyur cig ces yongs su bsngo ba yin no/_/sems can dmyal ba'i sdug bsngal gang /_/mi bzad rnam pa sna tshogs pa/_/zhes bya ba gang du rang gi las kyi rnam par smin pa'i 'bras bu sa bon gyi mthus rab tu rgyas
[\[203a.7\]]par gyur pa shin tu mi bzad pa'i sdug bsngal drag po rab tu ma rungs pas nyen par gyur pa'i dmyal ba tsha ba dang grang bas bsdus pa ji snyed pa rnams/_bsod nams byin pa'i byin rlabs kyis te bsod nams sbyin pa ni bsod nams kyi sbyin pa ste de yongs su bsngos pa dang /_tshim par
[\[203b\]]
[\[203b.1\]]byas pa'i mthus/_de dag myur du zhi gyur cig_/ces bya bar yongs su bsngo ba yin no/_/de ltar khyad par du yongs su bsngo ba 'dis ni ngan 'gro gsum gyi sems can rnams rang rang gi sdug bsngal dang bral nas/_bde 'gro'i 'jig rten du lha dang mi'i lus mngon par grub nas/_las kyi lam kha na ma tho ba med
[\[203b.2\]]pas nges par 'byung bar gyur cig ces yongs su bsngo ba yin no/_/de ltar gzung ba med pa'i yongs su bsngo ba bstan nas/_de'i 'og tu lha la sogs pa ste brgyad du bsdus pa dang /_mi ma yin pa dag rang gi lus kyi rdzu 'phrul mngon par ston cing /_sems can gyi srog ma rung bar byed cing 'tshe
[\[203b.3\]]bar byed nyams par byed pa rnams sa'am bar snang la sogs pa la brten nas zhe sdang la sogs pa'i bsam pas thams cad du mtshan mo la sogs par rgyu bar byed pa dag de las bzlog par yongs su bsngo ba'i phyir/_sa'am mkha' la 'khod pa yi/_/lha klu gnod sbyin dri za dang /_/'byung po
[\[203b.4\]]mang po gang 'khod pa/_/dge ba'i bsam pa rdzogs gyur cing /_/ces rang gi nyon mongs pa las byung ba'i sems gnod pa'i bsam pa nye bar gnas pa de dag sdig pa dang bral bar bya'o snyam pa'i bsam pa yongs su rdzogs par gyur cig ces bzlog par yongs su bsngo ba bstan pa yin no/_/de ltar
[\[203b.5\]]zang zing gi sbyin pas tshim par gyur nas rang rang gi las mi dge ba las bzlog pa'i phyir/_de nas chos kyi sbyin pa yang rgya cher bya'o zhes smos pa yin te/_'dir nye bar mtshon pa tsam du bstan pa 'di yin te/_chos rnams thams cad rgyu las byung /_/zhes bya ba la sogs pa ste/_de la chos
[\[203b.6\]]rnams ni 'bras bur gyur pa'i chos te/_de thams cad ni chos rnams thams cad de/_ngan 'gro dang bde 'gro la sogs par smin pa rnams so/_/de dag rang rang gi las kyi rgyu las skyes pa'i 'bras bu rnams yin no zhes rigs pas shes par bya'o zhes bya ba yin no/_/de nges par rtogs par the
[\[203b.7\]]tshom spang ba'i phyir/_de rgyu de bzhin gshegs pas gsungs/_/zhes pa ste ngan 'gro la sogs pa de'i rgyu sdig pa las byung ngo zhes de bzhin gshegs pa don thams cad la tshad mar gyur pas kyang gsungs te/_de bas na rgyu dang 'bras bu ni gcig med na gcig mi 'grub pas yod pa nyid du grub
[\[204a\]]
[\[204a.1\]]po/_de bzhin du sdig pa dang dge ba yang phan tshun 'gal ba yod pas/_gang na me shas che ba de na chu mi gnas so snyam du rtogs pa dang /_de la 'gog pa gang yin pa/_/zhes bya ba smos te/_phyogs gnyis las gcig 'gog pas na de la zhes bya'o/_/'gog pa ni bral bar
[\[204a.2\]]gyur pa'i rnam grangs te/_sdig pa'i las mi byed ces bya ba'i tha tshig go/_/gang yin pa zhes bya ba ni tshul 'di ltar spong ba'o/_/dge sbyong chen pos 'di skad gsungs/_/dge sbyong ni de bzhin gshegs pa nyid de de bas dge sbyong chen po'o/_/des ji skad gsungs she na/_sdig pa ci yang mi bya ste/_/dge
[\[204a.3\]]ba phun sum tshogs par spyad/_/rang gi sems ni yongs su gdul/_/zhes bya ba 'di gsungs te/_lus dang ngag dang yid kyi las lam ngan pa'i phyogs ma lus par spangs nas/_de'i gnyen po dge ba phun sum tshogs pa spyad cing /_'dod chags la sogs pas kun nas bslang ba'i sems mi
[\[204a.4\]]gtsang ba'i gnyen pos rim gyis btul nas 'dod chags med pa'i dge ba'i rtsa ba la sogs pa'i spyod pa'i khyad par du 'gro ba can du nye bar gnas pa 'di ni sangs rgyas bstan pa yin zhes bya ba yin no/_/gzhan yang mdo sde la sogs pa zhal nas gsungs pa'i tshigs su bcad pa'i chos kyi sbyin pas
[\[204a.5\]]kyang zhes pa ni rgyud brlan par bya'o/_/gsang sngags don rnams ma nor blos 'byed pa'i/_/snying rjer ldan pa'i 'gro ba dbul rnams la/_/phan phyir rim pa 'di dag legs par mdzad/_/blo ldan de la bdag kyang gus pa ste/_/khyod kyi bsam pa bdag gis mi dpogs kyang /_/shin tu blo
[\[204a.6\]]dman bdag pas rmongs rtul ba'i/_/'gro la phan phyir gsal bar cis mi dbye/_/bka' dang mi 'tsham nyid kyis bzod par mdzod/_/bdag ci'i shes rab blo dang mi ldan yang /_/'gro la phan phyir blo yi stobs bskyed de/_/ci nus mthu yis rim par gsal bshad pa'i/_/bsod
[\[204a.7\]]nams tshogs gyur 'gro bas rab thob nas/_/sgrib pa gnyis spangs tshogs chen yongs rdzogs te/_/bla med chos kyi 'khor lo bskor bar shog_/chu gtor gyi las byang rim par phye ba gsal bar bshad pa slob dpon shAkya mi tras mdzad pa rdzogs so//_//dge slong rin chen bzang pos bsgyur cing zhus ba'o//_//
[\[204b\]]
[\[204b.1\]{D3777}]@##/_/rgya gar skad du/_ba liM ta br-i t+ti/_bod skad du/_gtor ma'i 'grel pa/_'phags pa 'jam dpal la phyag 'tshal lo/_/'gro mgon byams ldan thugs rje che mchog nyid kyi gsung ngag skyon gyis ma gos pa'i/_/sangs rgyas nyid dang dgongs mnyam
[\[204b.2\]]gdan mchog de dang nyer gyur de la phyag 'tshal te/_/drug pa'i don du cher bsgrubs zhal mthong gsol btab brtser dgongs bka' stsal pa/_/de'i don dza ya se nas gsal bshad de lam gsal gang yin dang ldan pas bdag la mang du gsol btab nas/_dad ldan de dang rgyud lngar
[\[204b.3\]]brtse phyir shugs phyung lung dang bden gnyis mi 'gal mdo tsam zhig_/bdag gis 'di brtsams de la skyes bu mchog gyur mang thos mang mkhas rnams kyis bzod par mdzod/_/ji ltar 'phags pa rnams kyis bka' stsal pa yang /_dbang po rab 'bring gsum gyi don du gsungs
[\[204b.4\]]te/_'dir yang dbang po rnon po rnams kyi ni/_mtshan bstan pas go ba la dbang po rnon po zhes bya ste/_mtshan bstan pa ni theg pa chen po nyid kyi gzhung gi gtor ma zhes bya ba thabs dang shes rab zung du 'brel pa la bya ste/_dbang po rnon po rnams la de tsam zhig bstan pas go bar
[\[204b.5\]]'gyur ro/_/dbang po 'bring po rnams kyi don du bstan pa ni spyi don drug tu bsdus nas bstan te/_drug po de dag nyid rnam par phye ste bstan pas go bar 'gyur ro/_/dbang po tha ma'i don du bstan pa ni/_/dkon mchog gsum la phyag 'tshal lo/_/zhes bya ba la sogs pa re
[\[204b.6\]]re nas bstan pa ste/_'on kyang dkon mchog gsum la zhes bya bas ni/_don drug gi skabs dang po bsdus te/_udum+bA re'i u dus+thA ri'i me tog la dkon pa'i dpe bzhag pa dang /_che ba'i yon tan gyi mchog dam pa dang ldan pa dang sangs rgyas chos dang dge 'dun dang gsum du grangs
[\[204b.7\]]nges par bzhag pas na/_dkon mchog gsum zhes bya'o/_/la zhes bya ba ni gong ma de nyid dang 'brel to/_/phyag 'tshal lo zhes bya ba ni bdag nyid dang 'brel to/_/de yan chad kyis ni rnam par dbye ba dang po bsdus so/_/da ni skabs gnyis pa ston te/_dad pa zhes bya ba ni/_'dir
[\[205a\]]
[\[205a.1\]]dad pa gsum dang ldan pa ste/_'di la sems dang ba dang /_dang ba'i sgo nas 'di nyid la 'bad par 'dod pa dang /_'bad par 'dod pa'i sgo nas 'di la yid ches pa dang gsum la dad pa zhes bya'o/_/can zhes bya ba ni gsum po nyid dang 'brel to/_/gang zhig gis zhes bya
[\[205a.2\]]ba ni thams cad kyis mi dmigs pa'i sbyin gtang bya'o zhes bya ba'i tha tshig go/_/las su bya ba la zhes bya ba ni gang zag gi las dge sdig rnam pa mang po'i nang nas zhes bya ba'i don to/_/phan yon che la bla ba ni chu gtor 'di yin pas 'di la brtson par bya'o zhes bya ba ni las su bya bar zhes bya ba'i tshig
[\[205a.3\]]dang 'brel te/_de yang phan yon che la zhes bya ba ni 'di dang phyi ma gnyis kar mngon par mtho ba dang /_nges par legs pa'i lam gnyis dang /_phan yon gzhan dag kyang 'byung zhes bya ba'i tha tshig go/_/bla ba zhes bya ba ni 'bad rtsol chen po bskyed mi dgos pa'i tha tshig go/_/chu gtor 'di yin pas
[\[205a.4\]]zhes bya ba ni don stong pa nyid dang 'brel to/_/'di la brtson par bya'o zhes bya ba ni gong ma'i tshig rnams dang 'brel te go bar bla'o/_/de yan chad kyis ni rnam par dbye ba gnyis pa bsdus so/_/da ni skabs gsum pa ston te/_de la zhes bya ba ni skabs gsum pa bkar ba'i tha tshig go/_/rin po che'i
[\[205a.5\]]snod mdzes pa'i nang du chu blugs la/_phye dang me tog la sogs pa ci 'byor pa dang /_gser dngul la sogs pa rin po che sna lnga bdar ba dang /_kha zas ma smas pa sna tshogs pa dang /_sman dang /_'bru dang /_dri sna tshogs pa dang sbyar na lhag par yang bzang ngo zhes bya ba skabs gnyis pa'i
[\[205a.6\]]chu gtor zhes bya ba dang 'brel te/_de nyid kyis snod dang rdzas kyi khyad par bstan pa yin te/_de ni dkyus ma nyid brjod pas go bla'o/_/de yan chad kyis ni rnam par dbye ba gsum pa bsdus so/_/da ni skabs bzhi pa ston te/_spyir gtor ma'i las bgyi'o 'tshal zhes bya ba ni gtor ma thams cad
[\[205a.7\]]kyi mtshan nyid ston te 'og nas 'byung ba rnams dang ldan par bya ba'i don to/_/brtag pa rnam pa drug ste zhes bya ba ni 'dir dngos po dang mtshan mar brtag par bya ba ni ma yin te/_rang rig pa'i ting nge 'dzin gyis bdag dang gzhan dang rdzas gsum du dmigs su med par bsgom pa'am
[\[205b\]]
[\[205b.1\]]brtag pa la grangs nges pa drug tu bstan te bstan pa de yang dngos gang zhe na zhes bris pa'i tha tshig go/_/de'i lan du grangs drug po nyid bstan pa la rdzas dang yo byad rnams kyi nyes pa'i skyon rnam par dag par sbyang ba dang /_rdzas dang yo byad grangs nyung ba rnams mang por spel ba dang /_spel ba
[\[205b.2\]]rnams mgron so so la 'dod pa bzhin du mos par bsgyur ba dang /_de ltar mos par bsgyur ba rnams mgron so so la spyod par dbang bskur ba na de ltar dbang bskur ba rnams kyi nang na 'dod pa bzhin du ma thob pa rnams la ji ltar 'dod pa bzhin du so sor thob par bya ba dang /_de ltar so sor thob nas mgron
[\[205b.3\]]rnams bdag gi dbang du bya bar bsdu ba dang drug go/_/de la zhes bya ba ni bkur nas ston pa'i tha tshig go_/nyes pa'i skyon sbyang ba ni chos nyid rnam par dag pa'i sngags dang phyag rgyas sbyang bar bya'o zhes bya ba'i tha tshig go/_/mang por spel ba ni nam mkha' mdzod kyi sngags dang phyag rgyas spel bar bya'o zhes
[\[205b.4\]]bya ba'i tha tshig go/_/mgron so so la mos par bsgyur ba ni bdud rtsi thab sbyor gyi sngags dang phyag rgyas mos par bsgyur ro zhes bya ba'i tha tshig go/_/mgron so so la spyod par dbang bskur ba ni rgya chen shugs ldan 'od kyi sngags dang phyag rgyas spyod par dbang bskur ro zhes bya ba'i tha tshig go_/
[\[205b.5\]]so so'i yid la 'dod pa bzhin du ma thob pa rnams la so sor 'dod pa bzhin du thob par bya ba ni ye shes skar mda'i sngags dang phyag rgyas 'dod pa bzhin du thob par bya'o zhes bya ba'i don to/_/mgron rnams bdag gi dbang du bsdu ba ni/_lha mgon spyi'i sngags dang phyag rgya ste ming dbang sgyur
[\[205b.6\]]'khor lo'i sngags dang phyag rgyas mgron rnams bdag gi dbang du bsdu'o zhes bya ba'i don to/_/de yan chad kyis ni rnam par dbye ba bzhi pa bsdus so/_/da ni skabs lnga pa ston te/_de la zhes bya ba ni skabs lnga bkar nas ston pa'i tha tshig go/_/bsam rgyud ni zhes bya ba ni bdag nyid 'brel te/_
[\[205b.7\]]bdag 'dzin gyis bsgom par bya ba'i yul bcad pa'am bsgom pa zhes bya ba'i tha tshig go/_/gnas skabs 'dir ma gtogs pa'i gang zag zhig dge ba'i bshes gnyen la mi bsten pa rnams sun dbyung ba'i phyir dkyus ma dkrugs te de bas na bstan to/_/dang por tshad med pa bzhis byang chub
[\[206a\]]
[\[206a.1\]]tu sems bskyed la zhes bya ba ni phyogs med pa'i byams pa dang phan 'dogs pa'i snying rje dang /_'gyod pa med pa'i dga' ba dang /_dmigs pa med pa'i btang snyoms dang bzhi'o/_/de rnams la ci'i phyir tshad med pa zhes bya zhe na/_bsgom pa'i yul dang bsgoms pa'i 'bras bu
[\[206a.2\]]dang de dag gi rang bzhin gsum gyi tshad 'di tsam mo zhes gzung du med pa'i phyir ro/_/byang chub tu sems bskyed la zhes bya ba ni/_don dam pa byang chub kyi sems ji lta bur yang dmigs su med pa dang kun rdzob kyi byang chub kyi sems phyag rgya chen po'i sgo nas sems can gyi don bya bas na byang chub tu sems bskyed pa
[\[206a.3\]]la zhes bya'o/_/de'i 'og tu lha'i sku phyag rgya chen por dran pa bskyed dgos te/_de yang bya ba'i rgyud kyi gzhung gis lha drug gi sgo nas bskyed par gsungs te/_lha drug kyang dngos po gang zhe na sme brtsegs kyi rgyud las/_dang por stong pa chos kyi sgra/_/yig 'bru phyag mtshan ye shes lha/_/yongs su rdzogs
[\[206a.4\]]pa sku yi lha/_/zhes 'byung ste/_drug po de'i sgo nas bdag nyid dam tshig gi sems dpar gsal bar bsgom pa yin te/_de yang bdag nyid kyi sgo gsum dang lha'i sgo gsum mnyam par dam tshig gi sems dpa' bsgoms pas na dran pa bskyed ces bya'o/_/de'i 'og tu bdag gi lus bsrung
[\[206a.5\]]ste/_lus srung ba yang yi ge hUM gi 'phro 'du las rdo rje phra mos bdag gi lus la dper na shing ka ran+ta byi ra'i tsher ma ltar gtams pa las rdo rje go cha'i phyag rgyas gnas lngar gtugs pas go cha rnams rdo rje'i go char bgo ba dang /_de'i 'og tu mi 'jigs pa'i mdzub mo la khro bo gshin rje gshed
[\[206a.6\]]dang /_rdo rje gnod sbyin bsgom pa'i ting nge 'dzin gyis ka nan lu gu rgyud gnas lngar bcings pa dang /_ting nge 'dzin phra mo gzhan dag kyang bsgoms pas na lus bsrung zhing zhes bya'o/_/de'i 'og tu lus dang ngag dang yid kyi sgo gsum nas ci ran de/_dkon mchog gsum la skyabs su gsol
[\[206a.7\]]zhing /_de'i 'og tu lha ye shes sems dpa' yang bsgom par bya'o/_/de ltar bdag lha'i sku phyag rgyar nga rgyal chen por bskyed pa de/_gol ba'i sa dag tu song gis dogs pa'i phyir snying rje chen pos 'gro ba'i don bya bar bdag gis dran par bya'o zhes bya ba'i tha tshig go/_/de yan chad kyis ni rnam par
[\[206b\]]
[\[206b.1\]]dbye ba lnga pa bsdus so/_/da ni skabs drug pa ston te dge ba'i rtsa ba gang thabs gang gis bla na med pa'i byang chub tu bsngo ba yin te/_de la yang bsngo ba zhes bya ba ni/_skabs drug pa la gsum gyis bstan pa'i dang po ston te/_dge ba'i rtsa ba rnams bsngo ba yang zhes bya ba'i don to/_/gang zhig
[\[206b.2\]]gar bsngo zhe na/_dang por sems bskyed nas tha ma byang chub kyi bar gyi dge ba'i rtsa ba rnams dang /_mchod sbyin 'di nyid 'jig rten 'di dang 'jig rten phyi mar bsngo ba yang ma yin/_bdag dang gzhan gyi don du bsngo ba yang ma yin/_'o na gar bsngo zhe na/_bdag dang sems can thams cad kyi don bya
[\[206b.3\]]ba'i phyir/_bla na med pa'i byang chub chen por mi dmigs par bsngo ste zhes bya ba'i tha tshig go/_/bla na med pa'i byang chub tu 'di dag la yang mnyam snyoms su bsngo mod kyi re zhig mgron de yang dmigs kyis 'di dag yin no zhes bsngo ba ni zhes bya ba'i don to/_/'di la mgron ni rnam pa bzhir nges te/
[\[206b.4\]]snang ba dang mi snang ba kun kyang bzhi po 'dir ni ma 'dus pa med do/_/bzhi po nyid bstan pa la sri zhu'i mgron zhes bya ba ni/_lha dang bcas pa'i 'jig rten pa rnams kyis gus pa'i sgo nas mchod cing bstod pa'i gnas yin pas na/_sri zhu'i mgron zhes bya'o/_/dngos gang zhe na/_'dir
[\[206b.5\]]mgron dag la ngo bo dang nges pa'i tshig dag tu shes par bya'o/_/sangs rgyas dang zhes bya ba ni/_chos kyi sku la sogs pa'i sku gsum gyis bsdus pa'o/_/ci'i phyir zhe na rgyud las/_ma rig gnyid las sangs phyir dang /_/blo rgyas nyid phyir sangs rgyas yin/_/zhes 'byung ba lta bu'o/_/
[\[206b.6\]]byang chub sems dpa' dang zhes bya ba ni nges par 'byed pa'i las la mos par spyod pa nas/_sa dang po nas sa bcu'i bar la rtogs pa'i khyad par gyis gnas pa dag go/_/de yang rnam par snang mdzad dag las/_byang chub nam mkha'i mtshan nyid de/_/rtog pa thams cad spangs pa yin/_/
[\[206b.7\]]gang zhig de rtogs 'dod pa de/_/byang chub sems dpa' zhes bya'o/_/zhes 'byung ba lta bu'o/_/ci'i phyir zhe na/_spang ba'i rgyu gnyis po dag mi gnas par spangs pa dang /_shes rab kyis rtogs par bya ba'i yul shes bya rtogs nas/_tshogs gnyis rdzogs shing chub pa
[\[207a\]]
[\[207a.1\]]dang /_bsam pa'i yul gnyis la cher sems shing de nyid la dpa' ba'i phyir ro/_/nyan thos dang zhes bya ba ni/_sgo bzhir zhugs nas rgyu 'bras brgyad po sgrub cing thob pa'i skyes bu dag go/_/ci'i phyir zhe na/_rdzu 'phrul gyi rna ba lta bus zhal nas gsungs pa dag thos
[\[207a.2\]]shing shes pa ste/_de'i phyir ming du btags pa'o/_/rang sangs rgyas dang zhes bya ba ni/_shes rab chen po dag gcig pur gnas pa dang /_de ma yin pa dag ni gcig gi slob dpon gcig la ltos pa'i phyir khyus gnas pa dag go/_/ci'i phyir zhe na/_rang gi shes rab kyis brtags nas 'bras
[\[207a.3\]]bu thob par 'dod cing thob pa dag go/_/de dag kyang thugs kyi sras dang /_gsung gi sras dang /_byin gyi rlabs kyi sras so/_/la sogs pa dang zhes bya ba ni/_byang chub de gsum gyi sgor zhugs pa dag bsdus so/_/mgron gnyis pa bstan pa la yon tan gyi mgron zhes bya ba ni/_yon tan chen
[\[207a.4\]]po can du byin gyis brlabs pa'i srung ma dam tshig can rnams kho na ste/_de nyid bstan pa la tshangs pa dang zhes bya ba ni/_gzhan 'phrul dbang byed kyi gnas na tshangs ris kyis bskor zhing de dag la dbang byed pa ste/_ci'i phyir zhe na/_'dod pa'i khams kyi 'dod chags dang /_mi dge ba bcu'i
[\[207a.5\]]gyod khrin dang 'dra ba las tshangs pa'i phyir ro/_/brgya byin dang zhes bya ba ni/_sum cu rtsa gsum gyi gnas na sum cu rtsa gsum gyi lha'i rgyal po blon po nye dbang rnams kyis bskor ba ste/_ci'i phyir zhe na/_'dod pa'i khams kyi lha'i rgyal po ya ba ti na ka pa tis longs spyod kyi rkyen yid bzhin gyi nor bu
[\[207a.6\]]brgya byin pas de las byung ba'i longs spyod brgya brgyas mchod pa byed cing sbyin pa brgya brgya 'gyed pa'i phyir brgya byin no/_/'jig rten skyong ba bzhi dang zhes bya ba ni/_yul 'khor srung la sogs pa bzhi/_ri rab kyi ngos bzhin dri za la sogs pa bzhi la dbang byed cing gnas pa la bya ste/_ci'i phyir zhe na/
[\[207a.7\]]phyi nang snod dang bcud kyi 'jig rten la so so'i phyogs phyogs nas chags 'jig ma byung gi bar du/_sngon gyi dam tshig dran pa la bzhag nas bde bar skyong ba bzhi dang zhes bya'o/_/phyogs skyong ba bcu gcig dang zhes bya ba ni/_'byung po'i rgyal po dbang ldan la sogs pa bcu gcig tu nges so/_/
[\[207b\]]
[\[207b.1\]]dang /_bsam pa'i yul gnyis la cher sems shing de nyid la dpa' ba'i phyir ro/_/nyan thos dang zhes byas ba ni/_sgo bzhir zhugs nas rgyu 'bras brgyad po sgrub cing thob pa'i skyes bu dag go/_/ci'i phyir zher/_rdzu 'phrul gyi rna ba lta bus zhal nas gsungs bdag zos
[\[207b.2\]]shing shes pa ste/_de'i phyir ming du btags pa'o/_/rang sangs rgyas dang zhes bya ba ni/_shes rab chen po bdag gcig pur gnas pa dang /_de ma yin pa dag ni gcig gi slob dpon gcig la ltos pa'i phyir byus gnas bdag go/_/ci'i phyir zhe na/_rang gi shes rab kyis brtags nas 'bras
[\[207b.3\]]po can du byin gyis brlabs pa'i srung ma dam tshig can rnams kho na ste/_de nyid bstan pa la tshangs pa dang zhes bya ba ni/_gzhan 'grul dbang byed kyi gnas na tshangs ris kyis bskor zhing de dag la dbang byed pa ste/_/mgron gnyis pa bstan pa la yon tan gyi mgron zhes byas ba ni/_yon tan chen
[\[207b.4\]]po can du byin gyis brlabs pa'i srung ma dam tshig can rnams kho na ste/_de nyid bstan pa la tshangs pa dang zhes bya ba ni/_gzhan 'grub dbang byed kyi gnas na tshangs ris kyis bskor zhing de dag la dbang byed pa ste/_ci'i phyir zhe na/_'dod pa'i khams kyi 'dod chags dang /_mi dge ba bcu'i
[\[207b.5\]]gyon khrin dang 'dra ba las tshangs pa'i phyir ro/_/brgya byin dang zhes bya ba ni/_sum cu rtsa gsum gyi gnas na sum cu rtsa gsum gyi lha'i rgyal po blon po nye dbang rnams kyis bskor ba ste/_ci'i phyir zhe na/_'dod pa'i khams kyi lha'i rgya po yab tin ka pa tis longs spyod kyi rkyen yid bzhin gyi nor bu
[\[207b.6\]]brgya byin pas de las byung pa'i longs spyod brgya brgyas mchod pa byed cing sbyin pa brgya brgya 'gyen pa'i phyir brgya byin no/_/'jig rten skyong ba bzhi dang zhes bya ba ni/_ri rab ngos bzhin dri zal sogs pa bzhi la dbang byed cing gnas pa la ste/_ci'i phyir zhe na/_
[\[207b.7\]]phyi nang snod dang bcud kyi 'jig rten la so so'i phyogs phyogs nas chags 'jig ma byung gi bar du/_sngon gyi dam tshig dran pa la bzhag nas bde bar skyong ba bzhi dang zhes bya'o/_/phyogs skyongs bcu gcig dang zhes bya ba ni/_'byung po'i rgyal po dbang ldan la sogs pa bcu gcig tu nges so/_/
[\[208a\]]
[\[208a.1\]]ste/_de ci'i phyir zhe na/_'phral du bar chad byed pa'i phyir bgegs dang zhes bya'o/_/de dag kun la mnyam snyoms kyi ting nge 'dzin bstan pa la phan pa byed pa la tshig bla dgas su lha zhes bya ba dang /_gnod par byed pa la tshig bla dgas su gnod par byed pa'i 'dre zhes bya
[\[208a.2\]]ba gnyis kyis bsdus pa gzhan dag dang /_'gro ba ris drug kun la yang bdag gi ting nge 'dzin gyis mnyam snyoms su bsngo bar bya'o zhes bya ba ni/_gcig tu bsdus nas 'pham rgyal med par bya ba'i phyir te/_gong gi bla na med pa'i byang chub tu bsngo ba dang 'brel to/_/de la zhes bya ba ni
[\[208a.3\]]sngags dang phyag rgya dang /_yig 'bru dang /_de bzhin gshegs pa rnams dang /_ting nge 'dzin rnams nyi tshe zhig bkar te bstan pa la de la zhes bya'o/_/'dir brjod pa rnams ni skabs bzhi pa dang 'brel te/_skabs bzhi pa las sbyang ba dang zhes bya ba ste/_de la sbyang pa ni chos nyid rnam
[\[208a.4\]]par dag pa'i sngags dang phyag rgyas so zhes bya ba la sogs pa'i sngags dang phyag rgya nyid rnam par phye ba drug pa'i skabs 'dir gsal bar byas pa ste/_de yang sngags ni 'dir slob dpon gyis sngags kyi mthu nyams su dogs pa'i phyir ma bshad do/_/phyag rgya rnams ni dkyus ma nyid brjod
[\[208a.5\]]pas go bar sla'o/_/yig 'bru rnams ni a ste skye ba med pa dang /_swa ste 'dod pa 'byung ba'i rgyu dang /_raM ste mos par bsgyur ba'i rten dang /_ha ste spyod par dbang bskur ba'i rgyu dang /_oM ste skye ba med pa las skye ba'i cho 'phrul gyis ma thob pa rnams thugs rje myur pos thob par gdon
[\[208a.6\]]par bya ba dang /_dz+dza ste mgron dbang du bsdu ba rnams ni go rims bzhin du sbyar ro/_/de bzhin gshegs pa rnams ni/_de bzhin gshegs pa shAkya thub pa dang /_de bzhin gshegs pa rin chen 'byung ldan dang /_de bzhin gshegs pa snang ba mtha' yas dang /_de bzhin gshegs
[\[208a.7\]]pa phyag na rdo rje dang /_de bzhin gshegs pa mi 'khrugs pa dang /_de bzhin gshegs pa rnam par snang mdzad rnams kyang rim pa bzhin sbyar ro/_/ting nge 'dzin rnams ni chos nyid rnam par dag pas sbyang ba dang /_nam mkha' mdzod du byin gyis rlob pa dang /_bdud rtsi thab sbyor dang /_
[\[208b\]]
[\[208b.1\]]rgyal chen shugs ldan 'od dang /_ye shes skar mda' dang /_dbang sgyur 'khor lo dang drug kyang go rims bzhin du sbyar ro/_/gong du bstan pa'i sngags dang phyag rgya 'di gcig la yang lan bdun bdun gyi bca' zhing bzlas pa'i dgos ched ni/_ting nge 'dzin ma gsal gyi bar grangs bdun yan
[\[208b.2\]]chad bzlas so/_/ting nge 'dzin de rnams bstan pa la/_ting nge 'dzin de yang sngags dang phyag rgya dang pos ni gtor ma 'di nyid la mtshan ma la sogs pa nyes pa'i skyon med cing dag pa chen por byin gyis brlab po/_/sngags dang phyag rgya gnyis pas ni mchod pa'i rdzas kyi khyad par 'jig rten dang
[\[208b.3\]]'jig rten las 'das pa'i longs spyod bsam gyis mi khyab pa dang /_'gro ba ris drug gi sems can thams cad kyi so so'i yid la mos pa ji lta ba bzhin du nam mkha'i khams rin po che'i rgyu las byung ba'i 'dod pa'i yon tan lngas gang zhing rgyas par byin gyis brlab po/_gong mas de ltar spel
[\[208b.4\]]nas sngags dang phyag rgya gsum pas ni bdud rtsi'i rgya mtsho dang zhes bya ba ni skabs gsum pa dang 'brel te/_chu blugs la zhes bya ba'i tshig kho na ste/_chu thigs pa gcig la bdud rtsi'i rgya mtshor byin gyis brlab po zhes bya ba'i tha tshig go/_/zas la sogs pa'i zhes bya ba de yang skabs gsum
[\[208b.5\]]pa las phye dang zhes bya ba nas/_kha zas ma smas pa zhes bya ba'i bar dang 'brel te/_zas rtsam pa nyag gcig la yang ri rab tsam du byin gyis brlab po zhes bya ba'i tha tshig go/_/sogs pa'i khongs su ni me tog dang rin po che dang dri la sogs pa skabs gsum pa'i yo byad bsdu'o/_/'dod pa'i yon
[\[208b.6\]]tan yang dngos gang zhe na/_'gro ba ris drug so so'i longs spyod la yid la ji ltar mgron so so'i mos pa ji lta ba bzhin du longs spyod 'dod pa rnams la longs spyod kyi rkyen 'dod chags la sogs pa dug lnga'i gsos/_de yang dngos gang zhe na ye shes lngar byin gyis brlab po/_/sngags dang phyag
[\[208b.7\]]rgya bzhi pas ni 'khor ba'i sdug bsngal las khyad ches 'phags pa dang /_'gro ba'i don la dgongs pas sri zhu'i mgron ma lus pa thams cad kyi spyan lam du yang gnas kyi khyad par rin po che'i gzhal med khang brtsegs pa la sogs pa'i nang du longs spyod kyi khyad par 'jig rten dang /_'jig rten las
[\[209a\]]
[\[209a.1\]]'das pa'i mchod pa'i sprin phung mang por sprul nas 'phags pa rnams la mchod pa dang /_yon tan gyi mgron dang /_snying rje'i mgron dang /_lan chags kyi mgron dag ste/_de dag kyang dam tshig can dang /_ris drug dang /_gnod pa byed pa la sogs pa ste/_sems
[\[209a.2\]]can thams cad kyi so so'i dbang po lnga'i spyod yul dang /_so so'i 'dod pa'i khyad par gyis ji ltar 'dod pa bzhin du/_'dod pa'i yon tan lngas dper bya na char gyi rgyun bzhin du 'byung bar bsam zhing /_snying rje'i mgron khud pa ste/_de nyid bstan pa la khyad par du yang yi dgas kyi sdug bsngal
[\[209a.3\]]bkres skom dang /_dbyug to can gyis srung ba la sogs pa'i sdug bsngal gyi rnam pa mang po can dang /_gzhan yang bzhi po dag gis bsdus pa'i sems can ma lus pa kun gyi so so'i bsam pa yongs su rdzogs par byin gyis brlab cing dbang bskur ro/_/sngags dang phyag rgya lnga pas ni/_bdag
[\[209a.4\]]nyid kyi lus rdul phra mo snyed du sprul nas/_rdul phra mo re re las mchod sbyin rdul phra mo re re'i grangs ri rab tsam mang po 'byung bas/_'phags pa thams cad la phul bas mnyes pa dang /_ting nge 'dzin skar mda' lta bus sems can rnams la byin pas thob pa dang ma thob pa'i 'pham rgyal med pa
[\[209a.5\]]dang /_de dag kyang phan tshun 'thab rtsod med par so sor yid la mos pa bzhin thob par byin gyis brlab po/_/sngags dang phyag rgya drug pas ni/_sri zhu'i mgron dang /_yon tan gyi mgron dang /_snying rje'i mgron dang /_lan chags kyi mgron dang /_de ma yin pa'i bzhis bsdus pa gzhan gang dag
[\[209a.6\]]mgron du gyur pa kun la yang sngon ston pas dam tshig phog pa rnams ni/_dam tshig gi dbang gis 'go zhing bstong grogs byed par 'gyur la/_dam tshig ma phog pa rnams la mchod sbyin byin pa de dran pa la bzhag nas/_'gro zhing bstong grogs su gyur par mngon sum du dmigs so/_/de ltar gyur pa
[\[209a.7\]]dang /_sems can gyi don du gyur pa'i las sems can gyi don dang mi 'gal ba ci bcol ba yang 'grub ste/_phyag rgya yang phyogs bcur bstan la/_mgron rnams bdag gi dbang du bya'o/_/phrin las ji ltar bdag 'dod pa de yang sems can gyi don bya ba dang bdag dang gzhan dgrol ba'i phrin las
[\[209b\]]
[\[209b.1\]]bcol ba'i tha tshig go_/gzhan du na mgron dang bdag gnyis don dam par ma skyes pa'i phyir bcol ba nyid med/_med pa'i phyir mchod sbyin nyid kyang med ces bya'o/_/'di man chad tshigs su bcad nas/_sbyin pa gnyis bdag dang gzhan gyi don du bsngo bar ston te/_ston pa de nyid bstan pa la/_mchod
[\[209b.2\]]sbyin la sogs pa zang zing rnams tshul ji ltar gang dag bsngo zhe na/_lan nyid ston pa la de nas tshigs su bcad pa 'di dag gis kyang bsngo bar bya'o zhes bya ba smos pa ni/_de nas zhes bya ba la sogs pa ni rting thogs su smos pa ste/_'di dag ni mngon sum pa kho na'o/_/gtan pa med pa zhes bya ba ni/_'khor
[\[209b.3\]]gsum yongs su dag pa'i bsngo ba mi dmigs pa de la dmigs pa'i gtan pa med pas na gtan pa med ces bya ba'am/_gzhan du na chos nyid chos kyi dbyings shes rab kyis rtogs pa'i dus na mi rtog dmigs pa'i gtan pa med pa'o zhes bya ba'i don to/_/mchod sbyin rgyal po 'di zhes smos pa ni 'phags pa
[\[209b.4\]]la mchod pa dang /_sems can la sbyin pa rnams kyi nang na mi dmigs pa'i sbyin pa 'di ni dam pa yin pas na rgyal po zhes bya ba'i tha tshig go/_/gong ma lta bu'i mi dmigs pa de las byin rlabs dgu pas bsngo ste/_de nyid bstan pa la chos nyid rnam par dag pa'i byin rlabs dang /_zhes smos pa ni/_
[\[209b.5\]]chos nyid rnam par dag pa ni ji ltar sngon du smos pa'i phyir 'dir yang sngon du smos pa ste/_nam mkha' mdzod la sogs te tshogs drug car gyis ji ltar byin gyis brlabs pa'i byin rlabs gang yin pa dang zhes bya ba'i tha tshig go/_/ji ltar skabs dang por bstan pa'i dkon mchog gsum gyi che ba'i
[\[209b.6\]]yon tan khams gsum dag las khyad ches dpags te che ba gang yin pa dang zhes bya ba'i tha tshig go/_/ji skad du gong du smos pa'i a la sogs pa'i snying po rnams dang /_thal mo khong stong la sogs pa'i phyag rgya rnams don ma nor pa'i phyir nges pa'o/_/ci'i phyir zhe na/_ji ltar ting nge 'dzin
[\[209b.7\]]gyis bsgrub pa sems la gnas pa dang /_bdag nyid chen po rnams kyi phyag rgya'i mtshan ma'i gzugs su gyur pa'i don de las pha rol pos 'da' bar bya ba ma yin pa'i phyir dam tshig dang zhes smos pa yin no/_/skabs gsum pa las smos pa'i rgyu dang skabs lnga pa las smos pa'i rkyen gnyis
[\[210a\]]
[\[210a.1\]]dmigs pa'i rten dang /_don zab mo dang 'brel pa de dang bdag rnal 'byor pa gnyis gang du tshogs pa'i dus na bsam pa rnam par dag pa'i nus pa'i mthu gang yin pa dang zhes bya ba'i don to/_/'dir byang chub sems dpa' rnams kyi che ba'i yon tan gyi ming bstan pa ste/_'khor
[\[210a.2\]]ba'i sems can 'khyogs po'i lam ngan par 'gro ba gang yin pa dag thabs dang thugs rje'i mdzad spyod kyis mngon par mtho ba dang /_nges par legs pa'i lam drang pos srong bas na drang srong zhes bya ba'i don to/_/'di'i sgo nas byang chub sems dpa' rnams kyi rigs ma nor bar 'dzin pa dang /_gzhan
[\[210a.3\]]du na theg pa chen po la 'bad par byed pa'i phyag rgya chen po dang /_lhun gyis grub pa dang /_tshe la dbang ba'i grub pa tshe gcig gis thogs pa ste/_de lta bu grangs mang po rnams kyis bsgrubs nas/_sgrub pa dag gis byin gyi rlabs gang yin pa dang zhes bya ba'i tha tshig go/_/ji ltar rnal
[\[210a.4\]]'byor pa bdag gis smon lam rgya chen po btab ste dngos gang zhe na/_'di nyid kyi skabs lnga pa las tshad med pa bzhi po dag gis smon lam rgya chen por btab pa de dag shes rab kyis rtogs shing /_ting nge 'dzin gyis bsgoms pa'i byin gyi rlabs kyis zhes bya ba'i don to/_/de lta bu'i byin
[\[210a.5\]]rlabs dgu yis so/_/mchod sbyin 'di ji ltar snang zhes dris pa'i lan du/_ye shes lnga yi 'od zer rnam par 'phro/_/zhes bya ba la sogs pa smos te/_de ni sems can gyi dug 'dod chags la sogs pa lnga'i gsos te dngos gang zhe na/_ye shes lngar byin gyis brlab pa dang 'brel
[\[210a.6\]]te dug lnga gsos nas/_kha dog dkar po la sogs pa lngar 'phros te/_'od zer de yang rigs dang go rims su kha dog dang ye shes su sbyar te/_rtags kyi 'od zer de kha dog gi 'od zer rnam pa lngar 'phro zhes bya ba'i tha tshig go/_/dbang po lnga'i longs spyod mkho dgur ldan/_/zhes
[\[210a.7\]]bya ba ni mig gi dbang po la sogs pa lnga'i yon tan lnga 'byung ste/_ji ltar mkho ba'i rdzas kyang lnga po nyid yin pa'i phyir ro/_/de ltar 'dod pa lnga dag bsngos pa'i rdzas te mang nyung gi tshad ji tsam zhe na/_nam mkha'i mtha' klas zhes bya ba smos te/_ji ltar nam mkha' la mthar thug pa med pa de
[\[210b\]]
[\[210b.1\]]kun 'dod pa'i yon tan lngas gang bar bsngo'o/_/'o na de ltar bsngo ba de yun ji tsam zhe na/_gter chen gyur pa 'di zhes bya ba smos te/_gter chen po yod pa la zad pa'i dus med pa dang 'dra bar gong ma ltar phyogs bcu'i nam mkha' la thug pa'i mtha' med pa de kun kyang sbyin pa'i gter 'di zad
[\[210b.2\]]pa'i mtha' med par bsngo'o zhes bya ba'i tha tshig go/_/de lta bu de yang gang la bsngo zhe na/_lan du gnyis bstan pa/_mchod gnas bla ma khyed kyi pho brang du/_/zhes bya ba smos te/_de ni sangs rgyas dang byang chub sems dpa' dang zhes bya ba la sogs pa dang 'brel to/_/sri zhu'i gnas kyi gan
[\[210b.3\]]du zhes bya ba'i don to/_/ji lta bu zhe na/_mchod pa'i sprin gyis rgyas shing gtibs par smon/_/zhes bya ba smos te/_'dod pa'i yon tan lnga las gyur pa'i mchod pa'i sprin mang pos kun nas kun du rgyas shing gtibs par smon no zhes bya ba'i don to/_/yon tan gyi mgron dang /_snying rje'i
[\[210b.4\]]mgron la yang bsngo ste sems can thams cad ces bya ba ni/_sangs rgyas pa'i sa bon rtsa ba rang gi sems yod pa ste/_de nyid bstan pa la tshangs pa dang zhes bya ba la sogs pa'i lha dang /_'gro ba ris lnga dang /_yi dgas bgegs kyi rigs pi shA tsi pa la sogs pa thams cad sbyin pa 'dis
[\[210b.5\]]bde bar gyur cig ces bya ba'i don to/_/de lta bu'i mgron kun kyang gnod pa'i 'tshe ba rnams dang bral bar gyur cig ces bya ba'i don to/_/de'i thog tu sbyin pa dag bsnan pa la/_yang ni de bzhin gshegs bsngags pa'i/_/'dod pa phun sum tshogs gyur cig_/ces bya ba ni de bzhin gshegs
[\[210b.6\]]pas byin gyis brlabs nas/_mchod pa'i rkyen du bsngags pa'i 'dod pa lnga po dag gis yid la 'dod pa phun sum tshogs par gyur cig ces bya ba'i tha tshig go/_/yang bsnan pa la/_yang ni sems can thams cad kyang /_/bsam pa yid bzhin grub gyur cig_/ces bya ba ni
[\[210b.7\]]gong du sems can zhes smos pa dag la 'dod cing dgos pa'i bsam pa dag dper bya na nor bu dam pa rnyed pa ltar grub par gyur cig ces bya ba'i tha tshig go/_/de yan chad du mgron dag la spyir bsngos nas/_da ni snying rje'i mgron khud pa sdug bsngal can dag la bsngo ste/_de dag
[\[211a\]]
[\[211a.1\]]gi go rims ni mngon no/_/dud 'gro gcig la gcig za ba'i/_/gnod pa de dag yong mi 'byung /_/zhes bya ba ni/_ji ltar chu srin nya mid lta bu dang /_khra dang 'phar spyang lta bu dang /_brdeg brdung dang bkol bsad dang glan lkugs la sogs pa'i sdug bsngal yong gis ma byung cig ces bya ba'i tha
[\[211a.2\]]tshig go/_/yi dgas rnams la zas skom sogs/_/thogs pa med par 'byung gyur cig_/ces bya ba ni zas 'dod pa la zas/_skom 'dod pa la skom/_sogs pa'i nang du sdug bsngal phyi dang nang gi sgrib pas bsgribs te bskal pa mtha'i bar du gong ma ma myong nas rid cing skems pa dag la lha dang mi'i
[\[211a.3\]]kha zas lta bu thogs pa med par 'byung gyur cig ces bya ba'i tha tshig go/_/sems can dmyal ba'i sdug bsngal gang /_/mi bzad rnam pa sna tshogs pa/_/bsod nams byin pa'i byin rlabs kyis/_/de dag myur du zhi gyur cig_/ces bya ba ni/_sdug bsngal gyi rnam pa gang zhe na brjod kyis mi lang ste/_
[\[211a.4\]]sna tshogs pa zhes bya ba'i khongs su btso zhing bsregs pa dang /_gsheg cing gtub pa dang /_a tsha tsha dang /_a chu chu la sogs pa ste/_sdug bsngal de dag kun kyang sbyin pa'i stobs kyis myur du zhi bar gyur cig ces bya ba'i tha tshig go/_/sa 'am chu 'am mkha' la 'khod pa yi/_/lha klu
[\[211a.5\]]gnod sbyin dri za dang /_/'byung po mang po gang 'khod pa/_/dge ba'i bsam pa rdzogs gyur cig_/ces bya ba ni yul gang na gnas pa'i zhes bya ba dang 'brel te/_yul gang na gnas shing skye 'khrungs lo tog skyed pa'am/_sa'i bdag tu gyur pa la sogs pa'i bya ba byed pa dang gnas skabs
[\[211a.6\]]kun du klan ka tshol du 'byung ba'i 'dre srin la sogs pa yul khams gang dag na 'khod pa rnams so so'i sdug bsngal zhi nas/_mi dge ba zhe la 'chang ba gang dag dge ba'i bsam pa rdzogs gyur cig ces bya ba'i tha tshig go/_/mchod sbyin la sogs pa'i zang zing de ltar bsngos nas da ni chos kyi sbyin
[\[211a.7\]]pa rgya chen po bsngo ste/_de yang ji ltar bsngo zhe na/_lan gnyis bstan pa la skabs lnga pa las/_bdag nyid lha'i rnal 'byor du byas pa gang yin pa de'i zhal gyi sgo nas ljags kyi dbang po bye ba phrag brgya phyung nas/_ljags kyi dbang po de re re las kyang gsung dbyangs kyi yan lag brgya phrag
[\[211b\]]
[\[211b.1\]]drug cu drug cu phyung bas 'dzam bu'i gling bye ba phrag brgyar sprul pa bye ba phrag brgyas gsung gi sgo nas/_'gro ba so so'i skad dang mthun par 'gro ba re re la yang theg pa'i khyad par mi mthun pa sna tshogs pas so so'i mos pa dang /_skal ba ji lta ba bzhin du chos bstan pas sems can thams cad grol
[\[211b.2\]]zhing smin pa'i rnal 'byor ro/_/de ltar rnal 'byor pas de nas zang zing las gzhan pa de gang zhe na de nas chos kyi sbyin pa rgya cher bya'o zhes bya ba smos te chos kyi sbyin pa ni 'di lta ste/_chos rnams thams cad rgyu las byung /_/de rgyu de bzhin gshegs pas gsungs/_/de la 'gog pa gang yin pa/_/dge
[\[211b.3\]]sbyong chen pos 'di skad gsungs/_/zhes bya ba smos te/_de la chos rnams thams cad ces bya ba ni sdug bsngal bdun gyis bsdus pa'i zag pa dang bcas pa'i chos rnams thams cad la bya ste/_de dag ni rang 'byung mi srid de rgyu rkyen la brten nas 'byung ba'i phyir rgyu las byung zhes bya'o/_/rgyu rkyen de yang
[\[211b.4\]]gang yin zhe na/_lan du rten cing 'brel pa bcu gnyis la/_dang po ma rig pa dang /_brgyad pa sred pa dang /_dgu pa len pa ni nyon mongs pa ste rgyu'o/_/gnyis pa 'du byed dang /_bcu pa sred pa ni las te rkyen no/_/gsum pa rnam par shes pa dang /_bzhi pa ming dang gzugs dang /_lnga pa skye mched
[\[211b.5\]]drug dang /_drug pa reg pa dang /_bdun pa tshor ba'i bar dag dang /_bcu gcig pa skye ba dang /_bcu gnyis pa rga shi ste bdun ni sdug bsngal ba ste 'bras bu'o/_/de ltar 'bras bu sdug bsngal bdun po de ni rgyu nyon mongs pa gsum dang zhes bya ba dang rkyen las gnyis zhes bya ba dang /_gnyis las byung
[\[211b.6\]]bas na/_chos rnams thams cad rgyu las byung /_/zhes bya'o/_/gzhan du na kun nas nyon mongs pa dang /_rnam par byang bas bsdus pa'i chos rnams thams cad kyi rgyu ni dge ba dang /_mi dge ba las byung la/_dge ba dang mi dge ba de ni 'khrul pa'i rtog pa rang snang ba can/_rtsa ba rang gi sems
[\[211b.7\]]las byung bas na/_/chos rnams thams cad rgyu las byung /_/zhes bya ba'i don to/_/'on kyang kun rdzob tu rten cing 'brel par 'byung ba las dang 'bras bu dang /_kun nas nyon mongs pa dang /_don dam par rtsa ba rang gi sems de ni chos thams cad kyi rgyu yin par gang gis gsungs she na/_lan du de lta zhig yid brtan
[\[212a\]]
[\[212a.1\]]du rung ba'i tshad ma/_de bzhin gshegs pas gsungs na/_de rgyu de bzhin gshegs pas gsungs/_/zhes bya ba'o/_/de la 'gog pa gang yin pa/_/zhes bya ba ni/_'khor ba'i yan lag bcu gnyis dang /_rtsa ba rang gi sems chos kyi rgyu gnyis la lugs las bzlog pa'i thabs gang gis
[\[212a.2\]]'khor ba rgyu dang 'bras bur bcas pa dang /_sems kyi rtog pa chos kyi rgyu de la 'gog pa ni mya ngan las 'das pa ste/_de ni skye rga na 'chi sdug bsngal bzhi dang bral ba yin la/_de thob par bya ba'i thabs gang yin pa ni/_dge sbyong chen po shAkya thub pas 'di skad gsungs so zhes bya ba'i
[\[212a.3\]]tha tshig go/_/da ni sdom pa bshad de/_sdig pa ci yang mi bya ste/_/zhes bya ba ni lhag pa'i tshul khrims la bzhag pa ste/_sdig pa ci yang ni dper bya na ltas ngan dang 'dra ste sdig pa byas pa nas bzung ste/_'di dang phyi ma la sdug bsngal 'byung ba'i phyir/_sdig pa ci yang mi bya ste/_/zhes bya
[\[212a.4\]]ba'i don to/_/dge ba phun sum tshogs par spyad/_/ces bya ba ni sgo gsum gyi kha na ma tho ba dag par byas la spyod pa bcu dang /_shes rab gsum gyi sgo nas phun sum tshogs par spyad do zhes bya ba'i tha tshig go/_/de las lhag pa'i shes rab 'phel bar 'gyur ro/_/rang gi sems ni yongs su
[\[212a.5\]]gdul/_/zhes bya ba ni sems ni thog ma med pa nas nyon mongs pa la rang yan du 'phyan pa'i dpe ni rta dmu rgod dang 'dra ste/_de dag 'dul ba ni srab yin pa'i dpe de bzhin du sems rang yan du yul la 'phyan pa'i rtog ge 'dul ba'i thabs ni/_lhag pa'i ting nge 'dzin gyis sems mnyam par
[\[212a.6\]]bzhag pas yongs su 'dul zhes bya ba'i tha tshig go/_/de ltar lhag pa'i bslab pa gsum la gnas par bstan pa de ni dus gsum gyi de bzhin gshegs pa de dag gis 'gro ba rnams sangs rgyas par bya ba'i phyir bstan pa yin zhes bya ba la sogs pa ston pa'i zhal nas gsungs pa'i mdo sde rnams
[\[212a.7\]]kyi nang nas 'byung ba'i tshigs bcad mang pos chos kyi sbyin pa yang rgya cher bya'o/_/gong du gsungs pa'i tshul de ltar chos kyi sbyin pas the tshom bsal ba dang /_de'i sgo nas shes bya'i sgrib pa spangs la/_zang zing gi sbyin pas 'dod pa'i nyon mongs pa zhi bar byas pa dang /_de'i sgo nas nyon
[\[212b\]]
[\[212b.1\]]mongs pa'i sgrib pa spong ste/_de ltar chos dang zang zing gnyis kyis nyon mongs pa'i sgrib pa dang shes bya'i sgrib pa gnyis byang nas/_de'i gnyen po bsod nams dang /_ye shes kyi tshogs chen po gnyis rdzogs nas/_/bla na med pa'i sangs rgyas su 'grub par shes par bya'o/_/de yan chad du
[\[212b.2\]]rnam par phye ba drug pa bsdus so/_/gtor ma las rnams kun gyi mchog_/las rnams kun gyi sna la 'gro/_/shes rab dman la bstan pa'i phyir/_/gtor ma'i don 'di rgya che ba/_/don chen yi ge dam pa 'dis/_/rgyud lngar skyes pa dgrol ba'i phyir/_/ma nor tsam du bshad pa yin/_/
[\[212b.3\]]'di byas bsod nams ci yod pas/_/mtha' yas sems can ma lus kun/_/bden gnyis chu gter don rtogs nas/_/bla med byang chub thob par shog/_/gtor ma'i 'grel pa slob dpon chen po ban+di dz+nyA nas mdzad pa rdzogs so//_//rgya gar gyi mkhan po shAn+tiM gar+b+ha dang /_zhu chen
[\[212b.4\]]gyi lo tsA ba A tsAr+ya rin chen mchog gis bsgyur cing zhus te gtan la phab pa'o//[ {D3778}]@##/_/rgya gar skad du/_a mr-i to dA ya bi d+hi ba liM ta nA ma/_bod skad du/_bdud rtsi 'byung ba zhes bya ba'i gtor ma'i cho ga_/bcom ldan 'das 'jam dpal gzhon nur
[\[212b.5\]]gyur pa la phyag 'tshal lo/_/rtog pa'i dri ma kun bcom yul can dpal ldan bsod nams nyag gcig spyod yul dang /_de yi dbang las byung zhing dang po'i 'khor rnams rgya chen yongs dag mi g.yo la sogs rab gnas spyod yul dang /_/mnyam nyid klong las rmi lam thugs rje smon lam dbang gis
[\[212b.6\]]chu yi zla ba lta bur skal ldan rnams la ston pa yi/_/mthu brnyes rab tu 'bad de de la bdag gis don mthong bdud rtsi 'byung ba'i cho ga gsal bar bshad par bya/_de la re zhig sgrub ba bo rnam pa gnyis te/_zab pa la mos pa dang rgya che ba la mos pa'o/_/de yang /_spyod pa gnyis la gnas pa ni/_
[\[212b.7\]]theg pa mchog la zhugs pa yin/_/zhes gsungs so/_/zab mo la mos pa rnams ni ji lta bu zhe na/_bdag nyid zab ba 'ba' zhig la mos pa spyod pas 'bras bu sgrub par byed do/_/stong pa nyid la gzhol ba'i bsam pas bsgrub par bya'o zhes so/_/rgya che ba la mos pa gnyis te/_bsam
[\[213a\]]
[\[213a.1\]]pa rgya che ba la mos pa dang spyod pa rgya che ba la mos pa'o/_/bsam pa rgya che ba la mos pa ji lta bu zhe na/_sngon du 'gro ba'i sems kyis khams gsum ma lus pa'i sems can nyon mongs pa'i chu bo las bsgral bar bya'o snyam pa ni dngos su smon pa byang chub kyi sems so/_/spyod pa rgya
[\[213a.2\]]che ba la mos pa ji lta bu zhe na/_de'i don du spyod pa dri ma med pa'i spyod pa sna tshogs la 'jug pa ste/_dngos su 'jug pa byang chub kyi sems so/_/de yang /_byang chub sems ni mdor bsdu na/_/rnam pa gnyis su shes bya ste/_/smon pa'i byang chub sems dang ni/_/'jug pa'i byang chub sems yin no/_/zhes pa dang /_
[\[213a.3\]]dang por sems bskyed pa mi bsgul bar gnas par bya ste/_de yang ji skad du/_thams cad mkhyen pa'i rgyu ni byang chub sems yin no/_/zhes gsungs so/_/de'i 'og tu de bstan zhing rlan par byed pa ste snying rje la gnas par bya'o/_/de yang snying rje'i rtsa ba las byung ba yin no zhes gsungs so/_/
[\[213a.4\]]de'i 'og tu zil gyis gnon pa'i lam la gnas par bya ste/_de yang thabs kyis mthar phyin pa yin zhes gsungs so/_/zil gyis gnon pa'i lam ni mang ba nyid theg pa chen po'i spyod pa mtha' yas pa'i phyir ro/_/'on kyang mdor bsdu na rnam pa gnyis te bsod nams dang ye shes kyi tshogs
[\[213a.5\]]gnyis yin te/_de yang ji skad du/_byang chub sems dpa'i lam mtha' yas pa yin te bsod nams dang ye shes kyi tshogs zhes gsungs so/_/de la bsod nams kyi tshogs ni rnam pa gsum ste/_sbyin pa dang tshul khrims dang bzod pa dang gsum mo/_/ye shes kyi tshogs ni rnam pa gnyis
[\[213a.6\]]yin te/_bsam gtan dang shes rab gnyis so/_/brtson 'grus ni gnyis ka'i grogs yin no/_/de yang ji skad du/_bsod nams rgyu ni rnam pa gsum yin te/_tshim byed dang ni spong shes dang /_/rtse gcig blo ni ye shes rgyu/_/smra ba'i seng ge 'di skad gsungs/_/zhes pa'o/_/
[\[213a.7\]]de la 'di ni rgyu'i phyogs gcig ste sbyin pa'i phyogs gcig gi yan lag go/_/blos rnam par dpyad na ni tshul khrims dang ting nge 'dzin la sogs pa ni ma yin no/_/de lta bas na lam thams cad kyi sngon du 'gro ba ste dgongs pa dang bcas pa kho na'o/_/'o na de lta bu'i sbyin pa la sogs pa nyams
[\[213b\]]
[\[213b.1\]]su len pa'i sbyong bas ci zhig bya ste don yod pa ma yin no zhes ji skad du/_rigs kyi bu gang la gnas na sems can thams cad rjes su 'brang bar 'gyur ba dang /_'od 'dom gang ba zhes bya ba la sogs pa rgya cher gsungs pa las don yod pa kho na yin pas nges par som nyi za ba bzlog bar bya'o zhes
[\[213b.2\]]pa'i don to/_/gzhan du na shing tA la mgo bo bcad pa dang 'dra'o zhes bya ba ni/_sgrub pa la gdams pa ste tshogs la 'bad par bya ba'i don to/_/de ltar re zhig spyi don yin no/_/da ni yan lag gi don brjod par bya ste/_rnal 'byor pa skal pa can gang zhig nye bar spyod par 'dod pa
[\[213b.3\]]de la phan gdags par bya ba'i phyir mchod sbyin gyi gtor ma nar ma zhes pa nas zhal nas gsungs pa yang gdon no zhes pa la sogs pa smras pa yin te/_rnal 'byor pas nyams su blang bar bya ba kho na yin par shes par bya'o/_/de la mchod sbyin gyi gtor ma nar ma byed par 'dod pas zhes bya ba
[\[213b.4\]]la sogs pa ni rnal 'byor pa khyad par can bstan te thams cad ni ma yin no zhes bya bar snyegs so/_/mchod sbyin zhes pa ni mchod pa ni 'phags ba la gus pas dbul bar bya ste de yang mngon sum du dmigs la mchod par bya'o zhes pa'i tha tshig go/_/sbyin pa zhes pa ni sems can la dmigs te
[\[213b.5\]]gtang ba'o/_/de yang 'khor gsum yongs su dag par bya'o zhes pa'i don to/_/de yang /_mchod pa'i las kyang ci nus bgyi/_/sems can kun gyi don kyang bgyi/_/zhes gsungs so/_/de skad ston pa yin te pha rol tu phyin pa thams cad kyi thog mar sbyin pa'i pha rol tu phyin pa 'gro ba
[\[213b.6\]]yin la/_gsang sngags kyi sgo'i spyod pa la spyad pa rnams kyi dam tshig yin te de'i phyir dgongs pa'o/_/gtor ma zhes pa ni thabs shes rab tu thams cad la khyab pa'i phyir ro/_/de yang ma tshang ba med pas thabs yin te/_'khor gsum yongs su dag pas shes rab bo/_/zhes gsungs
[\[213b.7\]]so/_/des na rgyu bstan pa dang byin gyis brlab pa dang /_bden pa'i stobs brjod pa rnams ni thabs yin la/_'khor gsum yongs su dag pa ni shes rab yin zhes ston par 'gyur gyi zhes pa ni tha dad pa ma yin par sbyor ba'o/_/nar ma byed par 'dod pas zhes pa ni 'bad rtsol dang
[\[214a\]]
[\[214a.1\]]bcas pas rgyun du bya'o zhes pa'i tha tshig go/_/de ci'i phyir zhe na/_'bras bu rgya che ba la dmigs pa ste gong du bshad pa yin no/_/de yang /_rgyun du sbyor byed rnal 'byor yin/_/zhes pa'o/_/de nas rang gi lhag pa'i lha rjes su dran zhing bsrung bar bya ba'i phyir/_dang
[\[214a.2\]]por bdag nyid lha'i rnal 'byor du 'jug pa'am zhes bya ste/_dang po zhes pa ni nye bar sbyor ba'i dus gang yang rung ste thog ma'o/_/bdag nyid ces pa ni gzhan ma yin pa ste mdun la sogs pa ni ma yin no zhes pa'i don to/_/lha'i rnal 'byor du zhes pa ni de yang mi gnyis snyoms par 'jug ba'o/_/
[\[214a.3\]]'jug pa'am zhes pa ni 'jug pa ste sgo yin no/_/de yang gang zhe na dang po bdag nyid mngon du byas la bsrung bar bya'o/_/ji skad du/_rang dag par ni shes pa la/_/'tshe ba med kyis ma 'jigs shig_/mchod sdong las byung dge ba bzhin/_/'tshe ba rang gi sems las byung /_/zhes
[\[214a.4\]]pa'o/_/gzhan yang /_bdag nyid srung ba byas pa yis/_/lha yi rnal 'byor rab tu 'grub/_/ces gsungs so/_/de'i 'og tu yud tsam gyis 'phags pa rnams mngon sum du bya ste sdig pa bshags pa la sogs pa bdun po bya ste/_de yang bdun po 'di dag ni tshogs kyi yan lag
[\[214a.5\]]yin no zhes gsungs so/_/de'i 'og tu yang dag pa'i snying po mngon du byas te stong pa nying du bsam mo/_/de nas ji ltar gzung ba'i lha'i rnal 'byor byas te rim pa ji lta bar bla ma'i zhal las shes par bya'o/_/yang dam tshig theb par gyur pa rnams kyi dbang du byas te chos bdag med
[\[214a.6\]]par bsgoms te zhes pa ste/_chos zhes pa phung po la sogs pa rnams la mtshan nyid 'dzin pa rnams su 'dod de/_bdag ces pa ni gang zag dang chos la rang bzhin med par shes pa ni phung po la sogs pa du ma'i rang bzhin dang /_skad cig ma'i rang bzhin yin la de la rtag pa dang gcig bur
[\[214a.7\]]'dzin pa ni phyi rol gyi lam la gnas ma rnams so/_/de la sogs pa las bzlog pa ni gang zag la bdag med par shes par bya'o/_/chos la bdag med par yang de nyid la gnyis su zhen pa dang bral ba ste dngos po'i mtha' yid la mi byed pa'o/_/bsgoms te zhes pa ni de la rtse gcig tu byed
[\[214b\]]
[\[214b.1\]]pa dang sbyar ro/_/'di yang bsrung zhing bdag byin gyis brlab pa yin te/_de yang ji skad du stong ba nyid kyis stong pa nyid la glags mi rnyed ces pa la sogs pa gsungs so/_/'di skad ston pa yin te/_bdag med pa sngon du byas nas mchod sbyin la sbyar bar byas na khyad par du 'grub par 'gyur
[\[214b.2\]]ro zhes pa'i don to/_/de nas yang de'i rgyu nye bar bstan pa'i phyir chu gtor gyi snod che chung ci 'byor ba'i nang du phye stsal te zhes bya ba smos te/_de la chu zhes pa ni rlan par byed pa'i phyir ro/_/dngos su ni byams pa'am snying rje'i bdag nyid de sgrub pa po de dang ldan par bya'o zhes pa'i don to/_/gtor
[\[214b.3\]]zhes pa ni gong du bshad pa'i don to/_/snod che zhes pa ni yangs pa'o/_/chung ba ni de'i don las bzlog pa ste rin po che'i snod do/_/ci 'byor zhes pa ni nges par gzung du yod ba ma yin te tshad ma bzung ba'i phyir ro/_/nang du zhes pa ni brda phrad par zad do/_/phye stsal te zhes pa ni nyams
[\[214b.4\]]pa ma yin pa dang /_yongs su brtags pa'i phye blugs pa ste sems can thams cad kyi nye bar 'tsho ba yin pa'i phyir ro/_/de yang ji skad du/_shin tu mdzes pa'i gtor snod du/_/dri med chu gtsang la sogs pa/_/gsang sngags rnams kyis rab sbyangs te/_/yongs su bsngo
[\[214b.5\]]bya don chen phyir/_/zhes bya ba la sogs pa gsungs so/_/'di skad bstan te/_rgyu rkyen gang la brten nas don gnyis la 'jug par byed pa ni thabs dam pa ste de la 'jug par bya zhes pa'i don to/_/de nas yang yongs su sbyong ba'i thabs bstan pa'i phyir gtor ma'i nang du zla
[\[214b.6\]]ba'i dkyil 'khor gyi steng du yi ge raM dkar po bsams te zhes pa la sogs pa smos so/_/gtor ma'i nang zhes pa ni de nyid kyi nang gi nam mkha' la'o/_/zla ba'i dkyil 'khor zhes pa ni a las gyur pa ste byang chub kyi sems mtshon par byed pa'o/_/de yang ji skad du/_zla ba'i
[\[214b.7\]]dkyil 'khor gnyis pa ni/_/byang chub sems ni rab rdzogs pa/_/zhes gsungs so/_/steng du zla ba go sla'o/_/yi ge raM zhes pa ni bdun pa'i gnyis pa la stong pa'i lhas mnan pa'o/_/dkar po zhes pa ni dri ma dang bral ba'o/_/bsams te zhes pa ni yi ge de la dmigs
[\[215a\]]
[\[215a.1\]]pa'o/_/de nyid kyis cir 'gyur zhe na/_skyon rnams spong ba ste 'og nas ston pa la 'jug pa'o/_/de yang ji skad du/_ra zhes bya ba ni rdul dang bral ba'i phyir chos thams cad kyi sgo yin no zhes gsungs so/_/'di skad ston te des gtor ma'i dri rab la sogs pa stong
[\[215a.2\]]ste de la rtse gcig tu bya'o zhes pa'i don to/_/de nas sbyong ba'i thabs nyid bstan pa'i phyir yi ge de la zhes pa la sogs pa smos te/_yi ge de las zhes pa ni raM las so/_/chos thams cad ces pa ni chos ni gong du bshad zin to/_/thams cad ces pa ni chos kyi khams du mas
[\[215a.3\]]'dus pa la sogs pa ste/_rdul dang bral lo zhes pa ni gzung 'dzin la sogs pa de nyid de dang bral ba'o zhes pa'i sgra 'byung bas zhes pa ni don de nyid stong ba ste bdag med par bsgom pa'o/_/gtor ma'i dri ma zhes pa ni mi gtsang ba'i sgra'o/_/lhag mar gyur pa ni ma gnang ba'i yo
[\[215a.4\]]byad de rnams so/_/de nyid ni skyon rnams yin no/_/des zhes pa de ni yi ge raM bsgoms pa'i stobs so/_/dag par bya zhes pa ni mchod sbyin no/_/de la ji skad du/_mi gnyis pa'i ye shes me lta bu de'i sa bon las bskyed pa'i me'i sa bon du gsungs pa ste 'di skad du ston pa yin
[\[215a.5\]]te/_gong gi yongs su sbyong ba'i yi ge'i sbyor ba'i rjes thogs la 'og nas 'byung ba'i phyag rgya dang sngags kyis btab la de nyid yongs su dag par bsam mo zhes lan ston to/_/de'i 'og tu de rnyed pa la yang bdud rtsir 'gyur ro/_/de'i thabs ston pa'i phyir de nas zhes pa la sogs pa
[\[215a.6\]]smos so/_/de nas zhes pa ni yongs su sbyang ba'i rjes thogs so/_/zla ba'i dkyil 'khor de la zhes pa ni snga ma'i zla ba'i dkyil 'khor de nyid la'o/_/yi ge a zhes pa ni ma skyes par ston pa'i yi ge ste de yang /_a ni yig 'bru kun gyi mchog_/ces pa nas/_khong nas 'byung ba skye
[\[215a.7\]]ba med/_/ces pa la sogs pa gsungs te/_de nyid ni bdud rtsi'o/_/dkar po zhes bya ba ni dri ma dang bral ba'o/_/bsams te zhes pa ni rnal 'byor ba ste gong du smos pa bzhin no/_/gtor ma zhes pa ni yongs su sbyang ba byas pa'i gtor ma de'o/_/lha'i bdud rtsi sna tshogs pa dang zhes pa
[\[215b\]]
[\[215b.1\]]ni lha la yod pa ste de dang rjes su mthun par spro bar bya'o zhes bya ba dang sbyar ro/_longs spyod ces pa ni nye bar spyod pa'o/_/rnam pa sna tshogs pa yang bsam/_/zhes pa ni zas dang skom la sogs pa'o/_/yang zhes pa ni bdud rtsi la ltos pa'o/_/yi ge de las zhes pa ni a las so/_/
[\[215b.2\]]phyogs bcu zhes pa ni shar la sogs pa'o/_/sems can gyi khams zhes pa ni 'gro ba lngas bsdus pa rnams la khyab par gyur zhes pa ni thams cad la'o/_/gang gis khyab ce na/_bdud rtsi'i rgyun la sogs pa ste des khyab pa'o/_/bsam zhes pa ni 'od zer spro ba'o zhes bya bar
[\[215b.3\]]sbyar ro/_/de yang ji skad du ston zhe na/_a las sgros pa'i 'od zer gyi rnam pa de bdud rtsir bsam pa ni 'og nas 'byung ba'i sngags brjod de a de nyid las spro bar bya'o zhes pa'i don to/_/de'i 'og tu bdud rtsi nyid nam mkha' dang mnyam par bya ba'i phyir de nas zhes bya ba la sogs pa smos
[\[215b.4\]]so/_/de nas zhes pa ni bdud rtsir gyur pa'i rjes thogs la'o/_/zla ba'i dkyil 'khor de la zhes pa snga ma dang sbyar ro/_/yi ge oM ser po zhes pa ni oM ni snying po'i don te ser po ni rgyas pa'i don ston pa'o/_/bsam zhes pa ni yid kyis te 'og gi sngags brjod par bya'o zhes pa'i don
[\[215b.5\]]to/_/de yang oM ni snying po ste thams cad kyi 'byung gnas su ngas dgongs zhes gsungs so/_/des cir 'gyur zhe na 'phags pa dang zhes smos so/_/'phags pa zhes pa ni 'dus ma byas kyi khams la gnas pa ste/_de yang 'dus ma byas la gnas pa ni 'phags pa'i gang zag go
[\[215b.6\]]zhes gsungs so/_/de yang rnam pa gnyis te slob pa'i rnam pa dang mi slob pa'i bye brag gis rnam pa gnyis so/_/slob pa'i lam la gnas pa la gsum ste/_nyan thos dang rang sangs rgyas dang byang chub sems dpa'o/_/mi slob ba'i lam la gnas pa ni de bzhin gshegs pa
[\[215b.7\]]rnams te de dag ni mchod pa'i gnas yin pa dang sbyar ro/_/de dag kyang gang las she na mdo sde las 'byung ba bzhin no/_/sems can zhes pa ni 'gro ba lnga la gnas pa ste de yang gzugs can dang de las bzlog pa'o/_/de yang sems can gyi khams ni mtha' yas pa nyid de mdor
[\[216a\]]
[\[216a.1\]]bsdu na rnam pa gnyis te/_gzugs can dang gzugs can ma yin pa'o zhes gsungs so/_/de la zhes pa ni gnas kyi don no/_/phul zhes pa ni 'phags pa'o/_/bsdos shing zhes pa ni sems can la'o/_/bzhin du zhes pa ni de dang mthun pa'o/_/so
[\[216a.2\]]sor zhes pa ni go sla'o/_/rnam par rig pa zhes pa nas/_mngon sum las skye sems kyi spyod yul gnas/_/zhes pa ni bzhugs pa'i gnas te 'phags pa rnams kyi'o/_/snang zhing 'byung bar bsam zhes pa ni de dag gi dbang po'i spyod yul te de bsgom pa'o/_/de yang ji skad du/_mchod
[\[216a.3\]]gnas bla ma khyed kyi pho brang du/_/mchod pa'i sprin gyi gtibs par bsngo/_/sems can thams cad bde gyur cig/_/kun kyang gnod pa rnams dang bral/_/zhes bya ba la sogs pa gsungs so/_/de 'di skad du ston te/_rnal 'byor pas oM ser po bsam ste 'og nas 'byung ba'i sngags
[\[216a.4\]]brjod de spro bar bya'o zhes pa'i don to/_/de nas yongs su sbyangs ba la sogs pa'i phyag rgya bstan pa'i phyir de nas zhes bya ba la sogs pa'i sbyor ba'i rjes thogs la lag pa g.yas pa'i zhes pa rnal 'byor pa ste thabs kyi rang bzhin yin pa'i phyir/_mthe'u chung mthe bos mnan to zhes pa ni bla
[\[216a.5\]]'og tu byas pa'o/_/sor mo gsum zhes pa ni gung mo dang srin lag dang mdzub mo rnams so/_/phral nas zhes pa ni phan tshun ma reg pas phral te yangs pa'o/_/rdo rje ltar byas pa ni rdo rje rtse gsum pa ltar byas pa ste khas phub la zhes pa ni go sla'o/_/gtor ma'i snod la zhes pa ni rin po che
[\[216a.6\]]la sogs pa'i snod du dngos kyi byang chub kyi sems so/_/reg par byas nas zhes pa ni de nyid la reg par bya ba ste rdo rje rtse gsum pa'i phyag rgya'o/_/de yang /_rdo rje phyag rgya rab sbyar la/_/yongs su sbyar ba la sogs bya/_/zhes gsungs so/_/'di skad kyang ston te/_snod ni
[\[216a.7\]]rten byed pa'i phyir byang sems de thabs yin la/_rdo rje'i phyag rgya ni shes rab yin pas na thabs dang shes rab 'brel par bya'o zhes pa'i don to/_/de nas yongs su sbyang ba la sogs pa'i sngags bstan pa'i phyir sngags 'di zhes pa la sogs pa smos so/_/de rnams las kyang
[\[216b\]]
[\[216b.1\]]yongs su sbyar ba'i sngags thog mar bstan pa'i phyir sngags 'di zhes pa ni grub par byed pa'i phyir ro/_/lan gsum zhes pa ni shis pa'i phyir ro/_/brjod pas zhes pa ni rdo rje'i tshul du'o/_/rnam par dag par bsam zhes pa ni gtor ma ste lhag par gyur pa'i skyon de nyid gang zhe na/_
[\[216b.2\]]oM sarba d+harma badzra si ti hUM zhes pa ste chos rnams rang bzhin gyis rnam par bdag par ston pa'o/_/de nas bdud rtsir bsgyur ba'i sngags bstan pa'i phyir de la sngags 'di zhes bya ba la sogs pa smos te/_sngags ni 'di zhes pa gong ma bzhin no/_/btab ste zhes pa ni brjod pa'o/_/'dud rtsir
[\[216b.3\]]gyur par bsam zhes pa ni bdud rtsis nye bar mtshon pa ste de ltar bsam pa'o/_/de nyid gang zhe na/_oM a mr-i te hUM phaT ces pa ste bdud rtsi 'byung ba'o/_/de nas zhes pa ni spro ba'i sngags yin pa'i phyir de nas zhes pa la sogs pa smos te/_de nas zhes pa bdud rtsir 'byung ba'i rjes thogs
[\[216b.4\]]la'o/_/sngags 'di btab ste zhes pa ni spel ba'i sngags kyis te gong ma bzhin no/_/spel bar bsam zhes pa ni nam mkha'i dbyings thams cad du'o/_/de gang gis spro zhing spel zhe na/_namaHsarba ta thA ga te b+h+yo bi shwa mu khe b+h+yaH sarba tad ud+ga te s+pha ra Na ti maM ga gan khaM swA hA zhes pa ste spros
[\[216b.5\]]pa des 'jig rten dang 'jig rten las 'das pa'i bde bas khyab par byed pa'i sngags bstan pa'i phyir sngags 'di btab ste zhes pa ni khyab par byed pa'i sngags so/_/de nyid kyang gang yin zhe na/_oM na maHsarba tA thA ga ta a ba lo ki te sam+b+ha ra sam+b+ha ra sam+b+ha ra hUM zhes pa'o/_/de nas zhi bar byed pa'i
[\[216b.6\]]sngags bstan pa'i phyir sngags 'di zhes bya ba la sogs pa smos so/_/ma nor bar grub par byed pa'i phyir na btab ste zhes pa ni zhi bar byed pa'i sngags so/_/mnyam par thob par byed ces pa ni mnyam par thob par byed pa ste sems can gyis so/_/de nyid gang zhe na/_oM ru ru s+phu ru dz+wa la tiSh+Tha
[\[216b.7\]]sid+d+ha lo tsA ni sarba ar+tha sA d+ha ni swA hA zhes pa'o/_/des cir 'gyur zhe na/_thams cad kyis gnyam par thob cing mi mthun pa med cing thob pa ste de nyid kyi phyir don thams cad grub par byed pa yin no/_/de yang ji skad du/_/gsang sngags rnams ni brjod pa dang /_/rdo rje'i phyag rgyar rab ldan
[\[217a\]]
[\[217a.1\]]pas/_/dngos po gang la btab pa ni/_/dag pa la sogs rim bzhin 'grub/_/ces gsungs so/_/de nas byin gyis brlabs pa'i gtor ma de yang yongs su bsngo ba bstan pa'i phyir na sngags 'di rnams zhes bya ba la sogs pa smos so/_/sngags 'di rnams
[\[217a.2\]]zhes bya ba ni gong du gsungs pa rnams so/_/lan gsum zhes pa ni thams cad la sbyar bar bya'o zhes so/_/de'i 'og tu 'di skad brjod do zhes bya ba dang sbyar ro/_/ji skad brjod ces na/_sangs rgyas dang zhes pa la sogs pa smos so/_/sangs rgyas zhes pa ni gang gi rgyud la spangs
[\[217a.3\]]pa dang sbyangs pa dang bya ba dang ye shes phun sum tshogs pa yod pa'o/_/de skad du yang /_ma rig gnyid las sangs pa dang /_/shes bya rnams la ye shes rgyas/_/zhes gsungs so/_/byang chub ces bya ba ni gang nam mkha' lta bu'i chos nyid khong du chud par 'dod cing spyod pa ni sbyin pa
[\[217a.4\]]la sogs pa'i lam la yongs su zhugs pa'o/_/ji skad du/_byang chub nam mkha'i mtshan nyid de/_/kun du rtog pa thams cad spang /_/gang zhig de thob 'dod pa ni/_/byang chub sems dpa' zhes bya'o/_/zhes gsungs so/_/thams cad ces pa ma lus pa ste sems dang po
[\[217a.5\]]bskyed pa nas bzung ste mi slob pa'i sa la gnas pa thams cad do/_/mthun zhes pa ni lhag pa'i stobs te de rnams kyi'o/_/de ni thugs rje phyi nang gi dbang gis so/_/chos kyis dbyings kyi zhes pa ni don dam pa'i chos te bstan pa tha dad pa rnams rengs par byed pa'i rgyu yin pa'i phyir ro/_/_
[\[217a.6\]]byin gyis brlabs dang zhes pa ni stong pa nyid kyis gzung ba ste de nyid kyis byin gyis brlabs so/_/de skad du byin gyi brlabs med pa'i tshul khrims de byin gyis brlabs so zhes gsungs so/_/de nyid ni mthu yang yin no/_/bdag gi bsam pa zhes pa ni bdag gi bsam pa ste sems can
[\[217a.7\]]thams cad kyi don du chos la zhugs pa'o/_/de nyid ni rnam par dag pa ste byang chub chen po la yongs su gzhol bar gyur pa'i stobs kyis so/_/de rnams kyis ji ltar gyur par bsam zhe na 'phags pa thams cad ces pa la sogs pa'o/_/'phags pa zhes pa ni snga ma bzhin du
[\[217b\]]
[\[217b.1\]]sbyar ro/_thams cad ces pa ni sngon du zhugs pa la sogs pa yang bsdu'o/_/pho brang zhes pa ni bzhugs pa'i gnas te 'og min chen po gnas la sogs pa'o/_/sems can thams cad ni snga ma dang 'dra'o/_/gnas dang zhes pa ni lcags khang la sogs pa'o/_/sems
[\[217b.2\]]kyi rgyud ces pa ni nang 'du byed kyi phung po ste zag pa dang bcas pa rnams so/_/la ni gnas kyi don to/_de rnam pa du 'byung zhe na chos dang zhes pa la sogs pa smos so/_/chos dang zhes pa ni chos kyi sbyin pa ste de yang rnam par gnyis so/_/de yang gang zhe na 'jig rten pa dang 'das pa'i chos kyi
[\[217b.3\]]sbyin pa'o/_/'jig rten pa'i chos ni bsam gtan dang tshad med pa dang snyoms par 'jug pa dang dge bcu la sogs pa ste/_de gang la ston pa ni 'jig rten pa'i chos kyi sbyin pa'o/_/'jig rten las 'das pa ni 'phags pa'i lam yan lag brgyad dang /_de bzhin gshegs pa'i stobs
[\[217b.4\]]bcu dang /_ma 'dres pa'i chos la sogs pa ste de gang la ston pa ni chos kyi sbyin pa ste zas dang skom dang gser dang mu tig la sogs pa'o/_/de yang ji skad du sbyin pa ni rnam par gnyis te chos kyi sbyin pa dang zang zing gi sbyin pa'o/_/chos kyi sbyin pa gang zhe na/_'jig rten dang 'jig rten las
[\[217b.5\]]'das pa'i chos kyi sbyin pa'o zhes rgyas par gsungs so/_/longs spyod ces bya ba ni gong ma nyid rnams te sems kyi rgyud tshim par byed pa'i phyir ro/_/dpag tu med pa zhes bya ba dang bsam gyis mi khyab ces bya ba dang /_brjod kyis mi lang ba zhes bya ba dang /_go rims bzhin du lus dang ngag dang
[\[217b.6\]]yid kyi spyod yul las 'das pa zhes bya ba'i tha tshig go/_/'byung zhing rgyas par 'gyur cig ces bya ba ni 'phags pa la ni chos kyi longs spyod mtha' yas pa 'byung ba dang /_sems can rnams la ni zang zing gi sbyin pa'i longs spyod mtha' yas par gyur cig ces pa'o/_/de skad du 'phags pa rnams
[\[217b.7\]]chos la longs spyod pa'o/_/sems can rnams zang zing la nye bar longs spyod pa'o zhes gsungs so/_'di skad ston te/_bsngo ba'i gnas ni gnyis yin pa'i phyir tshig de skad ces brjod de/_bsngo ba'i 'bras bu rnam pa yongs su gzung zhing thabs dam pa la 'jug go zhes pa'i don to/_/
[\[218a\]]
[\[218a.1\]]gong gi spel ba'i sngags lan gsum brjod pa ni nam mkha' mdzod kyi sngags grub par byed pa'i yan lag go/_/de nas yongs su bsngo ba byas pa'i rjes thogs la bden pa'i stobs brjod pa'i phyir/_de nas bden par bdar te zhes pa la sogs pa smos so/_/de nas zhes pa
[\[218a.2\]]ni yongs su bsngo ba byas pa'i rjes thogs la bden pa bdar te zhes pa ni 'og nas 'byung ba rnams so/_/de yang gang zhe na/_sangs rgyas kyi bden pa dang zhes smos te/_sangs rgyas zhes pa ni gang las spangs pa dang ye shes phun sum tshogs pa yod pa ste gong du bshad pa bzhin no/_/de yang
[\[218a.3\]]sku rnams gnyis kyi bdag nyid yin te de nyid gang zhe na/_chos kyi sku dang /_gzugs kyi sku yin te/_de skad du/_bdag dang gzhan don grub pa'i phyir/_/rnam pa gnyis su sku bstan to/_/zhes gsungs so/_/chos zhes pa ni 'dus byas dang 'dus ma byas kyi khams kyis bsdus pa'o/_/de yang
[\[218a.4\]]rnam pa gsum ste bstan pa dang /_sgrub pa dang /_don dam pa'o/_/de skad du/_bstan pa la sogs rnam gsum ste/_'brel med phyir na 'chos pas chos/_/zhes gsungs so/_/dge 'dun zhes pa ni dge ba la srid pa'i tha tshig go/_/mthong ba'i lam dang sgom pa'i lam la gnas
[\[218a.5\]]pa rnams so/_/de yang rgyun du zhugs pa rgyu la zhugs pa dang 'bras bu la zhugs par rnams dang gnas pa'i bye brag gis brgyad do/_/de skad du/_zag pa med pa las rim bzhin du bskyed pa'i phyir na bzhir bshad do/_/'jug pa dang gnas pa'i bye brag go/_/gang zag brgyad du rnam par
[\[218a.6\]]grags/_/zhes gsungs so/_/bden pa zhes pa ni de rnams kyi che ba'i yon tan rnams phyin ci ma log pa'i de kho na nyid de/_de'i byin gyis rlabs kyis zhes pa dang sbyar ro/_/gsang sngags dang zhes pa la gsang ba ni mi 'dra ba ste thabs so/_/sngags ni de'i rgyu ste yang yang du bzlas shing 'da' bar
[\[218a.7\]]mi bya'o/_/cir 'gyur zhe na/_yid skyob pa'i phyir na sngags yin te thun mongs min phyir gsang ba zhes gsungs so/_/rig sngags zhes pa ni ye shes/_/sngags ni de grub par byed pa'i rgyu ste gong du bshad pa bzhin no/_/phyag rgya zhes pa ni rgyas 'debs pa'i don gyis phyag rgya ste thabs dang shes rab
[\[218b\]]
[\[218b.1\]]gcig tu sbyor zhing mi shigs pa ste/_/nyan thos la sogs mi ldan pas/_/rdo rje la sogs mtshon pa'o/_/de skad du/_thabs shes rab 'byor pas rgyas 'debs pa'i phyir na phyag rgya'o zhes gsungs so/_/ting nge 'dzin zhes pa ni yul la sems rtse gcig tu gnas pa gang yin pa de la 'di skad ces bya ste/_
[\[218b.2\]]gang la zhen thabs dang shes rab la tha mi dad par rgyas btab pa de la'o/_/de skad du/_gsang sngags thabs su shes par bya/_/ring sngags la ni ye shes brjod/_/de sbyor rgyas 'debs phyag rgya ste/_/de la rtse gcig ting 'dzin 'dod/_/ces gsungs so/_'di skad ston te thabs dang shes
[\[218b.3\]]rab 'brel pas rgyas btab la de la rnal 'byor pas sems rtse gcig tu bya'o zhes ba'i don to/_byin gyis brlabs pa ni de las byung ba'i nus mthu'o/_/bden pa zhes pa ni phyin ci ma log pa ste gyur cig ces pa dang sbyar ro/_/dam tshig can gyi mthu dang dang zhes pa ni mi 'da' ba'i dam tshig thob pa ste
[\[218b.4\]]dpal tshangs pa la sogs pa'o/_/de rnams kyi stobs kyi mthu'o/_/bden pa nyid du thob pa ni bden pa'o/_/byin gyi rlabs kyis zhes pa ni de bzhin 'byung ba ni byin gyis rlabs so/_/de ci zhig 'byung zhe na/_chos dang zang zing zhes pa la sogs pa smos te chos kyi longs spyod ni 'og nas 'byung ba rnams
[\[218b.5\]]so/_/zang zing gi longs spyod ni 'dod pa'i yon tan lnga'o/_/'di zhes bya ba ni snying ga 'di ste gtor ma yin no zhes pa'o/_/snod rin po che sna tshogs las grub pa zhes pa ni gser dang pad+ma rA ga las mdzes par byas pa'o/_/bcud lha dang mi'i longs spyod ces pa ni lha rnams dang mi rnams la yod
[\[218b.6\]]pa ste bza' ba dang bgo ba la sogs pa ste longs spyod ces pa ni tshangs pa rig pa gzhan du med pa'o/_/bza' yis mi zad ces pa ni zas rnams so/_/bgo yis mi dengs zhes pa ni gos rnams so/_/gzhan yang dbang po lnga tshim par byed pa smos pa rnams gzungs ngo /_/de dag rgyu ci las she na phye
[\[218b.7\]]dang sman la sogs pa rnams las so/_/sman la sogs pa ji ltar ci'i phyir 'gyur zhe na sangs rgyas la sogs pa'i bden pa'i byin gyi rlabs kyis te/_rnal 'byor pa'i ting nge 'dzin gyi stobs kyis so/_/gang las 'byung zhe na/_sems can dang 'phags pa rnams la'o/_/des cir 'gyur
[\[219a\]]
[\[219a.1\]]na lus dang sems tshim par byed pa la sogs pa smos te/_lus tshim pa ni 'byung ba rgyas pa ste reg bya'i khyad par rnyed pa'o/_/sems tshim par byed pa ni nyon mongs pa'i dbang du mi 'gyur ba ste tshor ba bde ba dang ldan pa'o/_/rgyu dang zhes pa ni gong du gzhi med par tshim par grub pa'o/_/_
[\[219a.2\]]rkyen zhes pa ni stobs nyams pa la lhag pa'i stobs rnyed pa'o/_/gyur cig ces pa la sogs pa ni sangs rgyas la sogs pa'i bden pa dang mthun pa yin zhes bya bar snyeg go/_/de ni 'di skad ston/_rgyu rkyen gang la brten nas 'phags pa rnams dang sems can rnams la ting nge 'dzin la
[\[219a.3\]]sogs pa'i yan lag rnams kyis chos dang zang zing yongs su 'byung bar gyur cig pa'o/_/zang zing ni gong du smos pa rnams yin no/_/da ni chos kyi longs spyod bstan pa'i phyir gzhan yang zhes bya ba la sogs pa smos te/_gzhan zhes bya ba ni zang zing las gzhan pa'o/_/de gang yin zhe na/_
[\[219a.4\]]chos kyi longs spyod ces bya ste chos ni rnam par dkar pa'i phyir ro/_/longs spyod ces pa ni 'phags pa'i nor bdun dang ldan pa'i phyir ro/_/de nyid bstan pa'i phyir byang chub kyi phyogs dang zhes pa ste byang chub ni stong pa nyid do/_/phyogs ni de dang rjes su mthun pa'i rgyu rnams te dran pa nye bar gzhag
[\[219a.5\]]pa la sogs pa ste de skad du yang /_byang chub kyi phyogs kyi chos sum cu rtsa bdun dang lam bzhi dag gis bsdus pa yin zhes so/_/pha rol tu phyin pa ste sbyin pa la sogs pa bcu yin no/_/de skad du/_sbyin pa nas brtsams ye shes la/_/lam bzhi dag gis bsdus pa yin/_/zhes pas
[\[219a.6\]]so/_/la sogs pa'i sgra ni bsdu ba'i dngos po rnams dang tshad med pa la sogs pa rnams par dag pa ste/_lam dri ma med pa la smos so pa rnams bsdus pa'o/_/de dag gis ci zhig 'grub ce na/_sems rgyud rnam par sbyong zhing zhes bya ba smos te/_sems kyi rgyud ni phung po dang khams
[\[219a.7\]]dang skye mchod dag gis bsdus pa ste/_de ni kun nas nyon mongs pa dang rnam par sbyong ba'i rgyu dang rten du gyur pa'i rgyud do/_/rnam par sbyong zhes pa ni nyon mongs pa la sogs pa sgrib par rnams so/_/gang gis sbyang zhe na dran pa nye bar gzhag pa la sogs pa gong du smos pa rnams
[\[219b\]]
[\[219b.1\]]kyis so/_/tshul ji ltar sbyang zhe na/_de rnams la goms par byas shing gong nas gong du rnam par thar pas so/_/sbyang bar bya ba de nyid bsdus nas bstan pa'i phyir mdor na zhes pa'o/_/de gang la rnam par bstan pa ni/_'phags pa dang sems can gyi rgyud ces
[\[219b.2\]]smos te/_/'phags pa zhes pa ni khams gsum las ring du 'phags par song ba ste mthong ba dang sgom pa'i lam la gnas pa'i phyir ro/_/rgyud ni gong du smos shing bshad pa bzhin no/_/la zhes pa ni bdun pa'i don to/_/sbyang pa'i dngos po de nyid bstan pa ni nyon mongs pa shes
[\[219b.3\]]bya'i sgrib pa thams cad ces pa smos te/_nyon mongs pa rnams ni 'dod chags la sogs pa rnams so/_/sgrib pa zhes pa ni thar pa la bar du gcod pa'o/_/shes bya'i sgrib pa ni spyi'i mtshan nyid de sangs rgyas kyi spyod yul lo/_/sgrib pa thams cad mkhyen pa nyid la'o/_/de skad du 'dod chags la sogs pa
[\[219b.4\]]mngon du gyur pa dang bag la nyal gyi nyon mongs pa can med/_gnyis su snang ba ste thar pa dang thams cad mkhyen pa go rims bzhin no zhes gsungs so/_/rnam par byang zhing dag par zhes pa ni rdul tsam yang mi gnas pa ste spangs pa'o/_/de nas 'bras bu'i khyad par gzhan bstan pa ni de bzhin gshegs
[\[219b.5\]]pa zhes bya ba la sogs pa smos te/_de bzhin du song ba ni de bzhin gshegs pa'o/_/thams cad ces bya ba ni ma lus par gzung ba ste rnam par snang mdzad la sogs pa'o/_/sku dang zhes pa ni de rnams kyi phyag rgya chen por gsungs pa ste chos kyi phyag rgya'o/_/thugs ni de rnams kyi thugs te
[\[219b.6\]]dam tshig gi phyag rgya'o/_/yang na sku ni sprul pa la sogs pa gsum mo/_/gsung ni bstan pa'i chos te mdo'i sde la sogs pa'o/_/thugs ni me long lta bu'i ye shes so/_/de yang ji skad du/_sku la sogs pa phyag rgya ste/_rnam gsum gyis ni 'byed pa'o/_/sprul pa la sogs dbye ba
[\[219b.7\]]yis/_/rnam pa gzhan du 'ang 'dod pa yin/_/zhes gsungs so/_/rdo rje lta bu'i zhes pa ni sku gsungs thugs dbyer med pa'i rdo rje lta bu ste stong pa nyid du'o/_/dam tshig ces pa ni 'da' bar bya ba ma yin te/_stong pa nyid las so/_/gang gis mi 'da' zhe na/_sku gsung thugs rdo rje dang ldan pa
[\[220a\]]
[\[220a.1\]]des so/_/ldan te zhes pa ni 'phags pa rnams dang sems can rnams kyi tshogs te gong du bshad pa'i cho ga'i rim gyis ldan no/_/de nas de'i 'bras bu bstan pa'i phyir sdug bsngal zhes pa la sogs pa smos te/_sdug bsngal zhes pa ni byung nas bral bar 'dod pa'i
[\[220a.2\]]mtshan nyid kyis tshor ba ste khams gsum gyi mi 'dod pa rnams so/_/gsum zhes pa ni 'du byed kyi sdug bsngal la sogs pa'o/_/brgyad ces pa ni 'dod pa'i dngos po mi rnyed pa la sogs pa'o/_/yang na rab tu tsha ba la sogs pa dang chu bur can la sogs pa de dag nyid spangs te gang la mi
[\[220a.3\]]gnas pa de ni bral ba'o/_/mthar zhes pa ni thabs kyi cho ga brgyud pa'i rim pa ni mtha' ste mi slob pa'i lam mo/_/de nyid du smos pa ni bla na med pa'i sangs rgyas su zhes bya ba smos te/_bla na med pa zhes pa ni nyan thos dang rang sangs rgyas rnams las mchog tu gyur ba'i bla na med pa'o/_/de nyid ni
[\[220a.4\]]mthong ba dang bsgom pas spang bar bya ba'i nyon mongs pa spangs shing ye shes bzhi dang ldan pa'i phyir sangs rgyas so/_/grub par gyur cig ces pa ni sangs rgyas kyi go 'phang de thob cing de dang ldan par gyur cig pa'o/_/brjod do zhes pa ni rnal 'byor pas bden pa'i stobs kyis smos pa brjod pa'o/_/
[\[220a.5\]]de ni 'di skad du/_thabs gang gis so so'i skye bo'i sa la gnas pa rnams ni zang zing gi sbyin pa 'byung ba dang /_nyon mongs pa'i gnyen por 'gyur ba dang /_chos kyi longs spyod kyi phyogs su 'gyur ba dang /_'phags pa'i sa la gnas pa rnams la shes bya'i sgrib pa'i gnyen po'i phyogs chos kyi longs
[\[220a.6\]]spyod 'byung zhing rnam par gyur pa de'i lam dam pa ste de la nges par 'jug par bya'o zhes ston pa yin no/_/yang de rnams la chos kyi sbyin pas shes pa'i rgyud brlan par byas pa'i phyir ro/_/zhal nas gsungs pa'i mdo gdon no zhes smos te/_zhal nas gsungs pa zhes pa ni bde bar gshegs
[\[220a.7\]]ba'i par du'o/_/de nyid ni/_chos rnams thams cad rgyu las byung /_/de rgyud de bzhin gshegs pas gsungs/_/de la 'gog pa gang yin pa/_/dge sbyong chen pos 'di skad gsungs/_/zhes pa la sogs pa gcig dang gnyis la sogs pa bstan pa'o/_/sing+ga la yi yul du skyes pa
[\[220b\]]
[\[220b.1\]]de yi mtshan/_/'gro ba skal ngan rnams la mar me ltar snang mdzad/_/chos rnams rdzogs par 'gro ba kun dpal 'byung /_/shes bya rnams la thogs med ye shes mtshan/_/de yi kun bzang snying rjes bskyed pa'i rlabs/_/bod yul mthil du logs par spyod pa mthong /_/de yi don du bdag
[\[220b.2\]]nyid rab 'bad de/_/'gro kun 'chi med bdud rtsi'i chu 'di rab gtor bas/_/longs spyod dbang gis skye shing gdungs pa rnams/_/yang dag lta rnams skye shi rgyun chad de/_/theg chen rdo rje theg pa'i lam bgrod nas/_/'gro la phan phyir sangs rgyas 'grub par shog_/bdud rtsi 'byung ba
[\[220b.3\]]zhes bya ba'i gtor ma'i cho ga rdzogs so//_//rgya gar gyi mkhan po dI paM ka ra shrI dz+nyA nas mdzad cing bsgyur ba ste lo tsA ba khu dngos grub kyis gtan la phab pa'o//[ {D3779}]@##//chu gtor gyi cho ga bzhugs/[ #]@##/_/thugs rje chen po la phyag 'tshal lo/_/
[\[220b.4\]]chu gtor gyi yo byad rnams mdun du sta gon byas la rang dang por sgrub thabs bzhin lha'i rnal 'byor du byas la/_lus dang ngag dang yid gsum byin gyis brlab par bya'o/_/de nas oM swa b+hA shud+d+haHsarba d+harmAH swa b+hA ba shud+d+ho nya [#]haM zhes brjod do/_/rang ma gtogs pa'i snod bcud thams cad stong
[\[220b.5\]]pa nyid du bsams te/_de nas stong pa nyid kyi ngang las mdun du snod du yod [#]kyi thad kar paM ljang gu re bsams la/_de dag yongs su gyur pa las rin po che sna tshogs las grub pa'i snod re re bsam/_snod byin gyis brlab pa'o/_/bcud ni snod re re'i nang du bdud rtsi'i rang bzhin dang /_
[\[220b.6\]]sman sna tshogs las grub pa'i ljon shing dang /_rin po che sna tshogs las grub pa'i gter gyi bum pa dang /_dar la sogs pa gos sna tshogs pa bsam mo/_/sman shing ljon pa de rtsa ba phun sum tshogs par zug pa/_lo ma bzang ba dang [#]/_yal ga bzang brgyas pa dang /_me tog
[\[220b.7\]]dang 'bras bu mang ba phun sum tshogs pa bsams la/_ljon shing de'i lus la sku gsungs thugs ye shes kyi rang bzhin can gyi oM AHhUM ho rnams rim pa bzhin du dgod do/_/dam tshig gi gtor ma sbyang ba'o/_/yi ge de rnams las 'od zer 'phros pas phyogs bcu'i bde bar gshegs
[\[221a\]]
[\[221a.1\]]pa thams cad kyi thugs dam bskul nas de dag gi thugs ka nas ye shes kyi bdud rtsi mdog 'o ma'i rgya mtsho lta bu'i chu'i [#]rgyun bkug nas 'ongs pa dang /_de dag thams cad ro gcig tu gyur pas dri ro gcig pa nus pa phun sum tshogs par blta'o/_/
[\[221a.2\]]ye shes kyi gtor ma dgug pa'o/_/de nas sgrub pa po bdag nyid kyi snying gnas 'od zer lcags kyu dang zhags pa lta bu byung nas 'gro ba rigs lnga so so rang rang gi gzugs kyis mdun gyi bar snang la dgug go/_/mgron spyan drangs pa'o/_/rdo rje thal mo bca' ba'am rtse gsum pa'i phyag rgya dang [#]
[\[221a.3\]]sngags 'dis bstab [#]par bya'o/_/oM na maHsarba ta thA ga ta a ba lo ki te sam+b+ha ra sam+b+ha ra hUM 'dis kha drag zhan med par mnyam por thob par bsam mo/_/oM ru ru spu ru dz+wa la tiSh+Tha sid+d+ha lo tsA [#]ne+e sarba ar+tha sA d+ha ne swA hA/_sngags 'di gnyis lan bdun bdun bzlas la bstab [#]po/_/sngags 'og
[\[221a.4\]]mas [#]ni sems can thams cad kyi bsam pa la ci dang ci 'dod pa'i longs spyod dang 'dod pa'i yon tan lnga la sogs pa'i so so'i rnam par rig pa dang mthun pa thob par bsam mo/_/de ni zang zing gi sbyin pa'o/_/de nas chos kyi sbyin pa ni zhal nas gsungs pa'i mdo tshigs su bcad pa ci nus ci
[\[221a.5\]]lcogs kyis bya'o/_/de nas smon lam gdab po/_/de nas bden pa bdar ba ni/_sangs rgyas kyi bden pa dang /_chos kyi bden pa dang /_dge 'dun gyi bden pa dang /_gsang sngags dang /_rig sngags dang /_phyag rgya dang /_ting nge 'dzin dang /_bdag gi [#]bsam pa rnam par dag pa'i
[\[221a.6\]]stobs kyis so so'i sems can gyi gnod pa thams cad zhi nas bar chad dang gnod 'gal spangs te dam tshig la gnas par gyur cig_/de nas smon lam ni/_dam chos bdud rtsi thams cad mkhyen pa yi/_/zhal nas gsungs pa bsil ba'i ro 'di yis/_/nyon mongs 'bar ba'i [#]mi yis
[\[221a.7\]]gdungs pa yi[#]/_/'gro kun rtag tu sdug bsngal zhi byed shog_/ces bya ba la sogs pa gdab po/_/de nas sems can thams cad kyi lus ngag yid gsum gyi sgrib pa byang nas tshogs gnyis rdzogs te so so'i bsam pa dang mthun pa'i longs spyod rgya chen po thob nas dam tshig la gnas shing
[\[221b\]]
[\[221b.1\]]rnam par mi rtog [#]pa'i ye shes rtogs nas bdag la phan 'dogs pa'i bsam pas oM muHzhes brjod nas se gol gtogs nas so so'i gnas su song bar blta'o/_/rkyen dang bar chad thams cad zlog [#]par byed pa yon tan thams cad nye bar sdud par byed pa chu gtor dri ma med pa'i gzhung slob dpon dpal
[\[221b.2\]]mar me mdzad ye shes kyis mdzad pa rdzogs so//_//slob dpon de nyid la zhu ba po kan ston legs pa'i shes rab kyis tshogs bsag [#]pa'i yan lag tu zhus nas mang yul gyi [#]grong du gzhung bris so/_/paN+Di ta de nyid dang lo tsA ba [#]tshul khrims rgyal bas bsgyur ba'o//_//
[\[221b.3\]{D3780}#]@##/_/rgya gar skad du/[ #]nA ga [#]ba liM bi b+hiH[# ]bod skad du/_klu gtor gyi cho ga_/rje btsun ma 'phags ma sgrol ma la phyag 'tshal lo/_/rang nyid lha yi nga rgyal gyis/_/byams dang snying rje byang chub sems/_/yang dang yang du bsgoms [#]byas la/_/mdun du paM las pad+ma
[\[221b.4\]]ni/_/kha dog dmar po 'dab brgyad steng /_/phuH[#]brgyad las ni klu brgyad bskyed/_/de nas snying ga'i 'od zer dang /_/oM phe phu zhes pas klu chen brgyad/_/'khor dang bcas pa bkug la bstim/_/dkar gsum mngar gsum bdud rtsir bcas/_/dam tshig ye shes klu rnams mchod/_/
[\[221b.5\]]de nas gtor ma byin brlabs te/_/snod ni hi las rin po che/_/shin tu mdzes shing blta [#]na sdug_/yangs la rgya ni che bar bsam/_/rin chen snod mchog de nang du/_/dkar gsum mngar gsum bdud rtsir bcas/_/snod ni shin tu gang bar bsam/_/de yi steng du yi ge
[\[221b.6\]]gsum/_/kha dog dri dang ro sbyangs nas/_/bdud rtsi'i ro mchog brgya dang ldan/_/g.yas pa mchog sbyin phyag rgya la/_/ha ho hri [#]paM dag las ni/_/dpag bsam shing ni bsam byas la/_/lo ma yal ga thams cad la/_/rin chen bum pa bdud rtsis bkang /_/dpag
[\[221b.7\]]tu med pa bsams nas ni/_/b+h+rUM [#]las bdud rtsi'i char bab pas/_/gtor mas [#]yongs su gang bar bsam/_/oM AHzhes lan gsum brjod/_/mgron rnams thams cad lce las ni/_/hUM las rdo rje'i sbu gus rngub/_/oM a nan+ta ba liM i ngaM kha kha khA hi khA hi/_oM tak+Sha
[\[222a\]]
[\[222a.1\]]ka/_oM ku [#]li ka_/oM pA su ki[# ]/oM shaM kha pA la/_oM mahA pad+ma/_oM ba ru Na/_oM nan+da nA garA dzA ya/_oM pheM klu'i rgyal po sogs ma med/_/ba liM i daM kha kha khA hi khA hi/_mtha' yas dang ni 'jog po dang /_/stobs kyi rgyu dang rigs [#]ldan dang /_/nor rgyas dang ni
[\[222a.2\]]dung skyong dang /_/pad+ma dang ni chu lha dang /_/dga' bo dang ni nye dga' bo[#]/_/rgya mtsho dang ni rgya mtsho che/_/dpal gyi 'od dang 'od po che/_/gzugs chen sprul bzangs stobs po che/_/klu chen brgyad po 'khor dang bcas/_/'dir gshegs mchod sbyin gtor ma bzhes/_/mdzes pa'i
[\[222a.3\]]dkar gsum gtor ma 'di/_/mngar gsum 'o ma'i rgya mtshor bcas/_/rin chen phreng ba'i them skas can/_/klu yi gnod pa skyob byed pa/_/mthun pa'i rdzas su 'di gyur cig_/mchod sbyin gtor ma 'di snoms [#]la/_/bdag cag 'khor dang bcas rnams la/_/klu las gyur
[\[222a.4\]]pa'i nad rnams ni/_/mthong ba'i dug dang kha zas dug_/bsams pa'i dug la sogs pa kun/_/de dag thams cad zhi gyur cig_/bdag pas gces [#]pa'i rdzas khyer la/_/bdag la gnod pa ma byed par/_/rtag tu byams pa'i sems dang ni/_/pha ma lta bu'i sems kyis
[\[222a.5\]]ltos/_/gzhan yang las las skyes pa yi[#]/_/bka' dang dam las ma thogs pa'i/_/gdug pa can gyi klu tshogs kun/_/bka' yi pha 'bab 'di snoms [#]la/_/so so rang rang [#]gnas su dengs/_/de'i rjes la gtor ma gtang [#]/_bden pa bdar/_chos bshad bya'o/_/
[\[222a.6\]]klu'i gtor chen sgrol ma'i zhabs kyi rdul la reg pa'i mkhas pa chen po dpal mar me mdzad ye shes kyis mdzad pa rdzogs so//_//lo tsA ba [#]rin chen bzang pos bsgyur pa'o//@//dkon mchog gsum gyi bkra shis kyi tshigs su bcad pa bzhugs so//_//_//
[\[222a.7\]{D3781}]@##/_/dkon mchog gsum la phyag 'tshal lo/_/bkra shis gang zhig rgyal ba rnams kyi chos kyi sku/_/gcig nyid dang ni du ma nyid kyang rnam spangs pa'i/_/ma gos gzugs med rdul dang bral ba gang yin pa'i/_/bkra shis de yis khyed la rtag tu bde legs shog/_/bkra
[\[222b\]]
[\[222b.1\]]shis gang zhig sangs rgyas sras kyis yongs bskor zhing /_/longs spyod rdzogs sku dam chos kyi ni gsung dang bcas/_/mtshan dang dpe byad bzang pos yongs su brgyan gyur pa/_/bkra shis de yis khyed la rtag tu bde legs shog_/bkra shis gang zhig nags kyi me ni mched pa ltar/_/
[\[222b.2\]]'jug dang 'bar dang yongs su mya ngan 'das pa yis/_/sprul pa'i sku mchog gzhan gyi don ni mdzad pa po/_/bkra shis de yis khyed la rtag tu bde legs shog/_/bkra shis gang zhig sems can kun la phan byed pa'i/_/sangs rgyas rnam dag blo ldan nyes pa'i tshogs dang bral/_/shes
[\[222b.3\]]rab yan lag 'dus pas mdzes pa bde ba'i bdag_/bkra shis de yis khyed rnams la ni dbang mchog bskur ba'o/_/bkra shis gang zhig lha dang lha min mis mchod pa/_/de yi bstan pa'i dam chos bla na med pa ni/_/bdag med 'jig rten gsum la rab tu grags pa yi/_/bkra shis de
[\[222b.4\]]yis khyed rnams la ni dbang mchog bskur/_/bkra shis gang zhig rab mchog dam chos rtag tu 'dzin/_/bzang po'i sar zhugs sangs rgyas sras po tshogs kyi mchog_/rnam pa kun du sems can don mdzad bkra shis bzang /_/bkra shis de yis khyed rnams la ni dbang mchog
[\[222b.5\]]bskur/_/zhes bya ba ni slob dpon snang byed zla bas mdzad pa sangs rgyas sku gsum chos dang dge 'dun dang bcas pa'i bkra shis tshigs su bcad pa'o/_/[{D3782}]@##/_/rgya gar skad du/_pany+tsa ta thA ga ta maM ga la gA thA/_bod skad du/_de bzhin gshegs
[\[222b.6\]]pa lnga'i bkra shis tshigs su bcad pa/_dkon mchog gsum la phyag 'tshal lo/_/rnam par snang mdzad ye shes dam pa mtsho chen ldan/_/zla ba nya 'dra'i sku mnga' srid pa'i mthar phyin pa/_/dgongs pa mtha' dag rdzogs pa'i bkra shis gang yin pa/_/bkra shis des
[\[222b.7\]]ni skye dgu rnams la zhi byed shog_/mi 'khrugs rgyal po srid dang gti mug rnam sbyong ba/_/mgon po yon tan thams cad rdzogs pas bkra shis pa/_/dge mnyam bsam sems ldan pa'i bkra shis gang yin pa/_/bkra shis des ni skye dgu rnams la zhi byed shog_/
[\[223a\]]
[\[223a.1\]]sangs rgyas yon tan kun gyi rgyan gyis rgyan mdzad cing /_/yang dag bden pa'i 'byor pa sbyin mdzad mi slu ba/_/rin chen 'byung ldan zhes bya'i bkra shis gang yin pa/_/bkra shis des ni skye dgu rnams la zhi byed shog/_/bsam gtan ting 'dzin ye shes pha rol
[\[223a.2\]]phyin pa'i gnas/_/ye shes pad+ma'i steng bzhugs dpag med tshe ldan zhing /_/tshe grangs med par byin gyis rlob pa'i bkra shis gang yin pa/_/bkra shis des ni skye dgu rnams la zhi byed shog_/sems can don gyi las la thugs ni sbyor mdzad cing /_/'gro ba kun gyi 'ching
[\[223a.3\]]ba'i bcings las grol mdzad pa/_/thub mchog don yod grub pa'i bkra shis gang yin pa/_/bkra shis des ni skye dgu rnams la zhi byed shog_/de bzhin gshegs pa lnga'i bkra shis tshigs su bcad pa rdzogs so//_//
[\[223a.4\]]@/_/bkra shis kyi tshigs su bcad pa bzhugs/_/[{D3783}]@##/_/dpal rnal 'byor gyi rgyud kyi dkyil 'khor gyi lha de bzhin gshegs pa rigs lnga 'khor dang bcas pa lha sum cu rtsa bdun gyi bkra shis tshigs su bcad pa/_dpal rdo rje sems dpa' la phyag 'tshal
[\[223a.5\]]lo/_/bcom ldan rnam par snang mdzad rgyal ba mi bskyod pa/_/rin chen 'byung ldan 'od dpag med dang don yod grub/_/rigs lnga bde gshegs rnams kyi bkra shis gang yod pa/_/bkra shis dam pa des kyang deng 'dir bkra shis shog_/rdo rje sems ma dang ni rin
[\[223a.6\]]chen sems ma dang /_/chos kyi sems ma dang ni las kyi sems mar bcas/_/bcom ldan yum mchog rnams kyi bkra shis gang yod pa/_/bkra shis dam pa des kyang deng 'dir bkra shis shog_/rdo rje sems dpa' dang ni rdo rje rgyal po dang /_/rdo rje chags pa
[\[223a.7\]]dang ni rdo rje legs par bcas/_/bcom ldan mi bskyod 'khor gyi bkra shis gang yod pa/_/bkra shis dam pa des kyang deng 'dir bkra shis shog_/rdo rje rin chen dang ni rdo rje gzi brjid dang /_/rdo rje rgyal mtshan dang ni rdo rje bzhad par bcas/_/bcom ldan rin 'byung 'khor
[\[223b\]]
[\[223b.1\]]gyi bkra shis gang yod pa/_/bkra shis dam pa des kyang deng 'dir bkra shis shog_/rdo rje chos rab dang ni rdo rje rnon po dang /_/rdo rje 'khor lo dang ni rdo rje smra bar bcas/_/bcom ldan snang mtha'i 'khor gyi bkra shis gang yod pa/_/bkra shis dam pa des kyang deng 'dir
[\[223b.2\]]bkra shis shog_/rdo rje las rab dang ni rdo rje srung ba dang /_/rdo rje gnod sbyin dang ni rdo rje khu tshur bcas/_/bcom ldan don grub 'khor gyi bkra shis gang yod pa/_/bkra shis dam pa des kyang deng 'dir bkra shis shog_/lha mo sgeg mo dang ni lha mo phreng ba ma/_/lha mo glu ma
[\[223b.3\]]dang ni lha mo gar mar bcas/_/nang gi mchod pa'i lha mo'i bkra shis gang yod pa/_/bkra shis dam pa des kyang ding 'dir bkra shis shog_/lha mo bdug spos ma dang lha mo me tog ma/_/lha mo mar me ma dang lha mo dri mar bcas/_/phyi yi mchod pa'i lha mo'i bkra shis
[\[223b.4\]]gang yod pa/_/bkra shis dam pa des kyang ding 'dir bkra shis shog_/sgo ba lcags kyu dang ni sgo ba zhags pa dang /_/sgo ba lcags sgrog dang ni sgo ba dril bur bcas/_/bcom ldan sgo srung rnams kyi bkra shis gang yod pa/_/bkra shis dam pa des kyang deng 'dir
[\[223b.5\]]bkra shis shog_/dpal rnal 'byor gyi rgyud kyi dkyil 'khor gyi lha de bzhin gshegs pa rigs lnga 'khor dang bcas pa lha sum cu rtsa bdun gyi bkra shis tshigs su bcad pa rdzogs so/_/[{D3784}]@##/_/rgya gar skad du/_maM ga la aSh+Ta
[\[223b.6\]]ka/_bod skad du/_bkra shis brgyad pa/_sangs rgyas dang byang chub sems dpa' thams cad la phyag 'tshal lo/_/'jam pa'i dpal dang 'jig rten mgon po rgyal ba mchog gi cod pan dang ni dzam+b+ha la/_/rdor sems byams pa phyag na rdo rje lag na ut+pal bzang skyong dang ni sgra
[\[223b.7\]]gcan 'dzin/_/sangs rgyas rnam par snang mdzad la sogs sa gsum phyag rgyas nyes pa ma lus zad gyur pa/_/dgyes pa rnams kyis dri med yid bde don kun grub pa'i bkra shis khyod la stsal du gsol/_/rdo rje hUM mdzad phyugs bdag 'dul byed rdo rje dril bu pad+ma'i lag pa can dang
[\[224a\]]
[\[224a.1\]]ni/_/ha lA ha lA ser po dag dang dgra yi tshogs 'joms Dak+ki'i rgyal po bdag nyid che/_/mi bskyod pa dang spos kyi glang po rin chen tog dang rab 'jigs mi g.yo gshin rje'i dgra/_/dgyes pa rnams kyis dri med yid bde don kun grub pa'i bkra shis khyod la stsal
[\[224a.2\]]du gsol/_/yon tan tshogs mnga' byang chub sems kyis sems brgyan dge 'dun 'jig rten gsum gyis phyag byas dang /_/dga' ba rab grub sangs rgyas rtsod pa'i dri ma las rgyal he ru ka dang dbyig sngon can/_/sangs rgyas sA la'i dbang po rgyal po rgyal ba'i yon rigs sems
[\[224a.3\]]can kun la rjes brtse ba/_/dgyes pa rnams kyis dri med yid bde don kun grub pa'i bkra shis khyod la stsal du gsol/_/shes rab skul byed sgrol ma dag dang ye shes tshogs ni bsags par gyur pa'i khro gnyer can/_/bdud kyi bdud gyur 'od zer can ma zhal gsum
[\[224a.4\]]mdog ser 'jigs pa mtha' dag rab 'joms ma/_/rma bya chen mo mA ma kI dang dgra yi tshogs 'joms gos dkar mo dang sangs rgyas spyan/_/dgyes ma rnams kyis dri med yid bde don kun grub pa'i bkra shis khyod la stsal du gsol/_/gan+d+ha ri dang lag na ltos 'gro zhags pa
[\[224a.5\]]lcags kyu ral gri 'dzin byed dug sel ma/_/rdo rje lag pa ma dang phag mo dgra sta ral gri 'dzin byed chos kyi dbang phyug ma/_/bde mchog las byung ye shes dpa' bo dpung rgyan phyag drug rgyal mtshan rab tu 'chang byed pa/_/dgyes pa rnams kyis dri med yid bde don kun grub pa'i
[\[224a.6\]]bkra shis khyod la stsal du gsol/_/rgyal ba mchod byed pi wang phreng ma glu ma dang ni ri khrod bdug spos rdo rje ma/_/ro langs mar me dri yi rdo rje rab tu bzhad gdong bde 'gro dag dang mi pham ma/_/sangs rgyas byang chub dpal mo dang ni rgyal ba mtha' dag mnyes par byed pa'i dbyangs
[\[224a.7\]]can ma/_/dgyes ma rnams kyis dri med yid bde don kun grub pa'i bkra shis khyod la stsal du gsol/_/rgyal ba mchog gis chos 'khor bskor gyur yangs pa can dang bya rgod phung po'i ri bo dang /_/lum bi ni dang mnyan yod dang ni sa yi steng gnas ko ka med dang byang
[\[224b\]]
[\[224b.1\]]chub shing /_/dpal gyi be'u dang a shad 'dab ma zhol 'bras me tog dpal 'bras dung dang 'khor lo can/_/dgyes pa rnams kyis dri med yid bde don kun grub pa'i bkra shis khyod la stsal du gsol/_/gdugs dang dUr ba pad+ma dang ni rgyal mtshan dag dang nya dang pi
[\[224b.2\]]wang sil snyan 'dzin/_/pheg pa dag dang rab gang bum pa thub pa gsung mchog rdo rje dril bu'i sgra dang ni/_/sangs rgyas cho 'phrul 'jo sgeg bzhad 'gros rnam par rol pa lha dang mi yis phyag byas pa/_/dgyes pa rnams kyis dri med yid bde don kun grub pa'i bkra shis khyod
[\[224b.3\]]la stsal du gsol/_/rje btsun 'phags ma sgrol mas gsungs pa'i bkra shis brgyad pa rdzogs so//_//rgya gar gyi mkhan po bi na ya shrI mi tra dang /_lo tsA ba ldan ma tshul khrims seng ges bsgyur ba'o/_/[{D3785}]@##/_/rgya gar skad du/_
[\[224b.4\]]maM ga la gA thA/_bod skad du/_bkra shis kyi tshigs su bcad pa/_dkon mchog gsum la phyag 'tshal lo/_/dam pa tog dkar dga' ldan pho brang dam pa ru/_/mi pham mgon la rgyal tshab dam par dbang bskur zhing /_/'dzam gling nyid du glang chen thal ka
[\[224b.5\]]ltar gshegs gang /_/bkra shis dam pa des kyang deng 'dir bde legs shog_/ser skya'i gnas kyi grong khyer dam par zas gtsang sras/_/bud med skyon bral g.yo sgyu spangs pa lha mdzes yum/_/lhums su zla bcur blo gros ldan pa shAkya'i rigs/_/bkra shis dam pa
[\[224b.6\]]des kyang deng 'dir bde legs shog_/lum bi'i tshal ni dben zhing nyams dga' bla k+Sha yi/_/yal ga nas bzung bltams gyur tshangs dang brgya byin 'dud/_/mkha' la gshegs te phyogs bcur pad+ma byung gyur gang /_/bkra shis dam pa des kyang deng 'dir bde legs
[\[224b.7\]]shog_/gzhal med khang mdzes dam par drang srong 'dun mdzad nas/_/mtshan ltas shis par brjod de ston par 'byung 'gyur dang /_/shAka rigs bud med 'khor ldan kun bsus rgyan btags gang /_/bkra shis dam pa des kyang deng 'dir bde legs shog_/gzhon nu'i stobs ni
[\[225a\]]
[\[225a.1\]]sgyu rtsal yig rtsis 'phong la sogs/_/kun las mthar byung lha mi la sogs kun gyis mchod/_/shAkya'i rigs 'khrungs log rtog bsal phyir btsun mo'i 'khor/_/bkra shis dam pa des kyang deng 'dir bde legs shog_/pho brang nas byung rga na shi ba la
[\[225a.2\]]sogs gzigs/_/mi rnams rmongs mdzad lha yis mdun bdar mkha' la ni/_/srid gsum dag las rgal phyir mthon mthing dbu skra bregs/_/bkra shis dam pa des kyang deng 'dir bde legs shog_/lha rnams rdzu 'phrul gyis ni ngur smrig gos rnams phul/_/nai rany+dza na'i chu
[\[225a.3\]]bor dka' thub ma lus rdzogs/_/thub pa bsam gtan las bzhengs bkra shis 'o thug bzhes/_/bkra shis dam pa des kyang deng 'dir bde legs shog_/pad+ma las byung khyu mchog byang chub shing drung du/_/skyil mo krung bcas mi g.yo mchog gis bdud btul nas/_/tho rangs
[\[225a.4\]]bdud btul mi 'gyur phun sum sangs rgyas pa/_/bkra shis dam pa des kyang deng 'dir bde legs shog_/bA rA Na sir chos kyi 'khor lo mgon pos bskor/_/kun shes la sogs lnga sde bzang la bden bzhi bstan/_/lha klu lha min mi dang mi min 'dun gyur gang /_/bkra shis
[\[225a.5\]]dam pa des kyang deng 'dir bde legs shog_/nga rgyal snyems par ldan pa'i ston pa drug btul cing /_/glang chen rab smyo mi bzad lha sbyin gyis rbad btul/_/drang srong mchog la spre'u rgyal cang shes sbrang rtsi phul/_/bkra shis dam pa des kyang deng 'dir bde legs shog_/pad+mo gzhon nu
[\[225a.6\]]lta bu'i mtshan ltas shAkya'i rigs/_/zas gtsang sras su rgyal rigs 'khor los sgyur rgyal du/_/bltams pa nas bzung lha yi tshal du ma lus rdzogs/_/bkra shis dam pa des kyang deng 'dir bde legs shog_/byams pa'i stobs ni 'gro ba ma lus sgrol mdzad cing /_/
[\[225a.7\]]sems can mtha' yas zhi bde'i lam la bkod gyur te/_/grong khyer rtswa mchog dam par dgongs pa yongs rdzogs gang /_/bkra shis dam pa des kyang deng 'dir bde legs shog_/bkra shis kyi tshigs su bcad pa rdzogs so//_//_