[\[1a\]]
[\[1b\]]
[\[1b.1\]{D4313}]@##/ /rgya gar skad du/ ras shwa sta si d+d+hi nA ma/ bod skad du/ dngul chu grub pa'i bstan bcos zhes bya ba/ sangs rgyas la phyag 'tshal lo/ /thams cad mkhyen pa thams cad sbyin/ /
[\[1b.2\]]zho ba dpal dang ldan pa'i gzugs/ /pha rol gces par byed pa'i mchog /longs spyod rnam par grol la 'dud/ /dpal ldan mgon po'i dbang phyug la'o/ /dngos po dngos po med par grol/
[\[1b.3\]]mthong dang ma mthong med pa yi/ /longs spyod grol ba rnam par ster/ /dpal gyi dbang phyug phyag 'tshal bstod/ /dri med rang byung dngul chu mchog /las kyi bslad pa ngan par bshad/ sbyor ba gzhan
[\[1b.4\]]la yod tan skyed/ /shi ru cha bas nad rnams 'joms/ /mkhas kyis bsgrub pas bkres pa 'joms/ /brkams pas mkha' spyod 'grub par 'gyur/ /lhang tsher byin pa'i stobs kyis ni/ /yon tan brgyad
[\[1b.5\]]'gyur thob par 'gyur/ /mu zi dang ni sbyar ba yis/ /yon tan drug 'gyur thob par 'gyur/ /gser dang mnyam por sbyar ba la/ ma 'gags nam mkha'i lam la 'gro/ /gsha' tshe dkar pos mnyam pa
[\[2a\]]
[\[2a.1\]]gsol/ las 'di nyis 'gyur dngul sbyor/ /dngul chu'i nyis 'gyur chu dang sbyor/ /de bzhin gser dang sbyar bar bya/ /zangs ni drug cu rtsa bzhi 'bigs/ /dngul chu ser skyas las rnams byed/ /me dang
[\[2a.2\]]sprad bar 'gyur ba'i tshe/ /chu bur ltar du 'gyur ba dang / /mi g.yo ba ru bstan pa ni/ /lhang tsher dang ni sbyar bas so/ /gser dang dngul ni mnyam pa yis/ /las rnams byed par 'gyur ba yin/ /de nas mnyam pa'i mtshan nyid ni/ /
[\[2a.3\]]lhang tsher zhu bar gyur ba las/ /dngul chu dbang du byas par 'gyur/ /lus ngan po yi gser mdzod kyi/ /sgo rnams dbye bar 'gyur pa yin/ /dri med gdong can lhang tsher ni/ /me yis 'ching par byed par 'gyur/ /mu zi las ni drang bar
[\[2a.4\]]'gyur/ /gser gyi nang du chu song zhing / /gcig tu 'dres shing gang ba ni/ /sa steng 'di na rab tu dkon/ /ma sbyangs pa yis mi 'grub ste/ /dmar por btsos pa ma yin pas/ /rdzas rnams gser du mi byed de/ /btsos shing sbyangs
[\[2a.5\]]bas 'grub pa yin/ /bye ba'ang 'grub par 'gyur ba yin/ /de nas rdzes rnams dpag med brjod/ /mchog tu 'gyur ba rno lcags yin/ /ma rnyed rno lcags gzhan yang yin/ /zangs dang gsha' tsher gan klu/ /sbyangs ba'i zangs dang
[\[2b\]]
[\[2b.1\]]gser dang dngul/ /rdo ltar lcags ni brgyad po la/ /dngul chu gzhug par bya ba yin/ /sbyangs nas las rnams bya ba yin/ /dag cing sbyangs pas bcud du byed/ /mu zi dang ni bi ma la/ /mak+Shi ka dang de bzhin mtshal/ /ldong ros de bzhin zha nye drug /mdung rtsi dang ni ba bla dang / /shes rab
[\[2b.2\]]can gyis sbyang bar bya/ /shes nas las rnams bya ba yin/ /gser gyi las rnams ba blas byed/ /ser pos dkar po'i las rnams byed/ /lhang tsher dang ni ti tsha yis/ /ka ku shri yi las rnams byed/ /de rnams mtshan ma brjod bya ba/ /sbyang zhing dug dang bral bar bya/ /rno lcags bzang
[\[2b.3\]]zhing dkar ba la/ /rno zhing mchog tu dro bar byed/ /zangs ni mchog tu dmar ba bzang / /de la rigs ni gsum du gnas/ /bal por skyes pa'i rang bzhin bzang / /ngan pa la sbyangs mchog tu 'gyur/ /kan d+ha 'ur du skyes pa ngan/ /bzang ngan 'dres mas las rnams byed/ /sbyangs shing rjes
[\[2b.4\]]su sbyangs pa las/ /dngul chu rab tu dmar bar byed/ /klu ni gnag dang dkar ba gnyis/ /rang bzhin mgyogs par chu ltar 'ju/ rag na dri ma che ba mchog /rang bzhin chu ltar myur du 'ju/ /rang bzhin gnyis pa myur du 'ju/ /dkar po pha rol mchog tu grags/ /ser po gser
[\[2b.5\]]ltar mdangs bzang ba/ /bsregs na dri can nag por 'gyur/ /drag tu bskol bas 'ju bar byed/ /rags pa zangs kyi khams las byung / /bsregs na nag por 'gyur ba yis/ /de ni ring por 'ju bar byed/ /gsha' tshe dang ni 'dres pa las/ /'khar ba'i khams su byed par 'gyur/ /zangs
[\[2b.6\]]ma'i rang bzhin 'ju bar dka'/ /'khar ba rag na myur du 'ju/ /gser ni bdar na ser ba la/ /bcad ma dkar por 'gyur ba yin/ /bsregs na gur kum mdangs ltar byed/ /nyung ba lci zhing snum par byed/ /drug ni gser gyi mtshan nyid yin/ /dngul ni kun+da ltar dkar zhing / /snum
[\[2b.7\]]la 'od can rab tu gsal/ /drug cu rtsa bzhi yon tan ni/ /khams rnams kun la rab tu ldan/ /de rnams mdo ru bsdus te bshad/ /sngon du bshad pa'i rjes su ni/ /dang po rno lcags bshad pa la/ /sbyang ba la na bdun bar du'o/ /rno lcags rnon po gnyis la yang / /gser ni dbugs bcing
[\[3a\]]
[\[3a.1\]]brtag par bya/ ba tsha bcug cig sbyang bar bya/ /gzhan yang dri chu lnga yis sbyangs/ ba tsha dri chu gcig tu bsres/ /dag cing sbyangs par byas pa yis/ /skyur pos sbyangs shing rab tu bsreg /de ltar mang du byas pa las/ /de yi rtsa ba bzung zhig bsreg /yang ni skyur po
[\[3a.2\]]bcug cing sbyang / /de lta bu yi rim pa yis/ /lcags dang rno lcags sbyar bar bya/ /glang po che yi rus pa btab/ /mthing shing phye ma rnams par blang / /ra yi gcin gyis rnams par bsres/ /lan bdun bar du sbyang bar bya/ /de ltar zangs ni sbyangs pa yis/ /blo ldan gser 'gyur mkhan po rnams/ /
[\[3a.3\]]de ltar zangs ni sbyor ba yin/ /lcags brgyad nang du zangs ni mchog /las rnams thams cad dbyed par 'gyur/ /de nas yang dag bshad bya ba/ /rag na sbyang ba'i cho ga bshad/ /seg bdar gyis ni phyi mar brdar/ /de nas phyi ma zhib tu btags/ /ba tsha dang ni dri chu bsre/ /lan bdun bar du
[\[3a.4\]]skam zhing bsreg /yang na skyur po'i khu ba sbyin/ /lan gsum bar du bsreg par bya/ /de lte dag pa byas pa yis/ /rag na rnam par sbyangs pa yin/ /de nas 'khar ba sbyang bar bya/ /sngar bzhin zhib tu btags pa la/ /de la ba tsha dri chu sbyin/ /yang dang yang du blugs shing bskol/ /lan bdun
[\[3a.5\]]bar du sbyangs ba yin/ /yang ni skyar po'i khu ba gzhug /cung zad zha nye byin la bzhu/ /bsregs pas zangs su 'gyur ba yin/ /sngar bshad rim pas zangs kyang sbyang / /de ltar 'khar ba sbyangs pa yis/ /mchog gi lcags ni sbyang ba'i thabs/ /zha nye sbyang bar bya ba ni/ /de yi byed pa rnam
[\[3a.6\]]bshad na/ /yung ba phye mar btags pa'am/ /shr-I khaN+Da rnam par bsre/ /mang po gzhug cing bskam bar bya/ /de nas zha nye sbyin la btags/ /lan bdun bar du sbyangs pas 'dag zha nye zhu bar gyur pa na/ /'bras bu gsum gyi khu ba sbyin/ /zha nye sbyangs pa'i cho ga yis/ /gsha' tshe
[\[3a.7\]]dkar po'ang da bzhin sbyang / /ldong ros kyi ni rang bzhin la/ /ma la ta ye khu bas spangs/ /gsha' tshe btags pa'i nang du blugs/ /yang dang yang du skam zhing btags/ /'dzo ti sman ti'i mar khu blugs/ /med na me tog na ra dza'i/ /mar khu yi ni rnam par bsre/ /gzhan yang sbyar thabs
[\[3b\]]
[\[3b.1\]]mang po yis/ /nes pa thams cad 'doms par byed/ /zha nye nag po cung zad bsre/ /dngul gyi rang bzhin dag pa'o/ /'di ltar dri chu lan gsum sbyang / /btags shing btags shing lan gsum bkru/ /'dis ni dag cing rgyal bar byed/ /gser gyi sbyang ba brjod par bya/ /mchog tu ba tsha
[\[3b.2\]]sbyang ba gces/ /skyur po yis kyang de bzhin du/ mar dang sbrang rtsi rnam par bsre/ /gser dang sbyar zhing btags par bya/ /las rnams gzhan gyi drug 'gyur sbyang / /des ni nges par 'grub par 'gyur/ /ji ltar gser gyi las rnams yin/ /de nas lcags kyi bya ba brjod/ /ji ltar dbye
[\[3b.3\]]ba'i sbyor ba yis/ /paN+Di han du skyes pa mchog/ /gser dang dngul yang de na mchog /rno lcags ji ltar rnyed pa gzung / /dang po sbyang ba'i cho ga ni/ /phyi nas las rnams brjod par bya/ /'di ltar gser zil rdo la ni/ /ba tsha dang ni skyur pos sbyang / /lcags kyi snod du legs par btags/ /lcags
[\[3b.4\]]kyi steng du ga 'us dgab/ /mtha' ni ras dang 'jim pas gtums/ /bsregs pas dag par 'gyur ba yin/ /phye mar gyur gyi bar du bsreg /de ltar dag ba'i cho ga ni/ /las rnams kun la bya ba yin/ /mu zi mar gyi mdog can bzang / /'bring ni mar du rnyed par blang / /ngan pa ba glang so dang mtshungs/
[\[3b.5\]]de ltar mu zi rigs gsum yin/ /bi ma la ni ser mo bzang / /gser dang dngul gyi kha dog gis/ /rab dang 'bring ni shes par bya/ /shes nas las rnams bya ba yin/ /gser zil rdo ni ser ba la/ /rang bzhin zangs kyi khams yin te/ /rag rdo dang ni gser zil rdo/ /khams dang rang bzhin
[\[3b.6\]]gcig pa yin/ /sprin gyi kha dog ji bzhin ser/ /me tog kar bir 'bras bu 'dra/ /de ni mchog tu gyur pa yin/ /rigs rnams dag par shes pas sbyang / /mchog dang bar dang tha ma ste/ /mak+Shi ka ni gsum du snang / /mtshal la rigs ni gnyis yin te/ /mchog ni nyi ma'i 'od ltar gsal/ /
[\[3b.7\]]gser mtshal rab tu dmar ba mchog /gnyis ka dngul chu'i khams yin te/ /ldong ros dbye ba'i dri can mchog /mtshur gyi mtshan nyid brjod bya ba/ /smen cing ser ba mchog tu bzang / /gser gyi sbal rgyab ltar du ser/ /ma rnyed dmar po gzung bar bya/ /dag bas las rnams bya ba yin/ /smin
[\[4a\]]
[\[4a.1\]]pa ser po'i khams yin te/ /ba bla mchog tu dkar ba bzang / /'bring ni rnams par ser ba yin/ /shes nas las la sbyar bar bya/ /las gzhan ser po phal pa'ang gzung / /lhang tsher nam mkha'i ming gis brjod/ /ser po nag po dkar po las/ /lhang tsher zhu bas
[\[4a.2\]]las rnams byed/ /rnam par spyad pas las rnams byed/ /mchog ni gser gyi mdog ltar ser/ /nag po bar pa'i khams yin te/ /gnyis ni gser 'gyur las la bzung / /dkar po dag par byas pa yis/ /dngul gyi las kyang 'grub pa yin/ /tsi ta dmar po mchog yin te/ /dmar
[\[4a.3\]]po'i khams ni sbyin pa min/ /kam kus tra ni cung zad ser/ /thams cad sngon du bshad zin te/ /lcags brgyad pos kyang gong du bshad/ /'di ni las kyis sbyar ba las/ /lcags rnams sbyar zhing btags pa las/ /bsad cing rjes su 'bigs par byed/ /paN tre'i yul nas rdo rje skyes/ /
[\[4a.4\]]rang byung lcags dang rdo lcags dang / /zha nye zangs dang ra gan dang / /'khar ba gsar dang de bzhin dngul/ /gsha' tshe dkar po thams cad la/ /bkrus shing gsang par bya ba yin/ /gser zil rdo yis lcags 'joms shing / /dngul dang gsha' tsho nyams pa yin/ /gser gyi las ni dag pa
[\[4a.5\]]yin/ /lcags drug rnams par sbyangs pa las/ /gser gyi las ni 'grub par byed/ /dngul gyi las ni 'grub par 'gyur/ /zi ma'i khu ba rnam par sbyin/ /skyur po'i khu bas dag par byed/ /gsha' tshe rnam par btags pa las/ /yang ni zi ma'i khu ba blags/ /skyu ru ra yi shun pa bsre/ /de ltar
[\[4a.6\]]bsres shing btags pa la/ /yang ni ga 'u'i nang du bsreg /de ni gsha' tshe phye mar 'gyur/ /phye ma dang ni ba bla bsre/ /ma k+Shi ka ni rnam par btags/ /btags pa ras kyi phye ma gtums/ /bal sran nag po'i khu ba gzhug /me yi dugs kyis rnam par skam/ /ba lci skams pa'i phye ma yis/ /
[\[4a.7\]]chu la bcug cing khu bas bdug /ba tsha dang ni dri chu bsre/ /rang bzhin lan bdun bar du sbyang / /skyur po'i khu bas phyi nas sbyang / /de nas las rnams bya ba yin/ /de bzhin bi ma la yang sbyang / /sngar bzhin cho ga de nyid kyis/ /sbyang zhing las rnams bya ba yin/ /mu zi'i las rnams bshad bya ba/ /sngar
[\[4b\]]
[\[4b.1\]]bshad rim pa ci bzhin du/ /dang po rnam par btags par bya/ /l+tsags kyi snod kyi nang du ni/ /mar khu dang ni rnam par bsre/ /rang bzhin me la sbyang bar bya/ /d+ha du ra yi khu ba yis/ /lan gsum bsres shing bskam par bya/ /mtshal ni btags par gyur pa la/ /rma bya'i mkhris pas rnam par
[\[4b.2\]]sbyangs/ /ma rnyed ro ju'i mkhris pa yis/ /ji ltar mtshal ni sbyangs pa bzhin/ /gser ldan sbal rgyab ldong ros dang / /ba bla dang ni skyur po'i rdo/ /rim pas mtshal shing sbyang bar bya/ /sbal rgyab dang ni kam bu tre/ /lhang tsher dang ni so khri nya'i/ /mkhris pa yis ni bya ba yin/ /thams cad
[\[4b.3\]]lan bdun bar du sbyang / /rim pa de bzhin bkru bar bya/ /lhang tsher sbyang ba brjod bya ba/ /sngon bshad pa yi rjes bzhin du/ mchog ni lhang tsher nag po yin/ /gser gyi las rnams 'grub par byed/ /dkar pos dngul gyi las rnams byed/ /dngul chus sbyor zhing 'bigs par byed/ /lhang
[\[4b.4\]]tsher 'dab ma re red dbye/ /lcags kyi snod kyi nang du gzhug /tang kA lu yi rtsa ba bsre/ /de yi khu bas rnam par gzhug /ras bal gyi ni 'dab ma yi/ /khu ba yis kyang rnam par spangs/ /nyi ma la ni bdug cing skam/ /btags shing sngon gyi khu bas gzhug/ /de tshe lhang tsher phye mar 'gyur/ /legs par
[\[4b.5\]]btags par gyur ba yis/ /zhabs su rnam par btags par bya/ /yang ni bkru zhing btags par bya/ /tig tig khu bas rnam par bsre/ /bcug cing lan gsum bar du bsreg/ /de ltar sbyangs pa'i cho ga yis/ /lhang tsher gnag dang dkar ba la/ /lhang tsher ser po mchog yin te/ /gser gyi
[\[4b.6\]]las la mchog tu bshad/ /dag cing sbyang ba byas pa yis/ /dngul chu dang ni lhang tsher sbyar/ /mu zi gser zil ba bla dang / /de ltar mtshal dang bzhi po la/ /rang bzhin dbang du bya ba brjod/ /las rnams thams cad byed par 'gyur/ /lhang tsher dmar po nag po yang / /'dang ma re rer dbye bar bya/ /
[\[4b.7\]]sngon gyi cho gas dag par bya/ /so khri nya yi mkhris pa sbyin/ /tshal cung zad bsre bar bya/ /ga'u'i nang du bcug la gtums/ /sol ba'i me la rab tu bsreg /ga'u me yi rang bzhin ltang / /gyur gyi bar du bsreg par bya/ /ga'u kha dang ldan pa ru/ /tshal byin la bsregs pa ni/ /ga'u'i kha ni ma bcad par/
[\[5a\]]
[\[5a.1\]]lcags kyi rang bzhin ltar du 'ju/ /gser gyi las kyi mtshan ma la/ /'di ltar du ni bya bar bshad/ /lhang tsher dkar pos bden par 'gro /'di yis byed pas thams cad shes/ /dngul gyi las la'ang 'di bzhin du/ /gser zil rdo ni dag pa la/ /yang ni skyur pos dag
[\[5a.2\]]par sbyang / /lcags sam rdza yi snon du ni/ /skyur po'i phye mas dgang bar bya/ /lcags kyi be rags gsad par bya/ /skyur po'i khu bas rnam par gzhug /dngul chu yang ni de bzhin te/ /de yi las kyi bya ba yis/ /dngul chu ri lu bya bar 'gyur/ /yang ni skyur po gzhug par bya/ /rdza yi snod kyi nang du
[\[5a.3\]]ni/ /steng nas rdza yi snod kyis dgab/ /phyi nas 'jim pas khyug par bya/ /'jim pas byugs pa ras kyis dkri/ /cung zad chu yang sbyin par bya/ /de rjes 'og nas me yis spang / /steng du dngul chu chags par 'gyur/ /steng gi dngul chu rnam par bzung / /lhag ma'i dngul chu skam par 'gyur/ /'khrul
[\[5a.4\]]'khor 'di ni ba tang gi/ /mkhas pas 'di dag btags pa las/ /gser zil rdo ni 'og na gnas/ /chal dang ni skyur pos bsre/ /ji ltar sbyor ba gzhan la ni/ /ga'u kha med rim pas so/ /gser zil rdo yi gtan la ni/ /bsregs pas 'og tu 'thob par 'gyur/ /zhag gcig
[\[5a.5\]]bden par grub pa las/ /gser gyi las kyi mtshan ma yi/ /mchal gyi las rnams brjod bya ba/ /bden par bya ba'i cho ga la/ /thog mar zhib tu btags par bya/ /skyur po'i khu bas rnam par bsre/ /pa ta ka yi sbyor ba yis/ /bden par dgug cing dbang du bya/ ji ltar dngul chu dngul bzhin
[\[5a.6\]]du/ /gser gyi las la 'bigs par 'gyur/ /ba bla'i rang bzhin brjod bya ba/ /bden cing dgug pa'i las rnams brjod/ /thams cad 'dab ma'i rim pas dbye/ /ba bla bzang po phye mar btags/ /so khri nya yi mkhris pas bsre/ /mkhas pas 'di 'drar shes par 'gyur/ /phyi nas tsha la'i phyi mas
[\[5a.7\]]bsre/ /thams cad gcig tu btags par bya/ /lcags kyi steng du lcags khebs dgab/ /'dab ma chung ngu dag cing bden/ /de yang phye mar btags par bya/ /ga'u kha med nang du gzhug /skams nas rab tu bsreg par bya/ the tshom med par bden par 'grub/ /kha dog dkar por mthong bar 'gyur/ /
[\[5b\]]
[\[5b.1\]]dngul gyi las kyi mtshan ma la/ /dag pa'i cho ga brjod bya ba/ /dngul chu dag cing 'bigs pa la/ /mi yi yid kyi don rnams ni/ /chos dang las dang don rnams 'grub/ /ji ltar rang gi lus kyi don/ /dngul chu yis ni 'grub par 'gyur/ /mi g.yo ba yis dngul chu mchog /phal pa rnams la mi sbyin no/ /
[\[5b.2\]]so phag phye ma sbyar zhing btags/ /ka ra dug dang ske tshe dang / /tsha ba gsum dang sbyar ba yis/ /de bzhin chang gis sa bon dang / /kham pa'i steng gi dung da dang / /de ltar rnam pa bcu gcig po/ /stobs can ming ni rag na yin/ /thams cad gcig tu bsre bar bya/ /de rnams kun dang dngul chu bsre/ /bkrus
[\[5b.3\]]shing dngul chu btags par bya/ /yang dang yang du rnam par btags/ /zhag gsum gyis ni dag par 'gyur/ /srang brgya tsam du gang bar bya/ /de la srang ni lnga bcu gzung / /de phyed nyi shu lnga'i srang / /de tsam sgrub par mi nus na/ /srang gnyis la yang bya ba yin/ /dngul chu bcing pa'i cho ga la/ /
[\[5b.4\]]stobs can sman rnams brjod bya ba/ /tshangs pa yi ni dbyug pa dang / /de bzhin tshangs pa'i zla ba dang / /sbrul gyi mig gi ming can dang / /de bzhin ser po nyi yi mig /de bzhin khu byug rtsa ba dang / /de bzhin man d+hu pa rni dang / /gzhan yang 'dab ma sha lin tshi/ /stobs po che yi sman dang ni/ /me tog
[\[5b.5\]]ngo tsha can dang ni/ /de rnams mchog tu gces pa'i sman/ /chu ni skems par byed pa'i sman/ /zla ba'i khri shing brjod par bya/ /des ni las rnams thams cad bya/ /'byung por ral pa 'dab ma che/ /'jo ti sma ti sma bo gcig /ha tra ku b+hi 'o ma dang / /de bzhin rnga mo'am tsher ma dang / /rma bya'i gtsug
[\[5b.6\]]phud 'od dang ldan/ /de bzhin skrod byed dmar po dang / /klu yi stobs zhes brjod pa yin/ /de rnams dngul gyi las rnams byed/ /lus ngan po ni mchog tu brjod/ /de rnams chu ni 'ching bar byed/ /de ltar brjod pa'i rnams grangs ni/ /chu ni 'ching bar byed pa yin/ /de ltar brjod pa'i sman rnams
[\[5b.7\]]las/ /ji ltar 'byor pa sogs par bya/ /mkhas pa blo dang ldan pas gzung / /dag byed gang yang skyur po yin/ /rag rdo dang ni rnam par sbyang / /cung zad tsam gyi me la bdug /dugs kyis smin par 'gyur ba yin/ /rtag tu btags shing bdug par bya/ /nyi ma bdun gyi bar du'o/ /de nas sman dang sbyar
[\[6a\]]
[\[6a.1\]]zhing btags/ /ji ltar rnyed pa'i sman gyi las/ /sman rnams kun gyi khu ba bzung / /ji ltar brjod pa'i man ngag gis/ /skyur po'i cho ga bya ba yin/ /mar khu yis kyang de bzhin bsgrub/ /mar khu skyur po'i sbyor ba yi/ /nang du dngul chu gzhug par bya/ /de yang me la cung zad
[\[6a.2\]]bdug /yang dang yang du gzhug cing bskam/ /da yi steng du brjod bya ba/ /brjod pas bde ba grub par 'gyur/ /'di ltar dal gyis bsgrub bya ba'i/ /sngon gyi cho gas bskam par 'gyur/ /ma ni'i 'dab ma chu lha'i shing / /nir krun dri dang ma hA ra sa tri/ /dug dang de bzhin sha tri dang / /g+ha ni ha ri de
[\[6a.3\]]bzhin du/ /tshangs ba'i dbyug pa d+ha du ra/ /dug dang yungs nag tsi tra ka /lce 'bigs la sogs sman rnams las/ /ji ltar rnyed pa gzung bar bya/ /skyur po'i cho gas dal gyis gzung / /myos byed de bzhin lang ka li/ /gzhan yang kar bir dkar po dang / /myos byed dang ni shi kru dang / /de rnams nyi ba'i dug
[\[6a.4\]]tu 'dod/ /dug chen lnga yang brjod bya ba/ /sA thu ba dang srin gi ba/ /ka la kub ta ser skya dang / /sbrang rtsi ser po lta bu'i dug /rgya mtsho'i tsha dang se d+ha ba/ /btso cha dang ni rgya tsha dang / /dri chen tsha dang rnam pa lnga/ /tsha lam tshur dang ze tsha dang / /de rnams 'gyur byed rnam gsum yin/ /gser zil rdo dang dri
[\[6a.5\]]med rdo/ /thu thu ka dang dngul chu dang / /g.yo byed dang ni mtshal dang ni/ /ma sas ka dang bcud len bdun/ /ba bla dang ni ldong ros dang / /skyur po dang ni mu zi dang / /sbal rgyab rdo dang ka shi ka /'dab mas de rnams nyer bcud bdun/ /pA la sha dang ka ta yi/ /a ba ma ra ka hi tshal/ /pi pi ling
[\[6a.6\]]gi sdong bu dang / /ba tsha can gyi shing ste dang / /gzhan yang 'gyur byed rnam gsum dang / /ba dang gla chen rnga mo ste/ /de ltar dri chu rnam gsum dang / /sga dang de bzhin ka sdu ka/ /ci tra ka ni dmar po dang / /yung ba dang ni de bzhin btsod/ /tsa n+dan dmar po pa tam ka /ku sum b+ha dang 'dab ma'i dngul/ /
[\[6a.7\]]de rnams dngul 'tshed ba yi sman/ /dmar po'i sde tshan bsdus pa yin/ /'ji ti sma ti'i mar khu dang / /ka rany+dza dang a ta shi/ /de ltar khu ba'i sde tshan gsum/ /dngul chu 'tsher par byed pa yin/ /de bzhin b+he sha'i shing dang ni/ nyi ma la ni bskam par bya/ /pad+ma'i 'dab ma'i khu ba sbyin/ /b+ho ga na yi
[\[6b\]]
[\[6b.1\]]shing kun dang / /de bzhin dung ni phye ma dang / /ba tsha dang ni dri chu'i sde/ /tsha dang de bzhin nye ba'i tsha/ /mchog tu gyur pa'i sman sde dang / /se du'i tsha dang skyur po las/ /skyur po'i nang du bar snang las/ /dngul chu btso bar bya ba yin/ /man d+hu ka yi 'dab ma la/ /khu ba bcug la btso bar bya/ /dri ma dbrog
[\[6b.2\]]par byed pa yin/ /'khrul 'khor 'di ni 'bar ba'i me/ /ngang pas sman pa'i 'khrul 'khor la/ /lhang tsher blug par bya ba yin/ /sin ng+hu tsha dang mtshal yang sbyin/ /zangs kyi snod du blug par bya/ /bug pa med pa'i 'khrul 'khor la'o/ /shin tu 'jam pa'i 'khrul 'khor gyis/ /nyin re nyin re ji
[\[6b.3\]]bzhin du/ /ser skya'i dug dang skyur po sbyin/ /bya rog gdug pa ji bzhin bskam/ /sngon bshad skam pa'i cho gas sman/ /dngul chu yi ni bcu drug 'gyur/ /btul pa'i lcags rnams gzhug par bya/ /thams cad dngul chu za bar 'gyur/ /phyi nas dngul chu dkar po btags/ /thams cad gcig tu bya ba
[\[6b.4\]]yin/ /rno lcags de bzhin rnon po gzhan/ /zha nye dang ni ra gan sbyin/ /phyi nas dngul chu gzhug par bya/ /zangs dang zha nye rnam par bsre/ /'khar ba dang ni ra gan rnams/ /dngul chu 'ching ba'i don du'o/ /rno lcags gsad pas dngul chu 'ching / /sum 'gyur gser gyis dngul chu za/ /de ni dri ma spong bar
[\[6b.5\]]'gyur/ /gser zil rdo dang rno lcags gnyis/ /dngul chu bskam par 'gyur ba yin/ /dngul chu'i las kyi sbyor ba 'grub/ /phal pa'i mdangs kyang de bzhin du/ /thams cad mnyam par bsres ba las/ /de yi las kyi sbyor ba yis/ /lcags drug las rnams sbyor bar 'gyur/ /gser zil rdo yis las
[\[6b.6\]]rnams 'grub/ /des ni mchog gi las rnams 'grub/ /rin chen sa bon sbyin par bya/ /de ni phyed pa'i gser du 'gyur/ /lan gnyis kyis ni dkar por 'gro/ /yang ni rno lcags bsad pa la/ /nyis 'gyur dngul dang sbyar ba yis/ /dngul chu 'grub par 'gyur ba yin/ /gser ltar bskams par
[\[6b.7\]]gyur ba las/ /kun kyi don rnams 'grub par 'gyur/ /sum cu rtsa gnyis 'bigs pa dang / /lnga bcu brgya dang lnga brgya stong / /khri dang 'bum gyi bar du 'bigs/ /las 'di shes pas bcu dang ni/ /bcud kyis len rnams 'grub par byed/ /zla ba gcig tu mang po'i tshad/ /yun ring gson dang
[\[7a\]]
[\[7a.1\]]stobs chen ster/ /'bum phrag bar du 'tsho bar 'gyur/ /de yi nyis 'gyur zos pa yis/ /lo ni bcu drug lon ltar 'gyur/ /mdze la sogs pa'i nad brgyad 'joms/ /de ltar mang du zos pa las/ /nyi zla skar ma gnas par 'tsho/ /skra dkar gnyer ma thams cad spong / /yon tan
[\[7a.2\]]rang bzhin thams cad pa/ /'dir ni dngul chu'i bstan bcos las/ /don rnams rtogs nas khris pa 'di/ /b+ha li ba yis byas pa yin/ /kun gyi don rnams 'grub par shog /dngul chu rab tu grub pa'i bstan bcos slob dpon chen po b+ha li ba yis mdzad pa rdzogs so// //rgya gar gyi paN+Di ta shrI na
[\[7a.3\]]re n+d+ra b+ha dra dang / bod kyi lo tsA ba u rgyan pa rin chen dpal gyis ri bo chen po sbud tra'i mgul gyi pho brang chen por bsgyur ba'o//[ {D4314}]@##/ /rgya gar skad du/ ras yA Na shAs+t+ra u dbr-i ti/ bod skad du/ gser 'gyur gyi bstan bcos bsdus pa/ thams cad mkhyen pa la
[\[7a.4\]]phyag 'tshal lo/ /kun mkhyen zhi ba kun ster ba/ /dpal mgon mchog tu zhi bar mdzad/ /longs spyod grol ba rab ster ba'o/ /dbang phyug dam pa phyag 'tshal lo/ /phra dang sbom las rnam par grol/ /gsal dang mi gsal mchog tu zhi/ /dpal dang longs spyod grol ste ram/ /mchog gi dbang phyug la phyag
[\[7a.5\]]'tshal/ /mchog tu sra ba'i dngul chu yi/ /las kyi sbyor ba nges par sbyar/ /de nyid rab sbyor mtha' la ni/ /yon tan skye bar 'gyur ba ste/ /brgyal ba yis ni nad 'joms shing / /sman pa yis ni dbul po spong / /bcings pa yis ni mkha' la 'gro/ /dngul chu'i yon tan rnam gsum mo/ /gal te
[\[7a.6\]]lhang tsher sman ni yon tan brgyad/ /mu zi zhu gyur 'di la yon tan drug /dngul chu mnyam du gser gyis nges bcings nas/ /khyod kyis mkha' la 'gro ba gang gis 'gog /gsha' tshe dngul chu'i ro yis mnyam du bsnun/ /de phyed zla ba gnyis pa'i rim pa yis/ /gsha' tshe zla ba'i phyogs gsungs gser
[\[7a.7\]]sbyor las/ /zangs ma drug cu rtsa bzhi 'bigs par byed/ /de nyid thig le gtong zhing / /dmar skya'i mdog ni nor ster ro/ /me la gnas shing mi g.yo ba/ /nam mkha' smin pa'i mtshan nyid do/ /gang la dngul chu mnyam du zhu/ /dngul dang yang na gser dag gam/ /gcig tu gyur cing me zad pa/ /de
[\[7b\]]
[\[7b.1\]]ni bcings pa'i mtshan nyid do/ /lhang tsher zhu ba gang zhig gis/ /dngul chu dbang du byas gyur na/ /de yis chos dang nor dag gi /sgo dag nye bar phye ba yin/ /kha yangs nam mkha' za ba dang / /ser po za bas mu zi dang / /gser gyi mngal gyi khu ba nyid/ /nor 'dzin steng na shin tu dkon/ /snyig
[\[7b.2\]]min ma yin khyab pa yi/ /dmar min ma yin gzhan ma'i tshe/ /smin dang rnyings pa nyid kyis ni/ /bye ba rnams ni 'bigs par 'gyur/ /de nas dngos po'i grangs brjod do/ /'od ldan lcags ni mchog tu 'gyur/ /de dngos med na lcags rnon po/ /ra gan zho phyed gsha' tshe zangs/ sgra gcan gser dang
[\[7b.3\]]dkar po rnams/ /l+tsags rnams brgyad du gsungs pa ste/ /dngul chu'i smin pa so so la/ /sbyang ba nyid du bya ba ste/ /gser gyur las la dngul chu rnams/ /mu zi de bzhin dri med dang / /ma k+Shi ka dang de bzhin mtshal/ /kun DI kA shri ka ma drug /gser gyi mchog dang ba bla rnams/ /shes rab ldan pas
[\[7b.4\]]'bang bas sbyangs/ /mkhas pa las rnams shes par bya/ /gser gyis las rnams ba bla yi/ /kha dog ser dang dkar po'i khams/ /lhang tshar de bzhin sau bA re/ /kAM gu Sh+tha rnams so sor smin/ /de rnams rtags ni bshad par bya/ /sbyangs pas khu ba rnams ni ltung / /'od ldan yang shing khu ba dkar/ /rnon po
[\[7b.5\]]mchog tu rnon por 'gyur/ /zangs ma dmar dang sra ba ste/ /rigs ni gsum du dbye ba las/ /bal yul las byung mchog yin te/ /'dab mar gyur pa 'bring du rig /tha ma 'od kyi dri mar shes/ /las ni legs par sbyar bar bya/ /sbyangs pas khyab byed nyed dang ni/ /dngul chu'i smin pa nyid la phan/ /zha nye nag
[\[7b.6\]]po dkar bar shes/ /rang bzhin yang shing khu ba can/ /gsha' tshe dri dang ldan pa mchog /tshogs pa nag ching myur du 'ju/ /myur du 'ju ba'i rang bzhin gyis/ /dkar por shin tu yongs su grags/ /ra gan kha dog gser 'dra zhing / /dri ma len cing dri dang ldan/ /drag cing brtan pa'i khu ba nyid/ /zangs kyi
[\[7b.7\]]khams ni mthug pa'o/ /sgra ldan dri ma yang dag ldan/ /sra zhing mchog tu rtan gyur ba/ /zangs dang gsha' tshe dag bsres pa/ /mthug cing myur du 'ju ba'o/ /bcad na dkar zhing bdar na ser/ /bsregs na gur kum lta bu dang / /snum dang nyung dus lci ba ste/ /gser gyi mtshan nyid rnam pa drug /
[\[8a\]]
[\[8a.1\]]skar ma kun da'i mdog dang mtshungs/ /snum dang skar ma rab tu ste/ /yon tan drug cu rtsa bzhi ni/ /rigs kyi mtshan nyid dag tu bshad/ /sngon rjes ji ltar de bzhin du/ /bsdus nas bdag gis rab bshad bya/ /'od ldan la sogs lcags rnams kyis/ /sbyangs nas snying
[\[8a.2\]]stobs dgug pa ste/ /'od ldan lcags sam yang na rno/ /gser ni dgu gcing phye mar bya/ /tsha yi sde tshan ji snyed dang / /dri chu'i sde tshan sbyang bar bya/ /tsha dang dri chung de nyid kyis/ /blo dang ldan pas phye mar bya/ /gong bu gsum du blangs yang ni/ /skyur rtsi rnam pa mang pos gdul/ /de ni rtsa ba nyid du bya/ /slar
[\[8a.3\]]yang skyur rtsis sbyang bar bya/ /'di yis zangs dang 'od ldan nam/ /yang na rnon po 'di yis sbyangs/ /glang chen rus phye yang dag sbyor/ /mching bu'i phye ma nges sbyar bya/ /lan ni bdun gyi bar du ni/ /ra yi dri chus gtor bar bya/ /de 'dir zangs ni sbyar bar bya/ /blo dang ldan ba rnams kyis bshad/ /
[\[8a.4\]]'di yis zangs ni rab mchog tu/ /sbyang bya las rnams thams cad la/ /de nas rag na de bzhin du/ /sbyang ba bdag gis rab bshad bya/ /'bad pa yis ni bdar bar bya/ /phye ma zhib mo nyid du bya/ /tsha bcug dri yi chu yis ni/ /mkhas pas nyi ma bdun du mnye/ /slar yang skyur mo dang bcas pas/ /kong
[\[8a.5\]]bu gsum du sbyin par bya/ /'di yi sbyang bar bshad pa ni/ /ra gan cho ga ji bzhin no/ /'khar ba 'bad pas bdar bya ste/ /phye ma zhib mo nyid du bya/ /tsha bcug dri yi chu yis ni/ /phye ma nyid ni slar yang sbyang / /lan bdun gyi ni bar du spyad/ /slar yang skyur mos sbyang bar bya/ /zha nye byin nas me la bsreg /ji srid
[\[8a.6\]]zangs su ma gyur par/ /zangs kyi gzugs gyur gang la ni/ /slar yang zangs sbyin sbyang bar bya/ /sgra ldan byas par bshad pa yi/ /gtso bo dag ni bdag gis bshad/ /zha nye sbyang par bshad pa yang / /ji ltar rigs par bdag gis bshad/ /ba bla'i phye mas 'bar zhin du/ /shrI khaN+Da'i 'o mas sbyang / /mang
[\[8a.7\]]por sbyang zhid phye ma dag /nyi ma la ni sbyang bar bya/ /me gnas zhu dang phye ma la/ /zha nye yis ni nges par sbyang / /lan bdun gyis ni dag bar 'gyur/ /'bras bu gsum gyi khu bas bkru/ /'di yi sbyang ba bshad pa ni/ /zha nye gsha' tshe dag bzhin bshad/ /ku Na'i DI yi dngos po dang / /chang gi me tog khu ba yis/ /
[\[8b\]]
[\[8b.1\]]de yi phyi ma sbyang bar bya/ /gsha' tshe res kyi yang yang du/ /'od kyi blo gros mar khu dang / /yang na ka rany+dza mar khus/ /bkru zhing gtong ba nyid du bya/ /sbyang ba mang du gsungs pa yis/ /nyes pa mang po rnam par spong / /zha nye cung zad byin nas ni/ /skar ma mkhas pas me la bsreg /de bzhan gyur pa dre chu yis/ /blo
[\[8b.2\]]dang ldan pas yan gsum bkru/ /de nas mtha' dang bar dag tu/ /lan bdun du ni bkru bar bya/ /de yis dag par 'gyur ba ste/ /'di la rnam par dpyad mi bya/ /gser mi sbyang par bshad pa yi/ /yon tan rnams ni drug de yi/ /ngang por tsha dang dri chu yis/ /ji snyed skyur rtsis bkru bar bya/ /mar dang sbrang dag bsres
[\[8b.3\]]pa yis/ /byugs pas slang yang 'dzad mi 'gyur/ /'di yis dngos grub 'grub par byed/ /gser gyi rim pa ji bzhin no/ /lcags rnams gdul bar gsungs pa yi/ /ji ltar mi 'gyur sbyong ba las/ /gser dngul ji lta de bzhin du/ /'od ldan lcags dag ji snyed dang / /de yi dngos po rnon po la/ /dang po
[\[8b.4\]]sbyang bar byas nas ni/ /phyi nas las kyis mnyam du bar tsam/ /mdog bzang mas k+Shi ka nyid dang / /tsha dang skyur mo dag gis sbyang / /'di grub chen u rgyan pa'i 'gyur yin//[ {D4315}]@##/ /rgya gar skad du/ sa m+bu ng+d+hu b+dA Shi ta pra ti bi m+ba la k+Sha na bi bar+Na nA ma/ bod skad du/ rdzogs pa'i sangs rgyas
[\[8b.5\]]kyis gsungs pa'i sku gzugs kyi mtshan nyid kyi rnam 'grel zhes bya ba/ thams cad mkhyen pa la phyag 'tshal lo/ /sku gnyis rjes skyes rgyal ba yi/ /sku la phyag 'tshal de nas ni/ /bdag gis nges pas mtshan nyid de/ /ji ltar nus bzhin rnams 'grel bri/ /ji ltar bsnyen bkur bar bgyi zhes bya ba ni nye bar
[\[8b.6\]]sbyad pa ste/ /bcom ldan 'das kyi sku'i cha shas kyi mtshan nyid n+yagro d+ha ltar zheng yongs su gab pa zhes bya ba ni n+yagro d+ha ni shing ljon pa ste/ de'i yal ga chu zhed gab pa lta bu'o/ /'di 'od kyi dkyil 'khor la rab tu gsungs so zhes bya ba kha cig go/ /gzhan la ni 'di sku khyad par la gsungs pa'i phyir na phyag gnyis
[\[8b.7\]]logs su brkyang ba ni 'dom gang ste/ ji srid sku'i tshad de srid 'dom gyi srid du yang gsungs so/ /ji srid ces pa la sogs pa la 'jam pa ni snum pa'i chos nyid do/ /mdzes ba ni yid 'phrog ba'o/ /'gying ba ga dang ldan pa ni gsum dgu la sogs pa'i yon tan no/ /bdun mtho bzhes pa ni cha shas bdun stengs su
[\[9a\]]
[\[9a.1\]]mtho ba ste/ gang las na zhabs gnyis dang phyag gnyis dang mgrin pa zhes so/ /de la zhes pa la sogs pas ni srid la sogs pa lnga po rnams kyi tshad gsungs ba bshad par bya'o/ /byang chub sems dpa' zhes bya ba la sogs pa ni ji ltar 'chad par 'gyur ba nus pa nyon cig ces ba'o/ /dbu skra'i
[\[9a.2\]]gnas dang de gnyis la zhes pa ni dbral ba'i gnas la'o/ gtsug la yang sor mo bzhi'o/ /de gnyis no sor mo bzhir gsungs so/ /sor mo phyed dang bcu gsum zhal gyi dkyil 'khor la'o/ /de'i sum cha dbral ba la sogs pa'i dbye ba las so/ /kos ko'i mtha' gar gi de'i kos ko'i
[\[9a.3\]]mtha' dang / shangs kyi 'og gi mthar thug pa'i gnas la'o/ kos ko'i mtha' ni lhag bcas pa ni sor phyed kyis lhag pa nyid do/ /kos ko la ni sor gnyis ni logs kyi rgya ru ste/ steng gi srid pa yin pa zhes so/ /sor mo gsum po 'di srid du ste/ ste cung zad mtho ba zhes khyad par gyi bsdu ba'o/ /ltag
[\[9a.4\]]dang bcas pa ni byang chub sems dpa' la sogs pa rnams la mthong ngo / /'byung sa steng du cha yis zhes pa'i cha'i sgra yis sor mo gsum char bshad de/ 'byung sa mtho ba 'di'i cha la bim pa'i ri mo zhes te/ /bim pa'i 'bras bu'i rnams pa'i ri mo zhes pa'i don te/ /zhal gyi grwa ni cha gcig ste sor mo
[\[9a.5\]]gcig go/ /ji ltar byung ba ste ji ltar 'khrungs pa bzhin tshems kyi rgyal bo la sogs pa rim pas gang ba rnams kyi rnam par bkod pa gsum pa de bzhin du'o/ /sor mo'i sum cha zhes pa ni sor mo'i sum chas pad sgros te de bzhin du sna'i rtse mo'i 'og tu'o/ /mchu'i steng du chu 'bab pa'i rnam pa lta bu'i bad sgros
[\[9a.6\]]so/ /sma ra'i gnas kyi dbus su mtshams 'dra ba'o/ /sor mo phyed mnyam pa zhes khyad par gyi bsdu ba ste/ shangs kyi bu ga zhes pa ni shangs kyi sbu bas zlum por 'khyil ba'o/ /shangs kyi rgyud dang shangs kyi rtse mo zhal dang mnyam ba'o/ /cha phyed ni sor mo phyed do/ /spyan gyi bar la zhes pa ni spyan dag gi dbus la
[\[9a.7\]]sor mo ste sor gcig gi tshad do/ /dbral ba'i 'og can gnyis kyi nye ba shangs kyi logs la re re ji srid bzhes so/ /spyan gyi 'bras bu'i dbus kyi snying po de la sor gnyis lnga chas shes par bya'o zhes pa ni kha cig go/ /de bzhin du sor mo gcig gi lnga tshal byed do zhes te/ 'di ni rigs pa'i rang bzhin du rtogs
[\[9b\]]
[\[9b.1\]]so/ /sor gnyis sor gsum dag ces pa ni sor gnyis ni spyan gyi nor bu'i cha'o/ /sor gsum ni spyan gyi zur dang nye ba ste/ sha'i zlum dang lhan cig go/ /spyan la sor mo bzhi ni rang gi mtshams so/ /rnam par 'byung ba nas spyan gyi dbyibs du gsal ba'o/ /rtog po ni legs par mtho ba'o/ /spyan gyi sbubs la
[\[9b.2\]]sor mo gsum zhes pa ni smin ma'i 'og tu spyan 'bras nas brtsams te/ steng dang logs sor mo gsum mo/ /spyan gyi zur dang shangs kyi logs dang spyan dag gi bar mnyam du bya'o/ /kos ko'i zhes pa ni kos ka'i mtha' dang steng du spyan 'bras kyi logs nges par sbyar bar bya'o/ /de ma yin pa zhal gyi zur gnyis kyang de
[\[9b.3\]]bzhin bya'o/ /smin dbus ni smin ma'i bar du sor mo phyad dang gnyis so/ /rgyar ni zheng du bya'o/ /dbus su zhes pa ni smin ma'i dbus mdzod spur shes par bya'o/ /zla ba gang zhig mdzes pa ltar/ /shangs kyi rgyud dang mdzod spu'i thig /de bzhin gtsug tor dbyibs legs pa/ /gtsug gi nor bu de shes bya/ /zhes pa'i
[\[9b.4\]]gtsug gi nor bu'i 'di dkyil gyi rnam pa'o/ /gtsug tor yang de bzhin du'o/ /snyan gyi rtser yang zhes bya'o/ /bu ga'i steng du snyan ni song mo bzhi'o/ /zheng du ni rgya ru ste 'dab ma'i zhing cha gcig go zhes so/ /snyan gyi rtse mo dag sor mo phyed kyi chad ni 'dab mar brjod do/ /steng mtho zhes pa ni sor mo gcig /snyan gyi
[\[9b.5\]]sbubs ni phyed cha ste/ sor phyed snyan gyi khung du 'jug pa la'o/ /'gram pa nas snyan dag gi dbus me tog kha na bye ba'i rnam par steng du 'khyil pa'o/ /sor phyed dang gsum gyis snyan du 'gyur te/ 'dab ma dang lhan cig phyed dang bcas pa'i sor mo gnyis te/ nang gi cha zhes pa ni zhing du shar dang nub kyi
[\[9b.6\]]mtha'o/ /snyan gyi logs kyi 'dab ma la'o/ /spyan mtha' las mtha' sor mo phyed dang lnga snyan gyi 'dab ma ste/ snyan gyi 'dab ma dang bcas pa'o/ /snyan nas brtsams te snyan gyi bar bdun gyi cha'i dbu la sor bco brgyad do/ /rgyab du sor mo bcu bzhi ste/ nub kyi cha'i dbu la'o/ /de dag bar du ni nub kyi cha'i
[\[9b.7\]]khyad par dang ngo / /sor mo sum cu rtsa gnyis ni zhes pa la sogs pa ni gcig tu bya bar gsungs so/ /zlum po ni bskor ba'o/ /mgul ni cha bzhi ste sor bzhi'o/ /mgul nas brtsams te snyan la steng du sor mo dgu'o/ /shar dang nub kyi cha la bskor ba'i phyer sor mo nyi shu rtsa bzhi mgul la'o/ /mgul pa las
[\[10a\]]
[\[10a.1\]]mgul ba'i lhag ma la sor mo brgyad de/ logs su snyan gyi nye bar sor bzhi 'dzin pas so/ /thal gong sor mo bcu gnyis so/ /snying ga'i bar zhes pa ni snying ga'i nye ba'i bar gyi cha shas nyid dang bral ba zhes ba'i don to/ /gdong pa bzhi yi tshad kyis ni/ /phyag gi srid du zhes te ring du'o
[\[10a.2\]]phyag gi srid ces pa ni 'dir phrag pa nas brtsams te phyag gi rtse mo ji srid ba phyag tu gsungs so/ /'dir phrag pa nas gru mo'i steng yan chod sor mo nyi shu dpung pa la blta bar bya'o/ /gru mo 'ang 'og nas sku mkhrig ma yan chod phyag ngar te sor mo bcu drug go/ /mkhrig ma'i 'og nas phyag gi rtse mo yan chad gru mo'i
[\[10a.3\]]zur gyi bar phyag ngar du lta bar bya'o zhes gsungs so/ /mchan 'og nas brtsams te bar lhu'i cha dang po'i tshigs kyi mtha' yongs su blta ba ni sor mo nyi shu'o/ /phrag pa'i mdun gyi mtha' nas brtsams te rgyab du gsungs ba ni 'di gnyis mnyam du bcu gnyis kyi tshigs so zhes so/ /tshigs kyi phyogs zlum po
[\[10a.4\]]la sor mo bcu gnyis so/ /phyag dag gi phyag gi srid du sor mo bdun gyi tshad do/ /phyag gi mthil la dbus su rgyar sor lnga'i tshad/ grangs zhes bya ba la sogs pas bcom ldan 'das kyi phyag la mtshan rnams gsungs pa ni mtshan thams cad pa ste/ 'khor lo rtsibs stong pa la sogs pas lhan cig pa'i gzugs
[\[10a.5\]]zhes pa ni mtshan thams cad kyi gzugs so/ /gang yang ji lta ba'i ri mo'i rnam pa dang / gang yang bkra shis kyi rnam pa dang / gang yang rig pa'i rnam pa dang / gang yang sa'i rnam pa dang / gang yang g.yung drung 'khyil ba'i rnam pa zhes bya ba la sogs pa'o/ /shis pa'i yon tan med pa dang mi ldan pa'o/ /kun gyi
[\[10a.6\]]mtshan gyi gzugs su gyur pa'o/ /rnam pa phan tshun so sor ma 'byar ba'o/ /phyag sor gung mo sor lnga'i srid du ring ba'o/ /gung mo las tshigs phyed kyis dman pa mdzum mo ste sdigs mdzub bo/ /sor mo phyed kyis dman pa ni ming med do/ /mtheb chung ni nye ba ste ming med las zhes te/ ming med las
[\[10a.7\]]tshigs gcig gis dman pa ni mtheb chung ngo / /de rnams tshigs phyed sen mos mdzes pa ni yid 'phrog pa'o/ /mkhrig ma'i steng du ji srid sen mo'i bar du mtheb chen gyi sring du sor mo bzhi'o/ /lte ba yang de bzhin du de sring sor mo bzhi pa nyed do/ /mtheb chen tshigs gnyis so/ /tshigs phyed dus ni
[\[10b\]]
[\[10b.1\]]mo'o/ /mtheb chen gyi rtsa ba dang / mdzub mo'i rtsa ba'i bar la sor mo gsum mo/ /mtheb chung dang mkhrig ma dag gi dbus kyi cha phyag gi cha la srid du ste ring du sor mo lnga'o/ /'dir don gyis go bar bya ba'i phyir mtheb chung spangs nas phyag gnyis kyi dbus ma'i nye bar ring du tshigs gsum gyi cha yis mtho ba'o/ /
[\[10b.2\]]de steng zhes pa ni mchan 'og gi steng du phrag pa'i mtshams su cha dgur bya'o/ /sor mo dgu po rnams kyi chad do/ brang dang sku rgyab ces pa ni sku brang dang sku rgyab dag re re nyid la bskor ba ste yongs su zlum du sor mo lnga bcu rtsa drug go/ /nu ma lte ba'i bar de bzhin zhes pa ni nu ma dang lte ba'i bar la sor mo bcu drug go/ /
[\[10b.3\]]kun 'bigs zhes pa ste khung dang / tshigs dag ces pa ste tshegs kyi mdud pa dag dang / lte ba gnyis kyi cha shas pags pa 'dus pa de dag lhan cig ste ba'i khung ni sor mo gcig go/ /lte ba'i dbus su yongs su brtag pa ni lte ba nas brtsams te rgyab dang lhan cig ji srid lte ba tshun chad zlum bo la sor mo
[\[10b.4\]]bzhi bcu drug go/ /srid kyi rgya ru zlum po dag la pags pa'i 'og tu sor mo bzhi 'chad pa'o/ /sgang gnyis kyi steng du sor gcig go/ /brla zhes pa ni brla'o steng du mnyam gzhag yang dag pa'i gzugs bya'o/ /de dag steng gi dbus kyi bar la sor bcu gnyis so/ /brla'i rtsa ba'i zlum la sor mo sum cu
[\[10b.5\]]rtsa drug go/ /brla'i 'og gi dbus kyi zlum po la sor mo sum cu rtsa gnyis so/ /pus mo zhes ba ni pus mo'i rtsar yongs su bskor ba'i zlum la sor mo nye shu rtsa brgyad do/ /tshigs bcings pa sngon ma gnyis sor mo bzhi'o/ /pus mo 'og tu pus mo las sor mo ste long bu sor mo gnyis so/ /long bu mi mngon pa
[\[10b.6\]]la sogs pa ni sor mo'i tshigs gnyis ni mngon pa dang / sha yis 'khyil ba'o/ /de'i phyir rtsa ni gnas par 'gyur ro/ /rje ngar dag ni dbus kyi 'khyil ba sor mo nyi shu rtsa gcig gis yongs su zlum po nyid do/ /dngul kyi 'og tu sor mo bcu bzhis yongs su zlum pa'o/ /long bu'i 'og tu zhes pa ni zhabs kyi long
[\[10b.7\]]bu man chod la sor bzhi'o/ /long bu'i phyi rol nas ji srid sen mo'i rtse mo'i bar du zhabs kyi srid du sor bcu gnyis so/ /zhabs kyi phyed kyi zheng du'o zhes pa ni sor mo drug go/ /steng dang 'og gi rgyar sor mo gnyis so/ /zhabs gnyis kyi logs zhabs kyi long bu'i 'og rting pa la steng dang 'og tu sor
[\[11a\]]
[\[11a.1\]]bzhi'o/ /sor mo drug gi rgya las ni zhes pa la sogs pas ni rgya ste/ 'phred la sum 'gyur gyis zlum po ste zhes pa ni rting pa'i zur gcig nas gcig gi rting bang du zhabs dang lhan cig du zlum po la 'gyur ni sor mo bco brgyad ces pa'i don to/ /zhabs kyi sor mo lnga po rnams ni tshigs
[\[11a.2\]]gnyis pa rtse mo'i phyed du sen mos mdzes pa ni mthe ba chen no/ /sor mo lnga po rnams ni yongs su zlum pa'o/ /srid du sor mo gsum zhes pa ni ring du sor mo gsum mo/ /zhabs kyi mdzub mo ni srid du mtheb chen dang mnyam pa nyid do/ /de'i phyir mtheb chen gyi srid du 'dzum mo'o/ /cha bcu drug gi dbus ma dman zhing thub
[\[11a.3\]]ba'o/ /gung mo las brgyad chas dman pa ni ming med do/ /ming med las brgyad chas dman pa ni mtheb chung ngo / /sor mo rnams ni sor gcig gi dpangs su'o/ /mtheb chen ni phyed dang bcas pa'i sor mo'i dpangs su'o/ /zhabs kyi phyed rgyab rus sbal gyi rgyab lta bu'o/ /zhabs kyi mthil 'khor lo la sogs pas rnam
[\[11a.4\]]par brgyad pa go /mnyam du 'brel pa ni dang po'i rkang pa ltar ma chad par 'brel pa'o/ /bya'i sgo nga zhes bya ba la sogs pas ni zhal rnam pa bzhi ru gsungs so/ /skyes bu chen po'i zhal ni bya'i sgo nga'i rnam pa'o/ /maN+Dal gyi rnam pa'o ni khro bo rnams kyi yin no/ /gru bzhi pa yang ngo / /rdzogs pa'i sangs rgyas rnams kyi
[\[11a.5\]]rab tu zhi bar bya'o/ /spyan ni dngas par gyur pa ste/ thams cad la gzigs par byed pa thams cad mkhyen pa'i spyan no/ /steng du lta bar byed pa dang / dman pa la brten pa dang / 'og tu lta ba yang ma yin par ro/ /bdag gis rnam 'grel 'di byas bsod nams des/ /sangs rgyas la sogs tshad ni rdzogs
[\[11a.6\]]byas te/ /rnam par mi rtog byang chub tshogs thob cing / /skye dgu rnams kyis rgyal ba nyid thob shog /yang dag par rdzogs pa'i sangs rgyas kyis gsungs pa'i sku gzugs kyi mtshan nyid kyi rnam 'grel rdzogs so// //rgya gar gyi mkhan po d+ha rma d+ha ra dang / /lo rtsA ba yar klungs pa grags pa rgyal mtshan gyis mang yul
[\[11a.7\]]gung thang gi rgyal sar bsgyur ba'o/ /grub pa kun mkhan chos rgyal gyi/ /gsung gi 'od zer snang ba rten/ /mkhas chen b+ho ba pa N+Di ta/ /dam chos 'dzin dag gsung brten nas/ /yar klungs grags ba rgyal mtshan gyis/ /gung thang rgyal sar legs par bsgyur//[ {D4316}]@##/ /rgya gar skad du/ pra ti
[\[11b\]]
[\[11b.1\]]bi m+ba lak+Sha NaM nA ma/ bod skad du/ sku zugs kyi tshad kyi mtshan nyid ces bya ba/ thams cad mkhyen pa la phyag 'tshal lo/ /a te'i ri la sangs rgyas pa'i/ /sngon gyi rgyud dang bstan bcos su/ /sku gzugs tshad kyi mtshan nyid rnams/ /thub pa rnams kyis sngon gsungs gang / /go rims ji bzhin
[\[11b.2\]]lhan cig tu/ /de 'dir yang dag bsdu ba'i phyir/ /thams cad mkhyen la phyag 'tshal nas/ /lha sku'i mtshan nyid brjod par bya/ /sor mo bcu gnyis lag mthil dang / /gdong dang mtho yang de bzhin du/ /don gcig ming du'ang 'di zhes bya/ /kA lam sor gnyis go la kAM/ /lag pa'i pad+ma'i bzhi cha la/ /
[\[11b.3\]]sor mo'i tshad du shes par bya/ /de nas sor mo brgyad cha yis/ /nas su mkhas pas reg par bya/ /sku yi yan lag nying lag gi/ /chag tshad don nges gsungs pas na/ /rnam pa 'di yis de bzhin du/ /mkhas pas chag tshad gzhal bar bya/ /gang zhig cung zad lus srid kyi/ /cha dgu yi ni cha gcig dang / /mtho
[\[11b.4\]]gang gdong du byas nas ni/ /de bzhin du ni rgyar yang ste/ /ba yig rnam pa a 'bras dang / /mkha' 'gro'i sgo nga til 'bras bzhin/ /de nas dbyibs kyi mtshan nyid ni/ /rnam pa bzhi zhes gsungs pa la/ /sor mo gcig gis dman pa ni/ /ba yig rnam pa'i tshad yin no/ /gang zhig sor mo gnyis dman pa/ /a
[\[11b.5\]]'bras lta bu'i zhes bya'i gdong / /gang zhig phyed bcas sor gcig dman/ /mkha' 'gro'i sgo nga 'dra bar brjod/ /gang zhig sor mo gsum spangs pa/ /til gyi 'bras bu 'dra bar brjod/ /gdong ni bzhi po rnams la yang / /rnam par spang bya 'gram pa la/ /til 'bras dbyibs kyi nges pa ni/ /lha mo
[\[11b.6\]]rnams kyi bzhin la 'dod/ /bstan bcos mi mthun bzhin byas nas/ /sbyin bdag rnam par nyams par 'gyur/ /bstan bcos mthun pa bzhin mdzad na/ /phun chogs dang ldan mnyen dang bcas/ /gtsug tor cha la sor bzhi ste/ /gdugs kyi rnam pa 'dra bar bya/ /sor mo phyed dang sor mo bzhi/ /dpral ba ru ni
[\[11b.7\]]yongs su grags/ /dbral ba'i phyed kyi nges pa ni/ /sor mo bcu dang ldan par bya/ /sor gnyis mig bar de bzhin du/ /sna gong phyed bcas sor mo dang / /sor gnyis logs dang steng du ste/ /sna yi rgyud la nas gsum mo/ /sna rdog zlum po sor mo ste/ /rgyud kyi rtsa ba nas gnyis so/ /rna ba snyan gyi bu ga
[\[12a\]]
[\[12a.1\]]ni/ /nas gsum yin te shin tu mdzes/ /dung bzhin 'di ni 'khyil pa ste/ /mkhas pa yis ni chad ldan bya/ /'di tshad yang dag rig pa yis/ /lce yi khyim du rab gsungs pa/ /til gyi ma tog sna ma dang / /ne tso khra yi gdong pa bzhin/ /sor gcig dang ni nas gnyis
[\[12a.2\]]te/ /de yi 'og gi cha ru gsungs/ /ma mchu la ni nas drug ste/ /ya mchu la ni nas bzhir bya/ /pad sgros steng du gnas pa ni/ /sor mo yi ni sum char bya/ /zhal gyi ma mchu mtshungs pa la/ /rgya ru sor mo gnyis su bya/ /gyes mtshams nas drug dbus su ni/ /sna tshogs re khA bri bar bya/ /zhal gyi
[\[12a.3\]]grwa yang sor mo phyed/ /cung zad tsam zhig dma' bar byed/ /kos ko'i zhing du sor gnyis te/ /srid kyi tshad du nas bcu'o/ /sor phyed smin ma'i dbus su ste/ /sor mo lnga ni ring du bya/ /nas phyed smin ma'i re khA'i tshad/ /ma nyes gzhu yi dbyibs 'dra'o/ /sor gnyis nas gnyis spyan la ste/ /rgya yi sum
[\[12a.4\]]cha spyan gyi ni/ /sum cha nag por yang dag gsungs/ /de yi sum cha spyan 'bras yin/ /nas phyed rdzi ma'i chad du gnas/ /ku mud u t+pal 'dab 'dra dang / /pad+ma'i 'dab 'dra nya lto 'dra/ /mig mthar sor bzhi shes par bya/ /myos 'bab la ni sor mo gcig /snyan gyi zheng du sor mo gnyis/ /srid du sor
[\[12a.5\]]mo bzhi yin no/ /snyan gyi rgyab kyi 'gyur ba nas/ /sor mo gnyis su yongs su grags/ /mdun khyud yang dag sor mo phyed/ /de phyed stang gi sbur po bya/ sor mo yi ni bzhi cha yis/ /snyan shal gyi ni zhing yin no/ /snyan gyi gsang gnas nas gnyis te/ /ji ltar mdzes pa mu khyud nang / /snyan gyi mu khyud
[\[12a.6\]]rtsa ba nas/ /gri gug dbyibs su rab tu grags/ /snyan gnyis dag gi dbus kyi ni/ /dbu la sor mo bco brgyad do/ /yang na mtho do nyid du gsungs/ /sor bcu gnyis bcug gcig the tshom med/ /smin mtshams spyan dbus dag la ni/ /sor mo gnyis su yongs su grags/ /snyan gyi rtsa dang kos ko'i bar/ /
[\[12a.7\]]sor mo rnams ni brgyad du 'gyur/ /de bzhin kos ko dbral ba dang / /spyan dag kyang ni mtshungs par bya/ /zhal gyi gru sogs mig 'bres dag /thig ni mnyam pos gzhal bar bya/ /smin ma'i re khA snyan rtse'i thig /thig gis mnyam du tshad par bya/ /snyan gyi mdun khyung spyan dbus kyang / /de bzhin du ni mnyam par
[\[12b\]]
[\[12b.1\]]gzhal/ /lkog ma'i steng ni sor mo bzhi/ /mgul pa'i srid kyang de bzhin no/ /phrag rtsa dang ni snyan rtsi'i bar/ /ji srid sor mo drug yin no/ /kos ko'i sha ni zlum po ste/ /ji ltar mdzes par byas nas ni/ /de yi tshad du 'phyang ba'o/ /kos ko'i khung dang snyan khung gi/ /dbus kyi khung ni thung zhing
[\[12b.2\]]dma'/ /cod pan dang ni ral pa bcings/ /'khyil pa skra yi lhag ma dang / /gtsug phud dang ni rtse mo gsum/ /dbu rgyan dang ni thor tshugs bcings/ /de rnams sor mo brgyad du ring / /de bas lhag par mi bya'o/ /dge dang mi dge 'chad 'gyur ba'i/ /zhal gyi rnam pa cung zad ni/ /'dzum zhing
[\[12b.3\]]mnyen par byas nas ni/ /mtshan nyid dang ni ldan par bya/ /bska dang tsha ba dang ni dro/ /de bzhin du ni skyur dang kha/ /gdong gi dbyibs ni rig byas nas/ /ring du yongs su srang bar bya/ /de nas gzhan yang bshad bya ba/ /lus kyi tshad kyi mtshan nyid ni/ /mgrin pa'i mtshams nas lte ba'i bar/ /gnyis
[\[12b.4\]]kyi gdong pa gnyis su bya/ /lte ba mdoms kyi sba ba dang / /rtsa nas 'phred la logs dag dang / /phang tshos dag dang de bzhin du/ /mgrin mtshams nu ma'i dbus dag du/ /nu ma'i mthar yang de bzhin du/ mgrin logs dpung ba'i rtse mo nas/ /mtho re'i tshad du rab tu gsungs/ /lte ba nu ma'i bar
[\[12b.5\]]cha ni/ /sor mo rnams ni bcu bzhi ste/ /thig ni mnyam du gdab par bya/ /de bzhin mgrin mtshams brang gi gzhol/ /lus kyi rked pa'i rgya la ni/ /mtho ni gsum gyi tshad du gsungs/ /rgyab la sor mo drug dag bya/ /de bzhin brang gi nu ma'i mthar/ /nu ma'i dkyil 'khor logs su ni/ /sor mo gnyis kyi
[\[12b.6\]]tshad kyis so/ /nu ma'i rtse mo nas gnyis zlum/ /nas gsum lte ba'i dkyil 'khor la/ /lte ba'i zabs ni mdzes byas la/ /g.yas su 'khyil bas mtshan pa'o/ /sor gnyis gsang ba'i gnas la ste/ /sor gnyis gsum ni lag pa'i sreng / /de yi srid du gung mo'o/ /
[\[12b.7\]]mtho bong la ni sor bzhi bya/ /de dang mtshungs pa mthe'u chung / /gung mo'i srid las sen gang dman/ /mdzub mo ru ni shes par bya/ /mthe bo che yi rgya ru ni/ /zhing la nas rdog dgu yin te/ /phyed dang bcas pa'i gnas brgyad kyis/ /gung mo'i zheng ni mdzes par bya/ /gnyis po nas rdog brgyad du rig/ /
[\[13a\]]
[\[13a.1\]]mthe'u chung ni nas bdun shes/ /mtheb chung rtsa nas mkhrig ma la/ /sor mo rnams ni lnga ru 'dod/ /lag mthil dbus kyi zhing la yang / /de yi tshad kyis shes par bya/ /mthe bo'i tshigs nas mkhrig ma'i bar/ /ji srid song mo bzhi yin no/ /mtho bo'i rtsa nas mdzub mo'i bar/ /ji
[\[13a.2\]]srid sor mo gnyis su 'gyur/ /sor mo rnams ni tshigs pa gsum/ /mthe bong la ni tshigs gnyis 'gyur/ /sor mo so so rnams kyi ni/ /tshigs pa rnams ni mnyam du brjod/ /rtse mo zlum zhing phra bar rig /tshigs su rnams ni bde bar sbyar/ /so la sor phyed rtse mo ste/ /'phred la tshigs phyed de bzhin
[\[13a.3\]]du/ /sen mo'i rtsa ba zla phyed kyi/ /rnam pa cad du mkhas pas bya/ phyag gi mthil ni gang bar bya/ /dge ba'i re khAs nye bar mdzes/ /phyag gi re khA 'chad 'gyur ba/ /lha rnams kyi ni dge ba'i mtshan/ /dung dang pad+ma rgyal mtshan dang / /'khor lo rdo rje shag ti dang / /'khyil ba bum pa zla ba gdugs/ /
[\[13a.4\]]de bzhin dpa' be'u lcags kyu gdugs/ /rtse gsum nas ni phreng ba dang / /nor gsum gyi ni de nyid bya/ /lte ba gsang ba'i dbus dag ni/ /brla yi rtsa ba mtshungs par bya/ /brla ni mtho dor ring ba nyid/ /rje ngar rings su gdong gnyis bya/ /pus mo la ni sor gnyis gnyis/ /long bu song gnyis gcig tu
[\[13a.5\]]shes/ /rting ba sor gnyis gnyis su shes/ /bim pa'i 'bras bu smin pa bzhin/ /zhabs kyi phyed du sor mo bdun/ /srid kyi chad du sor mo bcu/ /zhabs kyi bzhi char gyur ba yis/ /mtheb chen gyi ni srid du brjod/ /de dang rtse mo mtshungs par shes/ /gung mo nas phyed kyis dman la/ /ming med sen
[\[13a.6\]]mo phyed gyis so/ /mtheb chung tshigs pas dman pa'o/ /mthe bo che yi zhing du ni/ /nas ni bcu ru shes par bya/ mtheb chen sor mo'i rtse mo yi/ /bar la nas ni gsum du 'gyur/ rtse mo'i zhed la nas dgu ste/ phyed bcas nas brgyad gur mo'i/ /ming med zhing du nas brgyab dang / mtheb chung nas
[\[13a.7\]]ni bdun rnams su/ /tshad kyi mtshan nyid du ni gsungs/ a 'bras nu'i dbyibs 'dra bar/ /mtho bo cha ni rtag tu bya/ /zhabs kyi bol gong rus sbal gyi/ /rgyab kyi rnam pa mtshungs par bya/ /zhabs kyi sor mo'i dbyibs rnams ni/ /chu skyes pad+ma 'dra bar grags/ /zhabs kyi mthil dag mnyam
[\[13b\]]
[\[13b.1\]]par bya/ /son mo'i dbyibs ni nya phyis bzhin// //de nas gzhan yang bshad bya ba/ /yongs su zlum po'i mtshan nyid ni/ /sor mo sum cu rtsa gnyis kyis/ /dbu ni yongs su zlum par shes/ /sor mo bco lnga sum 'gyur gyis/ /dbu ni yongs su zlum par bya/ /zhes pa'ang 'byung ngo / /mtshan 'og
[\[13b.2\]]dag gi dbus kyi rgyar/ /'dir ni sor mo nyi shu ste/ /sor gnyis bcu dgu rnams kyi ni/ /blo ldan rnams kyis zlum por bya/ /lag pa'i rtsa bar bar dang rtse/ /sor mo brgyad drug bzhi yin te/ /rang gi rgya yi tshad kyi ni/ /sum 'gyur gyi ni zlum por bya/ /lto ba rang dbu sa rgyal ni/ /sor mo bco lngar shes par
[\[13b.3\]]bya/ /'og tu sor mo bcu drug ste/ /sor mo bco brgyad rked pa la/ /sor gnyis drug ni brla yi rtsar/ /byin pa'i dbus su sor mo drug/ /byin pa'i mtha' mar sor gnyis gnyis/ /phyed bcas rgya ru rab tu sbyar/ /de rnams kun kyang de bzhin du/ /zlum po sum 'gyur nyid du bya/ /de bzhin sor mo
[\[13b.4\]]kun kyang ni/ /zlum po nyid du rig par bya/ /dbu yi rgyab phyogs ltag pa ni/ /sor gnyis phyi ru phyed par grags/ /rgyab kyi rgyud ni mnyam par bya/ /phang tshos mnyam par 'phyangs pa la/ /brla dang rkang pa byin pa yang / /sor mnyam bar ni 'phyad bar bya/ /rgyab kyi mtshan nyid reg bya ba / /de ni bsdus
[\[13b.5\]]pa'i don gyis bstan/ /mu tig gser gyi do shal sogs/ /rna rgyan dpung rgyan lag gdub dang / /gos dang na bza'i bkod pa yis/ /sku yi gnas la brgyan par bya/ /sku gzugs lhag dang bcas pa yi/ /yon tan skyon rnams brjod bya ste/ /ring zhing yangs dang ldan gyur na/ /gnas rnams legs par
[\[13b.6\]]bstan pa ster/ /dbu ni gdugs kyi dbyibs lta bus/ /nor bu 'bru ni legs 'phel ster/ /dpral ba smin ma'i dbyibs legs pas/ /rtag tu dpal ni ster bar 'gyur/ /pad sgros ne tsho'i 'dra ba yis/ /skyes dgu bad bcas rgyal bar 'gyur/ /sku ni mgrin pa dung 'dra na/ /dngos grub thams cad rtag tu byed/
[\[13b.7\]]sku ni seng ge'i dbyibs 'dra bas/ /lo legs dang ni snyobs 'phel 'gyur/ /phyag ni glang chen lag 'dra bas/ /'dod pa'i don kun sgrub par byed/ /phyal legs 'thu rnams phun tshogs shing / /rtag tu lo legs rnams su byed/ /brla yi tsha ni legs par 'phel/ /byin pa'i dbyibs legs grong rnams
[\[14a\]]
[\[14a.1\]]'phal/ /sku yi khabs ni legs gyur pas/ /tshul khrims rig pa rab tu 'grub/ /de rnams sku yi bsngags brjod nas/ /dman pas yul phyogs nor rnams 'joms/ /zheng dang srid du dman pa yis/ /mu ge dang ni yul 'joms 'gyur/ /lus dman gyur pas sgur po dang / /shangs
[\[14a.2\]]dman bas ni khro ba dang / /g.yon mig phyugs rnams zad byed cing / /snying mig nor ni 'dzad bar byed/ /mig chung mig ni zlum po dang / /de bzhin du ni mig yon dang / /mig dman ba dang 'og mig rnams/ /ring du rnam par rig par bya/ /sku yi phyal ni dman gyur na/ /'bru rnams rtag tu nyams par
[\[14a.3\]]byed/ /skra yi brla ni dman gyur na/ /ma la gnas brtan ltung bar 'gyur/ /shangs dang spyan dang phyag sor gsum/ /thung ba rnams ni nyes pa che/ /mgrin pa kos ko rje dar gsum/ /ring ba rnams ni nyes pa che/ /dbu dang snyan dang shangs dang gsum/ /phra ba rnams ni nyes ba che/ /de phyir skyon yon shes byas
[\[14a.4\]]nas/ /sku gzugs rnams par spros par bya/ /sring du mtho dgu'i chad kyis ni/ yongs su zlum po mnyam du bya/ /A tre ya'i theg le zhes pa las mtho dgu pa'i mtshan nyid do// //yang na zheng la phyed bcas brgyad/ /lha rnams dang ni mi rnams kyi/ /mi rnams la ni mtho brgyad dang / /mi mo brgyad dang bdun
[\[14a.5\]]yang yin/ /dge ba drug bdun mtho yis ni/ /yongs su zlum dang bangs su mtho/ /rnams kyi mtshan nyid rtags rnams ni/ /ji skad gsungs bzhin dgod par bya/ /lha mo rnams kyi mtshan nyid kyi/ /srid du gdong brgyad mkhas pas bya/ /gdong la sor drug gnyis su bya/ /lus la sor mo bcu gcig gis/ /
[\[14a.6\]]'phred la mgrin nas nu ma dang / de bzhin gnyis po nu rtse'i bar/ /thams cad gdong gi nang nas ni/ /lus ni rnam par brjod par bya/ /chu so'i dbus ni sor lnga dang / /sor mo bcu ru shes par bya/ /rked pa sor mo nyi shur bya/ /brla ni sor mo bcu gcig dang / /phus mo sor gsum de bzhin du/ /rje ngar sor mo
[\[14a.7\]]bco brgyad ro/ /long bu la ni sor gnyis bya/ /lha mo rnams kyi mtshan nyid dge/ /rong mo sum cu rtsa gsum gyis/ /dbu ni yongs su zlum por bya/ /phyag gi rtsa ba sor lnga yi/ /sum 'gyur gyi ni zlum por bya/ /sor mo gsum gyis mkhrig ma'i mtshams/ /de bzhin du ni zlum por bya/ /brla yi dbus su sor
[\[14b\]]
[\[14b.1\]]gnyis drug /sum 'gyur gyis ni zlum por 'gyur/ /byin pa'i dbus su sor mo lnga/ /sum 'gyur gyis ni zlum por 'gyur/ /thams cad du ni sum 'gyur te/ /sor mo rnams kyang de bzhin no/ /mig gi mtha' dang mig dang ni/ /nu ma de bzhin rked pa rnams/ /cung zad cha ni lhag tu bya/ /skye bo blta na sdug
[\[14b.2\]]par 'gyur/ /A tre ya li thig le las/ /mtho brgyad kyi ni mtshan nyid do// //de nas gzhan yang bshad bya ba/ /byis pa rnams kyi mtshan nyid ni/ /yon tan drug gi byis gzugs dang / /dmag dpon yang ni yon tan drug /log 'dren gnod sbyin rnams kyi ni/ /gzugs brnyan tshad kyi mtshan nyid do/ /
[\[14b.3\]]mgo yi steng du sor gnyis shes/ /gdong ni sor gnyis drug tu 'gyur/ /mgrin pa la ni sor gnyis bya/ /lus la sor mo nyi shur 'gyur/ /sor gsum cha yi lte ba dang / /zabs su'ang de bzhin sor gsum mo/ /brla ni sor gnyis mdun du bya/ /pus mo se bzhin sor gnyis so/ /rje ngar sor mo drug
[\[14b.4\]]tu bya/ /long bu sor mo gcig tu shes/ rting ba la ni sor mo gsum/ /ji ltar sngon ma'i rim pa yis/ /rkang pa'i srid du sor gnyis lnga/ /mthe bong la ni sor gnyis te/ /mthe bong rtse mo mnyam par bya/ /nas kyis dman pa gung mo ste/ /sen mos dman pa ming med do/ /mtheb chung nas kyis dman pa'o/ /
[\[14b.5\]]sor mo brgyad kyis mgrin mtshams nas/ /dpung cha de bzhin sor mo dgu/ /lag ngar sor gnyis lnga yin te/ /lag pa'i srid du sor gnyis gnyis/ /sor mos dman pa mdzub mo ste/ /ming med gung mo'i sen phyed kyi/ /cha yis dman par bya ba ste/ /ming med la ni nas kyis dman/ /mtheb chen mtheb
[\[14b.6\]]chung srid du'o/ /A tre la'i thig le zhes pa las mtho bdun gyi mtshan nyid do// //den pa gzhan yang bshad bya ba/ /mtho drug pa yi mtshan nyid ni/ /sor gcig mgo bo'i steng du ste/ /yon tan gsum mgur zlum por bya/ /sor gnyis drug ni gdong dbus la/ /rna ba sna rtse de bzhin du/ /sor gnyis gsum
[\[14b.7\]]ni mgrin dbus la/ /lto dbus sor mo bcu drug go/ /lus la sor gnyis drug tu 'gyur/ /rkad ba sor gnyis bdun yin no/ /brla dbus sor gnyis bzhi yin te/ /pus mo sor bzhi nas drug go/ /byin pa'i dbus la sor mo lnga/ /long bu de bzhin sor mo gsum/ /sor mo lnga yis rkang pa yi/ /
[\[15a\]]
[\[15a.1\]]zhing gi tshad du yongs su grags/ /nas dgu yis ni mtheb chen te/ /de bzhin bar ni nas gsum mo/ /nas brgyad kyis ni rtse mo bya/ /nas bdun gyis ni gung mo bya/ /nas rdog drug gis ming med la/ /mtheb chung la ni nas rdog lnga/ /de bzhin du ni mkhas ba yis/ /
[\[15a.2\]]rkang pa'i sor mo mdzes pa dang / /sor mo de bzhin rting ba'i rgya/ /ji skad gsungs pa bzhin du bya/ /A hre ya'i theg le zhes pa las mtho drug gi mtshan nyid do// //de nas gzhan yang bshad bya ba/ /mtho bcu pa yi mtshan nyid ni/ /tshangs ba lha mo tsar tsi ka /drong srong bram
[\[15a.3\]]ze srin mo rnams/ gang zhig lha dang sangs rgyas rnams/ /blo dang ldan pas sku gzugs bya/ /mkhas pas brtsam bya 'di rnams kyi/ /gzhan rnams kyis kyang de bzhin bya/ /gtsug tor la ni sor bzhir 'gyur/ /bzhin la de bzhin sor gnyis drug /mgrin pa sor mo bzhi ru bya/ /lus la sor mo sum
[\[15a.4\]]cu drug /de bzhin dbyi la sor mo bzhi/ /brla la sor mo sum bcu drug /pus mo sor mo lnga ru shes/ /rje ngar sor mo sum bcu drug /long phu sor mo gnyis su shes/ /sor mo lnga yis shin tu mdzes/ /'og gi cha la rab tu bya/ /sor gnyis dku yis de bzhin du/ /dpung ba'i cha la rab tu
[\[15a.5\]]bya/ /mgrin mtshams brang zhol rtse de bzhin/ /sor gnyis bcu ru shes par bya/ /dbung pa la ni sor gnyis gsum/ /de bzhin lag dang sor mo brgyad/ /lag pa'i yal ga blang ba ni/ /sor mo bdun du shes par bya/ /ji ltar mdzes par bya ba ni/ /sha yi 'khyil bag rnams su
[\[15a.6\]]shes/ A tre ya'i thig le zhes pa las mtho bcu'i mtshan nyid do// //yang dag thub pa rnam par ni/ /thung ngu'i tshad du gsungs pa yi/ /sku gzugs chen po'i bkod pa ste/ /rab tu bshad bya da ni nyon/ /khru ni bco lnga lhag pa yang / /sku gzugs chung dur shes par bya/ /bar
[\[15a.7\]]ma nyis 'gyur dag tu shes/ /chen po rnams ni sum 'gyur ro/ /gal te bdag nyid dag 'dod ni/ /de las gzhan bas mi bya ste/ /sku ni tshar ba mi ster dang / /yang na nor rnams zang bar byed/ /sku ni chag pas rigs nyams shing / /gas pas phyogs rnams 'khrug par byed/ /sku'am
[\[15b\]]
[\[15b.1\]]gal te ling ga dang / /lha mo ma mo'i tshogs de bzhin/ /go cha'i las ni blta byas nas/ /myur du de rnams gshegs par bya/ /me tog mchod yon de bzhin du/ /spos dang zhal zas gtor ma dang / /gos la sogs pa dngul bya zhing / /de bzhin sbyin sreg las byas nas/ /dge dang zhi ba'i chu bo
[\[15b.2\]]la/ /lha yi sngags ni bzlas byas nas/ /skra dang thag pa mun dza dang / /zar ma du ka la de bzhin/ /cho ga bzhin du ba bltas nas ni/ /thag pa yis ni bcing bar gsungs/ /khyu mchog steng du bcings nas ni/ /lha rnams rnyid pa sbyan drang sal/ /gos kyi rang bzhin sku gzugs ni/ /chu bo chen po'i 'gram
[\[15b.3\]]dag dang / /de bzhin gtsang po 'dus rnams la/ /de ru de bzhin 'phang par bya/ /gser dang dngul dang de bzhin du/ /zangs dang rag na rang bzhin yang / /gal te bdag nyid dpal 'dod na/ /kun kyang me la gzhu bar bya/ /shing gi rang bzhin las gyur sku/ /de bzhin gos kyis yongs dril nas/ /snum dang
[\[15b.4\]]sbrang gis brlan byas la/ /sgron me yis ni spar bar bya/ /sa rdo rang bzhin las byang sku/ /ri bo'i phyogs gyur gang zhig tu/ /sa ni mig gang tsam brkos nas/ /sku gzugs sbas te dgang bar bya/ /sku gzugs rnying pa gshegs bya ba/ /bdag nyid chen po rnams kyis bya/ /dus ni bye ba stong rnams su/ /lha yi
[\[15b.5\]]'jig rten rnams kyis mchod/ /A tre ya'i thig le zhes pa las rnying pa gshegs su gsol ba'i mtshan zhig tu/ /drang srong chen po A tre'i bus mdzad pa'i sku gzugs kyi mtshan nyid rdzogs so// //mkhas pa d+harma d+ha ra dang / sgra bsgyur grags pa rgyal mtshan gyis/ /sku gzugs chag
[\[15b.6\]]tshad mchan nyid kyi/ /sgra don legs pa'i bsgyur ba yin//[ {D4317}]@/ /grub thob brgyad bcu'i mngon par rtogs pa bzhugs/ @##/ /thams cad mkhyen pa la phyag 'tshal lo/ /lU yi pa du ba'i mdog can/ skye pa dang lhan cig pa'o/ /ling pa ba mdog ser po bud med
[\[15b.7\]]dang lhan cig pa'o/ /ku bi rU pa mdog dkar po bud med dang lhan cig pa'o/ /Deng gi ba mdog ser po bud med dang lhan cig pa'o/ /klu sgrub zhabs gur gum gyi mdog can bud med dang lhan cig pa'o/ /ka kha ya la ba kha dog dkar po skyes pa dang lhan cig pa'o/ /mtsho skyes rdo rje mdog ser po zhabs
[\[16a\]]
[\[16a.1\]]g.yon phyed kyi skyil krung gi gang can bud me dang lhan cig ba'o/ /za nyal 'chag mdog sngo ljang dge slong gi gzugs skyes pa dang lhan cig pa/ /sa ra ha pa mdog ser po bsam gtan gyi phyag rgya can bud med dang lhan cig pa/ /ri khrod pa ru ba'i mdog can skyes pa dang lhan cig pa/
[\[16a.2\]]sgeg pa'i rdo rje mdog ser po rdo rje dril bu'i phyag rgya can bud med dang lhan cig pa/ bA ri ka pa mdog ser po skyed pa dang lhan cig pa/ yi shes zhabs dge slong kha dog dkar po skyed pa dang lhan cig pa'o/ /AN+Da ta pa nag po bud med dang lhan cig pa/ /theg pa ser po bud med dang lhan cig pa/ pad+ma rdo rje
[\[16a.3\]]dkar sham zhabs g.yas brkyang g.yon phyed skyil krung gi gar gyis bzhugs pa bud med dang lhan cig pa/ dbyag gnyen rdza gsar pa'i mdog can spong chos kyi 'khor lo'i phyag rgya can skyes pa dang lhan cig pa/ dzA lan+d+har pa rog gnyer ba dang mtshungs pa gar gyi zhabs can bud med dang lhan cig pa/ chos
[\[16a.4\]]kyi grags pa gur gum gyi mdog can dge slong gi dges pa skyes pa dang lhan cig pa/ bu ba ser po bud med dang lhan cig pa/ /ka shi rib bzhengs pa'i gur gum gyi mdog can bud med dang lhan cig pa/ tog tse ba ljang gu skyes pa dang lhan cig pa/ i na dra b+hu tib rgyal po'i 'gying bag gis bzhugs ba sngo ljang bud
[\[16a.5\]]med dang lhan cig pa/ klu'i byang chub chog pus gnas pa spyi bor phregs sgra'i phyag rgya can nag po bskyes pa dang lhan cig pa'o/ /'od mdzad zhabs rdza gsar gyi mdog can la gri bsnams pa su bud med dang lhan cig pa/ ma gan Di pa sngon ljang skyes pa dang lhan cig pa/ Do ma bi ba dkar sham stag gi smad steng na
[\[16a.6\]]gnas pa bud med dang lhan cig pa/ thod pa can dkar sham skyes pa dang lhan cig pa/ la ba pa la bar bsnams pa rdza gsar gyi mdog can bud med dang lhan cig pa/ tai lo pa nag po bud med dang lhan cig pa/ mar ma mdzad dkar sham gzhon nu'i cha byad can bud med dang lhan cig pa'o/ /dge bsnyed zla ba sngo ljang po ti'i
[\[16a.7\]]phyag rgya can bud med dang lhan cig pa'o/ /ra bu ta nag po skyes ba dang lhan cig pa/ dga' ba'i rdo rje skyes pa dang lhan cig pa/ ka dol pa phyag slong ba'i snod can skyes pa dang lhan cig pa/ /lpags lham mkhan dkar po bud med dang lhan cig pa/ ba gal pa nag po bzhengs pa phyag na bum pa bsnams bskyes pa
[\[16b\]]
[\[16b.1\]]dang lhan cig pa/ bsu baN+D+ha ba g.yas pas rlung g.yab g.yon pas bum pa bsnams brdza gsar blta bu bud med dang lhan cig pa/ tsa bi DIb gur gum gyi mdog can 'jar khyim dang ras bsnams pa sngo ljang bud med dang lhan cig pa/ dam tshig rdo rje bdud rtsi'i thod pa bsnams pa sngo ljang bud med
[\[16b.2\]]dang lhan cig pa/ ce spyang zhabs rdza gser gyi mdog can skyes pa dang lhan cig pa/ ka ran pa sngo ljang med dang lhan cig pa/ d+ha mu ba phyag na rda 'dzin pa nag po skyes pa dang lhan cig pa/ d+ha ma ba ser po bzhengs pa bud med dang lhan cig pa/ ku mA ri pa ga nu'i gzugs dang kha dog gcan bud med dang lhan
[\[16b.3\]]cig pa/ ban+d+he ba rus pa'i rgyan cha can phyag na gri gug dang thod pa bsnams pa gar gyi zhabs can bud med dang lhan cig pa/ ku ba ji ba gur gum gyi mdog thod pa bsnams pa skyes pa dang lhan cig pa/ rin chen myu gu rin po che'i phur ma bsnams pa sngo ljang bud med dang lhan cig pa/ ral gri grub pa nag po ral
[\[16b.4\]]gri dang lhung bzed kyi phyag rgya can 'greng ba skyes pa dang lhan cig pa/ d+ha ki brdza gsar gyi mdog can rdza rnga bzung bud med dang lhan cig pa/ ku ma ru ba gar gyi zhabs can dkar po skyes pa dang lhan cig pa/ Ten Ta na ba ser po rtswa phad bzung ba bud med dang lhan cig pa/ spyod pa ba gur gum gyi mdog can
[\[16b.5\]]bgreng ba bud med dang lhan cig pa/ ko blas mkhan lag sha bzung ba skyes pa dang lhan cig pa/ kun tha zhabs gur gum gyi mdog can bud med dang lhan cig pa/ di pA ka ri ti pa ser po thal mo sbyar ba skyes pa dang lhan cig pa/ bzhi gtum nag po bud med dang lhan cig pa/ dge slong 'dun
[\[16b.6\]]skyong rdza gsar gyi mdog can skyes pa dang lhan cig pa/ khrus mkhan gur gum mdog can bud med dang lhan cig pa/ d+ho kaMDi pa ser po bud med dang lhan cig pa/ be sna sngo ljang bud dang lhan cig pa/ dbyug pa ba ser po bud med dang lhan cig pa/ yan lag med pa'i rdo rje ser po khro bo'i zhabs mtshan
[\[16b.7\]]ma 'greng ba rdo rje dril bu'i phyag rgya can rus pa'i rgyan can bud med rang lhan cig pa/ 'phags pa'i lha 'greng ba dge slong gi rang bzhin skyes pa dang lhan cig pa/ la ba pa gur gum gyi mdog can mnyam gzhag gi phyag can bud med dang lhan cig pa/ thag pa mkhan dkar sham zhabs 'khril ba bud med
[\[17a\]]
[\[17a.1\]]dang lhan cig pa/ sa ra ha nag po 'greng ba phyag na mda' gzhu bsnams pa skyes pa rang lhan cig pa/ dpal 'dzin zhabs chos kyi 'khor lo'i phyag rgya can bud med dang lhan cig pa/ tsa tra li pa gur gum gyi mdog bzhengs pa bud med dang lhan cig pa/ ko ke lo pa rdza gsar gyi
[\[17a.2\]]mdog can 'gying cha gnas pa bud med dang lhan cig pa/ dril bu pa gur gum gyi mdog phyag na rdo rje dril bu bsnams pa rtags langs pa zhabs g.yas brkyang ba g.yon bskum bud med dang lhan cig pa/ nA ro pa mdog sngo ljang bud med dang lhan cig pa/ khyi mo can bzhengs pa me lo'i mdog can bud
[\[17a.3\]]med dang lhan cig pa/ rin chen 'byung gnas zhi ba dge slong ser po phyag na po ti bsnams pa skyes pa dang lhan cig pa/ ka ra li pa ser po gar gyi zhabs can bum pa bsnams pa bud med dang lhan cig pa/ mkha' mkhan ser po phyag na rdo rje dril bu bsnams shing glog la sdig mdzub byed pa bud med dang
[\[17a.4\]]lhan cig pa/ khan+da ri pa me tog ku sum pa'i mdog can bya'i tshogs su spro ba skyed pa dang lhan cig pa/ g.yung po me lo'i mdog can langs pa 'bar ba thogs pa bud med dang lhan cig pa/ byil can mo'i mdog can bud med dang lhan cig pa/ kan pa rnal 'byor ma ser mo gar phyag dang thod ba 'dzin
[\[17a.5\]]pa skyes pa dang lhan cig pa/ /rnal 'byor ma me mkhal me lo'i mdog can rdo rje dang dril bu 'dzin pa'i phyag rked par gnas pa bud med dang lhan cig pa/ rnal 'byor ma grub pa can dpal mo sngo ljang zhabs g.yas bskum pa g.yon brkyang ba mi ro'i stan la gnas pa phyag na rdo rje dril bu 'dzin pas rig ma la 'khyud pa
[\[17a.6\]]rus pa'i rgyan can bud med dang lhan cig pa/ nI lo ba sngon po mol pa'i phyag rgya can skyes pa dang lhan cig pa/ yi shes myu gu dkar po mi 'jig pa'i phyag rgya can bud med dang lhan cig pa/ rang rang gi las dang rjes su mthun pa'i tshul 'dzin pa bcu phrag brgyad dang bzhi'i go rim rdzogs so// //
[\[17a.7\]]mi pham zla bar dang / b+ha ba b+ha Ta ba dang / dge ba'i go cha dang / gnas bzi'i grub thob dang bcas pa bal po'i yul gyi bu lon khod pa snyam nas lo nyis brgya dgu bcu rtsa gcig na/ lba zla'i nag po phyogs kyi chos drug gi nyin bar skar ma khag la dge slong dpal sdes sems can thams cad kyi don du bris pa'o// //
[\[17b\]]
[\[17b.1\]{D4318}]@##/ /rgya gar skad du/ sarbe shwar ras yA na ri ga ha ri sa rI puSh+w+Ti ka ra nA ma/ bod skad du/ thams cad kyi dbang phyug gi bcud len nad thams cad 'joms shing lus stobs kyi stobs rgyas par byed bzhes bya ba/ thams cad mkhyen pa la phyag 'tshal lo/ /dang po dngul chu sbyang ba'i don du so phag gi phye ma
[\[17b.2\]]dang sbyar la lan bdun gyi bar du btag cing sbyang bar bya'o/ /de'i skabs su yang nyi ma la bdun par bya'o/ /shing a kon gyi 'o mas lan bdun gyi bar du btag cing sbyang bar bya'o/ /de'i stabs su yang nyi ma la bdug par bya'o/ /yang shing po 'un gyi 'o mas sngar bzhin no/ /ka m+Te zhes bya ba'i shing tsher ma can gyi khu bas sngar bzhin
[\[17b.3\]]no/ /ku mA ra'i khu bas sngar bzhin no/ /tsi tra'i khu bas sngar bzhin no/ /mdzo tsha'i khu bas sngar bzhin no/ /sman de rnams bkrus shing dngul chu bzung ngo / /ling gi zhes bya ba'i sman 'dab ma gsum pa/ ro tsha me tog med pa/ sdong bu mtho gang tsam yod pa'i khu ba blugs zhas btags pas skam zhing skud pa ltar drang du 'dod
[\[17b.4\]]par 'gyur ro/ /zangs spyod bar 'dod pas srab mor byas la skyur po'i nang du zhag bdun gyi bar du spang ngo / /dar ba'am chur khul yang de bzhin no/ /legs par bkru bar bya'o/ /de nas zangs dang mu zi mnyam par byas la rdza gong nang du ba mi 'chor bar bya'o/ /dngul chu lta bur dkar por 'gyur ro/ /gsha' tshe spyod ba la pong gi khu
[\[17b.5\]]bas sngar bzhin no/ /lcags gsad par 'dod pas ba'i tshul 'bru gsum btab la srab mor byas la gzhug go/ /bcug pa ni bsregs pas so/ /phyi nas yang 'bru gsum bcug la zangs bzhin no/ lhang cher gsar par 'dod pas zhib tu btags la skyur por bcug la zangs bzhin no/ /a ra b+he'i lo ma ni gnyen po yin te zangs
[\[17b.6\]]bzhin no/ /ba'i lci bas kha mnan par bya'o/ /rdo pha wang gsad par 'dod pas/ k+Shi ri ka na ta'i lo mas nyi ma la lan bdun bdug par bya'o/ /mar khu tshan re bcug pa sngar gyi thabs bzhin no/ /dkar por song ba ni 'byed pa'o/ /dngul sbyang bar 'dod pas nir ba si'i khu bas lan bdun gyi bar du lcags bzhin du gsad bar bya'o/ /ji
[\[17b.7\]]ltar dngul chu gsad pa bzhin du bi ma la yang gsad par bya'o/ /gser sbyong bar 'dod pas ka tsa na'i ba ji ltar zangs gsod pa bzhin bya'o/ /ji ltar gser gsod pa bzhin su ba ki ta yang de bzhin no/ /de ltar sbyangs pa thams cad cha mnyam par byas la/ a ba ni cha gsum mo/ /de ltar thams cad zhib tu btags la gong bur bya'o/ /
[\[18a\]]
[\[18a.1\]]nad pa la ra ti bzhi bzhi byed na/ /nad thams cad 'phrog go/ /skyur po dang sngo spang ngo / /phye dang khur ba yang spang la/ ra ti bzhi bzhi zla ba drug tu zos na/ skra dkar dang gnyer ma srong zhing / tshe nyi zla dang mnyam mo/ /mtshon gyis mi tshod cing bud med la khu ba 'phro bar mi 'gyur ro/ /zla ba
[\[18a.2\]]drug gi bar du gru la phyin na 'byings ba bsrung so/ /dbang phyug gis bstan pa'i rin po che'i bcud len grub pa rdzogs so// //ha ri d+ho bar gyi rnal 'byor ba shi ba dA sha dang / u rgyan pas bu trar bsgyur ba'o//[ {D4319}]@/ /spos kyi sbyor ba re'u chang byas pa bzhugs/ @##/ /dkon
[\[18a.3\]]mchog gsum la phyag 'tshal lo/ /a ka ra ba tra tu rus rdo dregs pri yang gla sgang spra tshil ba le ka/ /pri ka shing tsha rgya spos spang spos tsan dan sen mo thang chu kun tur rnams/ /sbyor ba spos rgyal gla rtsig pur dag gis gso zhing bdug pa mchog gis bdug /me tog zhim pos bsgo ba gyis dang dri sbyar
[\[18a.4\]]mchog tu 'di 'gyur lus mchog ma/ /shing cha a ka ra pa tra bri ka tu rus spang spos rgya spos rdo dregs dang / /kun du gan d+ha pa lig thang chu pri yang sen mo can dan na gla sgang rnams/ /go rims bzhin du cha re bskyed cing dri'i sbyor ba brgyad ba phrag gnyis dang / /bzhi ba'i sbyor ba'ang nyi shu las ni gnyis
[\[18a.5\]]kyis nyung bar gyis shig 'dzangs ma mo/ /a ka ra kun tu ra tu rus gan d+ha thang chu pri yang tsan dan gnas rnams su/ /sug smel pa mu ru rta bya ku re'u mig tsong gzhag bya zhing / /shing tsha'i gnas su gran ti bzhag cing de yi cha las gsum du bsgyur byas te/ /de dag sbyor ba'i de ltar byas pas khrus
[\[18a.6\]]kyi cho ga'i sbyor ba'i rnam pa yin/ /sha tam rtan mur bi dri li ni reng nA gser/ /dran tshe'i gnas su seng phrom ha man gsum bzhag pri phyi'i sbyor ba yin/ /shing tsha tam la phri yang tsan dan du rta seng phrom dang ni shu dag dang / /s+the'u na cha drug ldan pa'i rim pa ba lang phru gu lta bur sreg pa yin/ /
[\[18a.7\]]ga bur sbrang rtsi ka ra gur kum ma tu lung ga'i bdug spos sbyor ba ste/ /rgya skyegs du ru ka dang sbra tshil sbyar ba dag ni bdug sros ring bu yin/ /ru rta ge sar shu ti a mra tsor dag dang sbyar ba btung ba bsgo ba yin/ /spos rgyal shu ti sug smal a mra ru rta sbyar ba zhal la bsgo ba yin no/ /a
[\[18b\]]
[\[18b.1\]]ka ra tsan dan lde'u na ge sar mkhan pa shu te a smra ru rta dang / /du ru ka dang sbyar ba til mar dri zhim bsgo ba'i sbyor ba yin/ /de ltar kho bos khyod la phan par bya phyir sna tshogs rnam par brtag byas pa/ /bde bar gshegs pa'i pho brang rkyen du 'os pa'i dri dang bdug pa'i sbyor ba yin/ /dri
[\[18b.2\]]sbyar ba'i mig mangs ris kyi sbyor ba tshig le'ur byas pa slob dpon klu sgrub kyis mdzad pa brdzogs so//[ {D4320}]@/ /spos kyi sbyor ba re'u char byas pa'i thabs bshad pa bzhugs/ @##/ /dkon mchog gsum la phyag 'tshal lo/ /spos sbyor gtsug lag 'di la ni/ /rnam
[\[18b.3\]]grangs rgyas par rab brjod na/ /mtha' yas pa zhig 'byung mod kyi/ /mdor bsdus don gyi rnam brgyad po/ /gad ba spos phye ma byug ba dang / /bdug spos dang ni khrus kyi spos/ /lus kyi dril phyi bya ba dang / /btung ba bsgo dang kha yi spos/ /til mar dri zhim bsko ba yis/ /spos
[\[18b.4\]]rnams sbyor ba'i cho ga bstan/ de la spos kyi sbyor ba thams cad kyi rtsa ba lta bur gyur ba a ka ru la sogs pa'i spos rnams bcu drug po rnams spos snod re'u mig bcu drug dag tu gzhag pa bstan pa ni 'di ltar/ a ka ra ba tra tu rus rdo dregs pri yang gla sgang spra tshil ba li ka /bri ka shing tsha rgya spos spang spos tsan
[\[18b.5\]]dan sen mo thad chu kun tur rnams/ /zhes bya ba dag yin te/ de ltar a ka ru la sogs pa spos sna bcu drug po rnams dang por bstan pa 'di ni sbyor ba'i rnam pa thams cad la dri'i 'du 'phrod sna mthun par sbyar ba dang / sna bzhi po'i sbyor ba spyi la tsho bco brgyad du nges par 'dod pa'i phyir re'u mig bcu drug po dag tu so sor
[\[18b.6\]]gzhag pa go rims kyi nges par bstan pa yin no/ 'dir spos kyi rnam pa mang po bstan pa kun kyang dri'i sbyor ba spyi'i cho gar bstan pa ni dri gso ba dang / bdug pas bdug pa dang / me tog zhim pos bsgo bar bstan pa yin te/ 'di ltar spos rgyal gla rtsi ga pur gis gso zhing bdug pa mchog gis bdug /me tog zhim bsgo
[\[18b.7\]]ba bgyis pa dang zhes bya bas bstan pa yin te/ 'di dag gi thabs dang cho ga ni zhib tu 'og nas ston to/ /dri sbyar mchog tu 'di 'gyur zhes bya ba ni sbyor ba'i yon tan brjod ba'o/ /lus mchog ma zhes bya ba ni snyan par bod pa'i tshig go/ /de la sngar bstan pa'i spos sna bcu drug po rnams nyid kyang so so'i cha mang nyung gi tshad bstan pa'i phyir go
[\[19a\]]
[\[19a.1\]]rim kyi tshul du gzhan du bstan pa ni/ shing cha a ka ra pa tra pri ka tu rus spang spos rgya spos rdo dregs dang / /kun tu ra gan d+ha ba lig thang chu pri yang sen mo tsan dan gla sgang rnams/ /go rims bzhin du cha re bskyed cing dri yi sbyor ba brgyad pa phrag gnyis dang / /zhes bya ba dag
[\[19a.2\]]yin te/ dri'i sbyor ba brgyad pa phrag gnyis su bya ba dang / go rims bzhin du cha re bskyed pa la shing tsha cha gcig /a ka ru cha gnyis/ gan d+ha ba tra cha gsum/ pri ka cha bzhi/ du ru cha lnga/ spang spos cha drug /rgya spos cha bdun/ rdo dregs cha brgyad du bya ba rnams la cha brgyad pa phra gcig dang /
[\[19a.3\]]yang kun tu du cha gcig /gan d+har pa cha gnyis/ ba li ka cha gsum/ thang chu cha bzhi/ pri yang ku cha lnga/ chu srin sen mo cha drug /tsan dan cha bdun/ gla sgang brgyad du bya ba rnams ni cha brgyad pa phrag gnyis su bya ba yin/ /de ltar shing tshal sogs pa spos sna bcu drug po rnams smos
[\[19a.4\]]pa de dag a ka ru la sogs pa dang bstan pa'i sngos rnams bcu drug po de dag nyid yin no/ ci'i phyir gong du don gcig tu bsdus te ma bshad ce na/ snga ma ni sbyor ba rnams thams cad kyi spyi'i cha grangs mnyam par gtan la dbab pa'i phyir/ re'u mig bcu drug po dag tu spos rnams so sor
[\[19a.5\]]gzhag pa'i go rims kyi nges pa bstan pa yin la/ 'dir spos sna bcu drug pod dag gi so so'i dri'i khyad par 'jam rtsub dang drag dal la sogs pa mi 'dra ba'i sgo nas so so'i tsha grangs mang nyung gi tshad mi mnyam par 'dod pa'i phyir cha bskyed pa'i go rims kyi tshul rnams pa gzhan du bstan pa yin no/ /
[\[19a.6\]]de ltar spos sna bcu drug po ltar spos sna grangs du zhig sbyor ba gcig tu bya/ sbyor ba rnams ni du zhig yod/ sbyor ba gcig la tsha grangs ji tsam zhig tu bya zhe na/ 'di lta ste/ bzhi ba'i sbyor ba zhes smos pas sna bzhi zhing sbyor ba gcig tu bya bar bstan pa yin na/ /sna bzhi pa'i sbyor ba de'i rnam grangs bstan pa ni
[\[19a.7\]]'di lta ste/ mjug thogs su nyi shu zhes smos te/ 'des spos sna bzhi pa'i sbyor ba rnam pa nyi shu yod par rig par bya'o/ /spos sna bzhi ba'i sbyor ba gcig la cha da \u0f74zhig tu bya ba ma bstan pas cha las zhes bya ba smos to/ cha'i sgo nas zhes bya ba'i tha tshig go/ /sna bzhi pa'i sbyor ba 'di la cha'i sgo nas grangs bstan pa ni/ gnyis kyis nyung bar
[\[19b\]]
[\[19b.1\]]gyis shig ces bya bar bstan te/ gnyis kyi phris shig ces bya ba'i tha tshig go/ /gang las phri zhe na/ sngar bzhi pa'i sbyor ba'i rnam pa ni nyi shu bstan ma thag pa nyi shu las kyis phrin grangs bco brgyad du 'gyur te/ de ltar sna bzhi pa'i sbyor ba gang yang rung ba gcig la cha bco brgyad po
[\[19b.2\]]dag tu bya ba bstan pa yin no/ /'dzangs ma mo zhes bya ba ni bshes gnyis can zhes bya ba ste/ bod pa'i tshig go/ /de ltar spos sna bzhi la cha bco brgyad pa'i sbyor ba rnam pa nyi shu bzhed pa de ji lta bu zhig snyam pa la/ 'di ltar a ka ru la sogs pa dang por bstan pa'i spos rnam pa bcu drug
[\[19b.3\]]ba cha grangs gong du bsnyan ba zhig du bskyed la/ re'u mig bcu drug po dag tu go rims ji skad du 'byung ba bzhin du ma nor bar gzhag ste/ 'di ltar re'u mig bzi pa'i phreng dang po la a ka ru/ gan d+ha pa tra/ tu rus ka /rdo dreg bzhi gzhag pa dang / de nas yi ge phreng ba bzhin du phreng dang 'og
[\[19b.4\]]re'u mig ba ni/ pri yang ku/ gla sgang / gan d+ha ra sa la/ ba li ka bzhi gzhag /phreng gsum pa la pri ka /shing tsha rgya spos dang / spang spos bzhi gzhag /phreng tha ma la tsan dan/ chu srin sen mo/ thang chu/ kun tu ru bzhi po rnams gzhag pa byas na cha bco brgyad yod pa'i spos sna bzi po'i sbyor ba rnam pa nyi shur 'gyur te/ ji
[\[19b.5\]]ltar zhe na/ 'di ltar re'u mig bzi pa'i ngos gnyis su bsres pa la sbyor ba rnams pa brgyad/ grwa bzhi nas re'u zur sprod rgya gram du grangs pa'i sbyor ba rnam gnyis te bcu dang / yang phyogs bzhi nas mtha'i phreng ba re re bor la 'dab chags su re'u mig bzhir bgrang pa'i sbyor ba bzhi dang /
[\[19b.6\]]mtha' bzi nas re'u 'dab chags su bgrangs pa'i sbyor ba rnam pa bzhi ste brgya dang / dbus kyi cha las re'u 'dab chags su bgrangs pa'i sbyor ba rnam pa gcig dang / grwa bzhi nas re'u mig re re bzhi zhig bgrangs pa la sbyor ba rnam pa gcig ste bcu dang / de ltar rnam pa bzhi po dag
[\[19b.7\]]ni spos sna bzhi po cha brgyad yod pa'i sbyor ba rnam pa nyi shu po dag yin no/ /de ltar spos kyi sbyor ba rnam pa nyi shu po de dag las gang yang rung ba gcig sbyor bar 'dod na spos sna bzhi po cha bco brgyad por byas pa rnams phye mar btags la/ dang por dri chus spru ba dang / dri gso ba dang / /
[\[20a\]]
[\[20a.1\]]bdug pas bdug pa dang / me tog dri zhim pos bsgo ba rnams kun la'ang 'dra bar bya'o/ /de la dri chu sbyar ba ni/ tsan dan gla sgang ba li ka /pu shel tse dang bri yang ku/ dzA ti pha la cha bsnyams pa/ /zhes spos kyi gtsug lag gzhan las 'byung ba'i spos de rnams rtsa ba'i spos phye
[\[20a.2\]]ma srang lnga la khu ba'i spos zho gcig gi thang brtsis te/ rtsid por btags la chu bcu drug 'gyur gyi nang du bskol te/ khu ba bzhi cha lus pas brul tsam du sprus nas de'i nang du dri gso ba'i rdzas sngar rtsa ba las bshad pa'i dzA ti phal dang / ga pur dang / gla rtsi rnams cha bsnyam la rtsa ba'i spos sna bzhi po'i ji tsam
[\[20a.3\]]yod pa las snga ma bzhin du srad pa gzhal la dri gso ba'i phyir/ zho gcig gi thang brtsis la/ /pye mar btags pas gad bcing 'dras par bya'o/ /de nas dud pas bdug pa ni yang rtsa ba'i spos rnams dri chus sprus te/ lde gu byas la rje'u gsar pa'i nang du ngos la byugs te cung zad ma skams par
[\[20a.4\]]byas la/ rje'u gzhan gyi nang du me ma mur blug te/ spos kyi dud ba 'thul bar byas pa'i steng du kha sbug tu bzhag cing dud ba gzhan du ma shor par bdug go/ /de la bdug pa'i spos sbyor bzhi/ /rgya skyegs thang chu pro yang pog/ /chu srin sen mo kun tu ru/ /ru rta dang ni bu ram bcas/ /bdug
[\[20a.5\]]ba mchog tu bstan pa yin/ /zhes bshad pa yin te/ 'di rnams cha bsnyams pa phye mar btags pa bu ram nyed kyis sprus pa des bdug par bya'o/ /de la me tog dri zhim pos bsgo ba ni sna ma'i me tog dang / ba la lu dang / skyang sho ba la sogs pa me tog dri zhim po ga pur dang bsres la byib cing dris bsgo
[\[20a.6\]]bar bya'o/ /spos phye ma'i sbyor ba sna bzhi po lha'i gnas dang / bdag nyid kyi khyim dang / gos dang / lus la dgas pa 'di nyid kyi sbyor ba'i cho ga dri gso ba la sogs pa'i rim pa ni de dag yin no/ /gzhan du 'og nas bdug spos la sogs pa'i sbyor ba gcig la dri gso ba la sogs
[\[20a.7\]]pa'i rim pa mthun pa dag ni so so'i skabs nyid du bstan to/ /phyi ma'i spos sna bzhi po 'di nyid chu thabs su byas te byug pa'i gor yang spyad par bya'o/ /spos kyi sbyor ba re'u char byas pa'i thabs bshad brdzogs so// //'di dag gi zhus dag lo tsA ba snar thang pu n+ya ra smi yin no// //
[\[20b\]]
[\[20b.1\]{D4321}]@/ /thub pa chen po drang srong gar gas ltas kyi rnam pa bstan pa bzhugs/ @##/ /thub pa chen po drang srong gar gas ltas kyi rnam pa bstan pa zhes bya ba'i gtsug lag /thams cad mkhyen pa la phyag 'tshal lo/ /gza' skar rig pa'i pha rol phyin/ /thub pa'i tshogs mchog gar ga la/ /
[\[20b.2\]]b+ha gu ris ni phyag 'tshal te/ /thal mo sbyar nas yongs su zhus/ /lha yi mig dang ldan dka' thub che/ /skal ldan rgyam tshe che lta bu/ /shes rab mchog gis rab rtogs pa'i/ /rigs pa de ni thob par 'tshal/ /yul gyis dngos dang dngos med dang / /bstan dang 'bras bu grub pa dang / /mi rnams kyi ni
[\[20b.3\]]pham rgyal dang / /sprin gyi kha dog gzugs rnams dang / /de bzhin nyi ma zla ba dang / /lha yul bar snang sa bla yi/ /ltas su byung ba'i mtshan ma dang / 'phral gyi char ba'i mtshan ma dang / /dus mtshan chags dang dge mi dge/ /nyi zla dag ni nyin 'khor nas/ /skar mda' lhung dang gnam grum dang / /
[\[20b.4\]]dri za yi ni grong khyer dang / /sa g.yo ba yi 'bras bu dang / /nyi ma'i gzugs ni khyim pa dang / /de bzhin zla ba khyim brjod pa/ /de dag thams cad ma lus par/ /dka' thub 'grub pas gsung par 'os/ /de skad dris nas gzi chen po/ /gar ga yis ni tshig smras pa/ /b+ha gu ris ni gar dris ba/ /de
[\[20b.5\]]nyid nyon cig skal ba can/ /mar me lta bu'i gtsug lag 'di/ /dgos pa thams cad rig byed pa/ /grags dang gsal dang rnam gsal dang / /bde sdug nges par rtogs byed pa/ /bram ze gtso dang rgyal po la/ /drang srong mchog gis bstan par bya/ /nyi ma dang zla ba'i ltas la legs ldan gang gi
[\[20b.6\]]tshe nyi ma ut+pal sngon po lta bu'i 'od can/ reg pa na gzi byin du rno ba can/ zla ba ltar bsul ba can nam mkha'i dkyil du song la snang ba de'i tshe ni rgyal po 'chi bar 'gyur ro/ /gang gi che nyi ma 'char ba dang nub pa kho na'i tshe 'khor lo bzhin du 'khor bar gyur pa de'i tshe ni gdon mi za bar rgyal po 'tsho bar 'ong la
[\[20b.7\]]pha rol gyi dmag tshogs rnams kyang 'ong zhing / yul rnams kyang 'khrug par 'gyur te/ de'i tshe yul ni dgon bzhin ri dgas kyis gang bar 'gyur ro/ /yang na nyi ma gzas zin pa yang med par 'ong bar 'gyur ba de ni de'i tshe rgyal po de dag gi phyi nang na rtag tu 'tsho bar 'gyur ro/ /yang gang gi tshe nyi ma
[\[21a\]]
[\[21a.1\]]gzas ma zin par/ nam mkha' la phyed du snang ngam/ nyi ma nyid nam mkha' la g.yo bar gyur tam/ kha dog ngan pa'am/ skya bor 'gyur na de'i tshe rgyal po 'tsho zhing / skye bo 'tsho ba dang lo nyes pa dang / chom rkun rnams kyi mthur gyur pa'am/ yang na dbang pos
[\[21a.2\]]char mi 'beb bar 'gyur ro/ /yang dus mtshams ma yin par nyi ma dang zla ba gzas zin par gyur na/ de'i che mi dag mtshon gyis 'debs la/ de bzhin du nang dang 'thab pa dag gis 'tsho bar 'gyur/ rgyal po yang 'tsho zhing / mu ge dang / mi ngas dag gi tshogs chen por 'gyur ro/ /mi rnams
[\[21a.3\]]kyang nye du phu nu dag dang mi mthun zhing 'gal bar 'gyur ro/ /mi'i bu rnams mngal du yang 'chi bar 'gyur ro/ /yang nyi ma 'od zer dang bral zhing mi long bu lta bur snar na/ de yang nges par rgyal po 'jigs par rig par bya'o/ /yang na nyi ma nam mkha' la khrag gi 'od can lta bu snang ba de'i tshe rgyal
[\[21a.4\]]po rnams dang / de la brten pa rnams dang / yul rnams dang / de bzhin du dbang po rnams dang / phan tshun du gsod par 'gyur ro/ /de'i tshe skye bo thams cad chos dang mi mthun par phyin ci log par spyod pa'i ltas yin no/ /gang gi tshe nyi ma 'char ba dang / gzhu ltar rab tu sbu bar snang zhin/ sprin
[\[21a.5\]]dmar dag gis khebs na/ de'i tshe pha rol gyi dmag tshogs dag 'ong bar 'gyur ro/ /gang gi tshe nyi ma 'char ba dang / gzugs brnyan dag snang ba de'i tshe na 'jigs pa chen po 'ong bar bstan to/ /de dag gi tshe nyi ma 'char ba dang / nub pa kho na de'i tshe nyi ma mgo bcad pa lta bu'i sprin gyi khebs pa de'i tshe
[\[21a.6\]]na/ yul du 'jigs pa chen po 'byung bar rig par bya'o/ /yang nyi ma 'char ba nub pa kho na'i tshe nyi ma 'khyams pa dang / skar mda' lhung ba dang / sa g.yo bar gyur pa de'i tshe rgyal po gsod par 'gyur ro/ /yang gal te nyi ma gzugs bu gu can dang / bong bu dang / khrag lta bu'i nyi ma phyed dus gsal
[\[21a.7\]]bar snang na/ mi'i bdag po mtha' dag 'tshe ba dang / nad dang / mu ge dag ldang bas skye bo bas ba'i dus su 'gyur ro/ /gang gi tshe nyi ma zla ba dag 'khyam zhing dkyil 'khor tha dad du chud la/ rtsub bar gyur pa de'i tshe ni the tshom med par dmag 'byung bar 'gyur ro/ /gang du nyi ma dang zla ba dag
[\[21b\]]
[\[21b.1\]]'khyam pa dang / dkyil 'khor mtha' bdag yin pa dang / rtsub cing rnam par gzhag pa dang / nyams par gyur pa de'i tshe 'char ba med pa 'gyur zhing / mu ge dang mi ngas dag 'byung bar rig par bya'o/ /gang du nyi ma zla ba dag rma bya'i mgrin pa lta bu 'khyam par gyur pa de'i tshe na des mu
[\[21b.2\]]ge 'byung bar bstan to/ /gang gi tshe nyi ma sprin gyi kha mdog lta bu dang / 'ja' 'dra ba dang / dkyil 'khor chung bar gyur ba de'i tshe na 'phral 'phral du char pa 'bab par 'gyur ro/ gang gi tsha nyi ma dang / zla ba dang / gza' rnam gsum 'gal bar gyur pa ni zhag gsum tshun chad char 'bab pa dang / zla ba
[\[21b.3\]]gsum tshun chad du 'jigs pa chen po 'byung bar rig par bya'o/ /gang gi tsha zla ba tshul zla ba brnyan dag snang bar 'gyur na yang zhag gsum tshun chad char pa 'bab pa dang / zla ba gcig la 'jigs pa chen po 'byung bar 'gyur ro/ /gang gi tshe zla ba 'khyam shing ngan du nub par rab tu snang na/ gza' rnams kyi
[\[21b.4\]]yang zil gyis non par 'gyur ro/ /de bzhin du snang ba chud par gyur pa de'i tshe na/ dmag don rnams 'chi bar 'gyur la/ de bzhin du de yul de yang lo nyes dang / mu ge dang / mi ngas pa dag kyang 'byung / rgyal po yang 'tshe bar 'gyur ba dang / chom rkun ba dag kyang brgyal bar 'gyur ba'i ltas su
[\[21b.5\]]bstan to/ yang zla ba'i gzugs 'khyams pa dang / gza' rnams phan tshun du mtho zhing zhum par yang gyur pa de ni/ lus can rnams shin tu mnar bar 'gyur bar bstan to/ /zla ba'i gzugs 'khyams pa na/ gang gi tshe/ zla ba khrag gi mdog lta bu'i kha dog tu gyur ba de'i tshe na dmag khrag gi 'dam
[\[21b.6\]]rdzab can 'byung bar 'gyur ro/ /nyi zla'i ltas kyi le'u ste dang po'o// //gza' skar gyi ltas la drang srong chen po gar ga la legs ldan phyogs kyi skyong ba dag ji ltar gnas pa dang / gza' dang rgyu skar dag gi che chung dang / ji ltar rgyu ba dang / skar ma dag gang nas 'byung zhing ji ltar ltung ba dang /
[\[21b.7\]]rnam par rgyu ba dag skyes bu dam pa tshangs pa lta bu'i gzi brjid can gyi bdag la bstan du gsol zhes nyon mongs ba can ma yin pa'i slob ma b+ha gu ris kun du dris pa dang / rig pa'i gnas thams cad kyi pha rol du phyin pas bshad pa/ phyogs skyong dag ni bzhi ste/ rang gi phyogs la yang dag par brten pa dag
[\[22a\]]
[\[22a.1\]]go/ /gza' dang rgyu skar thams cad kyi steng na sme bdun dag gnas shing / de dag gi 'og na ni spen pa dag gnas so/ /nyi ma'i dkyil 'khor ni dpag tshad brgya stong du brjod do/ /zla ba ni bcu drug tu brjod do/ /sgra gcan 'dzin ni nyis 'gyur ro/ /snar ma dang / gro bzhin dang /
[\[22a.2\]]rgyal dang / mgo dang / byi bzhin dang / nag pa dang / sa re dang / sa ga dang / lag dang / snron dang / snrubs dang / nab so dag ste/ rgyu skar bcu gnyis pa dag gi dkyil 'khor ni dpag tshad gnyis gnyis so/ /de bzhin du skar ma phra mo gzhan dag gi tshad du rgyang grags tsam mo/ /de dag gi grangs ni
[\[22a.3\]]dur phyur phrag gnyis dang / bye ba phrag brgyad dang sa ya phrag lngar bshad de/ rgyu skar gyi dkyil 'khor la gnas bdag yin no/ /rgyu skar me bzhi dang / nag pa dang / sa ri dang / sa ga dang / lag dang / de bzhin du mgo dang / nab so dang / sbo rnams ni rlung gi dkyil 'khor yin te/ de dag
[\[22a.4\]]dbang ba'i dus su gal tes g.yo ba dang ser ba 'bab pa dang / sgra gcan 'dzin mthong bar 'gyur ba dang / skar mnga' dang / ser ba mi bzad ba 'bab bar 'gyur na de'i tshe ni rdul gyi char mi zad pa 'byung ba dang / de'i tshe rlung dmar ma rungs pa ldang zhing / khang bzangs dang / rta babs dang / bag ma dang /
[\[22a.5\]]skyed shing dang / khang pa rnams 'gyel bar byed/ mtsho chen po dang / 'bab chu dang / rdzing dang / khron pa rnams kyi chu skem par byed pa ste/ de ltar sngon gyi rig pas rlung las gyur ba'i bye brag tu brjod pa yin no/ /gal te de dag nye bar zhi ba'i rgyu zhag bdun tshun chad char ma bab bar gyur na rlung 'khrugs pa
[\[22a.6\]]las byung ba'i gnod pa la gzhan dag kyang 'byung bar 'gyur te/ yul ma tun da dang / yul ba li ka dang / yul ka tsa da dang / yul kam po dza dang / yul bar bar dang / yul spos 'dzin dang bcas pa dag tu yang 'khrug cing phan tshun mi mthun pa dang / de bzhin du nad dag gis zin pa'i sgra me snyan pa dang /
[\[22a.7\]]lus 'phags dag kyang nyen par 'gyur/ mtshon gyis thebs pa dag kyang 'byung / rgyal po rnams la yang dmag 'dren par 'gyur zhing / de bzhin du ma'i mngal yang 'gags pa dang / sa yang 'bras bu mi skye ba dang / shing thog dang / 'bras bu'i shing dag kyang rag cing nyung ba dang / dbang pos
[\[22b\]]
[\[22b.1\]]kyang char pa chen po mi 'bebs pa dang / phyogs thams cad kyi sa'i mdangs kyang sngog nag tu 'gyur zhing mig sal ba dang / rtsub par snang ba dang / ba lang dang / ra lug dang / bya dang / ri dgas kyang 'jigs pa med par yang skrag cing 'drog pa dang / phyogs bslad cing phan tshun thob par 'gyur
[\[22b.2\]]ro/ /yang rgyu skar sa ga dang / smin drug dang / rgyal dang / khrums stod dang / b+ha ga'i lha gang yin pa'i 'di dang / mchu dang / gshin rje'i lha gang yin pa 'di dag dbang ba'i dus su sa g.yos pa'am/ gnam grum pa 'byung bar gyur na mi'i phyogs kyi 'khor la bab pa'i shugs kyis gnod pa 'gyur
[\[22b.3\]]bar rig par bya ste/ mkhris pa'i rigs las gyur ba'i gnod pas skye dgu shin tu gzir ba dang / bud med rnams la khrag nad 'byung ba dang / ba dang ma he zho skam pa dang / bsod nams bya bar brtsams shing bsam pa thams cad kyang 'grub par mi 'gyur la/ sems can rnams la yams nad 'byung
[\[22b.4\]]ba dang / de bzhin du nad dang / rgyal po las kyang gyur pa 'byung ba dang / skye dgu rnams kyang phan tshun dga' ba dag byed nas mi mthun par yang 'gyur zhing nyin mtshan du phyogs rnams su gnas me zhi bar yang mi 'gyur/ sprin yang char ba 'bebs par mi 'gyur/ de bzhin du 'dod 'jo dag kyang 'o ma med par
[\[22b.5\]]'gyur ba dang / shing ljon pa'i rigs dang / lcug ma dag kyang me tog dang / 'bras bu nyung ba dang / chu'i gnas khron pa dang / rdzing dang / lteng ka la sogs pa yang skam par 'gyur zhing / mu ge dang nad kyis nyen ba 'byung ba dang / yul 'khrug par yang 'gyur/ chom rkun gyi 'jig rten rnams kyi mthu
[\[22b.6\]]dang / ri dgas rnams kyang 'dren par 'gyur/ sha sbrang dang / sbrang bu mchu rings rnams dang / de bzhin du rigs ngan gyi rigs dag kyang 'phel bar 'gyur te/ de ltar me'i phyogs kyi dkyil 'khor du chos lugs de rnams 'byung bar shes par bya'o/ /khrums smad dang / chu lha dang / de bzhin du nam gru dang /
[\[22b.7\]]bden bral gyi lha dang / skag dang / de bzhin lag ni chu'i dkyil 'khor yin te/ de ni bstan bcos rig pa rnams kyis brjod pa yin no/ /gal te 'di ras g.yo ba dang / gnam grum pa byung ba dang / nyi ma dang / zla ba yang nye ba'i chags pa dang ldan pa dang / mjug rings dang / de bzhin du ltas su/
[\[23a\]]
[\[23a.1\]]'byung ba gzhan mthong bar gyur na chu lha'i de ni skye dgu rnams la dge ba'i rgyu yin par shes par bya ste/ der lo legs pa dang / ba 'o ma mang ba nyid du yang shes par bya'o/ /bud med ngag kyang dus tshad nas tshor ba med par bde bar btsa' bar 'gyur ro/ /sa bon ji ltar btab pa bzhin du
[\[23a.2\]]grub nas sa yang lo tog gi phreng ba can du 'gyur zhing / rgyal po rig pa'i rjes su 'brang ba dag kyang mi dge ba med par 'gyur ro/ /bram ze la sogs pa'i rigs bzhi po yang rang gi las rnams la gnas par 'gyur/ skyad kyis 'tsho ba thams cad kyang rnyed pa'i mchog rnyed par 'gyur zhing / sa las
[\[23a.3\]]skye ba rnams kyang 'bras bu dang / me tog dang 'dab ma dang ldan zhing 'phel bar 'gyur ba dang / bde ba dang / lo legs pa dang / nad med pa dang / skye dgu rnams la yang dge bar 'gyur ro/ /mon gru dang / snar ma dang / snron dang / de bzhin du lha mtshams dang / byi bzhin gro bzhin dang / de
[\[23a.4\]]bzhin du gzhan yang chu smad ni dbang po chen po'i phyogs kyi dkyil 'khor du rig par bya ste/ thams cad shin tu phan pa'i rgyu yin zhing skye dgu rnams la bde ba dang / nad med pa dang / rgyal po rnams la dge ba rab tu sbyin par byed pa yin no/ /gal te 'di ras g.yo ba dang / de bzhin du gnam grum pa la
[\[23a.5\]]sogs pa dang / nyi ma dang zla ba nye ba'i chags pa can du gyur pa dang / mjug rings mthong bar gyur pa dang / gzhan yang glo bur du byung ba gzhan ji ltar 'byung ba yang der ni bstan bcos rig pa'i thub pa rnams kyis mi dge ba med par bstan te/ lo tog dag shin tu phun sum tshogs pa dang / lo
[\[23a.6\]]legs pa dang / chom rkun med pa dang / bram ze rnams kyi sbyin sreg dang / mchod sbyin gyi bya ba thams cad 'grub par 'gyur zhing / rig par byed pa'i rgyal po thams cad kyang sa srung bar byed par 'gyur ba dang / rigs kyang rang gi chos la gzhol zhing / sems chos la mngon par dga' ba dang / dus ji
[\[23a.7\]]lta ba bzhin du char chu 'bab pa dang / shing rnams me tog dang / 'bras bu smin par byed pa dang / skye bo mtha' dag rab tu dga' ba dang / lhags pa rnams phan tshun dga' bar 'gyur zhing / sprin rnams don med par ma yin te/ sa gzhir char ba legs par 'bab par 'gyur ba dang / mi rnams kyi bya
[\[23b\]]
[\[23b.1\]]ba ji ltar brtsams pa rnams kyang phal cher grub par 'gyur zhing lus can rnams la yang gnod pa byed pa rnams dang / grog sbur rnams dang / sbrul dang / byi ba la sogs pa dang / de bzhin du yams kyi nad rnams dang / ba la sogs pa rnams kyang yang dag par 'jig par 'gyur ro/ /rnam pa gzhan du na
[\[23b.2\]]dbang po chen po'i dkyil 'khor dbang bar gyur na chu dang / me dang / rlung las gyur pa bad kan dang / mkhris pa las gyur pa'i nad rnams dang / de bzhin du rlung las gyur ba rnams 'byung ste/ de dag ni gzhan du ma yin no zhes pa bstan to/ /gza' rnams kyi le'u ste gnyis ba'o// //
[\[23b.3\]]skar mda'i ltas la skar mda' 'di dag ni de dag ni mtshan ma bstan pa'o/ /'jig rten dag na rtags ston par byed pa ste/ de la gang gi tshe dbang po rnams dang chu lha dang / rlung lha dang / me'i phyogs kyi gzhan dag ni kha dog sna tshogs shing gzugs 'jigs pa dang / me stag dang bcas shing 'od dang
[\[23b.4\]]bcas pa dang / sol ba 'bar ba ltar snang ste/ nam mkha'i ngos la char du 'byung par 'gyur ro/ /gshin rje'i phyogs kyi skar mda' gnag pa dang / dmar po reng red po dang / rtsub ba ni 'jigs par byed pa ste mi'i rgyal po rnams dang / yul rnams la 'jigs pa chen po 'byung bar brjod pa yin no/ /
[\[23b.5\]]de bzhin du bar snang la 'dug pa dang / ri dang rgya mtsho la bdug pa yang yin no/ /gang du lha yul dang / sa stengs su lhung zhing bzlog phyogs su 'gro bar 'gyur na yul der zhi ba ma yin par 'gyur ro/ /rgyab phyogs su ni rtag tu zhi bar 'gyur ro/ /de bzhin du de dag ni 'jig rten thams cad du rgyu ba dang /
[\[23b.6\]]gzugs 'dod pa 'dzin pa dag yin no/ /gnod par gyur pa'i yul dag tu dmag 'gyed du 'jug pa yang byed par 'gyur ro/ /de'i 'og tu rang bzhin gyis dmag kho nas 'jig rten rnams 'chi bar byed par 'gyur ro/ /de dag lhung ba dag rjes su mtshan nyid yang dag par rab tu brjod par bya ste/ dkar po
[\[23b.7\]]'gro zhing me stag dang bcas pa ni bram ze rnams la 'jigs pa 'dren pa yin no/ /de bzhin du dmar po rnams ni rgyal rigs rnams la'o/ /ser po ni rde'u rigs rnams la'o/ /nag po dang sngo bsangs ni dmangs rigs rnams la ste/ shin tu 'jigs pa 'byung bar brjod do/ /de bzhin du skar mda' sngo
[\[24a\]]
[\[24a.1\]]bsangs dang / rtsub pa dang / 'grum pa dang / dkar po dang / ser po dang / kha dog rnam pa sna tshogs dang / me stag dang bcas pa dang / du ba 'thul ba dag tu lhung ba der ni rgyal po la gnod par 'gyur ro/ /gang du la lar phag dang / spre'u dang / lba ltar bcos pa
[\[24a.2\]]dang / ri dgas dang / bod bu'i gzugs lta bu'i 'od can gyi skar mda' lhung ba der ni rgyal po dang yul 'khor du bcas te 'chi bar 'gyur ba the tshom med do/ /gang rgyu skar dang phrad nas gang mi'i mdun du grum zhing skar mda' grugs pa der ni nyid du 'bras bur 'gyur bar rnam par bshad par bya'o/ /
[\[24a.3\]]gza' dang / rgyu skar gang gi ba lang gi lam dang / rta babs dang / rgyal mtshan khyim du lhung ba de la ni 'jigs pa chen po 'byung bar brjod pa yin no/ /gang du skar mda' nyi ma las mngon du phyogs te lhung ba ni shin tu 'jigs par byed par 'gyur ro/ /ba bsangs la reg par byed pa de ni der
[\[24a.4\]]rgyal po la 'jigs pa 'byung bar 'gyur ro/ /gang du zla ba'i 'khor la reg pa lce'i 'od dang mnyam pa'i skar mda' lhung ba de ni rgyal tshab gsod par 'gyur ro/ /gal te skar mda' lha'i bla ma phur bu la gdung bar byed pa der ni mdun na 'don gsod par 'gyur zhing bram ze'i bdag nyid la yang
[\[24a.5\]]gnod par 'gyur ro/ /gang gi tshe skar mda' lag la gdung bar byed pa dang / lha lta bu 'byung ba der gzhon nu 'chi bar 'gyur zhing / de'i tshe rgyal po la yang gnod par 'gyur ro/ /gang du skar mda' lhung zhing gza' mig dmar la gnod pa byed pa der ni dmag dpon gsod 'gyur zhing / mtshon dang
[\[24a.6\]]me'i 'jigs pa yang 'byung bar 'gyur ro/ /gal te skar mda' 'bab pa nyi ma'i bu spen pa la gnod par byed pa der ni sna bo'i gtso bo dang / tshogs can dag 'chi bar 'gyur ro/ /gang gi skye ba'i rgyu skar la skar mda' rtug la gal te zhi bar 'gyur bar mi byed na pho de 'chi bar 'gyur ro/ /tri shang gu dang /
[\[24a.7\]]b+hi ri shi dang / sa ga dang / sa ri dang / skar ma khyi khrid dang / smal po dang / ri bya dang / de bzhin du bra m+ta na ng+hid ya dang / a ru na dang / shi shu mar dang / sme'u bdun dang / de bzhin du gur tshigs kyis khebs shing skar mda' lhung ba de shin tu 'jigs pa chen po 'byung bar 'gyur zhing / dmag mang
[\[24b\]]
[\[24b.1\]]pos 'khrug pa dang / mtshon gyis 'tshe ba yang rab tu zad par byed par 'gyur/ de'i tshe yul 'jigs par byed pa'i chom rkun la sogs pa yang 'byung bar 'gyur ro/ /gang du skar mda' rab tu 'bar bas bas la thur du thad kar 'jug ba de'i tshe ni dgra dag gis rgyal po gsod par 'gyur zhing yul 'jigs
[\[24b.2\]]par yang 'gyur ro/ /skar mda' rta'i dbyibs lta bu ni rgyal po'i dmag la gnod par 'gyur ro/ /ral gri dang / rtse gsum dang / kha T+wAM ga'i dbyibs lta bu ni yul dang rgyal por bcas pa la gnod par 'gyur ro/ /skar mda' chen po gdugs dang / rgyal mtshan dang / shing rta'i rnam pa dag tu
[\[24b.3\]]sa la ltung ba ni zhag bdun gyi dmag dang rgyal por bcas pa la gnod par 'gyur ro/ /gang gi tshes la skar mda'i char ba dang / rdo'i char ba chen po dag bab pa de'i tshe ni dmag stong gi khrag sas 'thung bar 'gyur ro/ /gang gi tshe skar mda' me'i kha dog lta bu gnam grum pa dang bcas tes steng du
[\[24b.4\]]lhung ba de'i tshe ni dmag mi stong gi khrag sas 'thung bar 'gyur ro/ /gang du glang po che dang / rta dang / shing rta'i gzugs lta bu'i 'od dang / ri lta bu'i rnam pa dag thur du lhung ba ni yul dang / rgyal po dang bcas pa la gnod par 'gyur ro/ /gang gi tshe skar mda' dus tshigs snga ma kun du phrad pa du ba lta
[\[24b.5\]]bu sa la thur du lhung ba de'i tshe ni rgyal po gsod par 'gyur ro/ /dus tshigs kyi phye ma la brten pa'i skar mda' me lta bu lhung ba ni mchod sbyin byed pa rnams 'chi zhing / de bzhin du mchod sbyin gyi las rnams 'dzin par 'gyur ro/ /gang gi tshe skar mda'i sgra chen pos rab tu rgyug cing yul yul dang / grong
[\[24b.6\]]grong du lhung ba de'i tshe ni rtag tu rgyal po 'chi bar 'gyur ro/ /shar gyi phyogs char kun du 'byung zhing nyi ma'i lam la brten te nub tu kha bltas shing song nas yul ma ga d+hAr phyin te/ grum pa ni lo tog rnams smin na yang lo nyes dang / de bzhin du mi ngas 'byung bar yang 'gyur zhing 'jigs rten rnams la rang gi mi
[\[24b.7\]]mthun pa las 'gyur ba'i dmag kyang 'byung bar bshad do/ /rgyal po rnams dang khyim khol 'byor ba'i mi rnams kyang 'chi bar 'gyur te/ 'jig rten la gnod par byed pa nyes pa rnam pa mang po de lta bu dag 'byung bar 'gyur ro/ /gang du me tog kun+da dang zla ba dang / dngul gyi 'do lta bu'i skar mda' lhung ba
[\[25a\]]
[\[25a.1\]]dang / rgyal po rnams rgyal ba dang / lo legs pa dang / bde bar byed pa smra bar byed do/ /skar mda' chen po kha dog rab tu 'bar ba shin tu snum pa dang dngul dang / shel gyi 'od 'dra ba ni char ba 'bab par smra bar 'gyur te/ 'di la the tshom med do/ /gang du skar mda' chen po du ba
[\[25a.2\]]dang bcas pa gzugs 'dzin par byed pa me stag dang bcas pa sol ba'i mdog lta bu byung ba de'i tshe ni rgyal po la 'jigs pa chen po 'byung bar 'gyur ro/ du ba'i mdog lta bu dang / che ba dang / skar ma ltar dag pa dang / g.yas g.yon du so sor 'gro bar 'gyur bar dang / baiDU r+ya'i mdog lta bu dang /
[\[25a.3\]]shel gyi mdog lta bu dang / gser gyi mdog lta bu dang / dngul lta bu dang / zla ba'i 'od zer ltar dkar ba dang / zho'i 'od dang 'dra ba'i skar mda' de ni lo legs par 'gyur ro/ /rgyal po rgyal bar 'gyur ba thub pa snga ma rnams kyis rab tu bstan to/ /baiDU r+ya'i mdog lta bur bstan pa ni char ba 'bab
[\[25a.4\]]par brjod do/ /shel lta bur gyur na ni lo legs par 'gyur ro/ /gser gyi 'od lta bur gyur na ni mes 'khrug par 'gyur ro/ /dmar por gyur na ni dmag 'byung bar brjod do/ /'di skad du gang bstan pa ni zla ba gnyis ma lus bar de'i rnam par smin par 'gyur bar brjod do/ /skar mda'i
[\[25a.5\]]ltas te le'u gsum pa'o// //sprin dang / glog dang / 'ja' 'od kyi ltas la gang gi tshe sprin gyi gzugs g.yung drung 'khyil pa lta bu dang / gdugs dang / lteng ka dang / shing rta bsreg pa bkra shis pa dang ldan pa'i dbyibs dang / ri lta bu dag ni skye dgu bde bar byed pa'o/ /de
[\[25a.6\]]bzhin du dbang po'i mtshon cha'i rnam pa lta bu dag dang / dbyig pa lta bu dag ni bde bar yang mi byed la/ mu ge yang ston par byed do/ /gang gi tshe dbyar gyi dus su sprin mdung thung dang / gsal shing dang dba' rlabs lta bu dag dang / rgyal mtshan dang / bdan lta bu dag dang / mtshon cha sna tshogs lta
[\[25a.7\]]bur snang ba de'i tshe/ dmag khrag gi 'dam rdzab can mi bzad pa 'byung la lo tog kyang chud zos bar 'gyung zhing / chom rkun dag kyang 'phel bar 'gyur ro/ /sprin tha dad du chad pa dang / shing skam lta bu dang / gtun shin lta bu dang / mgo thod lta bu'i dbyibs gang yin pa de dag ni mod la 'jigs pa'i
[\[25b\]]
[\[25b.1\]]dmig 'ong bar 'gyur ro/ /yang sprin bya sna tshogs lta bu dang / rnga mo dang / bong bu'i sprin gyi tshogs dag nyi ma shar ba dang nub pa kho na'i tshe nyi ma'i zur nas 'gro bar gyur na de ni skye bo zad par 'gyur ba'i nad dang / mtshon la sogs pa 'byung bar rig par bya'o/ /yang sprin gyi gzugs 'gog pa can lta
[\[25b.2\]]bur gyur cig /rdul gyi tshogs 'dren par byed pa'i rlung drag po dang bcas pa 'byung ba ni rgyal po dang skye bo phal ba dag 'chi ba dang / yul 'khor dang / dgon pa na gnas pa dag la gnod par bstan to/ /nam mkha' la sprin med par 'brug zer ba dang / 'brug zer la char med pa'i sprin ni gnod pa
[\[25b.3\]]'byung ba'i sprin yin no/ /'od glog dang 'ja' rlung gi ltas la gang gi tshe nyi ma'i drung lho phyogs ngos nas glog 'byung bar 'gyur la/ de'i dus su rgyal po'i pho brang dang / rta babs dang / glang po che dang / rta'i bres kyi khang steng dang / rgyal po'i lam dang / khrom lam gyi bzhi mdo dang / grong khyer gyi sgo
[\[25b.4\]]dang / shing chen po rnams la thog dang ser ba 'bab 'am/ skar mda' dag kyang ltung bar gyur na der lo gcig tshun tshad du 'jig rten kun du zad bar 'gyur bar rig par bya zhing / yul der rgyal po gzhan 'ong bar yang the tshom med do/ /nyi ma la 'byung ba'i glog de nyid rgyal po'i rta babs dang / pho
[\[25b.5\]]brang gi sgor bab na rgyal po dang / de la brten pa dag kyang 'cho bar 'gyur/ rta bres dang glang po che'i bres su bab na de'i srung ma nges par 'jigs par 'gyur ro/ /ra bar babs na dmag mi'i gtso bo dag 'chi bar 'gyur ro/ /gang gi tshe mo'i phyogs nas glog 'od mo lta bu 'byung ba ni nad rnams kyis
[\[25b.6\]]'khrug pa dang / rlung drag pos gnod pa 'byung ba'i ltas yin no/ /bden bral gyi phyogs nas glog 'byung ba byed pa de'i tshe ni rlung dal bar 'byung bar byed cing nad kyis 'jigs rten zad par 'gyur ro/ /gang gi tshe nam mkha' sprin med par phyogs dag tu rtag par glog 'byung bar 'gyur ba der ni
[\[25b.7\]]rgyal po 'chi ba dang / yul 'khor dang bcas pa 'jigs par byed pa'o/ /gang gi tshe glog me tog gi 'bras bur mdzes shing snum pa'i 'od can sprin gyi dbus na dug pa ni bde ba dang lo legs par 'gyur bar bstan no/ /'ja' ltas la gang gi tshe gzhan dag gis grong 'khyer bskor ba na 'ja' byung bar
[\[26a\]]
[\[26a.1\]]gyur na grong de nyid 'jig cing 'jigs pa chen po nye bar gnas par rig par bya'o/ /yang gang dag tu dmag grong 'khyer bskor ba ni nyi ma'i dkyil 'khor 'jas khebs par gyur na de las ser ba 'jigs pa 'byung ba dang dmag tshogs de las kyang gtso bo 'chi bar gyur pa bstan to/ /gang
[\[26a.2\]]gi tshe dmag gi g.yul shom zhing go cha gyon pa na 'ja' nyi ma'i dkyil 'khor dang mnyam par gyur ba ni/ de ni phyogs gnyi ga 'chi ba yin no/ /gang dag tu dmag 'gyed pa'i g.yul du zhugs pa na mdun nam g.yas nas 'ja' 'byung ba ni de dag gsod par ston pa yin no/ /dbyar la 'ja' 'khyil ba mang
[\[26a.3\]]ba dang / sa g.yo ba dang / zla brnyan dag byung ba de'i tshe pha rol gzhan gyi 'jigs pa dag 'byung par byed pa'o/ /gang dag tu mtshan mo 'ja' nam mkha' la mngon par 'byung na de ni dge ba ma yin te/ pha rol gyi dmag tshogs 'ong ba dang / yul 'khrug cing rgyal po 'chi ba dang / yang ngan rgyal po sma
[\[26a.4\]]'bab la sogs pas ston pas na dbang po mchod pa bde legs su 'gyur ba'i cho ga byas nas yul de nas gzhan du 'gro bar bya'o/ /gang gi tshe mtshan mo nam mkha' la mja' kha dog dan cing shin tu che la ri mo gsum 'byung na ba de'i tshe rgyal po'i dkyil 'khor rnams la myur du 'jigs pa 'byung zhing gzhan gyi
[\[26a.5\]]dmag tshogs dag gi kyang 'chi bar 'gyur bar ston pa'o/ /gang gi tshe 'phral du nye bar sprul pa'i 'ja' rtags mthong na de'i grong khyer 'jig pa dang / yul 'khor 'jigs par 'gyur bar rig pa bya'o/ /'od ltas la gang tshe nam mkha' la 'od kyi rnam pa dugs dang / rgyal mtshan dang / shing rta'i
[\[26a.6\]]rnam dag dang 'khor lo dang / dung la sogs pa bkra shis kyi mtshan mar bya ba dag dang / 'od ral gri dang / pad+ma'i dbyibs kyi rnam pa dag 'byung ba ni rgyal bo rnam par rgyal bar 'gyur bar bstan to/ /yang gang du 'od kyi rnam pa mgo thod lta bu dang / dbyig tho dang / gtun shing dang / sgrog rus lta bur snang
[\[26a.7\]]bdag gis ni rgyal po dang bcas pa'i yul 'jigs par bstan to/ /yang gang du 'od kyi rnam pa mgo thod lta bu dang / dbyig tho dang / nya dang rul sbal 'dra ba dang / de bzhin du sbal pa dang / nya phyis dang / chu srin lta bu dag gis kyang 'jigs pa chen po 'byung bar ston to/ /sprin glog dang 'ja' 'od la
[\[26b\]]
[\[26b.1\]]sogs pa'i ltas kyi re'u ste bzhi pa'o/ //phyogs cha brgyal po dag nas 'brug glog la sogs pa 'byung ba'i ltas la shar phyogs la sogs pa phyogs cha brgyad po nag nas 'brug glog la sogs pa zer ba la dge 'dun gyi ltas zur blta ba ni/ sos dang po dbyar zla 'bring po nyal dbang po'i
[\[26b.2\]]phyogs kyi gnas su 'brug zer pa thos shing de nyid du rlung na de'i tshe ni chu chen po dang / char pa 'bab par 'gyur zhing lo legs pa dang / bde ba dang / skye dgu dag dang / rgyal po la nad med pa 'gyur zhing sngon gyi bstan bcos rig pa rnams kyis brjod pa yin no/ /de bzhin du dbyar zla 'bring po zhes
[\[26b.3\]]kun la yang sbyar te/ me'i phyogs cha nas gal te glog 'byung zhing rlung yang 'byung bar 'gyur na de'i tshe me'i 'jigs pa 'byung zhing lo nyes pa dang / mi ngas dang / de bzhin du chom rkun gyi gnon pa dang / rgyal po la mi dge ba dang / nad kyis bslongs pa nyid du 'gyur ro/ /gshin rje'i phyogs su gal
[\[26b.4\]]te glog dang / rlung dang po 'byung bar 'gyur na de'i tshe ni rgyal po dang chom rkun gyi gnod pa dang / me dag dang / nad dag gi 'jigs pa dang / mu ge dang / mi ngas dang / mi rnams pa phan tshun gsod pa dang / 'jig rten la gnod par byed pa spyang ki dang / stag las gyur pa dag kyang 'byung bar
[\[26b.5\]]'gyur ro/ /bden bral gyi phyogs su gang gi tshe glog dang / rlung 'byung zhing sprin dag kyang snang la/ 'brug sgra yang grag na dbang pos char chung du 'bebs par byed cing / lo tog dag kyang 'byung bar mi 'gyur/ byi ba dang byi ba la sogs pa dag kyang kun nas 'bab par 'gyur ro/ /chu lha'i phyogs su
[\[26b.6\]]gang gi tshe glog dang rlung 'byung zhing / 'brug sgra yang grag pa de'i tshe ni char ba chen po 'bab par 'gyur zhing / lo tog thams cad smin pa dang / lo legs pa dang / bde ba dang / skye dgu rnams la nad med pa nyid dang / de bzhin du chos kyi blo 'byung par yang 'gyur ro/ /rlung gi phyogs su gang gi tshe
[\[26b.7\]]glog dang rlung byung na rlung chen pas nyams pa'i char mi 'bab pa dang / lo tog skye ba yang mi 'gyur/ rlung nad rnams kyang 'byung zhing de bzhin du mi nad rnams kyang 'byung ba dang / 'jig rtan la gnod par byed pa thams cad 'byung bar 'gyur ro zhes rnam par bshad par 'gyur ro/ ku be ra'i phyogs nas gang
[\[27a\]]
[\[27a.1\]]gi tshe glog dang rlung byung ba de'i tshe dbang pos zla ba bzhin du rtag tu char 'bebs shing 'bru la sogs pa lo tog phun sum tshogs pa dang / me tog dang / 'bras bu la sogs pa phun sum tshogs pa dang / rgyal por rang gi chos kho nas gnas shing chos dang ldan pa dang / skye dgu thams
[\[27a.2\]]cad chos la dga' zhing phan tshun phan par 'dod pa la dga' rangs pa dang / ba dang bzhon rnams kyang 'o ma mang bar 'gyur ro/ /dbang ldan gyi phyogs su dbyar zla ba 'bring po nya ba'i che glog dang / de bzhin du rlung 'byung bar gyur cing sprin sgra byung bar yang gyur pa de'i tshe ni chu'i char chen po 'bab par 'gyur ba dang /
[\[27a.3\]]bde ba dang / nad med pa dang / lo legs pa dang / lo tog phun sum tshogs pa dang / skye dgu rnams nad med cing phan tshun byams pas rnam par 'brel ba can du 'gyur ba dang / rgyal po rnam par rgyal ba dang / de bzhin du yams kyi nad thams cad rab tu zhi bar 'gyur zhing / sa las skye ba thams
[\[27a.4\]]cad kyi me tog dang / 'bras bu la sogs pa 'byung bar 'gyur ro/ /dbyar ka 'brug gi sgra drag tu yang 'byung na sgra brnyan gyi nyams pa'i sgra gnam lta bu dang bcas pa grag pa der ni lus can rnams la shin tu dman par bstan pa'o/ /so ga'i dus su phyogs brgyad nas 'brug glog dang rlung
[\[27a.5\]]la sogs pa ldang ba'i ltas kyi le'u ste lnga ba'o/ /bar snang las 'byung ba'i ltas la gang gi tshe skar mda'i char pa 'bab pa dang / khrag gi cher pa dang / mar dang / zhag gi char bab ba na rgyal po dang bcas pa'i grong khyer 'jig par 'gyur ro/ /yang grong khyer ram/
[\[27a.6\]]khyim du sol ba'i char pa 'bab cig phub ma dang / skra dang 'dres pa'i rdul lhung ba dang / bye ma'i char 'bab pa de myur du 'jig par mngon par shes ba dag gis brjod do/ /gang du 'bru mar gyi chag chag dang / mar gyi thigs pa lhung zhing / bong ba la sogs pa yi dgas kyis phyung pa'i nyes pa
[\[27a.7\]]rnams 'byung bar gyur na yul 'khor dang / grong khyer dang / khang pa dang / de bzhin du ba lang rdzi'i gnas der rab tu 'jig par 'gyur ro/ /yang mchod rten dang / skye shing dang / sa'i phyogs dag tu brag gi chag chag dang / sha dang rus pa'i dum bu mgo thod dang / skra shad la sogs pas mngon du
[\[27b\]]
[\[27b.1\]]gang ba de dag tu ni nges par nye 'khor gyi skye ba'i skal ba zad pa'i ltas su bstan pa yin no/ /rdo'i char pa la gang du rdo bim pa dang / u dum bA ra lta bu dang / ka bid ta'i 'bras bu dag bab pa der na 'jigs pa chen po 'byung bar ston to/ /rdo 'bral sA lu'i tshigs ma 'dra ba dang / 'bra go'i rus pa lta bu dag ni
[\[27b.2\]]lo legs pa dang / bde bar 'byung bar ston to/ rdo dkar po rgya shug gi 'bras bu lta bu dang / ba ru ra'i tshi gu dag bab pa ni skye dgu rnams bde ba'i rgyur 'gyur ro/ /rdo shel dang / rdo lta bu dang / me tog kun+da dang / 'o ma ltar snum pa dang / zla ba'i mdog ltar gsal ba dag ni mi rnams bde
[\[27b.3\]]bar byed ba'o/ /gang gi tshe ser ba tshub ma dang / kha col dang bcas pa dang / me lta bu dag dang / rdul dang bcas pa dang / sa gam bar yang gyur pa der ni rgyal po yul 'khor dang bcas te 'jig par ston to/ yang bar snang la ser babs nas rdo dang mtshon cha lta bu me'i rnam pa dag 'byung bar gyur na
[\[27b.4\]]de ni skye bo la ring por mi thogs par 'jigs par 'byung bar bstan to/ gal te ser ba drag tu chu'i nang du bab pa las ni bde ba dang / lo legs pa dang / rgyal po rnams rnam par rgyal bar 'gyur te/ 'bras bu zla ba drug na ston bar brjod do/ /yang gang gi tsher byar ka phyogs rab tu tsha bar 'gyur la gnam
[\[27b.5\]]grum par gyur na de ni rgyal po dang bcas pa'i skye bor rab tu gsod par byed do/ /nyin par rtag tu gnam grum pa'i sgra 'byung ba der yang yul 'jig pa'i rtags yin te/ rgyal po yang 'chi bar ston pa'o/ /gang lho phyogs su gnam grum/ sprin dang sgra mnyam par 'gyur zhing / rlung rtsub pa dag langs par gyur pa
[\[27b.6\]]der ni skye dgu rnams bde bar ni 'gyur bar ston pa'o/ /yang sa g.yo ba gnam grum pa dang bcas bar 'byung ba de'i tshe ni nges par rgyal po 'chi bar 'gyur ro/ /yang sa g.yo ba dang / gnam grum pa lhan cig tu 'byung ba'am/ yang skar mda' chen po phyogs gang dag tu 'gro ba'i phyogs der nad dang / mu
[\[27b.7\]]gi las gyur pa nyam thag pa dang bcas pa'i 'chi ba rgyug pa ston pa'o/ /gang du me dang / khug rna dang / sprin gyi gnod pa rnams med par rdul gyi khrem gnyer dag gis nam mkha' kun du khebs shing nyi ma'i 'od zer yang zil gyis gnon par byed pa de'i tshe na rgyal po rnams nges par 'chi bar 'gyur ba yin no/ /
[\[28a\]]
[\[28a.1\]]gang du nyin gcig bzhin du tshub mas kun du bslang ba'i rdul ring bus nam mkha' dang / phyogs thams cad kun du khebs par gyur pas ni rgyal po 'chi bar 'gyur zhing skye bo rnams kyang 'chi bar 'gyur ba yin no/ /bar snang las sgra chen po 'byung ngam/ sa phyogs nas 'byung
[\[28a.2\]]yang rung ste/ gang dag mi snyan pa dang / mi mthun pa dag gi sgra byung ba de ni phan tshun gsod pa dang / 'thab pa dang / mi mthun par gyur pa dag gi rgyur bstan to/ /gang gi tshe gzugs mi snang bar slog chags rnams pa tha dad pa'i sgra byung na sdug bsngal bar grags pa de'i tshe ni rang gi yul 'khor du bcas pa'i
[\[28a.3\]]rgyal po 'chi bar 'gyur/ nad dang / mu ge dang / gnod par yang 'gyur zhing / 'jig rten yang zad par 'gyur/ rgyal srid ngan pas kyang brlag pa dang / bu sman dang yang 'bras bar 'gyur ro/ /bar snang las byung ba'i ltas kyi le'u ste drug pa'o// //phyi rol 'byung ba chen po'i ltas la
[\[28a.4\]]gang gi tshe shing ljon pa dang / gel ba dag las dus dang mi ldan par 'bras bu 'byung na rgyal po'i yul phyogs su gtogs pa gsod par 'gyur ro/ /yang gang gi tshe chod sbyin gyi shing dang / lha rten byas pa dang / ka ba dang / gzugs la sogs pa shing skam po dag las lo ma skye bar rtsol ba ni rgyal po
[\[28a.5\]]'chi ba'i ltas dang / de bzhin du skye bo dag 'khrug pa'i ltas su bstan to/ /yang yul dang / grong dang / grong khyer gang dag tu shing dang / shing ljon pa dag las me tog dang / 'bras bu phyin ci log tu skye bar gyur na de ni bdag po 'chi ba'i rtags yin no/ /gang gi tshe lnga dro'i dus su shing dang mi'i grib
[\[28a.6\]]ma shar phyogs su gnas bar gyur pa dang / phyi dro yang mi dang shing gi grib ma nub phyogs su gnas par gyur na rgyal po 'chi bar 'gyur ro/ /chu zab mo dang / khron pa dang / rdzing dang / mtsho la sogs pa drog chags chu na rgyu ba rnams gang du skam pa der ni ring por mi thogs par skye bo 'jigs par 'gyur
[\[28a.7\]]zhes bstan to/ /rlung med par glo bur du khron pa dang / rdzing rnams kyi chu dag kun 'khrug par 'gyur ba gang yin pa der ni rgyal po dang / yul dang yul 'khor mi dge bar bstan to/ /gang du rlung med dpar glo bur du grong gi nye 'khor du 'jug pa'i shing ljon pa a shwad tha dang ba tal la sogs ba rtsa ba
[\[28b\]]
[\[28b.1\]]zugs pa rtsa ba 'gyel bar gyur na grong de 'jig par 'gyur ro/ /yang rlung ma langs par yang thog lhung ba dang / lus ni snang bar tshig mi snyan pa zer ba dang / sha za mo'i glu sgra 'byung ba ni 'phral du rgyal po la 'jigs pa 'ong bar bstan to/ /gal te glo bur du gdugs kyi shing dang / khri dang / khri'u dang /
[\[28b.2\]]khang pa'i srog rten gyi shing dang / de lta bu'i rnam pa dag gi shing rdo chag grums su gyur pas ni de dag gi bdag po 'chi bar ston to/ /yang rgyal po nges par 'chi bar gyur pa'i tshe ni rlung dri nga ba dang / zas su ngas pa lta bu'i dri dang / khyi dang / bya dang / byi la dang / bong bu la sogs pa'i dri dang / de bzhin
[\[28b.3\]]du phye ma lta bu'i dri 'byung bar 'gyur ro/ /yang rgyal po 'chi ba'i tshe na rgyal mtshan gyi rtse mo dang / rta babs dang / sgo gang dag tu ser ba 'bab cing me med par yang me mdag ltung bar 'gyur ro/ /rtse mo dang / rol mo'i sgra mi snyan pa dang / mtshon rnam pa sna tshogs mdzes par gyur ba ni yul 'khor
[\[28b.4\]]dag tu 'jigs pa 'byung ba'i ltas yin no/ /gang du mtshon rnams 'gul ba dang / ral gri shubs dang bral bar gyur pa dang / gzhu ma bdungs ba bdungs bar gyur na de ni nges par dmag mi bzad pa 'byung bar ston to/ /gang gi tshe phyogs thams cad du mi nyin mo 'am/ mtshan mo yang rung ste/ nags
[\[28b.5\]]kyi me snang bar gyur pa de ni lo nyes pa dang / skye bo ngas par 'gyur ro/ /nyin mo'am/ yang na mtshan mo yang rung ste/ nam mkha' sprin gyis kun du khebs pa na phyogs tsha bar gyur ba de'i tshe ni rgyal po gsod par 'gyur ro/ gal te dgun ni dro bar gyur la dpyid ni grang bar gyur na lus rnams kyis nyes pa dang
[\[28b.6\]]'chi bar 'gyur ro/ /dbang pos kyang char nyung du 'bebs pa dang / dus 'chol bar yang 'gyur/ 'jigs par byed pa'i chom rkun rnams kyis kyang lo tog chud gson par 'gyur ro/ /phyi rol 'byung ba chen po dag gi ltas kyi le'u ste bdun pa'o// //srog chags kyi zhig tu smra ba med pa kun gyi
[\[28b.7\]]ltas la khyi rnams 'dus te kha gyen du bltas nas yang dang yang du du bar byed pa de ni yul 'pho bar byed par 'gyur ro/ /yang nyi ma 'char ba'am nub pa kho na'i tshe khyi dag phyi rol du kha gyen du bar byed na yul rnams 'jig pa'i rgyu yin no/ /yang lha khang dang / lam po che dang / rgyal po'i lam
[\[29a\]]
[\[29a.1\]]dang / lam gyi bzhi mdor khyi kha gyen du bltas te du bar byed na de ni chom rkun dang / me'i 'jigs pa 'ong bar ston pa yin no/ /yang khyi dang / bya rog rgyal po'i lam dang / lam gyi bzhi mdor thad la gcig tu 'dus nas gal te sgra chen po 'byin par byed pa dang / ci dgar
[\[29a.2\]]'gro bar byed pa de ni pha rol gyi dmag tshogs 'ong ba yin no/ /gang gi tshe bya rog dang / bung ba dang / sbrang bu rnams pa dang / grong khyer gyi sgo dang / thang dang / lam gyi bzhi mdor sbrang rtsi tshad du byed par gyur na glo bur gyi 'jigs pa dang / rgyal po'i 'jigs pa 'byung bar rigs par bya'o/ /de bzhin
[\[29a.3\]]dur ba dang / khyim gyi mdun dag tu yang de lta bur snang na/ de bzhin du 'jigs pa 'byung bar rig par bya'o/ /de la glo bur gyi 'jigs pa 'ong zhes bya ba ni pha rol gyi dmag tshogs 'ong ba dang / me dang chom rkun gyi 'jigs pa dag 'byung bar ston yin no/ /yang gang du srog chags phra mo dag la la
[\[29a.4\]]rab dang / grong khyer gyi sgo dang / sgo khang la 'phyang mo nyug cing 'jigs par snang ba der ni pha rol gyi dmag chogs kyis ring bo mi thogs par grong khyer myur du 'jigs 'gyur ro/ /gang gi tshe khyi dang / lba dang / byi la la sogs pa dang / bya sna tshogs dag dus mtshams med par
[\[29a.5\]]'khrig pa dang ldan pa'i tshe ni rgyal po dang / yul rtag tu 'jigs par bstan pa yin no/ /de bzhin du mi dang / rta dang / rnga mo dang / bong bu'i rigs dang / ba lang mo dang / bya dang / ri dgas rnams dang / khyi dang / byi ba dang / sbrul dag dang / srog chags phra mo gzhan dag gi yang mngal phyin ci
[\[29a.6\]]log tu gyur pa der ni yul rnams 'khrug pa dang / rgyal po yang 'chi bar 'gyur ro/ /yang gang du bya dang / ri dgas [(]gyi [,]kyi [)]rigs rnams dang / khung na nyal ba rnams log par 'khrig pa dang ldan par smra ba de ni rgyal po 'chi bar 'gyur ro/ /bya rog gshog pa dkar po mthong na mi dge ba yin te/ yul
[\[29a.7\]]de nas 'gro bar bya'o/ /de bzhin du bya rgod la sogs pa'i gshog pa lhung bar mthong ba dang / lba ngal mi sos par brgyal bar 'gyur ba der ni yul gyi bdag po dang / rgyal po dag 'chi ba'i ltas su bstan to/ /yang gang gi tshe grong khyer du khA'i tshogs 'dus nas grong gi phyi rol du 'dong ba de ni nges par
[\[29b\]]
[\[29b.1\]]grong gi skye bo med par 'gyur ro/ /lba shing gi steng na 'dug gam/ ra ba dang / sgo khang dang / khyim du 'dug ste/ sgra chen po 'byin zhing shin tu 'jigs par sbron pa dang / lba nyi ma la kha bltas te rengs thabs su 'dug nas skad drag tu 'byin pa der ni dmag 'byung bar bshad par bya'o/ /shing mthon po'am/
[\[29b.2\]]khang steng mthon po'am/ mdzod mang por 'dug ste/ kha nyi ma la bltas nas lba skad drag tu 'byin pa ni mi las gyur pa dang / rgyal po las gyur ba'i nyes pa 'byung bar byed do/ /khA 'dus pas sa la mchu btsugs te/ cang mi smra bar skad cig 'dug nas 'dus te gang gi tshe nam mkha' la 'phur ba de'i tshe
[\[29b.3\]]dmag gis 'tsho ba rnams la shin tu khrag 'byung bar 'gyur ro/ /khra kha 'thabs shing skad 'byin pa'i tshogs rtag tu 'brel pa gang yin pa de ni gal te khyim mam/ grong khyer dang / yul 'khor dang / yul dang / ba lang rje'i gnas 'jig par 'gyur bar brjod par bya'o/ /khwa sa la mchu'i rtse mo gtar
[\[29b.4\]]de/ skad mi bzad pa mi gsal pa'ang byin pa der ni de'i tshe shin tu 'jigs pa chen po 'byung bar bstan to/ /sha za ba'i bya'i mchu'i rtse mo las gang du sha lhung ba der ni glo bur dang / rgyal po las gyur ba'i 'jigs pa chen po 'ong bar bstan to/ /gang du ri dgas kha nyi ma la gyen du bltas te / mi dga'
[\[29b.5\]]zhing mthong bar byed na yul gyi skye bo bsgrungs su zin kyang sems can gzhan dag gis 'jigs par gyur ba der ni rgyal po la brnyas par mthong bar 'gyur ro/ gang du lba nyin par nyi ma la kha lta zhing yang dang yang skad drag po 'byin pa dang / mtshan mo gza' rnams la lta bar byed cing brgyal ba'i tshe ni nges par
[\[29b.6\]]rgyal po 'chi bar 'gyur ro/ /bya rgod dang / bya lhas dang / chu nas skyes pa'i bya dang / khwa dang / thi ba dang / zas su sha za ba gzhan dag rgyal mtshan gyi rtse mo dag dang / khang steng du 'dug pa ni de'i tshe zad par 'gyur bar mngon par shes pa dag gis rab tu brjod do/ /gal te nyi ma phyed pa'i tshe glang po che dang /
[\[29b.7\]]ba lang gi gnas dang / rta'i bres su 'ug pa snang la phyugs dag kyang bzhon par 'gyur ba ni nges par rgyal po 'jigs pa 'byung bar bstan to/ /yang gang gi tshe glang po che'i lag pa'i rtse mos khrag skyug par byed pa dang / glang po che mchog dag mche ba chag pa dang / rta rnams kha dal bar gyur ba'i rgyal po la/ /
[\[30a\]]
[\[30a.1\]]'jigs pa 'byung ba'i rgyur bstan to/ gang du pad+ma'i 'dab ma bting ba dag tu bya rog rnams rtse bar byed cing / thang la yang bya ka raN+Da ba dang / dad pa'i tshogs dag rtse bar byed na khyim mam grong khyer de 'jig par 'gyur ro/ /srog chags tshig tu smra ba med pa rnams kyi ltas
[\[30a.2\]]kyi le'u ste brgyad ba'o// //char ltas la sprin gyi gzugs ri'i rnam pa lta bu dag dang / phag dang chu srin lta bu dag dang / sbal ba dang glang po che'i gzugs lta bu dag dang / ril ba dang bum pa lta bu dag dang / seng gi dang / stag dang / glang po che bzhin du lha'i sprin dag gis khebs pa'i nyi ma'i
[\[30a.3\]]mod la char ba 'bab par brjod par bya'o/ /ldong ros kyi mdog lta bu dang / de bzhin du mtshal lta bu dang / ne tso ltar snang ba'i mdog dang / nye ba'i sprin dag gis char ba 'bebs par yang dag par bstan par bya'o/ /pad+ma'i 'dab ma lta bu dang / de bzhin du rdo spungs pa lta bu'i sprin gyis nyi ma dang zla ba'i
[\[30a.4\]]gzugs khebs par gyur pa de ni de'i tshe phyogs su 'od chen po 'byung bar 'gyur ba'i char pa 'bab par bstan par bya'o/ /gang gi tshe nam mkha' la yan lag thams cad sprin gyis thibs por khebs nas gdugs lta bu'i glog 'byung bar byed/ 'brug sgra ring ru 'dod dga' 'byung ba de'i tshe nes chus shin tu
[\[30a.5\]]gang bar 'gyur ro/ /yang gang gi tshe sprin i sha ni'i phyogs dang / shar dang / byang gi phyogs nas byung ste/ ring zhing brtan pa'i sgras 'brug zer ba de'i tshe yang gcig pa chu dang ldan par 'gyur ro/ /yang zla ba yar gyi dang mar gyi ngo yang rung ste/ gza' thams cad 'byung zhing 'du ba'i sprin de dag ni char
[\[30a.6\]]ba bab par byed do/ 'di ni sngon gyi lung shes pa dag gis bstan pa yin no/ /gang gi tshe dgun zla 'bring por gyur pa ni sprin 'dus par snang zhing / rlung snun pa'i sprin ru ma nas 'byung ba dag ldang ba de'i tshe ni zla ba drug par gyur nas dbang pos char ba 'bebs par 'gyur ro/ /dgun zla tha chungs la sprin brtsegs
[\[30a.7\]]pa'i sprin rum 'dus pa glog dang bcas pa ni dbyar zla 'bring por yang dag par gyur nas chu mang du rnam par gtong bar 'gyur ro/ /dpyid zla ra ba la sprin rum du gyur pas ni dbyar zla tha chungs la char ba 'bab par bstan par bya'o/ /gang gi tshe dgun zla tha chungs dang dpyid zla 'bring po rnams la sprin rnams
[\[30b\]]
[\[30b.1\]]'dzings bar byed pa ni de'i tshe zla ba drug gi phyed de'i tshe char pa mi 'bab par brjod par bya'o/ gang gi tshe dgun zla tha chungs dang / dpyid zla 'bring po rnams la sprin rlung rum can dag chu gtong bar mi byed pa ni dbyar ka char pa de 'bebs par 'gyur ro/ /gang gi tshe byang phyogs dang / byang
[\[30b.2\]]shar dang / de bzhin du shar dang / nub dag nas glog 'byung ba ni char pa 'bab par ston pa'o/ /yang phyogs thams cad nas glog kun du 'byung bar gyur pa de'i tshe ni nam mkha' khebs pa'i char pa 'bab par ston pa yin no/ /gang gi tshe glog gi 'od dmar zhing mtha' sngo bar de'i tshe na me'i
[\[30b.3\]]phyogs nas char pa chung zad 'bab par 'gyur ro/ /gang gi tshe nub phyogs kyi char sprin gyi dbus 'ja' snum pa nor bu baiDU r+ya'i 'od lta bu byung bar gyur cing glog 'gyu ba'i yal ga dang / rang gi phyogs nas rlung gis bskyod par 'gyur ba de'i tshe ni zhag bdun bdun du char pa 'bab par rig par bya'o/ /gang gi tshe
[\[30b.4\]]shar ram byang nas kha ba 'bab cing rlung 'byung la phyogs dud ka dang / sngo sangs su byed pa de'i tshe ni chu cher 'bab par 'gyur ro/ /gang gi tshe nyi ma shar ba'am/ dus tshigs kyi chags pa 'byung bar char ba'i thigs pa 'bab pa de'i tshe nges par char mo che 'bab par 'gyur ro/ /gal te yang nyi ma
[\[30b.5\]]shar ba'i tshe sbal pas skad ran cing snyan pa 'byur ba de'i tshe char mo che 'bab par 'gyur ro/ /mi gzhan zhig lag la gdugs thogs nas char pa'i mtshan ma dris sam khyim 'gengs bzhin du dris na de'i tshe rtag tu char pa 'bab par 'gyur ro/ /gos gsher pas kyang dris na char pa'i rgyu yin te/ de la
[\[30b.6\]]mod kho nar char du 'bab par 'gyur ba the tshom med do/ /chu'i phyogs su 'dug nas dris kyang rung ste/ char pa 'bab par blta bar bya'o/ /byi la dang / sre mong dang / sbrul rnams dang / gang yang gzhan dag tu gan du gnas pa dag te drod mi mthun par rgyug par byed na mdo la char 'bab par ston pa
[\[30b.7\]]yin no/ /byis pa lus 'jim pas byugs pa dang / mgo me tog phreng bas dkris pa gang na 'dug pa dar ni/ 'phral du char pa mngon par 'bab par byed do/ /lus rdul byis byugs pa'i byis pa dag rdul gyis rtse bar byed pa dang / yur ba 'gengs par byed na phral du char pa 'bab pa'i rgyu yin te/ char pa
[\[31a\]]
[\[31a.1\]]'bab pa'i mtshan nyid la mkhas pa rnams kyis de ni 'phral du char 'bab par bshad pa yin no/ /gang gi tshe sprin kyang med/ kha ba yang med par rlung shin tu bsil ba dag 'byung zhing / lus can grang bar byed pa ni der 'phral du nges par char pa 'bab par byed pa'o/ /chu
[\[31a.2\]]nas skyes pa'i bya shing gi yal ga la zhon pa dag nyi mas 'dab ma skems par byed pa ni shin tu char pa 'bab par yang ston pa yin no/ /gang gi tshe shing la gnas pa'i bya 'dab ma skems par byed pa de ni char pa 'bab par byed pa'i rgyu yin par bstan bcos mkhas pa rnams kyi bstan bcos las brjod pa
[\[31a.3\]]yin no/ /grong gi byi'u khrus byed cing 'dab ma sbrug par byed pa gang yin pa de ni char pa 'bab pa'i yang dag pa'i shes pa rnams kyi char pa'i rgyu yin par brjod pa yin no/ /char ltas kyi le'u ste dgu pa'o// //dus tshigs kyi 'od chags pa'i ltas la bram ze rig pa can gyis dus tshigs kyi
[\[31a.4\]]'od chags pa bsgrims te brtags nas dus bstan par bya ste/ gang gi tshe nang nub tu dus tshigs mdog snum zhing / ldong ros lta bu'i 'od dam pa bla'i 'od lta bur mthong na zhag gsum gyi bar du char pa 'bab par ltas shes pa dag gis brjod pa yin no/ /dus tshigs kyi kha dog dung dang / gur gum dang /
[\[31a.5\]]ba lang gi gcin lta bu'i 'od 'byung ba de dag ni 'phral du char pa 'bab pa'i rgyu yin no/ /dbyar ka dus tshigs gnyis kar yang kha dog snum pa dang / gur gum lta bu dang / gnag pa dang / rang bzhin gyis mtshal gyi 'od lta bu 'byung ba dang / kha dog khrag gi rgyun dang mtshungs pa'i 'od dang / de
[\[31a.6\]]bzhin du rgya skyegs kyi khu ba lta bu dang / de bzhin du zangs ltar dmar bdag gis dus tshigs 'jigs par byed par 'gyur ro/ dus tshigs kha dog rtsub pa dag tu dmag dang mtshon gyis 'debs pa dang / khrag gi chag chag btab pa'i sa rnams 'byung ba ni shin tu 'jigs par 'gyur ro/ /dus
[\[31a.7\]]tshigs kyi chags pa shin tu dmar ba ni nyin gsum du char pa 'bab par bstan to/ /yang na mtshon gyis 'debs pa mtshon gyis 'tsho ba'i skye po zad par yang 'gyur ro/ /gang du dus tshigs gnyi gar phyogs su rdo yi char pa 'bab pa der ni mkhris pa'i nad la sogs pas lus can 'chi bar 'gyur ro/ /
[\[31b\]]
[\[31b.1\]]gal te dus tshigs kyi chags pa yang dang yang du byis pa dag dmag 'gyed pa na rnam par skrag par 'gyur zhing rab tu rgyug par byed pa der ni yul 'khor 'jig par 'gyur ro/ /dus tshigs kyi rang bzhin dang ldan pa'i nyi zla gnyis dang lhan cig tu 'byung zhing / kha dog gi 'od dmar ba dang / rtsub
[\[31b.2\]]pa ma yin pa ni lo legs pa dang bde ba'i rgyu yin no/ /dus tshigs gnyi gar 'od shin tu gnag cing mun pa dang 'dra bas gang na de'i dmag dpon rnams 'khrug pa dang / gsod par yang bstan par bya'o/ /gang dus tshigs kyi rang bzhin grang ba dang / dro ba dang / 'jam pa dang / rtsub pa
[\[31b.3\]]rnams phyin ci log tu gyur pa der ni nad dang / 'chi ba dang / rgyal po la 'jigs pa 'byung ba'am/ yang na nges par bdag po 'chi bar bstan pa yin no/ /de'i nye 'khor du chom rkun dang / sbrul dang / srin po rnams kyi dbang yang 'gyur ro/ /dus tshigs kyi 'od chags pa'i le'u ste bcu
[\[31b.4\]]pa'o// //dri za'i grong khyer gyi ltas la/ gal te shar phyogs su dri za'i grong khyer byung bar nub phyogs na 'dug pa'i rgyal po la mchog tu 'jig pa 'byung bar bstan pa yin no/ /gang gi tshe nub phyogs su za'i grong khyer snang bar gyur na/ de'i tshe na shar phyogs na gnas pa rnams la
[\[31b.5\]]'jigs pa chen po 'byung bar brjod par bya'o/ gang gi tshe byang phyogs su dri za'i grong khyer snang bar gyur na de'i tshe ni lho phyogs na gnas pa'i rgyal po rnams la 'jigs pa 'byung ngo / /gang gi tshe lho phyogs ku dri za'i grong khyer snang bar gyur na de'i tshe ni byang phyogs na gnas pa rnams la 'jigs pa 'byung bar
[\[31b.6\]]brjod pa yin no/ /dri za'i grong khyer chags pa'i le'u ste bcu gcig ba'o// //gal te gang du 'jig rten pa'i lha'i gzugs gar byed pa dang / rab tu g.yo bar gyur ba dang / smra bar gyur pa dang / mig mchi mas gang ba dang / rtul bar gyur pa dang / gas par gyur pa dang / dum bur
[\[31b.7\]]gyur pa dang / thams cad zhig pa la sogs pas ni 'jigs rnam pa du ma 'byung bar rig par bya'o/ /de la yang gar gyis ni dmags mang po 'byung ngo / /rab tu g.yo bas zla ba bzhin dmag byung ba dang / zla ba drug gis rgyal po kun du zad par 'gyur ba dang / ring po mi thogs par yul 'jig par
[\[32a\]]
[\[32a.1\]]'gyur ro/ /gom pa 'dor bas ni yul bor te 'dong bar 'gyur ro/ /glu len pas ni yul 'jigs par 'gyur ro/ /dum bu las ltung na lus can rnams 'chi bar 'gyur ro/ /rlung la sogs pas phul ba dang / ltos pa med par lha'i gzugs kyi mgo dag las me tog gi phreng ba
[\[32a.2\]]lag par gzhag pa lhung bar gyur ba ni rgyal po dang yul 'khor dang bcas te 'chi bar 'gyur ro/ /yang gang du rgyal po rtag tu phan tshun 'khyam par byed pa dang / 'jigs pa med par yang 'jigs pas skrag pa dang / /rdeg 'chos pa dang / rab tu gyur pa dang / yid mi dga' zhing du bar gyur pa
[\[32a.3\]]dang / gzugs la mi snang bar srog chags rnam pa tha dad pa dag gis sgra shin tu sdug bsngal bar 'gyur pa dag thos par gyur pa de'i tshe ni rang gi yul 'khor dang yul du bcas te rgyal po 'chi bar 'gyur la/ yul 'khor de'i skye bo yang mu ge dang gnon pa dag gis gzir ba dang / bu smad dang yang bral
[\[32a.4\]]bar gyur ba ston pa yin no/ /gang du bstan pa med par byis pa glu dang spel te/ tshig gis glu len par byed cing / mi mthun pa'i don brjod pa der ni rgyal po'i 'chi bar rjod par byed do/ /lha rten dang gzugs 'gyur ba'i ltas kyi le'u ste bcu gnyis pa'o// //lam du 'jug pa'i ltas la
[\[32a.5\]]gang gi tshe rgyal po dang / blon po dang / brab ze dag lam du 'jug cing 'gags pa na gnam grum pa dang bcas pa'i skar mda' 'byung ba dang ser pa 'bab pa ni de dag mi mthun par brjod pa yin te/ de dag dgos pa yang dag par mi 'grub pa tsam du ma zad kyi lus 'jig par 'gyur ro/ /gang gi dus su nyi
[\[32a.6\]]ma 'char ba'i tshes phyogs gang dag tu 'gro ba bya rog dang / ngang ba dang / bya ka ra N+Da ba dang / krung krung dag snang ba der ni dge bar blta'o/ /sprin dang / 'ja' dang / de bzhin du glog 'gyu ba dang / chu sbyin par byed pa'i 'brug mi gsal ba 'byin pa dag ni 'jigs pa bden par rig par byed pa yin
[\[32a.7\]]no/ /lam du 'jug pa'i ltas kyi le'u ste bcu gsum pa'o// //gang du ltas sna tshogs bstan pa de dag gi 'bras bu 'byung ba'i dus kyi tshad bstan pa gza' skar dag la mig dmar gyi ltas 'byung ba ni zhag bdun nas 'bras bu 'byung ngo / /de bzhin du gza' lag ni zhag bcu tshun chad kyis so/ /phur
[\[32b\]]
[\[32b.1\]]bu ni lo gcig gis rnam par smin par 'gyur ro/ /pa ba sangs ni zla ba drug tshun chad kyis smin par 'gyur bar bstan par bya'o/ /gnam grum pa dang / sa g.yo ba ni zla ba brgyad du brjod do/ /grong khyer dang / mchod rten dang / shing dang 'brel ba ni zla ba gcig nas smin par 'gyur ro/ /rdo gseg ma'i
[\[32b.2\]]char 'bab pa dang / de bzhin du sprin sgra 'byung ba dang / gza' rnams 'khyams pa ni zhag gsum tshun chad kyis smin par 'gyur ro/ /nyi zla'i yang 'phral du 'bras bur 'gyur bar bsten par bya'o/ /'ja' zug pa ni zla ba bcu gnyis su brtag go/ /ser ba 'bab pa las ni zla ba phyed dang gnyis
[\[32b.3\]]gyis 'bras bur 'gyur ro/ /me med par me 'bar ba lta bur snang ba ni 'bras bu 'phral du 'byung bar mkhas pa dag gis bshad do/ /de bzhin du 'byig 'gyur ba dang / mngal dag phyin ci log pa dang / dus ma yin par lo tog 'bras bu chags pa thams cad kyi yang zla ba drug par brjod do/ /sprin med
[\[32b.4\]]pa'i sgra dag zer ba ni zla ba gcig gis so/ /'ja'i ltas lta bu ni zhag gsum tshun chad kyis 'byung ngo / /zla ba'i dkyil 'khor sngon por gyur pa ni zhag bdun tshun chad kyis 'bras bu 'byung ngo / grong dang / grong khyer dang / de bzhin du glang po che dang / rta dang / ba lang dang / glang po che la sogs
[\[32b.5\]]pa'i ltas 'byung ba ni 'bras bu 'phral du 'byung / de bzhin du sngon ma byung ba las glo bur du 'byung ba rnams dang / 'jigs su rung ba'i sgra byung ba rnams kyi yang 'bras bu 'phral du 'byung bar brjod do/ /gdugs dang / rgyal mtshan 'gyel ba dang / gzhi dang / rta babs dang / khang ba rdib pa dang / mjug
[\[32b.6\]]rings 'char ba ni zla ba gcig gis 'bras bu 'byung ngo / /mi rgod pa dang / skyin gor dang / sbrang rtsi'i sbrang bu rnams ni zhag bcu tshun chad kyis so/ /stag dang / byil dang / lba dang / bya rnams dang / bar snang las sgra byung ba rnams kyis ni 'bras bu 'phral du 'byung ngo / /yang bya dang / grog
[\[32b.7\]]spur dang / phye ma leb rnams kyis ni zhag bcu tshun chad kyis so/ /yang byi ba dang / sbrul dang / de bzhin du sbrang bu mang po'i ltas bstan pa las ni zla ba gcig tu shes par bya'o/ /ri dgas kyi rigs rnams dang / bya dag gi skad byung ba ni zla ba gsum gyis 'bras bu 'byin to/ dus tshigs kyi mtshan
[\[33a\]]
[\[33a.1\]]ma rnams ni zhag bdun tshun chad kyis so/ /dri za'i grong khyer chags pa ni zla ba gsum gyis 'bras bu 'byung bar bshad do/ /las sna tshogs bstan pa'i 'bras bu 'byung ba'i dus bstan pa'i le'u ste bcu bzhi pa'o// //gnod pa'i ltas ngan rnams kyi rgyu bstan pa
[\[33a.2\]]dang / de dag ngo lon gyi cho ga bstan pa/ yong gi srid pa ma yin pa phyin ci log tu snang ba gang yin pa de dag ni phal cher mi dga' ba'i 'bras bu'i dbus su 'byin par rig par bya'o/ /de ci'i phyir zhe na/ de dag gi rgyu ni 'di ltar nyes par spyod pa mang po la sogs shing bsags pa las byung ba'i phyir te/
[\[33a.3\]]de dag yang kha cig las ngan pa'i dbang gis yul log par snang bar grub pa yang yod/ kha cig mi ma yin pa dag gis sbran pa'i phyir ched du bstan pa dag yod pas na gang dag mi ston pa ltar snang ba de dag kyang 'dir thub pa lha'i mig can de dag gis bstan pa bzhin nges can du gzung bar bya'o/ /gang dag
[\[33a.4\]]kha cig tu dngos po mi srid pa lta bu zhig tu brgyal snang na/ der yon tan zhig na dge zhing bzang ba dang / phyin ci log cig na'ang mi dge ba'i don du rig par bya'o/ /de ltar mi dge bar gyur ba'i mtshan ma de dag ni gnyen po so sor brten pa dag gis zlog par 'gyur srid de/ de dag kyang gang zhe na/ bsod
[\[33a.5\]]nams la rab tu gnas ba'i sems dang ldan pa rnams dang / rnam par dag pa la rten pa dag dang / sbyin sreg dang / bzlas brjod la brtson par bya ba dang / ser sna bcom pa dang / lha dang bram ze dag la mchod pa dang / zhi ba dang rgyas pa'i bzlas brjod dang / sbyin sreg gi cho ga bya ba dang / bsam pa
[\[33a.6\]]dri ma med pas nor rab tu sbyin pa dag gi mtshan ma ngan pa dag gis mi chugs shing rnam par 'jig par byed do/ /gal te gnyen po byed pa'i stobs dag gis kun du zlog par gyur na yang rgyal po 'chi ba las rab tu bcad de tshe nur/ grong dang / grong khyer dang / yul 'khor de dag rgyug cing rnam par 'jig pa
[\[33a.7\]]yang yun ring du gnas pa tsam du 'gyur bar bstan to/ /thub pa'i tshogs mchog gar ga la/ /b+ha ra d+ha dza gau ta mas/ /lha yul bar snang sa bla dang / /gza' skar srog chags rnams kyi ltas/ /sa bdag mi yi rgyal po dang / /grong dang yul 'khor gnas pa la/ /gnod par gyur ba'i ltas
[\[33b\]]
[\[33b.1\]]'byung la/ /cho ga gang dang gang dag gis/ /zhu bar 'gyur ba zhus ba las/ /thub pa gar gas lung bstan pa/ /phan par 'gyur ba'i cho ga gad/ /gau ta mas nyan par gyis/ /dang por sbyin pa gtang bya ste/ /lha dang bram ze mngon mchod na/ /sbyin sreg bzlas brjod mchod sbyin gyis/ /
[\[33b.2\]]gtong ba'i ngo lon bya bar bstan/ /de la thog mar ba lang dang / /dbyig dang gos la sogs pa dag /bram ze rnams la sbyin byin nas/ /so sor khyim du rgyal po la/ /gtso bo dag la ci rigs par/ /dbang sgyur ba ni legs par bya/ /mdun na 'don zhing mnyam gzhag pa/ /zhag bdun smyung ba
[\[33b.3\]]byas gyur pas/ /lha la gtor ma rab phul te/ /u dum bA ra'i yam shing sreg /shing mar btags pa brgya rtsa brgyad nang par zhing bsngags rig pas sbyin sreg bya'o/ /yang na bram ze gtsang ma zas su mar za zhing bza' ba dang bca' ba spangs te/ zhag gsum smyur ba byas pa'i sngags mkhan
[\[33b.4\]]gyis rig sngags tra ta ra ma zhes bya ba 'dis a pa ma rga'i yam shing bsreg shing mar la btags pa brgya rtsa brgyad sbyin sreg bya'o/ /yang rgyal po'i pha brang ngam/ grong khyer ram/ yul gyi phyir rgyal po'i mdun na 'don gyi lha la zhag bdun du gtor ma phul la/ mar bre do'am/ yang na breg dmar la
[\[33b.5\]]btags pa'i nas bre'u chung gnyis kho nas sbyin sreg bya'o/ /de ltar sbyin sreg gi cho ga zin nas bram ze rnams brgya'am/ de las lhag pa dag la'o thug blud pa'am/ yang na zhag bdun du chos ston bya'o/ /de'i 'og tu bram ze dag la yon sbyin pa ni gser dang / dngul dang / rta dang / glang dang / gos
[\[33b.6\]]rnam pa sna tshogs dag sbyin par bya'o/ /yang na bram ze rnams la glang gcig dang bcu sbyin pa ste/ cho ga 'di ltar byas na ltas las 'byung ba'i gnod pa thams cad zhi zhing bzlog par 'gyur ro/ /ltas las gnod par 'gyur ba'i ngo lon gyi cho ga bstan pa'i le'u ste bco lnga pa'o// //thub pa chen po drang srong
[\[33b.7\]]skar ma'i ltas kyi gtsug lag rma bya'i ltas sna tshogs bstan pa zhes bya ba'i ltas ji snyed pa rdzogs so/ //A r+ya byA ka ra Na'i nang nas 'byung ba gza' dang rgyu skar gyi rang bzhin bshad pa rgyu skar nyi shu rtsa brgyad ni 'di lta ste/ smin drug dang / snar ma dang / mgo dang / lag dang / nab so dang / rgyal
[\[34a\]]
[\[34a.1\]]dang / skag dang / mchu dang / gre dang / dbo dang / me bzhi dang / nag pa dang / sa ri dang / sa ga dang / lha mtshams dang / snron dang / snubs dang / chu stod dang / chu sman dang / byi bzhin dang / gro bzhin dang / mon gre dang / mon gru dang / khrums stod dang / khrums
[\[34a.2\]]smad dang / nam gru dang / tha skar dang / bra nye dang / 'di rnams ni rgyu skar nyi shu brgyad dang do/ /de las rgyu skar ni du/ dbyibs ni ji snyed yod / yud tsam dang ldan pa ji snyed/ zas ni ci/ rus ni ci/ lha rnams ni gang / kyi bram ze pad+ma'i snying po can smin drug ni skar ma drug ste/ dbyibs ni spu gri lta bu'o/
[\[34a.3\]]yud tsam sum cu dang ldan pa'i cha drug dang bcas pa'o/ /zas ni zho'o/ /lha ni me lha'o/ /rus ni rje'u rigs kyi rgyud do/ /rgyu skar snar ma ni skar ma lnga ste/ dbyibs ni shing rta lta bu'o/ /yud tsam ni bzhi bcu rtsa lnga dang ldan pa'i cha bdun dang bcas pa'o/ /kha zas ni zho dang sbrang rtsir sbyar ba'o/ /lha ni skye dgu'i bdag
[\[34a.4\]]ba'o/ /rus ni go ta ma'o/ /rgyu skar ni skar ma gsum ste/ dbyibs ni ri dgas kyi mgo lta bu'o/ /yud tsam ni sum bu dang ldan pa'i cha dang bcas pa'o/ /zas ni ri dgas kyi sha'o/ /lha ni zla ba'o/ /rus ni b+ha ra d+h+wa dza'o/ /rgyu skar lag ni skar ma gcig ste/ dbyibs ni sog le lta bu'o/ /yud tsam bco lnga
[\[34a.5\]]dang ldan ba'i cha bdun dang bcas pa'o/ /kha zas ni khrag go/ /lha ni drag shul can no/ /rus ni dmar po'i rgyud do/ /rgyu skar nab so ni skar ma gnyis te/ dbyibs ni khang pa'i gdung lta bu'o/ /yud tsam bzhi bcu rtsa lnga dang ldan pa'i cha bdun dang bcas pa'o/ /kha zas ni mar dang khur ba'o/ /lha ni nyi
[\[34a.6\]]ma'o/ /rus ni dbang byes do/ /rgyu skar rgyal ni skar ma gsum ste/ dbyibs ni ril ba lta bu'o/ /yud tsam sum cu dang ldan no/ /kha zas ni sbrang dang spos so/ /lha ni phur bu'o/ /rus ni rtsa shun gyon pa'i rgyud do/ /rgyu skar skag ni skar ma drug ste/ dbyibs ni sbrul mgo'i gdengs ka lta bu'o/ /yud tsam
[\[34a.7\]]bco lnga dang ldan pa'i cha bdun dang bcas ba'o/ /kha zas ni sbrul gyi sha'o/ /lha yang sprul lo/ /rus ni dma' ba'i rgyud do/ /pad+ma'i sting po can rgyu skar 'di bdun ni shar sgor gtogs so/ /rgyu skar mchu ni skar ma drug ste/ dbyibs ni chu po lta bu'o/ /yud tsam sum cu dang 'brel ba'i mtshan yin
[\[34b\]]
[\[34b.1\]]no/ zas ni til dang sbyar ba'i thug pa'o/ /lha ni spen pa'o/ /rus ni ser skya'i rgyud do/ /rgyu skar gre ni skar ma gnyis te/ dbyibs ni rtsig pa'o/ /yud tsam ni sum cu dang ldan pa'i cha bdun dang bcas pa'o/ /kha zas ni zhag drug cus smin pa'i 'bras sam til gyi tshigs ma za'o/ /lha ni khyab
[\[34b.2\]]mjug go/ /rus ni gzhon rtsi mo'i khyim thab kyi rgyud do/ /rgyu skar dbo ni skar ma gnyis te/ dbyibs ni khri lta bu'o/ /yud tsam bzhi bcu dang ldan pa'i cha bdun dang bcas pa'o/ kha zas ni khre'o/ /lha ni nyi ma dang gshin rje'o/ /rus ni e ti'i rgyud do/ /rgyu skar me bzhi ni skar ma lnga ste/ dbyibs
[\[34b.3\]]ni lag pa lta bu'o/ /lha ni ra skyes la zhon pa'o/ /yud tsam sum cu dang ldan pa'i cha bdun dang bcas pa'o/ /zas ni bya sna tshogs dang sre da'o/ /ras ni 'od srungs kyi rgyud do/ /rgyu skar nag pa ni skar ma gcig ste/ dbyibs ni pad+ma'i snying po 'dra'o/ /lha ni nyi ma'o/ /yud tsam ni sum cu dang ldan
[\[34b.4\]]pa'i cha dang bcas pa'o/ /kha zas ni shing tog sna tshogs za'o/ /rus ni sA la'i shing drung ba'i rgyud do/ /rgyu skar sa ri ni skar ma gcig ste/ dbyibs ni nor bu rin po che lta bu'o/ /yud tsam bco lnga dang ldan pa'i cha bdun dang bcas pa'o/ /kha zas ni phye dang til thug sbyar ba dang / ba la sran sde'u btags pa
[\[34b.5\]]za'o/ /lha ni rlung lha'o/ /rus ni yid chen gyi rgyud do/ /rgyu skar sa ga ni skar ma bzhi ste/ dbyibs ni ra'i rten mgo lta bu'o/ /yud tsam bzhi bcu lnga dang ldan pa'i cha bdun dang bcas pa'o/ /kha zas ni til dang / rgya sran smug po za'o/ /lha ni dbang po dang me lha'o/ /rus ni mtshan mo zhes
[\[34b.6\]]bya ba'i rgyud do/ /kye pad+ma'i snying po can rgyu skar bdun po 'di dag ni lho phyogs kyi sgor gtogs so/ /rgyu skar lha mtshams ni skar ma bzhi ste/ dbyibs ni glang po che'i mgo dang sna lta bu'o/ /yud tsam ni sum cu dang ldan pa'i cha dang bcas pa'o/ /zas ni chang dang / sran chung dang / sbrang rtsi'o/ /lha ni
[\[34b.7\]]nyi ma'o/ /rus ni spen pa dang rgyud 'gro'o/ /rgyu skar snron ni skar ma gsum mo/ /dbyibs ni them skas lta bu'o/ /yus tsam bco lnga dang ldan pa'i cha dang bcas pa'o/ /kha zas ni 'bras sA lu dang / /mar dang / 'bras thug go/ /lha ni dbang po'o/ /rus ni legs byed kyi rgyud do/ /rgyu skar snubs ni skar ma
[\[35a\]]
[\[35a.1\]]dgu ste/ dbyibs ni skar ma gsum dang ldan pa'i ri dgas kyi rgyal po rmad du byung ba'i ral pa lta bu'o/ /yud tsam ni sum cu dang ldan pa'i cha bdun dang bcas pa'o/ /kha zas ni 'o ma dang / nags kyi rtsa ba dang / sdong bu dang / 'bras za'o/ /lha ni sdong bu can no/ /rus ni ka ta ya na'i
[\[35a.2\]]rgyud do/ /rgyu skar chu stod ni skar ma bzhi ste/ dbyibs ni mchod rten lta bu'o/ /yud tsam sum cu dang ldan pa'i cha bdun dang bcas pa can gyi rgyud do/ /kha zas ni n+ya gro d+ha za'o/ /lha ni chu lha'o/ /rus ni ka t+ya zhes bya ba'i rgyud do/ /rgyu skar chu smad ni skar ma bzhi ste/ dbyibs ni gom pa g.yon pa lta bu'o/ /yud tsam
[\[35a.3\]]ni bzhi bcu rtsa lnga dang ldan pa'i chu bdun dang bcas pa'o/ /kha zas ni sbrang dang spos so/ /lha ni thams cad ces bya'o/ /rus ni stag dgu zhes bya ba'i rgyud do/ /rgyu skar byi bzhin ni skar ma gsum ste/ dbyibs ni glang mgo lta bu'o/ /yud tsam ni drug dang ldan pa las yud tsam cig la thog mar las byed do/ /
[\[35a.4\]]kha zas ni rlung za'o/ /lha ni tshangs pa'o/ /rus ni gso ma can gyi rgyud do/ /rgyu skar gro bzhin ni skar ma gsum ste/ dbyibs ni rnga lta bu'o/ /yud tsam ni sum cu dang ldan pa'i cha bdun dang bcas pa'o/ kha zas ni mar sar bsrubs ma thag pa dang bya sha za'o/ /lha ni khyab 'jug go/ /rus ni mo+od gal gyi bu'i
[\[35a.5\]]rgyud do/ /kye pad+ma'i snying po can rgyu skar bdun po 'di dag ni nub skor gtogs so/ /rgyu skar mon gre ni skar ma bzhi ste/ dbyibs ni bya lta bu'o/ /yud tsam ni sum cu dang ldan pa'i cha bdun bcas pa'o/ /kha zas ni byi la'i sha la reg par byed pa dang / rgya sran smug po za'o/ /lha ni nor lha'o/ /rus ni
[\[35a.6\]]gnas bzhes bya ba'i rgyud do/ /rgyu skar mon gru ni skar ma brgya ste/ dbyibs ni skar ma gcig dang 'brel pas me tog gi phung po 'dra'o/ /yus tsam ni sum cu dang ldan pa'i cha bdun dang bcas pa'o/ /kha zas ni ra sha za'o/ /lha ni chu lha'o/ /rus ni skar ma'i bu'i rgyud do/ /rgyu skar khrums stod ni skar ma gnyis
[\[35a.7\]]te/ dbyibs ni shing rta 'dra'o/ /yud tsam ni sum cu dang ldan pa'i cha bdun dang bcas pa'o/ /kha zas ni lug gi sha dang khrag go/ /lha ni 'bab zhig 'tsho zhes bya'o/ /rus ni skye bo'i las kyi rgyud do/ /rgyu skar khrums smad ni skar ma gnyis te/ dbyibs ni shing rta 'dra'o/ /yud tsam bzhi bcu rtsa lnga
[\[35b\]]
[\[35b.1\]]dang ldan pa'i cha bdun dang bcas pa'o/ /kha zas ni ba la sran no/ /lha ni sbrul dang gza'o/ /rus ni nor rgyal gyi rgyud do/ /rgyu skar nam gru ni skar ma sum cu rtsa gnyis te/ dbyibs ni skar ma gcig dang ldan pas gru lta bu'o/ /yud tsam ni sum cu dang ldan pa'i cha bdun dang bcas pa'o/ /de'i zas ni
[\[35b.2\]]phye dang sha'o/ /lha ni nyi ma'o/ rus ni bskyes pa'i bu zhes bya ba'i rgyud do/ /rgyu skar tha skar ni skar ma gsum ste/ dbyibs ni rta mgo'i mgul pa lta bu'o/ /yud tsam ni sum cu dang ldan pa'i cha bdun dang bcas pa'o/ /kha zas ni sbrang rtsi dang sha za'o/ /lha ni dri za'o/ /rus ni rta 'jig gi rgyud do/ /rgyu skar
[\[35b.3\]]bra nye ni skar ma gsum ste/ dbyibs ni mo mtshan lta bu'o/ /yud tsam ni sum cu dang ldan no/ /kha zas ni til dang 'bras so/ /lha ni gshin rje'o/ /rus ni brga'i rgyud do/ /pad+ma'i snying po can rgyu skar bdun po 'di rnams byang gi sgor gtogs so/ /le'u bcu drug go// //nam mkha' las
[\[35b.4\]]'byung ba brtag pa'i le'u las 'byung ba gshen rje dang / chu lha dang / dbang po dang / lus ngan las dbyug pa lta bu shar shar ro mtshan mo 'am nam phyed kyi dus na yud tsam mam/ yud tsam gsum gyi bar du nam mkha' las phal cher rab tu snang ba yal ga mang po rgyal chen drang po shin tu ring ba rab tu 'phros pa
[\[35b.5\]]byung na zla ba gcig gis de'i yul 'khor du 'thab pa dang / lo la/ mi'i dbang po dang / char pa la gnon par byed do/ /le'u ste bcu bdun pa'o// //ljang sngon dang / rtsub po dang / bar chad pa dang / ljang ser dang / 'od 'tsher pa dang / dung pa lta bu dang / sbrul 'dra ba dang / dbyug pa 'dra ba
[\[35b.6\]]brgyad snang na char mi 'bab pa dang / lo zas dang / bkres pa dang / srog chags la sogs pa la 'jigs par 'gyur ro/ /shing ta la phyed tsam snang ba'am/ /shing ta la gnyis sam/ gsum mam bzhi'am/ /lnga tsam gyi dbyibs ltar snang na 'phral du smon no/ /yang na zla ba bcu gnyis sam/
[\[35b.7\]]zla ba brgyad brgyad ni lo nyes dang / mi'i dbang po'am/ chu skam pa dang / 'chi ba dang / 'thab mo'i g.yul dang / nor stor pa'i rnam par smin pa 'byung bar 'gyur ro/ /de yang mod la char bab na gnod par mi 'gyur ro/ /'bras bu rnam par smin pa bstan pa ji ltar bshad pa bzhin du shar phyogs sam/ /
[\[36a\]]
[\[36a.1\]]nub phyogs su dbyug pa lta bur snang na rgyal po gzhan dang / bram ze 'chi bar byed do/ /byang phyogs dang / lho phyogs nas dbyug pa lta bur snang na de'i 'khor gyi mi la gnod pa dang / me'i 'jigs par 'gyur ro/ /shing rings ltar thad kar byung ba'am/ chu rlung sa mang po ltar snang ba'am/ /
[\[36a.2\]]mig mang sa ris lta bu'i dbyug par 'dug nas rkun po'i dpung skye ba dang / yul 'khor ngan zhing mi rigs pa 'byung ngo / /rtsub po dang / dum bu dang / 'jam po ma yin pa dang / /glog dang skar mda' dang / gnam lcags dang skar ma mjug rings dang / mes 'gag pa ltar snang ba la thog gam/ /skar
[\[36a.3\]]mda' 'bres na mi'i dbang po dang / yul khor du 'jig par byed de/ legs par gyur pa'i tshes grangs dang / byed pa'i yud tsam la 'byung ba'i dbyug pa ltar snang ba ni gnod par mi byed de/ rgyal po'i srid che ba dang char 'bab pa dang / yul la phan par 'gyur ro/ /shar phyogs dang / byang phyogs na
[\[36a.4\]]dbyug pa ltar snang ba de'i phyogs nas dbyug pa la gnod do/ /phyogs mtshams nas dbyug pa ltar snang na bud med dang / ba lang sbrum ma rnams 'jig go/ /kyog kyog dang / mi mnyam pa la sogs pa rgyal mtshan dkar po ltar gyen du byung na rgyal po dang / yul 'khor 'jig pa nga / skran nad dang / 'chi
[\[36a.5\]]bar byed do/ /nyin mtshan kun du dbyug pa rtse mo gyed pa ltar snang na yul gyi rgyal po 'chi bar 'gyur ro/ /dbyug pa lta bu'i rtse mo can du snang na yul thams cad kyi rgyal po 'chi ba dang / de'i yul 'jig par 'gyur ro/ /gal te nyin mtshan rgyun mi 'chad par rtag tu dbyug pa lta bu snang na yul 'khor de
[\[36a.6\]]'jig pa dang / de'i yul phyogs su nad dang / me dang / char pa 'bab po/ /le'u bco brgyad pa'o// //skar mda'i mtshan ma bshad pa'i le'u la skar mda' 'ja' 'dra ba dang / gdugs dang / shing gi yal ga 'dra ba dang / rtsa grung po dang / dbyig pa 'dra ba dang / dkyil 'khor 'dra
[\[36a.7\]]ba dang / 'khor lo lta bu'i skar mda' snang na/ bram ze dang / rgyal rigs gtso bo dam pa dang / rgyal po'i btsun po dang / nang mi dang / yul 'khor gyi mi dang / mi'i dbang po dang / bla mar bya ba dang / blon po 'chi bar 'gyur ro/ /nam mkha' la skar ma snang ba las gyur na char mi 'bab po/ /skar
[\[36b\]]
[\[36b.1\]]mda' dus gnyis su byung ngam/ skar mda' phar phyir log na gnam gar song gnas der gnod par gyur ro/ /skar mda' dkar la dbyibs legs par snang ba ni bsngags par bya ba yin no/ /chu'i nang gi srog chags gya gyur 'gro ba dang / mtshon sha kati dang / skar ma de'u dang / rta lta bu dang / byi la lta bu dang /
[\[36b.2\]]sgra dang bcas pa phal cher snang na nyes pa mang po 'byung ngo / skar mda' 'bar ba bzhin du song ba las phyir log pa dang / skar mda' gzhan gyis phog ste zhig na yul de'i rgyal po la gnod pa'i dgra bskyed de/ nang par ram/ nub mo 'am/ de'i tshem tshems su skar mda' rtsub mo yon po snang na rab tu bsngags pa
[\[36b.3\]]ma yin no/ /skar mda' gnam gyi dbus su song la sprin gyi chu 'thung ba ltar zhugs shing / skar mda'i sgra med na/ skar mda'i dbus kyi tshams yod par snang ba/ 'jam zhing drang la shin tu yangs shing dkar ba/ logs g.yas g.yon du yang nam mkha' la rnam par rgyu ba snang na skar mda' de dag dge ba ste/ /
[\[36b.4\]]'bras bu dam pa rab tu sbyin par byed do/ /skar mda' kha yod pa zhig snang na rgyal po la gnod pa dang / btsun mo la gnod par 'gyur ro/ /skar mda' rgyab kyis song la dud pas chog pa lta bu sgra can du byung na yul de'i 'khror ma rung bar 'gyur ro/ /srod la skar mda' byung ba ni bkra shis so/ /skar mda' ri
[\[36b.5\]]bong gi khrag ltar snang ba 'bar ba lhung na rgyal po dang dmag dpon la gnod do/ /skar mda' mtshan mo zla ba la phog gam nyin par nyi ma la phog na ni'i bdag po zla ba'am skar mda' la mos par byed pa de'i chi'o/ /skar mda' rab tu 'bar bas gza' 'am rgyu skar la mngon par phog na de la mos pa rnams la mi rung
[\[36b.6\]]bar 'gyur ro/ /nye bar skar mda' me'i 'od lta bur lhung na yul 'khor gyi dbang po dang yul du bcas pa rnams par 'jig go/ /yul gyi sa gang du skar mda' sgra grags pe lhung na yul der rgyal po dang / blun po dang / rkun po'i drag shul snang bar 'gyur ro/ skar mda'i le'u ste bcu dgu
[\[36b.7\]]pa'o// //nam mkha' las sgra byung ba'i ltas kyi mtshan ma bstan pa/ rlung gnyis phan tshun nas phrad pa las gnam grum pa lta bu'i sgra byung ste/ de yang sa la babs pa dang / gyen du 'byung ba dang / thad du dang / rgyang ring po khong du chud par bya'o/ /nyi ma rtse la sgra byung na rgyal rigs la gnod do/ /snga
[\[37a\]]
[\[37a.1\]]dro sgra byung na dmangs rigs la gnod do/ /nyi ma phyed pa'i che sgra byung na bram ze'i sde la gnod do/ /nyi ma nub pa'i tsha sgra byung na rde'u rigs kyi tshogs la gnod do/ /nyi ma nub ka'i dus su sgra byung na rigs ngan rnams la gnod do/ /nam gyi bzhi thun gyi tho rangs sgra byung na lo thog la gnod
[\[37a.2\]]do/ /mtshan gyi gung la sgra byung na srin po mang po phung bar byed par 'gyur ro/ /nam mkha' phan tshun na sgra byung na glang po che dang / rta ma rung bar byed do/ /nam langs nas sgra byung na 'gron po mang po la gnod do/ /sgra byung ba dal la thung na gnod pa chung ngur 'gyur ro/ /sgra ring du byung na 'jigs pa 'byung ngo / /
[\[37a.3\]]dus gsum gang yang rung ba'i mtshams su sgra chen po byang phyogs su lhung na bram ze dam pa 'chi bar 'gyur ro/ /de bzhin du rgyu skar gyi tshogs gang gi nyi ma la sgra byung na de la brten pa'i bram ze gang yin pa la gnod do/ /bden bral gyi phyogs nas sgra byung na drag shul gyi las byed pa la gnod do/ /rlung gi
[\[37a.4\]]phyogs nas sgra byung na mtha' 'khob kyi lho bral la gnod do/ /me'i phyogs nas sgra byung na mes 'tsho ba la gnod do/ /phyogs ring du sgra 'byin pa der dpa' bo rnams dang / sbrul po che la gnod do/ /sgra ltas kyi le'u ste nyi shu ba'o// //nyi ma dang zla ba 'khyim pa'i ltas kyi bye brag bstan pa/ /
[\[37a.5\]]nyi ma'am/ /zla ba'i 'od dang / rlung gcig tu 'dres pa las byung ba ni 'od 'khyims pa zhes bya ba'o/ /de la mar dang / til mar dang / chu dang / dngul dang / 'o ma dang / thi ba lta bu'i kha dog tu 'khyims na char 'bab po/ /bong bu dang / rnga mo dang / shing rta bu'i 'od 'khyims pa la rab tu zhig
[\[37a.6\]]ste/ /rnam par gyes shing kha dog ngan pa snang na mi dge bar 'gyur ro/ /nyi ma dang zla ba gnyis ka'i nyin mtshan du 'od 'khyims par rtag tu 'gron bcing ba dang / mtshon dang nad 'byung ngo / /me 'bar ba zhin du 'khyims na mchu mngon par skye'o/ /'ja' 'dra ba'i dbyibs su 'khyims na mtshon mang po
[\[37a.7\]]'byung ngo / /rdul 'dra bar 'khyims na mu ge 'byung ngo / /sum rim du 'khyims na grong dang / rgyal po la mi dge'o/ /rgya skyegs kyi khu ba dang / zho'i mdog 'dra bar 'khyims na 'thab mo dang g.yul 'byung ngo / /ser por 'khyims na yul 'khor gsum du 'jigs par ston/ /skya bo dang / ljang sngon du
[\[37b\]]
[\[37b.1\]]'khyims na sbrum ma 'chi'o/ /nor bu 'dra ba'i phyed dang sum cha'i dum bu gcig 'khyims na char pa 'phral du 'bab bo/ /mtshan dus gsum du 'khyims na grong mi dang / rgyal po 'chi bar 'gyur ro/ /nyi ma gsum gyi bar du 'jam zhing snum par 'khyims na char pa 'bab po/ /rtsub por 'khyims na
[\[37b.2\]]char pa 'bab na zla ba gcig na 'jigs pa 'byung bar ston to/ /skar ma dang gza'i thog tu 'khyims pas non na rang gi mthu las byung ba'i 'bras bur bstan par bya'o/ /nyi zla 'khyims pa'i le'u ste nyi shu gcig go/ //'ja' zug pa'i ltas kyi mtshan ma bstan pa/ rlung dang / sprin dang /
[\[37b.3\]]nyi ma'i 'od las byung ba ni 'ja' zhes bya'o/ /'ja'i tshon sna tshogs su snang na char pa 'bab po/ /chu'i nang du zug na char rab tu che'o/ /tshon dkar po la sogs pa ni bram ze la sogs pa la gnod do/ /ser skya dang / me'i mdog dang / mar tog dmar zang zang rtsa ba ser ba lta bu'i 'ja' zug na yul du
[\[37b.4\]]'jigs pa 'byung ngo / /'ja' sngon por zug na lo ma rung bar 'gyur ro/ /'ja'i dbus nyi tshe zhig na char mi zad par 'gyur ro/ /mtshan mo shar phyogs su 'ja' zug na rgyal po la gnod do/ /nub phyogs su mtshan mo 'ja' zug na mi'i gtso bo la gnod do/ /char 'bab pa'i tshe 'ja' zug na char 'chad do/ /char
[\[37b.5\]]mi 'bab pa'i tshe 'ja' zug na char 'bab bo/ /shar phyogs su 'ja' zug na char 'bab po/ /lho phyogs la sogs pa phyogs gsum du 'ja' zug na bram ze la sogs pa la mchod pa mang po 'ong ngo / /de bzhin du lho phyogs nas nub phyogs su 'ja' zug na rgyal rigs dang / rje'u rigs dang / dmangs rigs
[\[37b.6\]]la gnod do/ /dus gsum gyi mtshams su 'ja' zug na yul 'jig par byed do/ /nyi ma'i rtse la lho phyogs su 'ja' zug mi la 'jigs pa 'ong ngo / /mtshams su 'ja' zug na bud med ma rung bar 'gyur ro/ /lan gnyis su 'ja' zug na bde ba 'phel ba ba dang / lo legs par 'gyur ro/ /tshes
[\[37b.7\]]grangs bzang po dang / rgyu skar bzang po dang / yud tsam dang / byed pa dang / gza' bzang po dang / khyim pa dang / skabs bzang po'i tshe 'ja' zug ma dge ba ste/ rgyal po'i srid skye ste/ rkun po spa gong bar 'ong ngo / /de bzhin du nya 'dra ba dang / dbug pa 'dra ba dang / dri za'i grong khyer lta bu dang /
[\[38a\]]
[\[38a.1\]]phyogs tsheg pa dang bcas par snang ba yang tshul gong mang dang 'dra tshas grangs dang / rgyu skar dang / gza' la sogs pa bzang ngan gyi tshul gong ma dang 'dra bar gdon mi za bar rtogs pa'i mis shes par bya'o/ /de lta bur snang ba gyur ba'i rjes la zhag bdun tshun chad du char babs na
[\[38a.2\]]zhi ba yin/ legs par 'gyur ro/ /'ja' ltas kyi le'u nyi shu gnyis pa'o// //sa g.yo ba'i ltas kyi mtshan nyid bstan pa/ de la chos ma yin pa'i mthu las byung ba'i dus su skar ma drug shul can dang / yus tsam dang / thang cig dang / tshes grangs mi bzad pa'i ches g.yos na skye bo
[\[38a.3\]]thams cad kyi phun sum tshogs pa ma yin pa'i 'jigs pa 'ong bar 'gyur ro// //tshas grangs bzang po'i tshes g.yos na rab tu dge ba zhes bya'o/ /skar tshes grangs la sogs pa bzang ngan 'dres pa'i tshes g.yos na phan gnod kyi 'bras bu yang 'dren par 'gyur ro/ tshas grangs bzang po'i tshes g.yos na rgyal
[\[38a.4\]]po dang / skye bos tshos legs pa'i 'bras bu thob par 'gyur ro/ /sa g.yos bzhin du yul gzhan du song na yul der gnas par 'gyur zhes bya ste/ de yang chos nyams pa'i nyes pa ma byas na sa g.yos kyang legs par gyur te/ /de dag tu char 'bab cing rab tu zhi bar 'gyur ro/ /gnam lcags rnon po lhung
[\[38a.5\]]ba'i sgra drag pos sa rab tu g.yos na skye bo 'thab cing 'khon pa dang / mu ge dang / mi ngas kyis zad par 'gyur ro/ /sa g.yo ba g.yas phyogs su 'gro zhing 'brug sgra ltar mnyen zhing zab pa'i sgra grags la/ /dus tshigs dang tshes grangs bzang ba lam 'khrul pa'i skabs su sa g.yos na dge bar 'gyur
[\[38a.6\]]ro/ /nam gza' skar drag po'i dus su sa g.yos pa'i dus na ri dgas dang bya rnams mar 'bar ba bzhin du 'gyur la/ gzhan yang mi dge ba'i mtshan ma'i ltas dag snang na 'jig rten du rab tu gnod pa drag po 'byung bar 'gyur ro/ /rgyu skar dang / gza' dge ba'i dus su yang de ltar gyur na de'i tshar 'bras bu
[\[38a.7\]]dge bar mi 'gyur ro/ /dge ba'i ltas kyi mtshan ma byung la/ bya rnams kyang khrag khrig lang long med cing rab tu zhi ba dang / rlung yang zhi bar gyur pa ni dge bas rab tu dge ba zhes bya ste/ mi dge ba'i ltas ngan drag po zhi bar 'gyur ro/ /sa g.yos pa'i 'og tu gal te char pa 'bab pa na de'i tshe bde ba
[\[38b\]]
[\[38b.1\]]dang / lo legs pa dang ba/ nad med par 'gyur ro/ /sa g.yos pa'i rjes la skar mda' chen po lhung bar gyur na de'i tshe skye bo ltogs pa dang / mtshon dang / nad kyis zad par 'gyur ro/ /nam sa g.yos pa'i rjes la rlung drag po langs pas gseg ma khyer zhing 'gro bar 'gyur ba'i tshe na mu ge 'byung bar 'gyur
[\[38b.2\]]ro/ /da g.yos shing 'gro ba dang / rlung ldang ba dang / nyi ma dang / zla ba'i 'od rnams dang / 'di rnams mthun par 'gro na bkra shis te dge'o/ /de lta bu dang mi mthun par 'gro zhing sa g.yos na mi dge ste smad pa yin no/ /zla ba phyed phyed cing lan gsum gsum g.yos ba zla ba gcig la spyir sa lan
[\[38b.3\]]drug g.yos par gyur na dgra'i tshogs 'ong bar ston to/ /yul gang du sa g.yo ba bstud pa der yang dang yang zhag gcig gam/ zhag bdun nam/ zhag bcu gcig gam/ zla ba phyed dam/ zla ba re re zhing sa g.yo 'am/ /zla ba drug tu'am/ zla ba bcu'am/ lo gcig tu'am/ lo bcu'i bar du'am/ /
[\[38b.4\]]de bas kyang lhag par lan mang du g.yos sam/ de la sa nyis 'gyur du g.yos na yul phun sum tshogs pa dang ldan pa'i rgyal po dang dmag dang 'khor du bcas pa ma rung bar 'gyur/ yul de rgyal po gzhan byed de/ de yang yul der rab tu 'tshe zhing gnod pa byed pas yul de nyid dgon par gyur nas ri dgas
[\[38b.5\]]gnas par 'gyur ro/ /tshul gong ma bzhin du dpyid zla tha chungs las g.yos na gnod pa'i 'bras bu zhag bcu nas 'byung ngo / /dbyar zla ra ba las g.yos na rnam par smin pa'i 'bras bu zhag bcu gnyis na 'byung ngo / /dbyar zla 'bring po las g.yos na rnam par smin pa'i 'bras bu zhag nyi shu rtsa ldan 'byung
[\[38b.6\]]ngo / /dbyar zla tha chungs las g.yos na 'bras bu zhag bdun cu rtsa lnga na 'byung ngo / /ston zlar ba las g.yos na rnam par smin pa'i 'bras bu zhag brgyad na 'byung ngo / ston zla 'bring ngo las g.yos na zla ba gnyis na 'byung ngo / /ston zla tha chungs las g.yos na 'bras bu zla ba gsum ma 'byung ngo / dgun
[\[38b.7\]]zlar ba las g.yos na 'bras bu zla ba gnyis na 'byung ngo / /dgun zla 'bring po las g.yos na 'bras bu zhag lnga bcu rtsa lnga na 'byung ngo / dgun zla tha chungs las g.yos na 'bras bu zhag brgyad na 'byung ngo / /dpyid zla ba las g.yos na 'bras bu ni zhag lnga bu na 'byung ngo / /dpyid zla 'bring po las g.yos na
[\[39a\]]
[\[39a.1\]]zhag lnga bcu rtsa gsum na 'bras bu 'byung bar skar mkhan gyis shes par bya'o/ /de ltar sa g.yos pa'i 'bras bu ltar bstan pa yin no/ /de ltar zla ba'i ngor re zhing sa g.yo ba'i dmigs kyang yar gyi tshes gcig dang / mar gyi tshes bcu drug dang / mar gyi tshes nyi
[\[39a.2\]]shu gsum dag dang / yar gyi tshes bcu bzhi dang / bco lnga dang / nyi shu dgu dang / sum cu ste/ dus tshigs 'di rnams lta bu'i dus su ma g.yos pa'i 'bras bu ni tshul de ltar blta'o/ /sa g.yos pa'i lhas kyi le'u ste nyi shu gsum pa'o// //nam zla ba bcu gnyis kyi ngo kun
[\[39a.3\]]las rtag par g.yos te/ shing yang 'gul/ chu yang g.yos te/ mer mer byed cing / de ltar dus tshigs dang / dus tshigs ma yin par g.yos te/ rlung langs pas shing yang bcag /grong dang / grong khyer dang / grong 'dab dang / grong de na brten pa'i skye bo rnams med par gyur
[\[39a.4\]]te/ gcan gzan gyi gnon nas yul 'brog tu gyur te/ /de ltar g.yos pa ni gnod pa'i 'bras bu lo bco lnga nas yul phyogs der yang su yang mi gnas par 'gyur ro/ /rgyu skar smin drug gi nyi ma las g.yos na grong dang grong khyer la me bstud par shor te/ /shing rtse yang tshig /
[\[39a.5\]]gos nag po gyon pa'i sde dang / nor bu mkhan rnams dang / mgar dang / bram ze me 'byin pa'i byed spyod pa byed pa 'di rnams la mi dge /'byung khungs nas nor bu byung ba rnams dang / 'phel ba rnams kyang subs par 'gyur/ yul de la brten pa'i ba lang dang / shing rta 'dren pa'i mi dang / bram
[\[39a.6\]]ze dang / 'dreg mkhan spu gri'i las byed pa dang / yul sin du zhes bya ba'i yul phyed kyi mi dang yul a ma bsta dang / yul chu grung lnga zhes bya ba na gnas pa'i mi dang / yul shi ba zhes bya ba dang / yul ba si ti zhes bya ba dang / yul ta sher gzhes bya ba dang / yul brta ba dang / yul rtal d+ha na zhes bya
[\[39a.7\]]ba dang / /yul gangs khrod na gnas pa rnams dang / lho phyogs kyi lung pa na gnas pa'i skye bo rnams la gnod pa 'byur bar 'gyur/ de ltar sa g.yos pas gzi brjid nyams te nad drag pos 'debs/ ltogs par 'gyur/ than chen dang / chom rkun
[\[39b\]]
[\[39b.1\]]dang / pha rol gyi dgra rnams kyis gnod pa drag po byed par 'gyur ro/ /rgyu skar snar ma'i nyi ma la sa g.yos na sa bon thams cad chud zos par 'gyur ro/ /sa la 'bru btab pa yang mi skye/ ded pa 'dra bar rtswa yang dkon/ /nags khrod nas cung zad ci 'khrungs pa yang dkon no/ /bud med sbrum ma
[\[39b.2\]]rnams kyi ru ma rab tu mi bde/ mu ge dang / mtshon dang / nad kyi zad de/ skye bo sum cha gcig gnas par 'gyur ro/ /mi'i dbang po che ba'i bdag nyid can dang / dpal dang ldan pa'i mi mchog rnams dang / bram ze gzi brjid can mang po dang / ba lang phyug po dang / dbang dang ldan pa dang /
[\[39b.3\]]yul phi pa sha dang / yul sha ta ru dang / yul sin d+hu dang / yul an da dang / chu bo ba ni sti'i 'gram na gnas pa dang / chu bo e ra ba ti'i drung du gnas pa dang / yul ku d+han gnas pa'i mi dang / chu bo tsan tra b+ha ga zhes bya ba'i 'khor na gnas pa'i mi dang / chu bo su ta na zhes bya ba dang / chu bo 'di
[\[39b.4\]]dag gi 'gram na gnas pa'i mi dang / yul nags 'brog chu dang ldan pa dang / chu bo a gro ta dang / ser sa ti zhes bya ba'i 'khor dang / yul sa brta pra rta zhes bya ba rnams dang / ra bdog pa'i gtso bo dang / 'di rnam bzhir sa g.yos na gnod pa 'byung bar 'gyur ro/ /rgyu skar mgo'i nyi ma las
[\[39b.5\]]g.yos na sman rnams dang / nad dpyad byed pa'i sman pa rnams dang / rtswa so ma zhes bya ba la skom du sbyar te/ 'thung ba'i chos bzhin byad pa rnams dang / rtswa so ma la skom du 'thung ba rnams dang / bram ze nags khrod na gnas shing dka' thub byed pa rnams la mi rung bar 'gyur/ yul dbus ma ga d+har char
[\[39b.6\]]cher 'bebs te lo legs/ bde bar 'gyur/ rgyal po nang phan tshun mi mthun te rtsod par 'gyur/ yul a d+hi sha ha'i mi dang / yul shul ra se na dang / chu bo char ma nA ti na gnas pa dang / yul ka ta la'i mi dang / yul ba da sa'i mi dang / yul phan tsa la'i lho phyogs dang / yul pa ni tsa la'i
[\[39b.7\]]byang phyogs dang / yul ma ga d+hA na gnas pa'i mi dang / mi la gnod par 'gyur ro/ /yul su la'i mi dang / yul be sha la'i mi dang / yul ma la zhes bya ba'i 'khor mi dang / 'di rnams la gnod pa rnam pa drug 'byung ste/ chom rkun dang / mes 'jig pa dang / mi ngas dang / than chen la
[\[40a\]]
[\[40a.1\]]sogs pa'i khyad zhugs pa'i gnod pa rnams kyis skye bo la zil gyis gnod par 'gyur ro/ /rgyu skar lag la sa g.yos na shing 'o ma can rnams dang / 'o ma ma rung bar 'gyur ro/ /zas skom phyogs su ma rung bar 'gyur/ 'gron pa rnams dang / gcan gzan dang / rgya mo
[\[40a.2\]]thogs pa'i nya 'chor pa la sogs pa rnams dang / 'ob brko zhing khron pa brko ba dang / sdig pa'i las can rkun po rnams dang / gdol ba dang / rigs ngan dang / yul shar phyogs dang / yul pun da brta dang / mu stegs gcer bu dang / yul oM tra dang / yul khu li da'i mi dang / yul sha ba ri'i
[\[40a.3\]]mi rnams dang / nags 'brog chu dang ldan pa a ta bya so ta ka zhes bya ba dang / yul gzhan yang de dang 'dra ba chu dang ldan pa'i nags 'brog kyang gnod pa drag po mi bde ba sna tshogs pa rnams pa drug gis gnod pa 'byung bar 'gyur ro/ /rgyu skar nab so'i nyi ma las g.yos na chang 'tshong dang / gsal shing dang / /
[\[40a.4\]]mtshon thogs pa'i mi dang / khur ba 'tshong ba'i mi dang / gdugs phyed pa'i mi dang / shing mkhan rnams dang / mi gsod pa'i gshed ma rnams dang / btsas dang / 'gro ba'i chong pa rnams dang / 'khor lo byed pa rnams dang / 'khor lo slob pa rnams dang / lha tshor 'thag cing sbyor ba dang / sha 'chor
[\[40a.5\]]ba dang / dung 'tshor dang / grong na gnas pa'i tshong ba dang / gang dag skye bo phal po che lhan cig gnas pas 'tshong ba dang / tshul can rnams dang / char cher 'bab pas lo la yang gnod par 'gyur ro/ /rgyal po dang / lho ka'i gnas na gnas pa'i rgyal phran rnams dang / rgyal phran de dag la phyogs pa'i
[\[40a.6\]]yul mi rnams dang / yul gyi mchog dang / to ka zhes bya ba dang / mon yul kan tu na gnas pa'i mi rnams dang / spyang ki khyi mang po rnams la sa g.yos na gnod par 'gyur ro/ /rgyu skar rgyal gyi nyi ma la sa g.yos na mi dge ba byas pa dang / bram ze dam pa dang / rgyal po spyi bo nas dbang bskur ba rnams
[\[40a.7\]]dang / rgyal po'i bu gzhon nu dang / dpon sna phra mo dang / mi mang po'i tshogs pa dang / blon po rnams dang / dge slong rnams dang / sprang po dang / bram ze dang / mkhas pa rnams dang / chos la rab tu brtson pa rnams dang / bsod nams chen po byed pa'i mi rnams la gnod par 'gyur ro/ /de ltar shar
[\[40b\]]
[\[40b.1\]]phyogs dang / yul ta ma li ba ta'i grong rdal dang / shar phyogs kyi gling du ma ta ra ti ba dang / mon yul ka ma ru ba dang / shar phyogs kyi rgya mtsho'i gling na gnas pa dang / gser gyi gling na gnas pa dang / chu bo gang gA'i rgya mtsho'i gting du 'bab pa dang / 'gram na gnas pa'i skye bo rnams la gnod par
[\[40b.2\]]'gyur ro/ /rgyu skar skag gi nyi ma la g.yos na klu rnams dang / sbrul rnams dang / sdig sbrul rnams dang / grog ma rnams dang / grog ma mang po rnams dang / srin bu sna tshogs dang / khyi dang / rmig pa gcig pa rnams dang / dug rnams dang / dug sbyor zhing byed pa'i mi rnams dang / sems can
[\[40b.3\]]gang dag ri khrod na gnas pa rnams dang / yul mtha' 'khob na rku 'phrog byed cing 'joms pa'i mi rnams dang / zol pa dang / rku thabs kyis 'thab mo 'gyed pa'i mi rnams dang / sdig pa'i las la dga' ba'i mi rnams dang / mi blun po rnams dang / mi ngan pa dang / tshig ngan pa smra ba rnams dang /
[\[40b.4\]]yul tos la dang / yul kos la dang / grong khyer kany+tsi dang / yul ling ga dang / yul an dra dang / yul a na dra'i byang phyogs dang / yul ya ma'i grong rdal nyams dga' dang / ri b+h+yin d+ha dang / ri b+h+yin d+ha byang phyogs kyi ngos dang / ri de'i drung dang / rtse mo dang / srangs sa na gsum pa'i skye bo rnams
[\[40b.5\]]la gnod pa drag po nad dang / me dang / mi ngas dang / than chen dang / ser ba dang / yang dang yang mtshon kar 'gyed pas yul de phyogs na mya ngan byed cing 'gro ste/ sa g.yo bas gzi brjed nyams nas gnod pa de lta bu 'byung bar 'gyur ro/ /rgyu skar mchu'i nyi ma la sa g.yos na rgyal po chen po mya ngan byed par
[\[40b.6\]]'gyur ro/ /mchod sbyin byed pa dang / dad pa rnams ldog par 'gyur/ mi mang po 'du ba dang / dga' ston byed pa dang / lha'i gtso bo la mchod sbyin byed pa rnams dang / sngags thams cad ni ldog par 'gyur ro/ /gang dag btsas pa dang / cher skyes pa dang / gzhan yang mkhas pa'i mchog
[\[40b.7\]]dang / rol mo mkhas pa dang glu snyan po dang / rigs chen po blo dang ldan pa'i mi rnams dang / 'bru nag po til dang / zar ma sran ma la sogs pa la gnod pa yul ka ling ka'i phyed dang / ka ling ka'i nub phyogs dang / yul a na te'i ril brten pa'i mi rnams dang / re byin d+ha'i ngos
[\[41a\]]
[\[41a.1\]]phyed la brten pa'i mi rnams la sa g.yo ba dang / sa rnam par g.yos na de dag la yang gnod par 'byung bar 'gyur ro/ /rgyu skar gre'i nyi ma la sa g.yos na dus tshigs log par 'gyur te/ de'i rlung drag po ldang bar 'gyur/ brten pa byas pa ma rung par 'gyur/ yod pa'i
[\[41a.2\]]ma rung bar 'gyur/ /smad 'tshong ma dang / chos la dga' ba dang / g.yos mkhan dang / shog ma gyis 'tsho ba dang / btson 'tsho ba dang / snam bu 'thag pa dang / khyad par chu bo sin d+hu'i lho phyogs kyi phyed dang / shar phyogs kyi phyed dang / yul ma hA ka ri ri khrod kyi sdong bu dang / yul dang / lung
[\[41a.3\]]pa'i nang na gnas pa'i skye bo dang / ri kes kin da'i grong khyer dang / grong rdal dang / de bzhin du yul shur par ka dang / yul tsha ser che ba nags ri chu mang ba na gnas pa'i ba lang la sogs pa dang / skye bo mi srun pa mang pos bskor zhing / me tog rgyas pa ltar ldang zhing gnas pa las g.yos te mdangs
[\[41a.4\]]nyams na gnod pa 'byung bar 'gyur ro/ /rgyu skar dbo'i nyi ma las g.yos na tshong pa rnams dang / gling phran na gnas pa'i mi dang / 'gron po lam du zhugs pa dang / mchod sbyin gyi snod dang / yo byad rnams dang / sbrul gyi gdong gis 'tsho ba'i mi rnams dang / bag ma lam bca' ba la sogs pa dang / /
[\[41a.5\]]bkra shis byed pa dang / yul ma he se na'i grong rdal dang / grong khyer nyams dga' ba ba lang gi khyu mang po dang ldan pa dang / chu bo ga da ba ra'i 'gram gyi yul dang / yul ma hA be nan dang / chu bo ma sa ri ta'i 'gram na gnas pa'i grong rdal dang / grong 'dab kyi mi dang / yul dbus a ga dang / mon yul
[\[41a.6\]]bad ga dang / yul ka ling ka'i phyed dang / yul ni kri ti dang / yul kha sha'i mi rnams dang / slas bud med mang po bsrel ba dang / snying las sems pa'i mi rnams dang / grong dang grong dam pa rnams dang / rgyal po la brten pas tshong pa'i mi de lta la sa g.yos na gnod par 'gyur ro/ /rgyu skar me bzhi
[\[41a.7\]]la sa g.yos na rdza mkhan dang / sman pa rnams dang / tshogs kyi gtso bo dang / blon po dang / blon po chen po dang / dmag dpon rnams dang / glang po 'dul sbyor byed pa'i mi dang / chom rkun byed pa mang po dang / chom rkun byed pa'i gtso bo ri gdong sa btsan la brten pa'i mi rnams dang / bram ze srad bu se
[\[41b\]]
[\[41b.1\]]ral du thogs pas 'tsho ba rnams dang / lha don du gnyer ba rnams la mi smod ba'i mi rnams dang / bram ze'i lag brda kha don 'don pa dang / mchod sbyin gyi yo byed kyi tshogs sbyar ba dang / yul ha se na'i grong rdal nyams dga' pa dang / ri rma bya zhes bya ba'i drung na gnas pa dang / ri ba ri ya tra'i drung na
[\[41b.2\]]gnas pa dang / sdings dang / lung pa dang / lung pa phran mang po sna tshogs na gnas pa'i mi rnams dang / yul spang ku ra dang / yul sa sra dang / yul a mu tra dang / 'di rnams la sa g.yos na gnod par 'gyur ro/ /rgyu skar nag pa la sa g.yos na ro mo 'bri ba'i las rnams ma rung bar 'gyur/
[\[41b.3\]]ri mo 'bri ba rnams dang / shing mkhan ro bo dang / bzo bo dang / gser mgar dang / rdo rje gsor ba'i las byed pa dang / bzang kan dang / nor bu 'brug cing nor bu mdog dang / rgyan la dga' ba dang / tshong pa dang / mig sman sbyor shes pa'i mi dang / rgyan byed pa'i mi dang / yul pra ba ka
[\[41b.4\]]sha dang / yul a ni la'i grong rdal dang / yul ma gyi sma dang / yul a pa na ti dang / ris ng+h+ya'i rlung dang / ri byin mda'i mkhor na gnas pa'i skye bo rnams dang / mi dra ma rnams la de ltar sa g.yos na gnod par 'gyur ro/ rgyu skar sa ri las g.yos na chom rkun byed pa'i mi rnams dang / mgar mkhan
[\[41b.5\]]rnams dang / 'tshe zhing gnod pa'i mi rnams dang / la 'phrad 'joms pa'i mi rnams dang / yul gangs ri'i byang phyogs kyi shod na gnas pa'i mi rnams dang / rol mo mkhan dang / bzhad gad mkhan dang / dka' thub zas su rlung za ba dang / tshul ma yin pa'i dka' grub ba'i mi rnams
[\[41b.6\]]dang / mi dge ba dam pa'i mi rnams dang / nga rgyal can rnams dang / yul sa ha ta'i mi dang / yul an dar sti'i mi dang / yul bi bul dang / yul ka tsa'i skye bo mang po phal po che dang / yul ba ya ba dang / yul ba shud krang ka dang / yul da ra ga zhes bya ba'i grong dang / phal po che'i mi dang /
[\[41b.7\]]gling sna tshogs na bud med dam pa gnas pa dang / rkang 'gros kyis gang bar rgyas shing grong khyer ku ber zhes bya ba la 'byor zhing rgyas par gnas pa dang / rid ma pa brad dza ya ho zhes bya ba'i drung na gnas pa'i mi dang / rgya mtsho'i 'gram na gnas pa'i mi dang / yul bri sni dang / yul a na drag dang / ma
[\[42a\]]
[\[42a.1\]]du zhes bya ba'i mi dang / sa twa ta zhes bya ba'i mi dang / 'di dag gi gnas rnams dang / mi'i sde d+ha sha na zhes bya ba rgya mtsho chu'i 'gram grong khyer rnam pa brgya dang / grong khyer rnams pa stong snyed du gnas pa de dag las g.yos na rab tu gnod par 'gyur ro/ /rgyu skar sa ga las
[\[42a.2\]]g.yos na mi las su bya ba rnams sa rung bar 'gyur ro/ /bram ze dam pa me la rjed pa rnams dang / gsal ba ma 'khrul pa smra ba rnams dang / til dang / bal gyi sa bon dang / mon sran sde'u dang / bu ram shing gi khu ba dang / 'bru rnams dang / mi rgan pa rnams dang / mi phal pa cher gnas pa
[\[42a.3\]]rnams dang / 'bras so dang / sa bon btab pa sman las sran chung dang / sran ma dang / sran tsan sha ka dang / rgya sran nag po dang / yungs kar dang / yul du ra'i mi dang / yul ma ku ra'i mi dang / yul ba yan dang / de bzhin du yul ri ma ka'i mi dang / yul ba par na mi mang pos gang ba
[\[42a.4\]]dang / yul ka mar a di sta ta zhes bya ba na gnas pa'i mi de dag la sa g.yos na gnod pa 'byung bar 'gyur ro/ /rgyu skar lha mtshams la sa g.yos na mdza' bo byams shing sdug pa 'bye bar 'gyur ro/ /chung ma dang nor gyi bya ba la sogs pa rnam pa bcu gcig tu bshad pa/ gnyen byas zhing / bag
[\[42a.5\]]ma blang ba la sogs pa dang / yo byad bsags shing spel ba dang / bag ma blang pa rnams dang / mchod sbyin bya ba rnams de dag gi las bya ba dang / bkra shis par bya ba rnams dang / ltas su blta ba rnams dang / bram ze zhi ba dang ldan pa rnams dang / dka' thub can rnams dang / thub pa dang ldan
[\[42a.6\]]pa rnams dang / dka' thub dang ldan pa rnams dang / brtul zhugs dang ldan pa rnams dang / yul ka sha zhes bya ba na rgyal srid chen po rnam pa brgyad dang ldan pa'i yul dang / rgyal po'i mtha' 'khor yug na gnas pa 'bra go cha la nyams dga' ba'i gnas na 'bra gos srog 'tsho ba rnams dang / skad
[\[42a.7\]]rnams sna tshogs shes pa'i 'jig rten pa rnams dang / gzi brjid mi mngon par byed/ gzugs dang / gos dang / rgyan dang / spyod pa dang / byed pa dang / 'gro ba dang / cha byad rnam pa sna tshogs dang ldan pa zas su sha za zhing lus nyams bde ba skyid pa de lta bu'i rnams la sa g.yos na rab tu gnod par
[\[42b\]]
[\[42b.1\]]'gyur ro/ /rgyu skar snon la sa g.yos na ri chen po bsnyil bar 'gyur/ 'jig pa'i rlung rab tu ldang / yul a mra ka zhes bya ba'i yul du yul ka sha'i mi dang / rkun po dang / mi ngas dang / than chen dang / ser ba dang / yang dang yang mtshon kar 'gyid pa yul de phyogs na mya ngan byed cing 'gro ste/
[\[42b.2\]]sa g.yos pas gzi brjid nyams nas gnod pa de lta bu 'byung bar 'gyur ro/ /tshul ma yin pa dag gis phan tshun du gnod pa byed par 'gyur ro/ /mi g.yon can dang / rgyal po dang / rgya'i mi dang / de bzhin du sgo lcags 'byed cing rku ba'i mi rnams dang / yul a na dra'i mi rnams dang / yul pu lin+da na
[\[42b.3\]]gnas pa'i mi rnams 'jig par gnas par 'gyur/ /mdza' ba'i dpung dang ldan pa rnams dang yang phyed par 'gyur/ rgyal po chen po dang / snyom las dang ldan pa rnams kyang gcod pa dang / bya rog dang / ri dgas pri sha dang / gcan gzan dang / gcan gzan drag shul can chen po rnams dang / /
[\[42b.4\]]yul ka ra dang / yul pa ra dang / yul shud d+ha se na na gnas pa'i mi dang / yul ma la ya'i mi rnams dang / tho gar gyi yul bag le dang / par seg gi yul dang / za hor gyi yul dang / ka pu sha'i yul gyi ri ba ri she na'i 'khor na gnas pa'i mi dang / 'di rnams la sa g.yos na dgra drag po myur
[\[42b.5\]]du 'byung zhing gnod par 'gyur ro/ /rgyu skar snubs la sa g.yos na rkang bzhi pa dang / rkang gnyis pa dang / de bzhin du phug na gnas pa rnams dang / yi dgas sha za rnams dang / sems can gang dag ri la gnas pa rnams dang / mu ge myur du 'byung / sa la chu yang myur du skams par 'gyur ro/ /dgra
[\[42b.6\]]rnams ri drung du song nas de nas dga' bar gnas pa dang / chos kyi yo byad rnams dang / gang na nags tshal phun sum tshogs pa dang / rgun ra dang / bu ram shing gi khu ba dang / 'bras bu mang po cung zad yod pa rnams dang / shing du ka'i tshal dang / me tog sna tshogs rnams dang / 'bru dang sa bon rnams dang /
[\[42b.7\]]'bras la sogs pa rnam pa tha dad pa sna tshogs dang / khyim gyi las kun brtsam pa dang / brtan par bya ba'i rnam pa dang / rtsa ba bskyed cing bskrun pa'i las sna tshogs dang / ro langs byed pa'i las rnams dang / yul su na dang / gog yul dang / yul ka ta ya'i mi dang / ba lang rdzi la sogs pa'i ri'i rtse mo
[\[43a\]]
[\[43a.1\]]dang / phug dang / rdzing bu na gnas pa'i mi rnams dang / rkang bzhi pa sna tshogs dang / dka' thub can shing thog dang rtsa ba za ba rnams dang / yul ka sha'i byang phyogs kyi gnas yul sa btsan po la brten pa'i mi de rnams la sa g.yos na gnod pa 'byung bar 'gyur ro/ /rgyu skar chu ston la
[\[43a.2\]]sa g.yos na mi las skyes pa dang / 'gron po lam na gnas pa dang / tshong pa dang / rgya mtsho la rgyu zhing 'gro ba dang / kha zas las 'tsho ba dang / chu srin byis pa gsod pa dang / 'ug pa dang / chu srin na kra dang / chu srin na ma ka ra dang / rus sbal dang / rus dang / rigs dang / btsun pa dang / phyug po dang /
[\[43a.3\]]mkhas pa rnams dang / bzhon pa'i mchog bdog pa dang de dag la 'jigs pa chen po rab tu 'byung bar 'gyur ba dang / chu'i las su bya ba rdzing skyil ba dang / rdzing bu brko ba dang / tshal bu dang / skyed mos tshal sna tshogs dang / nor dang / 'bru dang / chang gi yo byad sbyor bas 'tsho ba'i mi rnams dang / yul ta ru na
[\[43a.4\]]dang / yul ru ga ka til ra'i mi rnams dang / yul ka ma bo dza nas skyes pa'i mi rnams dang / tho gar gyi yul dang / yul hun nas skyes pa'i mi rnams dang / yul sha za'i mi dang phyugs rdzi rnams dang / yul ka na nas skyes pa'i mi rnams dang / ri dgas nyams pa'i mi dang / skye gnas ngan pa
[\[43a.5\]]nas skyes pa'i mi dang / bya gag dang / bud med dang / chu chen po da k+Sha'i 'gram na gnas pa'i mi rnams dang / gangs ri'i ri logs kyi ngos gnyig na gnas pa'i mi rnams dang / ri rke dang / ri drung na gnas pa'i mi rnams dang / ri rgyud chad pa na gnas pa dang / lung pa na gnas pa rnams la sa
[\[43a.6\]]g.yos na gnod par 'gyur ro/ /rgyu skar chu smad la sa g.yos na bzo bo rnams la gnod par 'gyur te/ lcags mgar dang / phya mkhan dang / tshon mo steng mkhan dang / shing mkhan rnams dang / 'dreg mkhan dang / phyug po rnams dang / rkun po rnams dang / bzo bo rnams dang / sna tshogs
[\[43a.7\]]rnams dang / thos zlos 'don pa'i gcam bu rnams la gnod par 'gyur/ yul ga na ra'i mi rnams dang / yul ke ka ya dang / yul kha sha ba rnams dang / gu zan yul dang / yul ba gur na gnas pa'i brags pa gtum po rnam pa stong snyed dang / bru sha yul la sogs pa dang / yul sa ga ra de'i
[\[43b\]]
[\[43b.1\]]skye bo rnams la gnod par 'gyur ro/ /rgyu skar gro bzhin la sa g.yos na rgyal pos bkur ba'i mi rnams dang / bram ze rig byed slob pa'i mi rnams dang / bstan bcos la mkhas pa'i mi rnams dang / snyan dngags shes bya ba'i mi rnams dang / yul ga na da ra nas yul kau shA m+bA'i bar dang / yul me ta ra ste
[\[43b.2\]]na gnas pa rnams dang / si ni sa kyi yul gnyis dang yul du sbra sa ha dang / yul du me la rjed pa'i mi dang / yul sa ge ka'i mi dang / yul la ma ba ka'i mi dang / yul na ga ha ra dang / yul tsa ta bi sha ya dang / yul ga tsi ka na gnas pa ma rung ba du ma dang / yul la ba zhes bya ba'i ri la gnas pa
[\[43b.3\]]dang / mtha'i rgyal po chen po rnams dang / yul ki sad ta dang / yul sa ba tir dang / yul ba ri ra ba dang / yul ba rna pu ri'i grong rdal dang / klu'i gnas rnams dang / 'di dag la sa g.yos na gnod pa 'byung bar 'gyur ro/ /rgyu skar mon gre la sa g.yos na mi phyug po dang / ra lug dang / bong bu dang / rnga
[\[43b.4\]]mo dang / dre'u dang / lba dang / ri dgas kyi rnam grangs tha dad pa dang / ma he dang / 'phong dang / rtsal che ba dang / 'dun khang sna tshogs dang / grong khyer gyi tshong dpon rnams dang / yul kha ga dang / yul swa ti man ta dang / yul khi la dang / yul mun dang / yul ba tra kar dang / yul gon tha ma'i rnams
[\[43b.5\]]dang / yul bo za dang / yul sA la'i grong khyer bru sha yul dang / gu zan dang / yul tsid dra dang / chang zhim po sna tshogs dag la dga' ba rnams dang / ri sha sha'i ri logs na gnas pa'i mi sna tshogs la sa g.yos na gnod pa 'gyur ro/ /rgyu skar mon gru las g.yos na sa'i 'og tu gnas pa
[\[43b.6\]]rnams dang / rgya mtsho'i 'og na gnas pa dang / rgya mtsho'i nang na gnas pa'i sems can rnams dang / sems can gzhan yang chu la brten pa dang / de bzhin du rta dang / glang po che dang / khyi rnams dang / bong bu dang / rnga mo dang / bya rnams dang / de bzhin du dmag mi dpa' bo dam pa dang / mtshon
[\[43b.7\]]shag ti dang / ral gri kyog po dang / ral gri thogs pa'i mi rnams dang / yul pral lha'i mi dang / yul lho phyogs kyi rgyud kyi rong la brten pa dang / lho phyogs kyi ri rgyud la drang srong thub pa gnas pa rnams dang / yul 'khor lo gcig pa zhes bya ba'i mi dang / bud med nu ma ya gcig pa rnams dang / /
[\[44a\]]
[\[44a.1\]]dmag dpon du bskos pa 'di dag la sa g.yos na gnod par 'gyur ro/ /rgyu skar khrums stod la sa g.yos na chu dang mes 'tshos pa'i mi rnams dang / de bzhin du ba lang gsod cing ma he la dga' ba dang / nor bu de sogs la tshor byed pa dang / yul su bi ra 'byor ba dang ldan pa dang /
[\[44a.2\]]lug gsod cing 'tsho ba'i mi dang / nags kyis 'tsho ba'i rje'u rigs dang / dmangs rigs dang / rol mo mkhan dang / mi dam pa dang / rta rnams dang / yul mal la dang / yul ma la la ba dang / sgo 'byed cing rku ba'i mi ngan pa rnams dang / 'di dag las g.yos na gnod par 'gyur ro/ /rgyu
[\[44a.3\]]skar khrums smad la sa g.yos na tshong ba dang / chu la brten pa rnams dang / 'gron lam du zhugs pa rnams dang / tshor ba rgyam tsho la gru bo ches 'gro bar chas pa dang / sangs rgyas kyi chos la dga' ba rnams dang / rang gi rigs rnams dang / chang 'tshong gi las byed pa dang / yul shi ba'i mi dang /
[\[44a.4\]]yul pa'i yo ta'i mi rnams dang / rgyal rigs a dzu ya na'i rgyud dang / yul sin d+hu dang / yul ha nu sma dang / kha che yul gyi mi dang / ri khrod zab mo na gnas pa'i mi dang / rtse rgod na gnas pa'i yul dang / yul rnam pa du ma dang / yul ta ga la dang / bar nang ga la'i mi dang / lha'i bu gang
[\[44a.5\]]gi gnas me tog sna tshogs bye bas rgyan pa yul ri can brgyad ces pa na skye bo du mas gang bar/ gos dang rgyan rnams pa sna tshogs dang / mtshon cha sna tshogs dang ldan par gnas pa las g.yos na gnod pa 'byung bar 'gyur ro/ /rgyu skar nam gru las g.yos na 'thab mo'i g.yul drag shul cher
[\[44a.6\]]'byung / grong phun sum tshogs pa dang ldan pa dang / grong mi rnams dang / ri khrod na gnas pa rnams dang / 'dun khang rnams dang / yul de ta la'i mi dang / yul a na sha dang / tsa ga dang / yul dzi ba ra dang / yul ma tha dang / yul ka sha dang / yul ban kan zhes bya ba na dpung gis
[\[44a.7\]]snyems pa'i nga rgyal mchog dang ldan pa na rlom par gnas pa gar byed cing glu len pa dang / smad 'tshong mas 'tsho ba dang / yul sha na ka dang / yul a pir ra dang / yul nan ti dang / yul tsa ra ma nan ti na gnas pa'i mi dang / dmag mi dang / dmag dpon dang / yul mi ti la'i grong rdal gyi mi
[\[44b\]]
[\[44b.1\]]dang / bal yul nas shar phyogs dang / byang phyogs kyi gzer mtshams kyi yul 'di dag la sa g.yos na gnod pa 'byung bar 'gyur ro/ /rgyu skar tha skar las gsos na rta rnams la nad 'byung bar 'gyur/ grong du mi gsod pa 'byung ba dang / mi spun nad gsod pa 'byung / tha skar gyi ngo la rum du
[\[44b.2\]]bu cha gas ba la mi dge'o/ /tha skar gyi dus su btsas pa la mi dge ste/ de phan chad lo gsum na mi bde ba 'byung ngam/ de nas lo bcu na 'chi bar 'gyur/ yul la rid dang / yul ti gar ta dang / yul ba na tsa la'i skye bo rnams dang / yul ardzu na'i mi rnams dang / yul da ru dang / yul
[\[44b.3\]]da na bya dang / yul sa ti na'i mi rnams la gnod par 'gyur ro/ /rgyu skar pra nye la sa g.yos na rkun po rnams la gnod pa cher 'gyur/ rgyan po byed pa dang / mdud ba dang / sgo lcags 'byed cing rku ba dang / me long 'tshong ba dang / dbyig dug sbyor zhing sdud pa'i mi dang / 'khor lo byed pa
[\[44b.4\]]dang / btson srung dang / gtum po sdig can rnams dang / rkun po rnams dang / g.yo byed pa rnams dang / mi srun pa dang / phra ma byed pa dang / gdol ba dang / rigs ngan la sogs pa'i yul gyi mtha' g.yas pa rnams dang / rgya yul na rgya rnams dang / rgya dam pa rnams dang / yul dga'
[\[44b.5\]]ba bzang po zhes bya ba rnams dang / yul s+ya ba na gnas pa'i mi rnams dang / chu bo chen po si ta zhes bya ba'i 'gram na gnas pa'i skye bo rnams dang / mtsho ma dros pha yid bzhin zhes bya ba'i 'jig rten rnams la grags pa de la 'dod chags dang bral ba rnams dang / rig sngags grub pa dang / rig
[\[44b.6\]]'dzin gyi tshogs rnams dang / drang srong thub pa rnams kyi kyang bsnyen par bya ba shing 'dzam+bu'i skye bo mang po gnas pa dang / ke la se ti sa'i gangs dang / gangs mangs te nor bu can gyi ri dang / spos ngad ldang pa gangs ltar go dang / de bzhin du su ri pa sha zhes bya ba'i ngos bzang pa dang / ri dang ri sa bar ni
[\[44b.7\]]zhes bya ba dang / byang phyogs ngos dang / gling rnam pa sna tshogs mang po dang / ri rad rod dag na gnas pa'i gnod sbyin dang / 'byung bo dang / sha za dang / dri za dang / srin po'i tshogs mang po dag dang / grub pa dang / rig 'dzin dang / klu rnams dang / de bzhin du sman rnam pa stong snyed la
[\[45a\]]
[\[45a.1\]]gnod pa 'byung bar 'gyur ro/ /de ltar g.yos pa'i rjes la zhag bdun tshun chad du sa la pa na ba'i sprin sngo gnag 'jam po mig bsku ba'i sman gyi mdog ri chen po 'dra ba las 'brug sgra zab mor sgrog cing nye bar 'brug sgra la glog rnam pa sna tshogs 'gyu zhing / nam mkha' la sngon
[\[45a.2\]]pho shur shur po lta bu snang ba'am/ /sgra 'byung ba'am/ skar mda' lta bu mang la rlung me drag pa ldan zhing tshub ma lta bu mi sdug pa ni med/ /sprin gyi gzugs bkra shis kyi ri mo sna tshogs dang / dbang po rdo rje lta bu snang ba dang / nad par nyi ma 'char ba dang / nyi ma nub nas zla ba 'char pa'i tshe sprin gyis
[\[45a.3\]]mchog par char pa dang / man mkha' sprin dal la snyoms pa 'jam po'i gzugs rgyang ring por song ba glog phan tshun du 'phro ba'i sprin de lta bu ni dge ba'i mtshan yin no/ /sprin 'jam la dal snyoms te/ bar chad med cing sprin gyi gzugs lag pa mi snang ba de lta bur snang na sprin mtshan ma de lta bu da
[\[45a.4\]]ldan pa ni lha'i dbang po'i sa g.yos bar bstan pa yin no/ /de ltar gang dang gang du sa g.yos pa'i phan gnod kyi 'bras bu'i dmigs ni 'jigs shing dang ngas pa med par yid rten la sa bon thams cad thob shig /las dang mtshon ma rnams kyang gyis shig /rnam par rgyal bar 'gyur bar yang bstan
[\[45a.5\]]to/ /tshong pa yang de'i tshe kun du song yang 'jigs pa med do/ /yang sa g.yos pa'i rjes la zhag bdun tshun chad du nam mkha' la sprin gyi sa khebs te/ thar chags su sprin pa la ltar dal snyoms par song la/ nub phyogs su nam mkha' la chu srin byis pa gsod pa dang / sbal pa rnams dang / nya dang /
[\[45a.6\]]chu srin 'dra ba'i sprin gyi gzugs snang la nang nub tu nyi ma dang zla ba 'char ba'i tshe sprin gyi bsgribs pa med pa de ltar snang ba'i mtshan ma ni chu'i dkyil 'khor gyis g.yos bzhes bya ste/ de ltar sa g.yos pa'i phan gnod kyi 'bras bu yang drang srong chen pos ji ltar mthong ba bzhin du bstan par bya ste/ thad bu dang /
[\[45a.7\]]ri ngos dang / zhing dang / mtsho 'gram dang / de dag tu sa bon thob shig dang / sa dma' ba dang / ha cang chu che ba'i sa dang / 'dam rdzab can du btab na ni ma rung bar 'gyur ro/ /tshul de lta bur sa g.yos pa ni bkra shis te chu'i sa g.yos pa zhes bya'o/ /yang sa g.yos pa'i rjes la zhag bdun
[\[45b\]]
[\[45b.1\]]tshun chad du rlung drag po langs la/ nang bar dang nub kar nyi ma dang zla ba dmar ser du snang ba de lta bu'i mtshan ma snang bar mthong na de ni rlung gis g.yos pa zhes bya ste/ de'i phan gnod kyi 'bras bu bstan pa nyon cig /de'i tshe shes rab can bdag gang yang mi 'gro bar go ste/ 'dug la mtshon cha bskyab
[\[45b.2\]]pa'i gcan rtsig pa dang / 'ongs brko ba gyis shig /rgyal po pha rol po dang / mtshams gcig tu 'dug pa dang rtsod par 'gyur te/ skye bo la 'jigs pa 'byung bar 'gyur ro/ /de ltar sa g.yos pa thams cad ni lhag par mi rnams la gnod pa 'byung bar bsgrags te/ de lta bu ni rlung gis g.yos
[\[45b.3\]]pa zhes bya ba'o/ /yang sa g.yos pa'i rjes la zhag bdun tshun chad du de'i tshe skar mda' shin tu drag po ltung ba dang / nang nub kyi tshe dmar por gyur la/ nyi ma dang zla ba yang dmar por snang ste/ tshul de ltar mthong na de ni me'i sa g.yos pa zhes bya ste/ khyim rnams bsrungs kyang mes tshigs bar 'gyur ro/ /
[\[45b.4\]]du ba dang / me dang / mtshon rab tu 'byung bar 'gyur/ zla ba dgur char mi 'bab ste/ zhing tha bar lus par 'gyur/ de ltar sa g.yos pa ni ngan cing mi dge ste/ me'i sa g.yos pa zhes bya'o/ /de la snga dros g.yos na rgyal po dang / dmag gi dpung dang ldan pa/ rta dang / glang po che dang / dmag
[\[45b.5\]]dpon dang / blon por bcas pa la mi dge'o/ /nyi ma gung la sa g.yos na nad kyi 'debs so/ /phyi ma red sa g.yos na ba lang dang / phyugs dang / dmangs rigs dang / de bzhin du rje'u rigs rnams la gnod par 'gyur ro/ /nad par dang / nyi ma nub pa dang / nam gyi gung du sa mtshams su sa g.yos
[\[45b.6\]]na rkun po dang / gos dmar po gyon pa'i mi rnams la mi dge'o/ /mtshan mo srod la sa g.yos na gnod pa byed pa dang / mtha' 'khob na gnas pa'i rkun po rnams dang / ma ning rnams dang / mtshan gyur ba rnams dang / phyug po rnams dang / tshong sbogs byed pa'i tshong ba dang / zhing rmed pa la mi dge'o/ /zla
[\[45b.7\]]ba mar gyi de'i nam gung las g.yos na gtum po drag shul can ngan byed pa rnams la mi dge'o/ /zla ba yar gyi ngo'i nam chung la sa g.yos na mchod sbyin byed pa'i yo byad dang / bram ze mchod sbyin byed pa rnams la gnod par 'gyur ro/ /sa g.yos kyi le'u ste nyi shu bzhi pa'o// //nyi ma
[\[46a\]]
[\[46a.1\]]dang zla ba'i 'od dang / gzugs brnyan gyi mtshan ma bstan pa/ yul gang du nyi ma shar ba'i tshe nyi ma dang 'dra bar nam mkha' la snang na de'i lho byang gi phyogs kun du nyi ma'i dkyil 'khor gyi gzugs rab tu gsal ba yang ma yin/ /'or zer yang mi gsal la/ sprin gyis kyang nam
[\[46a.2\]]kun chod na de ni char 'bab pa yin te/ dbyar gyi tshe ni nyi ma 'dra ba rtag par yang 'byung ngo / /dus 'di ma yin pa dus gzhan gyi tshe nyi ma 'dra ba snang na 'jigs pa 'byung bar 'gyur ro/ /yul gang du nyi ma 'dra ba dkar po shar na yul dang bram ze rnams la mi rung ngo / /nyi ma 'dra ba'i kha dog dmar po
[\[46a.3\]]shar na rgyal rigs rnams dang / mtshon cha thogs pas 'tsho ba la gnod par shes par bya'o/ /nyi ma 'dra ba kha dog ser po 'am kha dog sngon por 'gyur na rje'u rigs rnams dang / ba lang dang / phyugs kyis 'tsho ba'i mi rnams la gnod par shes par bya'o/ /gal te yul gang dang gang du nyi ma 'dra ba
[\[46a.4\]]kha dog nag por shar na dmangs rigs rnams la gnod pa dang / char pa cher 'gyur ro/ /gal te nyi ma'i g.yas rol du nyi ma 'dra ba byung na lho phyogs su 'jigs pa cher 'byung / zhag bdun tshun chad char 'bab par bshad do/ /nyi ma'i byang phyogs ni nyi ma 'dra bar kha dog dkar por snang ba byung na de ni byang
[\[46a.5\]]phyogs kyi rgyal po la 'jigs pa cher 'gyur/ char mi 'bab/ mu ge 'byung / /phan tshun du 'thab par 'gyur/ gal te yul gang du nyi ma'i dkyil 'khor dmar bar snang na btsod kyi kha dog ltar dmar la/ gal te sngon po yang snang na zla ba lnga na rgyal po 'chi bar 'gyur ro/ /de lta bu byung na de'i rjes la ltas
[\[46a.6\]]ngan drag po 'byung ste/ rgyal po 'thab cid gsod pa dang / khrag dang mkhris pa'i nad rnams kyang 'byung bar 'gyur ro/ /nam nyi ma'i dkyil 'khor gyi nang na me skyes pa'i gzugs 'dra ba go dang bcas pa gsal bar snang na zla ba bzhi tshun chad du rgyal po 'chi bar 'gyur ro/ /yul der rgyal po sde dang bcas
[\[46a.7\]]te ma rung bar 'gyur ro/ /nyi ma'i dkyil 'khor gyi nang na zhags pa sngon po dang / ser po dang dmar po shar ba rnams snang ba'i tshe zla ba bzhin mi'i dbang po ma rung par 'gyur ba dang / yul du mi nad kyang 'byung ste/ 'jigs pa chen po shes par bya'o/ /nam nyi ma'i dkyil 'khor la ral gri gyen du 'greng
[\[46b\]]
[\[46b.1\]]pa/ ut+pal sngon po'i 'dab ma dang 'dra ba char zung dang bcas pa gsal bar snang ba dang / gang du zhags par snang ba de nyid kyi 'bras bu yang 'dir bstan te/ khyad par du mi mang po mtshon gyis 'chi bar 'gyur ro/ /nyi ma'i dkyil 'khor gyi nang na ril ba spyi blugs lta bu'am/ reng reng po'am/ /
[\[46b.2\]]phub lta bu snang na zla ba gsum tshun chad du bram ze rnams dang / rgyal po la yang gnod pa 'byung bar ston to/ /de'i tshe lo ma rung par 'gyur ba'i char mo che 'bab pa dang / mu ge 'byung bar 'gyur ro/ /nyi ma'i dkyil 'khor gyi nang na/ bsil yab 'dra ba dang / /yang na sbrul 'dra ba snang na zla ba gsum
[\[46b.3\]]na yul du 'jigs pa drag po 'byung bar ston/ mi sbrul gyis zin pa rnams kyang sbrul gyi dug phog pas me 'tsho bar 'gyur ro/ /nyi ma'i dkyil 'khor gyi nang dang / gal te bya rog lta bu snang ngam 'on te bya snang na bram ze rnams dang / rgyal po la gnod pa zla ba phyed dang gsum na 'byung bar 'gyur ro/
[\[46b.4\]]yang nyi ma'i dkyil 'khor gyi nang na bya rgod kyi gzugs dang / gcan gzan smri gang ma ti ka'i gzugs lta bu snang na zla ba phyed dang gnyis na gnod pa 'byung ngo / /lba'i gzugs lta bu snang na zla ba gcig na gnod pa 'byung ngo / /lung bod gi gzugs lta bu snang na zhag bcu na gnod pa 'byung ngo / /yang nyi
[\[46b.5\]]ma'i dkyil 'khor gyi nang na dbyig pa lta bu'am/ gtan pa sbom po lta bu nyi ma'i nang na snang na rgyal po phan tshun gcig pas gcig srid che bas bsnyems pa dang / rgya mtsho bzhi las dbang ba'i mi'i dbang po de lta bu la mi dge ste/ 'jigs pa mngon du 'byung bar 'gyur ro/ /de ltar ltas ngan gyi 'bras bu
[\[46b.6\]]'byung ba'i dus nges pa bstan pa las dus der gnod pa ma byung ste mi snang na de ni lo gcig na 'bras bu sum 'gyur du skye ste/ gnod pa 'byung bar ston to/ /zla ba dum bur lhags sam/ mdog gyur tam/ gas pa dang / zla ba'i gzugs chen por gyur tam/ 'phro ba dang / rab tu g.yo ba dang / zla ba
[\[46b.7\]]chos pa'i rwa mi gsal ba 'di rnams ltar snang na skye bo la 'jigs pa byung ba'am skye bo la 'jigs pa 'byung bar 'gyur ro/ /zla ba de la gza' spyang kis thams cad zin na yang skye bo la 'jigs pa 'byung bar bshad do/ /tshul 'di dang 'dra bar nyi ma la gza' zhugs te/ nyi ma shi na yang zla ba dang 'dra bar
[\[47a\]]
[\[47a.1\]]blta zhing bag yod par yid la bzung zhing shes par bya'o/ /yang zla ba'i mdog thal ba 'dra ba dang / sngo reng 'dra ba dang / zangs 'dra ba'i mdog dang / mdog ser po dang / skya bo dang / byi ru'i mdog tu snang ba dang / zla ba'i mdog mi gsal ba snang na mig nad kyi 'jigs pa 'byung
[\[47a.2\]]ba dang / mtshon gyis 'gyed pa dang / nad kyi 'jigs pa 'byung ba dang / gzhan yang gnod pa 'byung bar 'gyur ro/ /yang zla ba'i mdog dkar la snum zhing gsal bar snang na phyogs su bde ba dang char che ba dang zhi bar 'gyur ro/ /de ltar zla ba 'gro ba dang / bya ba dang / gnas pa dang / zla ba'i tshad dang / mdog
[\[47a.3\]]gyur pa dang / tshul dang / za ba rgyu ba yang sems can gyi bsod nams yin pa byas pa'i 'bras bu mu ge dang / mtshon dkar 'gyed pa dang / 'chi ba dang / tshogs 'byung ba'i gnod pa 'byung bar ston to/ /mtshan mo zla ba tshes pa nas gza' rnams kyis zla ba'i steng na phar thal te song na de rnams kyi gnod
[\[47a.4\]]pa'i dmigs pa so sor bstan te/ spyir ni rgyal po dang / mi dam pa ma rung par 'gyur / char pa ka cang che ba dang / bla ma ma rung bar 'gyur ba dang / rgyal srid ma rung bar spyir ston to/ /zla ba'i steng na pa sangs kyi mnan te song na rgyal po ngan pa ma rung bar 'gyur ro/ /zla ba'i thog nas mig dmar dang
[\[47a.5\]]spen pas non te song na bkris pas 'jigs pa dang / khon drag shul can du 'byung ba dang / rab tu 'jigs pa 'byung bar 'gyur ro/ /zla ba la phod mjug rings kyi non te song na mu ge dang / mtshon gyis 'gyed par ston to/ /zla ba la gza' lag gis non te song na lo legs pa dang / bde bar
[\[47a.6\]]'gyur ro/ /de ltar zla ba'i steng na phar gza' rnams kyis non cing phug ste song ba'i 'bras bu de ltar bstan pa yin no/ /gza' rnams kyis zla ba phug ste song ba de'i 'bras bu ni zla ba gzas phug pa las zla ba'i gzugs cher skyes la 'od lhag par chen de ni rgyal ba zhes bya'o/ /gal te pham par gyur te/ mthu
[\[47a.7\]]rtsal bri ba na zla ba 'dar zhing g.yon pham pa zhes bya'o/ /de la pa ba sangs kyis phug ste phug ste song na yul man tra dang / yul ba na tra cal dang / yul ma ga d+hA dang / yul da mo tra dang / yul ku ba ra dang / mar gyi yul dang / yul sa ra ga ra dang / yul kha sha dang / yul bu lin tra dang / yul ke ke la
[\[47b\]]
[\[47b.1\]]dang / kha che'i yul dang / par sig gi yul dang / ri khrod na gnas pa rnams dang / bud med rgyal mo byed pa'i yul dang / yul u ba tri tra dang / yul ang ga dang / yul u tu kur tsa dang / yul su tsa dang / yul su shi na ra dang / yul pu ru sha dang / yul pu li na ta dang / bal yul dang /
[\[47b.2\]]ba lang rji la sogs pa rnams dang / yul pra ta na dang / yul sta la da na dang / bcu la gnas pa'i mi rnams dang / gangs ri'i lho phyogs kyi ngos la gnas pa'i mi rnams la zla ba bdun tshun chad kyi gnyen dang bcas pa rnams ma rung bar 'gyur ba 'byung bar 'gyur ro/ /nam zla ba 'od gsal ba la phur
[\[47b.3\]]bus phug ste song na yul ba sa ta dang / yul sa ni d+ha dang / yul ga na d+ha ra dang / ri khrod na gnas pa'i mi rnams dang / bag le'i yul dang / sog le'u yul gyi lung pa'i s+jon nas ri khrod pa brgya stong snyed dang / kha che yul gyi mi la zla ba bcu tshun chad kyis gnod par the tshom med par 'gyur ro/ /
[\[47b.4\]]nam zla ba'i 'od gsal ba mig dmar gyis phug na rgyal po yul gzhan du 'gro ba'am/ rgyal srid bya bar brtson pa'am/ rgyal srid byed par zhugs pa la ma rung bar 'gyur ro/ /bzhon pa'i rta rnams zad par 'gyur/ /phan tshun du dbye zhing gnod pa dang / dug dang mtshon mang pos ma rung bar
[\[47b.5\]]'gyur / yul a yo dang / yul pu lin dang / yul ka ling ka'i rgyal po rnams dang / yul pu ri dang / yul sha ka ti mi ta'i skye bo rnams ma rung bar 'gyur ro/ /yul te ga ra ta dang / yul ma la ya ba dang / yul ku ra dang / yul pa tad tsa ra dang / yul shi ba ya'i mi rnams dang /
[\[47b.6\]]dmag dpon rnams dang / mi'i tshogs rnams dang / dmag gi tshogs rnams dang / dpung dang ldan pa'i dus dang / ngang tshul la sogs pa dang ldan pa'i mi rnams dang / yul lho phyogs na gnas shing rten pa'i mi rnams la zla ba drug gis 'jigs pa 'byung bar ston to/ /nam zla ba gza' spen
[\[47b.7\]]pas phug ste song na bram ze gtso bo dang / rgyal po gdugs thogs pa 'thab mo'i g.yul du 'jug /'thab par byed/ blon po dang bcas/ sde'i gtso bo dpon tshan rnams 'thab par 'gyur/ grong rdal dang / tshong pa lam du zhugs pa dang / yul a tsu ta'i mi dang / yul go'u sa'i mi dang / yul
[\[48a\]]
[\[48a.1\]]a bi sha ha'i mi dang / yul ga shu da tra'i mi dang / yul ma la ba dang / yul a bir dang / mya ngan rnams dang / yul mang ba rnams dang / ba lang dang / bong bu dang / rnga mo dang / 'di rnams rgyal mtshan du byed pa'i yul rnams ma rung ba dang / yul rus pa can du 'gyur
[\[48a.2\]]ro/ /yul de rnams kyi mi la zla ba bcu bzhi na sdig pa zhi ba dang ldan pa yin no/ /nam gza' lag gis zla ba phug na lo legs/ nad med char pa legs par 'bab/ skye bo la gnod pa med cing bde ba dang / zhi bar 'gyur ro/ /zla ba phod mjug ra ris kyi phug ste song la/ gal te skar thod las
[\[48a.3\]]dud pa 'thul na mi dpa' bo dang / mtshon gyi 'tsho ba rnams dang / chom rkun byed pa'i mi rnams gzhan gyi mthu rtsal dang / gnod pa dang / drag shul gyis 'chi bar 'gyur ro/ /yang gal te zla ba de la gza' gzhan gyis 'bugs shing zla ba'i ngos la 'dud cing reg par song na mtshon gyi gnod pa sna
[\[48a.4\]]tshogs mang po 'byung ngo / /gal te zla ba'i nang du gza' rnams song ste nub na rgyal po 'chi ba dang / lus dang nor yang mdung bar 'gyur ro/ /yang bcas pa'i bla skar gyi nang du gza' spyang ki zhugs pa'am/ /zla ba la gza' spyang gi zhugs la skar mda' zla ba la phog na rgyal po 'chi'o/ /zla ba dang
[\[48a.5\]]gza' gnyis kyi 'od zer phrad pa dang / gza' zla ba'i thog na yar non te reg par song na gsar du zhugs pas sdan gnas pa rnams pham par byed do/ rgyal pos skye bo rnams 'joms shing za bar 'gyur ro/ /zla ba me tog pad+ma dang me tog ku mu da dang 'dra/ tshes grangs bzhin du zla ba skye zhing shas
[\[48a.6\]]cher snang na/ dkyil 'khor 'od zer ldan te nyams pa med par 'gro ba yin/ de ltar 'od zer bsil ldan mi rnams rgyal bar 'gyur/ zla ba 'char zhing 'gro bar bshad pa'o// //rgyu skar dang / rgyu skar gyi khyim gyi nang du gza' mig dmar zhugs pa'i mtshan ma bstan pa/ rgyu skar rgyu skar
[\[48a.7\]]gyi khyim gang yang rung ba'i nang du gza' mig dmar 'od kyi mdog 'jam pa dang ldan zhing chen por 'gyur te/ zla ba brgyad dam/ zla ba bdun gyi bar du zhugs shing 'dug pa las 'od kyi kha dog dang / bongs che ba nyams na de ni mi dge ba yin te/ rgyu skar gang dang gang gi nang du gza' mig
[\[48b\]]
[\[48b.1\]]dmar zhugs pa de nyid la gnod par 'gyur ro/ /gza' mig dmar tshul de lta bur zhugs pa ni skye bo rnams la gnod par 'gyur ro/ /yang gza' mig dmar yon par 'gro zhing 'jug pa dang / phyir yang 'khor zhing zhugs pa dang / mig dmar gyi 'od dang mdog nyams pa dang / gza' mig dmar
[\[48b.2\]]rgyu skar dang nye zhing 'od 'dres pa dang / mig dmar las dud pa 'thus pa dang / 'bar ba dang / mig dmar gyi rtse mo lus 'od zer dang ldan par 'gyur ba dang / phan tshun du 'pho zhing 'gro ba'am/ lam gcig tu 'dug la 'od dmar po'am/ yang na dud pa mi sdug pa cher 'thul na gnod pa byed 'dod pa de ni rgyal po 'chi bar 'gyur ro/
[\[48b.3\]]yang na gza' mig dmar 'od dmar po 'bar na 'byung po thams cad pa mi rung bar 'gyur ro/ /yang na gza' mig dmar nam mkha' la rgyu zhing shar nub ltas me snang ba 'gro na/ mi rigs bzhi rnams 'jigs par 'gyur/ gang dang gang gi rgyu skar nang du zhugs so/ /de ltar mi snang na mi de dag la gnod par 'gyur ro/ /nam gza' mig dmar rgyu skar
[\[48b.4\]]dang skar ma kun gyi nang du 'od kyi mdog bzang por snang na/ mi rigs bzhi thams cad la phan par 'gyur ro/ /mig dmar gyi mdog dang / 'od nyams na mi dge ste ngan par blta'o/ /yang gza' mig dmar yod par 'gro zhing 'jug pa tsha ba zhes bya ba dang / gdong mchi ma can zhes bya ba dang / sbrul zhes bya ba dang / gdong dmar po zhes bya ba dang / mig dmar
[\[48b.5\]]yon por 'gro bar drag shul can zhes bya ba dang / de bzhin du gtun bu zhes bya ba dang / mig dmar shar ba rgyu skar bdun gyi nang du zhugs pa dang / yang na rgyu skar dgu 'am yang na rgyu skar brgyad kyi nang du zhugs pa las phyir log na de ni yon po tshang ba zhes bya'o/ /mig dmar de ltar zhugs pa la de'i tshe khar thog gi thad ka'am nags tshal gyi tor to'i
[\[48b.6\]]ka nas mig dmar rtag tu rgyal ba bzhin du 'dug la/ /nag gu ring ring po zhig tu gyur na rims nad kyang 'byung / rab tu dga' ba med par byed/ gang dag mi'i las kyi 'tsho zhing btso ba dang / sreg par byed pa de dag kyang mar shor zhing thar pas skye ba zad par 'gyur ro/ /rgyu skar bcu gcig gam lar na rgyu skar bcu'am yang na bcu gnyis kyi nang du
[\[48b.7\]]zhugs te 'dug na de ni gza' drag po yon por zhugs pa gdong 'chi ma zhes bya ste/ gza' de ltar zhugs pa na sprin du char pa 'bab ste/ char legs par 'bab kyang gzhan gyis gnod pa byas pas pham par mi 'gyur/ mi'i lus kyi srog gzung lnga yang nad can du 'gyur ba de'i phyir na nad dmar po 'byung bas mi kun red cing skems pa dang / 'jig
[\[49a\]]
[\[49a.1\]]rten du mi rnams lan dmar po 'byung 'gyur ro/ /rgyu skar bcu gsum mam yang na rgyu skar bcu bzhi'i nang du gza' mig dmar zhugs pa las slar log na de ni yon po sbrul zhes bya ste/ glang po che rnams dang / sbrul po cha dang / sbrul rnams kyis gnod pa byed par 'gyur/ /mtshon gyis smas pa rnams mi 'tsho/ /sman dang 'bras bu rnams
[\[49a.2\]]dang / ldum bu rnams legs par smin cing 'khrungs par 'gyur/ /char snyoms par 'bab/ /sa bon thams cad rab tu 'khrung ngo / /yang rgyu skar bco lnga 'am/ /bcu drug gi nang du gza' zhugs na/ gang 'drag shul can de gdong dmar po zhes bya ste/ rgyal po phan tshun 'thab cing g.yul bkye ste/ mtshon gyis smas pas de'i tshe sha khrag gi
[\[49a.3\]]'dam du 'gyur ro/ /yang gza' mig dmar rgyu skar bcu bdun gyi nang du zhugs te/ phyir log na de ni drag shul can dang / gtan pu drag po zhes bya ste/ de'i tsho na skye bo mang po rnams snying rje med/ snying brtse ba med/ bka' khrims dang / chos lugs med de/ de'i dus ni skye bo rnams gcig la gcig ral gri dang / mdud bus 'debs
[\[49a.4\]]shing 'phel bar 'gyur ro/ /gzhan yang gza' mig dmar gza' drug tu 'pho zhing 'gro ba tshangs pa skye dgu'i bdag po ltar rab tu ston/ de lta bu la mig dmar de song ngam/ 'dug gam/ yod dam/ med dam byar yang mi rung ste/ de la nam zla ba gsum gyi bar du gza' mig dmar rab tu sang na de'i che skye bor mis nad kyis ma rung ba dang /
[\[49a.5\]]sa'i bcud zad par 'gyur ro/ /gza' mig dmar bongs chung ngu 'gyur/ rnam par gzer bar 'gyur/ rnam par gnod par 'gyur/ dkyil 'khor chung ngur 'gyur par yul phyogs gang na snang ba de'i tshe mig dmar phan pa zhes bya ste/ de ni yul phyogs su gnod par 'gyur ro/ /gza' mig dmar de ltar gyur na me'i las dang /
[\[49a.6\]]me la rjed pa'i las byed pa'i mi dang / yul ma le bya'i mi dang / yul ku sha'i mi dang / yul nya sha'i mi dang / yul bi ti'i mi dang / yul sa lad ma'i mi rnams dang / yul la ba'i mi dang / yul mog tu'i mi dang / yul lha'i rjed pa'i mi rnams dang / yul mo gu ra dang / yul me'i dbang po zhes bya ba dang / yul sbar zhes pa 'di
[\[49a.7\]]rnams la gza' gzhan gyis gza' mig dmar pham par byas nas yul de rnams kyi mi la gnod par 'gyur ro/ /gza' mig dmar 'jug pa bstan pa'o/ /A r+ya sha ru ka r+Na'i nang nas gza' skar gyi ltas 'byung ba btus pa/ ltas dang mtshan ma dge bar gyur cig /rdzogs so// //
[\[49b\]]
[\[49b.1\]{D4322}]@#/ /rgya gar skad du/ yu d+ha dza mA r+Na ba tan+t+ra rA dza sba ro da ya nA ma/ bod skad du/ g.yul las rnam par rgyal ba zhes pa'i rgyud kyi rgyal po dbyangs 'char ba zhes bya ba/ 'phags pa 'jam dpal gzhon nur 'gyur pa la phyag 'tshal lo/ /rje btsun yi shes 'od zer gyis/
[\[49b.2\]]'gro ba mun par ldongs pa rnams/ /rmongs pa thar mdzad 'dren pa'i gtso/ /zhi ba nyi zer gus phyag 'tshal/ /dpal ldan kai lA sa ri la/ /lha mchog bcom ldan 'das bzhugs te/ /lha mo gangs ri'i sras mo yang / /myur du gtso bo mnyes byed brtson/ /grub pa'i tshogs mnyam
[\[49b.3\]]thams cad dang / /thub pa'i tshogs rnams 'ongs shing 'dus/ /'jigs rten don gnyer 'dus pa kun/ /ston pa'i mdun na mnyam 'dod 'khod/ /lha mos gsol pa/ /bcom ldan lha yi lha mchog gtso/ /ri bong can ni spyi bor 'dzin/ /dbang phyug chen po yi shes don/ /dkar
[\[49b.4\]]mo bdag la rnam par 'bye/ /mchog tu dga' ba gsang ba can/ /dbyangs 'char zhes bya gsang ba'i rgyud/ /khyed kyis bdag la sngar gsungs pa/ /skye bo blo gros dman pa la/ /rgyas min shin tu gsal ba ni/ /'dod pa'i don kun sgrub byed pa/ /dbang phyug che la bdag gsol bas/ /
[\[49b.5\]]mdor bsdus pa ni bshad par gsol/ /lam ldan rnam par shes pa dang / /dbyangs dang gsal byed 'char ba las/ /stobs kyi bye brag ji ltar lags/ /gza' gnas dus sbyor 'char ba yis/ /dge dang mi dge bde dang sdug/ de bzhin rnyed dang mi rnyed dang / /'tsho dang 'chi
[\[49b.6\]]ba de bzhin ci/ /de bzhin rgyal dang 'pham pa dang / /'gro dang 'ong ba'i brag ci/ /rang gi lus kyi sbyor ba yis/ /gzhan gyi sems dang khu tshur gyi/ /de bzhin bye brag shes pa dang / /pho nya yis ni smras ba yi/ /ming gi dbyangs dang gsal byed kyi/ /bye drag so sor shes
[\[50a\]]
[\[50a.1\]]gsol/ lam dang rngon po'i 'khor lo dang / /dkar po'i 'khor lo ji ltar lags/ /rma la rtse gsum 'khor lo tsi/ /skar mas rigs rnams shes pa ci/ /'dab chags 'khor lo ji lta bu/ /tshangs pas sbrul gyi 'khor lo dang / /seng ge gdam gyi
[\[50a.2\]]bdag nyid ci/ /mda' gzhu ral gri'i 'khor lo dang / bum pa'i 'khor lo de bzhin ci/ pad+ma'i 'khor lo rdzong 'khor lo/ /sgra gcan 'khor lo bdag la gsungs/ /spen pa dang ni bya khyung dang / bkris pa'i 'khor lo lha chen ci/ /ming gi gsal byed phyogs mtshams
[\[50a.3\]]su/ /rgyal ba'i 'khor lo bshad du gsol/ /dus sbyor phyed pa shes pa dang / /zla ba'i snyigs ma gnas pa dang / /klu rnams 'char ba ji ltar lags/ /bdag ni khyod mnyes byed spro bas/ /dbang phyug lha yi lha mchog la/ /ji ltar bdag gis zhus pa'i don/ /
[\[50a.4\]]gnang na dkar mo bdag legs nyan/ /lha chen nges par bshad du gsol/ /bcom ldan 'das kyis bka' stsal pa/ /khyod kyis ji ltar zhus pa bzhin/ /thams cad rim pas gsal bar bshad/ /dbyangs dang gsal byed gza' rnams ni/ /mdzes ma khyod la bdag
[\[50a.5\]]gis bshad/ /'khor lo mtshan nyid thams cad dang / /rigs ldan mtshan nyid mthar thug pa/ /khyod la dgos pa gang yin pa/ /mngon sum nges par bshad par bya/ /sngon tshe lha dang lha min dag /ba spu ldang ba'i g.yul 'gyed tshe/ /lha yi dbang pos bdag la dris/ /'di bshad
[\[50a.6\]]lha min pham par byas/ bstan bcos gsang ba chen po'i rgyud/ /g.yul las rnam par rgyal bar grags/ /gzhan du rdzogs par ngas ma bshad/ /gsang chen 'khor lo ma lus pa/ /thub pa'i tshogs rnams nga la nyon/ 'di la gtso mo dga' bar gyis/ /rgyud rnams kun du
[\[50a.7\]]sbas pa ste/ /gsang ba las kyang ches gsang ba/ /gang gis dbyangs 'char mi shes par/ /g.yul las rgyal bar 'dod pa ni/ /mkha' la khu tshur bsnun 'dod dang / /smig rgyu'i chu ni snyegs pa bzhin/ /mdzes ma ji ltar 'jig rten du/ /dus kyi lha rnams 'char ba la/ /
[\[50b\]]
[\[50b.1\]]brtag dpyad med par 'jug pa ni/ /blun por nges so rdzong lha mo/ /dus kyi bdag po rnams 'byung bas/ /brtags shing dpyad nas 'jug par bya/ /shis dang mi shis thams cad kyi/ /mtshan nyid rnams ni ston par byed/ /gcig tu yid ni dag pa la/ /mi rtog phyir na 'di mi
[\[50b.2\]]dgos/ /lus nad rlung gi bye brag gis/ /dus gsum 'bras bu shes par byed/ /des na nang gi rlung la ni/ /mnyam par gzhag la rig par bya/ /gang tshe yul du chas pa na/ /sems ni dang zhing mdzes pa dang / /spro zhing gsal ba dge ba yin/ /rda la rang sgra byung na dge/ /ral gri
[\[50b.3\]]la sogs mtshon cha rnams/ /gsal zhing rang sgra 'ong 'bar dge /rgyal mtshan ba dan rta dang glang / /sgra 'don gsal zhing stobs 'byed dge /mdun nas brtan g.yo'i rang bzhin yang / rang gis brtags la shes par bya/ /de las bzlog na mi shis pa/ /rol mo brdungs kyang sgra mi
[\[50b.4\]]gsal/ /rlung rnams rgyud las bzlog pa dang / /yid ni ldang kyog mya ngan zin/ /rol mo mtshon cha la sogs rnams/ ral dang chag sogs ngan pa yin/ /gang tshe tshong la chas pa na/ /de tshe zod la byi bas zos/ /chag gam stong ram mi mdzes pa/ /mi shis ltas mthong log par bya/ /
[\[50b.5\]]de bzhin dgos don bya ba kun/ /ltas kyi dge dang mi dge dpyad/ /tshes la dbyangs dang gsal byed dang / /rgyu skar gza' rnams 'char bar 'gyur/ /rnal 'byor pa gang yid nang chud/ /mnyam nyid dbyings nas me bzung la/ /rang gi lus la gnas pa yi/ /lam lnga ston no lhas mchod
[\[50b.6\]]ma/ /'di ni rgyas par ma bstan te/ /cung zad tsam zhig bstan par bya/ /lus can rnams kyi zhag gcig la/ /stong phrag nyi shu rtsa gcig dang / /brgya phrag drug gi lhag pa'i dbugs/ /rgyu ba'i grangs su shes par bya/ /dbugs 'byung 'jug dang bar ma ste/ /dbugs zhes bya bar yongs su
[\[50b.7\]]grags/ /dbugs drug chu srang zhes bya ste/ /drug cu la ni dbyu gu gcig /dbyu gu drug cu zhag gcig yin/ /tha mal gnas la rig par bya/ /de la 'pho ba bcu gnyis te/ /thun ni brgyad du bstan pa yin/ /g.yas dang g.yon pa'i lam lnga las/ /dkyil 'khor lnga ni rnam par
[\[51a\]]
[\[51a.1\]]rgyu/ /g.yas nas sa la sogs pa ste/ /nam mkha' la sogs g.yon nas rgyu/ /sa sogs dkyil 'khor re re la/ /drag po rkang pa dang bcas kyis/ /nyung ba'i le'u sum brgya drug cu'o/ /nyung ba dbu ma'i khams su grags/ /me mnyam pa dang mnyam pa'i khyim/ /
[\[51a.2\]]lug dang glang sogs rim pa bzhin/ /dus mnga' rkang pa dang bcas bas/ /nyung ba'i brgya phrag bco brgyad lam/ /nyung ba dbu ma'i lam du grags/ /de ltar 'pho ba bcu gnyis la/ /bdun cu rtsa lngas lhag pa yi/ /drug brgyar rab tu grags pa yin/ /mdor na dbu ma'i lam nyid nas/ /
[\[51a.3\]]sum bu gnyis kyi cha shas gcig /dman pa rnams la 'chi ster zhing / /rnal 'byor pa la mchog ster 'gyur/ /nyi ma zla ba'i lam gnyis po/ /lho dang byang gi bgrod pa ste/ /dkyil 'khor lnga ni rab tu rgyu/ /byang gi bgrod pa zla ba la/ /nam mkha' me chu sa rlung ni/ /dbus dang steng
[\[51a.4\]]'og ka ba dang / /zur la rten nas rim pa bzhin/ /nam mkha' lug gi khyim yin te/ /me ni glang du yongs su grags/ /chu ni nya yi 'pho ba yin/ /sa ni bum pa zhes bya ste/ /rlung ni 'khrig par yongs su grags/ /zla rgyu byang bgrod chu srin no/ /nam mkha' dbus ma'i sbyor ba ste/ /me
[\[51a.5\]]ni grub pa'i sbyor zhes bya/ /chu ni bdud rtsi'i sbyor bar brjod/ /dngos grub sbyor ba dbang chen po/ /phun sum tshogs pa'i sbyor ba rlung / /pa sangs zla ba gza' lhag dang / /phur bu rim bzhin mkha' ma gtogs/ /bzhi dang bcu drug bcu gnyis dang / /brgyad kyi sor du yongs su grags/ /lho yi bgrod pa'i nyi ma
[\[51a.6\]]la/ /dkyil 'khor snga ma'i rim pa las/ /nam mkha' srang gi khyim du brjod/ /me ni sdig pa'i dus spyor to/ /chu ni bu mo'i 'pho ba yin/ /sa ni seng ge'i khyim du grags/ /rlung ni gzhu zhes de bzhin no/ /lho bgrod nyi ma ka ra kaT/ /nam mkha' 'jigs byed sbyor ba ste/ /me ni 'chi ba'i
[\[51a.7\]]sbyor bar grags/ /mi shes pa yi sbyor ba chu/ /dbang chen gyis ni sreg sbyor ba/ /rlung ni mya ngan sbyor bar bshad/ /mig dmar dang ni spen pa dang / /de bzhin nyi ma sgra gcan rnams/ /nam mkha'i lhag ma rim pa bzhin/ /de nas gzhan dag 'pho ba ni/ /stong dang brgyad brgya'i grangs
[\[51b\]]
[\[51b.1\]]la ni/ /g.yas nas lus sogs mi mnyam drug /g.yon nas glang sogs mnyan pa drug /rim bzhin du 'pho 'gyur te/ /rags pa'i cha la bstan zhes zer/ /de ltar nang gi 'pho ba la/ /dge dang mi dge la sogs rnams/ /'dri bar byed pa'i skye bo la/ /legs par brtags te bshad
[\[51b.2\]]bar bya/ /de nas gzhan yang bshad par bya/ /lam lnga'i mtshan nyid bzang bo mchog /sa yi lam gyis rgyal srid de/ /nor dang 'byung dang longs spyod dang / /rgyal dang phun sum tshogs pa dang / /rnyed pa thob dang sdud par byed/ /chus ni don rnams 'grub par ston/ /yid la bsams pa thams cad
[\[51b.3\]]kyi/ /'dod pa'i don bsgrub kun byed bas/ /mdzes ma de ltar yid la gzung / /me yi lam nas rgyu ba las/ /bkres skom ngal dub sdug bsngal byed/ /bya ba thams can nyams 'gyur zhes/ /shes par gyis shig bzang mo kye/ /rlung gis 'thab rtsod skyo dad rmongs/ /nor zad byes 'khyams gdung
[\[51b.4\]]bar byed/ /zla ba dang ni nyi ma dang / /sgra gcan lam nas rgyu ba la/ /bzang ngan bye brag shes bar bya/ /dug sogs gzhom dang rgyal la sogs/ /zla ba'i rgyu bar rab tu bsngags/ /g.yul bsham rol rtsed ston mo dang / /gcad bsreg btso la sogs pa dang / /dbang dang dgug pa'i las la ni/ /nyi ma'i
[\[51b.5\]]stobs ni bsngags pa yin/ /gnyis ka'i bdag nyid ston byed pas/ /shis dang mi shis nges med par/ /sgra gcan the tshom can zhes bya/ /mdzes ma zla ba'i lam rgyu la/ /skye bo nyi ma'i phyogs nas 'dri/ /'dod pa'i don ni nyams par 'gyur/ /nyi ma las rgyu zla bar gnas/ /snga ma bzhin du don med
[\[51b.6\]]'gyur/ /gang nas nyi ma zla ba rgyu/ /dar gnas 'dri ba'i skye bo ni/ /bsam pa'i don kun 'grub par 'gyur/ /gal te gnyis kar gnas pa las/ /'dri na the tshom can zhes bya/ /lam lnga la ni rgyu ba gsum/ /'gro dang 'ong dang gnas pa'o/ /'dri bar byed pa'am rang gi'ang / /'ong bas thams cad dge
[\[51b.7\]]ba ste/ /'gro bas ngal ba don med 'gyur/ /gnas pa la ni the tshom 'gyur/ /lam lnga rnam par rgyu ba las/ /dge dang mi dge mkhas pas brtag /chu dang sa dang me dang ni/ /rlung gi dkyil 'khor rgyu ba las/ /zhe rgyas dbang dang dgug pa dang / /gsad dang bskrad sogs shes par bya/ /lam
[\[52a\]]
[\[52a.1\]]lnga'i de nyid mi shes bar/ /bya ba thams cad ma 'grub ste/ /de yi spyor ba mi shes par/ /de yi ngal ba don med 'gyur/ /rlung ni thams cad byed pa ste/ /rtog ge ba yis mi shes so/ /lha mo 'di rnams legs bzung la/ /dge dang mi dge bshad par gyur/ /lha mos gsol ba/ dbang
[\[52a.2\]]phyug chen po bcom ldan 'das/ /lha yi lha mchog thams cad mkhyen/ /lam lnga legs par khyed kyis gsungs/ /da yang bdag la cung zad tsam/ /zhu ba mchis pas gsan du gsol/ /dbyangs dang gsal byed 'char ba ci/ /dbyangs kyi grangs ni du zhig mchis/ /de bzhin gsal byed grangs ni
[\[52a.3\]]du/ /ring thung bye brag ji ltar 'char/ /dkar nag phyogs la gang 'char legs/ /bdag gis mi shes lha khyod la/ /nges par the tshom med par yang / /ma lus pa ni bdag zhu bas/ /de rnams mthar thu gang bshad du gsol/ /bcom ldan 'das kyis bka' stsal pa/ /ji ltar khyod kyis bdag zhus pa/ /
[\[52a.4\]]thams cad bshad kyis mnyan par gyis/ /dbyangs dang gsal byed bzang bo rnams/ /ji ltar 'char ba'i nges pa ni/ /dpyid zla 'bring sogs zla ba yi/ /bcu drug nas bzung stong gi bar/ /dkar phyogs zhes bya ri sras mo/ /de yi tshes gcig nas brtsams te/ /nya yi bar ni nag phyogs 'dod/ /de
[\[52a.5\]]la dpyid 'bring zla bar grags/ /de ltar rim bzhin shes par bya/ /de la dpyid 'bring la sogs pa'i/ /tshes la 'char ba'i dbyangs rnams ni/ /a yig dang ni i yig dang / /de bzhin gsum pa u yig ste/ /e yig lha mo yid 'phrog ma/ /e yig dang ni lnga ru 'dod/ /de ltar nga yis dbyangs su
[\[52a.6\]]brjod/ /dbyangs kyi rang bzhin rim bzhin du/ /sa dang chu me rlung dang ni/ /nam mkha'i sbyor bas shes bar bya/ /dri dang ro dang gzugs dang ni/ /reg bya sgra rnams rim bzhin dran/ /dbyangs lnga zhes bya lha chen ma/ /bya ba kun la shes bar bya/ /ring ba lnga rnams dkar phyogs la/ /lan gsum du yang
[\[52a.7\]]'gyur ba yin/ /ka nas ha yi mthar thug pa/ /nga nya Na gsum spangs ba yis/ /gsal byed phyogs gnyis dag las 'char/ /dkar phyogs nag phyogs dag la yang / /mdzes ma yi ge sum cur 'gyur/ /gsal byed ka nas nga yi bar/ /dkar po'i phyogs la rim bzhin 'char/ /dkar phyogs
[\[52b\]]
[\[52b.1\]]ring ba lan gsum ste/ /ka sogs rnams dang lan gcig 'gyur/ /dkar po'i phyogs kyi chos rnams dang / /nag po'i phyogs kyi tshes la yang / /dga' ba nas ni brtsams nas su/ /lan gsum du yang 'char ba yin/ /r-i r-I l-i l-I spangs pa yi/ /dbyangs yig thung ngu lnga bo rnams/ /nag po'i phyogs
[\[52b.2\]]la 'char ba ni/ /ng+ha sogs rnams dang lhan cig 'char/ /so so'i tshes kyi byed pa rnams/ /bdag por lan gsum du yang 'gyur/ /dza na ma ha ni an taka /dza na ma ha ni rim pa bzhin/ /byis pa gzhon nu lang tsho rgan/ /smin te shi ba rim pa bzhin/ /a sogs dbyangs kyi bye brag dang / /tshes ni lnga la
[\[52b.3\]]rim pas sbyar/ /byis pa rgan pa la sogs la/ /dar rgud las kyi bye brag byed/ /tshes la 'char pa'i dbyangs rnams dang / /ming gi dbyangs rnams sbyar bar bya/ /dpyid 'bring dkar phyogs sogs brtsams nas/ /dbyangs rnams 'char ro lha mo kye/ /nyin zhag bdun cu rtsa gnyis la/ /dbyangs ni re re 'char
[\[52b.4\]]bar 'gyur/ /de bzhin zhag ni bcu gnyis la/ /dbyangs ni re re 'char ba dang / /de bzhin zhag lnga dag la yang / /dbyangs rnams 'char bar 'gyur ba dang / /nyin re bzhin du dbyangs re 'char/ /thung dang ring pa'i dbyangs lnga po/ /nyin lnga mtshan lnga 'char ba'ang dran/ /lnga dang sum cu bdun cu gnyis/ /rags
[\[52b.5\]]pa phra ba'i dbye ba yis/ /'char bar 'gyur ro dkar mo kye/ /dkar nag phyogs kyi so so la/ /gsal byed re re 'char ro kye/ /nag po'i phyogs kyi zla phyed la/ /ri bong can dang dus drug dang / /drag po'i tshes grangs rnams la yang / /dga' ba dang ni a yig dag /nag po'i phyogs la thung rnams 'char/ /
[\[52b.6\]]mig dang thub pa nyi ma la/ /bzang po'i ming can tshes dang ni/ /dbyangs kyi yi ge gnyis pa ni/ /so sor skye zhing 'char bar byed/ /me dang bkra shis 'dod tshes la/ /rgyal ba zhes byar grags pa dang / /u zhes 'byung ba'i dbyangs yig 'char/ /bzhi yi nyin zhag bu ga dang / /de bzhin bcu bzhi'i nyin zhag
[\[52b.7\]]la/ /stong par brjod pa'i ches dang ni/ /e yi yi ge dbang bye brag/ /mda' dang phyogs zhes bya ba dang / /de bzhin bco lnga tshes grangs la/ /rdzogs pa zhes pa'i tshes dang ni/ /dbyangs yig o ni nges par 'char/ /dkar po'i phyogs kyi tshes grangs la/ /a sogs lnga ni 'char bar dran/ /sngar bzhin brjod
[\[53a\]]
[\[53a.1\]]pa'i ches rnams la/ /lha mo ring bor shes par gyis/ /dga' ba bzang bo rgyal pa dang / /stong ba rdzogs pa'i bye brag la/ /mig dmar gza' lhag phur bu nyid/ /pa bsangs spen pa rim bzhin sbyar/ /dkar nag phyogs kyi bye brag la/ /dbyangs dang gsal byed 'char ba la/ /rang bzhin
[\[53a.2\]]dbang gis dge mi dge /ra ya ma'i 'bras bu mthong bar 'gyur/ /dga' ba'i chas la mig dmar dang / /rgyu skar smin drug a yig rnams/ /'dzom na dang po'i ming yig a/ /na 'chi rma 'byung 'bras bu med/ /bzang po'i tshes dang gza' lhag ces/ /rgyu skar mchu dang a yig dbyangs/ /'char tshe i yig
[\[53a.3\]]cing can rnams/ /nyon mongs 'gyur te snga ma bzhin/ /rgyal bo'i tshes la bla ma'i gza'/ /rgyu skar skag 'char u yig dbyangs/ /u yig ming can srog mthar byed/ /bag ma la sogs 'bras bu med/ /stong ba'i tshes dang pa bsangs/ /rgyu skar mon gru de bzhin te/ /dbyangs ni e yig 'char ba la/ /e
[\[53a.4\]]yig sngar bzhin 'bras bu med/ /rdzogs pa'i tshes la spen pa dang / /rgya skar bra nye nyid 'byung ni/ /dbyangs yig o 'char dus su ni/ /ming ni o can myur du brlag /dga' ba'i tshes la nyi ma'i res/ /a dang ming can nad yun ring / /bzang por zla ba'i nges la ni/ /i dang de ming de bzhin no/ /rang sa
[\[53a.5\]]nas ni lnga pa la/ /nus par gyur ro dkar zlog ma/ /a ni o la nub pa ste/ /i ni a la de bzhin no/ /u yang i la rab tu nub/ /e ni u yi dbyangs la nub/ /u ni nub pa e zhes bshad/ /mdor na sa ni nam mkha' la/ /chu ni sa la nub par 'gur/ /de bzhin du mi shes par bya/ /rtsod
[\[53a.6\]]pa nad dang g.yul 'gyed dang / /bya ba kun la shes par bya/ /'char ba'i dus sa dge ba ste/ /nub dus mi shis par yang dran/ /byis gzhon lang tsho rgan dang 'chi/ /gnas skabs lnga ru brjod pa yin/ /rang sar byis par grags pa ste/ /gnyis pa gzhon nu gsum la 'tsho/ /bzhi pa rgan ta lnga ba shi/ /bye
[\[53a.7\]]brag so sor shes par bya/ /gsal byed nub na nad 'byung ste/ /dbyangs ni 'chi ba ster bar byed/ /lus dang srog gi dbye ba yis/ /gsal byed dbyangs la shes par bya/ /gzhan yang phyogs kyi bye brag ni/ /shar du i yig lho phyogs su/ /e yi yi ge 'char bar 'gyur/ /u yig nub tu 'char ba ste/ /byang du
[\[53b\]]
[\[53b.1\]]e ni 'byung zhing 'char/ /dbus su o yig zhes byar grags/ /dbyangs dang gsal byed 'char phyogs su/ /'gro ba bya ba kun la spang / /de ltar dbyangs rnams gang 'char ba/ /bltas na yid la rab tu bzung / /rags pa dang ni phra ba yi/ /gnas skabs bye brag la 'char ba/ /bdag gis ji ltar bshad
[\[53b.2\]]pa bzhin/ /shes par gyis shig gangs ri'i bdag /g.yul las rnams par rgyal ba dbyangs 'char ba zhes bya ba'i rgyud las 'am snga dang dbyangs 'char ba nges par bsten pa chen po ste le'u dang po'o// //lha mos gsol pa bcom lda 'das/ /lha chen khyod kyis dbyangs 'char ba/ /shin tu
[\[53b.3\]]bdag la rgyas par gsung / /yang ni bdag la zhu ba mchis/ /rA shi'i dkyil 'khor 'char ba las/ /'dri byed rnyed dang mi rnyed dang / /rgyal dang pham pa thams cad ni/ /mdzes dga' khyod la ji bzhin zhu/ /shin tu gsang ba bshad du gsol/ /lo gcig gi ni dkyil 'khor la/ /cha shad dum ma'i
[\[53b.4\]]mtshan nyid dang / /gtso bo stobs kyi bye brag dang / /dus sbyor phyed pa'i mtshan nyid dang / /dus sbyor ji ltar yin pa dang / /de la 'dri byed dge mi dge /gza' yi rigs la sogs pa las/ /la sogs bye brag shes pa dang / /dus gsum bye brag shes pa rnams/ /dbang phyug gtso bos bshad du gsol/ /
[\[53b.5\]]bcom ldan 'das kyis bka' stsal ba/ /nyon cig mdzes ma ma lus ba/ /rA shi'i mtshan nyid thams cad dang / /gza' rnams khyim la 'khod pa dang / /zhag gcig gi ni cha shas la/ /bgos pas dus spyor bcu gnyis te/ /dus sbyor dkyil 'khor mnyam par sbyor/ /dus sbyor gza' bdun gnas pa
[\[53b.6\]]yi/ /'bras bu dkar bo yum khyod nyon/ /lug glang 'khrig pa kar kaT/ /de bzhin seng ge bu mo dang / /srang sdigs gzhu dang chu srin dang / /bum pa nya yi khyim rnams su/ /mig dmar pa bsangs gza' lhag dang / /zla nyi gza' lhag pa ba sangs/ /mig dmar phur bu spen pa yi/ /phur bu zhes bya khyim bdag
[\[53b.7\]]gza'/ /lung glang 'khrig ba ka ra ka Ta/ /shar lho nub byang rim pa bzhin/ /seng ge la sogs brgyad rim bzhin/ /khyim gyi phyogs kyi stobs su brjod/ /nyi ma pa sangs mig dmar dang / /rA hu spen zla gza' lhag phur/ /shar nas dpal ldan mthar thug par/ /g.yas bskor lam gyi 'khor lo ste/ /nyi
[\[54a\]]
[\[54a.1\]]ma shar dge chu bdag ngan/ /de bzhin kun la shes par bya/ /lug la nyin mtshan dbyu gu ni/ /nam mkha' me zhes yongs su grags/ /sum cu so gcis nyi shu brgyad/ /glang gi nyin mtshan las shes bya/ /'khrig par nyin mo sum cu bzhi/ /nyi shu rtsa drug mtshan du drang / /kar ka
[\[54a.2\]]nyin mo sum cu drug /mtshan la nyi shu rtsa bzhi zer/ /seng ger nyin mo sum cu bzhi/ /nyi shu rtsa drug mtshan mo'i tshad/ /bu mor grags pa'i nyin mtshan la/ /sum cu so gnyis nyi shu brgyad/ /srang ni lug dang 'dra ba yin/ /sdig pa'i nyin la nyi shu brgyad/ /mtshan mo sum cu rtsa gnyis zer/ /gzhu yi
[\[54a.3\]]khyim la nyi shu drug /nyin mo'o mtshan mo sum cu bzhi/ /chu srin nyin mo nyi shu bzhi/ /mtshan la sum cu rtsa drug grags/ /bum pa'i nyin mo nyi shu drug /sum cu rtsa bzhi mtshan la'o/ /nyi shu rtsa brgyad nya yi nyin/ /mtshan mo sum cu so gnyis zer/ /de ltar chu tshod shes par bya/ /'pho ba gang la
[\[54a.4\]]gnas pa yi/ /'das pa'i zhag grags ji rnyed pa'i/ /gnas gnyis steng ma chu yis bsgyur/ /chu srin nyi shu rtsa lnga yis/ /'og ma bsgyur la drug cus bgo /rnyed pa steng du sbyin par bya/ /phyed pas lhag na gcig sbyin bya/ /steng ma drug cus thob pa rnams/ /chu srin la sogs byang bgrod la/ /sbyin pa nyid
[\[54a.5\]]du bya ba yin/ /kar ka Ta sogs lho bgrod la/ /dor bas nyin mo'i chu tshod yin/ /steng mas drug cu la phri la/ /de la gcig phab lhag mas dbri/ /des ni mtshan mo'i chu tshod shes/ /'pho ba'i nyin mtshan chu tshod de/ /steng ma brgyad kyis thob pa ni/ /thun phyed chu tshod bya bar grags/ /lhag ma drug cus bsgyur ba
[\[54a.6\]]las/ /'og gi chu srang steng du gzhug /brgyad kyi chas rnyed thun phyed kyi/ /chu srang zhes kyang dkar zlog ma/ /skar mig dbyug tshes lug gi tshad/ /rig byed mkha' me glang du brjod/ /ro dang zhe lnga 'khrig pa'i yin/ /dgu dang nam mkha' kar ka Ta/ /drag dang bco lnga seng ge'o/ /bcu gsum sum cu bu
[\[54a.7\]]mor dran/ /tshes dang bzhi la srang yin zer/ /nor zla stong pa sdig par go /nyi shu bco lnga gzhu yin mnyam/ /zur mig sum cu chu srin mthong / /rgyal ba mda' chu bum par grags/ /'khor lo nya ru shes par bya/ /khyim gyi 'khor lo rdzogs pa yin/ /mtshan nyid rnams ni bstan pa yin/ /gzhan yang
[\[54b\]]
[\[54b.1\]]skar ma drug cus bsgyur/ /'og gi chu tshod steng du blangs/ /mda' dang yon tan zlas thob pa/ /'das pa'i khyim yin lhag ma la/ /sum cus bsgyur la chu srang ni/ /gnyis kyis bgos thob gzhug par bya/ /mnga' dang yon tan zlas thob pa/ /gang nas khyim gyi 'das zhag yin/ /de la dbyu gu chu srang
[\[54b.2\]]dang / /dbugs kyi don du go rims bzhin/ /bsgyur bas thob pa dbyu gu dang / /chu srang dbugs su rim bzhin 'gyur/ /rgya mtsho chu dang zla ba la/ /cha bdun thur ma grib mar bcas/ /bgos pas thob pa chu tshod yin/ /chu srang dbugs kyang rim bzhin sbyar/ /lug dang srang ba drug sbyin bya/ /
[\[54b.3\]]glang dang bu mo rang sar gzhag /'khrig pa seng ger brgyad dor ro/ /kar ka Ta ru bco brgyad dbri/ /sdig pa nya la bcu ba sbyin/ /gzhu dang chu srin bum pa la/ /bcu gnyis dag ni sbyin pa las/ /snga dro 'das pa'i phyi dro las/ /de yis 'das pa'i dbyu gur bro/ /lhag ma lus dang 'das pa
[\[54b.4\]]shes/ /nam mkha' mkha' zung lug gi tshad/ /nam mkha' rig byed mcho ma glang / /stong pa nor lha zung 'khrig pa/ /mkha' so ka ra kaT ru dran/ /mkha' dus me rnams seng ge la'o/ /nam mkha' mkha' mtsho bu mo dran/ /rim pa'i rim pa smin pa las/ /srang sogs bzlog go gangs ri'i bdag
[\[54b.5\]]thams cad nyi ma'i rjes 'brangs te/ /zhag gcig la ni las kyang byed/ /lug sogs khyim rnams res 'jog tu/ /mi mnyam pa dang mnyam par shes/ /mi mnyam pa ni pho yin te/ /mnyam pa mo zhes bya bar dran/ /pho khyim rnams ni drag po ste/ /mo khyim rnams ni zhi bar brjod/ /g.yo dang rtan
[\[54b.6\]]dang gnyis rang bzhin/ /lus sogs rim bzhin du gnas/ /dus sbyor rjes su 'bras bu rnams/ /thob par 'gyur ro lha mdzes ma/ /khyim gyi dus spyor dum bu drug /bshad kyis lha mo chen mo nyon/ /dus spyor gcig dang phyed pa dang / /sum cha dgu cha bcu gnyis cha/ /sum cu'i cha shas bye
[\[54b.7\]]brag rnams/ /shes par gyis shig lha mdzes ma/ /dus spyor gyi ni chu tshod dang / /phyed dang sum cha dgu cha dang / /bcu gnyis cha ya chu tshod dang / /sum cu'i cha shas rab grub pa'i/ /dbyu gu'i grangs rnams bshad pa ni/ /zhag gcig la ni bcu gnyis te/ /de yi gcig gi longs spyod pa/ /mkha'
[\[55a\]]
[\[55a.1\]]dang nam mkha' brgyad dang gzugs/ /dus sbyor gcig gi tshad du brjod/ /phyed pa la sogs bye brag rnams/ /lha mo dus sbyor nyid las phye/ /mkha' mkha' bug mkha' mkha' ro/ /mkha' mkha' mig dang mkha' dang tshes/ /nam mkha' ro rnams rim pa bzhin/ /
[\[55a.2\]]shes par bya'o bzang mo kye/ /dus sbyor phyed sogs mtshan nyid bshad/ /skal ba chen po'i bdag mo nyon/ /lug la sogs pa'i 'pho ba yi/ /'das pa'i zhag grangs ji snyed pa/ /rang gi chu srang dag gis bsgyur/ /sum cus bgos bas rnyed pa ni/ /khyim de'i 'das pa'i chu srang yin/ /
[\[55a.3\]]de yis khyim gyi chu srang la/ /phri ba'i lhag ma ma 'ongs pa/ /des ni 'pho ba'i 'das pa dang / /ma 'ongs pa ni shes par byed/ /dus sbyor gang yin ngos gzung phyir/ /de yi dus kyi chu tshod ni/ /'das rnams drug cus bsgyur bar bya/ /de la ma 'ongs chu srang gis/ /phri bas ma ldang de nyid
[\[55a.4\]]yin/ /ldang na so sor rim bzhin dbye/ /lug sogs drug la rim pa ste/ /srang sogs drug las bzlog pas dbyi/ /gang tshe ma ldang thig le shar/ /de tshe dus spyor tad kA la/ /phri ba'i lhag ma sum cus bsgyur/ /de la tad kal chu sang gis/ /bgos pas thob pa cha shas yin/ /lhag ma
[\[55a.5\]]drug cus bsgyur pa la/ /chu srang gis thob dbyu gu ste/ /yang lhag drug cus bsgyur ba la/ /chu srang gis thob chu srang yin/ /yang lhag bsgyur bgos da thob dbugs/ /tad kA la cha shas dbugs srang dbugs/ /dus sbyor gyi ni gnas lngar bzhad/ /dus sbyor thog mar gzhag pa'i phyir/ /tad
[\[55a.6\]]kA la ni sum cus bsgyur/ /'og gi cha shas steng du bcug /de yang drug cus bsgyur bya ste/ /'og gi chu tshod steng du gzhug /mkha' mkha' brgyad dang gzugs kyis bgo /thob pa dus sbyor tad kAl/ dus sbyor phyed pa lta ba'i phyir/ /cha shas drug cus bsgyur ba la/ /'og gi chu tshod steng du
[\[55a.7\]]gzhug /mkha' mkha' bu gas bgos pa las/ /phyed pas lhag nag cig sbyin bya/ /gnyis bsam mang ba mi srid de/ /gcig ni bdag po nyi ma ste/ /gnyis kyi zla ba bdag po yin/ /de nas dus sbyor sum cha brtag /sngar bzhin cha shas drug cus bsgyur/ /chu tshod steng gzhug drug brgyas
[\[55b\]]
[\[55b.1\]]bgo /ji srid lhag na gcig sbyin bya/ /rnyed pa gsum las mang pa min/ /gcig ni tad kA la yin te/ /gnyis ni tad kA la nas bgrangs lnga/ /gsum byung dgu pa'i dus sbyor te/ /gang yin bdag po'i 'bras bu 'byung / /de nas dgu cha brtag par bya/ /cha shas drug cus bsgyur ba la/ /
[\[55b.2\]]rgyu tshod steng gzhug mkha' stong mig /bgos bas lhag na gcig sbyin bya/ /de ni dus sbyor dgu cha ste/ /thog mar tad kA la gang yin nam/ /bzung la dgu cha gang yin blta/ /gang yin bdag po'i 'bras bu 'byung / /lug seng gzhu rnams lug nas bgrang / /chu srin bu mo glang rnams
[\[55b.3\]]ni/ /chu srin nas ni thog ma bya/ /'khrig pa bum pa srang rnams ni/ /dang por srang nas grags bzung ngo / /kar kaT dang sdig pa nya/ /kar kaT nyid thog mar gzhag /bcu gnyis cha ni blta ba la/ /cha shas drug cus bsgyur ba la/ /chu tshod steng gzhug mkha' chos kyis/ thob la
[\[55b.4\]]lhag na gcig sbyin bya/ /tan kA la nas bgrangs pa yi/ /gang yin bdag po'i 'bras bu 'byung / /gzhan yang sum cha'i cha la yang / /cha shas sngar bzhin bsgyur bar bya/ /chu tshod bcug la mkha' ros bgo /lhag mthong na gcig sbyin bya/ /mig dmar spen pa phur bu dang / /gza'
[\[55b.5\]]lhag pa bsangs rim pas bzhag /lnga dang lnga dang brgyad bdun lnga/ /gnas gnyis dag la dgod par bya/ /lug sogs mi mnyam pa yi khyim/ /rim pa bzhin du bsrangs ba yi/ /dbus kyi bdag po'i 'bras bu 'byung / /glang sogs mnyam la rim min te/ /de ltar shes bya mdzes ma kye/ /
[\[55b.6\]]bum drug bden pa'i gza' rnams ni/ /rim pa bzhin du bzhag pa la/ /dge dang mi dge'i mtshan ma brtag /lug glang ka ra ka gzhu dang ni/ /chu srin dus sbyor 'og ltas skye/ /nya ni 'phred ltas skye ba ste/ /lhag ma skye ba steng du lta/ /bu mo 'khrig pa bum pa srang / /mdog bzang gzhan ni ngan
[\[55b.7\]]pa yi/ /dus sbyor gnas stobs nye bar shes/ /mi rnams la ni yongs su grags/ /'khrig pa bu mo srang bum pa/ /shar du stobs dang ldan pa ste/ /lug glang seng ge gzhu rnams ni/ /lho ru de bzhin stobs su 'gyur/ /sdig pa'i dus sbyor gcig bu ni/ /nub tu stobs cher 'gyur bar
[\[56a\]]
[\[56a.1\]]grags/ /kar ka chu srin nya ni byang / /phyogs kyi stobs su bshad pa yin/ /lug glang 'khrig pa ka ra kaT/ /gzhu dang chu srin mtshan mo la/ /seng ge bu mo srang sdig pa/ /bum nya nyin mo stobs dang ldan/ /tad kA la yi dus sbyor gyi/ /mthong ba'i sa na bdag po'i
[\[56a.2\]]gza'/ /yod na shin tu bzang ba ste/ /de yi grogs po yod kyang bzang / /btang snyoms la ni btang snyoms 'gyur/ /nya yi khyim bdag phur bu ste/ /de yis mthong ba'i sa rnams la/ /de dang grogs po yod na bzang / /dgra rnams yod na mi dag ste/ /bdun la dgra yod 'chi bar 'gyur/ /
[\[56a.3\]]dge sdig gang yod stobs che ste/ /dran pa'i stobs su rab tu grags/ /de nas gzhan yang dus sbyor gyi/ /dum bu sum cu'i cha shas bshad/ /lug tu nyi mar cha shas bcu/ /glang la zla ba cha shas gsum/ /ka ra ka phur pa lnga yang dge /bu mo gza' lhag bco lnga'o/ /srang du
[\[56a.4\]]spen pa mkha' mig dang / /chu srin mig dmar nyi shu brgyad/ /nya la pa bsangs nyi shu bdun/ /cha shas 'di dag yun la dge /rAs nas ni bgrangs pa yi/ /bdun pa la ni mi dge ba/ /lug tu spen pa nyi shu ste/ /ka ra ka mig dmar nyi shu brgyad/ /bum par gza' lhag bco lnga ste/ /bu
[\[56a.5\]]mor pa sangs nyi shu bdun/ /sdig par zla ba gsum yin no/ /chu srin phur ba lnga yin no/ /srang du nyi ma cha shas bcu/ /'di dag cha shas yun la ngan/ /tad kA la yi dus sbyor la/ /zhing bdag gza' ni 'char ba dang / /de las gzhan pa'i khyim rnams su/ /khyim bdag gza' rnams
[\[56a.6\]]'char ba'i tshe/ /de yis dgos pa'i don rnams ni/ /'grub 'gyur mdzes dga' bde skyed ma/ /rang gi skye ba'i khyim dang ni/ /tad kA la yi dus sbyor nas/ /mthong ba'i sa ni bdun yin te/ /gsum dang bcu la rkang pa gcig /bzhi dang brgyad la rkang pa gsum/ /lnga dang dgu la phyed mthong
[\[56a.7\]]bshad/ /bdun pa thams cad rdzogs par mthong / /bzhi ni mi mthong mdzes dga' ma/ /mthong dga' stobs kyi bye brag bshad/ /rang rang sde tshan gnas pa las/ /nyi ma phur bu ba ba sangs/ /nyin mo stobs dang ldan par 'gyur/ /mig dmar rA hu spen pa zla/ /mtshan la stobs cher ldan
[\[56b\]]
[\[56b.1\]]'gyur te/ /nyin dang mtshan la stobs che ba/ /gza' lhag ces byar yongs su grags/ /phur bu dang ni pa ba sangs/ /dkar po'i phyogs la stobs che ste/ /nyi ma dang ni spen pa dag /nag po'i phyogs la stobs su 'gyur/ /gnyis ka la ni stobs byed pa/ /zla ba mig dmar gza'
[\[56b.2\]]lhag go /zla ba dang ni pa ba sangs/ /glang sogs mo rnams stobs ldan te/ /lhag ma'i gza' rnams pho khyim la/ /stobs dang ldan 'gyur mthong dga' ma/ /byang du bgrod tshe stobs che ba/ /nam mkha'i nor bu'i ri bong can/ /de las gzhan pa'i gza' rnams ni/ /lhor bgrod stobs
[\[56b.3\]]byed yid 'dren ma/ /nyi ma zla ba bzhi pa la/ /stobs 'gyur mdzes dga' snying 'dren ma/ /rgyas par gza' lhag de bzhin te/ /pa ba sangs kyis dbang la stobs/ /mig dmar dgug pa phur bu bskrang / /gsad la stobs che spen pa'o/ /de rnams dbang byed khyim rnams la'ang / /
[\[56b.4\]]stobs dang ldan par rab tu grags/ /rang rang khyim du 'ongs ba'i tshe/ /stobs dang ldan par bdag gis dran/ /gzhan dag zhing der 'ongs pa'i tshe/ /'di yi 'bras bu ga la ster/ /gza' rnams stobs kyi bye brag ni/ /spen pa mig dmar gza' lhag dang / /phur bu pa sangs
[\[56b.5\]]zla ba nyid/ /de bzhin nyi ma rim pa bzhin/ /gcig nas bdun gyi bar du yang / /re re yis ni stobs 'phel 'gyur/ /nyi ma'i grogs po phur bu ste/ /zla ba'i phur bu gza' lhag go/ /gza' lhag dang ni pa ba sangs/ /mig dmar grogs por yongs su grags/ /zla ba mig dmar phur
[\[56b.6\]]bu dang / /pa sangs dang ni spen pa dag /gza' lhag dang ni grogs por dran/ /phur bu'i grogs po nyi zla dang / /de bzhin pa sangs spen par brjod/ /de bzhin pa ba sangs kyi grogs/ /mig dmar gza' lhag phur bu spen/ /yang ni spen par grags pa las/ /gza' lhag phur bu pa ba
[\[56b.7\]]sangs/ /grogs las gzhan pa dgra zhes grags/ /gzhan dag grogs dang grogs min pa/ /btang snyoms 'dod zer lhas mchod ma/ /mchod sbyin nges brjod srid srung dang / /snyan ngag dag gi rig byed la/ /phur bu pa sangs mig dmar dang / /gza' lhag rim bzhin bdag por
[\[57a\]]
[\[57a.1\]]brjod/ /nag chad ga la dbang byed pa/ /zla ba nyi ma mig dmar dang / /srin pa'o dkar cha dbang byed pa/ /zla ba de bzhin phur bu dang / /pa sangs dge'o rje btsun ma/ /gza' lhag gnyis ka'i mtshams la dbang / /nyi ma mig dmar phur bu rnams/ /skyes ba'i
[\[57a.2\]]gza' ru bstan pa yin/ /khu ba dang ni ri bong can/ /bud med dag gi gza' zhes grags/ /gza' lhag dang ni spen pa dang / /ma ning zhes bya lha chen ma/ /phur bu dang ni pa ba sangs/ /bram ze'i rigs su bstan pa yin/ /nyi ma dang ni mig dmar dang / /rgyal rigs zhes byar yongs
[\[57a.3\]]su grags/ /zla ba rje rigs zhes bya ste/ /gza' lhag dmangs rigs dag tu brjod/ /pha ni bram ze ma ni dmangs/ /de yi bu ni spen zhes bya/ /sgra gcan zhes byar grags pa ni/ /gdol pa'i rigs su shes par bya/ /nyi ma dang ni zla ba dag /rgyal po'i rigs su yongs su
[\[57a.4\]]grags/ /phur bu pa sangs blon po'i gza'/ /mig dmar dmag dpon bdag por grags/ /gza' lhag rgyal po'i bu zhes grags/ /bran gyi gza' ni spen par grags/ /mig dmar spen pa sgra gcan nyi/ /drag po'i gza' ru yongs su grags/ /lhag ma rnams ni zhi bar
[\[57a.5\]]brjod/ /pa sangs phur bu lhag pa zla/ /bsod nams dag gi gza' yin te/ /gzhan ni sdig can zhes byar dran/ /mdzes dga' gza' yi rang bzhin yin/ /phur bu tsam pa bzhin du ser/ /nyi ma dmar skya'i mdog tu gsal/ /mig dmar dmar nag ri bong khrag /zla ba dkar la
[\[57a.6\]]ser ba'i mdangs/ /gza' lhag sngo dang ljang dmar ston/ /pa sangs kha dog sna tshogs pa/ /spen pa nag po sgra gcan sngo/ /de ltar gza' yi kha dog bzhed/ /nyi ma dang ni mig dmar dag /bzhu dang mi bzhu'i khams zhes bya/ /gza' lhag dang ni spen pa la/ /rtsa ba zhes bya gos la
[\[57a.7\]]sogs/ /zla ba phur bu pa ba sangs/ /srog chags rigs yin dkar mo che/ /de ltar dus sbyor bcu gnyis kyang / /lug glang 'khrig pa la sogs pa/ /khams dang rtsa ba srog rim bzhin/ /tha skar bra nye smin drug sogs/ /khams rtsa srog sogs go rims bzhin/ /kun la
[\[57b\]]
[\[57b.1\]]sbyar te shes par bya/ /lus nor spun zla grogs po dang / /bu dgra chung ma 'chi dang chos/ /las dang rnyed stor go rims bzhin/ /tad kAl dus sbyor sogs shes bya/ /tad kA la yi dus sbyor la/ /tad kA la dang bzhi ba dang / /bdun pa dang ni bcu ba rnams/ /u pa tsa yi bdag nyid
[\[57b.2\]]du/ /gnas kyi dbang gis gru bzhir grags/ /tad kAl dus sbyor gnas pa las/ /gsum drug bcu dang bcu gcig rnams/ /u pa dza ya'i bdag nyid du/ /shes par bya'o lha chen ma/ /dang po gsum sogs mi mnyam pa/ /u ba dza te ge ba yin/ /gnyis pa bzhi sogs
[\[57b.3\]]mnyam pa ste/ /u ba dza ti mi dger brjod/ /tad kAl lnga pa dgu pa rnams/ /zur gsum zhes byar yongs su grags/ /bar du gnyis ni gnas pa la/ /gru bzhi'i mtshan nyid shes par bya/ /gsum ni bar du gnas gyur pa/ /zur gsum du yang brjod pa yin/ /lnga pa dang
[\[57b.4\]]ni bdun pa dag /de bzhin grib mar yongs su grags/ /brgyad pa nyin ngos zhes bya ste/ /de bzhin bcu gnyis mtshams zhes bya/ /bzhi dang brgyad pa las gnas te/ /bzhi pa zhes byar yongs su grags/ /gnyis pa dang ni lnga pa dang / /brgyad dang bcu gcig mthar thug pa/ /
[\[57b.5\]]dus sbyor tad kAl gnas pa yi/ /thur smad ces ni yongs su grags/ /gsum drug dgu ba bcu gnyis pa/ /de bzhin gyen stod ces sbyar smra/ /gsum pa dang ni bcu pa la/ /rkang pa gcig ni mthong bar dran/ /de bzhin lnga dang dgu pa la/ /rkang pa gnyis ni mthong zhes grags/ /
[\[57b.6\]]bzhi ba dang ni brgyad pa la/ /rkang pa gsum mthong bde ster ma/ /bdun pa'i gnas su gzhan pa la/ /bzhi pa yongs su rdzogs par mthong / /ma lus pa ni gnas pa la/ /gza' yi 'bras bu bskyed pa yin/ /gsum dang bcu la spen pa gnas/ /yongs su rdzogs pa ster ba yin/ /
[\[57b.7\]]lnga dang dgu la phul bu gnas/ /bzhi dang brgyad la mig dmar dang / /bdun pa la ni lhag pa zhes/ /gza' mchog rdzogs par ster ba yin/ /rang gi skye ba'i dus sbyor la/ /bdun pa'i gnas su gzhag pa la/ /dus me 'char tshe 'chi bar grags/ /nyi ma nad 'byung mig dmar dgra/ /
[\[58a\]]
[\[58a.1\]]spen pas nor ni nyams par 'gyur/ /ke tus don nyams lhas mchod ma/ /sgra gcan shar na dgra yang pham/ /zla bas rang rgyal gza' lhag rtsod/ /pa ba sangs kyis don rnams 'grub/ /phur bus sngags rnams 'grub par ston/ /mdor na skye gnas
[\[58a.2\]]bdun pa la/ /bzang ngan zhi drag gnas bas shes/ /de ltar rA shi'i dkyil 'khor gyi/ /cho ga'i bye brag bdag gis bshad/ /g.yo ba zung ni 'phyang ba khyod/ /legs par rtogs sam 'dod dga' ma/ /bram ze rnam par dag pa'i tshogs/ /phung bo gsum mkhyen thub dbang bo/ /sgra
[\[58a.3\]]yi bstan bcos don spangs ba/ /klags pas chog pa don grub pa/ /nyan par 'dus pa'i sems dge ma/ /bla ma dam pa'i rim pa yis/ /mchog tu gsang ba'i bstan bcos 'di/ /gzi brjid dga' ba ma lus mthong / 'di ni g.yul las rnam par rgyal ba zhes bya ba'i rgyud las/ dus
[\[58a.4\]]sbyor gyi gzi'i dum bu drug gi don rab tu phye ba chen po ste le'u gnyis pa'o// //lha mos gsol ba/ skal ldan lha yi lha mchog gtso/ /ring bong can gyis dbu la brgyan/ /mchog tu dge ba thams cad mkhyen/ /ji ltar dus sbyor dge mi dag /bzhi dang cho ga sngar gsungs
[\[58a.5\]]nas/ /lha chen rdzu 'phrul mnga' ba khyod/ /dus sbyor phrin las thams cad ni/ /mi gsung bzhugs pa ji ltar lags/ /bcom ldan 'das kyis bka' stsal pa/ /dka' zlog lha mo mchog tu ni/ /gsang ba bshad kyis grogs mo nyan/ /bsam pa sngon du legs bzhag ste/ /bye
[\[58a.6\]]brag so sor legs bsams te/ /snga dro'i dus su sems dge bas/ /mngon sum dran pa sor bzhag nas/ /mdun bsdad gdong ni mngon phyogs te/ /yid ches the tshom med dga' bas/ /gus pas phyag ni btsal byas te/ /yon phul nas ni mnyes bar byas/ /de ltar sngon du byas
[\[58a.7\]]nas ni/ /langs dang rgyab kyi phyogs pa min/ /g.yas dang g.yon nas ma yin par/ /mdun du dma' sar bsdad nas ni/ /dgos pa'i bsam pa sngon btang ste/ /don gsal tshig gis dri bar bya/ /slob dpon mkhas shing bye brag shes/ /dga' zhing blo gsal yin gzhugs
[\[58b\]]
[\[58b.1\]]pas/ /tad kA la dus sbyor rab shes pas/ /dum bu drug gi bye brag mthong / /gza' rnams khyim dang rgyu skar la/ /gnas pa'i longs spyod shes pa dang / /gza' skar tshe dang byed sbyor sogs/ /rnam par dag pa des byas te/ /dri bar byed pa'i tshig tshogs kun/ /khong du chud
[\[58b.2\]]nas smra bar bya/ /zur gsum pa dang bsod nams shar/ /ud pa tsa la sdug can gnas/ /'dri byed rnyed pa 'byung zhes bstan/ /de las bzlog na rnyed pa med/ /tad kAl dus sbyor phur bu gnas/ /bzhi dang bdun la zla ba gnas/ /bcu bar nyi ma snang gyur na/ /smras ma thag tu
[\[58b.3\]]don rnams 'grub/ /dang po dang ni gnyis pa la/ /bcu dang bcu gcig bsod nams yod/ /de ma thag tu don rnams ni/ /de ltar 'grub par bstan pa yin/ /tad kAl dus sbyor g.yo ba la/ /sdig can gza' dang lhan cig gnas/ /don rnams med cing rnam par 'joms/ /
[\[58b.4\]]sngar nas med pa'i sdug bsngul 'byung / /tad kAl dus sbyor bdag yod pa/ /de yi grogs po snang yang de/ /bzhi ba la ni yod na yang / /the tshom med par bde bar ston/ /bcu gcig pa dang brgyad pa la/ /sdig can nye bar gnas pa dang / /bzhi pa la yang sdig can gnas/ /'dra
[\[58b.5\]]byed sdug bsngal 'byung bar dran/ /dang po gnyis pa ba mi dang / /bdun brgyad bcu la bsod nams yod/ /'dri byed tshe ring lo mang thub/ /grub bzhi la yang de bzhin no/ /tad kA la yi dus sbyor dang / /bzhi dang brgyad la sdig pa nas/ /dgra rnams kyis 'tshe don nyams shes/ /'dri
[\[58b.6\]]byed 'chi bar 'gyur ba yin/ /tad kAl dus sbyor sdig gza' yod/ /lus la nad rnams 'byung bar 'gyur/ /bzhi bar sdig can yod pa na/ /gnyen bshes rnams ni 'thab rtsod 'khrug /de bzhin bdun par sdig can yod/ /chud ma 'od tshad 'chi bar ston/ /bcu pa sdig can
[\[58b.7\]]rtag par gnas/ /bya ba'i las rnams 'grub mi 'gyur/ /de las bzlog ste bsod nams yod/ /rim pa bzhin du dge la yin/ /gru bzhi tshang bar dge ba can/ /'dri byed grags dang snyan par 'byung / /dang po lnga pa bdun dang brgyad/ /de la bsod nams snang 'gyur zhing / /
[\[59a\]]
[\[59a.1\]]gsum drug bcu dang bcu gcig la/ /zla nas nad can myur du grol/ /dang po lnga dang bdun brgyad la/ /sdig can gza' dang zla ba 'dzom/ /dri byed nad ni 'byung ba ste/ /nad can yin na 'chi bar 'gyur/ /dang po lnga bdun brgyad la sdig/ /dang po gnyis bzhi
[\[59a.2\]]lnga bdun brgyad/ /bcu gnyis zla gnas de bzhin no/ /gsum la sogs pa ro mig rnams/ /khyim du gnas shing 'jug pa ste/ /dgu pa la sogs de bzhin du/ /yul lam khyim nas 'thon par grags/ /'dug la zhi ba'i lha rnams 'byung / /'dri bar byed pa rgyal bar bshad/ /
[\[59a.3\]]'thon la zhi ba'i gza' rnams tshang / /pham pa rgyal bar byed pa yin/ /'jug la sdig can gza' rnams shar/ /gang zhig 'dri ba pham pa ste/ /'thon la drag po'i gza' rnams 'byung / /rgyal ba pham par 'gyur ba yin/ zhi drag gnyis ka phyed mar gnas/ /phan tshun 'khrug pa
[\[59a.4\]]'dum par brjod/ /rgyal ba zhi ba'i gza' yon na/ /shin tu dge ste rgyal bar des/ /pham la zhi ba'i gza' yod na/ /thog mar pham nas de nas rgyal/ /rgyal la sdig can yod pa na/ /dang po rgyal nas de nas pham/ /'khrug pa'i gros byed dang po ni/ /pham pa zhes ni bya ba ste/ /
[\[59a.5\]]phyi nas gros byas rgyal ba zhes/ /bde ster lha mos shes par gyis/ /dang po'i bdun par bsod nams yod/ /gsum dang drug dang bcu pa dang / /bcu gcig pa la sdig pa gnas/ /de tshe 'di byed skyes bu rgyal/ /gza' lhag phur bu pa sangs gsum/ /bcu ba la ni shar ba na/ /dpung
[\[59a.6\]]gi tshogs ni rnam par rgyal/ /thams cad 'jom mam re re'ang bzang / /lug glang seng ge gzhu rnams ni/ /tad kA la dus sbyor la 'char zhing / /de la sdig can yod pa na/ /dgra bos bdag nyid 'chi bar 'gyur/ /bzhi bar yang ni de 'char tshe/ /de dang 'dra ste dgra bos 'ching / /tad kAl
[\[59a.7\]]dus sbyor la sogs pa/ /dus sbyor gnas ni re re la/ /gza' ni gnyis gsum bzhi la sogs/ /'dzom par 'gyur ba legs par brtag /lnga dang dgu par sdig can yod/ /de tshe dgra ni 'ongs gyur tam/ /chom rkun la sogs 'ong ba na/ /bdag gis pham par byas te song / /nyi ma
[\[59b\]]
[\[59b.1\]]mig dmar spen pa gsum/ /bzhi yi gnas su 'dzom pa na/ /lam du zhugs pa'i gtam thos kyang / /dgra bo 'byung bar ga la 'gyur/ /gza' lhag phur bu pa sangs gsum/ /sngar bzhin bzhi par 'dzom gyur na/ /dogs pa med kyang dgra bo rnams/ /'ong ste dgra nyid 'joms
[\[59b.2\]]par 'gyur/ /gang tshe g.yo ba'i tad kA la/ /nyi ma dang ni phur pa shar/ /dgra bo lam du zhugs te 'ong / /de tshe bzlog par the tshom med/ /brtan pa'i tad kAl dus sbyor la/ /nyi ma phur bu 'dzom ste gnas/ /pha rol dmag gi dpung tshogs kyang / /lam du mi 'jug dge ba yin/ /nyi
[\[59b.3\]]ma gza' lhag phur bu dkar/ /g.yo ba'i dus sbyor la 'dzom na/ /re re'ang thams cad gang yin pa/ /'dri ba don rnyed dgra las rgyal/ /tad kAl dus sbyor bstan pa la/ /phur bu spen pa mnyam par gnas/ /dgra rnams 'byung bar 'gyur ba rnams/ /gal te ma 'ongs pa'ang srid/ /
[\[59b.4\]]tad kAl dus nas bgrangs pa yi/ /gnyis la gsum pa phur pa la/ /pa sangs shar na pha rol dgra/ /'ong ste rang nyid pham par 'gyur/ /lug seng sdig pa'i dus sbyor la/ /nyi ma mig dmar mthong sar yod/ /brkus sam sbas sam sems pa ni/ /bzhu dang mi bzhu'i khams
[\[59b.5\]]las grub/ /bu mo chu srin 'khrig bum la/ /gza' lhag spen pa 'dzoms pa'am/ /re re mthong na rtsa ba'i rigs/ /khu tshur ram ni stor ba sogs/ /sems sogs tshig tu ma brjod rnams/ /de las grub po mthong dag 'am/ /srang gzhu nya glang kar ka Tar/ /zla ba phur bu pa ba sangs/ /
[\[59b.6\]]'dzom mam re re mig gis mthong / /ma smras srog chags rigs yin kye/ /ma brjod lkog gyur kha dog ni/ /gza' yi mdog dang bstun pa yin/ /brtan pa'i khyim dang dgu cha'i khyim/ /gcig par gyur ba de yi tshe/ /ster ba'i rdzas dang longs spyod rnams/ /rang ma'i khyer bar the tshom
[\[59b.7\]]med/ /tad kAl dus sbyor dgu cha yis/ /gnyis ka g.yo bar gyur ba na/ /rkun mo phyi yi mi yin te/ /nor de gzhan du khyer nas song / /tad kAl khyim dang a sa khyim/ /gnyis ka'i rang bzhin yin pa'i tshe/ /phyi nang gnyis kar gtogs pa'i mis/ /nor de phyi nang mtshams su sbas/ /
[\[60a\]]
[\[60a.1\]]gru bzhi dang ni gnyis pa dang / /u ba tsa la bsod nams yod/ /'dri byed stor ba rnyed 'gyur te/ /de las bzlog na mi rnyed do/ /zla ba dkar char gyur pa dang / /tad kAl dus sbyor gza' lhag dang / /phur bu pa sangs snang gyur na/ /stong ba'i nor ni rnyed pa yin/ /de
[\[60a.2\]]ltar rku bar byed pa yi/ /skyes bu'i rigs dang kha dog dang / /las sang nus pa la sogs pa/ /dus sbyor bdag po'i gza' yis shes/ /dgu cha'i longs spyod brtsams pa yi/ /thob pa sngon chad song ba'i grangs/ /lhag ma yis ni ma 'ongs ba'i/ /grangs des rnyed pa'i dus
[\[60a.3\]]tshod shes/ /dgu cha'i bdag po'i gza' la dris/ /zla ba chu tshod la rtsis te/ /de yi grangs kyis rnyed pa yin/ /mig dmar zhag grangs kyis 'dzin te/ /dgu cha'i bco lnga zla phyed la/ /sum cu zla ba gcig na rnyed/ /gza' lhag zla ba gnyis la brtsi/ /sum cu byung na zla ba gnyis/ /bco lnga
[\[60a.4\]]zla ba gcig na rnyed/ /nyi ma zla ba drug yin pas/ /sum cu tshang na zla ba drug /bco lngas zla gsum dag na rnyed/ /phur bu zla ba dgur 'gyur bas/ /sum cu tshang na zla dgu ste/ /bco lnga zla ba phyed dang lnga/ /pa sangs zla ba phyed na byed/ /bco lnga byung na phyed dang brgyad/ /spen pa lo yi bdag nyid
[\[60a.5\]]pas/ /sum cu tshang na lo gcig ste/ /bco lnga zla ba drug na rnyed/ /de yi bar gyi grangs kyi dus/ /mkhas pas zhib tu dpyad par bya/ /tad kA la yi dus sbyor ram/ /dgu pa yi ni dum bu yi/ bdag po'i gza' ni bltos nas kyang / /gzhan la bshad bya mdzes dga' ma/ /gal te nyi ma
[\[60a.6\]]yod pa na/ rgyal po dang ni med dang khrag /nyi ma shar dang me tog gi /dmar po'i rigs rnams rmi lam yin/ /zla ba bud med me tog dang / /rin po che dang sna tshogs rmi/ /sa le sbram la sogs pa yi/ /dkar po'i rigs rnams rmi ba yin/ /mig dmar byi ru khrag dang ni/ /nam mkha' la ni 'phur la
[\[60a.7\]]sogs/ /tad kA la yis dus sbyor la/ /mig dmar snang na rmi ba yi/ /gza' lhag dag la rmi lam ni/ /chos bshad pa dang nyan pa rmi/ /phur pas ri mo 'bri ba dang / /klog dang rig pa sna tshogs dang / /rta dang byis ba rtse ba dang / /pu ti lha dang gnyen mthong rmi/ /pa sangs chu la rgal ba
[\[60b\]]
[\[60b.1\]]dang / /gar dang rtse dang 'khrug pa rmi/ /khyim dang gza' ni so so ste/ /khyim bdag min pa'i gza' shar na/ /rmi lam 'dren ma 'byung pa'am/ /yang na rmi lam mi shes so/ /khyim bdag gza' yi dgrar gyur pa'i/ /gza' rnams shar na ngan pa rmi/ /nyi ma gnas pa nas bgrangs pa'i/ /
[\[60b.2\]]bdun na zla ba yod pa'am/ /zla gnas bdun la nyi ma yod/ /de tshe 'dri na rmi lam yod/ /de las gzhan pa 'dri ba la/ /rmi lam med par sher bar bya/ /rmi lam rmi ba'i dus bstan pa/ /tad kAl cha shes sum cu yi/ /rang bzhin yin pas de la blta/ /cha shas bcu shar sum cha na/ /bco
[\[60b.3\]]lnga shar na nam phyed na/ /sum cu yod na tho rangs te/ /de la sogs pa'i bye brag rnams/ /mkhas pas zhib tu brtag par bya/ /'pho ba'i rgyu skar tshes bsres la/ /spyod pa'i gza' yis legs par bsgyur/ /ming yig dang po'i gsal byed ni/ /rim pas bsres la gsum gyis bgo /
[\[60b.4\]]de yi lhag mas dkon mod dang / /rim gyi bye brag ston par byed/ /zang dkon rims mang ri bong can/ /dbu mar brjod pa gnyis lhag pa/ /ma lus ba la rims med mod/ /zla re bzhin du brtags te smra/ /skyes bu ji snyed snang gyur pa/ /mi rnams rgan pa'i rim pa yi/ /dbyangs dang
[\[60b.5\]]gsal byed ji snyed pa/ /re re bri la gsal byed sdom/ /gnyis kyis bsgyur la dbyangs kyis dbri/ /skyes bus bgos lhag rgan po nas/ /rim pa bzhin no gangs ri'i bdag /blo gsal yid gzhungs las shes bya/ /slar yang gzhan yang gsal byed rnams/ /rim pas bgrangs la re re
[\[60b.6\]]bri/ /de la sngar gyi cho ga yis/ /chom rkun the tshom med par shes/ /skyes pa bud med lhan cig las/ /lus dang yan lag so sor phye/ /lus ni rgya mtshos bsgyur byas te/ /yan lag mi yis bsgyur bar bya/ /gcig tu bsdoms la gsum gyis bgo /zung ni bu mo gcig mkha' bu/ /
[\[60b.7\]]gang tshe bud med 'ongs pa yis/ /dris pa'i dang po'i gsal byed gsum/ /sde tshan bgrang bsdam mig gi phye/ /pho mo zla ba stong pas shes/ /gsal byed rim pas blangs pa gsum/ /sdom la bcus bsgyur dgus thob pa/ /'das pa'i zla ba shes par bya/ /sbrum ma'i zla ba'o dga' byed ma/ /
[\[61a\]]
[\[61a.1\]]de ltar nges pa ma mthong bas/ /yang nas yang du 'dri ba la/ /sngar gyis thob pas de dang ni/ /lhag ma bsres la dgu yis phye/ /lhag mas zla ba rtogs pa ste/ /thig le shar na zla ba bcu/ /yang ni 'dri bar byed pa la/ /rnyed dang lhag ma bsdoms la brtag /gzhan
[\[61a.2\]]yang sbrum ma'i gsal byed ni/ /dang po mi mnyam bu skye zhing / /gnyis dang bzhi sogs bu mor 'gyur/ /tha ma lnga la ma ning 'gyur/ /bud med ming gi skar ma'i grangs/ /de bzhin tshes dang gza' dang ni/ /dri tshig dang po'i yi ge'i grangs/ /bsres la bdun gyis bgos pa yi/ /lhag
[\[61a.3\]]ma mnyam na bu mo ste/ /mi mnyam pa ni bu ru mthong / /bud med sbrum mar gyur pa yi/ /ming gi dbyangs rnams ji snyed pa/ /gsang ba'i tshad pa gang yod bsre/ /thub pas bgos pas rnyed pa rnams/ /lnga yis bsgyur la lhag ma bsre/ /de la gsum gyis bgos thob pa/ /ri bong can nyid
[\[61a.4\]]mig dang me/ /lha mi sa 'og rim bzhin 'ongs/ /yang na drug gis bgos pa'i lhag /gcig gnyis gsum bzhi lnga dang stong / /lha dang lha min mi dud 'gro/ /yi dwags dmyal ba rim bzhin yin/ /gsal byed rim can dang po gsum/ /bsres la gsum gyis bgos pa las/ /lhag
[\[61a.5\]]ma gcig gis don rnyed cing / /gnyis lus dbu mar bstan pa ste/ /lhag ma med na 'dri byed kyi/ /don ni the tshom med par nyams/ /de ltar bzang ngan brtags nas ni/ /yid la sems pa shes par bya/ /skyes ba bud med gnyis kyi ni/ /ming gi yi ge ji snyed pa/ /a sogs dbyangs su shes
[\[61a.6\]]bya ste/ /ka sogs gsal byed lhag dga' ma/ /ming gi dbyangs kyis grangs rnams dang / /ming gi gsal byed ji snyed pa/ /so sor phye la gcig tu bsre/ /de la 'jig rten gyis che bas/ /lhag ma gzugs dang stong par shar/ /skyes pa 'chi bdag gis 'dzin te/ /ji srid gnyis ni snang
[\[61a.7\]]gyur na/ /mi mo de bzhin srog dang bral/ /'di ni khyo shug cho ga ste/ /gzhan du ma bshad ri sras mo/ /kyen du re khA dgu pa la/ /'phred la re khA gsum bris la/ /a ka tsaT ta pa ya/ /sha rnams steng dgod 'og ma la/ /klu mda' ro dang mtsho dang ni/ /zla me mig ring bzhin du
[\[61b\]]
[\[61b.1\]]dgong / /ming gi yi ge ji snyed pa/ /'og mas steng la bsgyur bar bya/ /dbyangs dang gsal byed so sor bsdom/ /mtsho dang mig gis rim bzhin bsgyur/ /gcig tu bsdoms la me yis phye/ /lhag mar stong pa'i ri bong can/ /skyes pa gshin rjes sngon la khrid/ /gang tshe
[\[61b.2\]]zung du lhag pa na/ /de tshe bud med sngon la 'gro/ /mdzes dga' khyo shug sbyor ba ste/ /gzhan du ngas ni ma bshad do/ /gshin rje'i gnas 'gro ming yig gi /dang por dkar phyogs yi ge snang / /nag po'i phyogs la 'chi ba ste/ /dang por nag phyogs yi ge snang / /dkar po'i phyogs la
[\[61b.3\]]dus las 'da'/ /khyo shug yin te gzhan las min/ /ming gi gsal byed dang po la/ /mnyam dang mi mnyam yi ge snang / /g.yon du gsal dag rim pa bzhin/ /mig gi dang po 'grib par grags/ /rang gi skyes pa'i skar ma yis/ /'dod pa'i don kun sgrub byed cing / /dge dang mi
[\[61b.4\]]dge'i 'bras bu kun/ /'di nyid gcig pus nges par mthong / /skyes bu zla ba'i tshes grangs las/ /skar ma'i nges pa rtogs par 'gyur/ /zla ba shes pas skyes khyim gang / /shes pas de las 'bras bu ston/ /skyes pa'i tshes grangs lhag ma yin/ /nyi shu rtsa dgu la phri ba'i/ /lhag ma
[\[61b.5\]]skyes skar rtogs par dran/ /dkar phyogs gcig nas grangs rnams bzung / /nag phyogs tshes la gsum bsnan dang / /zla ba'i skar ma shes pa dang / /de bzhin rang gi skyes zla la/ /bcu gcig 'dres pas shes par byed/ /de ltar skye ba'i nyi ma'i grangs/ /gsum gyi snon 'bring lhan cig
[\[61b.6\]]pa/ /de yi grangs ni gnas pa las/ /skyes pa'i skar ma rab tu byed/ /skyes pa'i tshes la nyi shu lnga/ /bsres la nyi shu bdun gyis bgo /lhag mas tshes gcig nas brtsams pa'i/ /skar ma'i grangs ni ston par byed/ /de ltar skar ma'i rab phye ba/ /skyes pa'i zla ba nyin zhag dran/ /'di la
[\[61b.7\]]rang gi zla ba ni/ /sngon song skar ma btsal ba yin/ /rang gi skar ma shes pa las/ /don kun shes par 'gyur bar dran/ /gang gis skar ma mi shes pa/ /de yi ngal ba don med dran/ /rang gi 'dod pa'i skar ma nas/ /lha mo nan tan las shes bya/ /'dri byed srog gi las byed sar/ /
[\[62a\]]
[\[62a.1\]]bzlog nas gnas na dgos don med/ /gal te las ni byed par gnas/ /bsam pa'i yid la 'dod pa 'grub/ /skyes pa sgo nang g.yas 'jog cing / /de bzhin bud med g.yon 'jog pa/ /dge zhing shes par ston pa ste/ /bzlog na 'dri ba'i don nyams
[\[62a.2\]]'gyur/ /g.yas kyi yan lag g.yo ba dang / /snying nyid ngan pa rnam par spang / /nye 'khor shis pa'i bya ba byed/ /bsam mi dgos bas don mi 'grub/ /'dri byed mgrin pa 'gram pa dang / /rna ba sna mig brang dang ni/ /lce dang gsang ba snying dang so/ /skra dang dpral ba gsus pa dang / /nu ma
[\[62a.3\]]dang ni dgu rnams su/ /lag pa g.yas pas reg cing g.yo/ /gdong ni sngon du bltas pa'i tshe/ /dge ba'i las yin bzhin bzangs ma/ /g.yon pas reg cing g.yo ba ni/ /de las bzlog par shes par bya/ /'dri byed pho nya'i nye 'khor na/ /ba lang ra lug gsod pa dang / /'thab rtsod rdeg
[\[62a.4\]]bcing rdung ba dang / /btson 'dzin srog 'joms nor stor dang / /snod stong skye bo yul dman pa/ /gos hrul mdze can mdog mi sdug /skrag dang bred cing chad pas bcad/ /sems stor myang na byed pa mthong / /kha dog yid du mi 'ong ba/ /kha ni 'o gang ltas rlung tshub mthong / /'gro phyogs
[\[62a.5\]]las bzlog skye bo sogs/ /mthong na mdzes pa'i don rnams med/ /dud 'gro gsod las thar pa dang / /brtse zhing dga' zhing dgod pa dang / /nad pa sos dang btson rnams thar/ /dge ba'i glu dang de bzhin gar/ /phun sum tshogs pa'i gnas rnams mthong / /rol mo'i sgra skad snyan pa
[\[62a.6\]]dang / /dge slong bram ze bla ma lha/ /lha mchod pa dang dga' ston byed/ /nor rnyed tshong pa rnyed pa che/ /gang dag skyes bu ya mtshan can/ /gos bzang yan lag bzang ba dang / /rgyal bo bud med rgyan can mthong / /dkar phyogs dang ni mthun pa'i mdog /nyigs la 'bras bu me tog rgyas/ /
[\[62a.7\]]rdzing bur bya rnams rtse ba dang / /rang la byis pa'i tshogs dga' zhing / /sems dge tshig 'bru dge ba sgrogs/ /mthong na de tshe 'dod don 'grub/ /lha mo the tshom ji lta bu/ /'phral du mngon du byed pa nyid/ /nyi ma thabs ldan g.yas phyogs su/ /zla ba shes rab g.yon phyogs dran/ /
[\[62b\]]
[\[62b.1\]]lkog tu gyur pa'i phyi rol don/ /de yi bye brag shes pa yin/ /dgos pa med kyang byis pa rnams/ /dga' ba'i phyir bshad dga' sbyin ma/ /'jigs byed ltang tshe dbu ma yi/ /rnam 'gyur ston na 'grub 'gyur zhing / /bza' btung la sogs thob par dran/ /khyab 'jug rnam 'gyur de las
[\[62b.2\]]bzlog /dbu ma nya lan mi dgu dang / /tsamuN+Di yi sngar bzhin grags/ /gang zhig sus kyang mi shes shing / /'jig rten gsum na rnyed dka' ba/ /gsang ba'i rgyud chen khyod la smras/ /mdzes ma gsang ste gces par zung / /'di ni g.yul las rnam par rgyal ba'i rgyud kyi rgyal po las/ /pho
[\[62b.3\]]nyas dris pa'i lan bstan pa ste le'u gsum pa'o// //lha mos gsol ba/ /bcom ldan dbang phyug lha yi gtso/ /g.yul gyi dus su rgyal ba dang / /pham par bshad pa shes pa ni/ /dbang phyug lha las nyan par 'tshal/ /bcom ldan 'das kyis bka' stsal pa/ /ji
[\[62b.4\]]ltar khyod kyis bdag dris ba/ /nyon cig lha mo bshad par bya/ /gzhan du ngas ni ma bstan te/ /ngo mi chog pas khyod la bshad/ /gang zhig dbyangs 'char zhes bya ba'i/ /bstan bcos bshad pa don yod pa/ /dgra dang rtsod par byed pa yi/ /dus ni ma nor nges bzung ste/ /'khrug pa la
[\[62b.5\]]sogs rtsom pa la/ /mdzes ma khyim gyis ston par byed/ /rgyu skar rkang pa dgu dgu la/ /khyim gcig ces byar yongs su grags/ /lug sogs nya yi mthar thug par/ /'pho khyim ces bya lha dga' ma/ /tha skar la sogs nas bzung ste/ /nam gru'i mthar thug rim bzhin dran/ /bdag
[\[62b.6\]]gi ming gi skar ma yi/ /de nyid 'khor lo las shes bya/ /rkang pa brgya yi 'khor lo las/ /ming gi skar ma shes par bya/ /ming gi thog ma'i yi ge ni/ /btus bas shes bya dga' byed ma/ /gang tshe yi ge rtseg ma yod/ /de tshe steng ma gzung bar bya/ /yi ge dgod pa'i re mig ni/ /phan tshun
[\[62b.7\]]kun nas bcu bcu ste/ /brgya phrag gcig gi re mig la/ /ming gi skar ma rig par bya/ /dang por shar nas brtsams nas ni/ /re mig rnams la rim pa bzhin/ /a wa ka ha Da zhes pa/ /steng nas bri ba nyid du bya/ /de bzhin du yang lho phyogs su/ /maT pa dra ta rnams so/ /chu nas
[\[63a\]]
[\[63a.1\]]na ya b+ha dza kha/ /ga sa da tsa la rnams ni/ /byang du de ltar rim bzhin dri/ /thog ma'i yi ge bdun gnas pa/ /rang gi sde tshan bzhi bzhir bstan/ /de la a yig i yig dang / /u dang o dang e dang bzhi/ /de rnams dbyangs kyi yi ge dang / /lhan cig
[\[63a.2\]]byed do dga' byed ma/ /rang rang thad ka thad ka du/ /rang gi rigs kyi yi ge 'byung / /ku su b+hu du gsum pa'igrar/ /rkang pa bzhi la bri ba ni/ /g+ha nga tsha dang Sha Na Tha/ /ng+ha pha D+ha dang tha dz+ha nya/ /rkang pa re re gsum gsum ste/ /bcu gnyis dag gis bstan pa yin/ /de ltar re mig brgya po
[\[63a.3\]]rnams/ /yi ges yongs su gang ba bre/ /thung dang ring bar mnyam shes pas/ /rkang pa'i steng du rnam par bzhag /tha ma gnyis kyis ma tshang dbyangs/ /gsal byed yongs su rdzogs par gnas/ /yi ge bzhi bzhi bsdoms pa las/ /skar ma gcig tu 'gyur ba yin/ /rkang pa brgya dang
[\[63a.4\]]bcu gnyis la/ /'di ltar a i u a ste/ /bzhi bo smin drug yi ger brjod/ /o dang wa wi wu rnams ni/ /snar ma'i yi ger rnam par gnas/ /de bzhin we wo ka ki mgo /ku ga \u0fb7nga tsha lag tu bstan/ /ki ko ha yi nam sor dran/ /hu he ho Da rgyal zhes grag /Di Du De Do zhes bya ba/ /skag
[\[63a.5\]]tu shes bya lha che nam/ /mchu yi ma mi mu me ste/ /mo Da Di Du gre zhes brjod/ /De Do pa pi dbo ru dran/ /me bzhi bu Sha Na Tha'o/ /pe po ra ri nag pa zer/ /ru re ro ta sa ring smra/ /ti tu te to sa ga ste/ /na ni nu ne lha mtshams so/ /no ya me yu snron du grags/ /ye yo b+ha b+hi snrubs su dran/ /b+hu
[\[63a.6\]]b+ha phaT chu stod yin/ /b+he b+ho dza dzi chu smad thob/ /dzu dze dzo kha gro bzhin no/ /khi khu khe kho byi bzhin dran/ /ga gi gu ge zhes bya ba/ /mon gru yin no gangs ri'i bdag /go sa si su mon grer thos/ /she sho da di khrums stod shes/ /du tha dza nya khrums smad bshad/ /nam gru de do tsa tsir grags/ /tsu
[\[63a.7\]]tsi tso lA tha skar lo/ /li lu le lo bra nyer grags /de ltar rkang pa brgya 'khor lor/ /ming gi skar mar shes par bya/ /re mig brgya pa'i 'khor lo der/ /ming gi skar ma shes par bya/ /rgyu skar re re ldan pa la/ /bzhi bzhi cha ru shes par bya/ /'khor lo'i ri mo dgod pa la/ /brgyad
[\[63b\]]
[\[63b.1\]]kyis lhag pa'i nyi shu'o/ /de ltar shar gyi phyogs la gnas/ /lho la sogs par mnyam par gnas/ /ri mo brgyad po mnyam bris pas/ /rkang pa re la cha bzhi bgo /shar nas brtsams te gsal bar ni/ /rkang pa brgya pa legs par gnas/ /rgyu skar bzhi la gsal bar ni/ /rkang pa
[\[63b.2\]]bzhi ru grags pa yin/ /smin drug la sogs bsdoms pa las/ /bcu gnyis lhag pa'i brgya phrag gcig /dbyangs dang gsal byed lnga sogs la/ /de ltar bye brag shes par bya/ /rkang pa'i ri mor gang gnas las/ /gnod pa'i mtshan nyid shes bya ba/ /'di ltar 'gyur ro grogs mo
[\[63b.3\]]kyi/ /sol ba dang ni 'khyud pa dang / /du ba gdong tshugs mthong sa rnams/ /gtso mo nyon la yid la gzung / /dang por smin drug gnas pa la/ /sdig pa'i gza' ni mnyam par gnas/ /a yig la ni 'khyud pa zhes/ /gsal por khong du chud par bya/ /a yi yi ge du bar dran/ /byang
[\[63b.4\]]phyogs lo yi gsol bar dran/ /nub phyogs ji bzhin yi ge kho/ /gdong tshugs zhes byar yongs su grags/ /mthong ba'i sa rnams slebs pa ste/ /gnod pa lnga yin bzhin bzang ma/ /sol bas 'chi bar 'gyur ba ste/ /'khyud pas lus la nad rnams 'byung / /du bas yid la 'dod pa
[\[63b.5\]]med/ /gdong tshugs rigs ngan tha shal 'gyur/ /mthong ba'i 'bras bu'i bye brag las/ /shes bya'i dpa' bo'i dbang phyug ma/ /thog mar smin drug bzhag pa yi/ /rgyu skar rkang pa gsal ba la/ /gal te nyi ma mnyam par gnas/ /rgyu skar gsum du rab tu brjod/ /a nas bcu
[\[63b.6\]]gnyis pa nas ki /mgo yi rkang pa'i tha mar dran/ /zla ba gnas na nub phyogs su/ /mthong sa rkang pa nyi shu gnyis/ /mon gru'i rkang pa tha ma yi/ /su yig gsal por mthong ba yin/ /de ltar gza' kun ngag gis ni/ /mthong ba'i mtshan nyid shes par bya/ /nyi ma'i bcu gnyis yin par
[\[63b.7\]]grag /mig dmar gyi ni gsum par grags/ /de ltar lha yi blon po drug /nyi ma'i bu yi brgyad rnams ni/ /nyi ma la sogs rgyab tu grags/ /zla ba la sogs mdun du ste/ /rA hu gza' lhag pa sangs te/ /bzhi po 'grogs lugs gcig tu rten/ /zla ba mthong ba nyi shu gnyis/ /de bzhin
[\[64a\]]
[\[64a.1\]]rA hu'i dgu ru dran/ /zla ba ri bu yi bdun yin te/ /de bzhin dkar pos lnga zhes bya/ /nyi ma'i mthong sa nor rnams zad/ /mig dmar rA hu spen pa yis/ /lus can rnams ni 'chi bar byed/ /phur bus gnyen rnams brlag cing 'chi/ /pa sangs las nyams don mi
[\[64a.2\]]'grub/ /gza' lhag dgra 'byung zong mi lom/ /zla bas 'jigs pa chen po 'byung / /gtso bo mthong ba'i 'bras bur dran/ /de nas gzhan yang bshad par bya/ /sha la ka yi 'khor lo ste/ /bag ma la sogs cho ga mchog /grogs mo lha chen mdzes dga' nyon/ /skar ma'i dge dang
[\[64a.3\]]mi dge ba/ /ma lus pa ni ston par byed/ /thug ma bdun pa'i 'khor lo ste/ /nges ba'i 'bras bu ston pa yin/ /shar nas nub tu ri mo bdun/ /lho nas byang du'ang de bzhin te/ /thal kar gdong tshugs 'byung bas na/ /sha la ka zhes grags pa yin/ /sum cu drug gi re mig bcas/ /
[\[64a.4\]]smin drug nas ni bra nye'i bar/ /shar nas brtsam pa'i sbyor ba yis/ /nyi shu rtsa brgyad rim bzhin bri/ /che zhe de la sdig pa'i gza'/ /lhan cig gnas te 'khyud pa ni/ /de yi thad ka'i skar ma la/ /ma rungs gdong ni zug par nges/ /'khyud pa'i mdun na sol ba ste/ /rgyab ma du ba'o btsun
[\[64a.5\]]mo kye/ /de yi nus pa de tsam de/ /sngon du shes bya lha sras mo/ /sol ba 'khyil pa du ba gdong / /stobs bzhi'i 'khor lo zhes bya'o/ /nyi ma dang ni lhan cig pa'i/ /phyogs ni mi shes pa zhes bya/ /nyi ma'i dkyil 'khor gnas pa'i phyogs/ /a ta mi ta zhes byar grags/ /phyogs gang
[\[64a.6\]]bsod nams gza' rnams yod/ /'char ba zhes bya dge ba yin/ /nyi ma dang ni lhan cig pas/ /a ta mi tar grags pa yin/ /gza' rnams zla ba'i thad ka sogs/ /bag ma'i 'bras bu nges bar brlag /nyi ma'i thad kar khyo rnams shi/ /mig dmar gyi ni bu dang bral/ /zla ba'i tad kAr
[\[64a.7\]]gza' lhag yod/ /bza' btung med do lha yi sras/ /lha yi bla mas nor nyams shing / /sngon chad med pa'i sdug bsngal 'byung / /pa sangs khyos ni spangs nas su/ btsun mo la sogs mgo reg byed/ /spen pa'i thad kar zla ba yod/ /smad 'tshong du ni 'gro zhes grags/ /zla ba yod pa'i
[\[64b\]]
[\[64b.1\]]zur ma la/ /bsod nams sdig pa gnas gyur pa/ /mdung dang mdung ni chen po yi/ /sbyor bar yongs su grags pa yin/ /mdung dang mdung chen sbyor ba la/ /bu skyes 'chi bar 'gyur ba ste/ /gal te byes su phyin pa na/ /zla ba gnyis na nges bar 'chi/ /bag ma blangs na khyo ni 'chi/ /bshes
[\[64b.2\]]dang 'bye zhing don rnams med/ /bya ba gang yang 'grub mi 'gyur/ /mdzes dga' khong du chud par gyis/ /smin drug la sogs skar ma rnams/ /phyogs su bdun bdun gnas pa las/ /mig dmar la sogs gza' rnams ni/ /rgyu skar re re'i bdag por dran/ /skar ma rang gi bdag por
[\[64b.3\]]gnas/ /skyon med bde ster rang gi bu/ /byes bgrod sogs dang bya ba la/ /rang gi bdag pos bde bar byed/ /bdag por rang gi bu la gnas/ /thams cad shis byed lha chen ma/ /byang la sogs pa phyogs bzhi ru/ /zla ba gnas ba'i skar ma rnams/ /dbo dang khrums smad chu smad dang / /
[\[64b.4\]]rgyal dang mchu dang sa yi bu/ /mig dmar zhes bya thad kar song / /chom rkun gyis 'tshe bza' btung med/ /sngar nas med pa'i nad 'byung zhing / /longs spyod zad 'gyur med do kye/ /chu smad gro bzhin me bzhi dang / /nag pa mon grer zla ba gnas/ /de yi thad kar gza' lhag shar/ /'chi
[\[64b.5\]]sogs mi dge sna tshogs pa/ /nor bu bu dang bu mo dang / /longs spyod rnams ni ma lus nyams/ /khrums stod snrubs dang tha skar mchu/ /sa ga rnams la zla ba gnas/ /tha skar phur bu'i gdong btsugs na/ /rgyal bo yul du mi bzhag cing / /bya ba kun la mi dge ste/ /gnyen rnams
[\[64b.6\]]gsal par 'chi bar 'gyur/ /snrod dang chu stod gre dang skag /nam gru rnams su zla ba yod/ /de yi tha kar pa sangs bltas/ /bag ma blangs na khyo 'chi ste/ /bus mo la sogs na ba dang / /phyugs kun brlag par 'gyur ba yin/ /smin drug lag dang chu stod dang / /byi bzhin bra nyer zla ba
[\[64b.7\]]gnas/ tha skar gal te spen pa 'ongs/ /nad 'byung grogs rnams 'chi bar dran/ /rgyu skar bdag po'i nus pa ste/ /rang gi bdag po'i 'khor lo yin/ /smin drug la sogs rim pa bzhin/ /bzhi bzhir yongs su phye ba las/ /sde tshan bdun du 'gyur ba ste/ /bzhi la re khAs bskor ba bdun/ /
[\[65a\]]
[\[65a.1\]]nyi zla pa sangs phur bu dang / /mig dmar gza' lhag rA hu spen/ /rim pa bzhin bstan mtha' ma'i char/ /rA hu spen pa gnyis te bzhin/ /sde tshan phan tshun bsnol gnas las/ /mo de thad ka'i nus pa 'byung / /nyi ma mig dmar thad kar te/ /mig dmar nyi
[\[65a.2\]]mar gdong btsugs so/ /de bzhin zla ba gza' lhag ste/ /spen pa phur bu phan tshun bltas/ /pa sangs rA hu de bzhin du/ /thad kar bsnol bas stobs su 'gyur/ /grong dang grong khyer phyogs rnams su/ /phyugs dang rin chen lo tog sogs/ /thad ka'i skyon gyis brlag par ni/ /'gyur ro
[\[65a.3\]]lha yi dbang phyug ma/ /gza' rnams thad kar gdong btsugs pas/ /phan tshun chen po'i 'khor lor grags/ /smin drug la sogs rim pa bzhin/ /phyogs der bdun ni gnas pa las/ /rang gi phyogs su 'gro bar chas/ /dge'o dpa' mo dbang phyug ma/ /shar phyogs shar bzhin byang
[\[65a.4\]]du ste/ /byang yang byang bzhin shar du'ang bzang / /de bzhin lho dang nub phyogs kyang / /phan tshun mnyam par dge ba yin/ /me nas rlung dus ri g+ha/ /mtshams la rgal na mi shis pas/ /don nyams sdug bsngal ngal dub dang / /rmongs shing 'chi bar 'gyur ba yin/ /me dang rlung du
[\[65a.5\]]mtshams bcas pas/ /sa ri g+ha yi 'khor lo yin/ /dbang ldan dang ni zug pa'i dbus/ /mer ni skag dang mchu zhes brjod/ /bden bra las ga lha mtshams dbus/ /gro bzhin mon gre rlung de bzhin/ /rang gi phyag rgya'i sbyor ba ste/ /lha mo de ltar phan tshun gnas/ /phyogs bzhi phan tshun
[\[65a.6\]]mi mthun phyir/ /phan tshun rnam par spangs pa yin/ /rdzogs pa dang ni zug pa'i dbus/ /rang gi phyag rgya'i sbyor bar dran ni/ /rdzogs dang thug pa'i dbus su ni/ /bzlog ste 'gro la bzang ba med/ /rdzogs dang zug pa'i chu tshod lnga/ /mi dge'i lhag ma skyon dang bral/ /sngar bshad thad ka'i
[\[65a.7\]]gdong tshugs kyis/ /'khor lo de ltar 'dir shes bya/ /de ltar ma 'khrul shes bya ste/ /skyon gyi 'bras bu rnams par spangs/ /rang gi phyag rgya'i 'khor lo ste/ /be ra mu ba'i 'khor lo yin/ /de ltar thur ma'i 'khor lo mchog /dge dang mi dge'i bye brag rnams/ /phye ste rgyas par bstan pa
[\[65b\]]
[\[65b.1\]]ste/ /legs par rtogs sam skal bzang ma/ /'di ni g.yul las rnam par rgyal ba'i rgyud kyi rgyal po las/ rkang pa brgya ba'i 'khor lo'i cho ga bstan pa dang sha la ka'i 'khor lo bstan pa chen po ste le'u bzhi ba'o// //lha mos gsol pa/ lha chen 'khor lo mchog tu dge /
[\[65b.2\]]rkang pa brgyad cu rtsa gcig pa'i/ /cho ga shin tu rgyas par yod/ /dbang phyug lha las nyan par 'tshal/ /bcom ldan 'das kyis bka' stsal ba/ /rkang pa brgya cu rtsa gcig pa'i/ /mnyam pa'i 'khor lo rgyas pa 'dir/ /g.yul las rnam par rgyal pa yi/ /bstan bcos don kun ma
[\[65b.3\]]tshang med/ /sha la ka yi 'khor lo yang / /'di dang lhan cig mnyam par gnas/ /thig ni drang po cha bcu ru/ /mdzes ma mnyam par gnas par bya/ /de la re mig brgyad cu gcig /'byung bar nges so sdu gu ma/ /grwa nas grwar bzung re mig la/ /a sogs dbyangs kyi yi ge dgod/ /
[\[65b.4\]]smin drug nas ni bra nye'i bar/ /phyi yi re mig bdun la dgod/ /lnga las gsal byed nyi shu rnams/ /a wa ka ha Da sogs dgod/ /de bzhin thog mar glang la sogs/ /re mig gsum la dgod par bya/ /dga' ba la sogs tshes rnams ni/ /dbus kyi re mig lnga la dgod/ /de ltar skar ma
[\[65b.5\]]la sogs pa/ /g.yas bskor sbyor bas dkar mo kye/ /de ltar brgyad cu rtsa gcig la/ /dus kyi lha rnams thams cad tshang / /rang gi rgyu skar gsal byed dbyangs/ /khyim dang tshes la mche ba brtag /sdig gza' thal ka la ni ngan/ /gnyis dang gsum gyis brlag 'gyur te/ /gcig gi thad
[\[65b.6\]]kar song pa yin/ /don nyams nor rnams zad byed/ /ming la drag po'i gza' rnams 'joms/ /nges par 'chi bar mthong zhes dran/ /bsod nams sdig can ming la zin/ /rims 'byung nor rnams zad par byed/ /be na si kar drag po'i gza'/ /gsum 'dzom tshe ni 'jig par ston/ /
[\[65b.7\]]skyes pa las dang bi nA shar/ /a d+ha na la rims nad 'byung / /bsod nams gza' rnams shar nub tu/ /nyi ma la nub ngan par 'gyur/ /ming gi skar mar nyi ma song / /'chi ba la sogs 'byung ba'i phyir/ /phyogs gang nyi ma gnas pa'i phyogs/ /rgyu skar yi ge dus sbyor tshes/ /phyugs nyams
[\[66a\]]
[\[66a.1\]]'thab rtsod mya ngan 'byung / /bran g.yog longs spyod rnam par nyams/ /nyi ma dang bral phyogs gsum kar/ /dgra las rgyal zhing grogs bzang phrad/ /'dod pa'i don 'grub phun sum tshogs/ /rnyed dang grags pa de bzhin 'byung / /dbang po la sogs sde tshan gyi/ /lag
[\[66a.2\]]sogs dbus na gnas ba la/ /nyi ma gnas tshe nub 'gyur te/ /phyogs de'i ming gi rgyu skar dang / /tshes khyim gsal byed dbyangs rnams ni/ /bsregs nyams tshad pas gdungs ba yis/ /rnam par nyams par 'byung ba'i phyir/ /dbus su zla ba gsum gsum ngan/ /lhag ma'i phyogs gsum
[\[66a.3\]]dge ba ste/ /zla ba'i sde tshan de bzhin smra/ /gsal byed rgyu skar tshes khyim dbyangs/ /phyogs kyi bdag po mkha' 'gro'i phyir/ /gang gi phyogs na nyi ma gnas/ 'gro 'dug byed pa dge bar grags/ /da gzod dge dang mi dge brtag /sngon du bsam pa mkhas pa yin/ /shar du smin drug
[\[66a.4\]]skrag gi bar/ /nges gnas yi ge lnga po yang / /a wa ka ha Da la sogs/ /khyim ni glang 'khrig kar ka Ta/ /dga' ba zhes bya grwa nas dbyangs/ /dbyangs yig dang po lnga pa dang / /dgu pa dang ni bcu gsum yod/ /nyi ma shar du 'ongs tshe nub/ /mchu nas sa ga'i bar du yang / /ming
[\[66a.5\]]gi gsal byed lnga bo ni/ /ma yig la sogs ldan par gnas/ /de bzhin seng ge bu mo srang / /grwa ni dbyangs yig gnyis pa dang / /drug pa bcu ba bcu bzhir dran/ /bzang bo tshes te lho phyogs su/ /nyi ma gnas tshe nub par grags/ /lha mtshams la sogs gro bzhin mthar/ /na nas
[\[66a.6\]]kha yi mthar thug par/ /gsal byed yi ge lngar yang grags/ /sdig pa gzhu dang chu srin dran/ /rgyal po'i tshes so dbyangs yig rnams/ /mi thub drag dang dbang phyug gnas/ /gal te chu ru nyi ma song / /de rnams nub par bstan pa yin/ /mon gru la sogs bra nye gnas/ /gang nas la yi mthar
[\[66a.7\]]thug par/ /yi ge lnga ni gnas par bstan/ /khyim ni bum pa nya dang lug /tshes ni stong pa dbyangs ni chu/ /nor dang nyi ma rgyal bor dran/ /nyi ma drung nas nub pa yin/ /bsod nams gza' rnams dge zhes zer/ /rtsa ba yan lag tshes kyi gza'/ /nye ba'i gza' la sogs pa rnams/ /
[\[66b\]]
[\[66b.1\]]nyi ma gnas pa'i rjes 'brang zhing / /de bzhin spro zhing sdud par byed/ /ji ltar glog ni lnga ba la/ /longs spyod yongs su rdzogs par shes/ /'di ltar brgyad la shu la gnas/ /bcu bzhi ba la 'brug tu dran/ /bco brgyad de bzhin mjug tu brjod/ /mkha' mig gtso zhes nges par mthong / /
[\[66b.2\]]thog ces ming dang lag par grags/ /sa g.yos gsum lhag nyi shu'o/ /de bzhin rgyal ba zhes bya ba/ /gtun shing dag tu grags pa yin/ /sgra gcan mig dmar spen pa rnams/ /mthongs sngon du dgu gsum brgyad/ /nye ba'i gza' yi sbyor ba rnams/ /rgyu skar la sogs shes bar bya/ /
[\[66b.3\]]rgyu skar nyi shu rtsa bdun ni/ /thams cad tshang bar bskor ba yin/ /dus sbyor byed gza' 'char ba ni/ /sum cu'i tshes la'ang 'char zhing bskor/ /dang po'i thun la tshes kyi bdag /lan bzhi byi bzhin dus sbyor byed/ /nyin mo gza' rnams drug la bskor/ /mtshan mo lnga la bskor ba yin/ /
[\[66b.4\]]'di ltar lo dang lug sogs khyim/ /tshes dang thun mtshams rim pa bzhin/ /bdag po'i gza' rnams 'char bas na/ /skar ma las ni rtogs par bya/ /dza na ma hU ni a na d+ha ka /dza na ma hU ni rim pa bzhin/ /tshes la lan gsum 'char bar grags/ /dkar po la sogs tshes gcig la/ /
[\[66b.5\]]dus sbyor phyed la de ltar 'char/ /phyed gong phyed 'og dkar nag dran/ /mtshams yang de ltar dkar na brjod/ /drag po'i tshes dang dreg po'i gza'/ /skar ma drag po gsum 'dzom pa/ /shin tu mi shis ngan pa ste/ /ba ni sha ka zhes byar grags/ /rkang pa brgyal cu rtsa gcig pa'i/ /'khor
[\[66b.6\]]lor gsum 'dzom gdong tshugs grags/ /glang chen myos ba'i mche ba yis/ /blangs te za bar byed dang mtshungs/ /g.yas g.yos mche bas 'dzin pa ste/ /sna yi mdun na sdod pa gsod/ /ji ltar grwa bzhir gnas pa yi/ /a sogs bzhi pos spang ba las/ /gal te dbyangs yig bcu gnyis
[\[66b.7\]]kyang / /mche ba nges pa ces mi spang / /bsam gyis mi khyab rgyu yi phyir/ /brjod du mi btub gsang ste bzhag /re mig dang po dgu pa dang / /bcu bdun nyi shu lnga ba ste/ /rkang pa brgyad bcu rtsa gcig las/ /'dis ni mche ba rnam par spangs/ /gzhan yang rkang ba bcu gnyis kyi/ /u phyogs
[\[67a\]]
[\[67a.1\]]dbyangs yig bcu gnyis po/ /gal te 'di la gdong tshugs shar/ /grwa bzhir gdong tshugs ci ste med/ rkang pa drug la gang gnas pa/ /nyi shu rtsa gcig nyi shu lnga/ /brgya phyed gcig gis ma ldang ba'i/ /brgya yi phyed dang gcig lhag pa/ /re mig bdun cu rtsa
[\[67a.2\]]gcig bas/ /khengs pa rnams kyis de ma spangs/ /grwar gnas yi ge ji bzhin te/ /zla ba 'phel bar mi byed do/ /nyi zla'i bar mnyam bco lnga ste/ /cung zad bsnol bas 'grib par dran/ /des na gang ba'i tshes la ni/ /glang chen mche bas rgyab kyis phyogs/ /lo dang zla ba nyin zhag la/ /
[\[67a.3\]]rnam par 'char bar shes par bya/ /dkar nag phyogs kyi nyin zhag la/ /dbyangs dang gsal byed stobs byed ngan/ /dkar phyogs las skyes dkar po ste/ /nag phyogs las skyes nag po la/ /stobs ni che bar 'gyur ba ste/ /zla ba phyed par yongs su grags/ /g+hang tsha dang Sha Na Tha/ d+ha
[\[67a.4\]]paD+ha dang tha dza nya/ /ka ba bzhi bor gnas ba las/ /gsal byed yi ge gsum gsum bstan/ /smin drug sdig can gnas pa las/ /bre nye g.yas song a dang glang / /dga' ba bzang bo srang dang te/ /sa ga g.yos te byi ba bzhin bdun/ /de bzhin rgyu skar kun la sbyar/ /snar ma u dang tha
[\[67a.5\]]skar g.yas/ /wa 'khrig o dang bu mo dang / /sa rig yon te gro bzhin mdun/ /mgo yi g.yon nas ka yig dang / /kar ka seng ge pa nag pa/ /mdun du chu smad ces bya ste/ /a dang la dang nam gru g.yas/ /bsod nams shar na zas med cing / /sdig can 'dag nyid rnam par
[\[67a.6\]]nyams/ /lag gi g.yon nas ha dang lI/ /Ta yig mi bzhi g.yas su wa/ /li tsa khrums smad mdun phyogs su/ /chu stod sdig can zas med cing / /sngon bzhin srog mthar byed pa yin/ /nab so'i g.yon du Ta bad bo/ /g.yas su ka yig glang lug dang / /khrums stod mdun du
[\[67a.7\]]snrubs zhes bya/ /sdig pas 'joms par ston pa yin/ /rgyal gyi don du u dang gre/ /g.yas su ha yig 'khrig pa o/ /nya dang sa yig mon gre dang / /mdun du snron te mche bas btab/ /skag nas g.yos du mchu zhes dran/ /Da dang kar ka dga' ba sdong / /bum pa ga yig mon gru
[\[67b\]]
[\[67b.1\]]g.yas/ /lha mtshams mdun gnas sdig pas gdungs/ /mchu yi g.yas su skag bzung ste/ /g.yon nas ma yig seng ge dang / /bzang po rgyal ba chu srin kha/ /byi bzhin mdun du bre nye'o/ /sdag gnas bcom pa'i bdag nyed dran/ /gre yi g.yon nas Da yig dang / /bu mo i yig
[\[67b.2\]]gzhu dang dza/ /gro bzhin g.yas su u dang rgyal/ /mdun du tha skar sdig can 'joms/ /dbo yig g.yon du ba dang srang / /sdig pa 'ba' zhig chu smad rnams/ /g.yas phyogs ma Da nab so bzung / /mdun du nam gru sdig gza'i bdag /ra o ya dang chu stod rnams/ /me bzhi'i g.yon
[\[67b.3\]]du mche bas btab/ /Da li ha dang lag rnams g.yas/ /khrums smad mdun du sdig pas gnod/ /nag par sdig pas gnod pa la/ /tan snrubs ni g.yon du ste/ /pa dang seng ge ka ra kaT/ /ka dang mgo g.yas khrums stod mdun/ /g.yas g.yos mdun du gnas pa rnams/ /sdig
[\[67b.4\]]can bdag nyid gnod par dran/ /sa rer sdig gnas g.yon du ri/ /snron nog g.yas su de bzhin ra/ /bu mo o dang 'khrig pa ma/ /snar ma mdun du mon grer grags/ /sa gar sdig can lha mtshams g.yon/ /g.yas su ta yig srang bzang po/ /dga' ba glang dang a yig dang / /smin
[\[67b.5\]]drug mdun du mon gru bzung / /lha mtshams la gnas g.yas su ni/ /sa ga g.yon nas na sdig pa/ /rgyal ba stong pa lug dang la/ /bra nye'o de bzhin mdun du skag/ /snron la ya yig gzhu a:nya/ /tsa yig tha skar mche ba g.yon/ /g.yas su ri yig sa ri bzung / /rgyal ni mdun te sdig
[\[67b.6\]]pa'i bdag /snrubs nas b+ha yig chu srin dang / /bum pa da yig nam grub g.yon/ /na ta nag pa g.yas su ste/ /mdun du nab so sdig can gnod/ /gang zhig chu stod sdig can gnas/ /ja ai sha dang khrums smad g.yon/ /ya e ra dang me bzhin gnas/ /mdun na lag gi gnod can dag /
[\[67b.7\]]gal te chu smad sdig can gnas/ /khag khrums stod g.yon pas 'dzin/ /b+ha yig sdig pa srang la dbo/ /g.yas te mdun du mgo la gnod/ /gro bzhin la gnas g.yas su dza/ /gzhu dang a yig bu mo Ta/ /bre 'o g.yon pas r-i yig dang / /mon gru de bzhin mdun snar ma/ /byi bzhin
[\[68a\]]
[\[68a.1\]]byi ni g.yas phyogs su/ /kha yig chu srin rgyal ba bzad/ /seng ge ma yig mchu rnams zin/ /g.yon du mon gre smin drug mdun/ /mon grer gal te sdig can gnas/ /g.yas su byi bzhin g.yon du ga/ /bum pa stong dga' ka ra kaT/ /Da ka g.yas so
[\[68a.2\]]sa ga mdun/ /mon grur bdag nyid chen po gnas/ /sa da nya khyim o 'khrig pa/ /ha rgyal g.yon bzung g.yas su ri/ /gro bzhin du ni sa rir dran/ /gnod pa khrums stod la gnas te/ /khag chu smad g.yas su 'dzom/ /g.yon du da yig lug glang ka /nab so'i mdun du
[\[68a.3\]]nag pa bcom/ /khrums smad dga' te sdig can 'ongs/ /tsa li wa lag g.yon pas 'dzin/ /sha o dza dang khrums stod g.yas/ /mdun du me bzhi rnam par 'joms/ /nam gru'i g.yas su da yig dang / /bum pa chu srin b+ha yig snrubs/ /g.yon du D+ha a rgyu skar mgo /mdun
[\[68a.4\]]du dbo zhes bcom par dran/ /tha skar g.yon du u yig dang / /snar ma g.yas su tsa yig nya/ /a tha gzhu dang ya dang snron/ /mdun du gre ni rnam par nyams/ /bre nye g.yon du smin drug ste/ /g.yas su la yig lug stong pa/ /rgyal ba sdig pa na yig dang / /lha mtshams mdun du
[\[68a.5\]]mchu zhes grags/ /rang gnas dang por skyes pa ste/ /de bzhin bcu par las zhes brjod/ /de nas rkang pa bcu drug pa/ /rnam par 'ges pa zhes byar dran/ /rkang pa'i grangs ni bco brgyad par/ /rgya can zhes byar yongs su grags/ /lha mo nyi shu rtsa gsum par/ /lha mo nyi shu rtsa gsum par/ /be nA shA rka zhes
[\[68a.6\]]bya'o/ /nyi shu rtsa lngar bshad pa la/ /yin can zhes byar kun du grags/ /de ltar mche ba drug gnon pas/ /drug 'dzin zhes bya lha sras mo/ /rkang pa bcu dgu pa yi grangs/ /a d+ha na zhes de bzhin brjod/ /rigs dang yul dang dbang bskur gsum/ /gang la mche bas bzung
[\[68a.7\]]ba'am/ /gdong mjug med na dge ba ste/ /gdong mjug mche bas mi dge byed/ /skyes par gdon shar nad 'byung zhing / /nor zad ku co dgra dang rtsod/ /las la mche gnas grogs dang 'thab/ /bzo byas bla med las mi 'grub/ /rnam 'gres gnyen bshes pho mo bye/ /gal
[\[68b\]]
[\[68b.1\]]te rgyan nam mche bas btab/ /bsam pa'i don rnams 'grub mi 'gyur/ /bi na sha ka rims nad 'chi/ /yid can gdong tshugs sdug bsngal 'thob/ /de ltar drug la mi dge byed/ /smin drug bram ze'i rigs yin te/ /rgyal rigs 'dzin pa rgyal zhes bya/ /nam gru rje'u'i rigs la
[\[68b.2\]]gnas/ /me bzhi dmangs rigs la sogs dran/ /dbud nas brtsams te yul rnams su/ /smin drug la sogs gsum gsum po/ /hu ra'i yul gyi mthar thug par/ /rim pa bzhin du shes bar byed/ /gzugs 'di sdig can gang gnas pa'i/ /gsum la dbugs sogs
[\[68b.3\]]rim pa bzhin/ /lags sogs gsum la sdig can gnas/ /shar gyi rgyal bo tshogs rnams 'jig /smin drug sogs gsum yul dbus kyi/ /ma ga d+ha sogs rnams la ngan/ /skag sogs shar lho'i sems can skrag /dbo sogs lho ru mi dge ste/ /sa ri la sogs lho nub
[\[68b.4\]]pa/ /snron sogs sin d+hu sogs nub shes/ /nub byang hong sogs chu smad sogs/ /mon gre la sogs byang gi yul/ /nam gru la sogs byang shar yul/ /sdig gnas mi dge dbang phyug ma/ /snying ga bshang lam de bzhin kha/ /yan lag bzhi dang lhan cig tu/ /dbo gnyis
[\[68b.5\]]mnyam par gsum gnas la/ /rus sbal 'khor lor yongs su grags/ /lha mo skar ma'i sbyor ba yis/ /dge dang mi dge'i 'bras bu thob/ snying gi dbus kyi yul rig cing / /yan lag bzhis ni mtshams kyi yul/ /kha yi shar na gnas pa'i yul/ /bshang lam nub phyogs
[\[68b.6\]]btsun mo kwa /dbo gnyis lho byang yul du ni/ dbyangs 'char rgyud las yongs su grags/ /bsod nams sdig can gang sbyor ba/ /dge dang mi dge nges bar mthong / /de nas se bI tsa kra bshad/ /legs bar nyon cig lha chen ma/ /'di ni rnam par shes tsam gyis/ /dgos pa
[\[68b.7\]]thams cad 'grub 'gyur ba'i/ /rang gi skye bar 'dzin pa yi/ /skar ma dang por gzhag pa las/ mgo bor 'dun bzhag mdzes dga' ma/ /de bzhin rgyab tu bdun nas brjod/ /snying gar bdun ni gnas par bstan/ /rkang par bdun bzhag dbang phyugs bdag /rang gi skar mar
[\[69a\]]
[\[69a.1\]]gang brjod pa/ /mgo bo'i dbus song mchog tu dge /mgo bor gnas pas dga' bskyed cing / mchog 'gyur legs ster rjes 'dzin 'gyur/ /rgyab kyi skar ma la sogs ngan/ /ji bzhin pa yi bcu cha snyed/ /gal te snying ga'i skar mar song / /bdag po'i
[\[69a.2\]]dbang song ci bgyid byed/ /ji snyed rkang pa'i skar ma la/ /zhu ba don med nyon mongs 'gyur/ /mig gis mi mthong re drag 'char/ /bden par nges dran ri sras mo/ /de ltar brgyad cu rtsa gcig pa'i/ /'khor lo zhes grags bzhin bzang ma/ /'di ni g.yul las rnam par rgyal ba gsang
[\[69a.3\]]ba'i rgyud kyi rgyal po las rkang pa brgya cu rtsa gcig pa'i 'khor lo sbyor ba bstan pa chen po ste le'u lnga pa'o// //lha mos gsol ba/ lha yi lha mchog bcom ldan 'das/ /thams cad mkhyen pa la zhus pa/ /lus can skyes pa'i gnas skabs la/ /dge ba mi dge ji
[\[69a.4\]]ltar gnas/ /dus kyi 'khor lo ji lta bu/ /gnas dang 'chi ba'i khyad par las/ dge dang mi dge'i rim pa bzhin/ /lha chen bdag la cis ma gsung / /bcom ldan 'das kyis bka' stsal ba/ /mchog tu gsang ba'i man ngag lha/ /dkar mo myur du nyan par gyis/ /lus
[\[69a.5\]]can kun gyi srog shes pa/ /dus kyis 'khor lo zhes bya ba/ /mu khyud bzhi ba lte ba can/ /rtsibs ni bcu gnyis re mig ni/ /sum cu bdun ldan 'khor lo ste/ /rim pa gsum du bris nas ni/ /tshe dang srog rlung zhag grangs dang / /lo zla nyin zhag rim bas bri/ /nyi khyim 'pho ba
[\[69a.6\]]zhes bya ba/ /g.yas dang g.yon pa'i lam las ni/ /rgyu ba'i mtshan nyid rig par bya/ /'di la dge dang mi dge brtag /nag po'i ches gcig nas gzung ste/ /nyin zhag gsum du 'phag gcig la/ /zla ba'i 'grod pa rgyu ba ste/ /de nas nyin gsum nyi bgrod 'gyur/ /de bzhin bco
[\[69a.7\]]lnga'i bar du yang / /zhag ni gsum gsum shes par bya/ /dkar bo'i chos gcig nas brtsams te/ /nyin zhag gsum du snga dro ni/ /nyi ma'i bgrod ba rgyu ba ste/ /de bzhin tshes ni bco lnga'i bar/ /dus sbyor gcig la rgyu bar 'gyur/ /dus sbyor re rar rgyu ba las/ /phyin ci log tu nges
[\[69b\]]
[\[69b.1\]]par rgyu/ /rtsod ba la sogs nges 'gyur pa/ /nyin zhag lngar ni log par rgyu/ /rtsod pa la sogs 'byung bar 'gyur/ /zla ba phyed kyis nad 'byung zhing / /zla ba gcig gis gnyen rnams brlag /zla phyed gsum gyis 'chi bar 'gyur/ /de ltar shes bya mdzes ma kye/ /zhag gcig
[\[69b.2\]]nas ni bzhi ba'i bar/ /bcu nas bzhi yi bar gyi lo/ /zhag lnga nas ni brtsams nas ni/ /nyi shu rtsa lnga'i mthar thug pa/ /lnga lnga'i zhag ni 'phel ba yin/ /nyi shu lnga nas sum cu gsum/ /re re zhag ni 'phel ba yin/ /de la gsum gnyis gcig gi lo/ /drug gsum gnyis
[\[69b.3\]]gcig phyed kyi zla/ /bco lnga gsum gnyis gcig gi zhag /de ltar lo zla zhag rnams kyis/ /lus can rnams kyi srog 'dor byed/ /de ltar the tshom med mtshan nyid/ /ma lus par ni bshad par bya/ /skar ma'i ming la zla ba gnas/ /bcu bzhi pa la nyi ma song / /'jom
[\[69b.4\]]pas lus can srog 'dor 'gyur/ /thams cad mkhyen pas gsang ste bshad/ /dus 'di shes par bya ba ste/ /snga ma'i sbyor ba 'di rdzogs 'gyur/ /rang gi rlung dang skar khyim brtag /ltas kyi 'khor lo brtag par bya/ /ji ltar sangs rgyas bcom ldan 'das/ /g.yas g.yon
[\[69b.5\]]rlung gi bye brag blta/ /'pho ba'i dus tshod brtag bya ste/ /bye brag phyed pas smra bar bya/ /lam gsum las rgyu bye brag ni/ /dbus rgyu nyin phyed 'chi ba ste/ /g.yon nas rgyu na nub mo 'chi/ /g.yas rgyu nyin mo 'chi bar ston/ /'di ni rtse gcig yid gnas ba/ /mnyam par gzhag pas
[\[69b.6\]]shes bar 'gyur/ /tshe yi mtshan nyid ji tsam zhes/ /rlung gi dbugs la ma g.yengs blta/ /ji ltar rlung ni lam gcig las/ /zhag lngar rgyus na ri sras mo/ /lo gsum gyi ni rim pa yis/ /mi rnams srog ni zad par 'gyur/ /gal te nyin zhag bcu rgyus na/ /lo gnyis lus
[\[69b.7\]]can srog 'dor 'gyur/ /bco lnga'i nyin zhag rgyus pa na/ /lo gcig la ni nges par 'chi/ /gal te nyin zhag nyi shu rgyu/ /mi rnams zla ba drug gnas 'chi/ /nyi shu rtsa lngar rgyu byed na/ /zla ba gsum gyis 'chi bar 'gyur/ /nyin zhag nyi shu rtsa drug gis/ /srog ni zla ba gnyis na
[\[70a\]]
[\[70a.1\]]'dor/ /nyin zhag nyi shu rtsa bdun gyis/ /zla ba gcig na gshin rje'i gnas/ /gal te nyin zhag nyi shu brgyad/ /zla ba phyed na lho phyogs song / /nyin zhag nyi shu rtsa dgu rgyus/ /nyin zhag bcu na nges par 'chi/ /sum cu rgyus na zhag lnga na/ /sum cu gcig
[\[70a.2\]]gis zhag gsum na/ /sum cu gnyis kyis zhag gnyis na/ /nyin zhag sum cu so gsum gyis/ /lus can rnams kyi lam po cher/ /zhag gcig gis ni srog 'dor dran/ /nyi phyed nas ni nyer lnga'i bar/ /lha yis shes kyis gzhan gyis min/ /ji srid ma shi'i bar du ni/ /blo ldan
[\[70a.3\]]mkhas pas shes par bya/ /dang por de ltar shes byas la/ /'dri ba rnams la lan gdab bya/ /lus can rnams kyi 'chi ba'i dus/ /legs par brtags na de ltar mthong / /brtag tu de ltar brtag bya ste/ /ji bzhin mkhas la dri bar bya/ /mchu yi zla ba shar dus su/ /chu srin 'phro
[\[70a.4\]]bar yongs su grags/ /de tshe tho rangs mal nas langs/ /nyi ma shar ba lta bar bya/ /dgun zla tha chungs zhes bya ba/ /chu srin 'pho ba'i sbyor bar grags/ /de nas gzhan yang bshad par bya/ /tshe yi gnas skabs 'bras bu la/ /dge dang mi dge'i sbyor ba rnams/ /gtso
[\[70a.5\]]mo gzhan la ngas ma bshad/ /nyi zla mig dmar sgra gcan dang / /phur bu spen pa gza' lhag dang / /du mjug pa sangs zhes bya ba/ /gza' rnams dgu ru yongs su grags/ /lus can tshe yi gnas skabs la/ /kun du dbang byed 'di rnams yin/ /yongs su rdzogs dang dbu
[\[70a.6\]]ma dang / /'bring dang tha mar shes par bya/ /nyi ma'i lo drug shes bya ste/ /zla ba lo bcu mdzes dga' ma/ /mig dmar zhes bya lo bdun yin/ /sgra gcan la ni bco brgyad dran/ /bla ma'i bcu drug spen pa ni/ /nyi shur gcig gis ma tshad pa'i/ /gza' lhag lo ni bcu bdun
[\[70a.7\]]grags/ /du ba mjug rings lo bdun dran/ /pa sangs mnyam par nyi shu ste/ /dge dang mi dge'i rim bas spyod/ /bsdus bas brgyud de nyi shu ste/ /lus can mchog gi tshe rabs grags/ /rgyu skar smin drug la sogs pa/ /lan gsum bskor bas nyi shu bdun/ /re mig thad dang
[\[70b\]]
[\[70b.1\]]rim pa lnga/ /sde tshan dgu dgur gnas pa la/ /nyi ma nas brtsams pa sangs mthar/ /dgu po re mig rnams la grags/ /gnas skabs 'bras bu rim pa bzhin/ /'di 'dra'i bstan bcos lha yis bshad/ /tshes dang mkha' me bzhi bcu lnga/ /drug cu'i dus kyi chu tshod rnams/ /
[\[70b.2\]]dang po gnyis gsum bzhi ba ste/ /cha'am skal bar grags pa yin/ /cha shas dang por skyes pa rnams/ /mchog gi tshe zhes yongs su grags/ /cha shas gnyis bar skyes pa rnams/ /tshe lo brgya ru grags pa yin/ /gsum pas brgyad bcur shes bya ste/ /bzhi ba drug cur shes bar bya/ /
[\[70b.3\]]bsdoms pas brgya dang nyi shu ste/ /gnas skabs tshe tshad de la ltos/ /rang gi skyes ba'i chu tshod la/ /nyi shu lhag pa'i brgya yis bsgyur/ /de la dgu bcus bgos thob pa/ /tshe tshad rnams la rim bzhin dbri/ /lhag ma lus can tshe tshad de/ /'chi slus pa na snon par bshad/ /cha shas
[\[70b.4\]]dang pos mchog la dbri/ /gnyis pas brgya la dbri bar bya/ /gsum pas brgyad cu la dbri'o/ /cha shas bzhi pa drug cur dbri/ /slus na dang por snon pa med/ /cha shas gnyis par lnga ster te/ /cha shas gsum par bcu sbyin bya/ /cha shas bzhi bas bco lngar bsnan/ /nyi zla
[\[70b.5\]]mig dmar la sogs pa'i/ /so sor lo rnams zhag tu bsgyur/ /de la rang rang lo yis bsgyur/ /de la mkha' dang nyi mas bgo /rnyed pa sum cus bgos thob pa/ /zla bar 'gyur ro lhag ma zhag /yang na so so'i lo rnams kun/ /mkha' dus me yis bsgyur bar bya/ /de
[\[70b.6\]]la mkha' dang nyi mas bgo /rnyed pa rnams na brtan pa yin/ /lhag ma drug cus bsgyur thob pa/ /chu tshod rnams su shes par bya/ /gza' dgur rang rang bstan pa la/ /rang rang lo yis bsgyur bar bya/ /mkha' dus mes bgos thob pa lo/ /gal te rnyed par ma gyur na/ /sum
[\[70b.7\]]cus bgos la zla ba bya/ /de yi lhag ma zhag tu 'gyur/ /de ltar mchog gi tshe la ni/ /lus can rnams la yongs su grags/ /'dri byed skyes pa'i skar ma yi/ /bdag po gang yin de yi lo/ /mchog nas cha shas bzhi ba'i bar/ /lhag ma lus can tshe tshad yin/ /'dri bar
[\[71a\]]
[\[71a.1\]]byed pa'i tshe tshad gang / /thog mar rang gi lo yis bsgyur/ /mkha' dang nyi mas thob pa la/ /lhag ma yod na gsum gyis bsgyur/ /sum cus bgos la zla ba bya/ /lhag ma dag ni zhag tu 'gyur/ /de 'og rim pa ji bzhin du/ /dgu yi mthar thug
[\[71a.2\]]blta bar bya/ /cha shas bzhi yi gnas skabs kun/ /blo ldan bye brag shes bya ste/ /lo zla zhag dang dbyu gu dang / /chu srang dbugs kun phra bar byed/ /lus can tshe yi gnas skabs la/ /dge ba dang ni mi dge ba'i/ /lo zla zhag gi gnas skabs rnams/ /legs par brtags
[\[71a.3\]]te smra bar gyis/ /nyi shu rtsa bdun re mig las/ /lo bdag gang yin shes bya ste/ /rang gi skyes ba'i skar ma ni/ /bgrangs la gang yin shes par bya/ /gro bzhin dbus su song ba ni/ /ming gi skar ma zhes bya ba/ /de yi mtshams su 'chi ba ste/ /sdig pa'i gnas skabs thob par
[\[71a.4\]]byed/ /stobs ldan 'chi bar 'gyur ba ste/ /stobs chung longs spyod rlag bar byed/ /stobs mnyam nad ni 'byung bar yang / /byed do mchog gi gzugs can ma/ /lha mchod sbyin dang cho ga'i las/ /dge ba'i bshes dang 'grogs shing zhu/ /dge sbyong bram ze bsnyen bkur sogs/ /
[\[71a.5\]]dus min 'chi ba 'joms par byed/ /rgyu skar 'og na gnas pa'i gza'/ /tshe yi gnas skabs 'bras bu ston/ /de nyid rim pas lus can tshe/ /gnas skabs 'bras bu thams cad shes/ /nyi ma rgyal pos rnyed par 'byung / /mkhris pa'i nad rnams 'byung ba dang / /gnyen grogs
[\[71a.6\]]rnams dang 'bral ba dang / /nor zad pa dang nye ba 'byung / /zla ba'i lo bcur gnyer che zhing / /bud med rnams ni mnyam par rnyed/ /gos dang rgyan la sogs pa rnyed/ /rang phyogs dgrar 'gyur bu mo skye/ /mig dmar lo bdun dgra rnams 'byung / /gnyen bshes rnams
[\[71a.7\]]dang 'thab rtsod 'byung / /khrag dang mkhris pa'i nad 'byung zhing / /gzhan gyi bud med rnams dang 'grogs/ /lha min dbang po'i bco brgyad la/ /nor zad l+tse zug chung ma 'chi/ /gnyen brlag don nyams sems nad 'byung / /gzhan du 'gro dgos brnyas par 'gyur/ /
[\[71b\]]
[\[71b.1\]]phur bu'i bcu drug grags pa la/ /gzhan gyis khur zhing bu thob 'gyur/ /nor dang chos dang gos 'phel zhing / /sbyin sreg sems dang rig pa 'phel/ /spen pa'i bcu dgur lus nad 'byung / /chung ma bu dang 'thab rtsod cing / /blo dman rmugs shing le lo che/ /byes su
[\[71b.2\]]'khyams shing yul na bskor/ /gza' lhag lo ni bcu bdun la/ /gnyen grogs dang mthun chos dang sbyar/ /shes rab 'phel zhing lus nad sbyor/ /rlung nad cham pa khrag nad 'byung / /ke tu'i bdun la bu brlag cing / /nor zad spun zla sring mo 'chi/ /dgra dang phrad cing
[\[71b.3\]]rgyal bos 'joms/ /bud med ma rungs rnams dang rtsod/ /pa sangs nyi shu lo rnams la/ /bud med rnyed cing chos kyang rnyed/ /don dang las 'grub dge ba 'phel/ /nor thob grags pa 'phel bar 'gyur/ /de ltar tshe yi gnas skabs su/ /dge dang mi dge rnam par spyod/ /
[\[71b.4\]]skyes ba'i bye brag ma lus pa/ /lha mo bdag gis nges par bstan/ /de nas gzhan yang skyes pa yi/ /'khor lo zab mo lha mo nyon/ /bstan bcos 'dir ni ma gsungs kyang / /thub pa chen pos rnam par bshad/ /nyi mas 'khyud pa'i skar ma de/ /spyi bo'i steng du bri bar bya/ /de
[\[71b.5\]]bzhin kha la gsum yin te/ /dpung mgor gnyis te mkhrig mar gnyis/ /lag pa la gnyis snying gar lnga/ /skar ma gcig ni lte ba la/ /gsang bar skar ma gcig yin te/ /pus mo la ni skar ma gnyis/ /rkang par brgyad dgod skye ba brtag /rkang pa las skyes tshe thung 'gyur/ /
[\[71b.6\]]bus mo las skyes byes 'khyams shing / /gsang ba las skyes 'khrig pas brlag lte ba las skyes dbul por 'gyur/ /snying ga las skyes logs spyod ldan/ /lag pa las skyes rkun mor 'gyur/ /mkhrig mar skyes ba sdug bsngal can/ /dpung pa las skyes khur po pa/ /
[\[71b.7\]]kha las skyes pa chos dang ldan/ /spyi bo'i skar ma las skyes pa/ /rgyal por 'gyur bar the tshom med/ /de ltar dge dang mi dge ba/ /skyes ma thag tu mkhas pas brtag /dus kyi 'khor lo'i sbyor ba las/ /shes par 'gyur ro dbang mo che/ /'di ni g.yul las rnam par
[\[72a\]]
[\[72a.1\]]rgyal ba dbyangs 'char ba'i rgyud kyi rgyal bo las skyes pa'i skabs bstan pa chen po ste le'u drug pa'o// //bcom ldan 'dus kyis bka' stsal pa/ /de nas gzhan yang bshad par bya/ /ji ltar lam gyi 'khor lo mchog /lam bu zhugs
[\[72a.2\]]ba'i mi rnams la/ /phan gnod 'bras bu mthong bar 'gyur/ /rtsa gsum 'khor lo rnal 'byor pa/ /tha skar la sogs rim bzhin bri/ /rgyu skar rim bzhin rtsa gsum khrid/ /nam gru'i mtha' thug mdzes ma nyon/ /tha skar dang ni lag dang yang / /nab so dang ni de bzhin dbo/ /
[\[72a.3\]]me bzhi snron dang bcas pa dang / /snrubs dang mon gru khrums stod rnams/ /dang po'i rtsa la rim bzhin bri/ /pra nye dang ni de bzhin mgo /rgyal dang gre zhes bya ba dang / /nag pa de bzhin lta mtshams dang / /chu stod mon gru khrums smad rnams/ /blo ldan mchog gi gzugs can ma/ /
[\[72a.4\]]gnyis pa'i rtsa zhes yongs su grags/ /smin drug nas ni snar ma dang / /skag dang mchu dang sa ri dang / /sa ga chu smad gro bzhin dang / /nam gru lha mo rtsa gsum dran/ /de rnams gza' dang yang dag sbyor/ /bsod nams sdig can gza' rnams brtag /lam 'jug tat+gAl
[\[72a.5\]]rgyu skar gyi/ /rtsa rgyud la gnas gza' yi las/ /mda' 'phen drug cus rkang pa gcig /rkang pa bzhi la dpag tshad yin/ /'gro sar dpag tshad ji snyed pa/ /rtsa rgyud la gnas gza' yis bsgyur/ de la nyi shu bdun bgos thob/ /dro lam du 'gyur lhag ma la/ bzhis
[\[72a.6\]]bsgyur thob pa rkang pa ste/ /lhag ma mkha' dus bsgyur las thob/ mda' 'phen zhes bya de rnams su/ /dge dang mi dge'i 'bras bu 'byung / /sdig can rnams kyis mi dge byed/ /bsod nams gza' rnams bde ba byed/ /nyi mas 'jigs kyang skyon med 'gyur/ /rA hu lam
[\[72a.7\]]med mi dge byed/ /spen pas rtsod dang 'ching bar byed/ /mig dmar 'chi bsam gzhan gyis gsod/ /zla bas bud med mnyam par mthun/ /gza' lhag reg byed rnams dang phrad/ /phur pas chos dang sbyor bar byed/ /pa sangs bdag pos mchod par 'gyur/ /ka tus
[\[72b\]]
[\[72b.1\]]cung zad mi dge byed/ /mda' 'phen rkang pa dro lam rnams/ /gza' yis bsgyur la 'khor lo yis/ /thob ba'i grangs kyis lam rnams su/ /dge dang mi dge byed par 'gyur/ /lam gyi 'khor lor 'dri byed gang / /lam zhugs rnams la phan byed yin/ /dkar
[\[72b.2\]]po'i 'khor lo bshad par bya/ /mdzes gzugs thal sbyor 'dri bar bya/ /sbyi bo'i mig dang kha mgrin pa/ /lag gnyis thal mo de bzhin rkang / /gsang ba de bzhin snying gar ni/ /dkar pos 'khyud brtsams gsum gsum dgod/ /spyi bo'i dus la gang dbang 'dod/ /bram
[\[72b.3\]]ze bud med blon po rnams/ /bram ze rig byed chos kyis bkur/ /bud med bstan nas chung mar byed/ /blon bos nor ster phun sum tshogs/ /mig gis bran dang bud med 'dul/ /rang la dgug cing nye ba dang / /chung ma nor dang bkra shis byed/ /kha la rgyal rigs ma ning
[\[72b.4\]]gis/ /mgo skor byed dang smra dgos dang / /lus la tshad pa 'bab pa yin/ /mgrin par rje'u rgyal rnams dang / /bud med la smras nor rnams dang / /bud med thams cad 'dul ba yin/ /lag gnyis skar mar ngag smras pa/ /rgyal dang dmag dpon skyes pa la/ /rang la
[\[72b.5\]]ltas ngan 'bab pa dang / /yul dang nor dang skye bo sdad/ /thal mo la ni gang dbang ba/ /phal ba dang ni ma ning la/ /lha dang bla ma mchod byed cing / /chos dang sbyin dang rgyal rnams 'grub/ /rkang ba'i bdag po bram ze blon/ /skyes ba rnams la rim pa bzhin/ /nor zad chung ma
[\[72b.6\]]spangs pa dang / /dgra yi dbang du song bas 'jig /gsang ba'i dus la rnal 'byor pas/ /dbang bya bran dang bud med dang / /yon tan can 'khor chung mas 'bor/ /snying ga'i dus la dbang bya ni/ /bram ze dag dang ma ning la/ /dbang du byed na gnyen grogs spong / /nor dang
[\[72b.7\]]bram ze bud med rnyed/ /dgu cha'i dum bu'i mtshan nyid de/ /ji srid na 'thob yun tshod ni/ /kha na chu tshod yun yin te/ /lag pa zhag tu 'jog par bya/ /gzhan rnams zla ba mig la lo/ /de yi nges pa sngar 'das kyi/ /drug par lhag ma gang yin pa/ /spyi bo'i phyed brtsi mig
[\[73a\]]
[\[73a.1\]]la gcig /mgrin lag drang po snying ga phyed/ /thal mo gnyis yin kha la drug /rkang pa dgu yin gsang gnas drug /nyin zhag dkyil 'khor mnyam dus na/ /ji srid bzhin la ma 'phos par/ /de yi 'bras bu mnyam par mthong / /dkar bo'i
[\[73a.2\]]'khor lo bstan nas kyang / /de nas gzhan yang bshad par bya/ /ri dwags pa yi 'khor lo mchog /zla ba dang ni ri dwags pa'i/ /dbus su sdig pa'i gza' rnams kyis/ /'khyud ba'i grangs dang mnyam pa ni/ /srog chags rnams ni gsod par bshad/ /sdig pas 'khyud
[\[73a.3\]]pa'i kha dog bzhin/ /rngon pas las ni bshad par bya/ /gsum ni cha shas khyim la gnas/ /dgu cha la gnas nyes 'gyur gnas/ /'khyog po mthon po la gnas gza'/ /gsum gyis bsgyur ba'i grangs bzhin bstan/ /'di yi 'gyur gyis thams cad la/ /byed do dpa' bos phyag
[\[73a.4\]]byas ma/ /gza' skar sbyor ba de dag gi /rma rnams 'byung bar brjod par bya/ /stod dang smad dang logs dang rgyab/ /longs sbyod cha yis de bzhin no/ /lha mo 'di 'dra'i 'khor lo ni/ /bden phyir ngon sum byed pa yin/ /yang na rab tu byed pa gzhan/ /bshad do tshogs kyi
[\[73a.5\]]bdag mo kye/ /gza' yi grangs ni tshes kyis bsgyur/ /gzugs kyis dman byas rang gis bsgyur/ /phyed dman bdun dang mig gis bgo /lhag ma cha shas gang yod pa'o/ /de ltar srog chags ji tsam pa/ /rgyal bo sogs kyis 'ching par byed/ /phye ba'i lhag ma gcig gis
[\[73a.6\]]ni/ /bros pa nyid du bstan pa yin/ /khyim dang skar ma ji bzhin du/ /blo ldan mtshan nyid shes bar bya/ /de nas rab tu bshad pa gzhan/ /ji ltar bshad do bzhin bzang ma/ /tshes ni gza' dang lhan cig pa/ /gzugs kyis dman byas rang gis bsgyur/ /phyed dang 'dod pa'i chu tshod
[\[73a.7\]]kyis/ /bgos ba'i lhag ma gang yod pa/ /srog chags de yin mkhas pa yis/ /rgyal po bdag la brjod bar bya/ /sngon las ma dag nyin zhag la/ /dge dang mi dge mang por 'gyur/ /mi mthun phyogs la sdug bsngal 'byung / /nges 'byin yan lag rma rnams 'byung / /so sor
[\[73b\]]
[\[73b.1\]]phyin na g.yang la lhung / /skyes ba'i mtshams kyis rang nor nyams/ /lhag ma rnams kyi 'bras bu ni/ /tshogs kyi bdag pos dge bar brjod/ /nyi zla mig dmar gza' lhag phur/ /pa sangs spen pa rA hu dang / /ke tu'i grangs kyis rim pa bzhin/ /dro lam la sogs bsgyur
[\[73b.2\]]bar bya/ /rngon pa'i 'khor lo bstan nas kyang / /rgyan gyi 'khor lo btsun mo nyon/ /rgyan gyi 'khor lo 'di yi las/ /g.yul shom shags 'gyed 'thab rtsod la'o/ /zheng du rA+e kha bcu gnyis te/ /de bzhin chu ru drug pa bri/ /yid dang rgyu skar mig nyi ma/ /tshes dang drug dang rgya
[\[73b.3\]]mtsho me/ /de bzhin bcu bdun brgyad dang drug /re mig rnams la rim bzhin bri/ /de 'og A li kA li yang / /rim pas mnyam par bri bar bya/ /r-i r-I l-i l-I a rnams spang / /k+Sha ni rnam par spangs pa yin/ /'di yi re mig yang dag pa/ /lnga bcu rtsa lngar yongs su grags/ /de
[\[73b.4\]]nas ming gi yi ge grangs/ /dbyangs dang gsal byed ji snyed pa/ /legs par bltas la rang rang gi /steng gi grangs kyis bsgyur bar bya/ /nor gyis bgos te khyer ba yi/ /lhag mas rgyal mtshan la sogs 'char/ /de bzhin dbyangs dang gsal byed ni/ /'di ltar
[\[73b.5\]]rjes su grags pa rnams/ /rgyal mtshan du ba seng gi khyi/ /khyu mchog bong bu glang po che/ /bya rog dang ni brgyad du grags/ /'di rnams stobs kyi bye brag ni/ /bya rog gnyis 'gyur khyi la brjod/ /khyi gnyis bong bur shes bya ste/ /bong bu'i nyis 'gyur khyu mchog dran/ /khyu
[\[73b.6\]]mchog gnyis 'gyur glang po che/ /glang po'i nyis 'gyur seng ge la/ /seng ge'i nyis 'gyur rgyal mtshan te/ /rgyal mtshan stobs gnyis du ba la'o/ /de ltar stobs kyis bye brag shes/ /brgyad kyi cha yis thob pa yi/ /lhag ma yongs su bsam pa ste/ /gcig sogs lhag mar gyur
[\[73b.7\]]pa'i grangs/ /rgyal mtshan la sogs bdun rim bzhin/ /rgyan ni 'khor lo'i stobs bstan pa/ /de ltar brjod bya dbang mo che/ /de nas ming gi yi ge sogs/ /brtag pa gzhan yang bshad par bya/ /rgyal dang pham pa yongs shes la/ /dbyangs 'char rgyud la bshad pa nyon/ /
[\[74a\]]
[\[74a.1\]]rang dang rang gi dgra bo yi/ /ming gi gsal byed rtogs pa dang / /ming gi dbyangs ni ngas byas la/ /gsal byed bzhi yis bsgyur byas te/ /dbyangs ni gnyis kyis bsgyur byas la/ /gcig tu bsdoms par byas nas kyang / /bdun gyi cha yis bgo bar
[\[74a.2\]]bya/ /de yi lhag mar gang gyur pa/ /gnyis ka mnyam na 'dum pa ste/ /mi mnyam stobs la bltas pas shes/ /ming gi yi ge ji snyed pa/ /gcig gis gcig la dbri bar bya/ /lhag ma gang yod rgyal ba ste/ /ma ldang ba ni 'pham par 'gyur/ /lhag med mnyam pas 'dum
[\[74a.3\]]bar byed/ /de ltar shes bya dka' bzlog ma/ /ming gi dbyangs dang gsal byed rnams/ /so sor phye ba legs par brtag /zung gis pham par shes bya ste/ /kha yar bas ni rgyal bar ston/ /dbyangs dang gsal byed ji rnyed pa/ /so sor mnyam na 'dum par ston/ /lha mo
[\[74a.4\]]de ltar 'khor lo mchog /so sor shes par bya zhes grags/ /de nas shin tu gsang ba yi/ /rma brtag 'khor lo bshad par bya/ /skyes bu'i gzugs kyi 'khor lo la/ /rgyu skar gnas pa'i mtshan nyid can/ /lus kyi cha shas gang du rma/ /byung zhing ji tsam 'byung ba zhes/ /nyi
[\[74a.5\]]ma gnas pa'i rgyu skar nas/ /bye brag phye la rim bzhin bri/ /mgo bor gsum la kha la gsum/ /snying ga lnga ste lag par brgyad/ /rkang pa dag la brgyad yin te/ /de ltar gzugs la dgod par bya/ /rang gi skar ma'i dus sbyor las/ /mthong bar sdig can gang yod pa/ /
[\[74a.6\]]rma byung che chung mthong dang stobs/ /bdun par the tshom med par 'gyur/ /zla ba gnas pa'i cha shas la/ /rma rnams 'byung bar shes par bya/ /rma rnams che chung lta ba ni/ /dgu cha'i dum bu blta bar bya/ /de yi grangs kyi sor gyis bcal/ /sdig can gnas bar rma 'byung bshad/ /
[\[74a.7\]]nyi ma mthong na rma log 'gyur/ /rA hu mthong na rma zer thebs/ /spen pa mthong na skyes bu yi/ /rma la khrag ni med par 'gyur/ /mig dmar mthong na khrag dmar 'byung / /gal te 'chi bar 'gyur ba'ang srid/ /gza' yi 'khor lo gnas pa las/ /sdig can gnas
[\[74b\]]
[\[74b.1\]]pas shes par byed/ /de ltar bden pa'i mtshan nyid can/ /so sor bye brag phyed par bye/ /'di yi nyi ma mgor bstan pas/ /rma 'byung drang srong gis shes 'gyur/ /de nas mdor bsdus mnyam pa ni/ /tri shU la yi 'khor lo bshad/ /gang zhig shes pas g.yul 'gyed
[\[74b.2\]]tsha/ /rtsod pa'i mtshan nyid shes par bya/ /tri shU la ni gsum bris te/ /rim pa bzhin du skar ma dgod/ /nyi mas 'khyud pa'i skar ma dang / /rtse mo nas bzung bri bar bya/ /nyi mas 'khyud pa'i skar ma nas/ /mgo bzung rtse mor skar ma gsum/ /tri shU la yi yu ba la/ /rgyu
[\[74b.3\]]skar drug ni rim bzhin bri/ /de nyid phyi rol 'thon pa yi/ /mdung rtse gsum la rgyu skar gsum/ /tri shU la yi yu ba la/ /rim pa gsum gsum brtsegs mar bri/ /de nas steng du brtsegs pa yi/ /dbu ma'i rtse mo'i yu bar yang / /g.yas pa'i rtse mor gsum yin te/ /yu ba
[\[74b.4\]]gsum gsum brtsegs mar bri/ /mdor na rtse mo rnams la gsum/ /yu bar gsum gsum brtsegs mar bri/ /dbu ma 'khrug pa'i tri shU la/ /g.yas pa nang du 'jug par brjod/ /g.yon pa phyi rol mthon pa ste/ /dbyangs 'char rgyud las de ltar mthong / /zla ba gang na gnas
[\[74b.5\]]pa brtag /rang gi skar ma gang nas gnas/ /rang gis brtags la shes par bya/ /gdug pa'i gza' rnams gar yod ngan/ /phyir 'thon pa la phyir log 'gyur/ /nang 'jug skar mas nang du chud/ /dbu ma 'khrug par 'gyur pa ste/ /'og ma gnyis la rtsod pa chung / /bar
[\[74b.6\]]ma gnyis la 'bring por 'gyur/ /steng ma mnyam la 'thab rtsod che/ /rtse mo gsum la shin tu che/ /mdung ni dbu mar gang yod pham/ /rang dang dgra yi skar ma dag /'di la srung ba shin tu gces/ /g.yas dang g.yon gyi tri shU la/ /nang 'jug phyi rol 'thon pa las/ /
[\[74b.7\]]rtsod pa che 'bring gong ma bzhin/ /dbyangs 'char rgyud las bshad pa yin/ /'di ltar rang gi rgyu skar la/ /sdig can mi dge zhi ba dge /tri shU la gsum zhabs bsdus dgod/ /nyi ma gnas pa'i skar ma ni/ /tri shU la bar ma'i rtse mo nas/ /rim bzhin du dgod bar
[\[75a\]]
[\[75a.1\]]bya/ /tri shU la yi rtse mo na/ /rgyu skar gsum gsum bri bar bya/ /yu ba'i thad ka'i bar rnams su/ /rgyu skar drug drug bri bar bya/ /mdor na bar dang rtse mo la/ /rgyu skar dgu dang bco brgyad dang / /tri shU la ni gsum po la/ /rgyu skar rnams kyis
[\[75a.2\]]yongs su bskor/ /ming gi skar mar nyi ma song / /de la nad rnams 'byung bar grags/ /dbu ma gsum la nor nyams byed/ /nyi ma med pa'i rtse mo la/ /'thab rtsod 'byung bar bstan pa yin/ /mdor na rtse mo'i rgyu skar gyis/ /don nyams phyugs rnams brlag pa
[\[75a.3\]]dang / /gnyen bshes rnams ni myur tu nyams/ /yul gzhan 'pho zhing rgyal po'i 'jigs/ /dbus kyi drug gis bde bar byed/ /bcu gnyis kyis ni phun sum tshogs/ /bu rnams skyed cing dga' skyed dang / /skal bzang bde ba skyed par mthong / /g.yul gyi dus
[\[75a.4\]]su legs par gnas/ /rtse mor gal te zla ba song / /nad dang sdug bsngal la sogs 'byung / /tri shU la yi 'khor lo ni/ /de ltar lha mo khyod la bshad/ /nyi mas 'khyud ba'i skar ma de/ /mgo bo nas brtsams rim bzhin bre/ /g.yas su bskor ba sbyor ba yis/ /
[\[75a.5\]]mgo bo'i mthar thug bri bar bya/ /mgo bor dgu la rna bar gnyis/ /lag pa dag la drug drug ste/ /rgyal tu brgyad du bstan pa yin/ /rkang pa dag la gnyis yin te/ /de la rang gi skar ma ni/ /mgo dang rkang bar 'chi ba ste/ /lag pa dag la rnam par rgyal/ /rgyab ni
[\[75a.6\]]rgyal pham med par 'thab/ /rna ba dag la rnam par nyams/ /zla ba'i skar ma de bzhin no/ /g.yul du rgyal dang pham pa yi/ /nyi ma'i 'khor lo gangs ri'i bdag /ming gi rgyu skar 'khor lo ni/ /gang gis shes ba tsam gyis kyang / /'khrug pa gnyen dang las rnams
[\[75a.7\]]kun/ /byed na 'dir rtogs dka' bzlog ma/ /rim pa gnyis dang ldan pa la/ /re mig bcu bzhi mnyam par dgod/ /sbyang khu ni le byi ya stag /khri snyan ma he seng ge rnams/ /re mig steng gi rim bar bri/ /lug sprul byi ba khyu mchog dang / /spre'u rta dang glang po che
[\[75b\]]
[\[75b.1\]]'og tu thad drang rnams la dgod/ /lug gi smin drug rgyal yin te/ /de bzhin sbrul ni snar ma mgo /byi ba dbo dang mon grer brjod/ /khyu mchog mchu dang chu stod yin/ /spre'u gro bzhin chu smad dran/ /rta ni tha skar mon gru'o/ /glang po bra nyin ma grur brjod/ /de nas spyang
[\[75b.2\]]khu yag dang snrubs/ /byi bzhin khrums stod ne'u le/ /byi la de bzhin nab so skag /stag ni nag pas gar brjod/ /khri snyan snon dang lha mtshams bshad/ /ma he me bzhi sa rir bshad/ /seng ge khrums dang gre yin te/ /'og dang gong gi re mig la/ /lug sogs
[\[75b.3\]]sbyang sogs rim bzhin dgod/ /de ltar rta dang ma he dgra/ /glang dang stag dag mi mthun te/ /sbrul dang ne le mdza' ba med/ /lha mo glang chen seng ge dgra/ /lug dang spyang khu mthun pa med/ /mdzes ma byi ba byi la yang / /de bzhin spre'u khri snyan dran/ /g.yul du shes bya
[\[75b.4\]]lhas mchod ma/ /ji ltar ming gi skar ma ni/ /mchu dang chu stod khyu mchog ming / /seng ge'i ming la khrums smad gre/ /de ltar thams cad shes par bya/ /gang gi rigs ni shes pa las/ /stobs kyi che chung shes par 'gyur/ /ming gi skar ma'i ming shes par/ /mdzes
[\[75b.5\]]dga' g.yul sogs ji ltar byed/ /rgyal dang tha skar nag so mgo /nam gru lha mtshams sa ri dang / /gro bzhin me bzhir bcas ba rnams/ /lha yi rigs su shes par bya/ /chu stod khrums stod khrums smad gro/ /dbo dang chu stod bra nye lag /snar ma'i ming gi bye brag
[\[75b.6\]]rnams/ /mo yi rigs yin bzhin bzangs ma/ /mchu dang nag pa smin drug dang / /mon gre mon grus ga dang / /snubs skag snon dang bcas pa rnams/ /srin po'i rigs las grub pa yin/ /rang gi rigs rnams mnyam par mthun/ /lha dang min 'bring po ste/ /lha dang
[\[75b.7\]]srin po de bzhin no/ /mi dang srin po lhan cig 'chi/ /gal te chung ma srin por 'gyur/ /khyo ni mi yi rigs las skyes/ /de tshe khyo ni 'chi bar 'gyur/ /shin tu rgyal ring 'dug par bya/ /mi mdza' lhan cig 'chi ba ste/ /rang gi rigs mthun pa de bar byed/ /gal te lha yi
[\[76a\]]
[\[76a.1\]]rigs yin na/ /mi dang srin po kun las rgyal/ /mi dang srin po lhan cig pa/ /me dang chu bzhin 'gal bar 'gyur/ /de ltar khyo shug la sogs pa/ /rigs kyi 'khor lo bstan pa yin/ /de nas gzhan yang bshad par bya/ /gang gis shes pa
[\[76a.2\]]tsam gyis ni/ /mig gi mtshan nyid shes 'gyur pa/ /the thom med par bshad kyis nyon/ /tha skar mgo dang rgyal dang ni/ /me bzhi lha mtshams gro gzhin dang / /nab so gang dang lhan cig pa/ /re yi mig ni dge ba ste/ /bsam pa'i don kun 'grub pa yin/ /dro lam
[\[76a.3\]]brgya yi yul yang mthong / /lag dang snrubs dang mon gre dang / /sa ri gre dang chu stod dang / /khrums stod mig ni long ba dang / /don dang las kun 'grub pa med/ /mchu dang nag pa snron zhes bya/ /snar ma dbo dang chu smad dang / /khrums smad rnams la 'dri byed kyi/ /mig ni
[\[76a.4\]]shel lam g.yo bar 'gyur/ /bra nye de bzhin smin drug skag /mon grus ga byi bzhin dang / /nam gru gang yod mig dmar zhing / /nag por 'gyur zhing dge ba med/ /nor dang rnyed pa rab sbyor med/ /yid la 'dod pa rnam par spangs/ /de nas sde brgyad 'khor lo mchog /gang
[\[76a.5\]]gis shes pa'i mi rnams kyis/ /stobs dang gnyin bo'i bye brag rnams/ /bshad kyis lha yi bdag mo nyon/ /a yi sde tshan lha yin te/ /ka ste lha ma yin du brjod/ /tsa sde gang gnas klu zhes bya/ /bzhi yi sde tshan dri zar grags/ /ta sder gnas ba gnod sbyin dran/ /de
[\[76a.6\]]bzhin ba sde srin por smra/ /ya yi sde tshan sha za ste/ /sha yi sde tshan ni zhes grags/ /'di ltar lha min stobs gcig ste/ /klu la de yi nyis 'gyur bshad/ /de gnyis nyis 'gyur dri za ste/ /de gnyis nyis 'gyur gnon sbyin no/ /de gnyis 'gyur gyis srin po ste/ /srin mo'i
[\[76a.7\]]nyis 'gyur sha ba dang / /sha za'i 'gyur gyis lha la brtag /lha yi nyis 'gyur ni zhes grags/ /de ltar phan tshun nye ring du/ /grangs ni gang mang stobs cher 'gyur/ /phyogs mtshams thad kar mi mdza' ste/ /stobs chen rnams kyis chung ba gsod/ /g.yul gyi dus su
[\[76b\]]
[\[76b.1\]]bstan pa ste/ /'khor lo'i stobs ni nges bar mthong / /ming gi dang po gsal byed la/ /rnam par dpyod par yongs su grags/ /de ltar phan tshan nye ring du/ /grangs ni gang mang stobs cher 'byung / /de ltar stobs kyi bye brag 'di/ /tshangs pas rgyud du bshad pa
[\[76b.2\]]yin/ /g.yul gyi dus su 'khor lo 'di/ /stobs kyi cha yis rgyal pham ston/ /sde tshan ji ltar gnas pa dang / /stobs bskyed pa yi rim pa ni/ /dbang me gshin rje bden bral dang / /chu rlung gnod sbyin dbang ldan dang / /go rims bzhin du gnas pa ste/ /'di rnams
[\[76b.3\]]stobs la khyad par gnas/ /stobs chen rnam par rgyal 'gyur te/ /chung ba pham par 'gyur ba yin/ /rang la pha rol phyogs kyi stobs/ /srog chags rnams kyi lus kyis gsal/ /a sde 'di ltar bya khyung ste/ /ka yi sde tshan byi lar dran/ /tsa yi sde tshan seng ger
[\[76b.4\]]dran/ /Ta sde sbyar khur shes par bya/ /ta yi sde tshan sprul du gsal/ /sa sde byi lar yongs su grags/ /ya yi sde tshan glang po che/ /sha sde lug tu yongs su brjod/ /de nas 'dab chags 'khor lo mchog /gang gis shes pa tsam gyis kyang / /dus kyi stobs
[\[76b.5\]]kyis 'dod don kun/ /the tshom med bar 'grub 'gyur bshad/ /de ltar phyogs mtshams brgyad po la/ /shar nas brtsams te legs par gnas/ /shar phyogs bdag po nyi ma ste/ /mig dmar me yi phyogs gnas/ /gshin rje phur bu lhas mchod ma/ /gza' lhag
[\[76b.6\]]bden bral phyogs nag nas/ /pa sangs chu bdag phyogs zhes dran/ /rlung phyogs bdag po spen par grags/ /zla ba nor gyi bdag po'i phyogs/ /sgra gcan dbang ldan sbyod yul lo/ /bya rgod khra dang gong ma sreg /de bzhin ne tsi khrung khru dang / /rma bya 'ug pa 'phrin bya ste/ /'dab
[\[76b.7\]]chags brgyad du yongs su grags/ /'di ltar rim bzhin a sde dang / /ka sde tsa sde de bzhin te/ /Ta sde ta sde zhes bya ba/ /ba yi sde tshan bcas pa dang / /ya tshan sha tshan bri bar bya/ /ya yi sde tshan bcas pa dang / /sha yi sde tshan tshang mar ni/ /re mig brgyad la legs
[\[77a\]]
[\[77a.1\]]par dgod/ /sde tshan brgyad bo rang rang gi /dus kyi stobs ni 'dis shes 'gyur/ /bya rgod dang ni khra hor ba/ /nyin mo'i lhag la stobs cher 'gyur/ /rma bya dang ni khrung khrung dag /tho rangs dus tshe stobs su 'gyur/ /srin bya dang ni gong ma sreg /
[\[77a.2\]]nyi ma'i gung la stobs cher gsal/ /ne tsho dang ni 'ug pa dag /mtshan ma'i dus la stobs cher grags/ /'ug pa dang ni ne tsho dag /dgun zla gsum la stobs cher 'gyur/ /rma bya khrung khrung zhes bya ba/ /dpyid zla rnams la stobs cher gsal/ /gong ma sreg ces grags pa
[\[77a.3\]]yang / /dbyar zla gsum la bde legs byed/ /khra ni ston zla gsum la stobs/ /bya rgod dang ni srin bya dag /zla ba kun la stobs cher brjod/ /gcig dang dgu pa bya rgod stobs/ /gnyis dang bcu ba de bzhin khra/ /gsum pa dang ni bcu gcig la/ /gong ma sreg kyang
[\[77a.4\]]stobs cher byed/ /de bzhin bzhi dang bcu gnyis la/ /ne tsho'i stobs ni 'byung bar gsal/ /khrung khrung zhes byar grags pa ni/ /lnga dang bcu gsum tshes la dran/ /drug dang bcu bzhi'i tshes grangs la/ /rma bya'i stobs ni che ba yin/ /bdun pa dang ni bco lnga ba/ /'dab
[\[77a.5\]]chags 'ug pa stobs skyer 'gyur/ /brgyad la srin bya stobs 'phel grags/ /bla ma brgyad pa'i rim gyis so/ /de ltar dus kyi stobs bshad pa/ /lha mo 'dri ba rnams la brjod/ /dbang por bya rgod nyi ma'i ris/ /a yi ming can stobs cher 'gyur/ /de ltar gza' dang sde
[\[77a.6\]]tshan rnams/ /phyogs rnams kun la shes par bya/ /nyin mtshan cha dang tshes grangs dang / /zla ba'i bye brag rab shes bya/ /de ltar ming gi sde tshan las/ /stobs kyi bye brag shes par bya/ /gang gi rigs yin bye brag byed/ /de la stobs dang stobs min shes/ /ne tsho la ni
[\[77a.7\]]stobs gcig ste/ /hor ba'i khra la stobs gnyis byed/ /rma bya la ni stobs gsum ste/ /gong ma seg la bzhi 'gyur ro/ /khrung khrung la ni lnga zhes dran/ /de bzhin 'ug pa drug 'gyur gsal/ /'ug pa'i bdun 'gyur srin byar brjod/ /bya rgod brgyad 'gyur bstan pa yin/ /
[\[77b\]]
[\[77b.1\]]'dab chags 'khor lo 'di lta bu/ /legs par zung shing dbang mo che/ /de nas gzhan yang bshad par bya/ /tshangs pa'i 'khor lo chen po de/ /lha yi yul na sngar med pa/ /'phral du phan 'dogs byed pa yin/ /smin drug nas ni brtsams nas ni/ /rgyu skar dgu tshan gsum la
[\[77b.2\]]bri/ /rim pa gsum du bkod pa la/ /gdong tshugs zhes bya ri sras mo/ /rim pa gsum gyi rgyu skar la/ /bsod nams sdig can gang gnas blta/ /skyes pa phun tshogs ma tshogs dang / /so so'i de bzhin bsgrub bya dang / /nges sbyin byams pa de bzhin du/ /pha rol byams
[\[77b.3\]]dgod mdzes ma kye/ /skar ma gsum la gdod tshugs ni/ /the tshom med par rtogs par bshad/ /g.yas g.yon gyi ni sdug bsngal zhing / /rims dang nor nyams la sogs byed/ /gsum dang gnyis gcig 'jom pa las/ /che 'bring bye brag gshes par bya/ /bsod nams
[\[77b.4\]]gza' yis dge zhing bzang / /sdig can rnams kyis mi shes byed/ /bsod nams sdig can 'dren mar gnas/ /'bras bu'i stobs ni 'dren mar gsal/ /gza' rnams skar mar gnas bltas te/ /de yi stobs kyis 'bras bu skyed/ /nyi ma sgra gcan mig dmar dang / /spen
[\[77b.5\]]pa song ba'i skar ma rnams/ /gal te skar ma gsum la 'dzom/ /de yi srog ni 'dzoms par dran/ /bsod nams can gnas bde bar mthong / /'dren mas 'bras bu 'dren mar gsal/ /'di la bsod nams sdig can ni/ /gang gnas 'bras bu stobs cher 'gyur/ /de nas
[\[77b.6\]]klu yi 'khor lo mchog /nyon cig lha yi gzugs can ma/ /nyin zhag skar ma nas brtsams te/ /kha nas mjug ma'i bar du bri/ /kha dang mdun dang gsus pa dang / /dpyi dang mjug ma mgul pa dang / /dpung ba lte ba gsang gnas te/ /klu yi 'khor lo rim pa bzhin/ /
[\[77b.7\]]gsum gsum mnyam par dgod pa las/ /'di yi 'bras bu rnam par ston/ /mgul pa gsus pa dbyi dang ni/ /'jug ma mdun la mi dge ba/ /'chi la sogs shes bya ste/ /nad pa rnams la bstan pa yin/ /kha dang lte bar skyes skar yod/ /nor rnyed na ni zhi bar 'gyur/ /
[\[78a\]]
[\[78a.1\]]phrag par rnam par rgyal 'gyur te/ /gsang par don nyams nges par mthong / /gdengs ka'i 'khor lo gang bshad pa/ /ming gi rgyu skar las shes bya/ /de nas gzhan yang bshad par bya/ /sbrul byi 'khor lo btsun mo nyon/ /sbrul gyi gzugs ni bri bar
[\[78a.2\]]bya/ /de yi rtsa gsum gnas pa la/ /tha skar la sogs rim pa bzhin/ /nam gru'i mthar thug bri bar bya/ /rtsa gsum brgyad pa'i 'khor lo la/ /gar gnas gza' yi 'bras bu brtag /nyi ma mig dmar song ba'i rtse/ /spen pa rA hu gang gnas pa/ /gal te 'og ma dag
[\[78a.3\]]la song / /nad med nad 'byung nad can 'chi/ /bzhis 'chi gsum gyis nor nyams byed/ /gnyis kyis gnyen brlag gcig gis ni/ /nor nyams gnyen rnams rims nad 'byung / /bud med sdug cing rang dbang med/ /rang gi skar ma gnas pa las/ /bsod nams yod na bde
[\[78a.4\]]las byed/ /gal te rtse ni gcig la song / /de la dpon g.yog dge bar dran/ /nor rnyed thams cad mthun par 'gyur/ /blo dang ldan par shes par bya/ /par ma'i rtsa la song ba na/ /grong dang yul khyim bde bar gsal/ /rtsa gcig la ni song ba la/ /bdag nyid bde zhing
[\[78a.5\]]skyid pa yin/ /chung ma khyo dang lham cig tu/ /rtsa ni gcig la song ba na/ /myur du khyo ni 'chi bar 'gyur/ /chu ma ring du spang bar bya/ /rang gi rtsa la bsod nams snang / /shis pa'i 'bras bu mdun na sdod/ /de nas gzhan yang bzhin bzangs ma/ /gdugs kyi 'khor lo
[\[78a.6\]]bshad kyis nyon/ /tha skar la sogs nam gru'i mtha'/ /rtsa bzhi la ni brgyan par bya/ /rtsa rnams legs par gsal ba la/ /rgyu skar rnams ni nyams par dgod/ /mgo dang nag pa mon gru la/ /gdugs kyi yu bar yongs su grags/ /nyi ma sgra gcan mig dmar dang / /spen
[\[78a.7\]]pa mgo dang lhan cig la/ /gal te phur bu yang dag gnas/ /shar gyi rgyal bo srog dang bral/ /brgya la phur bu med sreg na/ /nad kyis thebs par 'gyur ba yin/ /de ltar nag par gza' lag gnas/ /dbus kyi rgyal bo de bzhin no/ /mon gru zla ba yang dag gnas/ /nub kyi
[\[78b\]]
[\[78b.1\]]rgyal bo sngar bzhin dran/ /de nas gzhan nas gsungs ba yi/ /shin tu gsang zhing bden byed pa/ /seng ge'i gdan rab grags pa yi/ /'khor lo bshad kyis dkar mo nyon/ /gang gis shes pa'i 'khor lo yi/ /bstan bcos mthar thug rtog par 'gyur/ /'jig rten rnams kyi
[\[78b.2\]]byed pa po/ /sems kyi rgyal bo 'di shes 'gyur/ /tha skar la sogs dgu rnams dang / /de bzhin mchu la sogs pa dang / /snrubs la sogs pa'i rgyu skar rnams/ /ngos rer dgu dgu bri bar bya/ /de la nor bu nas brtsams te/ /chos kyi bar du dgu pa dgod/ /yul dang yul du rgyu
[\[78b.3\]]skar tshogs/ /de dang de yod lha chen ma/ /mon gru de bzhin mgo dang ni/ /nag pa rnams ni dbu ma la/ /seng ge'i gdan gyi ngos rnams su/ /lha mo de ltar grags pa yin/ /mon gru byang gi yul du brjod/ /dbus kyi yul du mgo zhes grags/ /lho phyogs nag pa zhes bya ba/ /'di ni
[\[78b.4\]]yul der shes par bya/ /nor bu rta dang de bzhin gdugs/ /rnga ma zhes bya lhas mchod ma/ /seng ge'i gdan dang glang po che/ /bu ti dang ni de bzhin gser/ /chos ni rgyu skar rnams la ste/ /rim pa bzhin du re re dgod/ /gdugs dang seng ge'i gdan dang ni/ /rnga ma dag la rim pa
[\[78b.5\]]bzhin/ /ji ltar nyi ma'i dbus gnas pa/ /de yi 'bras bu lha dbang ma/ /yul de'i rgyal po lho phyogs 'gro/ /nor bu la sogs gang la shar/ /dkon par 'gyur te the tshom med/ /seng ge gdan gyi 'khor lor grags/ /de nas gzhan yang bshad par bya/ /mda' gzhu'i 'khor
[\[78b.6\]]lo zhes bya ba/ /gang gis shes pa g.yul du ni/ /rgyal pham mtshan nyin nges par ston/ /gzhu dang rgyud dang mda' bcas ba'i/ /mda' gzhu 'khor lo mnyam par bri/ /nyi ma 'khyud pa'i skar ma nas/ /gsum gsum rim pa bzhin du bri/ /mda' yi ltong dang rked pa dang / /mde'u
[\[78b.7\]]rnams la rim pa bzhin/ /gzhu mchog g.yas dang tshangs pa dang / /g.yon par gsum gsum nges bar bri/ /gzhu rgyud g.yon dang dbu ma dang / /g.yas su gsum gsum rim par bri/ /rang gi skyes pa'i skar ma de/ /ji ltar gnas pas shes par byed/ /mda' yi ltong la song na
[\[79a\]]
[\[79a.1\]]'chi/ /rked par nad 'byung rtse mor rgyal/ /gzhu rgyud dbu mas don nyams shing / /tshangs ba la song nor rnams zad/ /gzhu mchog g.yas pa dgra las rgyal/ /gzhu rgyud g.yas pas rnyed pa 'byung / /gzhu mchog g.yon pas rtsod 'gyur 'chi/ /gzhu rgyud
[\[79a.2\]]g.yon bas 'chi bar mthong / /de rnams kun la sdig can gnas/ /me dge 'bras 'byung ri sras mo/ /gal te bsod nams sbyor ba yod/ /shis pa'i 'bras bu nges bar mthong / /bsod nams sdig can 'dres mar gnas/ /'bras bu 'dres mar mthong ba yin/ /de nas gzhan yang
[\[79a.3\]]bshad par bya/ /ral gri'i 'khor lo dge ba can/ /gang gis shis pas 'dri byed kyi/ /g.yul las rnam par rgyal bar 'gyur/ /gzhan du gsung ba'i 'khor lo gang / /dge dang mi dge rnam dpyod bas/ /bstan bcos rgyud kyi mtshan nyid las/ /myur du 'di ni nges par mthong / /ral gri
[\[79a.4\]]'dzin pa'i skyes bu la/ /smin drug la sogs rim bzhin bri/ /rtse mor lnga ste kha la gnyis/ /rked par bcu dang yu bar bcu/ /rtse mor sor brgyad gnas pa las/ /rked pa de yi 'gyur gyis gnas/ /kha dang yu ba dag la ni/ /bye brag yongs su shes par bya/ /kha dang rked par sdig can
[\[79a.5\]]song / /rang nyid dge bar 'gyur ba ste/ /ral gri'i rtse mor sdig can gnas/ /bdag nyid nyams par 'gyur pa yin/ /kha dang rked par bsod nams yod/ /bdag nyid mi dge byed par dran/ /drag dang zhi ba gnyis ka yod/ /dge dang mi dge 'dren mar 'byung / /rtse mor zhi drag
[\[79a.6\]]gnyis ka yod/ /de la 'thab rtsod 'byung mi 'gyur/ /gal te rtse mor bsod nams snang / /rgyal dang rnyed dang bde bar 'gyur/ /rked par dge sdig 'dren mar gnas/ /'khrul pa 'dum par 'gyur ma yin/ /bsod nams sdig can bdag nyid li/ /slob kyis che chung 'bras bur ston/ /
[\[79a.7\]]de ltar rigs pas legs brtags ste/ /gzhan las brjod pas 'bras bu ston/ /de nas bum pa'i 'khor lo mchog /pa Ta'i mtshan nyid shes par bya/ /shar gyi bum pa lug dang ni/ /seng ge gzhu ni rnam par gnas/ /glang dang bu mo chu srin rnams/ /lho yi bum par
[\[79b\]]
[\[79b.1\]]gnas par brjod/ /'khrig pa srang dang bu mo nub/ /byang du karka sdig pa nya/ /phung po bzhi la bsdus pa yi/ /bum pa'i rnam pa rim pa bzhin/ /nyi ma gar yod stong ba ste/ /med pa gang ba'i bum pa mthong / /stong par phyin na 'chi bar rig /gang ba'i sar ni rgyal zhing
[\[79b.2\]]shis/ /gang ba'i sar ni bsod nams yod/ /de la rang gi skar ma snang / /dgra thul don 'grub rnyed pa ston/ /de las bzlog na mi dge nyid/ /bum ba'i 'khor lo rab shes pa/ gzhan du ma bstan gangs ri'i bdag /de nas yang dag bshad par bya/ /pad+ma'i 'khor lo dge ba mchog /
[\[79b.3\]]byes 'gro skyes bu'i 'tsho 'chi dang / /dge dang mi dge shes par 'gyur/ /pad+ma 'dab mi brgyad pa 'di/ /lte ba bcas pa bri bar bya/ /lte bar bzhi ni bri bar te/ /lhag ma 'dab ma rnams la dgod/ /shar gyi 'dab ma'i phung bo la/ /nang du 'jug pa mnyam par bri/ /me mtshams phyi rol
[\[79b.4\]]'thon pa dang / /de bzhin lho phyogs nang du 'jug /bden bral 'dab ma phyi rol 'don/ /chu yi 'dab ma nang du 'jug /rlung phyogs phyi rol 'thon par dran/ /gnod sbyin 'dab ma nang 'jug yin/ /dbang ldan phyi rol 'thon pa ste/ /de ltar rim pa ji bzhin bri/ /nyin zhag skar ma nas
[\[79b.5\]]brtsams te/ /'dab ma rnams la gsum gsum ni/ /shar nas brtsams te bri bar bya/ /dbus su mjug ma bzhi yang bri/ /nang du 'jug dang phyir 'thon dang / /dge dang mi dge shes par bya/ /skyes bu'i skar ma pad+ma la/ /gang la gnas pa ma 'khrugs brtag /'di la dge dang mi dge
[\[79b.6\]]ba'i/ /'bras bu shes bar 'gyur ba yin/ /'di la lnga tshan lnga dang ni/ /lhag ma gsum du yongs su grags/ /dang po la ni brtan par gnas/ /de bzhin chas shing lam zhugs dang / /lam ni phyed na gnas pa dang / /de bzhin bzhi char gnas pa dang / /de bzhin mul du phyin pa rnams/ /
[\[79b.7\]]rim pa bzhin du grags pa yin/ /nang du 'jug pa'i rnam lnga la/ /bde zhing rnyed pa che ba dang / /nad med rgyal dang grags pa yi/ /kun du dge bar bstan pa yin/ /phyi rol mthon pa lnga po la/ /dbu ma gnas pa nyid dang ni/ /btang snyoms su yang bstan pa ste/ /de ltar shes bya ri sras mo/ /
[\[80a\]]
[\[80a.1\]]lhag ma gsum gnas pa las/ /de yi 'bras bu mi dag byed/ /dang por nor ni rnam par nyams/ /gnyis pa nad kyis thebs bar mthong / /gsum bas khyim du slebs nas kyang / /'chi bar 'gyur ro gangs ri'i bdag /pad+ma'i 'khor lo stobs
[\[80a.2\]]bstan pa/ /'di ni rnam par shes bya ste/ /ta t+kAl skar ma la gnas pa'i/ /gza' yi dge dang mi dge byed/ /da ni 'dab ma'i grangs kyis bshad/ /brgyad kyis dge dang mi dge 'byung / /dang par bstan par gnas pa ste/ /las kun 'grub par bstan pa yin/ /gnyis pa cha
[\[80a.3\]]shas nor shor dang / /rnyed pa 'byung bar bstan pa yin/ /gsum pa lam zhugs nad dang ni/ /rnyed pa med par bstan pa yin/ /bzhi par 'chi dang rnyed nas 'chor/ /rnyed pa med par bstan pa yin/ /lnga ba slebs 'gyur nor med 'chi/ /skyid par yang ni bstan pa yin/ /drug pas
[\[80a.4\]]phyir la log pa dang / /lus kyang skyid par 'gyur ba yin/ /bdun pa slebs 'gyur nor rnyed log /sdug bsngal 'byung bar bstan pa yin/ /brgyad par myur du slebs pa dang / /nad 'byung sdug bsngal chen po 'byung / /de ltar rnyed dang mi rnyed dang / /bde sdug 'tsho dang 'chi ba dang / /rgyal
[\[80a.5\]]dang rnam par rgyal 'gyur pa'i/ /'khor lo bdag gis de bshad yin/ /gling dang nyi ma zla ba dang / /bcu bzhi'i rang bzhin mig nyid dang / /'dod pa nor lha sngon po dang / /dus zla dang ni 'jig rten dang / /yul ba 'byor pa bu ga dang / /ro dang ches dang rgya mchod byangs/ /gur
[\[80a.6\]]gum gi wang sbyar ba las/ /dza ri ma li'i smyu gus bris/ /gcig ni bcu drug cha yin te/ /da lta nyid du skye bar 'gyur/ /gnyis sogs cha yi bye brag gis/ /nyin zhag cha rnams shes par bya/ /'di ni mig bcu drug pa/ /'khor lor skye ba'i dus bstan pa'o/ /ji ltar mchog tu
[\[80a.7\]]gsang ba'i/ /rdzong gi 'khor lo brtsams par bya/ /'di ni g.yul las rnam par rgyal ba dbyangs 'char ba'i rgyud kyi rgyal bo las/ /pad+ma'i 'khor lo bstan pa chen po zhes bya ba ste le'u bdun pa'o// //lha mos gsol ba/ lha yi lha mchog bcom ldan 'das/ /lha dang
[\[80b\]]
[\[80b.1\]]lha min phyag byas pa/ /dbang phyug chen po rdzong 'khor lo/ /mchog tu gsang ba bdag la stsol/ /ji ltar bsdus ba'i cho ga las/ /gza' rnams spyod pa'i rab sbyor ba/ /gangs kyi ri las zhugs pa yi/ /bcomaldan 'das las ma nyan par 'tshal/ /bcom ldan 'das kyis bka'
[\[80b.2\]]stsal ba/ /gsang ba bas kyang shin tu gsang / /mchog tu gsang ba lha mo nyon/ /rdzong gi 'khor lo 'di lta bu/ /rang gi sems la gzhag par bya/ /rdzong dang grong dang dmag sa dang / /bstan bcos ji bzhin yongs su brtag gal te pha rol rdzong 'phrog gam/ /bdag nyid srung ba byed
[\[80b.3\]]kyang rung / /'khor lo'i bdag nyid rab brtags te/ /rdzong dang dmag sa shes par bya/ /'dri byed mdun du 'ongs ba'i tshe/ /lha yi dbang ldan mtshams su dgod/ /'di ltar 'khor lo gru bzhi la/ /ra ba rim gsum ldan par bri/ /dbang ldan mtshams nas brtsams nas ni/ /smin
[\[80b.4\]]drug la sogs rim bzhin bri/ /mtshams bzhi nang du 'jug pa ste/ /phyogs bzhi'i phyi ru 'thon par dran/ /rdzong gi dkyil du gnas pa ni/ /drag po rnam pa bzhi yin te/ /lag dang me bzhi chu stod dang / /khrums smad rnams su grags pa yin/ /nang gi ra ba mgo dang dbo/ /sgrubs
[\[80b.5\]]dang khrums stod mtshams su dgod/ /nab so nag pa chu smad dang / /nam gru rnams ni phyogs su dgod/ /ra ba bar mar snar ma dang / /gre dang snrod dang mon gre mtshams/ /rgyal dang sa ri gro bzhin dang / /tha skar rnams ni phyogs su dran/ /ra ba phyi mar gnas pa ni/ /smin drug
[\[80b.6\]]dang ni de bzhin mchu/ /sa ga lha mtshams byi bzhin dang / /mon gru bra nye brgyad po dgod/ /shar phyogs la gnas khyim bshad pa/ /nya lug glang rnams de bzhin dgod/ /byang gi phyogs su gnas pa'i khyim/ /'khreg pa karka seng ge dran/ /de bzhin nub phyogs dag tu yang / /bu
[\[80b.7\]]mo srang dang sdig par grags/ /gzhu dang chu srin bum pa rnams/ /lho yi phyogs na rnams par gnas/ /ra ba phyi nang bar ma la/ /ka lA a pa ru tra zhes/ /rim pa bzhin du bstan pa yin/ /gal te ming gi skar ma ni/ /ka lA la gnas 'chi bar 'gyur/ /a ba la gnas stobs chung ste/ /gal
[\[81a\]]
[\[81a.1\]]te ru trar gnas pa na/ /the tshom med par rdzong thob 'gyur/ /nang ma bzhi la drag gza' yod/ /phyi rol dmag gi don 'grub 'gyur/ /bar ma drag po'i gza' rnams gnas/ /phan tshun 'khrug 'gyur ring na thob/ /rdzong gi 'khor lo 'di lta bu/ /lha mo sa steng dag na
[\[81a.2\]]dkon/ /drag po'i gza' rnams phyi la gnas/ dmag dbung tshogs pa don med 'gyur/ /mtshams la drag gnas mjug pa dge /phyogs drag phyir 'thon dge ba yin/ /nang ma bzhi la bsod nams shar/ /drag po'i gza' rnams phyi rol song / /'jig rten gsum gyi dmag tshogs te/ /
[\[81a.3\]]dbang phyug lha yis sna drangs kyang / /rdzong ni thob par mi 'gyur te/ /slar la ldog 'gyur bzhin bzangs ma/ /gang tshe dbu ma bzhi bo la/ /nyi ma rA hu spen pa dang / /sa yi bu dag song ba dang / /bsod nams gza' rnams phyi rol song / /brgya byin dpung dang bcas pa yis/ /bsrungs kyang
[\[81a.4\]]rdzong ni thub mi 'gyur/ /ra ba bar mar drag gza' gnas/ /smra brjod nor gtong zer bar 'gyur/ /bar ma bsod nams gza' rnams gnas/ /phyi rol dmag dpung pham par gsal/ /zhi drag med par gnas pa las/ /'dren ma'i 'bras bu ston par byed/ /drag po phyi dang nang du song / /
[\[81a.5\]]'khrugs pa chen po 'byung bar 'gyur/ /zhi ba'i phyi dang nang du song / /phan tshan 'dum par yongs su grags/ /rang dang dgra yi rgyu skar la/ /gza' rnams gang gnas lta ba gces/ /zhi drag gdong tshugs nyi ma song / /khyim bdag rnams la mi dge byed/ /mdung dang mdung chen sbyor ba
[\[81a.6\]]dang / /ka ba'i sbyor ba brtag par bya/ /rdzong gi 'khor lo'i cho ga la/ /rang dang dgra la gnod pa brtag /rgyan gyi 'khor lo brtag pa dang / /sha la ka yi gdong tshugs dang / /brgyad cu rtsa gcig 'khor lo sogs/ /rdzes su mthun pa thams cad brtag /bi Sh+Ti'i 'khor lo brtag par bya/ /rang
[\[81a.7\]]gi khyim dang skyed skar brtag /ta t+kAl dus sbyor brtag par bya/ /dpal ldan rA ha'i 'khor lo mchog /las kun byed par brtag par bya/ /dgra phyogs mi dge thams cad blangs/ /bdag nyid med de ma lus pa/ /dbyangs 'char rgyud las gang bshad mthong / /mdor na pha rol brlag pa
[\[81b\]]
[\[81b.1\]]dang / /bdag nyin ci nas rgyal bar 'gyur/ /de nas rdzong gi 'khor lo mchog /rim pa gsum ldan 'dir brjod bya/ /'di 'dra'i 'khor lo su la yod/ /bcom ldan 'das la 'khor lo mnga'/ /smin drug nas ni brtsams nas su/ /ra ba gsum la dgod par bya/ /smin drug rgyal skag
[\[81b.2\]]mchu dang ni/ /sa ri sa ga lha mtshams dang / /gro bzhin byi bzhin mon gru dang / /tha skar bra nye bcu gnyis po/ /phyi yi ra ba rnams la yang / /rim pa bzhin du dgod par bya/ /snar ma nab so gre dang ni/ /nag ba snron dang chu smad dang / /mon gre dang ni nam gru ste/ /brgyad bo bar gyi ra bar dgod/ /
[\[81b.3\]]mgo dpal gdang de bzhin dbo/ /me bzhi snrubs dang chu stod dang / /khrums stod khrums smad rnam par brgyad/ /nang gi ra bar dgod bar bya/ /ra ba bzhin la dpung gi srog /nang ma bdag po'i srog yin te/ /bar ma mnyam bor bstan pa yin/ /de la rA hu rgyal po ste/ /lhag ma blon por
[\[81b.4\]]gnas pa las/ /rgyal pham mtshan nyid ston par byed/ /nang gi phyogs bzhir rA hu song / /rdzong ni blangs pas chog pa yin/ /phyi rol bcu gnyis rA hu song / /bdag po nyal bsod nams 'grub/ /bar gyi ra bar rA hu song / /phyi nang mnyam par grags pa yin/ /sngar bshad thur ma bdun
[\[81b.5\]]pa yi/ /'khor lo ji bzhin shes par bya/ /spen pa dang ni phur bu dag /gang gnas pa ste legs par blta/ /ra ba gsum po gang la gnas/ /'khor lo 'di la mi dge yin/ /rdzong dang grong khyer rnams su yang / /nyi ma yod pa'i mi 'gro ste/ /nyi ma phur bu spen pa gsum/ /lhan cig yod
[\[81b.6\]]par 'gro mi rung / /rdzong gi 'khor lo'i cho ga las/ /sgra gcan kha mjug legs par brtag /rkang pa brgya ba la sogs pa'i/ /sngar bshad cho ga thams cad brtag/ /rdzong dang rdzong gi bdag po yi/ /skar ma rA hu yod dam brtag /gal te de la rA hu song / /rdzong dang bdag po dag la ngan/ /nang
[\[81b.7\]]gi phyogs bzhir r+'a hu song / /rdzong la mi dge lhas mchod ma/ /rab rnams kyi rim pa la/ /ji ltar gnas pa brtag par bya/ /drag po bar ma bdag la sogs/ /yun ring lon na 'thob par 'gyur/ /sdig can gza' rnams snying por zhugs/ /de tshe zla ba brtag par bya/ /zla ba gnas pa'i
[\[82a\]]
[\[82a.1\]]phyogs gnas rgyug /de tshe de nas rdzong 'dzoms dran/ /mig dmar rA hu spen pa gsum/ /bcu gcig snying po'i phyogs zhig po/ /lag la sogs pa bzhi la song / /phyogs der zla ba gal te gnas/ /zla ba'i phyogs nas rdzong rlag byed/ /de phyir zla ba gnas
[\[82a.2\]]pa brtag /snying bo'i phyogs bzhir bsod nams song / /bzhi 'am gsum mam gcig gnas kyang / /'khor los sgyur ba'i rgyal bo yod/ /log pa nyid du the tshom med/ /rdzong dang grong khyer gang yang rung / /nyi ma mig dmar spen pa gsum/ /nang gi rgyu skar brgyad la gnas/ /gcig la rA
[\[82a.3\]]hu song ba'i tshe/ /phyi rol dmag dpung rgyal ba dang / /rnam par rgyal bar 'gyur ba yin/ /smin drug la sogs rgyu skar gsum/ /de bzhin mchu la sogs po gsum/ /lha mtshams la sogs gsum dang ni/ /mon gru la sogs gsum po rnams/ /nang du 'jug la dge ba ste/ /phyi rol mthon
[\[82a.4\]]la mi dge byed/ /ka ba'i yi ge bzhi bo yis/ /tho rangs rgyu skar bcu gnyis so/ /lag gnas bra nye'i bar du yang / /phyi rol 'thon la dge ba yin/ /ka bar grags pa bzhi bo ni/ /ku su b+tu tu zhes byar dran/ /smin drug la sogs grwa rnams la/ /rdzong dang bdag po'i skar ma song / /phyi yi dmag la
[\[82a.5\]]dge ba ste/ /lag la sogs pa'i phyogs bzhi la/ /rdzong dang bdag po'i skar ma ni/ /rdzong srung rnams la dge pa yin/ /nang du 'jug dang ka ba la/ /gal te mig dmar brtag par gnas/ /de la dmag tu chas ba na/ /don 'grub rgyal bar 'gyur ba yin/ /de ltar nang du 'jug pa dang / /
[\[82a.6\]]ka bar mig dmar gnas pa'am/ /lug dang sdig pa'i khyim du ni/ /gal te mig dmar legs par gnas/ /drag po gnyis ni 'joms pa rnams/ /grwa yi ra ba rnams la gnas/ /nang du 'jug pa rgyal mtshan te/ /sgrim mi dgos par rdzong thob 'gyur/ /gza' rnams 'khyog po'i
[\[82a.7\]]'gros la song / /de tshe rdzong ni thob pa med/ /gang tshe phur pa 'khyor por song / /de tshe shar du mi dge byed/ /mig dmar 'khyog pa'i 'gros la gnas/ /rdzong gi lho phyogs 'gro ba na/ /pa bsangs ni 'khyog pa la/ /nub kyi phyogs su 'gro ba na/ /gza' lhag 'khyog pa'i 'gros byed
[\[82b\]]
[\[82b.1\]]pa/ /byang gi phyogs la ngan pa yin/ /gzhan yang nyi ma mig dmar dag /gang gnas phyogs su 'gror mi rung / /spen pa bsangs gza' lag phur/ /mig dmar 'khyog por song ba'i tshe/ /rdzong ni thob par mi 'gyur te/ /dpung dang bcas ba log par 'gyur/ /mig dmar dang ni
[\[82b.2\]]pa ba sangs/ /drag po'i 'gros la 'gro 'dug dge /'khyog po la ni kha smras dang / /zong mi lon sogs mi dge yin/ /chu yi 'khor lo'i mchan nyid ni/ /yul gyi yi ge tshad mar gzung / /bum pa brgyad ni mnyam gnas pa/ /sde tshan brgyad kyis rnam par brgyan/ /dang po'i yi ge gcig
[\[82b.3\]]bzung la/ /de yi grangs kyis shes par 'gyur/ /A li so drug shes bya ste/ /sde tshan kA li khru zhes dran/ /shar nas bgrangs ba'i bum pa rnams/ /sde tshan gang gnas 'dom gyi tshad/ /'di ni rdzong dang rdzong dag la/ /chu yi 'khor lor bshad pa yin/ /ji ltar rA hu'i lus dang ni/ /rgyu
[\[82b.4\]]skar gnas ba'i mtshan nyid bshad/ /nyi zla rnam par gnon pa yi/ /lto 'phye'i gzugs ni bri bar bya/ /kha nas brtsams la sbyi bor gsum/ /mgrin par bzhi ni dgod par bya/ /rgyab tu gsum ni bri bar bya/ /mjug mar gsum ni tshang bar bri/ /nyi ma zla ba'i grwa gyur ba'i/ /bi tshin rA hu zhes
[\[82b.5\]]byar grags/ /rgyu skar rnams la longs sbyod pa/ /'di ni legs par brtag bar bya/ /yan lag ldan pa'i rA hu ni/ /sbrul gyi byed pa mnyam bar bri/ /lha mo de ltar legs bkod la/ /rA hu'i 'bras bu brtag par bya/ /dge dang mi dge rim pa rnams/ /bshad kyis gangs ri'i bdag mo nyon/ /de la
[\[82b.6\]]rang gi skar ma ni/ /rA hu'i kha la song ba ni/ /gnas las nyams shing bud med shi/ /'ching dang bcom dang phyugs rnams zad/ /rA hu'i mgo la song ba na/ /khyim tshig nor nyams 'thab rtsod 'byung / /lkog mar song na chos rnyed cing / /nor rnyed don 'grub bdag nyid 'gyur/ /gnyen dang lhan cig
[\[82b.7\]]'grogs par byed/ /rA hu'i dngos grub 'byung bar byed/ /rgyab tu song na 'chi ba dang / /rang dang gnyen rnams bsus pa na/ /de la sogs pa'i 'bras bu 'byung / /mgul ba dge bar grags pa yin/ /mjug ma'i skar ma la song na/ /lcags sgrog 'ching dang 'gyel ba dang / /lhub dang pus mo
[\[83a\]]
[\[83a.1\]]snad pa dang / /gnas nas g.yo bar 'gyur ba dang / /klu gnod 'jigs pa chen po 'byung / /snying nad 'byung ba gzhug mas byed/ /zla ba phur ba gza' lhag dang / /pa sangs snying bor chud gnas pa/ /rdzong la dbung gis bskor gyur kyang / /'jigs zon mi dgos gangs ri'i bdag /nyi
[\[83a.2\]]ma mig dmar spen pa dang / /rA hu snying por chud pa na/ /dgra yis len par 'gyur bas na/ /rdzong bdag sdod par byed dam ci/ /rigs ngan gza' rnams snying bor sang / /phyi rol rnam par rgyal bar grags/ /rigs bzang gza' rnams snying bor gnas/ /rdzong bdag rgyal bar bdag gis dran/ /
[\[83a.3\]]gal te 'dren mar gnas pa las/ /phan tshun 'khrug pa 'dum pa yin/ /rdzong ni 'joms dang srung ba las/ /'di yi cho ga bshad pa yin/ /rigs bzang rigs ngan yang dag shes/ /nag pa sa ga snron dang ni/ /chu stod gro bzhin smin drug mgo /tha skar mchu rnams rigs bzang yin/ /bre nye snar
[\[83a.4\]]ma nab so skag /sa ri lha mtshams chu smad dbo/ /chu stod nam gru me bzhi rnams/ /rigs ni ngan par ston pa yin/ /lag dang snrubs dang mon gre dang / /byi bzhin rnams ni 'dren mar dran/ /rigs skyes rigs min skyes ba las/ /nyi ma zla ba phur bu spen/ /rigs skyes zhes skyes zhes bya skal ldan ma/ rigs
[\[83a.5\]]mi grags pa slar yang nyon/ /mig dmar pa sangs rA hu la/ /gza' lag rnams ni rigs min skyes/ /mdor na rdzong gi bya ba dang / /pha rol 'joms bar byed ba la/ /'di yi cho ga shes bya ste/ /bdag nyid rgyal bar byed pa yin/ /rdzong gi 'khor lo mi shes bar/ /gzhom 'dod mun pa'i mda' bzhun
[\[83a.6\]]dran/ /don 'grub rgyal bar bshad pa ni/ /rdzong gi 'khor lo yongs su grags/ /de ltar mchog tu sgrol ba ni/ /mdzes ma yis ni gus bas nyon/ /'di ni g.yul las rnam par rgyal ba dbyangs 'char ba'i rgyud kyi rgyal bo las rdzong gi 'khor lo rnam par phye ba chen po ste le'u brgyad pa'o// //lha mos
[\[83a.7\]]gsol ba/ /bcom ldan 'das ni lha yi mchog /zla ba'i dum bus dbu brgyan pa/ /pha rol dgra rnams 'joms pa la/ /shin tu gsang ba'i rgyud chen po/ /rA hu'i 'khor lo zhes bya ba/ /g.yul du rgyal dang pham byed pa/ /bdag nyid g.yul du chas ba'i tshe/ /gang gi phyogs su rA hu 'jog /rA
[\[83b\]]
[\[83b.1\]]hu'i spyod yul ji ltar lags/ /dus dang phyogs la ji ltar 'char/ /'dri bar byed pa'i skyes bu la/ /ma lus bar ni bshad du gsol/ /bcom ldan 'das kyis bka' stsal pa/ /'di ltar rA hu'i 'khor lo la/ /nges ba'i gdams ngag bshad par bya/ /bdag gzhan 'chi ba thams can ni/ /rgyal bo
[\[83b.2\]]rA hu byed par bya/ /rgyu skar rnams kyis ring bo nas/ /rA hu mthong par rgyal bar 'gyur/ /mdun du bstan na nyi zla yang / /thal ba bzhin du 'joms par byed/ /mthong bas 'chi bar 'gyur ba'i phyir/ /rA hu rgyab tu gzhag par bya/ /nyi ma sgra gcan mig dmar dang / /spen pa g.yul du mdun gnas spar/ /
[\[83b.3\]]gang gi mgon po zla ba ni/ /mngon sum mthong bar byas la 'gro/ /khyim gyi 'khor lor 'gro ba ni/ /dpal ldan rA hu sngar bshad rig /gru bzhi dum bur bcad pa la/ /tshes kyi rA shu'i char ba dang / /yud tsam la 'char rA hu dang / /thun phyed la 'char rA hu dang / /zla ba phyed pa'i rA hu dang / /de bzhin zla ba'i
[\[83b.4\]]rA hu mchog /nyi ma mig dmar spen rA hu/ /rA hu gdong gi 'khor lo ste/ /rA hu thams cad mdor bsdus yin/ /zla ba gcig la nyin re bzhin/ /tshes kyi rA hu shes par bya/ /'di ltar rA hu dpe chung la/ /ka sogs gsal byed dgod par bya/ /re khA bdun ni gyen du dgod/ /drug ni 'phrod la bri bar bya/ /
[\[83b.5\]]rlung nas me yi mthar thug pa/ /dbus nas re khA bri bar bya/ /srin po dbang ldan de bzhin te/ /kA li rnams ni rim bzhin bri/ /de la me yi phyogs gnas pa/ /de yi yi ger yongs su grags/ /ha yig rlung gi grwa ru ste/ bden bral mtshams kyi glu ru yang / /dz+ha yi yi ge mnyam par gnas/ /dbang
[\[83b.6\]]ldan grwa ru ma yig ste/ /nub nas brtsams te rim bzhin du/ /kA li rnams ni legs par dgod/ /gnas ja yi mthar thug par/ /g.yas bskor dang po'i phyogs las dgod/ /de khA bdun du drangs pa la/ /nga nya Na rnams rnam par spangs/ /Ta nas Tha yig mthar thug pa/ /gshin rje'i phyogs su de
[\[83b.7\]]bzhin dgod/ /d+ha nas ma zhes shar du ste/ /de bzhin ra nas sa yi bar/ /drug nas bdun bdag phyogs mtshams su/ /tshes la rim pa bzhin du bri/ /dang po ka la sogs pa yi/ /zung gi drug nas yi ge rnams/ /zla ba lha yi bar du yang / /dkar phyogs dag la gnyis gnyis yin/ /sha
[\[84a\]]
[\[84a.1\]]nas d+ha la sogs pa dang / /da yig zung du dgod pa ste/ /ma yig ra yig bar du yang / /shar nub gnyis la re khA bdun/ /phyogs gnyis la ni drug tu 'gyur/ /ha sogs yi ge bdun pa gnyis/ /ya yig gnas pa'i phyogs gnyis su/ /de bzhin du yang 'gyur ba
[\[84a.2\]]yin/ /nag po'i phyogs gnyis dag la yang / /d+ha la sogs pa rim bzhin du/ /mgo drangs nas ni ha yi bar/ /phyogs gnyis la ni dgod par bya/ /'di ltar dkar po'i phyogs la ni/ /ka nas thog drangs 'char bar 'gyur/ /ka yig ma yig thad kar ni/ /shar nub phyogs la gnas pa na/ /ming
[\[84a.3\]]can rA hu 'char ba'i sar/ /'gro bar byed pa nyams par 'gyur/ /de bzhin yi ge thams cad kyi/ /kha yig thad kar 'gro mi rung / /'di ni grwa bzhi'i yi ge yang / /phan tshun thad kar rung ma yin/ /nag po'i phyogs la yod pa rnams/ /dkar po'i phyogs su dge ba de/ /dkar po la yod ming can
[\[84a.4\]]rnams/ /nag po'i phyogs la dge ba yin/ /de ltar tshes la 'char ba ni/ /rA hu'i mtshan nyid par pa ti/ /tshes kyi rA hu'i 'khor lo la/ /sa gzhi rab mnyam yid 'ong la/ /gyen du re khA bdun pa la/ /de la re khA brgyad pa gri/ /re khA'i rtse mo rtse mo la/ /ka nas ha yig mthar thug bri/ /nub kyi phyogs
[\[84a.5\]]nas brtsams nas ni/ /byang gi bar du bri bar bya/ /de nas gzhan yang bshad par bya/ /tshes kyi rA hu bzang po ni/ /lha dang lha cig thams cad mkhyen/ /dgra rnams kun las rgyal bar mthong / /dbang mtshams mgo 'char lho mtshams nub/ /de ltar legs par gnas pa yin/ /'di ltar tshes
[\[84a.6\]]kyi bye brag la/ /ming la 'char bar 'gyur ba yin/ /gcig nas bdun kyi bar du ni/ /dbang bo chu yi phyogs gnas pa/ /dbang po phyogs gnas pa/ /dbang po phyogs grangs dgra nyid de/ /phyogs gnyis mnyam par bstan pa yin/ /brgyad nas rdzogs pa'i mthar thug par/ /gshin rje lus ngan phyogs su gnas/ /lus ngan rA
[\[84a.7\]]hu 'char ba'i tshe/ /phyogs de stobs dang ldan par 'gyur/ /dkar phyogs dang pos thog drangs te/ /brgyad la 'char zhing nub pa yin/ /nub tu rA hu gnas gyur ba/ /stobs dang ldan par 'gyur ba yin/ /dgu ba dang ni dang po yang / /de yis thog drangs 'char ba yin/ /lho phyogs rA hu gnas ba las/ /
[\[84b\]]
[\[84b.1\]]de bzhin lho nyid stobs cher 'gyur/ /shar nas rA hu gang dag gnas/ /nub tu stobs chung 'joms par byed/ /de ltar me la sogs pa yi/ /phyogs mtshams kun la shes par bya/ /phyogs la gza' brgyad 'char ba ni/ /nag phyogs gsum la dbang bo'i phyogs/ /bdun la dum bu rtsa gsum pa/ /
[\[84b.2\]]'dzin pa'i phyogs nas 'char bar 'gyur/ /bcu ba nor gyi bdag po'i phyogs/ /bcu bzhi rlung gi gnas zhes dran/ /dkar po'i phyogs su grags pa la/ /bzhi la chu bdag phyogs zhes bya/ /de bzhin bden bral brgyal du grags/ /bcu gcig gshin rjer shes par bya/ /bco lnga'i tshes la me
[\[84b.3\]]mtshams pa/ /brgyad po zla ba gcig la 'char/ /sher nas nub tu mi dge byed/ /dbang ldan phyogs gnas bden bral 'joms/ /byang phyogs lho ru de bzhin bsnun/ /rlung gnas 'char tshe me mtshams brlag /chu bdag phyogs nas dbang bor 'joms/ /bden bral la gnas dbang ldan spyod/ /lho
[\[84b.4\]]nas byang du 'joms pa ste/ /me nas rlung du rnam par sbyod/ /de nas gzhan yang bshad par bya/ /yud tsam la 'char rA hu ni/ /gang gis rnam par shes tsam gyis/ /'thab rtsod dmag chas shags las rgyal/ /dbang ldan gshin rje rlung dbang po/ /srin po nor bdag me nas chur/ /nyi ma dbu ma'i
[\[84b.5\]]yud tsam bar/ /g.yas bskor lha yi dbang phyug ma/ /nyi ma dbu ma'i mtha' nas ni/ /chu nas g.yas skor gnyis la 'char/ /mgo nas mjug ma'i phyogs su 'char/ /mchan mo de nyid 'char ba ni/ /chu me nor bdag srin po nas/ /dbang bo rlung dang gshin rje'i gnas/ /drag po'i phyogs nas chu
[\[84b.6\]]bdag tu/ /de ltar so sor 'chang bar grags/ /nyin bzhin mtshan mo dbyu gu gnyis/ /yud tsam rA hu zhes byar brjod/ /drag po tso ta i tra dang / /swA ra b+ha To sa bi tra/ /lnga bo rnam par snang mdzad dang / /rgyal ba zhes ni bya bar brjod/ /byi bzhin ra ma med pa ni/ /'ba' lam dang ni rnam rgyal dang / /
[\[84b.7\]]dga' pa dang ni gshin rje dang / /chu lha de bzhin skal ba can / /de ltar bco lngar brjod pa rnams/ /zhi dang ma rungs mtshan nyid can/ /dbu ma'i cha la'ang byi bzhin dang / /mthar ni skal ba can 'char ba dang / /lha mo bdag gis nges bstan pa/ /yud tsam rA hu ra yongs su grags/ /nyi ma
[\[85a\]]
[\[85a.1\]]dang ni spen pa 'dzom/ /spen pa drag po'i sbyor ba dang / /nyi ma dang ni spen pa dag /byi bzhin lhan cig sbyor ba dang / /sa ra b+haTo mig dmar 'joms/ /gza' 'pho'i mtshams su stobs cher 'gyur/ /de ltar drag po'i yud tsam lnga/ /gang gnas phyogs ni stobs dang
[\[85a.2\]]ldan/ /rA hu'i phyogs 'gro sbyor ba la/ /thog ma med pa'i gza' rgyu bas/ /gza' dang lha da 'dzom pa las/ /gdong na gang yos thal bar brlag /de na brgya byin stobs gnas pa/ /skad cig nyid la thal bar byed/ /rA hu'ang drag na 'dzom pa ni/ /sngon du 'gro ba 'chi 'dod yin/ /yud tsam
[\[85a.3\]]'char ba'i mchan nyid ni/ /gang yin so bzung shes par bya/ /lha mo dang po'i rkang pa la/ /dgu bcu rtsa drug nyid du dran/ /drug cu bcu gnyis drug dang lnga/ /gsum dang gnyis dang stong bar bshad/ /gnyis nas brgyad kyi mthar thug pa/ /yud tsam de bzhin 'char ba yin/ /kha cig
[\[85a.4\]]gcig nas bdun gyi bar/ /yud tsam 'char zhes zer ba yod/ /dbu ma'i bar du rim pa ste/ /phyi dro rim min shes par bya/ /de ltar rim pa'i bye brag las/ /yud tsam rim ba shes par bya/ /snga dro nub tu blta ba ste/ /phyi dro shar du blta bar bya/ /nyi ma dbu ma grib ma ni/ /gang phyir stong pa
[\[85a.5\]]la zhugs pa/ /yud tsam cig la 'pho ba ste/ /lhag ma dag ni ma yin no/ /gcig gnas gnyis su 'pho ba yi/ /mtshams ni ma rungs 'jigs par ston/ /yud tsam stobs char grags pa'i gza'/ /'dzom na mi dge 'pho mtshams ngan/ /gza' dang yud tsam stobs can 'dzom/ /rigs
[\[85a.6\]]ldan nus pa nges par mthong / /de nas gzhan yang bshad par bya/ /thun phyed ces byar yongs su grags/ /thun phyed rA hu'i rim pa bzhin/ /shar phyogs bdag po nyi ma ste/ /mig dmar me yi phyogs na gnas/ /gshin rje'i phyogs bdag phur bu yin/ /gza' lhag srin po'i phyogs na gnas/ /
[\[85a.7\]]pa sangs chu bdag phyogs na yod/ /spen pa rlung gi phyogs zhes bya/ /zla ba byang phyogs rnam par spyod/ /rA hu dbang ldan phyogs yul lo/ /thams cad de bzhin gnas pa yin/ /rang rang rnam par spyod pa las/ /'char bar 'gyur ro rje btsun ma/ /gza' rnams phyogs na 'khod pa las/ /
[\[85b\]]
[\[85b.1\]]dkar mo so sor 'char bar 'gyur/ /dkar po'i phyogs kyi thun phyed la/ /ji ltar 'char bar brjod par bya/ /ji ltar nyi ma'i nyin zhag la/ /shar nas rA hu 'char bar 'gyur/ /de yang shar du nyi ma la/ /chu tshod bzhi ni yang dag gnas/ /de rjes shar gyi phyogs nas ni/ /bden bral phyogs su
[\[85b.2\]]song ba las/ /srin po'i phyogs nas byang phyogs 'gro/ /byang gi phyogs nas shar nas ni/ /me yi phyogs su de bzhin 'gro/ /me nas chu ru de bzhi 'gro/ /chu yi phyogs nas de bzhin du/ /dbang ldan mtshams su gnas shing 'gro/ /dbang ldan nas ni yi dgas phyogs/ /de nas slar yang rlung
[\[85b.3\]]gi phyogs/ /slar yang rlung nas shar du ste/ /de ltar mngon bar 'gro bar gsal/ /de ltar phyogs mtshams lam 'gro ba/ /nyin mo'i thun phyed brgya bor grags/ /ji ltar nyin mo'i phyogs bshad pa/ /mtshan la gza' brgyad 'char ba ni/ /dbang bo nas ni rlung phyogs 'gro/ /rlung nas gshin
[\[85b.4\]]rje'i phyogs rim bzhin/ /sngar bzhin mnyam par bstan nas kyang / /chos kyi rgyal bo'i phyogs su song / /yi dwags nas ni dbang ldan du/ /drag po drag mo nges par mthong / /de nas chu bdag phyogs su 'gro/ /de nas me phyogs 'gro bar dran/ /me nas nor bdag phyogs su 'char/ /
[\[85b.5\]]nor bdag nas ni bden bral phyogs/ /'di ni lug sogs shes pa yi/ /nyi ma'i cho gas dkar phyogs brjod/ /nag po'i phyogs kyi thun phyed la/ /snga ma'i phyogs su rim bzhin 'char/ /dbang bo nas ni rlung phyogs 'gro/ /rlung nas gshin rje'i phyogs su song / /gshin rje'i phyogs nas
[\[85b.6\]]drag por song / /de nas chu bdag phyogs su gnas/ /chu nas me phyogs rgyug par byed/ /me nas lus ngan yang dag 'gro/ /byang phyogs nas ni bden bral mthar/ /de bzhin rab tu rgyug pa yin/ /de ltar nyin mo 'gro ba yi/ /thun phyed rA hu lhas mchod ma/ /dbyangs 'char rgyud las gang
[\[85b.7\]]bshad pa/ /shar phyogs nas ni bden bral du/ /bden bral nas ni gnod sbyin phyogs/ /gnod sbyin nas ni mi phyogs rgyug /me nas song bas chu yi phyogs/ /chu nas shar kar du 'gro ste/ /dbang ldan mtshams nas shar nas ni/ /chos kyi rgyal bor rgyug pa yin/ /slar yang yi dwags
[\[86a\]]
[\[86a.1\]]phyogs nas rlung / /nyi ma'i phyogs nas da ltar bgrod/ /nag po'i phyogs kyi nyin mtshan la/ /thun phyed rA hu mdor bsdus yin/ /ji ltar gza' ni 'pho ba na/ /rA hu'i bgrod pa 'pho bar snang / /'char ba'i sngon du gang ston pa/ /rdul phran bzhin du thal bar byed/ /mdun na
[\[86a.2\]]gnas na rnam par nyams/ /rgyab tu gnas na rgyal bar byed/ /ji ltar dkar po'i phyogs la ni/ /bden bral la sogs rgyug par byed/ /nag phyogs gang gis 'jig pa yang / /rlung la sogs pa 'gro bar dran/ /de ltar thun phyed rA hu rnams/ /dbyu gu bzhi la brtan par gnas/ /de ltar thun phyed
[\[86a.3\]]rA hu ni/ /shin tu rtsub par 'char bas na/ /mtshan nyid legs par shes pa yin/ /mdzem par bya'o rje btsun ma/ /zla phyed rA hu'i mtshan nyid ni/ /mdor bsdus pa ni bshad par bya/ /'di ni rnam par shes ba yis/ /g.yul la sogs pa rtsom pa 'grub/ /phyogs su re khA bzhi btsugs
[\[86a.4\]]pas/ /mnyam par gzhag pas gru bzhi dran/ /me nas rlung gi bar du yang / /dbus nas re khA mnyam par mthong / /shar nas de bzhin byang gi phyogs/ /nag po'i phyogs ni yin pa mnyam/ /lho dang nub kyi phyogs gnyis kyang / /dkar po'i phyogs su de bzhin 'gyur/ /zla ba nya la me yi phyogs/ /
[\[86a.5\]]gnas stong la ni rlung mtshams gnas/ /dang po tshes kyis thog drangs nas/ /phyogs la 'char bar 'gyur ba yin/ /byang dang lho nas 'char ba'i tshe/ /tshes dgu'i sa nas thog drangs te/ /nyin zhag so so dag la ni/ /rdzogs pa'i bar du 'char bar 'gyur/ /nub pa'i phyogs bgrod dge ba ste/ /
[\[86a.6\]]'char phyogs bgrod pa mi dge yin/ /dkar po'i brgyad sogs nub phyogs su/ /zla ba nya ba'i bar du yang / rA hu gnas pas shar dang ni/ /byang gi phyogs su mi dge yin/ /nag phyogs gcig nas lha min mthar/ /yang dag gnas pa sngar bzhin 'joms/ /shar nub phan tshun 'joms
[\[86a.7\]]pa dang / /de bzhin lho byang phan tshun 'joms/ /'di ni rnam par shes tsam gyis/ /g.yul las rgyal 'gyur rje btsun ma/ /de nas gzhan yang bshad par bya/ /g.yul du 'jug par byed pa la/ /'di ni rnam par shes tsam gyis/ /nyi ma rA hu'i 'bras bu mthong / /ji ltar nyi ma rA hu
[\[86b\]]
[\[86b.1\]]bzhin/ /mig dmar gyi ni rA hu dang / /spen pa'i rA hu zhes bya ba/ /lhan cag lam du 'joms par dran/ /'di dang nyi ma khyim gcig zhugs/ /nyi ma rA hur yongs su grags/ /'jom pas mthong ba'i rim pa las/ /stobs kyi rim pa shes par bya/ /dbyangs 'char rgyud
[\[86b.2\]]las gang gsungs pa/ /phan dang gnod pa'i mtshan nyid can/ /gyen du rA+e khA gsum pa la/ /de bzhin 'phred la re khA gsum/ /re khA phan tshun bsnol ba yi/ /rtse mor khyim rnams dgod par bya/ /shar gyi phyogs kyi mdung rtse la/ /lug dang seng ge gzhu gsum 'byung / /de
[\[86b.3\]]bzhin byang gi phyogs su yang / /nya dang sdig pa ka rkaT/ /gshin rje'i phyogs kyi mdung rtse la/ /bu mo glang dang chu srin dgod/ /nub kyi phyogs kyi kha la ni/ /srang dang bum pa 'khrig par grags/ /lug srang de bzhin seng ge bum/ /gzhu dang 'khrig pa zhes bya ba/ /'dzom pa
[\[86b.4\]]phan tshun gang gnas pa/ /slar yang g.yas dang g.yon pa dag /rkad pa rdzogs pa mthong bas gsod/ /ma rdzogs mthong bas stobs chung 'gyur/ /de ltar mdung rtse bcu gnyis pho/ /phan tshun bsnol bas shes par bya/ /lhan cig gnas dang sngon mar gnas/ /bzhi rnams mi
[\[86b.5\]]thub dge ba yin/ /de yang lug gi seng ge dang / /gzhu dang bum pa 'khrig pa dang / /sdig pa bu mo de bzhin glang / /nya dang chu srin dag nyid dge/ /drag po'i gza' rnams 'khyog por song / /de la stobs cher 'gyur ba yin/ /bsod nams gza' rnams drang ba las/ /stobs ni
[\[86b.6\]]che bar grags pa yin/ /rnam pa kun du blta ba yin/ /g.yul sogs mngon par rtogs pas 'grub/ /mdor na gza' yi phyogs la ni/ /stobs ni che chung brtag pa yin/ /rA hu stobs chung rang phyogs gnas/ /lan cig rgyal yang mthar ni pham/ /de nas gzhan yang
[\[86b.7\]]bshad par bya/ /rA hu gdong gi rgyu skar mchog /gang gi rnam par shes pa yin/ /rgyal pham bde sdug shes par 'gyur/ /bi tse na rA hu dang ldan pa'i/ /rgyu skar rnams ni brtag par bya/ /dbyangs 'char rgyud las gsungs pa blta/ /de med rA hus gsod par byed/ /rA
[\[87a\]]
[\[87a.1\]]hu song ba'i skar ma ni/ /kha yi nang du bri bar bya/ /mche ba la gnyis sna bu ga gnyis/ /sna sgang gnyis dang mig la gnyis/ /rna ba g.yon bzhi g.yas la bzhi/ /dpral bar lnga ste spyi bor gcig /ko sko la gcig mgrin par bzhi/ /kha yi nang nas
[\[87a.2\]]brtsams nas ni/ /g.yas skor du ni rim bzhin dgod/ /de la 'bras bu brtag par bya/ /kha yi skar ma la song na/ /sdug bsngal sna tshogs lus la 'byung / /mche ba gnyis kyi skar ma la/ /nad ni 'byung bar ston pa yin/ /sna bug skar ma gnyis la gnas/ /btson du 'dzin
[\[87a.3\]]par 'gyur ba yin/ /sna sgang gnyis la gnas pa las/ /mi mthun pa yang mdza' bar 'gyur/ /mig gnyis dag gi skar ma la/ /'dod pa'i 'bras bu 'byung zhes dran/ /rna ba g.yon pa'i skar ma bzhi/ /nor rnams zad bar byed pa yin/ /rna ba g.yas pa la gnas bzhis/ /'dod
[\[87a.4\]]don thob par 'gyur zhes smra/ /dpral ba'i lnga pos bu thob cing / /bde zhing skyid par yang dag ston/ /de bzhin spyi bo'i gcig la ni/ /rang 'dod gnas ni thob par 'gyur/ /ko sko'i skar ma gcig po yis/ /'bru dang bza' btung thob par 'gyur/ /mgrin pa'i skar ma bzhi pa la/ /
[\[87a.5\]]rtsod dang rdeg sogs 'byung zhes bya/ /'di ltar rA hu'i 'khor lo ni/ /rgyas par bshad do lha chen ma/ /lha mos gsol ba/ /sngar gsungs 'khor lo'i rim pa las/ /dbyangs dang gsal byed yi ge rnams/ /ji ltar 'char ba sngar ma 'tshal/ /gtso bos bdag la bshad du gsol/ /
[\[87a.6\]]bcom ldan 'das kyis bka' stsal pa/ /rab byung la sogs lo rnams la/ /bcu gnyis lnga la a sogs 'char/ /de bzhin bgrod pa re re la/ /a sogs lnga ni 'char bar dran/ /de yi gnas skabs dag la yang / /nyi ma a i ri u l-i/ /ha ba ra ba la zla ba/ /mig dmar
[\[87a.7\]]ka khag g+ha nga / /rA hu ta tha pha ba b+ha ma/ /phur pa pa pha ba b+ha ma/ /Ta Tha Da D+ha Na spen pa/ /tsa tsha dza dz+ha nya gza' lhag /a e ar o al ketu/ /sha Sha sa ha k+Sha dkar po/ /rags dang phra ba'i rim pa yis/ /gnas skabs la 'char rje btsun ma/ /de ltar cho ga ma lus bshad/ /
[\[87b\]]
[\[87b.1\]]da gzod ci 'dod bshad kyis nyon/ /'di ni g.yul las rnam par rgyal ba mchog tu gsang ba dbyangs 'char ba zhes bya ba'i rgyud las/ /sgra gcan gyi 'khor lo rnam par phye ba chen po ste le'u dgu pa'o// //lha mos gsol ba/ /spen pa'i 'khor lo ji lta bu/ de
[\[87b.2\]]la rgyu skar ji ltar dgod/ /de yi 'bras bu ji lta bu/ /bcom ldan 'das las bdag nyan 'tshal/ /bcom ldan 'das kyis bka' stsal pa/ /nyon cig lha mo bshad par bya/ /khyod kyis ji ltar zhus pa bzhin/ /spen pa'i yan lag rgyu skar gyis/ /dge dang mi dge'i 'bras
[\[87b.3\]]bu dang / /spen pa rgyu skar spyod pa las/ /sems ni mnyam par gzhag pa yis/ /rnyed dang mi rnyed shes pa dang / /de bzhin 'chi dang 'tsho ba ston/ /sa gzhi rab tu yid 'ong la/ /spen pa'i gzugs ni mnyam par bri/ /'khyud pa'i skar ma kha la bri/ /lag pa g.yas la
[\[87b.4\]]bzhi dgod bri/ /rkang pa gnyis la skar ma drug /lag pa g.yon bzhi snying gar lnga/ /mig la gnyis te sbyi bor gsum/ /de bzhin gsang ba'i gnas su gnyis/ /de ltar rgyu skar bkod pa las/ /lha yi btsun mo 'bras bu brtag /kha yi skar ma la song na/ /sdug bsngal
[\[87b.5\]]sna tshogs 'tshe ba'am 'chi/ /g.yas pa bzhi yis rnyed pa dang / /rnam par rgyal zhing mi mthun 'dza'/ /rkang ba'i skar mas gnas nas 'pho/ /nad 'byung bu yang 'chi bar 'gyur/ /lag pa g.yon bzhis rgyal sa shor/ /nor stor rang gi mdza' bos gsod/ /snying
[\[87b.6\]]gas rgyal pa rnyed pa dang / /bud med thob cing chos rnams sdud/ /mig gnyis skar mas nor sdud cing / /mi mthun pa yang mdza' bor 'gyur/ /mgo bos bde zhing dgra yang med/ /gsang bas 'jigs pa chen po 'byung / /yul mthon 'char nye'i sdug bsngal 'byung / /bu
[\[87b.7\]]smad dgrar 'gyur 'thab rtsod 'byung / /de ltar nyi ma'i bu la ni/ /rgyu skar gnas ba'i 'bras bu yin/ /kha nas gsang bar bgrod pa ste/ /gsang ba nas ni mgo bor 'gro/ /de nas mig la rnam par sbyod/ /mi gnas snying ga'i bar du 'gro/ /snying ga nas ni lag rkang g.yon/ /
[\[88a\]]
[\[88a.1\]]de nas rkang ba lag pa g.yas/ /spen pa'i lus la gnas pa yi/ /rgyu skar de ltar bskor ba yin/ /de ltar spen pa bshad zin nas/ /grogs mo gzhan gyi yan lag bshad/ /bya khyung 'khor los mngon sum du/ /'bras bu ston no lha chen ma/ /bya
[\[88a.2\]]khyung gzugs mdzes bris nas kyang / /rgyu skar rim gyis dgod par bya/ /nyi mas 'khyud pa'i skar ma de/ /mchu nas ji bzhin bri bar bya/ /brgyad ni rkang par dgod pa ste/ /mig la gnyis ni legs par dgod/ /spyi bor gsum ni dgod par bya/ /snying ga dag la lnga
[\[88a.3\]]yin te/ /gshog pa gnyis la brgyad bris la/ /de las 'bras bu brtag par bya/ /mchu la song na lus nad 'byung / /rkang bas don med mi dge 'byung / /mig gnyis kyis ni don rnyed 'gyur/ /sbyi bo'i dgra rnams 'joms par byed/ /snying gas bud med mnyam par sbyor/ /
[\[88a.4\]]gshog pas 'jigs pa chen po 'byung / /lha mo 'di 'dra'i 'khor lo yis/ /don ni nges bar rtogs par 'gyur/ /ji ltar lha yi gtso mo yis/ /zhus bzhin bdag gis bshad pa yin/ /lha mos gsol ba/ /bi Sh+Ti'i 'khor lo zhes bya ba/ /boSh+Ti'i rnam pa ci zhig bshad/ /
[\[88a.5\]]las dang bya ba ji ltar lags/ /dbang phyug gtso la bdag nyan 'tshal/ /bcom ldan 'das kyis bka' stsal pa/ /khyod kyis ji ltar zhus pa bzhin/ /bshad kyis nyon cig rje btsun ma/ /biSh+Ti'i rnam pa brgyad du brjod/ /sna tshogs gzugs can stobs che ba/ /thams cad
[\[88a.6\]]'dus pas brgyad yin te/ /me ru 'bar ba can zhes bya/ /dbang po'i phyogs su ka rA lA/ /ma hA g+ho ra dbang ldan du/ /bkra shis byang gi phyogs su ste/ /ma hA dzi ka rlung gi phyogs/ /chu bdag phyogs na bA ta bA/ /ma hA ma ri srin po'i phyogs/ /dus kyi lce ni lho phyogs
[\[88a.7\]]su/ /biSh+Ti 'di rnams phyogs mtshams gnas/ /gzugs dang kha dog sna tshogs pa/ /gdon gyi sgrub thabs sna tshogs bsgyur/ /zla ba nya dang de bzhin gsum/ /bdun dang bcu dang 'byung bo'i nyin/ /bzhi dang brgya dang bcu gcig la/ /rim pa bzhin du 'char bar
[\[88b\]]
[\[88b.1\]]dran/ /de ltar zla ba nya ba la/ /me nas biSh+Ti 'bar ba 'char/ /dbang phyug gis kyang me mtshams su/ /de cho kha blta rung ma yin/ /de ltar gnas pa'i gnas skabs la/ /las dang bya ba'i bye brag kyang / /me nas rlung du 'gro ba dang / /brdeg brdung ma spar las rnams
[\[88b.2\]]bya/ /kA rA la yi sna tshogs mtshon/ /rengs ba'i las dge nub tu dge /ma hA g+ho ras rmongs dang srin/ /gnod ba'i las rnams bsgrub par bya/ /bkra shis dgra dang 'thab pa dang / /dgra yul bgrod pa'i las bsgrub bya/ /ma hA dzi ka drug spyor dang / /sna tshogs mthu ni
[\[88b.3\]]bsgrub par bya/ /ba ta bA la sngags dang dbang / /gsod pa'i las bsgrub shar du dge /dgra chen ma la 'khrul 'khor dang / /sgyogs kyi las rnams bsgrub par bya/ /dus kyi lce la gzhan sdud bya/ /sems can thams cad bsad la bsgrub/ /ci la bab kyang bdag
[\[88b.4\]]gis ni/ /biSh+Ti'i gdong ni spang bar bya/ /de nas beSh+Ti'i longs spyod bshad/ /biSh+Ti'i chu tshod sum cu ste/ /biSh+Ti'i gdong la chu tshod lnga/ /bar gyi cha la bcu bzhi ste/ /tha ma la ni brgyad du brjod/ /gzhug ma la yang gsum du dran/ /mtshan mo gdong gi mjug ma ngan/ /
[\[88b.5\]]mjug dge gdong gdug nyin mor dran/ /bar gyi cha la nor nyams shing / /tha ma la ni srog 'phrog byed/ /bdun brgyad nya dang bcu gnyis la/ /nyon mo'i biSh+Ti zhes bya ste/ /gsum bzhi bcu dang bcu gcig pa/ /biSh+Ti mtshan mor shes par bya/ /de ltar cho ga dbang
[\[88b.6\]]phyug ma/ /biSh+Ti'i 'khor lor yongs su grags/ /g+hu dzA Te Na dkar phyogs la/ /gu ts+tshe te d+ha nag phyogs brjod/ /gsal byed tshes su shes bya ste/ /de bzhin dbyangs ni thun mtshams nyid/ /bcom ldan 'das kyis gsungs pa las/ /de ltar byas na g.yul las brgyal/ /
[\[88b.7\]]ring gi yi ge dang po ni/ /phyogs kyi dus la 'char bar dran/ /dbyangs sde mthar ni sde tshan lnga/ /yar la wa de bzhin te/ /sha Sha ma ha'i mthar thug pa/ /phyogs mtshams brgyad la rim bzhin dgod/ /ming gi yi ge dbyangs las so/ /gcig dang dgu la rang phyogs dge /ka sogs
[\[89a\]]
[\[89a.1\]]rang gi phyogs la ni/ /gnyis dang bcu la dge bar dran/ /tsa sogs rang gi phyogs la yang / /gsum dang bcu gcig dag la 'dzom/ /Ta sde rang gi phyogs gnas pa/ /bzhi dang bcu gnyis tshes la 'char/ /Ta sde rang gi phyogs la yang / /lnga dang bcu gsum pa yi
[\[89a.2\]]tshe/ /rang gi phyogs su pa sde rnams/ /tshe ni drug dang bcu bzhi la/ /ya ra la wa rang phyogs la/ /bdun dang bco lnga dag la 'char/ /de ltar sha Sha sa ha rnams/ /rang phyogs brgyad dang gnam stong ngo / /a nas ha yi mthar thug par/ /de ltar bdag nyid can du brjod/ /sde tshan brgyad
[\[89a.3\]]kyi rim pa bzhin/ /dang po nas brtsams phyogs mtshams dgod/ /de ltar rang gi dbyangs dang ni/ /gsal byed phyogs mtshams yang dag gnas/ /dbang por tshes dang yi ge'i gdan/ /tshangs ma zhes byar yongs su grags/ /de bzhin me ru yi ge dang / /chos kyi bdag mo gzhon
[\[89a.4\]]nu ma/ /gshin rjer ming gi yi ge la/ /dbang phyug ma ni 'char bar 'gyur/ /srin por yi ge ches la yang / /khyab 'jug ma ni 'char bar 'gyur/ /chu bdag lnga dang bcu gsum la/ /nya yi bdag mo phag yin no/ /rlung du drug dang bcu bzhi la/ /pa sde'i bdag mo dbang mo dbang mo 'char/ /
[\[89a.5\]]bdun dang nya la rnam thos bur/ /ya tshan rgan byed ma yang 'char/ /dbang ldan brgyad dang gnam stong la/ /sha sde sgeg mo chen mo 'char/ /de ltar phyogs mtshams thams cad du/ /dkar mo tshes ni so so la/ /ming gi yi ge dbang byed pa/ /rnal 'byor ma brgyad 'char bar
[\[89a.6\]]grags/ /rang phyogs nas song rgyal ba ste/ /der 'jug rnams la zhe sdang byed/ /stobs chen nus med chas pa la/ /'khor lo bden par the tshom med/ /de nas gzhan yang bshad par bya/ /dus sbyor phyed ba'i 'khor lo mchog /gang gis rnam par shes tsam gyis/ /las kun
[\[89a.7\]]the tshom med par 'grub/ /lha yi gtso mo zhag gcig la/ /dus sbyor phyed pa nyi shu bzhi/ /chu srang sum cu chu tshod gnyis/ /lug gi dus sbyor phyed par 'gyur/ /nyin mo'i chu tshod bcu gnyis kyis/ /bgos pas thob pa chu tshod yin/ /lhag ma drug cus bsgyur
[\[89b\]]
[\[89b.1\]]thob srang / /mtshan mo 'ang de bzhin shes par bya/ /de las dus sbyor phyed pa yi/ /longs sbyod rtogs par 'gyur ba yin/ /thog mar dang po nas brtsams te/ gang 'dod lngas bsgyur res gza' bsnan/ /bdun gyis phye ba'i lhag ma rnams/ /dus sbyor phyed pa'i gza' ru
[\[89b.2\]]'gyur/ /dus sbyor phyed pa'i bdag po ni/ /dang bo la sogs nges par mthong / /rangs nas bgrangs drug pa la/ /bskor ba dus sbyor che bdag gza'/ /nyi ma'i pa ngas zla ba'i spen/ /phur bu'i mig dmar de bzhin sbyar/ /drug gi grangs la bskor ba yis/ /dus sbyor phyed
[\[89b.3\]]pa'i bdag po 'byung / /drag pa bsod nams gtsigs pa can/ /brtan pa spangs pa spong byed ma/ /'chi ba dgra dang dge ba dang / /gdug pa gtum mo smin drug dang / /bdud rtsi'i dus mtshan drag byed ma/ /bi kram dang skrag byed ma/ /go'u ha ra zhes grags dang / /rgyu ma'i
[\[89b.4\]]'od zer chen mo dang / /srog 'phrog mya ngan 'char ba ma/ /da ha ni dang kun thos ma/ /nyi shu rtsa bzhi rem pa bzhin/ /dus sbyor byed ba'i ming du dran/ /drag po dang ni gtsigs pa can/ /'chi ba de bzhin dgra dang ni/ /dus mtshan sgyu ma chen mo dang / /skrag byed ma dang srog
[\[89b.5\]]'phrog ma/ /mya ngan ma dang da ha ni/ /bcu bo rtsub par yongs su grags/ /de rnams kun la dge ba yin/ /las byas 'jig pa 'byung zhes smra/ /kha ni gyen bltas thur bltas dang / /'phred la lta ba yongs par snang / /nyi ma spyod pa'i rim pa yin/ /dus sbyor
[\[89b.6\]]phyed pa shes par bya/ /dus sbyor phyed la gcig yin te/ /de ltar byas pas nyi shu bzhi/ /gyen thur 'phred kyi mtshan nyid kyang / /nges par nyon cig ri sras mo/ /nyi ma gang la gnas pa yis/ /sngon ma'i phyed pa gyen bltas dran/ /nyi ma dang ni lhan cag pa'i/ /khyim ni
[\[89b.7\]]'phred la lta ba yin/ /nyi ma'i phye nas 'gro ba ni/ /thur bltas dus sbyor phyed pa yin/ /gyen thur 'phred kyi rim pa lta/ /dge ba'i las ni rung ma yin/ /de rnams spangs pa'i phyed pa la/ /dge ba'i 'bras bu nges par mthong / /'di ltar las dang bya
[\[90a\]]
[\[90a.1\]]ba la/ /nyin mongs byed pa'i dus sbyor ni/ /'phred thur bltas pas nyon mongs par/ /byed 'gyur lha yi dbang phyug ma/ /kha ni 'phred bltas thur sbyor gyi/ /phyed pas 'khor rnams zad par byed/ /gyen bltas zhes byar grags pa yis/ /sde ba'i dgra
[\[90a.2\]]kun pham par byed/ /kha ni 'phred bltas dus sbyor gyi/ /phyed pas dgra yang pham par byed/ /rang gi dus sbyor bdag pa yin/ /phyed pas mthong na las kun 'grub/ /de ltar dus sbyor phyed pa'ang / /bshad zin dpa' bo'i dbang phyug ma/ /za ba khyim ni gang la gnas/ /
[\[90a.3\]]de yi cha shas shes pa yin/ /thams cad las ni de bzhin du/ /'grub cing 'gyur bar byed pa yin/ /pra b+ha se dang rang lus gnas/ /'chi ba dgod par skye ba dang / /'bar ba dga' spyod pa dang / /mi mthun byed pa su pa ta/ /'byor pa rnams ni rim pa bzhin/ /
[\[90a.4\]]zla ba gang la gnas pa yi/ /lug la sogs pa'i khyim shes pas/ /de yi 'bras bu 'byung bar 'gyur/ /brlag pa bde legs 'chi ba dang / /ta Sh+Na'i nor thob gsod pa dang / /dga' ba nyams pa nges ba'i dgra/ /rgyal ba 'che ba legs 'ongs so/ /de ltar khyim gyi
[\[90a.5\]]cha shas kyis/ /'bras bu rim bzhin shes par bya/ /zla ba'i longs sbyod bzang ngan las/ /las dang bya ba nges par mthong / /cha shas bzang ngan gnas bltas te/ /dge mi dge las don 'grub 'gyur/ /thun phyed yongs su shes pa las/ /rigs ldan 'char bar shes
[\[90a.6\]]par bya/ /dgos 'dod thams cad 'grub pa'i phyir/ /shin tu gzab la spang bar bya/ /rA hu dang ni rigs ldan gyis/ /thun phyed bya ba nyams par byed/ /gang gis rigs ldan longs sbyod pa'i/ /thun mtshams gang yin mi shes par/ zas zhim zos kyang nad 'gyur zhing / /nad
[\[90a.7\]]pas sman 'thungs dug tu 'gyur/ /sbrul sos btab la khyung gis min/ /de phyir rigs ldan sbyar ba spang / /thun phyed brgyad du rab brjod pa/ /nyi ma'i dus su rA hu dang / /de bzhin rigs ldan 'char ba dang / /zla ba mig dmar gza' lhag dang / /phur bu pa sangs spen pa dang / /rim gzhin de rnams
[\[90b\]]
[\[90b.1\]]brgyad dang ni/ /bdun dang drug dang lnga dang ni/ /de bzhin bzhi dang gsum pa dang / /gnyis dang gcig ces bya ba rnams/ /gza' rnams so so'i thun byed min/ /ring thung mtshan nyid shes bya ste/ /mnyam dus chu tshod gsum dang ni/ /chu srang bzhi bcu rtsa lngar ldan/ /de yi thun phyed kun la sbyar/ /
[\[90b.2\]]gza' rnams kyi ni thun phyed brgyad/ /de la 'char ba nges par mthong / /lnga dang bzhi sogs sbyar zhes bya/ /thun phyed longs sbyod bdun gyis bsgyur/ /de la drug cus bgos thob pa/ /chu tshod du 'gyur lhag chu srang / /de ltar gza' rnams re re zhing / rang gi thun mtshams phyed du dran/ /zla ba la sogs drug la
[\[90b.3\]]sogs/ /de la rigs ldan 'char bar 'gyur/ /drug la sogs pa'i bye brag gis/ /bya ba thams cad sngar bzhin rigs/ /nyi ma'i chu tshod nyi shu drug /chu srang bco lnga'i sras mo/ /zla ba'i chu tshod nyi shu gnyis/ /lha mo chu srang sum cur bzhed/ /chu tshod bco lnga mig dmar la/ /chu srang bzhi bcu zhe lnga
[\[90b.4\]]yin/ /gza' lhag chu tshod bco lnga ste/ /chu srang stong bar yongs su grags/ /phur bu'i chu tshod bcu gcig ste/ /chu srang bco lnga zhes byar grags/ /pa sangs chu tshod bdun yin te/ /chu srang sum cu spen pa la/ /gsum dang bzhi bcu rtsa lngar brjod/ /de rnams rigs ldan thun mtshams te/ /las dang bya ba
[\[90b.5\]]thams cad la/ /ci la bab kyang gza' bar bya/ /'di ltar dus sbyor phyed pa ni/ /mnyam tshe dbyu gu gnyis dang phyed/ /de la gza' rnams dbang byed pa/ /chug gi grangs la bskor bar dran/ /nyin mo de yin lhang tshun ma/ /mtshan mo dbyu gu gnyis dang phyed/ /dus sbyor phyed pa'i bdag po rnams/ /lnga la rim pas bskor
[\[90b.6\]]ba yin/ /sngon pa'i longs spyod dus su ni/ /rigs ldan ce nas spang bar bya/ /dge 'joms sdig pa can de ni/ /spangs bas rang gi las kun 'grub/ /nyi ma nas ni pa sangs dang / /nyi ma nas ni phur bu sogs/ /nyin dang mtshan gyi dus sbyor byed/ /drug dang lnga ru 'gyur ba yi/ /de ltar dus sbyor phyed shes pa/ /
[\[90b.7\]]legs par rtogs sam gangs ri'i bdag /nyi ma mtha' yas zla ba la/ /nor rgyas mig dmar 'jog por dran/ /gza' lhag stobs kyi rgyu zhes bya/ /phur bu pad+ma pa sangs ni/ /pad+ma chen por shes par bya/ /spen pa dung skyong shes par bya/ /glu dang gza' bdun rim pa bzhin/ /shes par bya'o ri sras mo/ /brgyad
[\[91a\]]
[\[91a.1\]]pa rigs ldan nyid yin te/ /rA hu drag po'i gza' ru 'gyur/ /thun phyed longs spyod gza' rnams la/ /klu rnams 'char bar yongs su grags/ /chu srang bcu drug nyi ma'i dbus/ /spang bya gzhan la skyon med dran/ /pa sangs mtha' ma'i chu srang bzhi/ /gza' lhag sngon ma'i chu srang gnyis/ /
[\[91a.2\]]zla ba'i dbus su chu srang brgyad/ /spen pa'i mtha' mar chu srang bzhi/ /sum cu rtsa gsum phur bu'i dbus/ /mig dmar thog ma'i chu srang drug /bzang po'i gtam yin ri sras mo/ /rigs ldan 'char bra the tshom med/ /chu tshod phyed dang gsum la ni/ /dus sbyor phyed pa nges bar mthong / /drug dang lnga ni rim pa bzhin/ /
[\[91a.3\]]nyon mongs la sogs las shes bya/ /spen pa'i mtha' mar chu srang bzhi/ /gang yin rigs ldan 'char bar 'gyur/ /bya ba thams cad nyams byed pas/ /ci nas 'di ni spang bar bya/ /gza' yi cha la ci rigs ma/ /klu rnams 'char bar 'gyur ba yin/ /rgya mtsho drang srong mig dang ni/ /'byung
[\[91a.4\]]ba dang ni nor lha mo/ /ro ste nyi ma sogs rim bzhin/ /thun phyed sgra gcan drag po dran/ /'byung ba mig dang ro dang me/ /ri dang rgya mtsho zla ba ni/ /mig dmar rA hu zhes bya ba/ /gzhan gsad pa dang dug sbyor 'grub/ /de ltar thun mtshams bdun pa dang / /drug lnga bzhi gsum gnyis
[\[91a.5\]]gcig rnams/ /nyi ma la sogs rim pa bzhin/ /klu yi drug de ci nas 'dzem/ /ji ltar nyi ma la sogs pa/ /gang la khyim ni 'pho ba na/ /mtho ris la sogs bdag po rnams/ /rim pa bzhin du shes bar bya/ /'pho ba bcu gnyis bdag po ni/ /sdig can gyur na mi dge byed/ /
[\[91a.6\]]bsod nams kyis ni dge bar ston/ /'dren mas 'bring bor 'gyur ba ste/ /mang nyung las ni dge mi dge /'bras bu mthong bar 'gyur ba yin/ /lha mo dbyangs 'char zhes bya ba/ /dgos don ma tshang med pa yi/ /rgyud 'di bla ma'i man ngag las/ /the tshom med par shes bar 'gyur/ /
[\[91a.7\]]'khor lo'i mtshan nyid mang po rnams/ /gzhung gi mthar thug 'di las shes/ /gang tshe bla ma'i man ngag bral/ /de tshe bstan bcos gzhung 'di spangs/ /gang zhig thams cad ltas 'di las/ /'bras bu mang po mthong bar 'gyur/ /thams cad mkhyen pa'i skye bos kyang / /
[\[91b\]]
[\[91b.1\]]don med dga' bas 'dir zhugs na/ /bshad pa'i 'khor los 'dri phyed la/ /'bras bu phral du mthong ba yin/ /skyes pa'i gnas skabs 'khor lo dang / /dus kyi 'khor lo ri sras mo/ /a ba ka ha Da nyid dang / /sha ta pa ta seng ge'i gdan/ /de bzhin rgyan gyi 'khor lo dang / /
[\[91b.2\]]mdzes ma mthong ba'i 'khor lo ste/ /de rnams 'bru yi bye brag kun/ /bshad do dba' bos phyag byas ma/ /rA hA'i 'khor lo mang po yang / /mdor bsdus brgyad bshad ri sras mo/ /khyad par yud tsam 'khor lo 'dis/ /'bras bu chen po sbyin pa yin/ /bzang
[\[91b.3\]]mo de snyed bshad pa 'dis/ /kun la dbyangs 'char nges ba yin/ /dbyangs 'char spong ba'i blun po ni/ /nor bu phyugs la ji ltar bur/ /kha yi nor bu dpal min bzhin/ /skyes bu blun pos mchog 'di smod/ /the tshom med cing 'jigs med pa/ /g.yul las
[\[91b.4\]]rgyal ba sed ge 'dra/ /rjes su bsngags pa'i stong grags cig /'di yi tshad mdzod lhas mchog ma/ /the tshom thams cad gcod pa'i rgyud/ /lha mos gsang ba las kyang gsang / /mchog tu gsang bas rna bzhi ba/ /shin tu spas 'grub lha mo kye/ /sdig pa la
[\[91b.5\]]brtson g.yo sgyu can/ /khro zhing ma rungs las la dga'/ /med pa pa dang rgyud 'tshong ba/ /gus med rnams la sbyin mi bya/ /bla ma la gus sems zhi ba/ /bden smra rtag tu dge la brtson/ /bstan bcos dam pa rnyed dka' ba/ /'di la sbyin bya las mchog ma/ /dpal ldan khyu
[\[91b.6\]]mchog rgyal mtshan las/ /grub thob ut+la la dbyu gu des/ /dbyangs 'char bstan bcos 'di nyid ni/ /sa steng 'jig rten gsal bar mdzad/ /'di ni g.yul las rnam par rgyal ba'i rgyud kyi rgyal bo las lhag pa'i las sna tshogs bstan pa chen po ste le'u bcu ba'o// //g.yul las rnam par
[\[91b.7\]]rgyal ba zhes pa'i rgyud kyi rgyal bo dbyangs 'char ba zhes bya ba'i bstan bcos rdzogs so// //rgya gar gyi mkhan po ba N+Di ta dpal dza ya A nan+da chen po dang / /bod kyi lo tsA ba dge slong rmongs pa'i gnyen po dgos 'dod thams cad 'byung bas bsgyur cing zhus te gtan la phab pa'o// //
[\[92a\]]
[\[92a.1\]{D4323}]@/ /tshe'i gnas skabs kyi 'bras bu gnod pa 'byung ba zhes bya ba'i las bzhugs so// @##/ /'phags pa 'jam dpal la phyag 'tshal lo/ /gza'i gnod pa spang ba'o/ /nyi ma la me ltar mchod par bya'o/ /zla ba la klu mchod par bya'o/ /mig dmar la khyab 'jig gi tshogs kyi bdag po
[\[92a.2\]]mchod par bya'o/ /lag la de bzhin gshegs pa mchod/ phur ba la lhag pa'i lha mchod/ /pa sangs la gzhon nu ma mchod/ /spen pa la lam mdo'i lha mchod/ rA hu la la dur khrod du tshogs bdag mchod/ ke tu ma mchod rten mchod par bya'o/ /nyi ma la zas/ zla ba la zas mi tig sbyin par bya'o/ /mig dmar
[\[92a.3\]]la gser sbyin par bya'o/ /gza' lhag dang phur bu la gser sbyin par bya/ pa sangs la lnga tul pa/ spen pa la nya/ rA hu la la 'char sbyin par bya'o/ /ke tu la rin chen sna tshogs sbyin par bya/ /nyi ma la sbyin sreg gi cho ga bya/ sems can la phan pa'i chog zla ba la bya/ mig dmar la gtor ma'i cho ga bya/ gza'
[\[92a.4\]]lag la 'chos pa'i cho ga bya/ phur bu la 'bri ba dang klog pa'i cho ga bya/ pa sangs la chu'i cho ga bya/ spen pa la dbang bskur ba'i cho ga bya/ rA hu la la rab gnas dang zhi ba'i cho ga bya/ ke tu la rje btsun bzhengs ba'i cho ga bya/ kun la rig byed kyi cho ga rim gro dang / rdo rje rnam 'joms dang /
[\[92a.5\]]gdugs dkar po can dang / lhag pa'i lha'i bden pa dang / de rnams kyi cho ga bcom ldan 'das la bsnyen bkur ba la sogs pa'o/ /tshe'i gnas skabs kyi 'bras bu 'byung ba'i gnon pa zhes bya ba'i las rdzogs so// //rgya gar kyi mkhan po dpal tsha ya A na n+da dang / /lo tsA ba dge slong
[\[92a.6\]]rmongs pa'i gnyen po dgos 'dod thams cad 'byung bas lam bu'i grong khyer se lo gang bu'i gtsug lag khang du bsgyur cing zhus te gtan la phab pa'o/ /dus sbyor bdun pa'i dus su nyi ma 'char bar gyur pa de'i tshe nad kyis thebs par 'gyur/ mig dmar 'char ba de'i tshe rma 'byung bar 'gyur ro/ /
[\[92a.7\]]spen pa shar na de'i nor nyams par 'gyur ro/ /de'i phyir de rnams spang bar bya'o/ sgra gcan shar bar 'gyur pa de'i tshe dgra brlag par 'gyur ro/ /zla ba shar ba gyur pa de'i tshe rgyas par 'gyur ro/ /gza' lhag shar bar gyur pa de'i tshe g.yul las rgyal bar 'gyur ro/ /pa sangs shar bar gyur
[\[92b\]]
[\[92b.1\]]pa de'i tshe rdzes rnyed pa dang / /bde bar bcas te bud med dang lhan cig par 'gyur ro/ /gal te yang dag pa'i dus thams cad 'char bar 'gyur ba de'i tshe 'grub par 'gyur ro/ /paN+Di ta dza ya An n+da dang lo tsA ba shes rab Rin chen gyis 'gyur rdzogs so// //
[\[92b.2\]{D4324}]@##/ /rgya gar skad du/ tsuDa ma Ni nA ma/ bod skad du/ gtsug gi nor bu zhes bya ba/ /thams cad mkhyen pa la phyag 'tshal lo/ /kai lA sa ri'i gnas mchog tu/ /bstan bcos dbyangs 'char zhes bya ba/ /g.yul las rnam par rgyal ba bshad de/ /de'i don shin tu gsal bar 'dir bshad de/ /la la
[\[92b.3\]]ni gzhung nyid kyis dkrugs shing / /rigs la sogs pa shin tu bsdus sa mgo yid rtogs pa dang / dum bu drug la sogs pa'i dus sbyor rnams dbyangs 'char ba'i rtsis de lta bu yin pas/ de dag lag len du dril te bshad pa dang / man ngag snying gtam du bshad pa dang / /snyan dngags dang sdeb sbyor
[\[92b.4\]]spangs te don khol bur phyung ba dang / bu rnams la yang ste bkag pa ni 'di'o/ /bcom ldan 'das zhes pa nas bshad du gsol zhes pa'i bar du bstod cing zhus pa'o/ /lam lnga zhes ba nas klu rnams 'char ba zhes pa ni lha mos 'khor lo rnams sdom du zhus pa'o/ /sngon tshe zhes pa nas mi dgos zhes pa yan
[\[92b.5\]]chad ni/ /rgyud 'di'i byung tshul dang / /grags phyogs dang / nyan par rna gtad bskul ba dang / /rgyud rnams kyi rtsa bar gdams pa dang / lta brtogs pa la ni dgos par bshad pa'o/ /lus gnas zhes pa nas ltas kyi mi dge bshad ces pa yan chad ni/ /rlung dang ltas kyi rim pa ste go bla'o/ /tshes zhes pa
[\[92b.6\]]nas tha mal zhes pa yan chad ni/ /zhag gcig la dbugs nyi khri chig stong drug ste drug brgya rgyu zhing / chu srang dang dbyu gu'ang des shes so/ /dbugs kyi grangs ni zhag gcig /chu srang ni zla ba gcig /dbyu gu ni lo gcig ste/ /nyi khri chig stong drug brgya'i grangs la/ /bcu gnyis kyis bgos pas/
[\[92b.7\]]nor 'di dus sbyor kyi phung por 'gyur ro/ /brgyad kyis bgos pas nor ni thun du 'ong zhing / /rgyal mtshan la sogs pa yang 'char ro/ /de dag la lam lnga yod de/ sa dang / /chu dang / me dang / nam mkha'o/ /de dag kyang snam bug gi g.yas g.yon/ stong 'og /dbus rnams la
[\[93a\]]
[\[93a.1\]]rim pa bzhin rgyu'o/ /sa la sogs pa 'byung ba re re la sum brgya bzhi bcu zhe dgu'i dbyug gi dbugs rgyu'o/ /sna bug g.yas rgyu nyi ma g.yon rgyu zla ba/ gnyis ka rgyu ba sgra gcan/ g.yos lho g.yon byang / khyim 'phrin las ring thung rnams gzhung nyid la gsal lo/ /mig dmar
[\[93a.2\]]me/ spen pa chu/ nyi mas/ sgra gcan/ lag pa nam mkha'/ gzhan rnams ni sgra gcan nam mkhar bzhed do/ g.yas pa'i 'byung ba dag gzhung na gsal lo/ /de dag gi lam lnga'i rim pa'o/ /sum cu gnyis kyi ming yig shar ba de byis pa/ de nas bgrangs pa'i gnyis pa'i gnyis pa gzhin/ gsum
[\[93a.3\]]pa lang tsho/ /bzhi ba rgan/ /dga' ba rim bzhin des go zhing / zhib par gzhung las shes so/ /le'u dang po'o// //gtso bor dus sbyor ston pas/ de yang lo 'di dus sbyor ston pas yin zhing / 'bras bus zhag gcig gi dum bu la 'byung bas/ de'i rtsis rlung grangs la lta ste/
[\[93a.4\]]zhag gcig rtsis pa nas/ khyim bdag yan chad ni/ dus bcu gnyis kyi 'khor lo rnams kyi dang po ste rtsa ba yin no/ /khyim dbang ba yang 'dis shes so/ /dus sbyor kyi 'khor lo/ 'og ma rnams 'di'i steng nas lta ba yin no/ chu bdag ngan zhes pa yan chad ni/ dus sbyor gyi nus pa che chung
[\[93a.5\]]phyogs kyi stobs kyi tsa kra'o/ zla ba bcu gnyis kyi nyin mtshan gyi dbyu gu go sla'o/ /nyin mo du dbang ba'i chu tshod la brgyal kyis bgos pas nor gyi thun phyed do/ /mtshan mo yang nor lhas bgos pas thun phyed ces te/ 'di ni mtshon cha dar can lta bu sgra gcan lag la che/ chu srang ni blos sbyong
[\[93a.6\]]skar ma gnyis dang / dbyu gu bco lngas khyim gcig rdzogs/ des gzhan rnams shes so/ /gzhan yang zhes pa ni yan lag lnga rtsis kyi nyin skar dag pa la zer ro/ /'di phyogs ni zla ba la dbang ba'i khyim bcu gnyis kyi nyi ma'i 'pho ba'o/ /lug la sogs par 'phos pa'i 'das pa'i
[\[93a.7\]]zhag du lon gnas gnyis su bya ste/ nyi ma zhag re zhing chu tshod bgo zhing chu srang nyi shu rtsa lnga za bas steng bzhi 'og nyi shu rtsa lngas bsgyur ro/ /drag cus bgos lhag dbye/ nor steng du gzhug /phyed lhag na gcig sbyin no/ /steng du drug cus bgo bar bya zhing / nor gyis chu srin la sogs byang bgrod
[\[93b\]]
[\[93b.1\]]drug yang bri/ ka ra ka sogs lho bgrod drug la bsnan pas 'pho ba'i chu tshod dag par 'gyur/ chu tshod du 'das lta ba de/ /rgya mtsho chu dang zla ba la/ /lug dang srang la drug sbyin bya/ /glang dang bu mo rang sar gzhag /'khrig pa seng ge brgyad dor bya/ /ka ra ka gnyis la bco brgyad dbri/ /sdig nya gnyis
[\[93b.2\]]la bcu sbyin zhing / /gzhu dang chu srin bum pa ni/ /gsum la nyi ma byin pa la/ /lug dang srang la drug sbyin bya/ cha bdun grib mar bcas pas bgos pas thob pa'i nor ni snga dro chu tshod 'das pa yin/ phyi dro lus pa nyid du 'gyur ro/ /'di dus sbyor bcu gnyis la sogs la ngos 'dzin na/ de'i dus
[\[93b.3\]]kyi chu tshod ni 'ongs pa drug cus bsgyur bar bya/ des ni dbyu gu yang chu srang gi phung por 'gyur ro/ /de la lug la nyis brgya lta bu khyim rang rang gis bgo'o/ /lug sogs drug la yas kyis dbri zhing / srang sogs drug la mas kyis dbri'o/ /ma ldang ba de ta t+kal yin no/ /de ni nyin zhag
[\[93b.4\]]gcig gi bcu gnyis cha'o/ /'phel ba de las gnas lnga byed na/ lhag sum cus bsgyur ba la khyim chu srang gis bgos pas/ nor ni cha shas yin bas tat+kal 'og tu bri'o/ /lhag drug cus bsgyur zhing / /thob pa dbyu gu yin zhing / de'i lhag drug cus bsgyur bas thob pa chu srang yin/ de'i lhag drug
[\[93b.5\]]gis bsgyur bas thob pa dbugs yin no/ /gnas lnga zhes ni de la zer/ dus drug dag gam lta ba dang / /dum bu drug gi don du yang / /tad+kA la chu srang sum cus bsgyur/ /de la 'og gi ca shas gzhug /de 'ang drug cus bsgyur zhing chu tshod gzhug /stong dang brgyad brgyas de la bgo bar bya/ /nor ni
[\[93b.6\]]dus sbyor gcig gi rang bzhin te/ /gong gi de dang mnyam na dag pa yin/ /dag par ma gyur mnyam pa'ang min no/ /cha shas drug cus bsgyur chu tshod steng du gzhug /de ni dum bu lnga'i dgod bya yin no/ /de la dgu brgyas bgos nor dus sbyor phyed pa'o/ /drug brgyas bgos nor sum cha yin/ /
[\[93b.7\]]nyis brgyas bgos nor dgu cha yin/ brgya dang bcu yis bgos nor ni/ /bcu gnyis cha ru 'gyur ba lags/ /drug cus bgos ba'i nor ni sum cu'o/ /de ltar dum bu drug ste 'di rnams thams cad la phyed pas lhag la re re steng du sbyin par bya'o/ /'di rnams rgyud kyi bcud lta bu yin zhing /
[\[94a\]]
[\[94a.1\]]'o ma'i bcud mar lta bu'o/ /dum drug gis ni gsal ba'i mig dang 'dra ste thams cad mthong ngo / /dmag dang / rkun ma/ rdzas/ byed las/ bzang ngan/ chags ka thams cad la gnod drug rim gyis rdzas dang 'dra'o/ /dus 'di rtsis rnams kyi gzhi
[\[94a.2\]]ma yin pas sbyin par bya'o/ /khyim bdag gal che 'di bzhin rtsis te/ lug dang sdig pa'i mig dmar yin no/ /glang dang srad ni pa ba sangs yin no/ /'khrig pa bu mo lhag pa'i zhing yin no/ /ka ra kaT zla ba'i khyim yin pas/ seng ge nyi ma'i zhing yin/ gzhu dang nyi phur bu'i
[\[94a.3\]]zhing yin/ chu srin bum pa spen pa'i zhing lags pas bdag po rnams kyi 'bras bu bzhin brtsi'o/ /brtan g.yo/ zhi drag /pho/ mo/ sdig /bsod/ mnyam/ mi mnyam rnams zhig par rgyud nyid phag gsal zhing / tat+kal nas bgrangs ba'i bdun pa na mthong ba yod pa'o/ /rkang ba zhes
[\[94a.4\]]pa ni zhib rtsis so/ /stobs ni go sla'o/ /dgra grogs ni gal che bas rgyud nyid ji bzhin par blta'o/ /tad+kA lan mig dmar yod cing / bdun pa na phur bu yong na gza' gnyis ka'i 'bras bu 'bras bu 'byung ngo / /des gzhan yang 'gre'o/ /khams ni zla ba phur bu yin zhing / pa sangs mig
[\[94a.5\]]dmar rnams rtsa ba yin no/ /rtsa ba na shing dang / gos dang / ras dang / dar la sogs pa rdzas rtsa ba'i rigs so/ /lhag pa srog chags rigs yin no/ /nyi ma spen pa ni lha dang rkang ma ngas kyi rigs yin no/ /'di rnams rgyud nyid la 'khor yang bdag po gza' nad yin pas 'bras bu 'byung
[\[94a.6\]]pa la sogs pa med do/ /le'u gnyis pa'o// //bsam pa zhes pa nas don gsal tshig pa yan chad ni zhu ba po'i mtshan nyid ni gal che'o/ slob dpon gyi mtshan nyid go sla'o/ /'dri ba'i dus su zur gsum dang / gru bzhir zhi ba'i gza' shar zhing / gzhan rnams su sdig gza'
[\[94a.7\]]shar na/ 'dri byed kyi don 'grub ste/ u ba tsa ya 'di khyad par du don gnyer ba ring thung la shis so/ /tat+kA la zhes pa nas/ zhib tu brtag yan chad ni/ dus sbyor dum bu drug gi bzang ngan/ rigs/ rnyed/ mi rnyed/ rkun ma ngos 'dzin/ ma brjod lkog gyur gyi rtsis phyi nang rgyal pham/ 'dum/
[\[94b\]]
[\[94b.1\]]mi 'dum/ tshe ring thung / 'ong mi 'ong / sbed ba'i sa/ kha dog /rmi lam rnams bshad pas/ rgyud nyid las shin tu zhib par gsungs te/ blos zhib par brtag go /smra shes pa yan chad zas dkon mod kyi rtsis so/ /rkun ma ngos 'dzin lo grangs kyis ngos 'dzin pa ni go sla'o/ /bu mo skye ba la
[\[94b.2\]]sogs pa gzhung nyid na zhib cing ma 'grig pas kho bos rgyas par bshad do/ /le'u gsum pa'o// //rkang pa brgya ba'i 'khor lo 'dis/ gshin rje lto ba'i tsa kra 'di dag byed pa yin no/ /gal che ba thams cad du ming gi skar ma shes shing mthong ba ni sgra gcan gyi rkang pa dgu dang nyi ma'i
[\[94b.3\]]nyi ma dang / mig dmar gyi me dang / phur bu'i drug dang / spen pa'i nor rnams dang / /lhag gi bdun dang / pa ba sangs kyi lnga pa rnams mthong ngo / /zla bas g.yon du bskor ba'i nyi shu gnyis mthong ngo / /'khyud pas lus la lan tsha sna tshogs pa 'byung zhing / stobs bzhis 'jigs zhes pa ni
[\[94b.4\]]'di kho nas yin pas ming spo/ gos bsgyur yul nas 'bros pa la sogs bya'o/ sol ba ni drang srong gi nad dang / /dug ro rnying pa dang / mdze nad dang / gcong nad kyis zin zhing / srog dang bral ba la nye'o/ /du bas ni blo'i sdug bsngal ba dang / gtam ngan 'byung ngo / /stong gis sna
[\[94b.5\]]khrag dang / khrag nad 'byung ngo / /'di dag kun la 'chi ba slu'i lugs bzhin/ lha dang rlung bzung ba dang / dbang phyug gi skyabs kyis 'tsho bar byed do/ /mthongs ni gzhung nyid la gsal lo/ /sha la ka yis bag ma brtsi'i/ stobs bzhi yis mi dang rta la sogs pa'i thug
[\[94b.6\]]dbye ba brtsi'o/ /nyi ma gar gnas pa las dang bya ba ci byed kyang ngan pas/ a ta mi ta yang brtsi'o/ /mdung chen chag kyang bag ma dang / don gnyer ba rnams la gal che'o/ /grong dang grong gi bya ba la/ phan yon chen po'i tsa kra gal che'o/ /ba ri g+ha'i tsa kra ni dgos pa chung ngo / /
[\[94b.7\]]be ra mu ba'i tsa kra ni/ lo gcig gi chags ka brtag pa la dgos so/ /le'u bzhi pa'o// //sngags la drag pa'i phyir a ba ka ha zhes bya ba'i tsa kra'o/ /glang chen mche ba'i tsakra 'ang zer ro/ /'di ni 'dis rgyal po bya ba dang / dmag dpon dang / gral dpon bya ba dang / /
[\[95a\]]
[\[95a.1\]]lha khang brtsig pa dang / lha bzhengs pa dang / rngams che ba'i las la mig gi 'bras bzhin gal che'i/ /bel se ga'ang 'di'i nang na zhib bas ltad mo dang ston mo gal che'o/ /rus spal 'khor los yul gyi bde sdug dang / legs nyes shes pas zhi drag gi gza' la
[\[95a.2\]]blta'o/ des pa tsakra ni rgyal po'i bla mchod dang / mi dpon gyi g.yog byed pa dang / /rang las che ba rnams brtag go /le'u lnga ba'o// //'khor lo bdun kyi gdan la brten nas/ rlung rgyu ba'i yun nam ring thung blta ste/ 'chi ltas dang / na tsha dang / kha smras dang / de rnams shes te/
[\[95a.3\]]rlung rgyu ba yun ring 'chi/ 'bring nan/ yun thung na kha smras 'ong ngo / /tshe tshad ni lo bdag dang skye skar dri ste/ /blo zhib na brtan no/ /gza'i lo bdag re re zhing yang dge mi dge gzhung nyid kyis bgo'o/ /skyes bu dus ji tsam na skyes pa'i dus kyi nyin skar kha la dgod/ de nas rtsi'o/ /'di nas skye
[\[95a.4\]]ba brtag pa'i chog ste/ gzhon pa kha byang gi rtsi'o/ /le'u drug pa'o// //lam gyi 'khor lo la sbrul gyi lus la rtsa gsum la sogs pa gzhung nyid kyis go zhing / de dag la zhi drag gi gza' gang gnas blta'o/ /lam du zhugs pa'i nyin zhag la dbang ba'i skar ma dang / rgyud gcig
[\[95a.5\]]pa'i rtsa la gza' dang gnas pa'i 'bras bu 'byung ngo / /sa tshigs ji tsam du 'byung na/ 'gro sar dpag tshad du yod pa de rtsa rgyud la gnas pa'i gza' de yis bsgyur/ 'khor los bgo nor ni 'gro la ma yin/ lhag ma bzhis bsgyur/ 'khor los thob pa ni/ mda' 'phen drug cu'am rkang pa
[\[95a.6\]]gcig yin no/ /lhag ma drug cus bsgyur cing thob pa ni mda' rgyad gang du 'gyur ba yin no/ /sa yul 'di nas brtses pa'i dro lam kyang la/ mda' 'phen rnams 'di'i 'bras bu 'byung zhes bya'o/ /rgyan gyi tsakra ni ming yig nyer gnyis rang gis bsgyur te/ brgyad kyis bgos ngas thob pa'i
[\[95a.7\]]lhag ma la ba lta'o/ rgyal mtshan la sogs 'char ro/ /'das pa'i dbyu gu la brgyad kyis bgo/ de ni rgyal mtshan pa 'char ro/ /re re zhing gza' bdun kyi bdag po yang yod do/ /ming yig mnyam na 'dum zhing / bza' mi 'ang 'grogs lugs yun ring ngo / /mi mnyam na gang mang rgyal lo/ /
[\[95b\]]
[\[95b.1\]]ya dang zung gnyis gnyis ya rgyal bar bshad do/ skyes bu'i lus la skar ma bkod do/ zla ba gnas pa'i thog tu rma 'ong ngo / /dgu cha'i dum bu ni gzhung nyid nas gsal lo/ /tri shU la yi tsa kras ni 'khrug pa 'ong mi 'ong dang / /ming skar blta ste rgyal pham dang rtsed mo dang / bar dang yul rnams go
[\[95b.2\]]sla'o/ /zhabs skud kyi tsakra ni mang bkod do/ /brtag pa'i 'khor lo'o/ /nyin skar nas mgo btsugs te skyes bu'i la dgod do/ /de la rang gi ming skar gar babs blta'o/ /dge sdig gzhung na gsal lo/ /'di ni chags ka brtag pa'i 'khor lo 'ang zer ro/ /re mig bcu bzhi ba'i 'khor lo
[\[95b.3\]]'di/ smig rgyu lta bu la khyad par du gal che ste steng rnams rgyal zhing / 'og ma rnams pham mo/ /rigs gsum gyi 'khor lo ni lhan cig sdod pa rnams la brtag ste gza' mi dang dpon g.yog gshis ma log pa gal che'o/ /mig ni kha 'phos so/ /a ka la sogs pa sde brgyad kyi tsakra ni/ spyir rgyal
[\[95b.4\]]pham kun la dgos shing / /khyad par du / sho dang rgyan len pa dang / /thug 'gyed pa dang / glang po che 'thab pa rnams kyi las so/ /'dab chags brgyad ni las dang bya ba gang la 'ang dgos te/ zla ba zhag dus tshod rnams stobs che ba la bya'o/ /shar du rgod/ nyi ma 'phred zla thams cad
[\[95b.5\]]tshes gcig dang dgu 'di rnams a'i ming can shar du stobs che'o/ /tshangs pa'i tsakra 'di sdod la la brtag ste/ gnod pa bzhis ni srog dang bral bar 'gyur zhing / gsum gyis ni yun ring / gnyis kyis kha smras 'ong / gcig gis don nyams/ de bzhin du zhi gza' la
[\[95b.6\]]yon tan grangs mang ba bzhin che'o/ /'dri ba'i nyin par skar ma gang la gnas pa nas kha la dgod cing / klu'i 'khor los nad pa rnams brtags te bden pas brtag go /dpon g.yog dang bza' mi/ rje 'bangs/ dpon po rnams la zam pa/ mda' gcig gi stong la/ las tshur
[\[95b.7\]]thug pa bzhin te/ shin tu bden zhing gal che bas rtsa gsum la blta'o/ /gdugs kyi 'khor los ni phyogs kyi rgyal po ston te bden pa nyung ngo / /tha skar la sogs zhes pa nas/ rim bzhin du zhes pa yan chad ni/ yul de la skar ma dang zong rnams dgod pa'i lugs so/ /
[\[96a\]]
[\[96a.1\]]spen pa gang la gnas pa nas mi rnyed cing dkon pa'o/ /'pho ba'i rgyu skar tshes bsres te zhes pa'ang 'di dang sbyar ro/ /seng ge brtan ni ming dang 'dra ste/ /bden pa bzhi brtan no/ /mda' gzhu ni skyes bu mda' 'dzin rnams la dgos te/ g.yas g.yon ni steng 'og go /rang
[\[96a.2\]]gi skyes skar dang ming skar/ stong la song na 'chi/ na/ 'pham/ rma 'bab po/ rtse la song na thams cad rgyal lo/ /ral gri ni go sla'o/ /ya tra na ltad mo ste/ 'di bum pa bzhis brtag go/ /nyi ma gnas pa'i phyogs ltad mo la sogs byas na 'chi zhing rma 'bab/ rta 'gyel/ lug 'chi/ glang chen
[\[96a.3\]]gum rtsed mo bsdums stong par 'gro'o/ /nyi ma dang bral na dgos pas rang rgyud gang ste bzang ngo / /byes su song ba rnams la pad+ma'i 'khor los brtag ste/ shin tu bden zhing gzhung nyid nam sbas pas gsal lo/ /bre'i 'khor lo ni/ thub pa'i tshogs rnams la gzhan du zhib par bshad do/ /
[\[96a.4\]]le'u bdun pa'o// //byis pa skyong gi rdzong ni gzhung nas ji ltar bshad pa bzhin/ khyad par bsrungs pa rnams la gces so/ /rdzong dang / rdzong dag gi ming skar la dgra ma dar gces so/ /b+hi tri rang gal che'o/ /srin po'i rdzong 'dis gzhan 'bebs pa la gal che ste/ dus rA hu la rgyal
[\[96a.5\]]bo yin pas stobs che'o/ /gza' gzhan rnams blon po yin pas gzhung pa bstan to/ /rtsa ba'i sgra gcan la rnab g.yas pa bstan/ skar ma rnams zas kyis bcos shing / gza' bdun gyi gos chas su zhugs te/ dus sbyor gyi gnas brtse zhing nyi ma la rgyab bstan/ zla ba mdun du bzhag ste/ /
[\[96a.6\]]thun phyed pa'i sgra gcan dang bsdongs nas 'bebs pa yin te/ /rtsi ta'i don kho na'o/ /chu'i mtshan nyid la yul de'i mi'i 'dri tshig dang po bzung ste brtag go/ /sde tshan 'dom/ dbyangs 'khru/ gsal byed sor/ des shes so/ /b+hi tshan rA hu ni rdzong bdag la che bas brtag go/ /nyi zla'i
[\[96a.7\]]stobs las che'o/ /drag gza' nang du chud/ zhi gza' phyi ru gnas na/ 'bebs mi 'grug pa rnams kyi bsam pa 'grub/ de las bzlog na bsrungs mkhan rgyal lo/ /rigs kyi nus pa ni rtsis bde'o/ /le'u brgyad pa'o// //grub bzhi zhes pa nas/ rnam par phyed zhes pa yan chad ni/ /
[\[96b\]]
[\[96b.1\]]rA hu'i rtsid rnam pa dgu ste/ mkhar len la khyim gyi rA hu gces so/ /drag las la rtsa ba'i rA hu gces so/ /gtad la yud tsam gces so/ /rim grol ches kyi rA hu gces so/ /sa bon la sogs la dkar nag gi rA hu gces so/ /ba gam la nyi ma la sogs pa'i rA hu gces so/ /thun phyed
[\[96b.2\]]pa ni mtshon la dar gyis zhugs pa dang 'dra ste/ kun la gces pas 'di kho na blta'o/ /le'u dgu ba'o// //spen pa'i tsakra 'dis gzhon pa'i skyes skar dang rgan pa'i ming skar blta ste/ dge sdig gzhung nas bshad do/ /bya khyung ni go sla sde bdun du rung ngo / /biSh+Ti brgyad po 'di ni/
[\[96b.3\]]don bsgrub pa dang / 'gro don bya ba dang / khyad par du lha 'dre'i las byed na gal che zhing dgos so/ /tshes la dbang bas brtag pa zhib tu bya'o/ /rnal 'byor ma brgyad ni/ bre'i 'khor lo dang / lam lnga dang mthun nus pa che bas/ phan gnod kyi 'khor lo la gces so/ /dus sbyor byed
[\[96b.4\]]pa 'di rnams mngon yang nus pa chung bas brtag pa dka'o/ /rigs ldan ni klu brgyad yod do/ de bzhin du gza' bdun/ rA hu dang brgyad yod pas/ thun phyed pa'i rA hu la bltas te/ rig ldan dus su las ci'ang spang zhing / khyad par du zas/ sman/ gtam/ bsreg /nad pa'i las rnams spang
[\[96b.5\]]ngo / dgos nor kun 'byung zhing / cha shas phra ba gtam la 'bebs shing / gnad che bas gdams pa yang 'di kho na zab po/ /rgyud kyi 'khrugs bsdebs dang / mang ba bsdus shing nyung ba bshad de/ gal che ba rnams zhib tu byas la/ mi go ba rnams go sla bar smyos pa'o/ /
[\[96b.6\]]mig nang nus 'bras bu bzhin/ 'di dang rgyud do/ /le'u bcu pa'o// //dpal gtsug gi nor bu zhes bya ba rdzogs so// //rgya gar shar phyogs kyi baN+Dita dpal lhan cig skyes pa'i zhal snga nas dang / u rgyun pa rin chen dpal gyis ljongs te rA hu'i tir bsgyur
[\[96b.7\]]ba'o//[ {D4325}]@##/ /rgya gar skad du/ A yu gaNi ta pha la bra ka sha nA ma/ bod skad du/ tshe rtsis kyi 'bras bu gsal bar byed pa zhes bya ba/ 'jam pa'i dbyangs la phyag 'tshal lo/ /gnas skabs bzhin shes skyes bu yis/ /dang po'i gnas skabs gsal 'dod na/ /mkha'
[\[97a\]]
[\[97a.1\]]nyi drug sogs lo yis bsgyur/ /de la mkha' nyis bgos thob lo/ /dag na kun bsdoms mkha' nying grub/ so so'i me rnams mkha' dus mas/ /bsgyur te mkha' nyis rnyed brtan pa'o/ /rang rang brtan pa drug sogs bsgyur/ /mkha' dus me yis thob pa lo/ /
[\[97a.2\]]lhag ma mkha' mes thob zla ba/ /de yi lhag ma zhag tu 'gyur/ /dag na rang lo'i 'gro ldog nges/ /dang po'i cha shas des rgyas shes/ /brgya sogs gsum la'ang drug la sogs/ /gza' dgu so so'i lo yis bsgre/ mkha' dang nyi mas thob pa lo/ /lhag la nam mkha' me yis
[\[97a.3\]]bslu/ /thob pa zla ba lhag ma zhag /de nas so so'i lo rnams kun/ /mkha' dus me yis bsgyur bar bya/ /zla ba mkha' la mes bsgres pa sbyin/ /mkha' ros rnyed pa brtan pa zhag /lhag ma drug cus thob chu tshod/ /de nas rang rang brtan pa rnams/ /drug la sogs pa'i rang los bsgre/ /mkha'
[\[97a.4\]]dus mes bgos thob pa lo/ /gal te rnyed par ma gyur na/ /mkha' mes bgos pa zla ba bya/ /de yi lhag ma zhag tu 'gyur/ /dag na lnga sogs rang gi lo/ /dgu tshan re la 'gro ldog nges/ /cha shas phyi ma rgyas pa'o/ /cha shas re re drug cha re/ /phri bas brtag pa'ang drug cha 'bri/ /de ni
[\[97a.5\]]rtsis kyi gzhi ma yin/ /bsgyur dang 'god byed mtshungs par ldan/ /de ltar zla klu rnams gzhi shes/ /gzhan yang tshe yi snod 'brid dang / /bslu zhing bsrong ba'i cho ga rnams/ /khong du chud nas ston par gyis/ /rdo rje'i tshig 'byed lde mig 'di/ /ji snyed mkhyen pas bsgyur ba'o/ /tshe
[\[97a.6\]]'bras kyi rtsis gsal par byed ba ma na pu ru thas mdzad pa/ /a+thi ni ka ra kaTa'i bram ze lag ma ti dang / mkha' 'gro rdo rjes bsgyur//[ {D4326}]@##/ /rgya gar skad du/ swa rod ya a rA saM gra ha/ bod skad du/ dbyangs 'char ba'i don bsdus pa/ 'phags pa 'jam dpal
[\[97a.7\]]gzhon nur gyur ba la phyag 'tshal lo/ /mgon po dus gsum sgrib pa med/ /thams cad mkhyen pa la phyag 'tshal nas/ /dgos pa thams cad byed pa yi/ /rgyud kyi don bsdus bshad par bya/ g.yul las rgyal bar 'dod pa yis/ /dbyangs 'char rgyud kyi don bsgrub pa/ /legs
[\[97b\]]
[\[97b.1\]]brtags la kun byed pa yin/ /dga' ba ster 'di mnyan par gyis/ /gang du yid ni dag pa la/ /mi rtag phyir ni 'di mi dgos/ /'jig rten gsum gyi byed pa'o/ /sems 'di gcig pu yin pa'i phyir/ /dus gsum dus med ma rtogs pa/ /bde ba 'dod pas 'di bsgrub bya/ /sdig pa'i
[\[97b.2\]]gza' yis gnod byas pas/ /skar ma ji bzhin las mi bzad/ /khyim dang 'gros kyi bye brag gis/ /gza' yi las kyang so sor mthong / /ji ltar gsungs pa'i bdag po rnams/ /gnod pa'i dbang gis gzhan du 'gyur/ /'di ltar mkhan po 'dri byed dang / /rgyu dang 'bras bu bzhi
[\[97b.3\]]zhes dran/ /mkhan po mkhas shing bye breg shes/ /spro zhing blo gsal yid gzhungs pa/ /'dri byed le'u gsum pa las/ /ji ltar gsungs ba'i mtshan nyid can/ /rgyu yi mtshan nyid ces bya ba/ /lus ngag yid kyi byed pa ste/ /res kyi gza' dang rgyu skar dang / /byed sbyor tshes kyi yan
[\[97b.4\]]lag dang / /gza' rnams khyim la 'khod pa dang / /dus sbyor thun tshod bye breg rnams/ /lam lnga'i rnam par shes pa dang / /dbyangs dang gsal byed 'char nub dang / /ltas dang yi ge'i bye brag de/ /'di la nges par shes par bya/ /mthong dang 'bras bu gnyis kyis ka /'bras bu
[\[97b.5\]]thams cad bsdus pa yin/ /mthong ba rgyal po blon po dang / /bud med dmag dang mtshon cha dang / /gtong len srid sde 'bru nad dang / /thas dang dpa' dar bshes dang ni/ /phan tshun mthun pa zhes bya ba/ /de ltar bcu gnyis bstan pa yin/ /gnas kyi gza' dgu rgyal bos te/ /bka'
[\[97b.6\]]stsal gang gsungs mthong bar bya/ /khyed kyi rgyu skar blon po ste/ /rje yi kha lo sgyur ba yin/ /yan lag lnga bsdus dmag dpung ste/ /bzang ngan gang mang blta ba bar bya/ /ta t+kAl dus sbyor mtshon cha ste/ /thebs na 'gyur ba med pa yin/ /rang gi bsod nams bud med 'dra/ /mo ngag dbang
[\[97b.7\]]du kun kyang 'gro /ho mar thun phyed las rnams ni/ /g.yul gyi mtshon cha gtong len 'dra/ /'di la bsgrims te spang blang bya/ /ltas kun srid sde nyid yin te/ /dang por ci snang brtag par bya/ /lam ldan nad pa'i zas dang 'dra/ /'phral du phan gnod byed pa yin/ /ldang dus snga
[\[98a\]]
[\[98a.1\]]dro'i zas dang 'dra/ /nyin gcig de yi 'bras bu byed/ /gsal byed dbyangs 'char dba' sngar 'dra/ /'char nub dang rgud brtag par bya/ /ming dang pho nya'i yi ge'i rnams/ /sngar 'dris mi dang 'dra bas na/ /cir phug tu yang shes pa yin/ /dus sbyor bye brag phra
[\[98a.2\]]ba yi/ dus sbyor bye brag gang yin pa/ /'khus pa'i me dang 'dra ba yin/ /bzang ngan thams cad 'di yis byed/ /thun mong dang ni khyad par de/ /'bras bu rnam pa gnyis su dran/ /'dri byed lus kyi gnas skabs la/ /sdig can gnod pa'i mtshan nyid rnams/ /dbyangs dang gsal
[\[98a.3\]]byed dar nub dang / /sha la ka yi tsa kra dang / /brgyad cu rtsa gcig 'khor lo dang / /glang chen che ba'i mtshan nyid dang / /tshangs ba klu dang sbrul dang ni/ /bi chin rA hu'i 'khor lo dang / /rA hu gdod dang spen pa dang / /bya khyung 'khor lo rnams la brtag /khyo shug la sogs lhan cig tu/ /gnas
[\[98a.4\]]pa rnams la ming yig dang / /rigs gsum stobs kyi bye brag rnams/ /ji ltar gnas pa brtag par bya/ /khyad par 'bras bu ci snyed pa/ /rang rang las la shis pa brtag /lam lngas 'phral gyi bya ba brtag /dbyangs 'char dar rgud las la brtag /pho nya'i bya ba thams cad la/ /
[\[98a.5\]]tat+kAl dus sbyor brtag par bya/ /g.yul du chas par 'dod pa'i tshe/ /ltas kyi rim pa brtag par bya/ /zong ni 'pho ba'i dus tshod brtag /chom rkun ming la brtag par bya/ /sbrum ma pho nya'i ming la brtag /don ni pho nya'i gsal byed la/ /skyes skar zhag grangs lhag mas brtag /nyin
[\[98a.6\]]gcig dge sdig ldang du brtag /tat+kA la skar ma'i bye brag brtag /sha ra ka yi 'khor lor brtag /yul rnams mtshan nyid ces bya ba/ /ku rma'i tsakra brtag par bya/ /gong ma'i gnas su 'gro ba na/ /se ba'i tsa kra brtag par bya/ /'chi zhugs lam gyi 'khor lor brtag /dus kyi 'khor lo
[\[98a.7\]]las shes bya/ /ji ltar lus ni gnas pa las/ /tshe yi gnas skabs 'bras bu brtag /bsod nams sdig pa'i bye brag gis/ /'di yi 'bras bu zhes su smra/ /ji ltar skyes pa'i 'du shes las/ /dz+wa ti'i tsakra brtag par bya/ /lam zhugs lam gyi 'khor lor brtag /dkar po'i
[\[98b\]]
[\[98b.1\]]'khor los bud med brtag /rngon pa'i 'khor los ri dgas brtag /rgyan gyi 'khor los stobs la brtag /rgyal 'pham ming gi yi ges brtag /thun mong rma ni tri shU la/ /bye brag rma ni 'khor los/ /rim pa bzhin du brtag par bya/ /tshangs ba'i 'khor los gnas skabs brtag /
[\[98b.2\]]gdugs kyi 'khor los shar nub dang / /dbus kyi rgyal bo'i legs nyes brtag /seng ge gdan gyi 'khor los kyang / /lho byang dbus kyi rgyal po dang / /nor bu rta dang glang po che/ /po ti gser dang chos rnams brtag /mda' gzhu'i tsa kra de nyid brtag/ /ral gri'i tsa kras de nyid brtag /
[\[98b.3\]]ral gri bzhi yis gsod pa dag /bum pa'i tsa kras pa tra brtag /bad+ma'i tsakras byes 'gro brtag /bre yi tsakras sbrum ma brtag /bsrung dang 'dzoms pa'i tsa kra las/ /rdzong gi 'khor lo bshad pa yin/ /bum pa'i tsa kras khron pa brtag /drag po'i las la la biSh+Ti brtag /g.yul du
[\[98b.4\]]mkha' 'gro ma brgyad brtag /dus tshod gzim par bya ba ni/ /dus sbyor phyed dang thun phyed yin/ /zla ba'i snyigs ma bya ba brtag /'pho ba'i brtag pa 'pho ba yis/ /dge sdig bye brag shes par bya/ /'di ltar 'khor lo ji snyed pa/ /lha yi dbang pos gsungs ba la/ /lam lnga'i rnam par
[\[98b.5\]]shes pa dang / /dus kyi 'khor lo'i cho ga bshad/ /rdul tshon dkyil 'khor dam pa ru/ /mi rnams 'jug pa byas la byin/ /dus kyi 'khor lo'i byed ba ni/ /'dod lha mchod de bsten par bya/ /rjes su bsngags pa'i tshigs bcad stong / /dbu zhabs dum bur ma yin pa/ /de ltar bdag
[\[98b.6\]]po rnams 'byung mod/ /ji skad gsungs pa'i cho ga rnams/ /skad cig re re legs brtags pas/ /bye brag ma 'khrul shes par bya/ /yang dag nges pa thub pa'i mi/ /gnod pa kun gyis mi 'jigs shing / /tshe ring phun sum tshogs pa dang / /gnas skabs kun du bde thob 'gyur/ /
[\[98b.7\]]dbyangs 'char ba'i don bsdus pa/ /paN+Di ta chen po seng ge'i go chas mdzad pa rdzogs so// //rgya gar gyi mkhan po paN+DishrI dza ya A na n+da dang / lo tsA ba dge slong rmongs ba'i gnyen po dgos 'dod thams cad 'byung bas bal yul rnal 'byor ba'i gtsug lag khang du zhus shing bsgyur te
[\[99a\]]
[\[99a.1\]]gtan la phab pa'o//[ {D4327}]@##/ /rgya gar skad du/ swa ro da ya kA la yug pha la u ba de sha /bod skad du/ dbyangs 'char ba'i dus sbyor gyi 'bras bu nye bar mkho ba/ A r+ya ma ny+dzu shri ye na maH/ lug gi dus sbyor shar ma thag tu/ /dgra dang 'thab pa
[\[99a.2\]]dang dbang bskur ba dang / 'thab rtsod kyi las dang / khams la sogs pa la spa ba dang / /rang dang gzhan 'brel par byed pa la sogs pa'i las bya'o/ /glang gi dus sbyor shar ba dang / /bag ma dang / /brtag pa'i las bya'o/ /khang ba'i bya ba dang / rang gi gnas su gzhug pa dang / gzhon
[\[99a.3\]]nu ma'i gos dang / /rgyan la sogs pa bya ba dang / /sbyin pa'i las dang / /zhing nyo ba dang / /zhing las bya'o/ /'khrig pa'i dus sbyor shar ba dang / sgyu rtsal gyi las dang bzo dang rgyan la sogs pa dang / gzhan gyi dus sbyor du bshad pa thams cad kyang bya'o/ /karkaTa'i dus sbyor la bab pa na/ /
[\[99a.4\]]rdzing bu dang / khron pa'i las dang / chu bsgyur ba dang / rgyas pa'i las dang / grub pa'i las dang / mthar zon pa'i las rnams bya'o/ /seng ge'i dus sbyor shar ba'i dus su/ tshong bya ba dang / shes par bya ba'i las dang / tshong phran dang / he ha las dang / mi'i bdag por
[\[99a.5\]]dbang bskur ba'i las dang / gzhan dang mthun par bya ba dang / lug gi dus sbyor du bshad pa thams cad kyang bya'o/ /bu mo'i dus sbyor la sman gyi las dang / zas sbyor dang / bzo bya ba dang / brtag pa dang / g.yo ba'i las dang / rgyas pa'i las thams cad bya'o/ /srang gi dus sbyor
[\[99a.6\]]shar ba'i tshe/ so nam bya ba dang / tshong dang brtag pa'i las dang / sgyu 'phrul dang / srang la sogs pa la gzhan pa'i las bya'o/ /sdig ba shar ba'i dus sbyor la/ 'bebs pa'i las dang / drag po'i las dang / khrag gi las dang / rgyal bo bsnyen bkur bya ba dang / dbang bskur
[\[99a.7\]]bya ba dang / dba' bo'i mtshon cha bya ba'i las dang / brtag pa'i bya ba rtsom par dag bya'o/ /gzhu'i dus sbyor shar dus su/ gzhan du sogs pa dang / rgyas pa'i las dang / bag ma'i las dang / phyugs kyi 'dul sbyang bya ba dang / yongs su bzung ba dang / nad zad par byed pa la sogs
[\[99b\]]
[\[99b.1\]]pa bya'o/ /g.yo ba'i las dag bya'o/ /chu srin gyi dus sbyor la/ zhing las dang / brtan pa brtsal ba'i las dang / chu'i las dang / rgyu 'grul bya ba dang / bcings pa bkrol ba dang / /chu brtol bar bya ba dang / g.yog mo gzhug pa dang / rkang pa'i las dang / rnga mo'i las ngag bya'o/ /bum
[\[99b.2\]]pa'i dus sbyor shar ba dang / gru ba'i las thams cad dang / chu sbyin pa dang / brtan pa'i las dang / sa bon bsdu ba'i las rnams bya'o/ rig pa rtsom pa dang / rgyan 'dogs pa dang / bzo'i las dang / so nam bya ba dang / phyugs kyi las dang / sgyu
[\[99b.3\]]'phrul bya ba dang / bza' ba dang / bag ma dang / chos slob pa la sogs pa mkhas pa'i las bya'o/ /'pho ba yang de dang 'dra bar shes par bya'o/ /dus sbyor brtag pa rdzogs so// //rgya gar gyi mkhan po shrI dza ya A nan+da dang / chag lo tsA ba dge slong chos rje dpal gyis bsgyur pa'o/ /
[\[99b.4\]{D4328}]@##/ /rgya gar skad du/ bra dz+nyA sha ti ka nA ma bra kar Na/ bod skad du/ shes rab brgya ba zhes bya ba'i rab tu byed pa/ 'jam dpal gzhon nu gyur ba la phyag 'tshal lo/ /gang zhig legs par rtogs pa yis/ /mi rnams shes rab brgya bskyed pa/ /don gyi bstan bcos lugs dag
[\[99b.5\]]gi /'byung gnas chen por rab tu bshad/ /mkhas pas don gyi bstan bcos las/ /dngos po gang dag gzigs phyur pa/ /de dag yi ge mang po yis/ /'jigs pa'i ched du 'dir bsdus byas/ /yi ge nyung la don mang ba/ /gtan tshigs sna tshogs rnams kyis brgyan/ /'di ni tshigs
[\[99b.6\]]su bcad pa brgya/ /shes rab brgya ba zhes bya'o/ /mthong dang ma mthong yon tan 'di/ /kun gyi rtsa ba shes rab yin/ /de ltar gnyis ka bsgrub pa'i phyir/ /shes rab yongs su gzung bar bya/ /chos don 'dod dang thar ba yi/ /'byung gnas chen po rig pa yin/ /de ltar dang po gus
[\[99b.7\]]pa yis/ /shes rab yum chen gzung bar bya/ /shes rab ldan pa gcig rkya yang / gzhan gyis 'di la gnod mi 'gyur/ /dor thabs ldan pa'i lus chung yang / /mtshan dang ldan pas yo mi brnyas/ /shes rab kyis ni lus bsrungs la/ /dgra yi tshogs kyis ci byar yod/ /'gan
[\[100a\]]
[\[100a.1\]]gdugs dang bcas pa la/ /char gyi rgyun gyis rdzi ba med/ /shes rab rtsal dang bral ba ni/ /gzhan gyi bran byed kho na zad/ /glang chen ri brtsegs lta bu yi/ /lus dang ldan pa snang ba bzhin/ /shes rab mig phye rnams la ni/ /rgud pa rnam par 'jig 'gyur te/ /lag dmar
[\[100a.2\]]me thogs pa yi/ /mdun na mud pa med pa bzhin/ /shes rab med pa'i phun sum tshogs/ /gnas babs bzhin du byung ba yang / /skad cig kho nas de dag med/ /ma rungs ba rnams bshes pa bzhin/ /legs par brtags te byed pa la/ /ma rungs pa dag mi snang ste/ /'phrod pa zab ba'i
[\[100a.3\]]lus la ni/ /nad kyi bar chad mi 'byung ngo / /gang la rang don 'phel 'gyur ba'i/ /shes nyen yod pa de mkhas pa/ /chu yis gang ba'i mtsho la ni/ /mkha' la rgyu ba rnams kyang brten/ /gang zhig nyen dang 'brel ba yi/ /nor de yang ni ci ru rung / /sprul g.yi mgo la 'dug pa yi/ /nor
[\[100a.4\]]bu la ni su zhig reg /rang don bsgrub bar bya ba rnams/ /bag med las kyis bsgrub mi bya/ /sbrul so shin tu gdug pa yis/ /don ma bsgrubs par phung bar snang / /rang don bsgrub par bya ba rnams/ /bag dang bcas pa'i las kyis bsgrub/ /srin bu bad pa zon can lus/ /khrag
[\[100a.5\]]'thungs bzhin du mi mthong ngo / /rang gi gting 'dzugs 'dod pa yis/ /gzhan gyi phan la brtson par bya/ /gting 'jugs sbyor ba ma byas pa'i/ /sgrub pa po yis ci mi 'grub/ /gzhan gyi phyogs gzhom 'dod pas kyang / /bdag nyid yon tan ldan par bya/ /gzhu ni rgyud dang mi
[\[100a.6\]]ldan pa'i/ /mdas lta gang du phyin par 'gyur/ /dbri mkhyud med par sma ba dang / /ji skad smad bzhin sgrub pa dang / /chas bzhi nyams dang sbyor ba yi/ /mi pho rnams ni bde bar 'tsho/ /ya rabs rnams kyi sbyod pa la/ /skye bo ngan pas gnod mi 'gyur/ /rin chen sgron me 'bar
[\[100a.7\]]ba'i tshe/ /'thor rlung tshogs kyis mi sod do/ /gya nom skyes bu'ang ji zhig ltar/ /ngan pa'i gnas su phyin 'gyur na/ /dur khrod kyi ni me bzhin du/ /grogs ngan bstan las 'jigs pa 'byung / /g.yon can ngag 'jam smra ba la/ /mkhas pas nan tan ma brtags par/ /
[\[100b\]]
[\[100b.1\]]yin brtan bya bar rung ma yin/ /rma bya yid 'ong sgra sgrogs par/ /zas su dug chen za ba bzhin/ /shes rab can gang dgra la yang / /mdza' bshes lta bur sgrub byed pa/ /rgya mtsho bzhin du mi 'khrugs te/ /skye bo ngan pas drod mi zin/ /phyir rjes su ni lta ba dang / /bag yod khong khro
[\[100b.2\]]med pa dang / /brtson 'grus brtan zhing mi g.yel ba'i/ /mi la dpal mgon nye bar gnas/ /gang zhig lan la mi re bar/ /sbyin pa gtong la sems spro ba/ /de ni snyan dngags mkhas pa bzhin/ /mi yul 'di na grags pas mdzes/ /gang zhig dbang bo bran lta bur/ /bka' bzhin rjes su
[\[100b.3\]]mthun byed pa/ /rgya mtsho che la rin chin bzhin/ /de la 'dod dgu phun sum tshogs/ /bya ba ma yin mi byed cing / /bshams pa mkhas su phebs pa dang / /yul la 'dod pa thag bsrings ba'i/ /skyes bu mkhas pa sus mi bkur/ /mthu rtsal lnga ba'i khengs sems kyis/ /lugs kyi gdams
[\[100b.4\]]ngag yongs mi spang / /ru shing bzang po'i gzhu mchog kyang / /rgyu med g.yul ngor ci zhig bya/ /g.yon can rnams kyi gron can tshig /mdzangs pas legs par ma brtags na/ /khong glu'i don rnams ma dpyad pa'i/ /ri dwags gzhan gyis brlab par snang / /mkhas pa rtag tu dgra la yang / /mnyen
[\[100b.5\]]des can du bya dgos te/ /'khri shing mnyen pos ljon shing la/ /'khris nas rtse mor phyin te gnas/ /khong rgyud dogs pa tsam gyis 'dir/ /dgos dgu 'grug par mi 'gyur bas/ /yid kyi legs par rnam brtags te/ /ngag gis kun dang mthun par bya/ /ngag gis bzhabs te smra bya
[\[100b.6\]]zhing / /res 'ga' byi la'i spyod pa'ang spyad/ /thabs dang ldan pa'i spyod pa la/ /mkhas pa su yang smod mi byed/ /rngon pa pus mo gnyis btsugs te/ /yan lag rnams kyi gum phag tu/ /byas te khong glu snyan len pas/ /ri dwags song par mi 'gyur ram/ /rgyal po'i bzhed pa mi sbyor ba/ /
[\[100b.7\]]mkhas pas rtag tu 'bad de spang / /sa bdag 'khor bcas thag ring zhes/ /khyad du gsang ba rung ma yin/ /lugs la mkhas pa'i blon po yis/ /skye bo ma lus skyong byed pa'i/ /rgyal bo gcig bu kho nas kyang / /sa rnams ma lus chom rkun du phebs/ /gang na rgyal po 'bangs rnams
[\[101a\]]
[\[101a.1\]]kyis/ /legs nyes sems par byed pa yi/ /yul de rgyal po yod ces bya/ /de ltar de dag gtsor brtag go/ /gad na rgyal po 'bangs rnams kyis/ /legs nyes sems par mi byed pa/ /rgyal po de dag gtsug lag la/ /mkhas pa rnams kyis brten mi bya/ /
[\[101a.2\]]yon tan ldan pa chung yang ni/ /'jig rten thabs chen thob par 'gyur/ /zla ba shas tsam lus pa yang / /drag po yis ni spyi la thogs/ /mkhas pa gang zhig bag med pa'i/ /gnas nas byol te 'bros pa dpa'/ /ri dgas rgyal po mi gtsang ba'i/ /gnas nas 'dzur ba
[\[101a.3\]]ga la ltar/ /legs nyes don chen mi sems par/ /mun sprul brtul ba dpa' ma yin/ /don med dpag tshad brgya yod pa'i/ /g.yang sar mchong ba ci cha yod/ /yon tan ldan yang thams cad du/ /grags chen thob par 'gyur ma yin/ /zla ba'i 'od zer bsil ba rnams/ /
[\[101a.4\]]pad+ma'i rdzing dang 'phrod mi 'gyur/ /mjug tu skyar 'byin byed pa yi/ /snyan tshig mkhas pa sus mi bsngags/ /gang gis khams 'khrug 'gyur ba yi/ /kha zas zhim po de su za/ /mkhas rnams rna bar mi snyan yang / /phan tshig sman bzhin bsten par gyis/ /re zhig cig
[\[101a.5\]]na de dag kyang / /yang dag bdud rtsi lta bur 'gyur/ /rigs pa'i don dang mi ldan pa'i/ /gzhung lugs gang zhig rtsom byed pa/ /de yang dgos pa 'grub mi 'gyur/ /sngags dang bral ba'i sbyin sreg bzhin/ skyon dang yon tan 'di gnyis la/ /gcig tu mkhas par byas
[\[101a.6\]]nas ni/ /dgos pa rtsom par byed pa gang / /de la nyes pa rgyab kyis phyogs/ /snying la khong du dam bzung nas/ /bshes pa'i tshig ni ston byed pa/ /de dag mdzes pa ma yin te/ /srin bus zos pa'i sdong rul bzhin/ /gang dag tshig tu snyan sma zhing / /snying la gzhan zhig 'dog byed pa/ /
[\[101a.7\]]ri dgas gzugs can stag lta bur/ /de bas yid brtan gnas ma yin/ /gson tshe grags pa dga' ba'i rgyu/ /'jig rten pha rol phan 'gyur ba/ /de gnyis gcig kyang med pa ni/ /'jig rten gnyis na ci zhig mi/ /gar skyes su ni zad ces te/ /rang gi brtson pa don mi bya/ /'bad pa
[\[101b\]]
[\[101b.1\]]med par til dag las/ /til mar thob par 'gyur ma yin/ /kun la gnyen des mi bya ste/ /ha cang des pa gnod par 'gyur/ /chu shing snying po med pa la/ /su zhig spyod par rtsom mi byed/ /gang zhig gtong phod blo ldan dpa'/ /tshig bden gtsang la byas pa gzo/ /de la rtag tu dpal grogs
[\[101b.2\]]rnams/ /grib ma bzhin du rjes su 'brang / /nags kyi glang chen zhags pa yis/ /bcings nas dbang du byed pa yang / /thabs mkhas tshul la gnas pa yi/ /yon tan rnams kyi mthu stobs yin/ /rje dpon rang don lhur len pa/ /g.yog 'khor rten par mi byed de/ /sha la brkam pa'i
[\[101b.3\]]seng ge la/ /wa skya re thag chad pa bzhin/ /gang zhig legs byas mi tshor ba/ /de la g.yog 'khor rten mi byed/ /tsha sgo can la legs rmos kyang / /lo tog phun sum tshogs mi 'gyur / /bdog pa ha cang spel ba yang / /mjug tu rgud pas gdungs par 'gyur / /tshang tshing mang dang ldan pa
[\[101b.4\]]yis/ /sa phyogs tshig par 'gyur ba bzhin/ /gang zhig skye dgu 'tsho byed pa/ /de ni las nyid ston par byed/ /byis pa gnas sa ma bye bar/ /nu zho 'thung ba su yis bsten/ /gang la zhe 'gras yod pa yi/ /dgra bo de dang gzhar mi 'grogs/ /za bas bag tsam brjod pa yis/ /sgra
[\[101b.5\]]gcan 'dzin gyis nyi ma zin/ /bya ba nyams kyis mi lcogs pa/ /gzhan gyis rbad kyang byar mi rung / /dge'o dge'o zhes smras pas/ /me yi nang du su zhig mchong / /ci nas bdag dmus ma byung ba'i/ /las kyis sbyor ba rnams bya ste/ /gsang bar 'di ni slob ma rnams/ /blon po
[\[101b.6\]]nyid du 'gyur dam ci/ /phongs pa las gang byed pa ste/ /rnal mar 'dug pas byar mi rung / /mdze can mer ni 'jug ces te/ /de ci gzhan gyi sman yin nam/ /gang gis 'jig rten 'di dang ni/ /gzhan du sdug bsngal mi 'gyur ba/ /'di 'dra ba yi tshul de ni/ /shin tu yun
[\[101b.7\]]ring dus su spyad/ /gang dag rgas rab mi bsten pa/ /de dag gtsug lag mkhas mi 'gyur/ /gzu lums can gyi spyod pa rnams/ /dgos ba myur du nyams par 'gyur/ /ha cang sog la zhen pa yi/ /bdog pa gzhan gyi don du 'gyur/ /sbrang mas 'bad de bsags pa yi/ /sbrang rtsi
[\[102a\]]
[\[102a.1\]]gzhan dag spyod par snang / /ngan pa rnams dang bshes 'dod pa/ /phung ba kho nar 'gyur bar zad/ /chu bos drung nas zos pa yis/ /ljon zhing 'greng yang 'gyel dang 'dra/ /phan skyabs che la brten na ni/ /chung yang btsan po nyid du 'gyur/ /ri rab btsan la brten
[\[102a.2\]]ba'i bya/ /gser gyi mdog tu 'gyur zhes grags/ /khang bzangs zo mdog gya gyu med/ /klan ka mi tshol 'jar la phan/ /sgrub pa'i 'bras bu yod pa yi/ /grogs po rnams la lha yang dga'/ /mang po rnams ni 'jing dril nas/ /longs spyod phyir ni dpung 'chang ba/ /chags pa'i
[\[102a.3\]]dbang gis phung 'gyur te/ /nas dang bral ba'i srin bzhin no/ /don rnams kun la mi gsal ba'i/ /ngan pa rnams ni 'dzings bsdongs nas/ /go 'phang thob kyang rlag 'gyur te/ /srin bur ba'i khar phyin bzhin/ /yul ngan bshes ni ngan pa dang / /chung ma ngan dang 'khor ngan dang / /rgyal po
[\[102a.4\]]skye bo ngan spong ba/ /de dag rtag tu bde ba 'thob/ /skyes bu mkhas pa gcig rkya yang / /'dod pa'i don mchog grub par 'gyur/ /ri dgas rgyal po gcig pu yis/ /glang chen dregs khyu'i glad pa 'gems/ /mang po tshogs par gyur pa yi/ /nang na 'dug na gzhan dag gis/ /de 'dir zad ces
[\[102a.5\]]mi rtsi ba/ /skyes bu tha shal yin snyam byed/ /rang don bsgrub par 'dod pa yis/ /rtag tu skyabs chen btsal bar bya/ /gang dag rgya mtsho cher phyin na/ /rang gi ming yang mi gleng ngo / /rang bzhin ngan pa'i skye bo dang / /shin tu mdza' bor byas kyang ni/ /mar me'i me lce tsha ba bzhin/ /nyid kyi rang bzhin mi
[\[102a.6\]]'dor ro/ /khon chen zhags pas phan tshun du/ /glags pa'i sems dang ldan pa rnams/ /'chi 'pho skyes na'ang de dag la/ /khon chen de bzhin rjes su 'brang / /dper na sbrul dang ne'u le dang / /bya rog 'ug pa ma he rta/ /tshe rabs gzhan la bsgrubs pa gang / /de mi 'di la mi snang ngam/ /
[\[102a.7\]]khro ba la ni brten rnams kyis/ /rang gi don yang mi rigs pas/ /mkhas pas rnam par ma brtags par/ /khro ba'i yul su mi bya'o/ /gang la bzod pa'i rang bzhin chu/ /khro ba'i me ni zhi byed ba/ /gdul ba'i thabs kyi mchog yong ba/ /de la dgra rnams ga la sdang / /g.yung drung chos kyi go 'phang
[\[102b\]]
[\[102b.1\]]mchog /legs pa'i gzhi la ma 'bad na/ /mthong dang ma mthong phun sum tshogs/ /chu yi chu bur bzhin du g.yo/ /snying la yod pa'i gsang tshig rnams/ /ngan pa rnams la spel mi bya/ /brang 'gro gdug pa khros pa bzhin/ /de la de yis gnod 'gyur srid/ /blo ldan gang zhig rtsom pa kun/ /chos
[\[102b.2\]]gtsor byed pa'i dpal ldan pa/ /de la 'di dang gzhan du yang / /bde bar 'gyur ba the tshom med/ /thabs mkhas cho gar ldan pa la/ /dgra rnams kyis ni rdzi mi 'gyur/ /cho ga rab tu sbyar legs na/ /dug kyang bdud rtsi nyid du 'gyur/ /dgra bcom phyogs dang bral ba yis/ /sems kyi gnod
[\[102b.3\]]pa ga la spong / /mtshon chag g.yul ngor cher zhugs pa/ /gdon mi za bar pham par 'gyur/ /grogs mi bdog pa 'gas kyang ni/ /dgra dpung gzhom par dka' bar 'gyur/ /tshang tshing nyung zad bsregs pa yi/ /me yang rlung la ltos dgos so/ /bdag dang gzhan la mi phan pa'i/ /
[\[102b.4\]]phyug po bkren dang cis mi mtshungs/ /bud shing rnams dang phrad pa'i me/ /bud shing bsregs nas shi ba bzhin/ /gzhan gyis bzung ba'i bud med dag /rum du bcug ste nyal ba ni/ /lcags kyo med par glang po che/ /myos pa'i rgyab tu zhon pas thu/ /gang zhig rtag tu smad 'tshong ma'i/ /
[\[102b.5\]]bud med rnams la gla 'jal ba/ /ston ka'i chu bo'i rtsa lag bzhin/ /de yi phun sum tshogs pa 'grib/ /blo ldan spyod lam zhi ba yi/ /lus kyi phan pa 'grub par byed/ /chu skyar spyod lam zhi ba yis/ /spyod pas nya rnams 'byin par byed/ /bdog pa rigs pas nyer bsgrubs shing / /
[\[102b.6\]]'jig rten kun la phan 'dogs gang / /de ni 'jig rten thams cad kyis/ /spyi la me tog phreng bzhin bkur/ /'jig rten 'di na mkhas pa gang / /dgra rnams snying nar 'jug 'dod pa/ /nges kyang bdag nyid rtag par ni/ /yon tan rnams dang ldan par bya/ /gang zhig gzhan dag brlag
[\[102b.7\]]bya zhes/ /khros ba'i me yis rang rgyud sreg /yon tan lhur len mi byed pa/ /de dag nam nam zhar zhar phung / /gang la rang gi shes rab med/ /de la bstan bcos mi byar yod/ /mig gnyis dang ni bral ba la/ /me long gis ni ci zhig bya/ /sbrul la 'o ma blud pa ni/ /dug 'phel
[\[103a\]]
[\[103a.1\]]'gyur ba kho nar zad/ /ngan pa rnams la gdams pa yang / /tshig pa za 'gyur zhi mi 'gyur/ /yon tan mchog ldan mi rnams ni/ /snying dang yid kyang 'dren bar byed/ /mkhas pa yon tan lcags kyo yis/ /lam log glang chen drangs te bkol/ /'jig rten kun
[\[103a.2\]]gyi dpal 'di ni/ /yid kyis lag tu 'ongs dang 'dra/ /dpa' bo tsham tshom med rtsom pa/ /mthu stobs can gyi dbang du 'gyur/ /dpal gyi 'gro ba bzang mo 'di/ /'di dang rang dbang med par 'dug /mthu rtsal ldan pa'i skyes mchog gis/ /lag nas drangs pa bzhin du sbyod/ /gang
[\[103a.3\]]zhig 'byung po thams cad la/ /rtag tu bdag dang 'drar byed pa/ /mdza' bshes 'phel ba 'di la ni/ /phun sum tshogs pa'i tsho ba med/ /btsan la mi 'gyur thabs mkhas shing / /skye dgu rnams kyi gdung ba sel/ /kun la snying brtser bcas pa yi/ /mi dbang rnams ni sprin dang 'dra/ /gnam
[\[103a.4\]]la sprin chen dal snyoms pa/ /sa la lo tog kun gyi gsos/ /bzod chen grib mar ldan pa yi/ /ljon shing skye dgu'i gdung ba sel/ /mi yi chos lugs legs spyad na/ /lha yul bgrod pa thag mi ring / /lha dang mi yi them skas las/ /'dzegs na thar pa gam na 'dug /don gyi bstan
[\[103a.5\]]bcos lugs chen po/ /don mang phreng ba brgyus pa las/ /gces pa'i snying po mdor bsdus pa/ /shes rab brgyab 'di yin no/ /gang zhig gzhan dring mi 'jog par/ /shes rab rtsal gyis 'tsho 'dod pa/ /de yis phyogs 'di brtag byas pas/ /rang gzhan don du spyad pa spyod/ /byang chub sems
[\[103a.6\]]dpa'i dang po rab tu dga' ba brnyes shing / chos kyi dbyings kun tu 'gro ba'i don rtogs pa/ de bzhin gshegs pa ye shes 'byung gnas 'od ces bya bar lung bstan pa/ sangs rgyas gnyis par grags pa/ slob dpon 'phags pa klu sgrub kyis mdzad pa shes rab brgya ba zhes bya ba'i rab tu
[\[103a.7\]]byed pa brgya ba rdzogs so// //rgya gar gyi mkhan po sarba dz+nyA de ba dang / zhu chen gyi lo tsA ba ban de dpal brtsegs kyis bsgyur cing zhus te gtan la phab pa'o//[ {D4329}]@##/ /rgya gar skad du/ nI ti shAs+t+ra pradz+nyA daN+DanA ma/ bod skad du/ lugs kyi bstan bcos shes rab sdong
[\[103b\]]
[\[103b.1\]]bu zhes bya ba/ dkon mchog gsum la phyag 'tshal lo/ /mi srun skye bo gdul bar bya/ /yon tan can ni bkur bar bya/ /drang po'i spyod pas dkor mdzod dgang / /rang gi yul 'khor bskyang bar bya/ /bdag gi gsang dang gzhan gyi gsang / /rang gi bu gces bzhin bsrungs nas/ /sa
[\[103b.2\]]rnams la ni snyoms gyur pa'i/ /mi ni gces pa rab gces 'gyur/ /chung ma ngan dang 'dza' bo ngan/ /rgyal po ngan dang nye du ngan/ /khyim mtshes ngan dang yul ngan rnams/ /thag ring du ni spang bar bya/ /grogs po nor dad che ba spang / /chung ma log g.yem dad che spang / /bkur dka' so mi
[\[103b.3\]]mkhas pa yi/ /de lta bu yi sman pa spang / /bye brag phyed ba'i blo ldan yang / /bya ba gros kyis bsgrub par bya/ /'grub 'gyur kho nar ma zad gyi/ /ma 'grub na yang mdzes pa yin/ /brtan zhing 'jam la tshig nyung gang yin pa/ /de la shin tu shin tu bag bya ste/ /nyi ma sprin bug nang nas
[\[103b.4\]]byung ba yi/ /'od zer shin tu tsha bar gyur pa bzhin/ /brtan rnams sdug bsngal myong gyur kyang / /yid ni gdung bar mi byed de/ /zla ba sgra gcan khar zhugs nas/ /'char bar ci ga mi byed dam/ /kun dga' ra ba'i phreng rgyud ltar/ /me tog rgyas pa btu bya yi/ /ji ltar sol ba mkhan
[\[103b.5\]]bzhin du/ /rtsa nas bcad par mi bya'o/ /gsug dang rgyal po'i bka' drin dang / /smad 'tshong gla dang legs brjod dang / /gru yi gla dang gnas kyi skal/ /'di nyid du ni blang bya ste/ /drug po yun ring thob mi 'gyur/ /rig sngags log par shes pa dug /nad la btang snyoms byas pa
[\[103b.6\]]dug /rgan pos gzhon nu bsten pa dug /dbul po nyin par nyal ba dug /dam pa mang po khas 'ches mi byed la/ /gal te dka' bas khas ni blangs gyur na/ /rdo la ri mo bris ba lta bur ni/ /shi yang gzan du byed par mi 'gyur ro/ /dus su dgra dam 'dum bar bya/ /dus su bshes dang
[\[103b.7\]]'thab bar bya/ /bya dang mi bya'i tshod shes bas/ /mkhas pas dus ni 'da' bar bya/ /kha yi nyes pas phung 'gyur te/ /ne tso ri skegs ti ti ra/ /mi smra chu skyar mis mi 'dzin/ /thams cad 'grub byed mi smra yin/ /chas bzhag bstar bar dgra bo gdul/ /gos ngan gyis ni chud ma
[\[104a\]]
[\[104a.1\]]gdul/ /smyung ba byas pas nad rnams gdul/ /goms pa yis ni ma rig gdul/ /rang gi spyod pa sba bar bya/ /'dam gyi nang du lus bcug pa'i/ /gal te myu gus ma bos na/ /pad+ma'i rtsa ba su yis rnyed/ /gal te mngon sum gyur kyang ni/ /mi srid dngos po smra mi bya/ /
[\[104a.2\]]ri mo la gnas rma bya yis/ /ji ltar nor bu za bar byed/ /gang zhig yid la gnod byed 'dod/ /de la rtag tu snyan tshig brjod/ /rngon pa ri dgas gsod mthong tshe/ /yid 'ong glu snyan len pa bzhin/ /bsam pa gang dang gang gis ni/ /mi rnams yid ni yang dag sbyor/ /des na de yi dbang du
[\[104a.3\]]'gyur/ /sna tshogs nor bu ji bzhin no/ /gzhan gyi khu tshur 'tsho ba bla/ /nag na shing shun gyon ba bla/ /mi rnams shi bar gyur kyang bla/ /nyin re bzhin tu brnyas thabs min/ /ma brnyas mi yi rtsa ba yin/ /brnyas pa'i nor gyis ci zhig bya/ /nga rgyal dregs pas rab bcom pa'i/ /nor dang srog
[\[104a.4\]]gis ci zhig bya/ /bya ba mi lcogs rtsom par byed pa dang / /tshogs dang 'khon zhing stobs ldan dag la rgol/ /bud med la ni yid brtan byed pa ste/ /'chi bdag bzhi po sgo yi drung na sdod/ /rgyal po ngan pa yod ma mthong / /mdza' bo g.yon can yod ma mthong / /'dod ldan chung ma yod ma
[\[104a.5\]]mthong / /skye bo sdig can yod ma mthong / /gang zhig kun du bgrod bya lod pa de/ /rang yul chags pas brlag par ci phyir byed/ /skye bo ngan pa bdag gi khron pa ni/ /'di yin zer zhing ba tshwa can chu 'thung / /skye bo blo dpangs mtho ba la/ /'di na bde skyid gnyis yod de/ /'du 'dzi thams cad spangs
[\[104a.6\]]ba'am/ /'byor pa shin tu rgya che ba'o/ /dpal ni rgyab kyis phyogs gyur cing / /rtsol ba don med nyid gyur pa'i/ /dam pa dbul bor gyur pa las/ /nags las gzhan du bde ba med/ /dam pa'i 'gro ba gnyis yin te/ /me tog dag gi mgo lcogs bzhin/ /'jig rten kun gyis spyir bkur
[\[104a.7\]]ba'am/ /nags nyid du ni dengs par bya/ /ngang gis skad yig 'jig pa yi/ /tshe yi snying po 'di yin te/ /mja' dang mkhas dang shed ma bye/ /lhan cig bag yangs gnas pa'o/ /bsags na grogs 'khar 'phel 'gyur la/ /spyad na mig sman zad 'gyur ltar/ /dus las 'god pa
[\[104b\]]
[\[104b.1\]]chung 'gyur ba/ /de nyid kho na mkhas pa yin/ /grogs 'khar dang ni sbrang rtsi dang / /zla ba tshes pa yar gyi ngo / /rgyal po'i nor dang sbrang po'i nor/ /cung zad cung zad bsags pas 'phel/ /ha cang sred par mi bya ste/ /sred pa che la nyes pa 'byung / /ha cang sred pas rmongs byas na/ /ce
[\[104b.2\]]spyang gzhu mchog gtsug tor bzhin/ /bya ba'i don du rjes su 'brang / /byas zin pa la brten mi byed/ /blo ngan zho yi rna ba can/ /bsrung bar bya ba khyod kyis bcom/ /rab tu grags pa 'gro mi bya/ /bdag nyid kyis ni mngon sum bya/ /bil ba chu nang lhung ba yis/ /nags tshal stong par
[\[104b.3\]]phyur la ltos/ /gnad du 'phog pa'i tshig mi brjod/ /shin tu gnod pa'ang brjod mi bya/ /skyes bu dang ni mtshon cha yi/ /pha rol dag ni shes par bya/ /dgra bo'i bu ni snyan par smra na yang / /mkhas ba yis ni btang snyoms mi bya ste/ /dug lo shin tu mi bzad yin pas na/ /de nyid dus
[\[104b.4\]]gzhan dag tu gnod pa skyed/ /gang zhig dgra bo dag la yang / /g.yo med sems kyis phan byed pa/ /de la dgra bo thams cad kyang / /thal mo sbyor ba nyid du byed/ /dgra bo zil gnon 'dod pa yis/ /bdag nyid yon tan gyis bstod kyi/ /gnod sems ngan pas ci zhig bya/ /des ni
[\[104b.5\]]bdag gnod dgra la min/ /mi srun skye bo zhi bas min/ /de dang 'tsham pa'i rtsub pas bsten/ /bu ni mi bsgrungs pa dag la/ /phan 'dod pa yis mi bsdigs sam/ /ji srid lam ni mthong ba dang / /ji srid rkang pa brtan pa dang / /ji srid shes rab ma nyams pa/ /de srid rang gi
[\[104b.6\]]phan pa gyis/ /rnam pa kun du rang phan spyad bya yi/ /'gro mang nang du gnas pas ci zhig bya/ /skye bo thams cad yongs su mgu 'gyur ba/ /de 'dra'i thabs ni gang yang yod ma yin/ /gzhan las tshol zhing zas zhim 'dod/ /slong mos 'tsho zhing khengs pa che/ /bstan bcos shes med rtsod par 'dod/ /
[\[104b.7\]]khyod kyi de gsum bzhad gad rgyu/ /nags bsregs pa yi me la ni/ /rlung gis grogs su 'gyur ba yin/ /de nyid mar me 'jig byed pas/ /nyam chung ba la bshes yod min/ /gzhan la gnod pa ma byas dang / /dman la 'dud pa ma byas shing / /dam pa'i lam ni ma spangs gang / /nyung ba de ni
[\[105a\]]
[\[105a.1\]]mang po yin/ /nad kyi 'jigs pa ma byung zhing / /dam pa dag dang 'grogs par brtson/ /dman pa'i tshig ni ma smras pa'i/ /nyin gcig lo brgya bas mchog yin/ /dman pas gang tshe nor ni cung zad rnyed/ /'gro ba thams cad brnyas pa'i brgya la ldan/ /dam pa nor gyi 'byor ba thob gyur
[\[105a.2\]]kyang / /sA lu smin pa lta bur shin tu 'dud/ /rigs rus dma' ba'i sems can dag /nor ram rig pa rnyed gyur na/ /'gro ba kun la rtswa snyam sems/ /pags pa sngon po'i wa bzhin no/ /nor ram rig par ldan gyur na/ /dman pa rnams ni dregs par 'gyur/ /go 'phang gnyis po de dag gis/ /
[\[105a.3\]]mkhas pa shin tu dul bar 'gyur/ /bogs med tshong dang 'khor ldan dag la 'tshe/ /slong zhing 'gying la nor med 'dod la dga'/ /bud med gzhon la tshig rtsub smra ba ste/ /skyes bu log par spyod pa de lnga'o/ /rma bya so pa'i tsha bas gdungs gyur kyang / /mkha' dkyil char gyi rgyun la re bla yi/ /
[\[105a.4\]]rdzing bu rnyog pa can gyi chu ngan la/ /dregs pas bstod ba'i mgron pa ma gdud cig /ti ti ra ni zil pa yi/ /thigs pas spog ni 'dzin byed kyang / /bsla ngan gtugs ba'i 'jigs pa yis/ /brgya byin la yang mi slong ngo / /de nyid shes na slob dpon ci/ /nad pos sman pa ga la dgos/ /chu bo
[\[105a.5\]]brgal na gru pas ci/ /chags bral byad mas ci zhig bya/ /ngan pa ji srid nyam chung ba/ /de srid bar du rang bzhin bzang / /ston ka yi ni chu bo'i chu/ /skye bo kun gyis bgrod pa bla/ /gang du byi pas mdzod pa byed/ /byi las mar ni bsrung pa dang / /khwa yis phyag tshang byed pa yi/ /dngos de la ni smos ci
[\[105a.6\]]dgos/ /gang na zhal ta byed pa mang / /thams cad mkhas par nga rgyal che/ /kun kyang gtso bo byed 'dod pa/ /de yi tshogs rnams 'jigs par 'gyur/ /nyin par 'khrig dang nyin nyal dang / /chang gsar zho ni gzhon nu 'thung / /sha skam bud med rgan nyal te/ /'di drug lus kyi stobs
[\[105a.7\]]'phrog pa'o/ /gang zhig khro na'ang 'jigs med la/ /dga' na'ang phan 'dogs mi nus pa/ /tshar gcod bsdu ba med 'gyur ba'i/ /de khros pas ni ci byar yod/ /nad dang phangs dus byung ba dang / /mu ge'i tshe dang dgras 'jigs dang / /rgyal po'i sgo dang gshin rje'i gnas/ /de rnams
[\[105b\]]
[\[105b.1\]]kun gyi gnyen por 'gyur/ /dgos pa'o don du 'jig rten sgrub/ /dam pa'i don du de dag min/ /be'us 'o ma zad mthong nas/ /ba ni ring du spang ba bzhin/ /sdug pa dang bral rang mis brnyas pa dang / /bu lon mang zhing ngan pa dag la brten/ /dbul bor mthong nas mdza' bos spangs pa ste/ /
[\[105b.2\]]me ma yin pas lus sreg de lnga'o/ /mi mthun chung du 'phel ba la/ /mi gang zhi bar mi byed pa/ /sbrang rtsi'i thigs pa 'dzag pa dang / /yul 'khor 'jig par 'gyur pa bzhin/ /gang zhig rigs ldan de bzhin brten pa dang / /dam pa phangs kyang yon tan gtong mi byed/ /nyi ma'i rang bzhin
[\[105b.3\]]tsha bas gdungs kyang ni/ /kha ba grang ba'i rang bzhin gtong mi byed/ /sdig pa zad 'dod bde bar gshegs la dad/ /skal ba zad 'dod skye bo ngan dang bsten/ /rigs rgyud zad 'dod klan zhing lkugs pa skye/ /'bru rnams zad 'dod pho ba'i me drod skye/ /'dod pas long bas sdig mi mthong / /dmus long
[\[105b.4\]]gis ni gzugs mi mthong / /dregs pa yis ni skyon mi mthong / /bdag ltas de nyid mi mthong ngo / /rgyal po yur chu 'khri shing dang / /bud med dmus long lnga po ni/ /g.yon can blo yis ji ltar khrid/ /khrid rnams gzhan gyi dbang du 'gyur/ /bde ba'i rjes la sdug bsngal te/ /sdug bsngal rjes la bde ba yin/ /mi
[\[105b.5\]]rnams kyi ni bde sdug dag /'khor lo bzhin du 'khor bar byed/ /ma mthong ba dag mdun du lhags/ /slar yang ma mthong ba ru song / khyod kyi de ci khyod kyang ci/ /de la mya ngan su zhig byed/ /ji lta ji ltar shing dag ni/ /rgya mtsho che la mnyam 'gro ba/ /dba' rlabs kyis ni so sor phye/ /de la
[\[105b.6\]]mya ngan su zhig byed/ /blo gros che ldan khro bas shugs las rgyal/ /skye bo ngan pa khro bas mod la pham/ /pham pas pham par byas pa'i blo ngan dag /blo ldan dag dang lhan cig ci phyir 'gran/ /pha bong 'bad pa chen po yis/ /ri yi rtse mor 'degs par nus/ /cung zad tsam gyis de
[\[105b.7\]]skur ba/ /rang gi skyon yon de dang mtshungs/ /me gang bya ba ma yin pa'i/ /bya ba la ni sbyor byed pa/ /des ni nges par phung 'gyur te/ /khyi'u 'byin pa'i spre'u bzhin/ /rang gi phyogs ni yongs spangs nas/ /gzhan gyi phyogs la dga' ba gang / /de ni nges par brlag 'gyur te/ /rgyal
[\[106a\]]
[\[106a.1\]]po rab dmar ji bzhin no/ /mkha' la skar mkhan dag gis rtsis byas na/ /zla ba dang ni skar ma'i lam rnams shes/ /khyim na mi dang khyim thab log pa dag /sna tshogs spyod pa de ni mthong ma gyur/ /rnyog med chu nang zla tshes snang gyur pa/ /pad+ma'i rtsa ba len par
[\[106a.2\]]khyod byed gyur/ /ngang pa chu dang 'o ma 'byed shes pa'i/ /khyod kyi blo gros de ring gang du song / /mi gang bya ba chen po gang / /cung zad byed par 'dod na yang / /de ni bsgrims nas rab bya ste/ /seng ge'i las gcig yin par bshad/ /ji ltar rgyal srid bskyang pa dang / /bsdo pa'i dgra
[\[106a.3\]]rnams 'dul ba dag /'bangs la re ba ma 'jog par/ /zhal bzhugs tshe na smyur te mdzod/ /snying du sdug pa'am gzhan gang zhes/ /sems yang ba dag rtse bar byed/ /spyod pa rgya chen ldan pa dag /sa yi dkyil 'khor thams cad gnyer/ /rtag tu snyan tshig smra ba yi/ /rgyal
[\[106a.4\]]pos skye dgu brid par sla/ /phan tshig sman dang 'dra ba de/ /nyan pa bas kyang smra ba dkon/ /gal te chos don rtogs pa yis/ /zhal che lam srang skyon na ni/ /'gro ba blo ldan gcig gyur kyang / /de las bdag ni rnam par rgyal/ /nor mnyam nus pa mnyam pa dang / /gnad shes
[\[106a.5\]]'bad rtsol che ba yi/ /'khor gyis nges par gnod 'gyur gyi/ /gang dgras mi phung de yis phung / /chu yi nang nas me 'bar na/ /me de gang gis zhi bar byed/ /skyob pa las ni 'jigs pa byung / /'jigs pa de las du yis srung / /ma bskul mi snyan dgra ston la/ /bskul nas
[\[106a.6\]]snyan pa mi sgrogs la/ /'jig rten rnga zlum dang 'dra la/ /de ltar bskul zhing sgra snyan sgrogs/ /sa bdag 'dod la chags pas phan dang gnod pa shes mi 'gyur/ /ji ltar rang dgar rang spyod myos pa'i glang chen bzhin du spyod/ /de 'og 'gyod pas rab gdungs nyam nga'i mya ngan g.yang
[\[106a.7\]]sar lhung / /de yis 'khor la nyes pa bgod byed rang gi skyon ma rig /rtsod dus rgyal po nor tshogs thob pa las/ /srog ni srung gi nor ni gtang bar bya/ /ji ltar shan pas lug gi bal bregs nas/ /srog thar byas pa rnyed ba che ba bzhin/ /rtsa ba brang 'gro rtse mo mkha' lding dang / /yal
[\[106b\]]
[\[106b.1\]]ga spre 'jogs me tog bung bas bskor/ /gang zhig gdug pa'i sems can gnas bcas pa/ /tsan dan shing de la ni bsnyen du med/ /gang gis thabs kyis pha rol gnon/ /nus pas ma yin thabs kyis de/ /bya rog gis ni gser phreng gi /sbrul dag gsad par gyur la ltos/ /gang la blo yod de
[\[106b.2\]]stobs ldan/ /blo med stobs kyis ci zhig bya/ /ci zhig seng ge stobs dang ldan/ /ri bong gis ni srog dang phral/ /bya ba'i thabs kyis grogs byed na/ /blo ldan dag la dri bar bya/ /phun sum tshogs pas smos ci dgos/ /phung gyur na yang mdzes pa yin/ /yon tan tshul spyod rang
[\[106b.3\]]bzhin gsal ba yis/ /skye bo ngan pa bcos su ga la rung / /tsha zhing drod che rtsub pas bsgrubs pa yi/ /bad kan nad bzhin shin tu 'phel bar 'gyur/ /snying la khon du gzung bya yi/ /de la tshig gis mi bskul bar/ /dgra bo'i rkang pa nas gzung zhing / /tshig gi mtshon chas bsnun par
[\[106b.4\]]bya/ /ji srid 'jigs pa ma byung ba/ /de srid 'jigs la 'jigs par bya/ /'jigs pa mngon du byung ba'i tshe/ /'jigs med lta bur gzhom par bya/ /bden pa zhugs par gyur pa la/ /slu byed mkhas pa yin nam ci/ /pang par brten te nyal ba la/ /gsod pa de ci dpa'
[\[106b.5\]]bo'am/ /gzhon yang rgan pa'i nye bar zhi la dga'/ /mkhas par gyur kyang shes pa'i nga rgyal med/ /gzi brjid che yang bzod cing des pa'i ngang / /je mthor phyin yang nga rgyal dregs pa med/ /rtag tu sems can phan dga' rnams/ /rin chen smon ltar mchog yin te/ /
[\[106b.6\]]snum la ltos par mi byed cing / /snod dang sdong bu la ltos min/ /sman pa zas ni ma zhu dang / /rgyal po brdzun du smra ba dang / /rigs ldan sdig pa spyod pa ste/ /'di gsum shin tu mi rigs pa'o/ /mthu che ba dang 'grogs gyur na/ /mthon po nyid du su mi 'gyur/ /me tog
[\[106b.7\]]phreng bar 'brel pa yi/ /skud pa mgo la 'dogs par byed/ /dus la bab par ston pa dang / /gnas skabs bcas par smra ba dang / /shin tu ngo mtshar gyur la 'god/ /'jig rten chen po nyid thob 'gyur/ /brtson 'grus brtul phod brtan pa dang / /stobs dang blo gros pha
[\[107a\]]
[\[107a.1\]]rol gnon/ /'bad rtsol yon tan drug ldan pa/ /de la lha yang 'jigs pa skye/ /skyon chad dgra bo pham par byas pa dag /mdza' bor 'dod 'ongs pa la yid mi brtan/ /brag phug 'ug pa'i tshogs kyis gang ba la/ /bya rog gis ni me btang bsregs la ltos/ /
[\[107a.2\]]zad pa gnyid log 'jigs dang 'khrig pa spyod/ /mi dang phyugs rnams de dag mnyam pa yin/ /chos spyod pa yi mi rnams khyad par 'phags/ /chos mi shes na phyugs dang ci mi mnyam/ /gang zhig chos la smod pa rnams/ /nyi mar 'gro dang 'ong na yang / /de ni mgar ba'i sbud pa yin/ /dbugs
[\[107a.3\]]'byin kyang ni gson ma yin/ /sangs rgyas mgon po yongs spangs te/ /lha gzhan la ni phyag byed pa/ /blo ngan gang gA'i 'gram du ni/ /skom nas khron pa byed dang mtshungs/ /yul ni shin tu yun ring gnas kyang nges pa kho nar 'gro bar 'gyur/ /'bral la khyad par ci zhig yod la 'gro ba rang nyid sbyong
[\[107a.4\]]mi byed/ /dbang med 'bral bas yid la yongs su gdung ba mtha' yas skyed par byed/ /'di dag rang gis sbong na zhi ba'i bde ba mtha' yas 'thob par 'gyur/ /'dod pa yid 'ong yin pa bde/ /'byor pa mnyam dga' yin mod kyi/ /'on kyang 'tsho ba'i 'jig rten 'di/ /nad med chang 'thung khur par
[\[107a.5\]]mtshungs/ /'gro ba'i dri ma chags pa 'dra ba med/ /gzhan la gnod pa phrag dog 'dra ba med/ /mdza' bo slong mo pa 'dra yod min te/ /gtong dang mnyam pa'i gnyen bshes gang yang med/ /shes rab dang mnyam mig med de/ /rmongs pa dang mnyam mun pa med/ /nad dang 'dra ba'i dgra med
[\[107a.6\]]de/ /'chi ba dang mnyam 'jigs pa med/ /de bas shin tu mi bzad pa'i/ /'chi ba nges par 'byung 'gyur bas/ /'dod pa rnams la sems bzlog la/ /dam pa'i chos la dga' bar gyis/ /grogs po 'di na nor de yod legs pas/ /yid bzhin nor khyed rdor 'gyur nor ma byed/ /spur
[\[107a.7\]]long rgyan gyi dam par byed 'gyur pa/ /der ni 'di 'dra'i nor bu 'jig rten phung / /gang zhig sa stengs 'bru rnams dang / /gser dang phyugs dang nad med rnams/ /de dag kun gyis gcig mi ngoms/ /de ltar shes nas zhi bar gyis/ /'bad pas bsags pa'i nor la ni/ /yang dang yang du
[\[107b\]]
[\[107b.1\]]nyugs par byed/ /bkren pas byi ba ji bzhin du/ /nor rnams sdug bsngal kho nar zad/ /'jig rten 'tsho ba brtan ma yin/ /nor dang longs spyod brtan ma yin/ /bu dang chung ma brtan min gyi/ /chos dang grags pa snyan pa brtan/ /rgyal po nor sogs ngoms pa med/ /mkhas pa legs
[\[107b.2\]]bshad kyis ma ngoms/ /rgya mtsho chu yis ngoms pa med/ /'jig rten sdug la bltas mi ngoms/ /me la shing gis ngoms pa med/ /byis pa 'dod pas ngoms pa med/ /tshul khrims dag dang dul ba dang / /sems ni dul bar gyur pa dang / /gang zhig drang por zhugs pa dag /
[\[107b.3\]]de la gnas na ci zhig dgos/ /chog shes dbang phyug la gnas na/ /skye bo ngan pa'i sa dang ring / /longs spyod 'dod pa'i sled bas bcing / /gom re brnyas ba thob par 'gyur/ /lus zhes bya ba skyon ldan 'di/ /yon tan chen po gcig yin te/ /gnas skabs gang dang gang phrad pa/ /
[\[107b.4\]]de dang der 'gro nga gor ba/ /nags kyi glang po rtswa lo za yang stobs dang ldan/ /sbrul ni zas su rlung zar gyur kyang sbegs pa med/ /drang srong rtsa ba 'bras bu tsam gyis dus 'das byed/ /de bas khrel 'dzem chog shes kho na 'byor pa'i mchog /tshod ma dag dang rdul med pa'i/ /chu yi
[\[107b.5\]]dgon pa ga na'ang yod/ /zla ba thun mong mar me yin/ /'byor pa dag gis ci zhig bya/ /chog shes nges pa'i bdag nyid can/ /'tsho ba gang na'ang btsal mi dka'/ /rtswa dang lo ma chu yi gnas/ /gang na'ang med pa ma yin no/ /nags mchog stag dang glang po'i gtsos bsten par/ /rtswa yi
[\[107b.6\]]stan byas shing shun gos su gyon/ /shing gi 'bras bu la sogs zas za ba'i/ /nor med nye du'i tshogs nang gson pa min/ /bzang po'am na ni ngan pa yi/ /sbyor ba gang yang rung ba yis/ /lus ni shin tu bsrung bya yi/ /nor la chags pas ci zhig bya/ /bsod nams chen po'i rin gyis
[\[107b.7\]]ni/ /khyod kyis lus kyi gru nyos pa/ /ji srid chag par ma gyur par/ /sdug bsngal rgya mtsho'i pha rol song / /ji srid sdug pa'i dus kyi zla rgyas pa/ /'chi bdag gza' chen 'di yis ma rnyed pa/ /de srid bag yod par ni gnas bya ste/ /rang gi bya ba dag ni bya ba'i rigs/ /gang tshe
[\[108a\]]
[\[108a.1\]]'du shes bral zhing mig mi g.yo/ /skigs bu rgyun 'byung dbugs mthar thug pas slebs/ /mun par g.yang sa cher khring ltar gyur na/ /de tshe bu dang chung ma gnyen cir 'ong / /snying rjes gdungs pa'i yid dang dbang po dul zhing sems ni chog shes dag la dga' ba
[\[108a.2\]]dang / /chags bral mngon dga'i sems dang shing drung dag na lhung pa'i 'bras bus bza' ba'i bya ba byed/ /lus ring shing shun gyon zhing rgyal ba zhes ni snyan pa lta bur sgra sgrogs la/ /bA rA Na sIr gshin rje'i dbang gyur bcom pa'i lus chig 'di ni nam zhig spong bar 'gyur/ /bstan bcos
[\[108a.3\]]'dzin pas thar ba yin/ /lus dub pas kyang ma yin te/ /shes rab kyis ni sems btub na/ /thar ba thag nye 'di na yod/ /nyes pa'i skyon ni breg par gyis/ /mgo bo bregs pas ci zhig bya/ /gang zhig yid kyi gos med na/ /ras kyi chos gos ci la phan/ /sems can rnams la gang gi tshems/ /
[\[108a.4\]]snying rjes brlan par gyur pa dag /thar dang ye shes de yin gyi/ /thal ba ral ba chos gos min/ /gang zhig lang tsho la zhi ba/ /de ni zhi bar bdag gis shes/ /khams rnams yongs su zad pa na/ /ci yi phyir na zhi mi 'gyur/ /mdza' bshes nye du dur khrod du/ /du ba 'thul nas
[\[108a.5\]]ldog par byed/ /gang zhig rang dang lhan cig 'grogs/ /las te nges na dge ba spyad/ /gang zhig rab tu nyon mongs dang / /chos dang 'gal bar byed pa dang / /dgra la 'dud pa'i nor rnams ni/ /gang gi nor du rung ma yin/ /dam pa legs spyod la sred shin tu bsdams gyur te/ /kun
[\[108a.6\]]du'ang skye bos smod 'jigs rtag tu sdug bsngal gnas/ /gang zhig 'dzom med longs spyod ngag gi rtsa rtsol ba/ /rigs dang mi rigs dpyod med tham la skye bo skyed/ /rigs dang mi rigs dpyod pa'i blo med cing / /thos dang sdom pa mang po rnam spangs nas/ /lto ba 'gengs pa tsam zhig
[\[108a.7\]]'ba' zhig 'dod/ /skyes bu phyugs dang phyug ma la khyad ci yod/ /mthong dang ma mthong yon tan gyi/ /'byung gnas chen po regs pa yin/ /des na de bas don gnyer bas/ /shes rab yongs su gzung bar bya/ /brgya yi nang nas dpa' bo skye/ /stong gi nang nas mkhas pa 'byung / /brgya
[\[108b\]]
[\[108b.1\]]stong las ni mdzangs pa ste/ /stong pa skye'am mi skye'ang srid/ /mkhas pas rig pa rnam kun du/ /na tshod yol yang bslab par bya/ /gal te 'dir 'dras mi ster yang / /skye ba gzhan du rnyed pa sla/ /skra dkar gnyer ma lhags dus su'ang / /thog pa bsags par bya ba ste/ /gang du thos mang
[\[108b.2\]]'gro 'gyur ba/ /der ni phung po 'gro mi 'gyur/ /rgyal po dang ni yon tan ldan/ /de gnyis 'dra ba ma yin te/ /rgyal po rang gi yul na bkur/ /yon tan ldan pa kun du bkur/ /yon tan ldan pa skyon yod kyang / /yon tan dga' rnams skyo mi byed/ /zla ba rnyog pa yod gyur kyang / /
[\[108b.3\]]brtan rnams dga' bas lta bar byed/ /yon tan dang 'dra lus kyi rgyan gzhan med/ /sems las dang 'dra lus kyi sdug bsngal med/ /bzod pa dang 'dra lus kyi srung ma med/ /gtor ba dang mnyam gnyen ni gdan med/ /dam pa ring na gnas gyur kyang / /yon tan pho nya nyid
[\[108b.4\]]byed de/ /ke ta ka yi dri bsnams nas/ /bung ba rang nyid 'ong bar 'gyur/ /yon tan dag la 'bad bya yi/ /'gying tshul dgos pa ci zhig yod/ /ba ni 'o ma med pa la/ /dril bu btags kyang nyo mi 'gyur/ /dus ni yun thung rig pa'i rnam pa mang / /tshe yi tshad kyang ji tsam mi
[\[108b.5\]]shes pas/ /ngang pas chu nang nas ni 'o ma bzhin/ /gang zhig gces pa de ni bsten par bya/ /skar ma chen po mang du shar gyur cing / /sa yi rgyan gyur zla ba shar na yang / /gang du nyi ma nub na mtshan mor 'gyur/ /nyi ma ma gtogs shar nub ming mi 'dogs/ /gang zhig shar bar
[\[108b.6\]]gyur na ni/ /mun pa med cing gzi can byed/ /nyi ma shar ba mchog yin gyi/ /gzhan rnams shar bas ci zhig bya/ /skyes bu bya ba gang yin gcig byas mthar phyin pas/ /sems 'phags 'gyur te mang po ci la dgos/ /zla ba rgyas pas sa stengs gsal ba bzhin/ /skar ma mang
[\[108b.7\]]po'i tshogs kyis nus ma yin/ /yon tan skyes pa rang khar las/ /rdzas ni bson nams khar las pas/ /skyes bu la ni ci phyir smra/ /yon tan 'bad pas bsgrub bya yin/ /'bad pa'ang bdag nyid la gnas na/ /gzhan dag yon tan ldan zhes te/ /de ltar gson pa su yis
[\[109a\]]
[\[109a.1\]]bzod/ /bstan bcos don ni shes pa'i mi/ /'di na zha bo rnams la'ang mang / /ral gri'i rtsa mo rnon po yis/ /dgra las rgyal byed de rnyed dka'/ /phyug po kla klo rnams la'ang yod/ /dpa' bo dud 'gro rnams la'ang mang / /sna tshogs don gyi gtam smra ba'i/ /dam pa dag ni
[\[109a.2\]]kun du dkon/ /ri bo kun la tsan+dan med/ /glang po kun la mu tig med/ /yang dag don gyi gtam smra pa'i/ /mkhas pa'ang kun na yod ma min/ /yon tan shes la de nyid yon tan 'gyur/ /yon tan med na de nyid skyon du 'gyur/ /chu bo'i chu ni shin tu skyon med pa'ang / /rgya mtshor phyin na btung du mi rung 'gyur/ /
[\[109a.3\]]yon tan ldan pa yon tan la dga' yi/ /yon tan med pa yon tan gyis mi mgu/ /bung ba nags nas pad+mar 'ong 'gyur gyi/ /sbal pa lhan cig gnas kyang de lta min/ /mkhas pa rnams kyi grags pa ni/ /mkhas pa nyid kyi nang du 'phel/ /rin chen shel la rin chen dang / /g.yul ngo dag
[\[109a.4\]]tu dpa' bo bzhin/ /ngang pa khra yi tshogs nang mdzes ma yin/ /cang shes bong bu'i tshogs nang mdzes ma yin/ /seng ge wa yi tshogs nang mdzes ma yin/ /mkhas pa blun po'i tshogs nang mdzes ma yin/ /gang zhig chen pos spyi bos bkur/ /de nyid dman pas rtswa snyam sems/ /mkhas
[\[109a.5\]]pas phyag byas mchod rten ni/ /khwa dag stan du byed pa yin/ /bdag la grangs med yod gyur kyang / /gzhan la nyung zad yod pa yi/ /yon tan med la dam pa dga'/ /spyod pa 'di ni ngo mtshar che/ /thams cad mkhyen pa'i yon tan ni/ /thams cad mkhyen pa nyid kyis mkhyen/ /sa gzhi yi ni
[\[109a.6\]]lci ba'i tshad/ /mtha' yas nyid kyis shes pa yin/ /gzhan gyis gzhan dag bsgrags na ni/ /med pa'ang yon tan can du 'gyur/ /yon tan rang nyid sgrogs pa ni/ /brgya byin yin yang mi btsun 'gyur/ /gang du yon tan ldan mi mchod/ /mkhas pa de ru ci phyir 'gro/ /gos med
[\[109a.7\]]gcer bu'i grong khyer du/ /khrus mkhan gyis ni ci zhig bya/ /kye ma 'jig rten glen pa 'di/ /rang rgyud grub pa yod min te/ /gzhan gyis byas pa'i rje 'brang bas/ /zangs ma'i snod ni stor nas med/ /bzhad gad mkhan dang mkhas pa gnyis/ /blun la bzhad gad byed pa mchog /bzhad gad
[\[109b\]]
[\[109b.1\]]mkhan gyis nor rnyed kyis/ /mkhas la nor med stong par 'gro/ /sna tshogs don ldan gtam rgyud kyis/ /mkhas pa dus ni 'da' bar byed/ /dbul bo chos kyis phongs gyur bas/ /gnyid log na yang 'thab bar byed/ /gang zhig mang po tshogs par gyur pa las/ /skye bo dam pa'i yon tan
[\[109b.2\]]sten mi byed/ /de ni rang gi ma yi sdug bsngal gyis/ /bskyed de skyes par gyur kyang ci zhig phan/ /mkhas pa'i tshul ni rigs pa yin/ /khu byug tshul ni sgra snyan yin/ /dka' thub tshul ni bzod pa yin/ /bud med tshul ni nyon mongs yin/ /skar rtsis de bzhin grub mtha' dang / /mkha' lding
[\[109b.3\]]sngags dang sngags smra ba/ /don gyi de nyid gzung bya yi/ /sgra la dpyad par mi bya'o/ /glegs bam la bzhag rig pa dang / /gzhan la tshol ba'i nor dag ni/ /dgos pa'i dus la bab pa na/ /de ni nor min rig pa min/ /bzo slob pa yi yon tan kun/ /yon tan 'tsho ba'i rgyu tsam
[\[109b.4\]]yin/ /'khor ba gcod pa'i blo gros gang / /ci yi phyir na de mi byin/ /mi ni su la'ang ma brtags par/ /gdams ngag sbyin par mi bya ste/ /spre'u tsam gyi gnas bcas dang / /gnas med par ni byas la ltos/ /kha cig smra ba lhur len te/ /kha cig mi smra don yang bsgrub/ /'dam
[\[109b.5\]]bu me tog 'bras bu med/ /star ka 'bras bu me tog ldan/ /ke ta ka yi 'bras bu ni/ /chu rnams dang bar byed mod kyi/ /de yi ming tsam smos pa yis/ /chu rdul dang bar mi byed do/ /gzhung lugs dag la byang byas kyang / /nyams su len pa'i par mi byed na/ /lag na sgron ma
[\[109b.6\]]yod kyang ni/ /long bas lam ni mthong mi 'gyur/ /zla ba yar ngo mar ngo ltar/ /dam pa dam min bsten pa las/ /yon tan chung ngu'ang rgyas 'gyur zhing / /rgya chen po yang 'grib par 'gyur/ /mkhas pas dgra bor gyur pa'ang bla'i/ /mi mkhas pa dang mdza' ba min/ /rkun pos
[\[109b.7\]]bram ze bsrungs pa dang / /spre'us rgyal po'i mig bcar bzhin/ /mkhas pa dang ni dul ba dang / /chog shes bden par smra ba dang / /'chi ba na yang 'dug bla yi/ /skye bo ngan dang rgyal srid min/ /sbrul gdug skye bo ngan pa dug /sbrul las lhag par skye ngan dug /sbrul
[\[110a\]]
[\[110a.1\]]gdug sman dang sngags kyis thub/ /skye ngan gdug pa gang gis ni/ /skye bo ngan pa yon tan brgya yis phan btags te/ /dga' bar gyur kyang de ni tshig rtsub smra bar byed/ /gang zhig rigs ldan de bzhin brtan pa dang / /bsngags 'os phongs kyang yon tan
[\[110a.2\]]gtong mi byed/ /rang bzhin ngan pa'i mi dag dang / /srang gi mtshan nyid dag dang mtshungs/ /cung zad tsam gyis mtho 'gyur zhing / /cung zad tsam gyis dma' bar 'gyur/ /tsan dan bla rtsi ga bur gyis byugs kyang / /sgog skya'i rang bzhin drid mi 'dor ltar/ /rigs pa'i gzhung lugs
[\[110a.3\]]mang po rab bslabs kyang / /rang bzhin ngan pa'i mtshan nyid 'dor mi srid/ /dam pa'i bu la gdong na pad+ma med/ /smad 'tshong bu la glad nas rwam skyes/ /ji lta ji ltar log par byed gyur pa/ /de lta de ltar nal bu'i mtshan nyid yin/ /kha nas smras pa'i tshig gzhan la/ /yid la sems pa'i
[\[110a.4\]]bsam pa gzhan/ /kye ma yon po'i blo gros can/ /'di yi rang bzhin su yis sprul/ /'bad pas skyon ni len par byed/ /yon tan rtag tu spong bar byed/ /skyon len yon tan spong ba yi/ /skye bo ngan pa chu tshags 'dra/ /skye bo ngan pa sun phyung na/ /dam pa la yang yid mi rton/ /byis pa 'o mas kha tshig na/ /
[\[110a.5\]]zho la'ang phu yis 'debs shing 'thung / /mtshan mo mtsho nang skar ma'i gzugs brnyan snang ba la/ /ngang pa pad+ma'i rtsa bar 'khrul pas sun phyung ba/ /nyid mo pad rtsa mngon sum mthong yang za mi byed/ /brdzun smras sun phyung bden pa la yang dogs pa skye/ /bud med zas ni nyis 'gyur te/ /de yi g.yo
[\[110a.6\]]sgyu bzhi 'gyur ro/ /ngo tsha dag ni drug 'gyur ro/ /'dod chags brgyad 'gyur zhes brjod do/ /sbyin pas ma yin rim gros min/ /mchod pas ma yin bsnyen bkur min/ /brtan pas ma yin brtson pas min/ /kun tu mi bzad bud med yin/ /mkha' lding dbang pos khyer ba'i tshe/ /pad dkar klu
[\[110a.7\]]yis smras pa ni/ /gsang tshig bud med la smra ba/ /de yi srog ni de zad 'gyur/ /don dang chos ni rnam par nyams byed cing / /mtho ris dag dang thar ba'i gegs byed la/ /gnod pa kun gyi rtsa ba nyid gyur pas/ /de bas gzhan gyi bud med rtag tu spang / /gang gis tshigs bcad gcig tsam zhig /bla mas
[\[110b\]]
[\[110b.1\]]slob ma la byin na/ /gang zhig btang nas shog btang 'gyur/ /rdzas de sa stengs yod ma yin/ /'du 'dzi kun du spang bar gyis/ /gal te de spong ma nus na/ /dam pa dag dang 'bre bar gyis/ /de nyid de yi sman yin no/ /'dod pa kun du spang bar gyis/ /gal te spong bar ma nus na/ /thar ba dag
[\[110b.2\]]la 'dod par gyis/ /de nyid de yi sman yin no/ /phan med gnyen yang gzhan yin te/ /pha rol yon yang gang phan gnyen/ /lhan cig 'byung ba'i lus sogs nad/ /phan byed dgon pa'i sman bzhin no/ /'bad pa yis ni bzung ba yi/ /bum pa yi ni chu phyed bzhin/ /spyi bo la ni bkur byas na/ /
[\[110b.3\]]skye bo ngan pa khro bar byed/ /gang zhig yid dang rjes mthun pa/ /ring na gnas kyang nye ba yin/ /gang zhig yid la brtan mi gnas/ /drung na gnas kyang ring ba yin/ /dam pa min dang lhan cig gnas gyur kyang / /chu dang pad mo bzhin du 'dres mi 'gyur/ /dam pa thag ring dag tu gnas gyur
[\[110b.4\]]kyang / /zla ba ku mu ta ltar dga' bar byed/ /gal te rtag tu mja' 'dod na/ /gsum po 'di dag mi bya ste/ /rgyan po 'gyed dang nor 'brel dang / /lkog tu chung ma dang smra ba'o/ /ji ltar rwa las 'o ma 'byung / /'dam bu me tog sbrang rtsi 'dzag /gal te bud med bden gyur na/ /skam sa las
[\[110b.5\]]kyang pad+ma skye/ /bsod nams yongs su dman pa'i mis/ /longs spyod thob kyang spyod mi shes/ /gangs chen mtsho la khyi bzhin du/ /skom na'ang lce yis lhag par byed/ /'jig rten 'di na las byed pa/ /gla med lam brgyags khyer mi btub/ /slong ba dman pa mi mngon par/ /phyi ma'i
[\[110b.6\]]dus na brgya 'gyur khyer/ /rang nor spangs nas 'gro 'gyur bas/ /skyes bu sbyin pa gtong bar byed/ /shi na'ang nor ni mi 'dor bas/ /sbyin byad ser sna can 'drar shes/ /sbyin na dbul gyur dogs pa yis/ /bkren pa sbyin pa gtong mi byed/ /nges par 'jig pa de nyid kyis/ /
[\[110b.7\]]mkhas pas nor ni gtong bar byed/ /zas las zan gyi phyed tsam yang / /slong ba rnams la cis mi ster/ /'dod dang rjes mthun 'byor ba yang / /gang gi tshe na 'byung bar 'gyur/ /las kyis 'byor pa med kyang gdung ba mi skyed kyi/ /'on kyang ci 'byor pa la sbyin pa gtang bya ste/ /
[\[111a\]]
[\[111a.1\]]lo ma me tog 'bras bu chu dang sman rnams ni/ /thams cad mtha' yas bsngo ba'i stobs kyis mtha' yas 'gyur/ /sbyin dang spyod pas stong ba yi/ /nor des nor bdag yin na go /nor de nyid kyis bdag kyang ni/ /nor gyi bdag po cis ma yin/ /yab gcig
[\[111a.2\]]'di ni las kyi sa/ /'di nas pha rol 'bras bu'i sa/ /'di ni gang zhig byas gyur pa/ /de nyid gzhan du nges par spyod/ /gzhan 'byor rigs dang gzugs dang nad med nyid/ /mthong nas 'dir ni ci phyir gdung bar byed/ /gal te 'di kun khyod 'dod bsod nams kyi/ /sa bon
[\[111a.3\]]las ni 'bras 'byung ma thos sam/ /'byor pa yod kyang gtong med na/ /nye bar 'tsho bas ci byar yod/ /kim pa ka yi 'bras bu ni/ /chag kyang ltogs la mi byar yod/ /gang zhig gzhan la gnod pa med par sbyin gtong ba/ /'di yi longs spyod sna tshogs chu yis mi 'khyer zhing / /
[\[111a.4\]]me yis mi tshugs rkun po rnams kyis 'phrog mi nus/ /de yi 'byor pa nam yang rab nyams mi 'gyur ro/ /gang zhig dmyal ba'i nad la ni/ /gso ba dag ni mi byed pa/ /sman med gnas su song nas ni/ /nad dang bcas pas mi byar yong / /mi srun skye bo sa khung las byung ba'i/ /tshig ni sbrul gyis
[\[111a.5\]]skye bo dam pa zin/ /dug de zhi bar byed pa'i gnyen par yang / /shes rab bzod pa'i sman dag btung bar bya/ /ji srid 'tsho bar gsad kyang ni/ /dgra bo zad par mi 'gyur gyi/ /de ni dgra bo nyid gsod yin/ /mthu chen bcos du mi rung la/ /bzod ba byar yang ci zhig yod/ /dul ba zhi ba'i spyod
[\[111a.6\]]pa la/ /bzod par bya yang ci zhig dgos/ /gnod byed 'os pas khro zhe na/ /chos don 'dod dang thar pa dag /mngon sum du ni 'jig byed pa'i/ /khro la khyod ni cis mi khro/ /gzhan gyi 'byor pa dam pa mthong nas ni/ /gang zhig sems 'khrug ba ni skye 'gyur bas/ /don de cung zad rnyed par
[\[111a.7\]]mi 'gyur gyi/ /'gro de rang gi bsod nams 'joms par byed/ /thams cad chos ni mnyan par bya/ /thos nas rab tu gzung bya ste/ /gang zhig bdag yod mi 'dod pa/ /de dag gzhan la mi bya'o/ /'jig rten pha rol 'gro ba dag /shes par smra la su zhig mkhas/ /de ni nyams su len
[\[111b\]]
[\[111b.1\]]pa na/ /drang srong rnams kyang mkhas pa yin/ /'byor pa g.yo zhing lang tsho yun kyis 'jig /srog ni gshin rje'i so gcig gnas dang mtshungs/ /'on kyang 'jig rten pha rol sgrub la lhod/ /kye ma mi yi spyod pa ngo mtshar che/ /blo gros bzang yang le lo yis/ /skye ba mthon por mi 'gyur
[\[111b.2\]]te/ /lag rtsis sa la 'dri ba yi/ /pho long gsher ba dag dang mtshungs/ /gal te 'gro ba 'di kun gyis/ /'chi bdag spyi bor gnas mthong na/ /zas kyang yi gar mi 'ong na/ /bya ba gzhan lta smos mi dgos/ /'dus byas zin dam ma zin ces/ /'chi bdag sdod par mi 'gyur bas/ /
[\[111b.3\]]sang gi bya ba de ring bya/ /phyi dro'i bya ba snga dro bya/ /ji srid nad med lo tog skyes gyur pa/ /nad kyi sar ba chen pos ma brlag cing / /ji srid blo ni bya ba'i rjes 'jug pa/ /'di ni dam chos mnyan pa'i dus yin no/ /bong bu phyugs la me tog phreng ba ci/ /dud 'gro phag la kha zas zhim
[\[111b.4\]]po ci/ /long la snang dang 'on pa dag la glu/ /glen pa rnams la chos kyis ci zhig bya/ /ji srid 'dod chen ma gyur par/ /de srid yon tan che nyid yin/ /'dod chen nyid la zhugs gyur na/ /yon tan btsun par ga la 'gyur/ /ji srid su la'ang mi slong ba/ /de srid dka' thub gzi brjid
[\[111b.5\]]can/ /dpa' zhing shes ldan rigs mtho dag /skyes bu zhes kyang de srid brjod/ /dang po'i rtsom pa gang yin pa/ /'di ltar ngo mtshar che ba yin/ /zo chun bzo sbyar gyur pa ni/ /bud med kyi yang dbang du 'gyur/ /drang srong bu ni myur du shi yang rung / /rgyal po'i bu ni yun ring gson yang
[\[111b.6\]]rung / /rngon pa'i bu ni shi'am gson mi rung / /dam pa'i bu ni shi'am gson yang rung / /de nas 'byung ba la gnas pa'i/ /mi yi blo ni 'phel bya'i phyir/ /gang gis bstan bcos shes gyur pa'i/ /legs par bshad pa bshad par bya/ /legs par bshad pa'i rang bzhin tshig /
[\[111b.7\]]gang yang rung ba bsag par bya/ /tshig gi gnas skabs mchod sbyin la/ /nor med ci zhig ster bar byed/ /rig pa bslab dang dpa' bo dang / /gang yang gzugs bzang ldan bud med/ /gang dang gang du 'gro gyur pa/ /de dang der ni dpal chen thob/ /rig par ldan dang rgyal po yi/ /
[\[112a\]]
[\[112a.1\]]gang du'ang mnyam pa ma yin te/ /rgyal po rang gi yul na bkur/ /rigs ldan kun du bkur bar 'gyur/ /gzugs dang lang tsho phun tshogs shing / /rigs mtho rnams las skyes gyur kyang / /rgya skyegs shing gi me tog ltar/ /rigs dang bral na mdzes ma
[\[112a.2\]]yin/ /lus can rigs dang bral gyur ba/ /rigs ldan yin yang ci zhig dgos/ /'jig rten du ni rig pas mchog /rig pa med pas rlag par byed/ /bde ba 'dod na rig pa dor/ /rig pa 'dod na bde ba dor/ /bde ldan rig pas ga la 'grub/ /rig pa don gnyer ga la bde/ /rigs
[\[112a.3\]]dang mdza' bshes med gyur pa'i/ /mi ni rtag tu sdug bsngal 'gyur/ /rigs dang mdza' bshes ldan gyur pa'i/ /mis ni rtag tu dga' ba 'thob/ /rigs dang ldan pa gzhan yul gang / /snyan par smra la pha rol su/ /gnas dang ldan pa khur lci gang / /brtson dang ldan la thag ring
[\[112a.4\]]ci/ /rtsol ba yi ni grogs yod la/ /ri rgyal rtse mo'ang mtho ba min/ /sa yi 'og kyang dma' ba min/ /rgya mtshos chod pa'ang pha rol min/ /rig pa glegs bam la bslabs kyi/ /bla ma'i thad rnams ma bslabs pa/ /'phyon ma'i bud med sbrum ma bzhin/ /tshogs pa'i nang du mi mdzes
[\[112a.5\]]so/ /bla ma gang zhig yi ge gcig /ster ba la ni brnyas byed pa/ /khyi yi skye gnas brgyar brgyud nas/ /rigs ngan du yang skye bar 'gyur/ /gang zhig la ni yi ge gcig /bla mas slob ma la byin na/ /gang zhig btang nas shog gtong ba'i/ /nor ni sa stengs yod ma yin/ /skyed par byed dang
[\[112a.6\]]legs slob dang / /gang zhig rig pa ster pa dang / /zas ster ba dang mi 'jigs sbyin/ /lnga po 'di dag pha ru bshad/ /rgyal po blon po'i chung ma dang / /de bzhin mdza' bo'i chung ma dang / /spun zla'i chung ma ma nyid de/ /lnga po 'di dag ma ru bshad/ /blun po rnams pa gdams pa ni/ /'khrug
[\[112a.7\]]par 'gyur gyi zhi mi 'gyur/ /sbrul la 'o ma blud pa ni/ /dug 'phel 'gyur ba kho nar zad/ /mngon sum pa yi rkang gnyis phyugs/ /blun po yongs su spang bar bya/ /ma mthong tsher ma ji lta bar/ /tshig gi zug rngus gnod par byed/ /blun pos blun po mthong gyur na/ /tsan dan bas kyang bsil
[\[112b\]]
[\[112b.1\]]bar byed/ /gal te mkhas pa mthong gyur na/ /pha gsod pa ni lta bur sems/ /skye bo ngan la phan pa dag /byas kyang gang la'ang byas mi gzo/ /dam pa cung zad bkur na yang / /ji srid 'tsho bar rang dbang 'gyur/ /blun po chu yi ri mo ltar/ /gang zhig byas pa de myur 'jig /dam pa rdo yi ri mo
[\[112b.2\]]ltar/ /shin tu chung ngu'ang brtan par gnas/ /skye bo ngan pa snyan smra yang / /'di la yid brtan rung ma yin/ /rma bya sgra snyan sgrogs na yang / /zas su dug chen za ba yin/ /e ma skye bo ngan pa dang / /bad kan dag gi rang bzhin mtshungs/ /'jam po yis ni 'khrug 'gyur pa/ /rtsub po yis
[\[112b.3\]]ni zhi bar 'gyur/ /skye bo ngan dang gser dang rnga/ /mi srun rta dang bud med dregs/ /brdungs nas dul ba nyid 'gyur gyi/ /de dag legs byas snod ma yin/ /skye bo ngan dang ldan cig tu/ /dgrar gyur mdza' ba'ang mdzes ma yin/ /khyis ni rtse bar byed pa'am/ /lhag pa'ang mdzes par
[\[112b.4\]]'gyur ma yin/ /sgul bas kyang ni mi srun gdug /sbrul gdug sman dang sngags kyi zhi/ /mi srun cis kyang zhi mi byed/ /mi srun pa yi nyas pa ni/ /ngo bo nyid kyis rjes 'jug la/ /gang zhig mi srun dang 'dres de/ /mi srun las kyang mi srun 'gyur/ /pha yi spyod pa ma mthong yang / /bu
[\[112b.5\]]ni rjes su 'jug byed de/ /ke ta ka yi shing las ni/ /skyu ru ra 'bras 'byung mi 'gyur/ /pha dang ma dang de bzhin spun/ /chung ma rjes mthun 'jug pa rnams/ /de yis sdug pa byas pa gang / /de ni mi des byas dang mtshungs/ /sa 'di rgya mtsho chen po dang / /ri bor bcas pa khur
[\[112b.6\]]min gyi/ /gang zhig byas pa mi gzo ba/ /de ni shin tu khur lci yin/ /tshul khrims ldan dang lhan cig gnas/ /'byung po kun la phan par dga'/ /gshin rje 'jigs byed gang yin pa/ /da ni mkhas pas rab tu bsngags/ /mkhas pa dang ni dul ba dang / /chog shes bden
[\[112b.7\]]smra lhan cig tu/ /btson rar gnas pa'ang gnas bla yi/ /mi sun nang gi rgyal srid min/ /dam pa dag dang lhan cig 'dris/ /mkhas dang lhan cig smra ba dang / /brkam med lhan cig mja' ba nyid/ /byed pa skyong bar mi 'gyur ro/ /shin du yun ring dus su yang / /gang gis
[\[113a\]]
[\[113a.1\]]'jig rten 'di dang ni/ /gzhan du sdug bsngal mi 'thob pa'i/ /blo ni chos mthun nyid du bya/ /sems ni dga' bar byed na yang / /rnam smin gnod byed ci ru rung / /gang gis khams ni 'khrug byed pa'i/ /kha zas zhim po'ang ci ru rung / /gnod kyang phan par 'gyur
[\[113a.2\]]ba ni/ /mkhas bas sman bzhin btung ba ste/ /'di yi 'bras bu rjes thob pa/ /mtshungs pa med pa nyid du 'gyur/ /don 'dir rigs dang ldan pa yi/ /rgyal pos bsdu ba byas na ni/ /thog ma dbus dang tha ma ru/ /de ni gzhan du mi 'gyur ro/ /rgya mtsho 'jig pa'i dus su ni/ /
[\[113a.3\]]gzhung las rgal bar 'gyur zhes grags/ /dam pa 'chi na'ang gzhung lugs las/ /nam yang 'da' bar mi byed do/ /lugs kyi bstan bcos shes rab sdong bu zhes bya ba/ slob dpon klu sgrub kyis mdzad pa las le'u gnyis pa logs shig tu bsgyur ba rdzogs so// //lo tsA ba shI len
[\[113a.4\]]dra bo ng+hi dang / ban+de ye shes sdes bsgyur cing zhus te gtan la babs//[ {D4330}]@##/ /rgya gar skad du/ /bya shasudzartu bin+du po sha nA ma/ bod skad du/ lugs kyi bstan bcos skye bo gso ba'i thigs pa zhes bya ba/ 'phags pa 'jam dpal gzhon nur gyur pa la phyag 'tshal
[\[113a.5\]]lo/ /dpal gyi 'byung gnas 'jam dpal kun gyi dpal/ /mtha' dag byams pas khyab pas 'jam pa'i dang / /'jam dang dpal du grags pas thugs rje'i mgon/ /'jam dpal kun gyi mgon la phyag 'tshal te/ /blo dman skye bo mun nag lta bu la/ /snyan ngag sgron me rab tu gsal
[\[113a.6\]]bya'i phyir/ /bdag lta dman bas snyan ngag sgron med kyang / /blun po gso phyir chu thigs tsam zhig brjod/ /gzhan gyi skyon rnams brjod mi bya/ /gzhan gyi skyon rnams ci brjod pa/ /de bzhin bdag la'ang yod pa ste/ /dper na wa dang bud med bzhin/ /bdag nyid la ni bstod mi bya/ /
[\[113a.7\]]bdag nyid la ni gang bstod pa/ /de ni blo chung shes rab zhan/ /dper na ka lan da ka 'dra/ /grogs ngan bsten par mi bya ste/ /grogs po ngan pa sus bsten pa/ /ma gu ta ni bsten pa yis/ /shig rnams phung bar gyur la ltos/ /ngan pa rnams la gros mi gdab/ /ngan pa rnams
[\[113b\]]
[\[113b.1\]]la gros btab na/ /legs par smras kyang nyes par 'gro/ /spre'us ka lan da ka yi/ /tshang bshig ba yi tshul la ltos/ /spyod pa rnams la bag yod bya/ /bag med rgyun du spang bar bya/ /glang chen myos pa lta bu ni/ /nam yang bya ba ma yin no/ /tshig rnams brjod 'dod rtag tu ni/ /
[\[113b.2\]]ji ltar brtags shing de ltar smra/ /gang zhig ma brtags par smra ba/ /dper na smyon pa'i bsnyon tshig bzhin/ /dgos pa med pa'i brdzun tshig ni/ /nam yang brjod par mi bya'o/ /bdag mi phan par gzhan gnod pa/ /dper na ne tso'i brdzun tshig bzhin/ /brdzun gyi tshig rnams brjod mi bya/ /
[\[113b.3\]]brdzun gyi tshig rnams brjod byas na/ /myur bar gzhan gyis shes 'gyur te/ /dper na byi la'i brdzun tshig bzhin/ /tshul 'chos spyod par bya ba yis/ /tshul 'chos spyod pa gang byed pa/ /de ni btsun par mi 'gyur te/ /bram ze na ya'i rgyal mo bzhin/ /mdza' bshes ngan pa'i che ba'i mnyan/ /
[\[113b.4\]]mdza' bshes ngan pa'i tshig nyan pa/ /'dod don med par bslus par 'gyur/ /dper na rus sbal spre'u bzhin/ /g.yon can dag 'jam tshig mi mnyan/ /de yi tshig rnams nyan byed pa/ /dper na dbang po'i rgyal mtshan gyis/ /lha min la sogs bslus la ltos/ /gnod sems can gyi
[\[113b.5\]]tshig mi mnyan/ /de yi tshig rnams nyan byed pa/ /bdag la phan pa mi 'byung ste/ /wa ni sreg pas phung ba bzhin/ /sdig pa'i grogs po yid mthun zhing / /dga' bas sna tshogs tshig brjod kyang / /sdig can de ni bdud yin te/ /dper na gling gi srin mo bzhin/ /phyug po kla klo la yang
[\[113b.6\]]yod/ /dpa' bo dud 'gro la yang yod/ /don dang mthun pa'i gtam smra ba/ /'jig rten 'di na shin tu dkon/ /de phyir yon tan dag la ni/ /srog dang bsdos te 'bad par bya/ /gang zhig yon tan mi slob pa/ /de ni blun po phyugs lta bu/ /yon tan med pa'i kha nyed ni/ /sa yi dug
[\[113b.7\]]dag dang mtshungs/ /yon tan rab kyis brgyan pa yi/ /kha ni pad mo yid 'ong ldan/ /gzhon pa'i dus su rig pa bslab/ /zho 'dod pa ni dgun nas gso/ /drod gsher ldan dus sa bon gdab/ /'di gsum 'phral du smin pa'i rgyu/ /yon tan dag la 'bad bya yi/ /'gying
[\[114a\]]
[\[114a.1\]]tshul dgos pa ci zhig yod/ /'o ma med par gyur pa'i ba/ /dril bu btags kyang nyor mi 'dod/ /bdag la phun sum tshogs bcas kyang / /gzhan la brnyas par mi bya ste/ /zhun mar lta bu'i sems kyis su/ /yon tan mtha' dag khong du sba/ /shes
[\[114a.2\]]rab ldan pa lus chung yang / /dor thabs can gyis brnyas mi bya/ /dper na blo gsal ri bong gis/ /seng ge srog dang phrul ba bzhin/ /kun la mthon dman med pa yis/ /nyi ma lta bu'i phan byas na/ /kun gyi lan rnams ldon 'gyur te/ /byi bas glang chen bslang ba bzhin/ /
[\[114a.3\]]sems can kun la phan sems bskyed/ /res 'ga' rtswa bzhin zhum par bya/ /res 'ga' me bzhin 'bar bar gyis/ /res 'ga' gangs ri lta bur bya/ /res 'ga' dmag la bab pa bzhin/ /gzhan gyi yul na gnas pa dang / /gzhan gyi 'tsho bas 'tsho ba'i tshe/ /ji lta bur ni
[\[114a.4\]]brnyas gyur kyang / /kha rog 'dug pas bde ba 'thob/ /skye bo ngan pa yun ring bsten byas shing / /bza' btung zhim pa mang po bsten byas kyang / /des ni nges par grogs po spong 'gyur te/ /dper na khron bar lhung ba'i mi bzhin no/ /mi gang blo ni rnam par 'gyur byed pa/ /de
[\[114a.5\]]yi mdza' bshes rtag par mi 'gyur te/ /rab tu nyon mongs mi de ci 'dra na/ /shing shun tshon gyis ras dkar bcos pa bzhin/ /gal te blo ldan mkhas pa dgra bo dag /rab tu mi dga' bar ni byed 'dod na/ /tshig rtsub mi smra rab tu dag 'jam gyis/ /des ni de la gnod pa chen
[\[114a.6\]]por 'gyur/ /rgya mtsho dang ni ri rab gling la sogs/ /'jig rten sa rnams bdag gi khur min gyi/ /'jig rten byas pa mi gzi gang yin pa/ /de ni bdag gi khur chen dag tu 'byung / /mi gang sems ni mi rgod cing / /byas pa gzo dang byas pa chor/ /byas pa chud gson mi
[\[114a.7\]]byed pa/ /de ni mkhas pas rab tu bsngags/ /chos bde byams pa bde ba ste/ /'jug ngogs bde ba'i chu klung bzhin/ /grogs la 'khu ba med pa dang / /nga snyems nga rgyal zad pa bde/ /khengs dang zol byed nga rgyal che/ /sdig pa'i grogs po bsten pa dang / /stobs
[\[114b\]]
[\[114b.1\]]ldan rnams la rgol byed pa/ /de dag yid ni bde mi 'gyur/ /de phyir khengs par mi bya ste/ /khro ba rnam par spang bar bya/ /khengs dang khro ba 'ongs gyur na/ /de dag rnams kyi grags pa 'jig /gang zhig rgan po byis pa nad pa dang / /nyam chung thabs stor de bzhin dman pa dang / /
[\[114b.2\]]rgyal pos spangs dang skyabs med pa dag la/ /snying rje med ba de dag mir mi rung / /rang gi yul 'khor gnas spangs te/ /gzhan gyi ljongs su phyin pa na/ /tshig ngan so sor ldog pa la/ /bzod pa chen po bskyed par bya/ /dka' thub tshul ni bzod pa yin/ /gtso bo'i tshul ni dka'
[\[114b.3\]]spyod yin/ /shar ba'i tshul ni dka' zlog yin/ /bud med tshul ni dka' thub yin/ /de ltar ma yin rang bzhin ngan pa'i mi/ /byams la lan med gzhan bgyis phan byas brjed/ /spang bas gnod pa ji snyed byas gyur kyang / /brnyas thabs byas pa de yang chu bzhin 'thung / /tshe dang longs
[\[114b.4\]]spyod gnyen bshes kun dar dkon/ /de dag rgud pa shin tu rnyed par sla/ /de phyir sems ni dmas par gyur pa'i tshe/ /khwa bzhin mi smra kha rog 'dug par bya/ /gal te nor med bdag gi phyogs nyung la/ /mdza' bshes phyogs kyi stobs kyang chung gyur cing / /dgra bo'i phyogs kyi stobs
[\[114b.5\]]tshul ldan pa'i tshe/ /tshig ngan mi smra kha rog 'dug par bya/ /ya rabs tshul med khengs pas shin tu nga rgyal che/ /g.yo sgyu dad med khwa bzhin shin tu mu cor smra/ /gzu lums phrag dog brkam dang khrel med ngo tsha bral/ /me de bur gyur kyang ni gzhan bzhin spang bar bya/ /de lta bu yi dman zhing
[\[114b.6\]]ngan pa de/ /mthon po'i sar me drod zhing der me bzhag /sa der bzhag kyang dregs dang khengs mi thub/ /dper na pags pa sngon po'i wa bzhin no/ /skyo bo rmongs pa 'ga' zhig ni/ /log pa'i chos la rab zhen pas/ /'dod pa'i don des bslus 'gyur te/ /rus sbal so yis bya ba slus
[\[114b.7\]]bzhin/ /rab tu mi gzo'i skye bo rnams/ /sdug bsngal 'byung ba'i rgyu dag la/ /dang blangs don du gnyer byed pa/ /gcan gzan gal sgor bcug pa bzhin/ /dregs pa log pa 'ga' zhig ni/ /rang gi skyon rnams ma bsams par/ /yon tan phra mos rab mgu ba/ /khron pa'i sbal pa ji
[\[115a\]]
[\[115a.1\]]bzhin no/ /rmongs ba long ba 'ga' zhig ni/ /chos kyi de nyid ma rtogs par/ /log pa'i chos kyis rab mgu ba/ /blun po nor bu len pa bzhin/ /shin tu blun po la la dag /'chi ba'i rnam pa rab brjed nas/ bya ba mang po rtsom byed de/ /bdud kyis bslus par
[\[115a.2\]]rig par bya/ /'gro ba bzang po bzang mo la/ /gang zhig rab tu chags byed pa/ /srog chags me la mchong ba bzhin/ /'dod bas phung bar 'gyur ba yin/ /rta dang ma he glang po sogs/ /'ga' zhig de la chags byed pa/ /'dod pa can gyi skyes bu yis/ /rmi lam nor rnyed bslus
[\[115a.3\]]pa bzhin/ /sdig pa'i las la rab dga' zhing / /dge ba dran par mi byed la/ /'jig rten dag la rab tu chags/ /dug dang 'dra ba'i skyes bu des/ /'dir yang sdug bsngal chen po can/ /phyi ma mnar med rab tu 'jigs/ /bar do'i srid par las rnams dran/ /gsal ba'i me long rab
[\[115a.4\]]'jigs pas/ /las kyi dge sdig rnam par 'phye/ /rang 'dod gnas su gnas dbang med/ /mi 'dod pa ru rnam par 'khrid/ /las kyi rgyu 'bras mi slu ba/ /kho bos mthong gi rnam pa'am/ /gzhan yang rab tu grangs mang ltos/ /de phyir dam pa'i skye bo rnams/ /rgyun du 'chi
[\[115a.5\]]ba dran par bya/ /rang gis ci byas las rnams bgrang / /yud tsam pa yi tshe 'di la/ /thang cig 'dug pa'i blo can de/ /de ni shin tu 'khrul pa ste/ /mkha' 'gro ma yi rdzu 'phrul bzhin/ /de phyir rtag pa'i sems mi bskyed/ /ngan song gsum po dran par bya/ /srog gcod la sogs
[\[115a.6\]]lus kyi ni/ /nyes pa rnam par bsdam par bya/ /brdzun sogs ngag gi nyes pa dang / /ma lus pa ni bsdam par bya/ /de bzhin yid kyi nyes pa yang / /ma lus rab tu bsdam par bya/ /de ni skyes bu dam pa'i tshul/ /rab tu tsha zhing grang ba yi/ /dmyal ba nyi ma gcig bzhin dran/ /bkres
[\[115a.7\]]skom dag gis rid pa yi/ /yi dgas dag kyang dran par bya/ /rmongs pa'i sdug bsngal rab mang ba'i/ /byol song blta zhing dran par bya/ /de rgyu rnam spang bde rgyu spyad/ /thob dka' 'dzam gling mi yi lus/ /de thob dus su ngan song rgyu/ /rab tu bsgrims te gcad par bya/ /'dir
[\[115b\]]
[\[115b.1\]]bdag mi yi lus thob nas/ /phyi mar smon lam 'debs byed pa/ /de ni blun po le lo can/ /ngan song gnas su rab 'gyod de/ /gro bzhin skyes kyis rdo 'jog gi /yi dgas mthong ba ji bzhin no/ /'di yi tshe ni ma nges pas/ /di ring sang ngam zla ba'am/ /lo yi rnam pas 'chi 'gyur
[\[115b.2\]]te/ /de phyir dge la brtson par bya/ /dam pa'i chos la rab 'jug na/ /rigs dang bran mo lta bu dang / /'khor los sgyur ba'i rgyal po yang / /bran mo btsun par thub pas gsungs/ /dam pa'i chos la mi 'jug cing / /'jig rten khrel la mi srung ba/ /shin tu smad cing bshud
[\[115b.3\]]'gyur te/ /bi ra li ba'i dka' thub bzhin/ /ri brag 'dom gang sogs yod zabs/ /de la'ang rab tu srung byed na/ /shin tu gting med gyur pa yi/ /g.yang sar ltung ba cis mi srung / /yungs 'bru tsam gyi rma khung yang / /shin tu bsgrims te 'chos byed na/ /'tsho med tshal par gas
[\[115b.4\]]pa yi/ /rma de ci phyir 'chos mi byed/ /nyin par 'ga' zung tsam du yang / /zas skom gyis dbul mi bzod na/ /bar gyi bskal pa la sogs su/ /zas skom mi brgyod ci phyir bzod/ /rang lus dag la tsher ma yi/ /rtse mo'ang bzod par mi 'gyur na/ /gzhan gyi lus la mtshon
[\[115b.5\]]dag gis/ /srog dang 'bral ba mi phyir bzod/ /rma 'bu dug srin shing srin dang / /sa bon myu gu sdong skyes ma/ /de bzhin ngan pa'i mi rnams ni/ /rang rten kho na phung ba bsgrub/ /phyi ma shes pa mdzangs pa'i tshul/ /nyon mongs dgra thub dpa' bo'i tshul/ /chags pa med pa
[\[115b.6\]]chos byed tshul/ /mkhas pa'i tshul ni rtogs pa yin/ /rtogs ba'i tshul ni byed pa yin/ /skyo ba med pa sbyin pa'i tshul/ /tshul khrims tshul ni ma dpyas pa/ /bzod pa'i tshul ni chos nyid shes/ /brtson 'grus tshul ni 'che ba dran/ /bsam gtan tshul ni g.yeng med yin/ /rnam
[\[115b.7\]]par 'byed shes shes rab tshal/ /sangs rgyas 'dod pa dad pa'i tshul/ /rtog pa chung ba rnal 'byor tshul/ /zang zing gnyen bral sgom mkhan tshul/ /phan sems che ba sprin pa'i tshul/ /drang po'i tshul ni mi slu ba/ /bag yod nyam nga med pa ni/ /de ni rgyal po'i tshul du bshad/ /de lta'i
[\[116a\]]
[\[116a.1\]]tshul dang ma ldan la/ /dman zhing smad pa'i tshul byed pa/ /las kyi rgyu 'bras mi slu'i tshul/ /'og gi tshul ni 'di yin no/ /yon tan ldan la ser snas bcings/ /bslangs na khro ba dang bcas pa/ /sdug bsngal chen pos non 'gyur te/ /shu ma ra yi mi sdug bzhin/ /mnyam
[\[116a.2\]]sogs dag la phrag ma dog /'dir yang sdug bsngal che 'gyur la/ /phyi mar rnam smin che 'gyur te/ /dper na gzhon nu wa dang 'dra/ /dregs med shin tu dul bar bya/ /kun la gsod por smra bar bya/ /khro med nga rgyal spang bar bya/ /kun la 'dzum zhing drang por smra/ /don med
[\[116a.3\]]ca co smra mi bya/ /'du ba mang po'i sar mi 'gro/ /chang sogs myos pa btung mi bya/ /ci 'dod sbyin pa gtang bar bya/ /bshes med me la byams par bya/ /dge ba'i chos la brtson par bya/ /khrims sogs blangs la bsrung bar bya/ /de ltar byas nas mang po'i mi/ /ngang gis bde ba thob par
[\[116a.4\]]byed/ /da ni shin tu ngan pa'i mis/ /rgyal ba'i bstan pa nub tu nye/ /da ni ma bsngags ngan spyod dang / /log par lta ba ngan pa'i mi/ /rmongs pa dag gis bcom ldan gyi/ /bstan pa'i ljon shing bcad kyis med/ /da ni snying rje med pa yis/ /chos lugs bor zhing rang bzo byed/ /brkam
[\[116a.5\]]chags pha rol mi mthong bas/ /bstan pa'i rgyal mtshan bsnyal gyis med/ /da ni gdul dka' ngo tsha med/ /sdig la dga' zhing tshul 'chos byed/ /sdig can rnams kyis thub pa yi/ /bstan pa'i zam pa bcag gis med/ /da ni mgo bregs nyams mi len/ /spyod 'chal smad pa
[\[116a.6\]]lus la 'chos/ /ngan g.yo can gyis thub pa yis/ /bstan pa'i tshong dus bcom gyis med/ /da ni khro dang nga rgyal dang / /rgyags chos byed cing rnyed la zhen/ /sdig pa sna tshogs byed pa'i mis/ /chos kyi gru bo bcag gis med/ /da ni thub pa'i bstan pa yang / /cung zad tsam zhig lus
[\[116a.7\]]par zad/ /thub pa'i bstan pa gang chen mtsho/ /ring por mi thogs skam par 'gyur/ /seng ge'i sgra yi bstan pa ni/ /dus kyi 'khor los rab bcom nas/ /myur ba nyid du 'jig par 'gyur/ /gang dag 'di 'dra'i dus bab che/ /bde 'dod rnams kyis phan pa'i don/ /de ni legs
[\[116b\]]
[\[116b.1\]]par brtag pa'i rigs/ /dus kyi 'khor lo ngan byed pa/ /ma rabs shes rab 'chal ba dang / /tshul can dag dang sten mi shes/ /nyes pa bsten zhing tshul khrims spang / /dben pas 'jigs shing 'du 'dzin 'dod/ /mi mkhas bslab nyes slob dpon nor/ /gdug rtsub nga rgyal
[\[116b.2\]]brnyas nga che/ /ngan pa'i mi la yid rton pas/ /sangs rgyal bstan pa ma rung byas/ /zhi zhing bde ba'i dus ni zad/ /gdug rtsub mi bzad dus ni byung / /shes rab can gyi mi rnams dang / /dbang gyur skye bo rnams ni zad/ /de lta'i dus rnams byung ba'i tshe/ /rang gi yul 'khor gnas spangs te/ /
[\[116b.3\]]gzhan gyi ljongs su phyin nas su/ /der yang nags 'dab dben pa ru/ /smra ba bsnyungs te gnas par bya/ /dkar po'i chos rnams yid la mi 'jog skye bo rnams la ni/ /mi chos phul du byung ba yid la 'jog pa nyid la ni/ /cung zhig dge bar 'gyur snyam nas ni 'di rnams bris pa yin/ /dge bas
[\[116b.4\]]blun po ma lus grol zhing yun du gnas par shog /lugs kyi bstan bcos skye po gso ba'i thigs pa zhes bya ba/ /slob dpon klu sgrub kyi zhal snga nas mdzad pa rdzogs so// //rgya gar gyi mkhan po shI lan+d+ra bo ng+hi dang / zhu chen gyi lo tswa ba ban de ye shes sdes bsgyur ba'o// //
[\[116b.5\]{D4331}]@##/ /rgya gar skad du/ gA thA ko Sha nA ma/ bod skad du/ tshigs su bcad pa'i mdzod ces bya ba/ 'jam dpal gzhon nur gyur pa la phyag 'tshal lo/ /gang zhig rnam pa thams cad du/ /yon tan kun ldan skyon spangs shing / /sa kun skyong ba gang yin la/ /de la rtag tu phyag 'tshal lo/ /
[\[116b.6\]]yon tan skyon dang glo bur mnyam/ /'di nyid 'jig rten goms pa ste/ /ngang gis bya rgod dur khrod dang / /ngang pa mtshor 'bab ji bzhin no/ /'gro ba mi srun dus kun du/ /skye bo'i yon tan 'chab par byed/ /rigs bzang po yi rin chen dag /kun gyi don du sba ba byed/ /sems can skyon dang 'dres
[\[116b.7\]]na yang / /yon tan ldan pas yon tan blang / /chu las 'o ma 'byed pa yang / /ngang pa las gzhan su yis shes/ /mi srun 'gro la 'tshe ba dang / /skyes mchog phan 'dogs ngoms pa med/ /mun pas sa steng snang ba min/ /nyi mas rtag tu gsal bar byed/ /mi srun gzhan la
[\[117a\]]
[\[117a.1\]]gnad gcod tshig /'phan mkhas de ni rigs smra min/ /'di ltar dug ni gnod nus kyi/ /de ni phan par byed mi nus/ /skye bo dam pa rab bsgrims te/ /gzhan gyi skyon sbed smad rigs mtshungs/ /'on kyang 'di gnyis khyad yod de/ /skyes mchog sbed kyi
[\[117a.2\]]smad rigs smra/ /g.yo spyod skye bos rab gtses na/ /lhag par des pa dran par 'gyur/ /'jig rten nyi mas rab gdungs na/ /lhag par zla ba mngon par 'dod/ /ngan pa pha rol 'byed brtson ltar/ /skye bo dam pa sdum de bzhin/ /khab kyis rim gyis phug pa yi/ /bu ga skud pas
[\[117a.3\]]'gog par byed/ /pha rol gtses mthong ngan pa dag /dga' bar 'gyur gyi stod rigs min/ /lcags las byas pa'i mtshon cha dag /phal cher g.yul ngor spyod pa bzhin/ /skye bo ngan pas smad par shes/ /skye bo dam pas legs bsngags shes/ /dgun gyi dus na skam par byed/ /dpyid nyin
[\[117a.4\]]nags tshal kha yang 'bu/ /snod dag lhag par 'dug pa yang / /'tshe khengs rtsub pa'i rang bzhin gyi/ /dus na bdag nyid chen po bas/ /spyi rtol can dag phal cher bkur/ /dam pa sdig pa chung yang spong / /ngan pa rnams ni che yang min/ /mig ni rdul yang 'dzem par byed/ /lag pa
[\[117a.5\]]me lcer reg par byed/ /smad rigs go 'phang bstod drags dang / /gzhung ngan phan btags mi sems te/ /gyen du mi gtsang zas gtor na/ /thog mar mgo la 'bab bar 'gyur/ /rigs shing 'os pa'i 'gron po la/ /dpyang thag bcad pa 'byung 'gyur gyi/ /thang skyed bzang po ma yin te/ /
[\[117a.6\]]mi srun pa yi skra sen bzhin/ /mchog las mchog dag skye ba dang / /dman las dman skyed de rigs te/ /phug la brten nas mun pa dang / /thang la zla zer 'bab par byed/ /ngan ba ji ltar 'phang mtho yang / /rigs ldan rgud pas zil gyis gnon/ /rigs ldan nor bu nyams mdun
[\[117a.7\]]du/ /bcos ma'i nor bus gzi ma byin/ /yon tan ldan pa'i grags pa dag /phyogs bcur grags pas sgra grags tshul/ /g.ya' dang ldan pa'i me long gis/ /gzugs brnyan byung la dga' ba med/ /nyi ma rgya mtshor nub pa dang / /zla ba bri yang gzhan mi 'gyur/ /yon tan
[\[117b\]]
[\[117b.1\]]ldan pa rgud gyur kyang / /nam du'ang che ba nyid mi nyams/ /tshe dang lang tsho dag dang ni/ /me lce'i rtse dang chu rgyun gyi/ /'das pa phyir ni ldog ba med/ /mi srun go 'phang de bzhin no/ /mi rigs zhen pa'i mi srun dag /rigs pa'i gzhi la gnas pa med/ /rul ba'i ro la za bas kyang / /tsan dan sdong
[\[117b.2\]]po spong bar byed/ /ngan pa bdag bstod rang bzhin gyi/ /lhan cig skyes pa 'dor mi srid/ /zla ba tshes na nges par ni/ /dbang phyug chen po'i spyi bor thogs/ /phal ba dag ni rlung bzhin du/ /gzhan gyi dri yi rjes su 'brang / /skyes bu dam pa nyi zer bzhin/ /skyon gyis rtag tu gos pa
[\[117b.3\]]med/ /khrims ldan gzhan la gnod spangs pa/ /rnam shes spangs kyang dga' bar byed/ /rgyud dang bral ba'i dbang po'i gzhu/ /sa dang nam mkha'i rgyan du 'gyur/ /mi srun gang zhig che bdag gang / /rigs ldan des gang rgud pa gang / /'byor pa mi 'dra byed pa 'di/ /rang bzhin
[\[117b.4\]]blun po cis mi gdung / /bdag nyid chen pas smad rigs dag /yongs bzung shin tu skyed kyang 'byung / /bzo bo mkhas pas shel sbram yang / /tshon gyis bsgyur na nor bur snang / /kha cig smra ba lhur len te/ /kha cig mi smra don yang sgrub/ /'dam bu'i me tog 'bras bu med/ /star
[\[117b.5\]]ka'i 'bras bu me tog med/ /yon tan drang bas mi chog ste/ /skye bo'i gya gyu skyon min no/ /mda' drang bas ni gsod par byed/ /phub ni 'khyog ste lus kyang srung / /shin tu gtum yang drang ba bdam/ /ngan g.yo phub me rtsus g.yogs min/ /so ga'i sprin med nyi ma bas/ /sprin
[\[117b.6\]]gyis mi gsal shin tu sreg /dpa' 'go na ni blun po yang / /shes rig gsal ba'i skyes bur 'gyur/ /lang tshos rgyags pa'i 'dod ldan dag /'jo ba sgeg pa ston par byed/ /zhi ba yi ni lus can las/ /'jigs pa mi 'gyur nges med de/ /mar me'i rtse mo dkar pa las/ /dud
[\[117b.7\]]ba zhag po cis mi 'byung / /'jigs 'byung gcig tu ma nges te/ /'jigs byed chen po zhig pa'i gzugs/ /zhi ba'i ched du cis mi 'gyur/ /yon tan chu yis mi mdza' ba'i/ /'gro ba'i me 'jil skyon phub min/ /snang ba kho nas mun pa ni/ /sel 'gyur min nam mun pas
[\[118a\]]
[\[118a.1\]]min/ /blun pas don 'grub gang yin pa/ /de ni bya rog ta lar mtshungs/ /srin bus shing dag zos pa'i rjes/ /stes dbang yi ge snang ba bzhin/ /skye bo yon tan ldan pa dag /mkho ba'i sgo nas phal cher nyams/ /ne tso tshig gsal smra ba yang / /gzeb kyi spyil bus
[\[118a.2\]]srung bar 'gyur/ /gdul bar bla ba'i dgra dag kyang / /sems can ches bsten gdul bar dka'/ /chu thigs mtsho nang lhung ba dag /nyi mas skems par mi nus so/ /bdag nyid brtsams pa mthar phyin pa'ang / /yang na ma brtsams rtsom mi byed/ /gang du thog bab 'joms byed cing / /yang na
[\[118a.3\]]'bab par mi byed de/ /rtogs par bla yang blun pos ni/ /yon tan skyon dag 'byed mi nus/ /skye bo mig ni long ba la/ /snang ba dang ni mun par mtshungs/ /'gro ba gnod las snod smad de/ /rtag tu rog cig 'bab pa'i char/ /sbrul khar bab na dug tu 'gyur/ /nya phyis khar bab mu tig
[\[118a.4\]]'gyur/ /blun po phal cher thub chod byed/ /mkhas pa de lta ma yin no/ /chu nang zla ba'i gzugs brnyan ni/ /byis pa las gzhan su zhig 'dzin/ /cung zad mi mthun byas pa'i rgyus/ /sems yang ba dag lhag par khro/ /rlung gis bdas pa'i rdul phran yang / /shin tu thag ring
[\[118a.5\]]'thul bar byed/ /yon tan can la mi srun dag /thibs non brnyas thabs sna tshogs byed/ /rtswa shing chu bo'i steng na 'phyo/ /rin po che dag ma yin no/ /blo dang ldan pas rgud pa las/ /bslang bar nus kyi phal pas min/ /sha ra b+ha yis dbugs rngubs pas/ /khron pa'i chu ni
[\[118a.6\]]'thung bar byed/ /yun ring 'dris pa'i yon tan la/ /lus can dag ni skyo ba skye/ /shin tu ngoms par chu 'thungs nas/ /de nyid yongs su spong bar byed/ /thabs dang bral bar byed pa na/ /dam pas kyang ni don mi 'grub/ /gzhu ni log pa'i 'gengs pa'i mis/ /mda' drang
[\[118a.7\]]'bem la phog mi 'gyur/ /mi dag go 'phang mtho rnyed na/ /phal cher de na rmongs par 'gyur/ /ri rtse mtho la 'dug pas kyang / /gshong yang thad dang 'dra bar mthong / /kha cig yon tan med 'khor na'ang / /dam pa 'khor ba spong mi byed/ /zla dkyil la brten ra ri yi/ /lhan
[\[118b\]]
[\[118b.1\]]cig skye zhing 'grib pa bzhin/ /bdag nyid che la rgud dus su'ang / /lhag par mthu rtsal tha mal min/ /a ka ru ni mer bsregs na/ /dri zhim tha mal de lta min/ /bdag nyid che la skyon phra yang / /bsal gyi phal la de lta min/ /ji ltar zla ba nya ba la/ /ra ri mngon gyi tshes la min/ /mthu yis
[\[118b.2\]]phongs pa'i phal pa dag /gzhan la rtsol zhing 'gro ba'i tshe/ /rang gcod mi nus bdar rdos kyang / /sta re rnon por bdar bar byed/ /skye bo gcam pa pha rol gyi/ /thag ring skyon lta rang gi min/ /mig gis rang gi skyon mi mthong / /zla ba'i ra ri rtogs par byed/ /skye ba med cing rin chen
[\[118b.3\]]dang / /sel med brtan la dbye dga' ba'i/ /nor bu 'bar 'dra'i dam pa dag /phran tshegs tsam gyis 'gyur ba med/ /gnyug thung rang bzhin yang ba dang / /mgu dga' khrel med khong rtsub pa'i/ /ngan pas mdza' bshes yid gcod byed/ /mkha' la me ni rlung gis spor/ /
[\[118b.4\]]phan byed sa bon dam pa'i sar/ /btab 'khrungs mi srun tsha sgor min/ /til mar thigs pa chung ngus kyang / /chu la snyoms kyi bye mas min/ /blo ldan dgra srog nyid 'joms kyi/ /mi mkhas pa ni yan lag go /seng ge khros nas mi gsod kyi/ /khyi khros nas ni rdo la snyegs/ /
[\[118b.5\]]'byor pa phan rtse gang dag gis/ /sems yang pa dag drod mi thub/ /pa rgyas sbrang bu 'dzin byed kyi/ /ma tang kA yis glang po min/ /mang pos reg par mi bzod pa'i/ /zer ldan bkra shis zla ba yang / /skyon gyi rdul gcig bskyed pa na/ /yon tan brgya ldan mtshungs par byed/ /
[\[118b.6\]]ngan pa 'tsho ba tshul 'chos bas/ /glags rnyed gzhan la 'tshe bar byed/ /lag 'gro zas su rlung za yang / /pha rol 'tshe ba mi gtong ngo / /mi srun mi yis ngan pa dag /skyon btags rab tu 'tshe rab byed/ /pa yis mkha' la rgya btsugs nas/ /sbrang bu bzung zhing gsod par byed/ /yul gyi
[\[118b.7\]]dus shes grong ba'i yid/ /rang bzhin ngan pa cis mi byed/ /sha rul dri mi zhim pa dag /khyi ltogs kyis de cis mi len/ /skye bo dam pa g.yo med la/ /ngan pa lhag par 'tshe bar byed/ /pad+mas gnod pa ma byas par/ /ba mos rtag tu skems par byed/ /mi srun pa dag mi srun
[\[119a\]]
[\[119a.1\]]pas/ /'dul 'gyur skye bo dam pas min/ /mdze yi nad dang mthun pa'i sman/ /a ri ta yi shid bsten no/ /ngan g.yo can dag dang por ni/ /yon tan ldan pa'i che ba 'gog /bud med kyi ni nu rgyas la/ /dga' ba dang por de la 'bab/ /blun po lhag par srid
[\[119a.2\]]mtho yang / /blo ldan dbul pos zil gyis gnon/ /mkha' las char pa bab pa yis/ /rdul phran ldang ba zhi bar byed/ /blo ldan rab tu nyam thag kyang / /brnyas thabs bsres pa'i nor mi len/ /khu rta dag ni sa stengs kyi/ /mtsho chu'ang 'thung bar mi byed do/ /bdag nyid chen po dar ba
[\[119a.3\]]dang / /rgud pa na yang sems snyoms 'gyur/ /nyi ma'i dkyil 'khor 'char ba dang / /nub pa na yang 'gyur ba med/ /nyin re 'bri ba'i sdug bsngal dag /zla des lta bur bzod par nus/ /nyi ma lta bu'i btsan po yang / /nub 'dod bri ba spro ba med/ /rang nyid nyam thag ma byung bar/ /de srid
[\[119a.4\]]mi dang 'grogs byed de/ /glad par gnam lcags bab pa ste/ /su zhig gis ni bskyab par nus/ /yon tan ldan pa gzhan phan pa/ /mi byed phal dang khyad ci yod/ /nyi ma mun bsal mi byed na/ /de ni mun las khyad par med/ /'ga' zhig dga' bsdoms mthu yod kyi/ /gcig pos kun
[\[119a.5\]]'grub yod pa min/ /rdo rjes pha bong 'bigs byed kyang / /de nyid rwa rus gcod par byed/ /'dab gshog rdzogs kyang 'gro 'dod pa'i/ /'bad rtsol gyis 'phangs thag ring 'phur/ /'phangs pa'i shugs zad mda' dag kyang / /rang nyid ltung bar byed pa bzhin/ /longs spyod bdog
[\[119a.6\]]kyang 'jungs pa dag /rang gi las kyis spyod dbang med/ /rgun gyi 'bras bu smin pa'i tshe/ /khwa la mchu nad 'ong zhes grags/ /shes rab ldan pas rdzas bzang po/ /mthong na mod la bye brag phye/ /lag pa'i tshod la rab goms pas/ /srang tshad rnams ni shes par byed/ /sdig pas
[\[119a.7\]]spags pa'i rang bzhin las/ /dka' bas yid ni dag 'gyur te/ /ngang gis dri ma can gyi gos/ /rab tu 'bad pas dkar por 'gyur/ /g.yon can gus pa ston pa ni/ /dgos pa'i ched yin gus pas min/ /smad 'tshong skyes pa dga' byed pa/ /'drid pa'i ched yin dga' bas
[\[119b\]]
[\[119b.1\]]min/ /sbu dang myu gu sgong skyes me/ /dug dre'u shing srin rma 'bu dang / /rang bzhin khrel med mi dag ni/ /rang rten mi phung mi gtong ngo / /yon tan ldan la phyug po dkon/ /phyug po phal cher yon tan med/ /me tog rna rgyan rab mdzes kyang / /li shi'i me tog dri rab zhim/ /rang bzhin
[\[119b.2\]]mi brtan lhag par g.yo/ /gzung dka' bcos dka' skyon ldan pa'i/ /dngul chu lta bu'i sbyor ba yis/ /ma bsdams dam pa gang la 'grub/ /mtho na dregs par mi byed de/ /rgud na'ang yi chad mi bya'o/ /nyi mas mun pa gsal mod kyi/ /nyi ma shar ba nub par 'gyur/ /ku la'i ri
[\[119b.3\]]brtan rab che yang / /mi gzhol skyon gyis spangs nas ni/ /chu rnams rgya mtshor 'bab pa yang / /bdag nyid rim gyis gzhol ba ltos/ /cho rigs yon tan ldan na yang / /rang bzhin mi srun bshes mi bya/ /me mched gyur na ma la ya'i/ /tsan dan gyis kyang sreg par byed/ /smad
[\[119b.4\]]rigs gzengs mthos thog mar ni/ /rje dpon khyad du gsod par byed/ /sa rdul gyen du 'thor ba yang / /'thor byed nyid la thog mar 'bab/ /gang gis blun po nyam thag pas/ /bgrod dka' shes rab ldan pas rgal/ /lcags gong chu nang bying ba dag /de nyid snod byas steng na
[\[119b.5\]]'phyo/ /phung khrol rang nyams 'jungs nor dang / /dman pa gson por gyur pa dang / /bya rog yun ring 'tsho ba dag /gnod par 'gyur gyis phan pa med/ /dam pa snying rje'i gzi ldan pa/ /'gro ba kun la gnyen par byed/ /'jig rten phar phyin nyi ma'i zer/ /mthon po'i
[\[119b.6\]]gnas nas sa la 'bab/ /smad rigs phal cher dman rnams la/ /rngan can byed kyi mi mchog min/ /til mar chu nang khyab byed la/ /mar gsar bcug na 'khyag par byed/ /skye bo dam pa rab khros kyang / /thabs kyis gnyen 'gyur dmu rgod min/ /chab rom sra yang bzhu ba
[\[119b.7\]]yin/ /thabs yod rtswa 'jam ma yin no/ /smad rigs dag ni phan byed na'ang / /ya rabs la gnod khros ci smos/ /gshin rje 'dzum na'ang 'chi 'gyur na/ /rab tu khros na smos ci dgos/ /dam pa yon tan ston byed de/ /skye bo ngan pa skyon nyid bstan/ /nor bu rin
[\[120a\]]
[\[120a.1\]]chen rang bzhin lci/ /ka sha'i shing bal rang bzhin yang / /'gro ba shin tu grangs med kyang / /sems can yon tan ldan pa dkon/ /yul ljongs dpag tu med mod kyi/ /rin po che dag 'byung ba dkon/ /rgyu spun mang po bsdoms pa bzhin/ /skye bo
[\[120a.2\]]ngan bsdongs gzhig par dka'/ /bye'u dus gcig 'phur ba yis/ /nyi ma'i ngos ni khebs par byed/ /dman las yon tan ldan pa 'byung / /dam pa las kyang ngan pa 'byung / /'dam gyi nang nas pad+ma 'byung / /pad+ma las kyang srin bu 'byung / /rgyal po mi srun gces byed
[\[120a.3\]]las/ /yon tan ldan pa'i go 'phang min/ /khang pa sbrul gdug can dag tu/ /sgron me legs par gsal mi 'gyur/ /bdag nyid chen po nyams pa la/ /chen po min pas mi bkur ro/ /zla ba'i shas tsam lus pa yang / /drag po nyid kyis spyi la bkur/ /gnod pa byed na
[\[120a.4\]]phan 'dogs dang / /dpon byed dang che nyam thag bsten/ /phongs kyang sbyin gtong sems yod pa/ /bdag nyid chen po che ba'i rtags/ /ya rabs dag gi ngar can tshig /tsang shu'i khu bas za 'jil bzhin/ /ngan g.yo tshig snyan rgya shug gi /'bras bu mngar yang 'khru bar byed/ /
[\[120a.5\]]phan btags drin bgrang mi byed dang / /dman la dad chen ma bslangs ster/ /bya ba 'dum byed yon tan can/ /brgya yi nang na 'ga' 'gar shes/ /gang zhig chad pas gcod nus pa/ /de nyid phan par byed kyang nus/ /nyi mas skems byed char nyid kyang / /'bebs par byed kyi
[\[120a.6\]]zla bas min/ /don gnyis mi mthong byis pas min/ /mkhas pa des kyang ci zhig bya/ /long ba gnyis te dmus long dang / /rig pa med pa'i long ba'o/ /bstan bcos brtson byas phan med na/ /don med brtson pa bya zhes bya/ /sbyor ba med par nad zhi na/ /bcud kyis len sogs
[\[120a.7\]]don med do/ /smra ba smra zhing bag 'khums min/ /btsan tshig ma yin ran na mdzes/ /ran par 'jal ba'i srang mda' ni/ /mtho ba ma yin dma' ba'ang min/ /rang bzhin mi srun phal cher ni/ /ma bsdigs phan pa mi byed de/ /smad 'tshang mi yi rdog pa yis/ /mya ngan 'tshang bsnun me
[\[120b\]]
[\[120b.1\]]tog ltar/ /ngan pa legs kyang legs ba gang / /mthong na de ni de las blangs/ /yon tan ldan pa'i rin chen yang / /ngan la nam yang 'byung ba med/ /'jig rten rjes su 'gro 'dod pas/ /'tsho chos thams cad shes par bya/ /mkha' 'gro ma yi dam tshig dag /mi shes gnad rnams
[\[120b.2\]]shes pa med/ /'gro ba'i nang na 'di gnyis bde/ /'di gnyis rag las med pa ste/ /'dod pa thams cad spangs pa dang / /'dod dgu phun sum tshogs pa'o/ /che bdag bskal bsgrub spyod pa yang / /ngan pas thang cig chud gson byed/ /chu yis rim bsgrubs lo tog kyang / /skad
[\[120b.3\]]cig gis ni mes sreg byed/ /skye bo blun khrod g.yon can gyi/ /go 'phang mchog thob che bdag min/ /rab rib stug por skar ma ltar/ /nyi ma nam yang gsal mi 'gyur/ /rang bzhin rnam dag bsod nams ldan/ /btsun mo'i 'khor na'ang sems zhi yi/ /dgon pa zhi ba'i nags
[\[120b.4\]]dag gi /stag dag zhi ba ma yon no/ /mi srun 'dris byas phung 'gyur zhes/ /mi dag zer ba de re bden/ /sbrul gdug dang ni rtse ba'i dus/ /bde legs zhig tu ga la 'gyur/ /rang bzhin shin tu ma dag pa'i/ /skye bo ngan pa'i sdom pa yang / /rngon pa ngur smrig gos bgos
[\[120b.5\]]pas/ /ri dgas 'dris nas gsod pa bzhin/ /blo ldan kun tu thog mar ni/ /'dul ba'i ched du spungs bskyed de/ /gser ni sbyang ba ma byas par/ /las su rung bar mi 'gyur ro/ /slong la byin pas phyug po ni/ /chos dang grags 'byung slong ba min/ /de bzhin phyugs la
[\[120b.6\]]bkur sti 'byung / /slong la min pas slong ba kun/ /ngan g.yo tshig snyan smra ba dang / /spyod pa sbu gri bzhin du byed/ /lag 'gro la sogs bya ba gzhan/ /sgra snyan rma bya'ang bya ba bzhin/ /blun po blo ldan gsal ba yis/ /bla 'og gi ni don mi nyams/ /mig ldan lam du
[\[120b.7\]]zhugs pa ni/ /gom pa chud zos mi 'gyur ro/ /dbang phyug yon tan ma dad gang / /blun nam 'on te brnyas las 'gyur/ /mu tig mi shes long ba yis/ /gces par ma brtsis ci zhig 'gyur/ /rgyal po'i byin dang blon po'i mthus/ /thabs kyi 'grub par 'gyur
[\[121a\]]
[\[121a.1\]]ba ni/ /chad pa dam por bsdams pa'i mthus/ /ral gri'i gzas pa chad par 'gyur/ /gzhung lugs rnams la byang byas kyang / /nyams su len par mi byed na/ /lag pa na ni sgron yod kyang / /long bas lam ni mi mthong bzhin/ /kun la phyogs
[\[121a.2\]]su ma lhung zhing / /lhag par byams sdang mi bya'o/ /ro gcig zas kyi spyod pa ni/ /nad mi 'gyur zhes smra ba yin/ /kun du dbus na gnas pa ni/ /mkhas pa rnams kyis bsngags pa yin/ /nyi ma 'char tshe che ba ste/ /nam mkha'i dkyil phyin ran par 'gyur/ /bud
[\[121a.3\]]med che bdag nyid kyang spang / /rgyal po'i 'byor pa smad 'tshong bzhin/ /'khor yug gnas pa'i sa nyid kyang / /gdengs can cha shas g.yo bar byed/ /de ltar 'byor pa 'gas rnyed ltar/ /mkhas pa'i yon tan mkhas bas shes/ /grong na skyon can lam log spyod/ /
[\[121a.4\]]rtswa bzhin du ni rab tu mang / /legs pa ma mthong bdag nyid che'i/ /yon tan yod kyang yid mi ches/ /rgya mtsho'i chu ni rgya cha zhes/ /khron pa'i rus sbal sus yid ches/ /sgrub pa sna tshogs sgo nas ni/ /la la ngan dgos che bdag min/ /'khar ba las ni byas pa yi/ /me long
[\[121a.5\]]ston gyi gser gyi min/ /dam pa gzhan gyis phye na yang / /rang gi yon tan gyis 'dum byed/ /mi srun lcags gyong 'dra ba ni/ /'byed par nus kyis 'dum mi nus/ /bdag nyid ngan pa ma rig pa/ /rig pa'i lam la'ang rmongs pa skye/ /sgron mas phyung ba'i snang ba
[\[121a.6\]]la/ /mkha' la rgyu ba log par rgyu/ /ji ltar nongs skyon med pa'i tshig /drag po'i skyon gyis 'gyur ba ltar/ /gnod byed de ltar ma yin te/ /sreg pa'i gnod 'gyur chu skyar min/ /bdag nyid chen po'i 'byor pa gang / /de las rim gyis rgud pa 'byung / /nyi mas
[\[121a.7\]]yun ring bskyangs nas ni/ /dus kyi mtha' mar 'gro sreg byed/ /'byor pa rang bzhin mi brtan pa'ang / /sems can che la brtan par 'gyur/ /dngul chus byer ba sbyor ba yis/ /phan tshun 'byed bsdu cis mi nus/ /ngan g.yo'i 'jam tshig rnon po yis/ /ji ltar snying
[\[121b\]]
[\[121b.1\]]la gdung byed pa/ /de ltar ral gri rnon po dang / /rlung chu de bzhin mes mi byed/ /nyams par gyur na sems can dag /spyod pa log par byed par 'gyur/ /rmi lam na ni 'od med pa'i/ /nyi ma mthong na 'chi bar 'gyur/ /gzhan la gnod pas yid gdungs ltar/ /rang la gnod pas de lta
[\[121b.2\]]min/ /rang la gnod na mi g.yo ba'i/ /sa ni gzhan la gnod pas g.yo/ /mkhas pas 'di ni gnyen gdug ce'am/ /dbang phyug shes rab bag mi dbab/ /rlung gis me yang gtor mod kyi/ /sgron me 'bar ba'ang gsod par byed/ /gtum po 'dis ni phan btags zhe'am/ /'phang zhes
[\[121b.3\]]su yi ngor mi blta/ /me mched gyur na sbyin sreg mkhan/ /yo byad bcas te tshig par 'gyur/ /srog la bab kyang blo ldan nyid/ /dad gtsang yon tan 'dor mi byed/ /dung ni me yis bsregs na yang / /rang bzhin dkar ba mi 'dor ro/ /khrel med bya ba bya ba min/ /spyod pas nam yang chog pa med/ /
[\[121b.4\]]mya ngan lam du zhugs pa dag /chu gtsang mi gtsang su zhig rtog /ngang gis rab bsgrims bya ba las/ /de las lhag par la bzlar med/ /bde par shing rtser 'dzegs pas kyang / /de las brtsal na ltung bar 'gyur/ /phal cher 'gro mang pha rol las/ /skyon 'byung smra rigs rang las min/ /
[\[121b.5\]]bud shing dang ni me gnyis la/ /brten nas mes ni sreg par 'gyur/ /thos pa mang bas nga rgyal dang / /phyug khengs gzugs mdzes rgyags pa dang / /rgya mtsho la ni bul tog chu/ /gshin rje'i rtsed mo phyin ci log /bkren pa 'di bas bdag 'byor bas/ /bdag la mi phod de mi bsam/ /mi
[\[121b.6\]]g.yo rin chen rtse mo yang / /cig rdo rjes mi 'bigs sam/ /nor gyi bdag po srung mkhas kyang / /nang byad shin tu bsrung bar dka'/ /nya dag rgya mtsho'i chu 'thung yang / /'thung ngo bar ni mthong ba med/ /sbyin pas phyug po nyid rnyed nas/ /phongs la sbyin par mi byed pa'i/ /khrel med
[\[121b.7\]]gang yin de la ni/ /khros pas lhag par phyir mi ster/ /ji srid dam pa mi brtson pa/ /de srid nyes pa stobs ldan 'gyur/ /brtson pas nyon mongs sngar ma la/ /blo ldan skrag par mi bya ste/ /nyon mongs bag chags dri ma ni/ /shes rab mes sreg ting 'dzin chus/ /rdo
[\[122a\]]
[\[122a.1\]]thal rdo bsregs chus gtor na/ /dum bu brgyar 'gyes bzhin du bya/ /bdag nyid chen pos bsten pa'i lam/ /gzhan dag goms par byed pa yis/ /ci nas 'di la dga' lta'i phyir/ /'di ni goms nas smras pa yin/ /de ltar 'gro ba nyes pa sna
[\[122a.2\]]tshogs mes/ /dge legs sa bon myu gu bskyed bsregs pas/ /ji srid srid gsum za phod 'chi bdag ni/ /gnam lcags 'babs la grags pa'i tshogs skyed shog /tshigs su bcad pa'i mdzod ces bya ba/ /slob dpon nyi ma sbas pas mdzad pa rdzogs so// //za hor gyi
[\[122a.3\]]mkhan po dz+nyAn shAn ti dang / bod kyi lo tsA ba dpal gyi lhun po'i sdes bsgyur cing zhus te gtan la phab pa//[ {D4332}]@##/ /rgya gar skad du/ sha ta gA thA/ bod skad du/ tshigs su bcad pa brgya pa/ dkon mchog gsum la phyag 'tshal lo/ /rig pa gzhon
[\[122a.4\]]pa'i dus su slob/ /ba ni rgun gyi dus su gsos/ /zhing ni ser dang ldan la rmos/ /'di gsum 'bras bu smin pa'i rgyu/ /mkhas pas rig pa rnam kun du/ /lang tsho yol kyang bslab bya ste/ /gal te 'dir 'bras ma smin yang / /skye ba gzhan du rnyed par sla/ /yon tan dag la
[\[122a.5\]]'bad bya yi/ /'gying tshul bstan pas ci zhig bya/ /'o ma med pa'i ba dag ni/ /dril bu btags kyang nyor mi 'gyur/ /yon tan ldan pa yon tan la dga' zhing / /yon tan med pa yon tan la mi dga'/ /nags kyi bung ba mtsho yi pad+mar dga'/ /sbal pa lhan cig gnas
[\[122a.6\]]kyang de lta min/ /yon tan ldan la phyug po dkon/ /phyug po la yang yon tan dkon/ /yul ljongs dpag tu med mod kyi/ /rin po che dag skye ba dkon/ /'gro ba dpag tu med mod kyi/ /pha ma rnyed pa shin tu dkon/ /dam pa ring na gnas gyur kyang / /pho nya yon tan nyid byed de/ /
[\[122a.7\]]ke ta ka yi dri yis ni/ /bung ba rang bzhin 'ong ba bzhin/ /rgyal po yon tan ldan pa gnyis/ /mnyam zhing 'dra ba ma yin te/ /rgyal po rang gi yul na 'khur/ /yon tan ldan pa kun tu 'khur/ /dus ni yun thung rig pa'i rnam pa mang / gang zhig gces pa de ni bsten par
[\[122b\]]
[\[122b.1\]]gyis/ /yul ni shin tu dus ring gnas kyang nges pa kho nar 'gro bar 'gyur/ /'bral la khyad par gcig zhig yod na 'gro ba rang nyid spong mi byed/ /dbang med 'bras las yid la yongs su gdung ba mtha' yas skyed par byed/ /'di dag rang gis spangs na zhi ba'i bde ba mtha' yas 'byung
[\[122b.2\]]bar 'gyur/ /dam pa min dang lhan cig gnas gyur kyang / /chu dang pad+ma bzhin du 'dres mi 'gyur/ /dam pa thag ring dag na gnas gyur kyang / /zla ba ku mud ltar dga' bar byed/ /'du 'dzi kun du spang bar bya/ /dam pa dag dang 'grogs par brtson/ /nad kyis 'jig pa med pa ni/ /
[\[122b.3\]]nyin gcig lo brgya bas kyang mchog /'dod pa kun tu spang bar bya/ /gal te de spong ma nus na/ /thar pa dag la 'dod par gyis/ /de nyid de yi sman yon no/ /skar ma chen po mang du shar gyur cing / /sa yi rgyan gyur zla ba shar na yang / /gang tshe nyi ma nub na mtshan mor 'gyur/ /nyi ma ma
[\[122b.4\]]gtogs shar nub phyogs mi byed/ /gang zhig shar bar gyur na yang / /nyi ma med na gzi can med/ /nyi ma shar ba mchog yin gyi/ /gzhan dag shar ba ci zhig dgos/ /me tog gi ni mgo lcogs bzhin/ /dam pa'i 'gro ba gnyis yin te/ /'jig rten kun gyi spyi bkur ba'am/ /nags
[\[122b.5\]]nyid du ni rengs par bya/ /mi srun skye bo khungs nas byung pa yi/ /tshig ngan sbrul gyis skye bo dam pa zin/ /sbrul de zhi bar byed pa'i gnyen por yang / /shes rab bzod pa'i smad dag bsten par bya/ /brtan rnams sdug bsngal myong gyur kyang / /yid ni zhum par mi byed de/ /zla ba sgra
[\[122b.6\]]gcan khar zhugs nas/ /'char bar cig mi byed dam/ /sems can rnams la gang gi sems/ /snying rjes brlan par gyur ba dag /thar dang ye shes de yin gyi/ /ral pa thal ba chos gos min/ /nags sreg pa yi me la ni/ /rlung langs grogs su 'gyur ba yi/ /de nyid
[\[122b.7\]]med par gsod byed pa'i/ /nyam chung ba la bshes yod min/ /gzhan gyis gzhan du bsgrags nas ni/ /med pa'ang yon tan can du 'gyur/ /rang nyid yon tan smra byed na/ /brgya byin yon yang btsun mi 'gyur/ /gang zhig rigs ldan khengs pa dang / /nor yod ser sna ldan
[\[123a\]]
[\[123a.1\]]pa dag /de ni lha yis smod 'dor te/ /chu las me ni byung dang mtshungs/ /gang zhig yid dang rjes mthun pa/ /ring na gnas kyang nye ba yin/ /gang zhig yid dang mi mthun pa/ /gam na gnas kyang ring pa yin/ /gzhan gyi 'byor ba dam pa mthong nas ni/ /
[\[123a.2\]]gang zhig sems 'khrugs pa ni skye 'gyur ba/ /don de cung zad rnyed par mi 'gyur gyi/ /'bro des rang gi bsod nams 'joms par byed/ /chags pa dang 'dra'i dri ma 'gro na med/ /phrag dog dang 'dra'i gnod pa gzhan yod min/ /slong ba dang 'dra'i mdza' bo yod min te/ /
[\[123a.3\]]gtong ba dang mnyam gnyen ni 'gro na med/ /bkres pa dang 'dra'i lus kyi zug gzer med/ /sems las dang mtshungs lus kyi skem byed med/ /yon tan lta bu'i rgyan ni yod min la/ /bzod pa dang mnyam lus kyi go cha med/ /skye bo ser sna can la nor yod ci zhig bya/ /g.yo
[\[123a.4\]]sgyu phrag dog can gyi bshes kyis ci zhig bya/ /pha rol gnod byed yon tan mang ldan ci zhig bya/ /phongs dus rgyab kyis phyogs pa'i mdza' bos ci zhig bya/ /rnam pa kun du rang phan spyad bya yi/ /'khor mang nang du smras pas ci zhig bya/ /skye bo thams cad yongs su mgu
[\[123a.5\]]'gyur ba/ /de 'dra'i thabs ni gang na'ang yod ma yin/ /gnas skabs dang ni mthun par bya/ /bden dang bstun dang byams sdang dang / /bdag gzhan dus dang sbyar nas spyod/ /gang yin de shes mdzangs pa yin/ /ji srid 'tshe ba bsad kyang ni/ /dgra bo zad par mi 'gyur gyi/ /
[\[123a.6\]]rang gi khro ba nyid bsad na/ /des ni dgra rnams kun bsad yin/ /mi srun skye bo gdul bar bya/ /yon tan can dag kun du bkur/ /drang po'i spyod pas dkor mdzod dgang / /rang gi yul 'khor bskyang bar bya/ /ji srid las ni mthong ba dang / /ji srid rkang pa brtan pa dang / /ji
[\[123a.7\]]srid shes rab ma nyams pa/ /de srid rang gi phan pa gyis/ /rgyal po byi bo byed pa dang / /de yi blon po mi mkhas pas/ /nor bsags ba lta ga la ste/ /'bad pa chen pos srog srungs shig /gang na zhal ta byed pa med/ /kun kyang mkhas bar nga rgyal che/ /thams cad gtso
[\[123b\]]
[\[123b.1\]]bo byed 'dod pa/ /de yi tshogs ni 'jig par 'gyur/ /gang na byi bas mdzod pa byed/ /byi las mar ni srung ba dang / /bya rog phyag tshang byed pa yi/ /de yi dngos de smos ci dgos/ /kun dga' ra ba'i phreng rgyud bzhin/ /me tog rgyas pa btu bya yi/ /ji ltar sol ba mkhan bzhin du/ /
[\[123b.2\]]rtsa nas gcad par mi bya'o/ /grog mkhar sa dang sbrang rtsi dang / /zla ba tshes ba yar gyi ngo / /rgyal po'i nor dang sprang po'i nor/ /cung zad cung zad bsags pas 'phel/ /ti ti ra ni zil ba yi/ /thigs pa tsam gyis srog 'dzin byed/ /bslangs pas thob par mi 'gyur na/ /brgya
[\[123b.3\]]byin la yang mi slong ngo / /rma bya so ga'i cha bas gdungs kyang ni/ /mkha' dkyil char gyi rgyun la re bla yi/ /rdzing bu rnyog ma can gyi chu dman la/ /dregs pas bstod pa'i mgrin pa ma gdud cig /stobs ldan seng ge ri dgas sha khrag za 'thung yang / /lo gcig khyud kor la ni 'khrig
[\[123b.4\]]pa lan cig spyod/ /bong bu rdul tsam za ba'ang 'dod pa rtag tu spyod/ /de gnyis gang gi rgyus bskyed khyed kyis nga la smos/ /nags kyi glang po rtswa lo za yang stobs dang ldan/ /sbrul ni zas su rlung zar gyur kyang sbegs pa med/ /drang srong rtsa ba 'bras bu tsam gyis dus 'da' byed/ /de bas
[\[123b.5\]]khrel 'dzem chog shes kho nar 'byor pa'i mchog /gang zhig yi ge mchog gis brgyan pa'i kha ni gang yin pa/ /de ni yid 'ong pad+ma rab gsar rgyas pa lta bur mdzes/ /yi ge med par gyur pa'i kha ni gang yin pa/ /de ni kha min sa yi bu ga dag dang mtshungs/ /bong bu phyugs
[\[123b.6\]]la nor bu mu tig ci/ /dud 'gro phag la kha zas zhim po ci/ /long la snang dang 'on pa dag la glu/ /glen pa dag la chos kyis ci zhig bya/ /ka tan tra zhes sbra mkhan dang / /gces sgrub shes pa'i sman pa dang / /dbyig pa thog pa'i ral ka bas/ /de gsum 'jig rten bzhad gad
[\[123b.7\]]sa'o/ /bdag la byin zer dman pa'i tshig /mi sbyin zer ba dman pas dman/ /'di khyer zer ba mchog gi tshig /mi khyer zer ba de bas mchog /gnod spangs phan pa bsten pa yi/ /sbyor ba gang yang rung ba yis/ /lus ni shin tu bsrung bya yi/ /nor la sred pas ci
[\[124a\]]
[\[124a.1\]]zhig bya/ /'byor pa yod kyang gtong med na/ /nye bar 'tsho bas ci zhig bya/ /kiM shu ka yi 'bras bu ni/ /chags kyang kha bas ci byar yod/ /'dod pas gdungs la khrel med ngo tsha med/ /bkres pas gdungs na stobs med mdangs kyang med/ /nad
[\[124a.2\]]kyis gdungs na gnyid med bde ba med/ /lam gyis dub na 'jigs dang brtson pa med/ /grogs po nor la brkam pa spang / chung ma log g.yem che ba spang / /rgyal po chos min spyod pa spang / /blon po rab gtum dbyen smra spang / /yul ngan 'tsho ba ngan pa spang / /bshes
[\[124a.3\]]gnyen ngan pa spang bar bya/ /bkur dka' gso dpyad mi mkhas pa/ /de lta bu yi sman pa spang / /phan dang mi phan dpyod pa'i blo med cing / /thos dang bsam dang bsgom pa rnam spangs te/ /lto ba 'gegs pa tsam zhig gtsor 'dzin pa/ /skyes bu de blo phyugs dang khyad ci yod/ /
[\[124a.4\]]chu yis bum pa phyed bkang ba/ /rab tu 'bad pas bzung byas te/ /spyi bor bdag gis khur ba bzhin/ /skye bo ngan pa bkur na khro/ /rang bzhin ngan pa'i mi rnams dang / /srang gi mtshan nyid shin tu mtshungs/ /cung zad tsam gyis mtho 'gyur la/ /cung zad tsam gyis
[\[124a.5\]]dma' bar 'gyur/ /tsan dan gla rtsi ga bur gyis byugs kyang / /sgog skya'i dri ni rang bzhin mi 'dor ltar/ /legs pa'i gzhung lugs bzang po rab bslab kyang / /rang bzhin ngan pa'i mtshan nyid 'dor mi srid/ /ji ltar rigs pas brgyan gyur kyang / /skye bo ngan pa
[\[124a.6\]]yongs su spang / /sbrul gdug nor bus brgyan gyur kyang / /ci ste 'jigs pa mi skyed dam/ /ngan pa ji ltar nyam chung ba/ /de srid bar du rang bzhin bzang / /ston ka yi ni chu bo dab/ /skyes bu kun gyis rgal bar bla/ /yon tan tshul spyod rang bzhin gsal ba yis/ /skye bo ngan pa
[\[124a.7\]]bcos su ga la rung / /tsha zhing drod che rtsub bas bsgrubs pa yi/ /bad kan nad bzhin rab tu 'phel bar 'gyur/ /mi srun skye bo ma gus bran/ /ma dul rta dang chung ma ngan/ /brdungs na mnyen par 'gyur ba ste/ /'di dag legs bya'i snod ma yin/ /
[\[124b\]]
[\[124b.1\]]rgya mtshor char phab don med do/ /'grangs la zas byin don med do/ /phyug la nor byed don med do/ /dman la legs byas don med do/ /dam pa'i bu yi gdong la pad+ma yod/ /smad 'tshong bu yi glang nas dug lo skyes/ /ji lta ji ltar log par spyod par byed/ /de lta de ltar go 'phang
[\[124b.2\]]'da' bar 'gyur/ /sprin gyi grib ma skye bo ngan dang mdza'/ /rje bo ngan dang bdag po dman la brten/ /zil pa'i chu dang rtswa las 'bar ba'i me/ /drug po de dag chu yi chu bur mtshungs/ /sha skam dang ni bud med rgan/ /chang gsar zho ni 'chag ma thag /nyin phyed gnyid dang nam
[\[124b.3\]]phyed zas/ /'di drug 'phral du srog 'phrog pa'o/ /mar gsar 'bras chan 'o mar bcas/ /sha gsar bud med gzhon nu dang / /shing gi grib ma chu dron khrus/ /'di drug 'phral du stobs skyed do/ /sdug pa dang bral rang mis brnyas pa dang / /bu lon mang zhing ngan pa dag
[\[124b.4\]]la brten/ /dbul por gyur nas mdza' bos ring du spangs/ /'di lnga me med par ni sreg pa'o/ /bogs med chong dang stobs ldan dag la 'tshe/ /slong zhing 'gying la nor med 'dod la dga'/ /na chung sdug la tshig rtsub smra byed pa/ /'di lnga log par spyod pa'i skyes bu'o/ /gang
[\[124b.5\]]zhig chos ni sbyin byed dang / /mi 'jigs sbyin dang kha zas sbyin/ /lus skyed pa dang gdams ngan sbyin/ /'di lnga phan 'dogs byed pa'o/ /rab tu byung nas slar log dang / /bud med khyo gsum mthong ba dang / /ce spyang rnyi las shor ba ste/ /'di gsum g.yon can shes par bya/ /
[\[124b.6\]]sman pa kha zas ma zhu dang / /rgyal po brdzun du smra ba dang / /rigs ldan sdig pa spyod pa ste/ /'di gsum shin tu mi rigs pa'o/ /gzhan las tshol zhing zas zhim 'dod/ /slong mos 'tshe zhing khengs pa che/ /bstan bcos mi shes rtsod par 'dod/ /'di gsum 'jig rten
[\[124b.7\]]bzhad gad rgyu/ /rgyal po smra ba lan cig dang / /bu mo gtong ba lan cig dang / /'phags pa mthong ba lan cig te/ /'di gsum 'jig rten lan re ba/ /dka' thub lus ni 'tsho ba dang / /mdzes ma gcig pur nyal ba dang / /dpa' bo rma mtshan med pa ste/ /'di gsum yid mi
[\[125a\]]
[\[125a.1\]]chos pa'i rgyu/ /rgyal po byi g.yem byed pa dang / /bral ze gzhan la 'tshe ba dang / /dge slong rtsed 'jo byed pa ste/ /'di gsum 'jig rten smad pa'i gnas/ /mkhas pa nga rgyal med pa dang / /dba' bo nye bar zhi ba dang / /phyug po gtong ba'i sgo phye ba/ /'di gsum 'jig rten
[\[125a.2\]]bstod pa'i gnas/ /brtser ldan phan 'dogs ngoms pa med/ /gdug can 'tshe bas ngoms pa med/ /byis pa 'dod pas mi ngoms te/ /'di gsum 'jig rten ngoms med pa'o/ /nor phyir yid mi gdungs pa dang / /khyim na chung ma log par spyod/ /bslus dang brnyas pa byas pa rnams/ /blo
[\[125a.3\]]dang ldan pas smra mi bya/ /mkha' la skar mkhan dag gis rtsis byas na/ /zla ba dang ni skar ma'i lam rnams shes/ /khyim na chung ma lag g.yem byed pa dang / /sna tshogs ngan spyod de ni mthong ma gyur/ /de nyid shes na slob dpon ci/ /nad dang bral la sman pa ci/ /chu bo rgal la gru pa
[\[125a.4\]]ci/ /chags bral mdzes mas ci zhig bya/ /lha dang bram ze dam pa dag /bden pa yis ni dga' bar 'gyur/ /mkhas pa tshig zab smra bas dga'/ /phal pa zas dang skom gyis dga'/ /ri bo kun la rin chen med/ /nags tshal kun na tsan dan med/ /nya rnams kun la mu
[\[125a.5\]]tig med/ /dam pa kun la yod ma yin/ /ngang pa chu skyar tshogs nang mdzes ma yin/ /cang shes bong bu'i tshogs nang mdzes ma yin/ /seng ge wa yi tshogs nang mdzes ma yin/ /mkhas pa blun po'i tshogs nang mdzes ma yin/ /khu byug tshul ni sgra snyan yin/ /mkhas ba'i tshul
[\[125a.6\]]ni rig pa yin/ /bud med tshul ni khrel yod yin/ /dka' thub tshul ni bzod pa yin/ /mthu chen bcos su mi rung la/ /bzod pa byar yang ci zhig yod/ /zhi ba dul bar spyod pa la/ /bzod pa bya ba ci zhig dgos/ /phan med gnyen ni gzhan yin te/ /pha rol yin yang gang phan
[\[125a.7\]]gnyen/ /lhan cig skyes pa'i nags sogs dang / /gangs can ri po'i sman bzhin no/ /mthu che ba dang 'grogs gyur na/ /mthon po nyid du su mi 'gyur/ /me tog phreng dang 'brel ba yis/ /srang bu mgo la 'ching bar byed/ /rang bzhin bden par smra ba la/ /slu byed mkhas pa yin
[\[125b\]]
[\[125b.1\]]nam ci/ /pang par brten te nyal ba'i mi/ /gsod pa de ci dpa' bo'am/ /gzhon nu'i dus na pha ma'i dbang gyur cing / /lang tsho'i dus na bud med dbang gyur te/ /rgan po'i dus na bu yi dbang gyur pas/ /blun po nam yang rang dbang yod ma yin/ /ji ltar 'dod chags ma gyur pa/ /de
[\[125b.2\]]srid yon tan de nyid yin/ /'dod chen 'di la zhugs gyur na/ /yon tan btsun par ga la 'gyur/ /skye bo phal cher rang gi ni/ /tshad mas gzhan dag 'jal bar byed/ /drang srong gis ni yi dgas mthong / /'di ni dka' thub pa zhes zer/ /skye bo ngan pas sun byung na/ /dam pa
[\[125b.3\]]la yang yid mi ches/ /byis pa 'o mas kha tshig na/ /zho la'ang phu yis 'debs shing 'thung / /zo chun bzor ni sbyar gyur na/ /bud med kyi yang dbang du 'gyur/ /dang po brtsams pa gang yin pa/ /de ni ngo mtshar che ba yin/ /gang zhig chen po'i spyir bkur ba/ /de nyid dman pas rtswa snyam
[\[125b.4\]]sems/ /mkhas pas phyag byas mchod rten ni/ /khra yis stan du byed pa yin/ /ke ta ka yi 'bras bu ni/ /chu rnams dang bar byed mod kyi/ /de yi ming tsam brjod pa yis/ /chu rdul dang bar mi byed do/ /dam pa dang por khas 'che mi byed la/ /gal te dka' bas khas ni blangs gyur na/ /rdo la
[\[125b.5\]]ri mo bris pa ji lta bar/ /khas blangs de ni nges par sgrub par byed/ /dman pas gang tshe nor ni cung zad rnyed/ /'gro ba gzhan la brnyas pa'i nga rgyal ldan/ /dam pa nor gyi 'byor pa thob gyur kyang / /sA lu smin pa bzhin du shin tu 'dud/ /shes rab dang 'dra'i mig med de/ /rmongs pa dang mnyam
[\[125b.6\]]mun pa med/ /nad dang 'dra ba'i dgra med de/ /'chi bdag dang mnyam 'jigs pa med/ /de bas shin tu mi bzad pa'i/ /'chi ba nges par 'byung 'gyur gyi/ /'dod pa rnams la sems zlog la/ /dam pa'i chos la dga' bar gyis/ /yon tan can la rig pa yon tan 'gyur/ /yon tan
[\[125b.7\]]med la de nyid skyon du 'gyur/ /chu bo'i chu ni shin tu dri med pa'ang / /bye brag phyed pa'i blo ldan yang / /bya ba gros kyis bsgrub par bya/ /de la nyes dmigs mi 'byung ste/ /byung na'ang de yi slar spong byed/ /brtan zhing 'jam la tshig nyung gang yin pa/ /
[\[126a\]]
[\[126a.1\]]de la mi yis shin tu bag bya ste/ /nyi ma sprin stug ma nas byung ba yi/ /'od zer shin tu tsha bar 'gyur ba bzhin/ /na tshod gzhon yang nye bar zhi la dga'/ /mkhas par gyur kyang shes pa'i nga rgyal med/ /gzi brjid che yang bzod cing des pa yi/ /dgra las rgyal byed de ni rnyed par
[\[126a.2\]]dka'/ /phyug po kla klo rnams la'ang yod/ /dpa' bo dud 'gro rnams la'ang yod/ /sna tshogs don ldan gtam smra ba'i/ /dam pa dag ni shin tu dkon/ /'byor ba g.yo zhing lang tsho myur du 'jig /srog ni gshin rje'i so yi bar na gnas/ /'dir bde don gnyer pha rol yal bar 'dod/ /de
[\[126a.3\]]ni g.yang sa'i mthar gnas long ba bzhin/ /gang zhig nyon mongs nad bcas pa/ /de sman dam chos mi bsten par/ /yul la bag yangs spyod pa ni/ /srid pa'i lan nas 'byung mi 'gyur/ /gal te 'gro ba 'di dag gis/ /'chi bdag spyi bor gnas mthong na/ /zas kyang yid du mi 'ong
[\[126a.4\]]na/ /bya ba gzhan lta ji zhig smos/ /bya ba zin nam ma zin zhes/ /'chi bdag bstod par mi 'gyur pas/ /sang gi bya ba de ring nyi/ /phyi dro'i bya ba snga dro'o/ /'jig rten 'tsho ba brtan ma yin/ /nor dang long tsho brtan ma yin/ /bu dang chung ma brtan min te/ /chos dang bden dang phan pa brten/ /
[\[126a.5\]]rgyal po yun ring gson na rung / /drang srong myur du shina'ang rung / /rngon pa shi'am gson mi rung / /dam pa shi'am gson yang rung / /tshigs su bcad pa brgya pa zhes bya ba/ /slob dpon chen po mchog sred kyis mdzad pa rdzogs so// //rgya gar gyi mkhan po bi na yatsan+da dang / bod kyi lo tsA ba dge slong
[\[126a.6\]]chos kyi shes rab kyis bsgyur cing zhus pa'o//[ {D4333}]@##/ /rgya gar skad du/ bim la prash+no ta tar rat+na mA li nA ma/ bod skad du/ dri ma med pa'i dris lan rin po che'i phreng ba zhes bya ba/ 'jam dpal gzhon nur gyur ba la phyag 'tshal lo/ /dri med dris lan rin chen
[\[126a.7\]]phreng pa 'di/ /gang gi mgul na nges par gnas gyur na/ /mthong dang ma mthong sgrub pa la mkhas pas/ /nges par rgyan du 'gyur ba cis ma yin/ /bcom ldan blang bya gang zhe na/ /bla ma'i don ldan tshig rnams so/ /spang bar bya ba gang zhe na/ /bya ba ma yin thams cad do/ /bla mar
[\[126b\]]
[\[126b.1\]]gyur pa gang zhe na/ /de nyid ji bzhin rtogs pa dang / /rtag tu sems can thams cad la/ /phan par mngon par brtson pa'o/ /mkhas pas ring bya gang zhe na/ /'khor ba'i rgyu ni nges bcad pa'o/ /thar pa'i sa bon zhing mchog gang / /yang dag ye shes brtson byas pa'o/ /shin tu mthun pa gang
[\[126b.2\]]zhe na/ /chos kyi spyod pa skyon med pa'o/ /'di na gtsang ba gang zhe na/ /gang gi yid ni yongs dag pa'o/ /mkhas par gyur ba gang zhe na/ /bye brag ji bzhin phyed pa'o/ /gdug pa'i don ni gang zhe na/ /bla ma brnyas byed gang yin pa'o/ /'khor ba na ni snying po gang / /yang dag don la rnam
[\[126b.3\]]dpyod nyid/ /mi yi de nyid thob pa gang / /bdag gzhan phan par brtson pa'o/ /ra ro lta bu'i rmongs pa gang / /phyin ci log la chags pa'o/ /mi srun dgra 'dra gang zhe na/ /mi bzad pa yi yul rnams so/ /'khor ba'i 'khri shing gang zhe na/ /log par sred pa dam pa'o/ /dgra
[\[126b.4\]]bor gyur pa gang zhe na/ /yang dag don la brtson med pa'o/ /'di la 'jigs pa gang zhe na/ /srog mthar gyur pa'i 'chi ba'o/ /long ba las kyang long ba gang / /phung khrol 'dod chags can rnams so/ /skyes bu dpa' bo gang zhe na/ /gang zhig bud med mdzes ma la/ /chags pa'i mig gi mda'
[\[126b.5\]]yis ni/ /yid la phog par ma gyur pa'o/ /rnang snyan bdud rtsi lta bu gang / yang dag don gyi man ngag go/ /'di na lci ba'i rtsa ba gang / /gang 'di blun par gyur pa'o/ /tshang tshing mi bzad gang zhe na/ /bud med rnams kyi spyod pa'o/ /shin tu sgrin pa gang zhe na/ /gang gis des dral ma gyur pa'o/ /
[\[126b.6\]]'di na dbul po gang zhe na/ /gang zhig chog shes med pa'o/ /shin tu yangs ba gang zhe na/ /gzhan ltos slong mo pa rnams so/ /don yod 'tsho ba gang zhe na/ /kha na ma tho med pa'o/ /skyes bu glen pa gang zhe na/ /mkhas bya'i yul la mi slob pa'o/ /gnyid kyis ma log gang zhe na/ /ma rmongs
[\[126b.7\]]don gyi bye brag shes/ /gnyid kyis log pa gang zhe na/ /skyes bu shin tu rmongs pa'o/ /pad+ma'i 'dab chags chu thigs ltar/ /mi brtan myur 'jig gang zhe na/ /skyes bu rnams kyi lang tsho dang / /nor dang de bzhin tshe nyid do/ /zla tshes lta bu'i yid 'ong gang / /skye bo dam pa phan 'dod pa'o/ /
[\[127a\]]
[\[127a.1\]]dmyal dang 'dra ba gang zhe na/ /gzhan gyi dbang du gyur pa'o/ /shin tu bde ba gang zhe na/ /'du 'dzi kun lam chags pa'o/ /srog chags rnams ni dga' bya gang / /don yod 'tsho ba'i srog nyid do/ /legs par byin ba gang zhe na/ /lan la re ba med pa'o/ /mdza' bshes yid
[\[127a.2\]]'ong gang zhe na/ /gang zhig sdig las zlog byed pa'o/ /mdzes pa'i rgyan ni gang zhe na/ /gang zhig tshul khrims phun tshogs pa'o/ /tshig gi rgyan gyur gang zhe na/ /gzhan la mi slu bden pa'i ngag /phung khrol 'bras 'byin gang zhe na/ /yid ni kun dum bsdams pa'o/ /bde ba 'thob byed gang zhe na/ /kun
[\[127a.3\]]la byams shing phan byed pa'o/ /phongs pa kun 'jig mkhas pa gang / /thams cad du ni skal ldan pa'o/ /skyes bu dmus long gang zhe na/ /bya ba ma yin la dga' ba'o/ /'on par gyur pa gang zhe na/ /phan dang mi phan mi nyan pa'o/ /lce med lkugs pa gang zhe na/ /gang zhig snyan smra mi shes pa'o/ /
[\[127a.4\]]skyes bu 'chi ba gang zhe na/ /glen zhing gti mug can nyid do/ /rin chen gyur pa gang zhe na/ /gang zhig dus su byin pa'o/ /mi yi zug rngur gyur pa gang / /dben par bya min byas pa'o/ /gang la 'bad bya gang zhe na/ /rig pa legs par slob pa dang / /sman chen tshul bzhin bsten pa dang / /sbyin pa kun du
[\[127a.5\]]gtong ba'o/ /ltos med bya ba gang zhe na/ /'gro ba mi srun 'dul min dang / /chags gyur gzhan gyi bud med dang / /'brel med gzhan gyi nor rnams la'o/ /gang zhig nyin dang mtshan rnams su/ /bsam par bya ba gang zhe na/ /'khor ba snying po med nyid la/ /bag med par ni mi bya'o/ /yid
[\[127a.6\]]du 'ong ba gang zhe na/ /g.yo med kun du snying rjer ldan/ /sbyin par bya ba gang zhe na/ /byams pa'i sems dang yang dag ldan/ /lkog mar srog phyin gyur kyang ni/ /bdag dang mi 'bral gang zhe na/ /glen pa skyon mi ldan pa dang / /kun gnod byas pa mi gzo ba'o/ /mchod bar bya ba gang zhe na/ /
[\[127a.7\]]legs pa rnams la 'dzud pa'o/ /tha shal du ni shes bya gang / /rtsom pa kun la mi brtan pa'o/ /'gro ba kun la thams cad las/ /nges par rgyal ba gang zhe na/ /skyes bu bden par smra ba dang / /bzod pa yang dag ldan pa'o/ /lhas kyang gus bas phyag bya gang / /snying rje gtso bor byed pa'o/ /
[\[127b\]]
[\[127b.1\]]gang la skyo bar bya zhe na/ /mkhas bas 'khor ba'i 'brog dgon las/ /srog chags rnams kyi tshogs dag ni/ /gang gi dbang du 'gyur zhe na/ /gang zhig phan dang snyan smra dang / /dul bar spyod pa rnams kyis so/ /skyes bu legs par 'dod pa yis/ /gang la gnas par bya zhe na/ /mthong
[\[127b.2\]]dang ma mthong bya ba'i phyir/ /bden pa'i lam la nges gnas bya/ /mya ngan 'gyur ba gang zhe na/ /'byor pa bzhin du zhen pa'o/ /glog ltar mi brtan gang zhe na/ /skyes bu dam pa phrad bsten pa'o/ /bsngags par bya ba gang zhe na/ /gang zhig blo gros che ba dang / /shin tu nyam chung stobs med
[\[127b.3\]]la/ /nus dang ldan zhing bzod byed pa'o/ /rigs kyi ri ltar mi g.yo gang / /rtsod dus skyes bu dam pa'o/ /'di na skyes bus rnyed dka' ba'i/ /bzang po bzhi ni gang zhe na/ /sbyin pa snyan smrar bcas pa dang / /shes pa khengs pa med ldan dang / /bzod pa brtson 'grus bcas pa dang / /
[\[127b.4\]]sems ni rnal 'byor ldan pa'o/ /dri med dris lan rin chen phreng ba ni/ /gang gi mgul na legs par yong gyur na/ /de ni skyes bu mkhas pa 'dus nang du/ /mgul gyi mu tig rgyan bzhin mdzes pa yin/ /brtags nas rgyal srid rnam spong ba'i/ /rgyal po rin chen phreng ba 'di/ /don
[\[127b.5\]]yod 'char gyis byas pa ste/ /blo bzad dam pa'i rgyan yin no/ /dri ma med pa'i dris lan rin po che'i phreng ba zhes bya ba/ rgyal po chen po snyan ngag mkhan gyi dam pa slob dpon don yod 'char gyis mdzad pa rdzogs so// //rgya gar gyi mkhan po ka ma la gup+ta dang / /zhu chen gyi lo tsA ba
[\[127b.6\]]dge slong rin chen bzang bos bsgyur cing zhus te gtan la phab pa//[ {D4334}]@##/ /rgya gar skad du/ tsa na ka rA dzA nA ti shAs+t+ra/ bod skad du/ tsa na ka'i rgyal bo'i lugs kyi bstan bcos/ dkon mchog gsum la phyag 'tshal lo/ /'jig rten gsum gyi bdag po gtso/ /thams
[\[127b.7\]]cad mkhyen la phyag 'tshal te/ /gang zhig legs par rtogs pa yis/ /mi rnams kyi ni don byed dang / /rgyal po'i lugs kyi bstan bcos ni/ /sna tshogs las btus bshad par bya/ /bstan bcos 'di ni bslabs gyur na/ /chos bshad rin chen rnam grags pa'i/ /bya dang mi bya dge mi
[\[128a\]]
[\[128a.1\]]dge /yang dag nyid du shes par 'gyur/ /kun du grags pa thob 'gyur zhing / /phongs pa rnams dang mi phrad do/ /phye na don chung phra ma dang / /gzhan gyi nyes pa sgrogs pa dang / /gzhan dang 'thob par byed pa ni/ /ring du yongs su spang bar bya/ /chos rnams thams
[\[128a.2\]]cad mnyan bya zhing / /thos pa nyid kyang gzung bar bya/ /bdag nyid gang la mi dga' ba/ /gzhan la kun du mi spyad do/ /rtsod pa smra ba phra ma dang / /blta min lta bar byed pa dang / /mdza' dang lhan cig khon gcugs dang / /dgra dang kun du mdza' ba spang / /dam pa dag dang 'grogs pa dang / /mkhas
[\[128a.3\]]dang lhan cig smra ba dang / /brkam chags med dang mdza' ba dag /byed na skyo bar mi 'gyur ro/ /bya dang byed pa la brten te/ /dus su dbra dang mdza' ba dang / /dus du mdza' dang 'thab pa yis/ /mkhas pas dus ni 'da' bar bya/ /gang zhig shes pa tsam gyis ni/ /thams cad rtogs pa
[\[128a.4\]]nyid 'gyur pa'i/ /tsa na ka las ji skad bshad/ /rtsa ba'i don ni rab bshad bya/ /gzhan dang rtsod dang gzhan nor dang / /gzhan gyi bzhad gad gzhan bud med/ /gzhan gyi khyim du gnas pa dag /nam yang bya ba ma yin no/ /phan byed gzhan yin na yang gnyen/ /gnyen yang phan med gzhan yin te/ /
[\[128a.5\]]phan byed dgon pa'i sman dang ni/ /phan med lus skyes nad dang mtshungs/ /gang zhig phan la sbyor de gnyen/ /gang zhig gso ba de pha yin/ /gang zhig bsgo ba nyan de bran/ /gang zhig skye ba de sa bon/ /gang zhig yod 'ong de chung ma/ /gang zhig bde skyid de bu yin/ /gang zhig yid ches de mdza'
[\[128a.6\]]bo/ /gang du 'tsho ba de yul yin/ /khyim tshags mkhas gang de chung ma/ /gang zhig snyan smra de chung ma/ /khyim thob srog gcig de chung ma/ /khyim las mi 'phyo de chung ma/ /rtag tu khrus byed lus dris bsgos/ /cung zad za la nyung du smra/ /kun la rtag tu des pa ni/ /lha mo de yin mi mo min/ /
[\[128a.7\]]rtag tu bkra shis dang ldan zhing / /rtag tu chos la dga' ba dang / /rtag tu khyo la gus byed cing / /rtag tu bzhin ni 'dzum pa dang / /rtag tu snyan par smra ba dang / /rtag par dus tshigs 'dod spyod yin/ /rtag tu phan par byed pa dang / /rtag tu phan pa'i zas za ba'i/ /bya ba de dag kun gyis ni/ /
[\[128b\]]
[\[128b.1\]]skal ba bzang po rnam par 'phel/ /gang la 'di 'dra'i chung ma yod/ /de ni lha mo mi mo min/ /chung ma gang zhig tshig mi snyan/ /dri ma mang zhing rtsod la dga'/ /tshig lan yang nas yang du smra/ /de rgas rgas pa rgas ma yin/ /chung ma gang zhig mig mi sdug /gzhan khyim 'gro bar
[\[128b.2\]]mngon par dga'/ /ngo tsha dang bral rang bzhin ngan/ /de rgas rgas pa rgas ma yin/ /gang zhig chung ma sgrin zhing gtsang / /zas zhim mthong na sdug pa dang / /bdag nyid sbas shing khyo la gus/ /de nyid lha mo'i gzugs su bshad/ /chung ma gang zhig yod tan shes/ /khyo yi
[\[128b.3\]]rjes su 'jug byed cing / /nyung du nyung dus chog shes pa/ /de dpal dpal na dpal mo yin/ /mdza' bo g.yon can chung ma ngan/ /bran g.yog nang nas 'khu byed pa/ /de ni khyim gnas sbrul dang ni/ /'chi bdag yin par the tshom med/ /khyim du sbrul mthong mi snang gyur ba dang / /
[\[128b.4\]]nad pa g.yo ba byas nas lus ma brtas/ /dgra bo lag tu chud nas shor ba dang / /khong ba'i nang nas zug rngu yid ces brtan/ /tsa na ka'i rgyal po'i lugs kyi bstan bcos las le'u dang po'o// //phongs ba'i don du nor bsrungs te/ /nor gyis kyang ni chung ma bsrungs/ /
[\[128b.5\]]nor dang chung ma dag gis kyang / /bdag nyid kun tu bsrung bar bya/ /khyim gyi don du gcig btang ste/ /grong khyer phyin ni khyim btang ngo / /ljongs kyi phyin ni grong khyer te/ /bdag gi don du sa rnams btang / /dmyal bar gnas pa mchog yin gyi/ /dbul po'i khyim gnas
[\[128b.6\]]de lta min/ /dmyal bar sdig pa zad 'gyur gyi/ /khyim nang du ni 'phel bar 'gyur/ /mkhas pas rkang pa gcig bteg na/ /rkang pa gcig ni gzugs par bya/ /gnas gzhan legs par ma brtags bar/ /snga ma'i gnas ni dor mi bya/ /yul ni 'tsho ba med pa dang / /'tsho
[\[128b.7\]]yang 'tshe ba yod pa dor/ /rgyal po bkren pa spang bya zhing / /mdza' bo g.yon can spang bar bya/ /ser sna can gyi lag nas nor mi rung / /g.yon can phrag dog can gyi bshes mi rung / /yon tan pha rol gnod byed shes ci rung / /phongs dus rgyab phyogs mdza' bo des ci rung / /
[\[129a\]]
[\[129a.1\]]spyad du med pa'i longs spyod des ci rung / /'bangs rnams mi skyong rgyal po des ci rung / /rang gzhan mi phan rig pa des ci rung / /nad la mi phan sman pa des ci rung / /sngon chad ma mthong grogs mang yod min gyis/ /'byor gnas gyur na kun kyang
[\[129a.2\]]mdza' bor 'gyur/ /nor dar bral zhing gnas las nyams gyur pa'i/ /dus su rang gi mi yang dgra bor 'gyur/ /g.yul du dpa' bo dben gtsang sbra/ /'byor pa zad tshe chung ma dang / /mu ge glo bur mgron dga' dang / /phongs tshe mdza' por shes par bya/ /shing ni
[\[129a.3\]]'bras bu lhags na bya rnams spong / /mtsho skams gyur na bzhad ni spong bar byed/ /nor med skyes bu bud med spong bar byed/ /rgyal srid nyams na blon pos spong bar byed/ /sbrang ma me tog rnying pa spong byed cing / /nags tshig gyur pa ri dgas spong byed de/ /skye bo thams cad
[\[129a.4\]]byas la rag las pas/ /rjes su 'jug na su yis mdza' bo gang / /brkam chags can ni nor gyis bsdu/ /khengs pa thal mo sbyor ba yis/ /blun po rjes mthun mgu ba ste/ /mkhas pa bden bas mgu bar bya/ /lha dang bram ze skyes bu mchog /bden pa nyid kyis mgu bar
[\[129a.5\]]'gyur/ /tha mal pas ni zas skom gyis/ /tshig ran sbyin pas mkhas pa dga'/ /dam pa rnams la btung pa yis/ /dpa' bo la ni dbye ba sbyar/ /dman la cung zad sbyin pa ste/ /mnyam la pha rol gnod pa sbyar/ /gang gi bsam pa gang yin pa/ /de la de dang mthun par ni/ /blo dang
[\[129a.6\]]ldan pas rjes zhugs la/ /myur du rang gi dbang du bye/ /chu bo dang ni sder mo can/ /rwa can lag na mtshon thogs dang / /bud med rgyal bo'i pho brang la/ /yid brtan par ni mi bya'o/ /nor brlag yid ni gdung pa dang / /khyim na nyes pa spyod pa ngang / /bslus dang brnyas thabs spyod pa
[\[129a.7\]]dag /blo dang ldan pas spang bar bya/ /nyes bral gang gi rigs la yod/ /nad kyis ma gzir su zhig yod/ /phongs pa gang gis mthong ma gyur/ /'byor pa rtag pa su la yod/ /sa stong nor rnyed su mi dregs/ /dregs dang bral bu su zhig yin/ /su zhig bud med kyis ma smas/ /rgyal
[\[129b\]]
[\[129b.1\]]po rtag tu yod 'ong su/ /gshin rje'i yul du ma gyur gang / /slong bar gyur na su zhig btsun/ /skyes ngan rgus su sus ma chud/ /skyes bu bde bas mthar byin su/ /mdza' bo rang mi gnyen 'dun gyi/ /blo ni bdag nyid gang yin pa'i/ /phongs pa'i brdar ni rtogs gyur nas/ /mi yis nges
[\[129b.2\]]bar shes par 'gyur/ /las gang grub bar gyur na yang / /phun tshogs chen por mi 'gyur la/ /phongs tshe sdug bsngal cher 'gyur la/ /de la mkhas pa ji ltar spyod/ /yul gang du ni mi bkur zhing / /mi 'tsho nye du'ang med pa dang / /rig pa 'ga' yang mi rnyed na/ /de bzhir gnas bar mi
[\[129b.3\]]bya'o/ /nad dang 'phongs bar gyur pa dang / /mu ge 'tshe dang dgra dang 'thab/ /rgyal po'i sgo'am dur khrod du/ /gang zhig phan 'dogs de gnyen yin/ /nor gang rgyal po dag dang ni/ /rkun po'i 'jigs pa mi 'byung zhing / /gang zhig shi na'ang mi 'dor pa'i/ /nor de legs par
[\[129b.4\]]bsags par bya/ /gang zhig srog 'chad ngal bas bsags/ /shi na skal ba mi mnyam 'gyur/ /nor la chags shing nyes spyod byas gyur pa/ /de nyid lha yis nyer bcom smad bya yin/ /rdzas gang bsags shing sbas gyur la/ /yang dang yang du reg gyur pa/ /'jungs pa'i nor ni bye ba'i
[\[129b.5\]]ltar/ /sdug bsngal skyed pa kho nar zad/ /gcer bu phongs shing lus dub la/ /lag pa na ni thod pa thogs/ /'jig rten na ni snang gyur pa/ /sbyin med 'bras bu 'di 'dra ba'o/ /bran ni mngag gzhug byas tshe dang / /nye du phongs par gyur pa dang / /mdza' bo nyam thag dus na ni/ /
[\[129b.6\]]chung ma kha zas med tshe rtogs/ /bud med kha zas nyis 'gyur te/ /ngo tsha dag ni bzhi 'gyur yin/ /rtsol ba dag ni drug 'gyur te/ /'dod pa brgyad 'gyur yin par bshad/ /shing rnams kyis ni me dang ni/ /char pas rgya mtsho chen po dang / /'byung po kun gyis gshin rje dang / /skyes
[\[129b.7\]]bas bud med ngoms mi 'gyur/ /zas zhim za bar byed pa dang / /mdza' bo snyan smra dang 'grogs dang / /bde ba dang ni bu dang ni/ /'tsho dang nor gyis ngoms pa med/ /rgyal po nor gyis ngoms med cing / /phyug po nor sogs ngoms pa med/ /rgya mtsho chu yis ngoms pa med/ /mkhas
[\[130a\]]
[\[130a.1\]]pa legs bshad kyis mi ngoms/ /blta na sdug pas mig mi ngoms/ /sgra snyan dri zhim ro mchog dang / /reg bya yid 'ong chos rnams kyis/ /rna ba la sogs ngoms mi 'gyur/ 'tsho ba rang gi las dang chos kyis bsngags/ /rang rang gi ni chung ma la
[\[130a.2\]]rtag dga'/ /dbang po dul zhing glo bur mgron la dga'/ /skyes bu dam pa'i khyim na thar pa yod/ /tsa na ka'i rgyal po'i lugs kyi bstan bcos las le'u gnyis pa'o// //gang zhig bstan bcos yongs spangs nas/ /mi brtan pa ni sgrub byed pa/ /de yi brtan
[\[130a.3\]]pa nyams 'gyur te/ /mi brtan nyams pa nyid du zad/ /zas kyi chod las kha zas sbyin/ /bud med mchog la dga' nus shing / /'byor pa'i tshul las sbyin pa ste/ /dka' thub 'bras bu chung ma yin/ /rig byed 'bras bu sbyin sreg ste/ /thos pa'i 'bras bu tshul khrims dul/ /
[\[130a.4\]]chung ma'i 'bras bu dga' dang bu/ /nor gyi 'bras bu spyad dang sbyin/ /bu mo rigs bzang shes rab ldan/ /gzugs ngan na yang blang bar bya/ /gzugs bzang ba la dul ba dag /'di 'dra'i bud med ga la yod/ /dug las kyang ni bdud rtsi blang / /byis pa las kyang legs bshad pa/ /
[\[130a.5\]]mi gtsang las gser bud med ni/ /rin chen rigs ngan las kyang blang / /rgyal po'i mdza' bo rtag pa min/ /sbrul la dug med gang yang med/ /gang du bud med skyes gyur pa'i/ /rigs la skyon med yod ma yin/ /bu mo rigs ni bzang la btang / /bu ni rig pa la sbyar bya/ /
[\[130a.6\]]dgra bo phongs pa nyid la sbyar/ /mdza' bo chos la sbyar bar bya/ /bran g.yog dang ni rgyan rnams ni/ /'cham pa'i gnas su nges par gzhag /gtsug gi nor bu rkang par ni/ /gdags par rigs pa ma yin no/ /me tog dri dang kha dog ltar/ /dam pa'i tshul ni gnyis yin te/ /'jig
[\[130a.7\]]rten gyis spyir bkur ba'am/ /nags nyid du ni dengs pa'o/ /rta dang glang po lcags dang ni/ /shing dang rdo dang gos rnams dang / /chu dang skyes pa bud med dag /khyad las khyad par che ba yin/ /brtan pa phongs par gyur na yang / /snying stobs yon tan nyams mi 'gyur/ /mi ni thur du
[\[130b\]]
[\[130b.1\]]kha bstan yang / /me lce nam yang thur mi 'gro/ /rta mchog lcag gis gzhu mi dgos/ /seng ges 'brug sgra mi bzod ltar/ /gzhan gyis sor mos bstan pa ni/ /mkhas pa rnams kyis bzod ma yin/ /blo dang ldan pa'i mi rnams ni/ /gal te 'byor ba nyams gyur tam/ /rang gi
[\[130b.2\]]yul dang bral gyur kyang / /dman pa la ni 'dud mi byed/ /mi rnams dregs pa dang bral zhing / /shin tu phongs par gyur na yang / /phal cher glang po rnams kyi ni/ /khrag ni dron mo 'thung mi byed/ /lan cig zhe 'gras dgra bo dang / /slar yang 'dum par 'dod pa ni/ /de ni dre'u mo
[\[130b.3\]]mngal chags ltar/ /'chi bdag nye bar bzung ba yin/ /dgra bo'i bu ni snyan par smra na yang / /blo ldan mi yis btang snyoms mi bya ste/ /de ni dus gzhan zhig tu gnod skyed de/ /dug gi lo ma'ang shin tu mi bzad bzhin/ /tsher ma rkang par zug pa la/ /lag pa dag gis 'byin pa ltar/ /phan
[\[130b.4\]]btags pa yi tshul gyis ni/ /dgra bos dgra bo blang bar bya/ /gnod pa byed la nam yang ni/ /gnod pa'i bsam pa mi bya ste/ /chu 'gram gyi ni shing lta bur/ /rang nyid kho na 'gyel par 'gyur/ /nor gyis tshul gyis gnod skyed pas/ /don dang don min nye bar brtag /nor las lung khrol
[\[130b.5\]]'byung 'gyur te/ /de bas rig pas yongs su brtag /blo ldan mkhas par gyur kyang ni/ /bya ba gros kyis bsgrub par bya/ /'byor 'gyur kho nar ma zad kyis/ /rgud par gyur kyang mdzes pa yin/ /nor dang 'bru yi sbyor ba dang / /de bzhin rig pa btsal ba dang / /kha zas tshong spogs rnams la ni/ /
[\[130b.6\]]rtag tu ngo tsha dor mi bya/ /ngo mtshar ltad mo 'jigs med dang / /ngo tsha gzhung lugs gtong tshul khrims/ /lnga po gang la yod min pa/ /der ni 'gro bar mi bya'o/ /khrengs shing dregs par gyur pa dag /skye dgu'i gdung bar byed pa yin/ /kun du brtse ba dang ldan pa'i/ /rgyal po sprin dang
[\[130b.7\]]'dra ba yin/ /zas dang skom la chags gyur pa/ /gdug cing yon por bgro ba dang / /gdengs ka sngags kyis bsgrub bya ba'i/ /rgyal po sbrul dang 'dra ba yin/ /lce gnyis bal las dug cing / /rtag tu glags skabs tshol byed la/ /lta ba gcig la rab chags pa'i/ /rgyal po sbrul
[\[131a\]]
[\[131a.1\]]dang 'dra ba yin/ /kun nas 'bad pa thams cad kyis/ /rgyal po gdug pa spang bar bya/ /rgyal po'i rtog chen ma yengs pas/ /thag ring las kyang thob par 'gyur/ /rgyal po gcig pu nyid yin yang / /skyes bu nyan rna mkhas pa yis/ /kun la lags par gnas
[\[131a.2\]]yin te/ /'gro ba ma lus 'byer bar byed/ /gang zhig zho shas 'cho ba dang / /rgyal po gang zhig brnyas gyur pa/ /de ni sa bdag ma yin te/ /g.yog 'khor rnams kyang bsten mi 'gyur/ /brkam chags la ni rab zhen la/ /rgyud pa ring na gnas ma yin/ /mchil pa'i sha la chags pa yi/ /
[\[131a.3\]]nya rnams dang yang mtshungs pa yin/ /kun gyis thams cad mi shes te/ /thams cad shes pa gang na'ang med/ /gnas gcig la ni mthaRa thug pa/ /shes pa'i skyes bu gang na'ang dkon/ /'jig rten na ni kun rig yod min zhing / /shin tu blun pa'ang yod pa ma yin te/ /shes pa
[\[131a.4\]]mchog dang bar ma tha ma'ang rung / /gang gis gang zhig shes de mkhas pa yin/ /tsa na ka'i rgyal po'i lugs kyi bstan bcos le'u gsum pa'o// //sa bdag nyid dang bran g.yog gi /mtshan nyid kho na bshad par bya/ /rgyal po kun la mkhas pa yis/ /bran g.yog
[\[131a.5\]]legs par brtag par bya/ /bden dang chos la gzhol ba yis/ /rtag tu yul 'khor bskyang bya zhing / /gzhan gyi dpung ni gnod pa dang / /rtag tu chos kyis sa bskyang bya/ /kun dga' ra ba'i phred brgyud ltar/ /me tog me tog tsam btu yi/ /sol ba mkhan ni ji bzhin du/ /rtsa
[\[131a.6\]]nas gcad par mi bya'o/ /'o ma bzhos nas 'thung bzhin du/ /ba ni gsad par mi bya'o/ /de bzhin rgyal po'i yul 'khor ni/ /dus shes nas ni longs spyod bya/ /ba yi brla ni bcag gyur na/ /bzho bas 'o ma thob mi 'gyur/ /de bzhin yul 'khor tshul min pas/ /gnod pa
[\[131a.7\]]byas na 'phel mi 'gyur/ /yul 'khor sbrang rtsi ltar spyad ci/ /sbrang bu gsad par mi bya'o/ /ba las bdag pos bzho ba ltar/ /rgyal pos sa ni de ltar bskyang / /de bas 'bad pa thams cad kyis/ /sa ni rjes su bskyang bya ste/ /sa rnams legs par bskyangs na ni/ /tshe dang
[\[131b\]]
[\[131b.1\]]snyan pa grags dpung 'phel/ /brtan rnams phongs pa thob gyur kyang / /rnam par nyams par mi 'gyur te/ /zla ba sgra gcan khar chud kyang / /slar yang 'char bar mi byed dam/ /glu mkhan gar mkhan ri mo mkhan/ /rol mo mkhan dang rtsis mkhan dang / /don gyi bstan bcos 'phang slob
[\[131b.2\]]dpon/ /sa yi bdag pos 'bad de srung / /bran g.yog la ni rgyu med par/ /gang zhig khro bar byed pa dag /de ni sbrul nag mche ba zug /nyes pa'i dug gis zin pa yin/ /rgyal pos 'gyur zhing g.yon can la/ /yon po nyid du kun du spyad/ /sdug la mdza' dang g.yo la g.yo/ /drang po
[\[131b.3\]]rnams la khong drang nyid/ /mi brtan pa la brtan pa dang / /log bar smra la'ang de bzhin no/ /gtsang sbra spyod dang de bzhin du/ /g.yog 'khor tshogs ni sbyin pas bsdu/ /g.yog 'khor nor gyis dregs pa dang / /gang zhig rgyal po la bsdo dang / /nyam chung g.yul du 'jug pa ni/ /dgra yi zil
[\[131b.4\]]gyis gnon par 'gyur/ /sa bdag rtag tu rgyu med par/ /khro gnyer dag ni mi bya zhing / /bran g.yog nor med par ma yin/ /rgyal po'i chos ni bsrung bar bya/ /sa bdag gis ni rtsed mo dang / /bde la chags pa ring du spang / /khyim na gnas bzhin dgra bo la'ang / /bde bas rab tu
[\[131b.5\]]gdul bar bya/ /brtson dang brtul phod brtan pa dang / /blo dang nus pa pha rol gnon/ /yon tan drug po gang la yang / /de la lha yang dga' ba skye/ /gang srid rgyal srid 'dod pa yis/ /sgrub kyang thob par ma gyur na/ /de ni bsod nams rgyu yin gyi/ /skyes bu'i rtsol bas nyes pa min/ /tsa na
[\[131b.6\]]ka'i rgyal po'i lugs kyi bstan bcos las le'u bzhi pa'o// //g.yog 'khor gang gi yon tan ni/ /gang yin yongs brtags bshad par bya/ /mdzangs shing bya ba kun la mkhas/ /grub mtha' bstan bcos la rab byang / /rtag par rgyal po'i bya ba sgrub/ /'di ni blon po yin par
[\[131b.7\]]bshad/ /rig byed kyi ni yan lag shes/ /bzlas dang sbyin sreg dag la brtson/ /rtag tu shis brjod la brtson/ /'di ni rgyal po'i mdun na 'don/ /tshe yi rig byed la legs bslabs/ /thams cad shes shing blta na sdug /ngang tshul bzang la bya ba mkhas/ /'di ni sman pa yin zhes
[\[132a\]]
[\[132a.1\]]bya/ /blo ldan smra mkhas shes rab che/ /bden par smra zhing dbang po dul/ /bstan bcos thams cad legs mthong ba/ /'di ni yi ge pa zhes bya/ /rigs dang ngang tshul yon tan ldan/ /bden dang chos la mchog tu gzhol/ /gzugs byad shin tu bzang ba ni/ /
[\[132a.2\]]rgyal po'i spyad mig yin par bshad/ /rang lugs ma 'chos rgyal la bsten/ /rin chen thams cad yongs rtogs shes/ /sma ma bab cing rtsol ba can/ /dmag can yin par shes par bya/ /brda la legs par byang gyur cing / /stobs ldan mthong na sdug pa dang / /bag yod nor ni che ba
[\[132a.3\]]dag /sgo dpon chen por de bshad do/ /blo ldan shes rab che ba dang / /gzhan gyi bsam pa rtog mkhas shing / /brtan la ji bzhin lan 'debs shing / /'di ni pho nyar shes par bya/ /g.yos kyi bstan bcos kun la mkhas/ /dge zhing snyan smra dbang po zhi/ /gtsang sbra che zhing yid
[\[132a.4\]]brten rung / /'di ni phyag tshang yin par bshad/ /zhar ba zha bo ma ning dang / /sgur po rgan po dbang po bsdams/ /'di dag btsun mo'i srung mar ni/ /rgyal pos nye bar sbyar bar bya/ /bran g.yog mchog dang tha ma dang / /bar ma mang po shes byas nas/ /de rnams las don gsum
[\[132a.5\]]po la/ /ci rigs par ni sbyar par bya/ /smra mang khengs dang le lo can/ /gdug dang g.yon can phongs chos ldan/ /chog mi shes dang sme sha za/ /bran g.yog rgyal pos spang bar bya/ /bdag po la 'khu spang bya zhing / /shin tu bkren pa'i mi srun yang / /bkren pas bye brag mi shes pas/ /
[\[132a.6\]]de bkren 'di gnod byed pa yin/ /mi srun brkam chags phongs chos can/ /mu cor smra dang gus pa med/ /zhe 'gras pa dang sdig las can/ /rgyal pos yongs su spang bar bya/ /skyon dang smra ba lce gnyis dang / /gdug cing gcig tu mi srun dang / /rang bzhin ngan dang 'tshe bar dga'/ /
[\[132a.7\]]gnod pa 'ba' zhig skyed byed yin/ /gal te rig pas brgyan gyur na'ang / /skye bo ngan pa spang bya ste/ /sbrul ni nor bus brgyan na yang / /'di na 'jigs pa mi skyed dam/ /gang zhig rtag tu brnags dka'i tshig ngan ni/ /smra zhing rgyu med par ni mi bzad khro/ /dug chen sbrul dang mtshungs
[\[132b\]]
[\[132b.1\]]par byed pa yi/ /rang bzhin ngan la 'jigs pa su mi skyed/ /zab cing snyan dang ran par smra ba dang / /dbang dul bden la gzhol zhing rang dbang 'gyur/ /dngos don legs shes yang dag don la mkhas/ /bran g.yog phal cher rang dbang gyur pa yin/ /le lo med cing chog shes
[\[132b.2\]]la/ /legs par gnyid log rab tu sad/ /bde sdug ma mnyam brtan pa yi/ /bran g.yog 'jig rten na rnyed dka'/ /bzod med mgu bar dka' ba dang / /gtong dang bral zhing nor la dga' ba dang / /smod byed stobs chung rab tu gdug /rten mi bdag po spang bar bya/ /
[\[132b.3\]]g.yo dang zol la dga' ba dang / /smra zhing skal bzang dang bral ba/ /med par 'jigs shing skrag gyur pa/ /rgyal pos 'di ni spang bar bya/ /zla ba drug gam lo gcig nas/ /rgyal pos sdums ni bya ba yin/ /bdag nyid la ni dga' bsams la/ /dgra dang nye bar 'thab par bya/ /glen pa'i
[\[132b.4\]]las la sbyar ba ni/ /grags pa ngan dang don nyams dang / /dmyal bar ltung ba nyid dag ste/ /rgyal po la ni nyes gsum 'byung / /mkhas pa'i las la sbyar gyur na/ /grags dang tshe dang yon tan dang / /gnyen dang nor ni 'phel ba dang / /mtho ris gnas du skye bar 'gyur/ /dge ba'am
[\[132b.5\]]yang na mi dge ba'i/ /las rnams gang dag byed pa ni/ /legs spyod dang ni nyes spyod kyi/ /rgyal po de dang 'brel pa yin/ /de bas sa yi dbang phyug gis/ /chos dang 'dod don grub bya'i phyir/ /dge sbyong dang ni bram ze dag /rtag tu phan dang bde la sbyar/ /tsa na ka'i rgyal po'i
[\[132b.6\]]lugs kyi bstan bcos las le'u lnga pa'o// //yon tan ldan pa bsten bya zhing / /yon tan med pa spang bya ste/ /mkhas la yon tan kun yod de/ /blun po la skyon 'ba' zhig yin/ /rtag tu dam pa dang 'grogs shing / /dam pa rnams dang 'dra ba dang / /bya rtsom dam pa
[\[132b.7\]]dang bya yi/ /ci yang ngan pa dang mi bya/ /grog mkhar dang ni sbrang rtsi dang / /yar ngo yi ni zla ba dang / /rgyal po'i nor dang sprang po'i nor/ /cung zad cung zad tsam gyis 'phel/ /mig sman dag ni zad pa dang / /grog mkhar yang ni bsags pas mtho/ /'du las 'god pa chung bya ba/ /'di
[\[133a\]]
[\[133a.1\]]nyid kho na mkhas pa yin/ /nags sam khyim na gnas kyang rung / /gzhan dang rang la phan 'gyur ba'i/ /sbyin dang klag pa'i las rnams la/ /nyid zhag don med mi bya'o/ /chags can nags na gnas kyang nyes pa 'byung / /dam pa khyim na gnas kyang dbang po dul/ /nags
[\[133a.2\]]na gnas pa'i gcan gzan khro ba dang / /khyim na gnas pa'i rta mchog dul ba bzhin/ /dam pas smad pa'i las la rab 'jug cing / /yul la chags pa'i nags ni nyes pa'i gnas/ /ma smad pa yi las la 'jug byed cing / /'dod chags las log khyim nyid dka' thub tshal/ /sems kyis
[\[133a.3\]]chos ni bsrung bar bya/ /rig pa dag ni sbyor bas srung / /gzugs ni byi dor gyis bsrung zhing / /rigs ni ngang tshul dag gis bsrung / /rtag tu sbyin pa gtang bya ste/ /skye bo bkren par mi bya'o/ /'byor ba spyad pas mi zad kyang / /skal ba zad bas zad par 'gyur/ /sbyin pas zad bar
[\[133a.4\]]mi 'gyur zhing / /ma spyad pa yis 'phel mi 'gyur/ /gzhan du sngon chad bsags pa yi/ /legs spyad zad pas zad par 'gyur/ /byin zhes mi smra'i nor ci rung / /ster ba na yang 'phel 'gyur te/ /khron pa las chu blangs gyur kyang / /nyin re chu ni mang por 'gyur/ /gang la chos yod
[\[133a.5\]]bde ba ste/ /gang la chos med smad bya zhing / /chos ni 'jig rten la rtogs pas/ /nor gyi don du de mi spang / /skye bo bkren pa nor 'dod pas/ /sdug bsngal gang zhig byas gyur pa/ /de yis gal te chos don gnyer/ /slar yang nyon mongs gnod mi 'gyur/ /gtsang sbra dag ni thams
[\[133a.6\]]cad las/ /nor gyi gtsang sbra khyad par 'phags/ /gang 'dir nor yod gtsang sbra yin/ /sa dang chu gtsang gtsang ma yin/ /bden pa'i gtsang sbra sems gtsang sbra/ /dbang po dul ba'i gtsang sbra dang / /sems can la brtse'i gtsang sbra dang / /chu yi gtsang sbra lnga pa yin/ /bsgul pas 'gul
[\[133a.7\]]bar mi 'gyur zhing / /brnyas pas 'khrug par mi byed la/ /khro med skyes bu zhes bshad de/ /'di ni dam pa'i mtshan nyid yin/ /skyes bu dbul po rnams kyi tshig /mkhas shing snyan par smra ba dang / /dus su smra zhing phan smras kyang / /su yang nyan par mi byed do/ /bsngags
[\[133b\]]
[\[133b.1\]]dang stobs dang rtsod pa dang / /shes dang skyes bu'i rtsol bas kyang / /dngos gang rnyed par ma gyur pa/ /de la su zhig gdung bar byed/ /bde ba'am yang na sdug bsngal dag /thob par byed pa ma thob cing / /bgrod par bya ba ma bgrod la/ /rnyed par bya ba ma rnyed las/ /don gcig grub par
[\[133b.2\]]gyur na ni/ /de la gdung byar ci zhig yod/ /gang du 'chi bdag yod der 'chi/ /gang na dpal gnas der phun tshogs/ /rang gi las kyis khrid nas ni/ /de dang der ni bdag nyid 'gro/ /dge dang mi dge'i las rnams ni/ /sngon chad byas pa gang yin pa/ /sngon tshe ji ltar spyad pa bzhin/ /
[\[133b.3\]]byed pa po yi rjes su 'brang / /skye bo ngan pa gzhan gyi skyon/ /yungs 'bru tsam la rtog byed kyi/ /rang skyon bil ba tsam yang ni/ /yod du zin kyang mi mthong ngo / /gzhan dbang thams cad sdug bsngal te/ /rang dbang thams cad bde ba yin/ /bde dang sdug bsngal gnyis mtshan nyid/ /mdor na
[\[133b.4\]]'di dag yin zhes bya/ /bde ba'i rjes la sdug bsngal zhing / /sdug bsngal rjes la 'ong bde ba ste/ /mi rnams kyi ni bde sdug dag /'khor lo bzhin du yongs su 'khor/ /gang zhig song ba de 'das zin/ /gang zhig ma 'ongs de thag ring / /gang zhig gdung bar mi 'gyur bar/ /de ltar byung ba
[\[133b.5\]]gnas bar gyis/ /tsa na ka'i rgyal po'i lugs kyi bstan bcos las le'u drug pa'o// //'ga' yang su yi mdza' bo'ang min/ /su yang gang gi'ang dgra bo min/ /mdza' bo dang ni dgra bo yang / /rang gi nus pa nyid las byung / /mya ngan dgra skyed 'jigs las skyob/ /yid ches
[\[133b.6\]]gnas gyur snying du sdug /mdza' zhes bya ba'i yi ge gnyis/ /gang gis rin chen 'di sprul 'gyur/ /gal te rtag tu mdza' 'dod na/ /pho nya nor gyi khe spogs dang / /de min chung ma la lta ba/ /nyes pa gsum po spang bar bya/ /rlung shugs mi bzad ldang ba dang / /rgya mtsho chen po'i dpa'
[\[133b.7\]]rlabs dag /'byung ba dgag pa nus srid kyi/ /rjes chags sems ni de lta min/ /me dang chu dang bud med dang / /blun po sbrul dang rgyal po drug /'phral du srog 'phrog byed min pas/ /rtag tu bag dang chas pas bsten/ /gzhan gyis rang skyon mi rtogs pas/ /rang gi skyon yang shes
[\[134a\]]
[\[134a.1\]]par bya/ /rus sbal yan lag sbed pa ltar/ /rang gi yon tan sba bar bya/ /gzhan gyi rang bzhin ma brtags na/ /rngon pa'i glu yis ri dgas ltar/ /bcos ma'i tshig gis slu byed pas/ /gzhan gyi rang bzhin shes par bya/ /dma' bar rtsa dang chu sngon po/ /dul bas slob ma brid
[\[134a.2\]]byas pa/ /dka' thub kyis lha nor bu med/ /yon tan gyis ni thams cad bsdu/ /mdza' bo lag yos rnyog pos chos/ /gzhan la gnod pas sbyor ba dag /rtsub pas bud med bder reg pa/ /gang zhig 'dod de mkhas pa min/ /gang zhig rgan po'i gros mi nyan/ /bstan bcos shes pa'i
[\[134a.3\]]skye bo med/ /ma brtags par ni spyod 'gyur ba/ /de yi bya ba mod la 'jig /bgrod dka' bar ni gnas gyur kyang / /mi yis gnas thub rang dbang 'gyur/ /phye bar gyur bas 'khrug pa ni/ /g.yul gyi bu bzhin mya ngan skye/ /dka' thub lus ni 'jam pa dang / /dpa' bo rma ni med pa dang / bud
[\[134a.4\]]med dam pa chang 'thung dang / /rgyal po chos med yid mi ches/ /mdza' bo min la yid mi brtan/ /gal te mdza' bo khros gyur na/ /gsang tshig thams cad smra bar byed/ /byed pa po la ma ltos par/ /bya ba ci yang mi 'grub pas/ /bya ba kun la 'jug na yang / /blo ni brtan pa nyid du bya/ /bu
[\[134a.5\]]lon dbul po'i dug yin te/ /rgan po'i dug ni gzhon nu ma/ /blo ngan gyi ni rig pa dug /ma zhu zas za dug yin no/ /lkog ma mi bde glu la dga'/ /dmangs rigs stan mtho la dga' dang / /dbul po gtang ba la dga' zhing / /rgan po gzhon nu la dga' byung / /chu mang 'thung zhing stan srab dang / /
[\[134a.6\]]lus zungs zad dang shugs bkag dang / /nyin par gnyid log mtshan gnyid med/ /drug po 'di rnams nad skyed byed/ /sha skam dang ni bud med rgan/ /chang gsar zho ni chags ma thag /nad par 'khrig spyod nyin gnyid log /drug po 'phral du srog 'phrog yin/ /chang rnying sha dang mar
[\[134a.7\]]gsar dang / /bud med gzhon dang 'o ma 'thung / /chu tshan dang ni bsil grib dag /'phral du srog ni ster byed yin/ /khrus byas 'o ma chu spyod sha /'phral du stobs skyed gsum yin no/ /gos ngan so yi dri ma 'jog pa dang / /mang du za zhing brlang pa'i tshig smra dang / /nyi ma 'char dang nub
[\[134b\]]
[\[134b.1\]]ba'i tshe na nyal/ /de yi dpal ni nyams pa nyid du 'gyur/ /mgo bo byi dor bzang byas rkang legs bkrus/ /bud med mchog bsten kha zas nyung du za/ /gcer bu mi nyal dus tshigs 'dod pa spyod/ /drug po yun ring dpal nyams slar skyed byed/ /gang dang gang gi me tog ni/ /mchog tu dkar
[\[134b.2\]]bar gyur pa dag /mgo la bzhag par gyur na ni/ /byur ni rab tu 'jig par byed/ /mar me tha ma'i grib ma dang / /mal khri yi ni grib ma dang / /khrus mkhan gyi ni chu ngogs gang / /der ni dpal min gnas pa yin/ /rang mi la drang skye bo gzhan la g.yo/ /skye bo dam pa dang mdza' mi srun spong / /
[\[134b.3\]]dgra la dpa' zhing bla ma la gus pa/ /'di dag gang gis shes de dus shes yin/ /gzugs ldan rigs mtho mkhas par gyur pa dag /rigs ldan ldan zhing bstan bcos mang thos la/ /gal te yon tan sna tshogs kyis brgyan kyang / /gos ngan skye bo mdzes par snang ma yin/ /bud
[\[134b.4\]]med rgyal po sbrul dang ni/ /kha drag dgra dang grogs po dang / /longs spyod nyid dang tshe la ni/ /nam yang yid brtan mi bya'o/ /dgra bo dag dang sngums byas nas/ /bag phebs nas ni bder nyal ba/ /de ni shing rtser nyal gyur pa/ /sad nas lhung bar 'gyur dang mtshungs/ /'jam pos
[\[134b.5\]]'jam po 'joms byed cing / /'jam pos rtsub mo'ang 'joms byed de/ /'jam pos mi 'grub ci yang med/ /de bas 'jam nyid rnon po yin/ /shin tu drang por mi bya ste/ /nags su song la ltos shig dang / /der ni shing drang gcod byed kyi/ /yon po lus par gyur pa yin/ /'bras
[\[134b.6\]]bu dang ldan shing 'dud cing / /skye bo mkhas pa dul ba yin/ /shing skam dar ni blun po dag /'dud par mi byed dul ma yin/ /shes dang bye brag shes med cing / /blun po rnams ni rtag tu dga'/ /shes pa'i lcags kyus dbang byas pa'i/ /mkhas pa rtag tu sems 'dul
[\[134b.7\]]byed/ /ri yi rtse mor char 'bab cing / /bud med mdza' bo ngan la dga'/ /dpal ni blun po la gnas shes/ /mkhas pa phal cher dbul por yod/ /tsa na ka'i rgyal po'i lugs kyi bstan bcos las le'u bdun pa'o// //chung ma ngan dang mdza' bo ngan/ /rgyal po ngan dang bshes ngan
[\[135a\]]
[\[135a.1\]]dang / /'brel ba ngan la brten pa ni/ /ring du yongs su spang bar bya/ /yul 'jigs pa dang rigs zad dang / /chung ma gzhan sems phrogs pa dang / /bu ni log pas phongs la gnas/ /gang zhig ma mthong de skal ldan/ /ngan pa'i yul du su zhig sdod/ /bu
[\[135a.2\]]ngan pa la su zhig dga'/ /mdza' bo ngan la su yid rton/ /rgyal po ngan la srog yod min/ /gzhan gyi zas dang gzhan gyi gos/ /gzhan gyi yul dang gzhan bud med/ /gzhan gyi khyim du gnas gyur na/ /brgya byin yin yang dpal nyams 'gyur/ /dregs pas dpal ni nyams 'gyur zhing / /
[\[135a.3\]]khro bas dka' thub nyams par byed/ /las ring gis ni stobs nyams byed/ /bram ze gtsang sbra med bas nyams/ /smad rigs rtsod pa nyid gyis dga'/ /dam pa 'dum pas dga' ba yin/ /mi mchog go 'phang bstod 'dod de/ /go 'phang bstod pa nor gyi mchog /bud med tshogs spyod bran
[\[135a.4\]]gyur nga rgyal che/ /smad 'tshong snyan par smra par byed pa dang / /dka' thub chos gzob nor med 'dod la gdung / /lnga po 'di dag tshul min spyod pa yin/ /gtong dga' dbul zhing ser sna can nor ldan/ /rang la mi skur bu ni bsgo mi nyan/ /gzhan la phan byed sngon dga' che thung ba/ /lnga po skye
[\[135a.5\]]dgu'i bdag pos nyes spyad yin/ /chung ma dang bral rang mis brnyas pa dang / /bu 'on lhag ma skye bo ngan la brten/ /dbul por gyur nas skye bos rgyab kyis phyogs/ /lnga po me med par yang shin tu sreg /rigs pas don byed bu ni bsgo ba nyan/ /nad med pa dang dam pa dag dang 'grogs/ /
[\[135a.6\]]rang dbang yod cing rjes 'jug chung ma brten/ /lnga po sdug bsngal rtsa nas 'byin byed yin/ /zhum dang mdog ngan zengs pa dang / /gos ngan rang nyid 'ongs pa ni/ /lnga po 'di dag phur mi yis/ /mchod sdong yin yang mchod mi 'gyur/ /tshe dang las dang sems dang ni/ /mdza' bo dang ni
[\[135a.7\]]nor rnyed de/ /lnga po 'di dag lus can rnams/ /skye ba'i rjes la rjes su skyes/ /ri bo la 'dzegs chu dang ni/ /ba lang khyi dang 'thab pa dang / /'gyel ba las ni slong ba ste/ /be rga'i yon tan lnga ru bshad/ /'jig rten na ni srog mi brten/ /nor dang lang tsho brtan ma yin/ /mdza'
[\[135b\]]
[\[135b.1\]]bar rtsom pa mi brtan te/ /chos dang grags dang snyan pa brtan/ /mi rnams tshe ni rab thung las/ /de phyed mtshan mos 'das par byas/ /nad rgas nyon mongs phongs pa yis/ /phyed po de yang tshang ma yin/ /'gro'am 'dug par gyur pa'am/ /gnyid ma log par nyal ba na/ /gang zhig gzhan
[\[135b.2\]]don mi sems pa/ /de yi spyod pa phyugs dang mtshungs/ /phan dang mi phan dpyod pa'i blo med cing / /blo dang thos pa mang po dang bral la/ /lto ba 'gengs pa 'ba' zhig 'dod gyur pa/ /de yi bsam pa phyugs las khyad ci yod/ /mdza' bo rnams la phan gdags bya ba dang / /dgra bo rnams la
[\[135b.3\]]gnod pa bya ba'i phyir/ /mkhas pas rgyal po rnams la brten bya yi/ /lto 'grangs 'ba' zhig tsam zhig su zhig byed/ /mkhas shing rtsal dang grags ldan sma ma bab/ /mis bkur 'tsho ba skad cig gang yin pa/ /de ni gson po yin zhes dam pa 'chad/ /khwa ni yun ring 'tsho yang gtor
[\[135b.4\]]zar zad/ /chu chung grog po dgang sla zhing / /byis pa'i snyim pa dgang sla la/ /skye bo ngan pa mgu sla ste/ /ngan ngon gyis kyang mgu bar byed/ /sprin gyi grib ma rtswa yi me/ /blun po la brten skam sa'i chu/ /smad 'tshong chags dang mi srun mdza'/ /drug po 'di dag chu bur mtshungs/ /nyam
[\[135b.5\]]chung dpung ni rgyal po yin/ /byis pa'i dpung ni da mo yin/ /glen pa'i dpung ni mi smra yin/ /rkun ma'i dpung ni brdzun tshig yin/ /ji lta ji ltar skyes bu yis/ /bstan bcos legs par rtogs gyur pa/ /de lta de ltar shes pa yis/ /khyad par nges par skye bar 'gyur/ /ji lta ji ltar
[\[135b.6\]]skyes bu yis/ /blo yis dge ba'i las byed pa/ /de lta de ltar don rnams kun/ /'grub 'gyur 'di la the tshom med/ /brkam chags bag med yid ches pas/ /gsum pos skyes bu slu bar byed/ /de bas brkam chags bag med dang / /yid ches su yang mi bya'o/ /lkog na bya ba nyams
[\[135b.7\]]byed pa/ /mngon sum du ni smra byed pa/ /dug bum kha na 'o ma can/ /de 'dra'i mdza' bo spang bar bya/ /skye bo ngan dang 'dres pa yis/ /skye bo ngan pa'ang rlag par byed/ /chu ni shin tu dang pa yang / /'dam gyis rnyog pa can du byed/ /gang zhig mthon mchod lhag mar gyur de zas/ /gang
[\[136a\]]
[\[136a.1\]]zhig sdig pa mi byed de shes ldan/ /gang zhig lkog tu phan de mdza' bo yin/ /gang zhig g.yo med pas byed de chos yin/ /gang zhig rgan med ba de 'dun sa min/ /gang zhig chos ldan mi smra de rgan min/ /gang la bden med de ni chos ma yin/ /gang zhig slu ba
[\[136a.2\]]dang 'brel de bden min/ /gang du sems dang dga' ba bkra shis de/ /gang zhig gzhan la mi rten de 'tsho ba/ /gang zhig rang mi dang spyod de bsags pa/ /gang zhig dgra bo zil gnon de nga rgyal/ /gang zhig nga rgyal bral de des pa yin/ /gang zhig sred pas ma rmongs de dpal yin/ /gang
[\[136a.3\]]zhig bag phebs gyur ba de mdza' bo/ /gang zhig dbang po dul ba de dpa' bo/ /rgyal po med par 'dug mi bya/ /bud med gtso bo byed pa dang / /gtso mang yod bar gnas mi bya/ /rgyal po mkhas yod gnas par bya/ /gzhon nu'i tshe na phas bsrungs la/ /lang tsho'i tshe na khyos bsrungs shing / /rgan
[\[136a.4\]]pa'i tshe na bus bsrungs pas/ /bud med rang dgar gnas ma yin/ /gcer bu'i khrus dang glang po myos/ /ba ni dang po be'u skyes pa dang / /chu med pa yi sbal pa dag /ring du yongs su spang bar bya/ /nor gyis gdungs la gnyen med bshes kyang med/ /'dod pas gdungs la 'jigs med ngo tsha
[\[136a.5\]]med/ /bkres pas gdungs la stobs med mdangs kyang med/ /nad kyis gdungs la gnyid med bde ba med/ /rigs ni spyod pas ston par byed/ /yul ni skad kyis ston par byed/ /brtse bar rtab rtab byed pas ston/ /kha zas lus kyis ston par byed/ /gang zhig yid dang mthun gyur
[\[136a.6\]]pa/ /ring na gnas kyang gam na 'dug /gang zhig yid du mi 'ong ba/ /gam na gnas kyang thag ring yin/ /mi ni smra spobs zhan pa'i rig pa dang / /bstan bcos skyes bu ngan pa'i lag gnas pa/ /long ba'i chung ma gzugs bzang lta bu ste/ /lus can dga' ba skyed bar byed ma
[\[136a.7\]]yin/ /nor ni ri brags kun na med/ /mu tig nya rnams phal la med/ /nags tshal kun la tsan dan med/ /dam pa kun na yod pa min/ /rkang gnyis pa la mngon bum phyugs/ /blun po yongs su spang bar bya/ /mi mngon pa yi tsher ma ltar/ /tshig gi zug rngus gnod
[\[136b\]]
[\[136b.1\]]pa skyed/ /mkhas pas rtag tu bu dag ni/ /rig pa sna tshogs la sbyar bya/ /mkhas shing blo ni phun tshogs dan/ /rtag tu mchod pa nyid du 'gyur/ /gang zhig gzhon tshe rig mi slob/ /pha dgra ma ni zhes dgra yin/ /ngang pa'i nang na chu skyar ltar/ /mang po'i nang na mdzes ma yin/ /
[\[136b.2\]]gal te blo rgya che 'dod na/ /tshigs bcad dam ni de yi phyed/ /rkang pa'am yi ge bslabs pa yis/ /nyi ma don med mi bya'o/ /gzugs dang lang tsho phun tshogs shing / /rigs mtho ba las byung gyur kyang / /rigs dang bral na mi mdzes te/ /king ku ka yi me tog
[\[136b.3\]]ltar/ /brid pa las ni nyes pa 'byung / /brdeg pa las ni yon tan mang / /de bas bu dang slob ma la/ /brdeg par bya yis brid mi bya/ /lo lnga'i bar du brid bya ste/ /lo bcu'i bar du brdeg par bya/ /lo ni bcu drug lon pa dang / /bu la mdza' ba bzhin du spyad/ /dri rab
[\[136b.4\]]bzang zhing me tog rgyas/ /shing gcig gis kyang nags su ni/ /nags de thams cad bsgos par 'gyur/ /rigs la bu bzang de dang 'dra/ /rang bzhin bzang zhing rigs ldan pa/ /bu ni bzang po gcig pa yis/ /rigs nang skyes bu seng ge de/ /zla ba lta bur gsal byed
[\[136b.5\]]yin/ /shing skam sdong bu gcig pu zhig /me yis tshig par gyur pa na/ /nags de thams cad sreg pa yin/ /rigs nang bu ngan de dang 'dra/ /tshig tsam klag pa nyid dang ni/ /gang gzhan bstan bcos la dpyod dang / /thams cad nyon mongs ldan pa ste/ /bya bar
[\[136b.6\]]ma rmongs gang de mkhas/ /la la mi shes bas nyams la/ /kha cig bag med pa yis nyams/ /kha cig rang bzhin gyis nyams la/ /la la nyes pa nyid kyis nyams/ /shes ldan mkhas pa gzhan yin la/ /bstan bcos mkhas pa'ang gzhan yin zhing / /
[\[136b.7\]]gzhan dag gnas de mi shes pas/ /gzhan du 'jig rten nyon mongs so/ /gang gis yi ge gcig tsam zhig /bla mas slob ma la bslabs na/ /gang byin bu lon med gyur pa'i/ /rdzas de sa steng yod ma yin/ /bla ma gang ni yi ge gcig /ster la phyag ni ma byas na/ /khwa
[\[137a\]]
[\[137a.1\]]yi skye gnas brgyar skye nas/ /sme sha can du skye bar 'gyur/ /rig pa glegs bam la bslabs shing / /bla ma'i thad nas ma bslabs na/ /'phyon ma'i bud med sbrum ma bzhin/ /tshogs kyi nang na mdzes ma yin/ /bram ze'i bla ma me yin la/ /rigs
[\[137a.2\]]kyi bla ma bram ze yin/ /chung ma'i bla ma khyim thab yin/ /kun gyi bla ma glo bur lhags/ /mdza' bo la la phreng ba 'dra/ /mdza' bo la la shing bal 'dra/ /mdza' bo la la lhun po 'dra/ /mdza' bo la la sa gzhi 'dra/ /mdza' bo phreng ba 'dra spang zhing / /shing bal dang 'dra'i mdza'
[\[137a.3\]]bo dang / /lhun po dang 'dra'i mdza' bo'ang spang / /sa gzhi dang 'dra'i mdza' bo bsten/ /pad+ma dmar ba nyid dang ni/ /dam pa gzhan don byed nyid dang / /dam pa min pa'i brtse med nyid/ /gsum po rnams gsum ngang gis 'grub/ /tsher ma rno bar gyur pa su yis byas/ /ri dwags bya
[\[137a.4\]]yi ri mo su yis bris/ /bu ram shing mngar nim pa kha ba dag /'di dag thams cad ngo bo nyid kyi 'grub/ /gang na skye bo glang po myos ltar dregs/ /gang na rta dang bong bu khyad par med/ /gang na mchid bu ma rgad dbyer med pa/ /de ru yon tan can gnas ci ru rung / /yul
[\[137a.5\]]gang na ni yongs rtogs mkhas pa med/ /rgya mtsho las byung nor bu der mi brin/ /nor bu chu shel rin thang che ba la/ /ba lang rdzi ni phul gsum sbyin zhes zer/ /khwa yi tshogs nang ngang pa mdzes ma yin/ /wa yi tshogs nang seng ge mdzes ma yin/ /bong bu'i tshogs nang rta mchog
[\[137a.6\]]mdzes ma yin/ /skyes bu blun nang mkhas pa mdzes ma yin/ /yon tan shes pa'i nang du yon tan 'gyur/ /yon tan med la de nyid skyon du 'gyur/ /chu bo'i chu ni shin tu zhim pa dag /rgya mtshor phyin na btung du mi rung 'gyur/ /yon tan 'bad pas 'grub pa yin/ /'bad pa
[\[137a.7\]]bdag nyid la gnas pas/ /'bad nas yon tan mi slob par/ /gzhan dag yon tan ldan zhes sgrogs/ /yon tan kun tu mchog byed kyi/ /pha mes rigs ni don med yin/ /khyab 'jug la ni skye bo rnams/ /phyag 'tshal nor lha la ma yin/ /chos kyi rtse mo rgyal po ste/ /chos
[\[137b\]]
[\[137b.1\]]rtsa dge slong bram ze yin/ /rtsa ba las ni 'bras bu skye/ /de bas rtsa ba gnod mi bya/ /chos kyi 'bras bu rgyal po yin/ /me tog dge sbyong bram ze yin/ /me tog las ni 'bras bu skye/ /de phyir me tog la mi gtso/ /rgyal po shing de dge sbyong rtsa ba yin/ /blon po yal ga grong mi
[\[137b.2\]]'dab ma yin/ /rtsa ba bsrungs na shing de mi nyams pa/ /de phyir dge sbyong bram ze legs par bsrung / /thams cad gzhan la rag las gyur kyang na/ /mi yi dbang pos dge sbyong bram ze bsrung / /chos dang nor dang grogs dang snyan pa dag /dge sbyong bram ze legs par
[\[137b.3\]]bskyangs las 'thob/ /rgyal po tsa na ka yi blos/ /bstan bcos thams cad legs brtags nas/ /longs spyod lha yis bstangs pa dang / /khyad par shes pa nyid du 'gyur/ /blo ldan mkhas pa thar pa'i phyir/ /gang gis bstan bcos 'di bslab cing / /bslabs pas 'di
[\[137b.4\]]la gnas gyur na/ /dbal dang dge ba thob par 'gyur/ /de la dgra yis mi tshugs shing / /nad kyis 'jigs pa yod ma yin/ /nang par dang ni dgongs ka'i tshe/ /rgyal pos 'di ni bzla bar bya/ /gang gis 'di don legs bsams nas/ /ji bzhin rjes su bsgrubs
[\[137b.5\]]gyur na/ /des ni rgyal srid yul 'khor yang / /rtag tu 'phel ba nyid du 'gyur/ /dpal ldan ba la ka t+ya'i bus/ /lugs kyi bstan bcos las btus pa/ /thos pa'i nor med sa stengs na/ /long pa yin snyam bsams te byas/ /tsa na ka'i rgyal po'i lugs kyi bstan
[\[137b.6\]]bcos las le'u brgyad pa rdzogs so// //rgya gar gyi mkhan po pra b+hA kar shrI mi tra dang / /zhu chen gyi lo tsA pa dge slong rin chen bzang pos bsgyur cing gtan la phab pa//[ {D4335}]@##/ /rgya gar skad du/ nI ti shA s+t+ra/ bod skad du/ lugs kyi bstan bcos/
[\[137b.7\]]thams cad mkhyen pa la phyag 'tshal lo/ /don gyi bstan bcos bye brag las/ /bstan bcos bdag la phan pa dang / /mi rnams blo ni bskyed bya'i phyir/ /ma surak+Shas bsdus te bshad/ /'jig rten dag ni dga' ba bskyed pa dang / /spyod pa ngan pa rnams ni spang phyir dang / /shes
[\[138a\]]
[\[138a.1\]]rab bslab cing yang dag don sgrub phyir/ /blo skyed phyir ni tshigs bcad tshul 'di brjod/ /dngos po kun la mkhas shing goms par bya/ /chos spyad gzhan gyi mngon sum bsrung bar bya/ /khro ba spang zhing mkhas pa bsten par bya/ /bden par smra zhing sgra
[\[138a.2\]]nyams brjod mi bya/ /bram ze bkur zhing ngan la'ang brnyas mi bya/ /rgyal pos 'jigs shing spyod pa spa bar bya/ /dgra bos shes bya mi rnams brnyas mi bya/ /dregs pa spang zhing smad dngos bsten mi bya/ /phan pa'i zas bsten grogs po mnyes par bya/ /me la mi 'gom g.yul
[\[138a.3\]]la blta mi bya/ /snyan ngag mnyan bya srog chags gnod mi bya/ /bya min mi bya khron pa bgom mi bya/ /rig pa blang zhing sbrul dang rtse mi bya/ /ci nus sbyin zhing dman la bslang mi bya/ /bdag la mi bstod gzhan la smad mi bya/ /de nyid shes bya mtshan mo rgyu mi bya/ /zhags
[\[138a.4\]]pa dang bral glang po'i rjes mi 'gro/ lham med mi 'gro grogs med lam mi 'gro/ /smyo byed blo ngan ring du spang bar bya/ /chung ma ma rungs spang zhing yid 'ong bsten/ /ma 'dris pa dang nam yang mthun mi 'jug /rgyal po'i bran mo 'dod spang ma'i ngag nyan/ /gang dang lhan cig zhe 'gras
[\[138a.5\]]yong mi bya/ /be'u gzhon pa ring du spang bar bya/ /bud med rnams la nam yang yid mi brtan/ /chu bo rgal dka' rgya cher 'jug mi bya/ /chang 'thungs ra ro shing mthong 'dzeg mi bya/ /don rnams bsgrub cing chos dang nor mi spang / /gang du bsrung ba med pa'i yul du yang / /
[\[138a.6\]]kun gyi gsang tshig nam yang mi smra ste/ /kun la yid brtan mi bya legs par brtag /khar rjer mi gtad skyes bu'i rtsol la 'bad/ /gsang bor smra zhing 'brel med tshig mi brjod/ /glo bur lcag mdun dus su legs 'ongs brjod/ /mi dang lha dang bram ze rnams la mchod/ /
[\[138a.7\]]bsod nams yul ni rtag tu bsten par bya/ /rtag tu khrus dang gos dkar gyon la 'grus/ /ha cang bud med chags min zhu nas za/ /shes ldan gang zhig de ltar byed pa ni/ /'tsho ba nad med tshe ring shes par bya/ /sa surak+Shas byas pa'i lugs kyi bstan bcos
[\[138b\]]
[\[138b.1\]]las le'u dang po'o// //bdag gis gsang dang gzhan gyis gsang / /bu gcig gces bzhin bsrung bya ste/ /sa bzhin kun la snyoms byas nas/ /mi rnams dga' bas rab tu dga'/ /gnad kyi tshig rnams mi brjod cing / /gnad du phog 'gyur
[\[138b.2\]]mi bsgrags te/ /gzhan gyi gnad rnams smra ba ni/ /skyes bus mtshon cha bzhin zhes bya/ /snying la tsham tshom med byas te/ /bu ram chu bzhin kha nas brjod/ /zhe 'gras yid ches byas nas ni/ /de nas ngag gam mtshon gyis gzhom/ /dgra rnams snyan pa brjod
[\[138b.3\]]kyang ni/ /blo ldan btang snyoms mi bya'o/ /de nyid mthar ni gnod byed de/ /ji ltar dug gnod mi bzad bzhin/ /rang stobs chu bo mi brtan te/ /chu bo'i rgya khyon yongs brtags nas/ /de bzhin dus su brgal bya ste/ /rang don de bzhin rjes su bsam/ /ji srid
[\[138b.4\]]'jigs pa ma byung ba/ /de srid bar du 'jigs par bya/ /'jigs pa mngon sum byung na ni/ /'jigs pa btang ste brdeg par bya/ /don ni chu skyar bzhin du bsam/ /pha rol gnon pa seng ge bzhin/ /byi ba'i dri chor byi la ltar/ /shes nas shin tu brtul
[\[138b.5\]]bar bya/ /seng ge'i gcig dang chu skyar gcig /bya gag gi ni bslab pa bzhi/ /bya rog lnga dang khyi yi drug /bong bu'i bslab pa gsum rnams so/ /bya ba mang nyung gang yang rung / /skyes bu gang zhig byed 'dod pa/ /rtog med bya ba kun bsal te/ /seng ge'i
[\[138b.6\]]gcig ces grags pa yin/ /dbang po rnams ni rab bsdams shing / /yul dang dus la ci rigs par/ /bya ba rnams ni brtag dpyod de/ /skyes bu mdzangs pa chu skyar bzhin/ /tho rangs ldang dang 'thab pa dang / /gnyen la kha zas snyoms par 'gyed/ /mo la rab gnon
[\[138b.7\]]nye bar spyod/ /khyim bya'i bslab pa bzhi yin no/ /mi mngon 'khrig dang rngom pa dang / /dus su gnas ni 'cha' ba dang / /bag yod pa dang yid mi ches/ /'di ni bya rog bslab pa lnga/ /mang du za dang cung zad chog /legs par gnyid log myur du sad/ /dpa'
[\[139a\]]
[\[139a.1\]]la snying nye brtan pa ste/ /khyi yi spyod pa drug yin no/ /khal gyis bkal na 'degs pa dang / /grang dang tsha bas mi skyo dang / /rtag tu chog ni shes pa ste/ /bong bu'i spyod pa gsum yin no/ /de ltar nyi shu shes bya ste/ /skyes bu gang zhig spyod
[\[139a.2\]]'gyur pa/ /'di ni dgra las rgyal 'gyur te/ /dgra rnams kun gyis tshugs mi 'gyur/ /ma surak+Shas byas pa'i lugs kyi bstan bcos las le'u gnyis pa'o// //ji srid dus la ma bab par/ /dgra ni phrag gong bkur bya ste/ /de bzhin dus su phyin
[\[139a.3\]]gyur na/ /rdo la rdza ma bsnun bzhin gzhom/ /dman zhing snying rje'i skad brjod kyang / /dgra ni gtang bar mi bya'o/ /de la snying rje mi bya zhing / sngon chad gnod pa byed pa gzhom/ /bu lon me yi lhag ma dang / /de bzhin dgra yi lhag ma ni/ /yang dang yang du 'phel
[\[139a.4\]]'gyur bas/ /de bas lhag ma gzhag mi bya/ /byas la lan du phan bya ste/ /'chi ba byed la slar yang gtso/ /de la nyes par mi lta zhing / /ma ru dus byed la ma rungs bya/ /phongs ba'i don du nor rnams bsrung / /nor bas chung ma bsrung bar bya/ /nor dang chung ma
[\[139a.5\]]gnyis pas kyang / /thams cad don du bdag bsrung ngo / /lkog na 'phya ba byams byed cing / /mngon sum snyan par smra byed pa/ de 'dra'i grogs po spang bya ste/ /bum kha'i 'o ma'i dug bzhin no/ /brkam chags sbyin pa mi ster dang / /khengs pa thal mo mi
[\[139a.6\]]sbyor dang / /de 'dra'i glen pa'i rjes mthun par/ /ji lta de ltar thabs la mkhas/ /dgra la thal sbyar yid ches dang / /spyi bos gtugs te gus bya zhing / /gdung gyur mchi ma 'dzag sogs bya/ /'byor bar 'dod pas de ltar spyad/ /dgra bo stobs
[\[139a.7\]]ldan rjes mthun bya/ /stobs chung dgra bo brlag bya ste/ /mthu stobs mnyam pa'i dgra la ni/ /mthun min dul min bya ba'o/ /gang gis gdung 'gyur de mi bya/ /gang gis zhum 'gyur tshul mi spyad/ /mthar mi phyin pa'i las mi brtsam/ /mgo ltung mi 'gyur
[\[139b\]]
[\[139b.1\]]brdeg mi bya/ /pha rol mi rgal de mi brtsad/ /gang du dgra rnams der 'dug min/ /shing rtsa ma phyung phyung ba min/ /gnyis su ma gyur bcad pa min/ /rgan po med pa tshogs pa min/ /chos mi ston gang rgan pa min/ /gang la bden med chos ma yin/ /tshig
[\[139b.2\]]don ma 'brel don ma yin/ /tsher ma gting du zugs pa dang / /chos las nyams pa nyid dang ni/ /dgra dang sha khon zhugs pa gsum/ /rtsa nas phyung ba bde ba yin/ /gtan du drang po mi bya ste/ /nags su song la yongs ltos dang / /der ni shing
[\[139b.3\]]drang gcod 'gyur te/ /yon pa'i shing ni gnas la ltos/ /gang dang gang ni ci bsams pa/ /de dang de la phan bsams te/ /rjes su 'jug pa'i mkhas pa ni/ /myur du bdag gi dbang du 'gyur/ /'di ltar gsad bya gang yin de/ /mi brjod mchor gsad bya
[\[139b.4\]]ste/ /ri dgas rgyal po rab 'khrugs pas/ /lus bskums na ni gnod byed ltar/ /snying la khon du dam bzung nas/ /gzhan la ma ltos spyad par bya/ /blo ldan bzod dang ldan byas nas/ /gzhan gyi skyon ni yang mi bgrang / /dper na khu byug grog ma dang / /
[\[139b.5\]]dngul rdo lta bu'i mdog ldan pa'i/ /lag 'gro'i rkang mthil gang yin des/ /dus ma yin par nyams kyang ni/ /gang zhig blo gros la brten te/ /gdengs ka go 'phang mi smad cing / /de ni dug nyams mi 'gyur ltar/ /skyes bu nyams kyang go 'phang mtho/ /ci srid
[\[139b.6\]]dag po pha rol la/ /'dir ni pus btsugs gdud bya ste/ /skye bo dam pa rnams la ni/ /bsnyen bkur sna tshogs spyod pa dang / /rngon pa'i spyod lam 'jab bu yis/ /ri dgas drung du phyin nas ni/ /dug bsgos mda' yis bsnun bzhin bya/ /ma surak+Shas byas pa'i
[\[139b.7\]]lugs kyi bstan bcos las le'u gsum pa'o// //bdag don 'bad pas bya ba ste/ /gzhan don de bzhin bsam mi bya/ /bdag gzhan don rnams spangs pas ni/ /mdzangs pa thob par mi 'gyur ro/ /gzhan gyi don la mi brtul te/ /rang gi las la
[\[140a\]]
[\[140a.1\]]brtson pas bya/ /mig sman spyad na zad snang zhing / /grog ma yis ni bsags pa dang / /de bzhin du ni mkhas pa yis/ /bsags pa nyung du spyad par bya/ /ma rmongs thams cad rmongs bya zhing / /rmongs rnams rtag tu mgo bskor bya/ /
[\[140a.2\]]yid mi ches la yid ches bya/ /bdag nyid sba zhing gzhan rjes bsam/ /nyi ma don med mi bya ste/ /sbyin pa kha ton las rnams bya/ /ji ltar srin 'od kha chu yis/ /grog ma bslus ba bzhin du bya/ /dam pa'i skye bo dga' bar bya/ /mi srun skye bo bsten mi bya/ /skye bo
[\[140a.3\]]ma rungs yid mi brtan/ /skye bo dgra la dpa' brtan bya/ /bla ma'i skye bo bzod par bya/ /smad 'tshong ma ni brid par bya/ /gang gis de dag ma lus par/ /thams cad yongs su shes gyur pa/ /des ni blang dor dpyad pa yis/ /'jig rten 'jig rten shes
[\[140a.4\]]pa yin/ /gang dang gang la nor ldan pa'i/ /skyes bu las la chags 'gyur ba/ /gang dang gang la dga' ba'i tshig /de dang de yi yon tan brjod/ /yid mi ches la yid mi brten/ /yid ches lhag par yid brtan min/ /yid ches pa las 'jigs pa 'byung / /rtsa
[\[140a.5\]]ba las kyang gcod par byed/ /'byung po kun la yid mi brtan/ /kun la yid ches bya ba'ang min/ /gang gi rang bzhin sba bya zhing / /gzhan gyi rang bzhin shes par gyis/ /gzhan gyi bud med dug yin te/ /de bzhin chung ma gzhan 'gro dang / /gnyis po de la yid
[\[140a.6\]]rton pa'i/ /mi rnams 'chi sgor bsnyen pa yin/ /bud med rgyal po sbrul rnams dang / /kha don dag dang dgra rnams dang / /tshe dang longs spyod dag la ni/ /shes ldan rnams kyis yid brtan min/ /rig pa 'dod pas mkhas brten bya/ /shes par gyur
[\[140a.7\]]pa gzhan sten byed/ /de bas las rnams thams cad ni/ /lus pa med par bslab par bya/ /sdig pa can la yid mi brtan/ /blo ldan bdag ces zer yang yin/ /gang phyir de la yid ches min/ /de yi 'tsho ba nyams par 'gyur/ /gshin rje gshed po 'chi ba dang / /
[\[140b\]]
[\[140b.1\]]sa 'og rgya mtsho gling rnams dang / /spra yi so dug sbrul dag ni/ /mi bsten phyogs gcig bud med yin/ /dgra yi phyogs byed spang par bya/ /bdag la dga' ba yongs su bsdu/ /kun la blo ni yod pa ste/ /yun ring blo ni dka' ba yin/ /mig 'byed mig 'dzums tsam yang rung / /
[\[140b.2\]]dgra la mngon sum bya ba min/ /smod pa na yang 'on pa bzhin/ /dus bab ral gris bcad bzhin bya/ /gang du chu yod ngang pa gnas/ /chu skams mtsho ni 'dor bar 'gyur/ /chu yis gang na phyir gnas bzhin/ /ngang pa lta bu'i grogs mi brtan/ /rgyal po smad 'tshong ma dang ni/ /de bzhin nyi du dman pa
[\[140b.3\]]dang / /g.yog 'khor rnams la rtag tu yang / /ha cang gdung par mi bya'o/ /gang gi rgyu las mya ngan dang / /dar dang sdug bsngal nyid dang ni/ /lus kyi gnod byed rtsa ba de/ /gcig gam cung zad tsam yang rung / /mkhas pas spang zhing dor bar bya/ /gser ni rnam bzhis brtag bya ste/ /bdar bcad bsreg
[\[140b.4\]]dang brdung bar bya/ /de bzhin rnam bzhis skyes bu brtag /thos dang tshul khrims rig la sogs/ /thams cad shes shing rig par bya/ /kun la dogs bya dus shes kyis/ /'jig rten sems ni bsrung bya ste/ /tshig rnams kun gyis yid ches bya/ /bdag gis gsang tshig gzhan mi
[\[140b.5\]]smra/ /ma surak+Shas byas pa'i lugs kyi bstan bcos las le'u bzhi pa'o// //blon po blo ni phun sum tshogs/ /bstan bcos kun la 'jigs med cing / /dbang mdzod stobs dang ldan pa ni/ /ma bsad der ni phyir gsod 'gyur/ /yid ches skyes bu
[\[140b.6\]]'chi 'gyur te/ /smyig ma'i 'bras bu byung ba bzhin/ /yid ches zhags pas gsod 'gyur te/ /nags na gnas pa'i ri dgas bzhin/ /mig rtsa dmar zhing tshig 'jam smra/ /dga' bas sems can kun dang mthun/ /don rnams kun la gya gyur smra/ /gzhan
[\[140b.7\]]tshig dag la 'jig rten smod/ /de ni g.yo can spyod lam ste/ /de snying nyes pa chen po yis/ /sdig pa nyi tshe'i tshogs bsags nas/ /grong gi tshogs de bzlog bya ste/ /grong khyer 'khrug byed g.yon can 'di/ /'byung khungs skye bo ngan pa'i gter/ /de ni 'jig
[\[141a\]]
[\[141a.1\]]rten spyi dgra yin/ /ma rungs skye bo kha snyan cing / /tsan dan lta bu bsul ba'i ngag /snying ni ma rungs bdag nyid de/ /sog le bas kyang khyad par 'phags/ /ma rungs bdag nyid tshig 'jam zhing / /skyon dang rjes mthun snyan smra ste/ /mi mngon khon bzung byams
[\[141a.2\]]byed la/ /yid brtan byed pa gshin rje bzhin/ /thag ring mthong nas mgo smad cing / /shin tu dam pa'i tshig brjod la/ /skad gsang chung bas smra ba ni/ /g.yon can rnams kyi mtshan nyid yin/ gang zhig sngon chad gnod byas dang / /de ltar gang gis gnod byed
[\[141a.3\]]pa/ /de la yid ches mi rigs te/ /khung na gnas pa'i lag 'gro bzhin/ /'bab chu sder mo can rnams dang / /rwa can lag na mtshon thog dang / /rgyal po'i pho brang bud med la/ /yid brtan bzod par mi bya'o/ /me chu bud med blun po dang / /sbrul dang rgyal
[\[141a.4\]]rigs dag la ni/ /rtag tu 'bad pas sten byed pa/ /'phral du srog 'phrog de drug yin/ /nor rnams mang po ster byed pa'i/ /dgra la gang zhig dpa' brtan dang / /chung ma khyo la ma chags gnyis/ /de yi 'tsho bar rab tu gcong / /sngon chad dgrar 'gyur sten byed
[\[141a.5\]]cing / /khon pa gzhi med 'khrug byed pa/ /grogs po 'dod pa zlog byed pa'i/ /de 'dra'i grogs po ring du spang / /dgra dang bshes gnyen g.yog 'khor dang / /bar gnas rgan po nyam chung rnams/ /rmongs pas bye brag mi shes pas/ /de ni skyes bu tha shal
[\[141a.6\]]yin/ /rkun ma'i chos pa gsad pa dang / /grogs 'khu myur du brjod bar bya/ /chung ma 'khu ba mal stan byed/ /bram ze shes byed spyan mi drang / /bdag gis mngon sum ma gyur par/ /gang gis nyes pa smra byed pa/ /gang gis dmyal bar ltung ba'i rgyu/ /lam
[\[141a.7\]]de brtsam bar mi bya'o/ /bdag nyid bdag gi gnyen yin zhing / /bdag nyid bdag gi dgra yang yin/ /mtho res dmyal ba de bzhin du/ /thams cad bdag gi dbang du bya/ /ma surak+Shas byas pa'i lugs kyi bstan bcos las le'u lnga ba'o// //
[\[141b\]]
[\[141b.1\]]blon pos legs par mnyam bzhag ste/ /spyod pa gzhan la smra mi byed/ /nyi ma bzhin du dgra rnams la/ /gzi brjid kyis ni gdung bar byed/ /mi srun lhan cig spyod pa dag /dang po dga' zhing mnyan pa dang / /bar du rtsod pas dga' med do/ /tha mar
[\[141b.2\]]sha khon zhugs pa yin/ /bdag nyid tshe dang mtshungs par byed/ /dang po chung ngur bshes byed cing / /bar du de bas lhag par 'gyur/ /tha mar rab tu dga' bas mdza'/ /dam pa'i bshes ni 'bab chu 'dra/ /dang po myur zhing rab tu che/ /rim gyis rim
[\[141b.3\]]gyis rgya cher 'phel/ /'gro ba phyir ni bzlog pa med/ /dud 'gro dri yis mthong bar byed/ /rig byed kyis ni bram ze mthong / /sman gyi rig pas sman pa mthong / /rgyal po nyan rnams mthong bar byed/ /mi yi dgra ni gzhom 'dod pas/ /rtag tu snyan
[\[141b.4\]]smra dran pa bsam/ /glu yis bying pa'i ri dgas bzhin/ /sems 'khrul 'gyur nas gsad par bya/ /gang la nor yod bshes gnyen dang / /gang la nor yod nye du ste/ /gang la nor yod 'jig rten mi/ /gang la nor yod de mdzangs yin/ /nor med
[\[141b.5\]]gyur na gnyan bshes dang / /bu dang chung ma nye du dang / /skye po sdug pa rnams kyis spong / /nor ldan gyur na phyir yang bsten/ /nor ni 'jig rten mi yi gnyen/ /go 'phang mchog thob gyur na ni/ /bshes gnyen grogs po la sogs pa/ /
[\[141b.6\]]sngon ma mthong ba rnams kyang 'dud/ /nor zad go 'phang nyams dus na/ /rang mi rnams kyang dgrar 'gyur la/ /nor dang mi ldan skye bo yis/ /bden pa smras kyang spong bar byed/ /gsang ngam khong ni grims pa dang / /brnag pa mthar phyin byed
[\[141b.7\]]dus dang / /dgra la rigs pa spyod pa ni/ /dgra bo 'jigs 'gyur the tshom med/ /dgra yi phyogs la mkhas pa yis/ /dang po rtsa ba gcad par bya/ /de nas rang gi phyogs bcas pas/ /sngon chad gnod pa byed pa gsad/ /gang zhig dgrar 'gyur skye bo dang / /slar
[\[142a\]]
[\[142a.1\]]ni 'dum par 'dod gyur pa/ /de ni 'chi ba nyer len te/ /dre'u mo yi ni mngal bzhin no/ /dgra dang lhan cig 'dum byed cing / /yid brtan bde bar nyid log pa/ /de ni shing rtser gnyid log pa/ /lhung nas gsad pa ji bzhin no/ /gal te bu'am spun zla'am/ /snag
[\[142a.2\]]gi gnyen mtshams 'grogs bshes rnams/ /rgyal pos bar du gcod byed na/ /gsang byar 'di la the tshom med/ /mnyen pas mi mnyen 'jig pa ste/ /'jam pos rtsub pa 'jig par byed/ /mnyen pas mi 'dul cung zad med/ /de bas mnyen pa shin tu rno/ /
[\[142a.3\]]nor mnyam nus pa mnyam pa dang / /gnas la mkhas shing brtson 'grus che/ /rgyal srid dngos du 'phrog pa'i mi/ /gal te ma bsad des gsod 'gyur/ /zab mo blo ldan ngag 'jam zhing / /dman par smra la dbang po thul/ /bden par smra zhing gzhan dbang can/ /shis
[\[142a.4\]]ba'i tshig ldan de nyid rig /rje bo la ni rtag gus pas/ /de 'dra'i g.yog 'khor bzang po yin/ /shin tu mchog shes le lo med/ /legs par gnyid log rab tu sad/ /bde dang sdug bsngal grogs byed pa'i/ /g.yog 'khor 'jig rten rab tu dkon/ /g.yo can rnams la
[\[142a.5\]]g.yo ston cing / /drang la drang ba'i spyod pa ston/ /dga' dang dga' ba nyid dang ni/ /mi dga' ba la mi dga' ston/ /dngos po gang la gang dga' ba'i/ /skyes pa'am bud med ston byed pa/ /dam pa rnams kyi 'jug sgo ni/ /nam du yang ni mi 'dor ro/ /skye bo ngan dang
[\[142a.6\]]'grogs na ni/ /skye bo dam pa'ang nyams byed na/ /chu dang 'dam du 'dres na ni/ /dang pa'ang dri ma can du 'gyur/ /kha la sbrang rtsis bsgos bzhin dang / /khong na rnyog pa'i bdag nyid de/ /nang na ra gan phyi dngul lam/ /kha yi nang gi rdo phye bzhin/ /tshig 'jam brtse med
[\[142a.7\]]shes rab ldan/ /mi mngon shin tu mi bzad pa/ /bu ram dug 'dres lta bu yi/ /de 'dra'i skyes bu bsten mi bya/ /shin tu ma rungs skye bo la/ /rjes su mthun pas zhi bya zhing / /mngar ba'i ngag gis bsgo bya ste/ /mkhris pa'i nad 'byung ji bzhin no/ /n+ya grong+ha zhes bya ba yi/ /
[\[142b\]]
[\[142b.1\]]shing gi rgyal por grags pa yod/ /de yi myu gu bu rnams ni/ /rtsa ba zugs nas gting gnas te/ /gcig la gcig ni 'brel byas nas/ /de nas shing de 'jig par 'gyur/ /de bzhin bu dang tsha bo dang / /blon po'i tshogs dang bcas pa yi/ /rgyal po gnas nas skyod byed de/ /n+ya
[\[142b.2\]]grong+ha yi myu gu bzhin/ /ma su rak+Shas byas pa'i lugs kyi bstan bcos las le'u drug pa'o// //sa bdag gi ni g.yog 'khor gyi/ /mtshan nyid bshad kyis mnyan par gyis/ /rgyal po ji ltar shes nyen ldan/ /g.yog 'khor de ltar brtag par bya/ /ji ltar dbang
[\[142b.3\]]po la sogs pa'i/ /me ni lha rnams kun gyi kha/ /de bzhin rgyal po'i blon po yang / /yul 'khor rgyu dang mi rgyu'i kha/ /brtan zhing zas mo'i blo dang ldan/ /mdangs ldan chos dang bstan bcos rig /dul zhing bden par smra ba dang / /rgyal po'i 'khor la phan par sems/ /rigs
[\[142b.4\]]btsun rgyud ni mnyen pa dang / /bla ma la ni gus nyan dang / /skye dgu rjes brtser ldan pa yi/ /rgyud byung de ni rgyal sras yin/ /rgyal po snying rje phan sems ldan/ /bla ma'i skyon ni sbed pa dang / /g.yul 'jug slar yang mi ldog cing / /bde dang sdug bsngal mnyam par shes/ /rigs
[\[142b.5\]]dang tshul khrims phun sum tshogs/ /chos lugs 'chad pa mkhas pa ste/ /de bzhin dul dang dad pa dang / /grims pa rgyal por rab grags so/ /tshig gsal blo ni phun sum tshogs/ /lugs kyi bstan bcos dag la mkhas/ /ngang 'jam dpyod par byed pa ste/ /rgyal po'i
[\[142b.6\]]blon po de 'dras bya/ /yid gzhungs tshig gsal shes rab ldan/ /gzhan sems nye bar mtshon nus dang / /brtan zhing ji skad bsgo bzhin smra/ /rgyal po'i pho nya de 'dras byas/ /rig byed yan lag de nyid shes/ /bzlas brjod sbyin sreg mchog tu brtson/ /rtag tu shis pa rjod
[\[142b.7\]]byed pa/ /shes rab ldan de mdun na 'don/ /sgra rig rtsis kyang shes pa ste/ /yi ge byang zhing lag pa myur/ /yid gzhungs tshig ni gsal ba dang / /grangs dang sbyin ldan yi ge pa/ /yi ge byang zhing sgra la mkhas/ /sgra yi mtshan nyid rtogs byed cing / /dri za bzhin du dbyangs mkhas te/ /
[\[143a\]]
[\[143a.1\]]de 'dra'i klog mkhan bsgo bar bya/ /brtan zhing dbang por rjes su 'os/ /shes rab che zhing legs nyes rtogs/ /gtsang zhing rgyal po'i sku phyed brten/ /de 'dra chad pa gcod byed yin/ /che yi rig byed goms pa dang / /chos rig yid 'ong snyan smra zhing / /cho ga ngang
[\[143a.2\]]tshul phun sum tshogs/ /thang la 'bar bzhin gso mkhas shing / /nad kyi mtshan nyid kun la mkhas/ /rgyal po de 'dra'i sman pa bstan/ /gzhan gyi sbyong lam zur gyis shes/ /stobs ldan snyan par smra ba dang / /gzhan gyis bsam pa rtag tu shes/ /sgo dpon de 'dra bsgo
[\[143a.3\]]par bya/ /mtshon la goms shing nus dang ldan/ /bzhon pa dag la bya bzhin goms/ /dpa' zhing brtan pa phun sum tshogs/ /de 'dra dmag dpon yin par shes/ /pha mes rgyud byung grims par shes/ /bstan bcos rig cing zhim par 'tshed/ /gtsang sbra che zhing snying
[\[143a.4\]]nye ba/ /de lta bu yis phyag tshang bya/ /shes cher dpyad med phun sum tshogs/ /bstan bcos kun la 'jigs med dang / /rigs ni chen por skyes gyur pa/ /de ni nang blon shes par bya/ /long ba 'phye bo theng po dang / /snying nye brtan la rtag 'grus te/ /ri bo bzhin du mi
[\[143a.5\]]'gul ba/ /de 'dras btsun mo'i srung ma bya/ /lus kyi 'gyur ba bcas pa yis/ /glu tshig lam la mkhas pa dang / /gar dang sdeb sbyor mchog shes pa/ /de 'dra'i srung mkhan bsten par bya/ /bstan zhing rgyal ba 'thob pa dang / /gdugs dkar ba dan dkar ba ste/ /
[\[143a.6\]]g.yul las rtag par rgyal ba na/ /rgyal po'i bu zhes rab tu grags/ /ji ltar khyi zhig bkres nyen te/ /rus pa skam po khar bcangs nas/ /khrag byung sdug bsngal bde snyam pa/ /de bzhin 'dod rmongs rnams kyis ni/ /bud med rnams la bde snyam sems/ /ma su
[\[143a.7\]]rak+Shas byas pa'i lugs kyi bstan bcos las le'u bdun pa'o/ /lugs kyi bstan bcos rdzogs so// //rgya gar gyi mkhan po A tsA r+yang+harma shrIb+hadra dang / /lo tsA ba dge slong shAkya blo gros la sogs pas bsgyur cing zhus te gtan la phab pa'o// //
[\[143b\]]
[\[143b.1\]{D4336}]@##/ /rgya gar skad du/ sa mu dra b+hadzA bin/ bod skad du/ rgya mtshos bstan pa'i mtshan/ thams cad mkhyen pa la phyag 'tshal lo/ /rkang ba'i gong gi sor mo'i mtshan rnams ni/ /skyid dang sdug pa thams cad shes par byed/ /mthe bong che na sdug bsngal 'thob
[\[143b.2\]]par byed/ /chung ba skam pa yul rnams bskor zhing sdug /leb mo skam pa skya bo mi bzang ste/ /mtheb mdzub bar du kha 'dra skam pa ni/ /nyong mongs thams cad skye bar 'gyur pa yin/ /mthe bong gyen du mtho ba legs par snyoms/ /snum zhing snyoms par skyes pa bde ba'i mtshan/ /sor mo
[\[143b.3\]]zlum pa sen mo zangs kyi mdog /shin tu dmar ba khrag gi mdog can ni/ /rgyal por 'gyur pa'i mthe bo'i mtshan ma yin/ /rkang pa'i mdzub mo sbom zhing ring ba ni/ /bud med longs spyod kyi ni rnyed pa thob/ /thob pa'i bud med myur du 'chi bar byed/ /yang na bu skyes 'chi bar 'gyur ba yin/ /
[\[143b.4\]]mdzub mo chung na kun dang 'khon par byed/ /gung mo mtho na don rnams nyams par byed/ /chung na sdug bsngal bzhin du 'byung bar 'gyur/ /srin lag ring na rig pa 'dzin par byed/ /thung na chung ma 'chi bar 'gyur ba yin/ /mthe chung ring na don rnams 'grub par 'gyur/ /chung na pha rol
[\[143b.5\]]nor rnams 'phrog par byed/ /mdzub mo mthe chung shin tu sbom pa ni/ /a ma 'chi bar 'gyur ba rgya mtshos bshad/ /gung mo snyoms shing zlum pa legs pa ni/ /bu skyes chung ngu'i lo la 'chi bar byed/ /rgya mtshos bstan pa'i mtshan gcig pa'o// //sor mo mi snyoms sbom phrar
[\[143b.6\]]gnas pa ni/ /'bangs po'i 'bangs kyi las rnams byed par 'gyur/ /'bangs po min yang gzhan gyi las rnams byed/ /sor mo 'khyog cing gang gis dang / /rtag tu sdug bsngal 'ba' zhig spyod par byed/ /sor mo snyoms pa gcig tu skyes pa 'dra/ /zlum zhing 'dril ba byin gyis phra
[\[143b.7\]]bzhi/ /rgyal po'i mtshan gyis brgyan pa'i sor mo yin/ /sen mo dkar ba sha dang bcas pa ni/ /skyes pa sdug bsngal bzhin du gnas par bshad/ /sen mo gas pa 'dod pa'i longs spyod med/ /sen mo 'khyog pa chag pa sbom pa las/ /rtag tu slong mo byed pa'i dbul por
[\[144a\]]
[\[144a.1\]]bshad/ /ba bla lta bu sen po ser po yis/ /bram ze gsod dam bkur 'os gsod par bshad/ /sen mo dmar ba rgyal por 'gyur ba ste/ /des ni gnyen po byas pa mi bzang ste/ /rang gi rigs rnams smod par byed pa yin/ /sen mo dung gi mdog gis
[\[144a.2\]]rgyal bor 'gyur/ /zangs kyi mdog can rgyal po'i sen mo ste/ /pad+ma'i mdog can kyang ni de bzhin no/ /sen mo khrag mdog mchog gi dbang phyug ste/ /snum pa legs pa zangs mdog rgyal por 'gyur/ /rgya mtshos bstan pa las mtshan gnyis pa'o// //mthe bong nas
[\[144a.3\]]bzung mthil gyi sha rgyud ni/ /snyoms pa mdog bzang ring ba bde bar 'tsho/ /thung ngu mdog ngan mtho dman ldan pa ni/ /bsam ngan kun la gnod cing bde ba med/ /rkang pa pag gi lta bu yod pa la/ /rtag tu gzhan gyis 'ching bar 'gyur ba yin/ /mnyam snyoms pas ni bde ba
[\[144a.4\]]thob par byed/ /bol tshigs ma he lta bu phag bzhin no/ /bol tshigs rdo rje lta bu rtag tu sdug /bol tshigs rta yi lta bu dbang phyug thob/ rgya mtshos bstan pa las mtshan gsum pa'o// //byin pa ri dgas lta bus rgyal por 'gyur/ /ce spyang lta bu'i byin pas sdug
[\[144a.5\]]bsngal 'thob/ /byin pa sbom pos mchog gi dbang phyug thob/ /byin pa sbom po ring po gang gis kyang / /rtag tu 'gro ba 'ba' zhig 'thob par byed/ /byin pa phag pa lta bus longs spyod med/ /byin pa pho rog lta bus longs sdug bsngal thob/ /byin pa dom mam spre'u lta bus 'ching / /
[\[144a.6\]]ser ge stag gi byin pa 'dra ba las/ /pha rol grags pa nor rnams mang por ldan/ /ba spu re re skyes pa rgyal por 'gyur/ /gcig gnyis skyes pa nor gyi bdag por 'gyur/ /gsum bzhi yan chad gang yang rnyed pa med/ /rgya mtshos bstan pa las mtshan bzhi pa'o// //
[\[144a.7\]]ngang pa ne tso'i gdangs can rgyal por 'gyur/ /de gnyis 'gros kyis 'gro ba mchod par 'gyur/ /khyu mchog seng ge glang gi gdangs dang 'gros/ /longs spyod mang po'i bdag po byed par 'dod/ /sna tshogs bya dang dud 'gro'i gdangs dang 'gros/ /da dang de yi longs spyod thob
[\[144b\]]
[\[144b.1\]]par bshad/ /chu nang sems can bzhin du dbugs gyis pa/ /gnas pa mi yi 'jigs dang sdug bsngal 'thob/ /khyi dang phag dang ma he lta bu'i dbugs/ /'gros can de 'dra sdug bsngal ngon mi thob/ /rgya mtshos bstan pa las mtshan lnga pa'o// //brla phra'i skyes pa de ni bu dang bral/ /brla sul
[\[144b.2\]]mdzes pa sbom po lo brgya 'tsho/ /nan tur sbom na sdug bsngal mang po thob/ /sha rgyal snyoms pa mi yi dbang phyug yin/ /sbom po ring ba gzhan gyi 'ching ba thob/ /srab mo phug dang 'dra ba sdug bsngal 'dzin/ /sha skams brla ni srab cing rgyus 'drul byed/ /sbom phra med par mdzes shing
[\[144b.3\]]snyoms pa ni/ /yon tan mang po 'dzin par byed pa yin/ /brla sgang leb pa bud med rnyed pa thob/ /brla stod phra ba brla smad sbom pa ni/ /rtag tu rgyu 'grul byed par 'gyur ba yin/ /rgya mtshos bstan pa las mtshan drug pa'o// //sor mo'i ri mo g.yas su 'khyil ba ni/ /bu thob g.yon
[\[144b.4\]]par 'khyil ba bu mo 'byung / /sor mo mi snyoms sbom phra rtsa dang bcas/ /de 'dra gang la yod pa sdug bsngal 'thob/ /snyoms pa ring ba rtsa med sha dang bcas/ /gang la yod pa de ni bde bar 'tsho/ /rkang pa 'phongs tshos mnyam por 'dug pa la/ /rtags kyis sa la reg pa sdug bsngal
[\[144b.5\]]'gyur/ /dbang pos tshigs la slebs pas dbang phyug 'thob/ /seng ge stag gi dbang po 'dra ba yis/ /longs spyod dbang po'i bdag po byed par 'gyur/ /rta yi dbang po lta bu'ang de bzhin no/ /dbang po'i nang du pad+ma'i ri mo 'dra/ /gang la yod pa de ni rgyal por 'gyur/ /
[\[144b.6\]]gser dngul mu tig rdo rje yi snying po dang / /dmar ba snum pa nor bu rin chen 'dra/ /gang la yod pa de ni rgyal po'i mtshan/ /ljang dang sngo nag dngul dang bcas pa dang / /ri mo sngo skya gas pa kang kong can/ /gang la yod pa sdug bsngal mang po thob/ /brla yi ri mo lta bu rgyal
[\[144b.7\]]por 'gyur/ /mdog ngan rdul dang bcas pa ri mo can/ /de 'dra gang la yod pa rnyed pa med/ /yang na de 'dra'i mtshan ma ma ning 'gyur/ /mchog tu 'dod pa che ba bu mo skye/ /ut+pal sngon po pad rgyas 'dra ba snyoms/ /bzang po'i mtshan ma yin par rgya mtshos gsungs/ /dri chu ring por
[\[145a\]]
[\[145a.1\]]'gro ba bde bar 'tsho/ /dri chu gnyis gsum bzhi lnga ngan par bshad/ /nan ltar mang por 'gro ba bde bar bshad/ /dri chu sgra dang bcas pa bde bar 'tsho/ /dri chu sgra med sdug bsngal 'byung bar bshad/ /'bab tshe g.yas su 'khor ba bzang por bshad/ /phyi nas
[\[145a.2\]]bu dang ldan par 'gyur ba yin/ /g.yon du 'khor na bu mo bzang mo skye/ /ral gri sngon po lta bu sdug cing gson/ /skya ba skyed med sdug bsngal mang po 'thob/ /rtags la reg tshe shing ltar gyong ba yis/ /rang gi rigs rnams rlag par byed pa yin/ /snyoms pa zlum pa 'jam pa chu ba
[\[145a.3\]]'dzin/ /gang la de 'dra'i rtags can bde bar 'tsho/ /sor gsum sor lnga ldan pa'i dbang po ni/ /gang la yod pa sa yi bdag por bshad/ /rgya mtshos bstan pa las mtshan bdun pa'o// //lte ba yangs pa zab pa nang du zlum/ /de 'dra gang la yod pa bde bar 'tsho/ /nang du
[\[145a.4\]]zlum pa med na sdug cing gson/ /tshang ra sha dang bcas pa bde bar 'tsho/ /sha skams sdo dang bcas pa sdug bsngal 'dzin/ /sha skams rting song rkub tshos spu dang bral/ /rtag tu de la sdug bsngal mang po 'byung / /stag dang seng ge lta bu'i 'phongs tshos bcas/ /rtag tu bde chen
[\[145a.5\]]bdag po byed par 'gyur/ /dom dang spre'u la bu bde ba med/ /sha skams khyi yi lta bu'ang de bzhin no/ /gsus pa ri dgas lta bu bde ba'i mtshan/ /gsus pa rma bya lta bu'ang de bzhin no/ /stag dang seng ge lta bu rgyal por 'gyur/ /gsus pa chung ba mi yi bdag por 'gyur/ /gsus pa shin
[\[145a.6\]]tu che ba bde ba'i mtshan/ gsus pa sbe ga zlum po lta bu ni/ /de ni sa yi bdag po byed par 'gyur/ /lte ba zab pa zlum po skyes bu mchog /zlum po phyi ru 'thon na ngan par bshad/ /lte ba g.yas su 'khyil bas don rnams 'grub/ /g.yon du 'khyil bas don rnams stong par byed/ /spu gnyis
[\[145a.7\]]snyoms shing zab pa bde ba'i mtshan/ /spu gnyis mi mngon gsus pa snyoms ba las/ /bud med longs spyod thob pa bde ba'i mtshan/ /spu gnyis ri bong lta bu'ang skyes pa'i mtshan/ /gsus pa nas 'dra rtsa yis gang ba las/ /mtshan ngan sdug bsngal mang po 'thob par byed/ /gsus
[\[145b\]]
[\[145b.1\]]pa zla gam sbrul 'dra grod pa che/ /sbrul dang nya 'dra rang gi dka' thub nyams/ /khyi dang ce spyang lta bur ltogs shing sgom/ /tshe ring lo brgya 'tsho yang sdug cing gson/ /rgya mtshos bstan pa las mtshan brgyad pa'o// //nu ma mtho ba snum zhing snyoms pa las/ /bde zhing bzang po'i mtshan
[\[145b.2\]]gyis brgyan pa yin/ /brang zhing snyoms pa zab pa bde bar 'tsho/ /tshe ring lo brgya 'tsho zhing longs spyod che/ /sha rgyas che zhing zlum pa rgyal por 'gyur/ /gdong pa sha med mi de sdug bsngal 'gyur/ /dbang phyug stag dang seng ge 'dra bas thob/ /sde yi bdag dang dpon po thob par 'gyur/ /seng
[\[145b.3\]]ge'i rgyab can 'dud cing kun gyis mchod/ /rta yi rgyab can skyid sdug phyed mar spyod/ /shin tu rgyab gzhung ring ba gnyen dang bcas/ /rtag tu bde bar skyong zhing rang don med/ /rgya mtshos bstan pa las mtshan dgu pa'o// //snying gar spu dang bcas pa bde bar 'tsho/ /spu dang bral yang
[\[145b.4\]]bde bar 'tsho bar byed/ /spu snyoms cung zad skyes pa mkhas par 'gyur/ /spu gcig skyes pa phyug por 'gyur bar bshad/ /gnyis dang gsum du skyes pa ngan par bshad/ /ser skya sngo nag sprin gyi mdog can dang / /ldong ros zla ba'i kha dog pad+ma dang / /'dra ba de la rgyal po'i mtshan mar
[\[145b.5\]]'dod/ /ser skya nyi ma 'char ba'i kha dog can/ /sa skyong rgyal po byed par 'gyur pa yin/ /rgya mtshos bstan pa las mtshan bcu pa'o// //glang chen lta bur lus po byin du rgyas/ /bde bar son pa bzang po'i mtshan ma can/ /thad kar langs pa lag pas pus mor sleb/ /yon tan kun gyis
[\[145b.6\]]brgyan pa'i lag pa yin/ /shin tu lag pa chung ba 'bangs por 'gyur/ /lag pa'i ri mo g.yon du 'khyil ba ni/ /thams cad yongs su rdzogs par rgyas pa yin/ /pha rol grags pa'i rgyal po thob par 'gyur/ /lag pa'i ri mo g.yas su 'khyil ba ni/ /rtag tu skyes ba sdug bsngal 'gyur ba
[\[145b.7\]]yin/ /lag pa snyoms la mthug pa sor mo ring / /dmar la zlum pa sha dang bcas pa ni/ /'jam pa nang du chu blugs 'dzin par byed/ /de 'dra gang la yod pa rgyal por 'gyur/ /lag pa sha med rtsa dang rdul gyis gang / /ser skya sen mo ser ba sdug bsngal 'dzin/ /mdzub mo'i dkyil lam
[\[146a\]]
[\[146a.1\]]gyen du langs pa yi/ /ri mo gang la yod pa bu gsum 'gyur/ /gang du srang gi ri mo yod gyur pa/ /lag pa'i rting par nya'am rnga ma 'dra/ /gang la yod pa sgrub pa'i 'bras bu thob/ /de ni bu mang bdag po byed par bshad/ /mthe chung srin lag rtsa ba'i tshigs gsum gyi/ /'og ma'i
[\[146a.2\]]dkyil du ri mo snyoms pa gsum/ /nan tar gsal ba yod na lo brgya 'tsho/ /lag pa gur 'chang lta bu mdog can ni/ /gser dang nor mang bdag po byed pa yin/ /gzhan yang rig pa 'dzin par byed pa yin/ /lag pa'i dkyil lam yang na gnas gzhan du/ /hom gzar lta bu gang la yod pa de/ /
[\[146a.3\]]kun gyis bkur ram mchod sbyin bdag por bshad/ /lag pa'i ri mo mang po yod gyur na/ /bram zer gyur na rig byed bzhi la mkhas/ /dbyug pa gdugs dang chu bum lta bu yi/ /ri mo gang la yod pa bram ze'i rigs/ /de yi rkang la rgyal po'i mgo bos 'dud/ /rdo rje rtse gsum shak+ti 'dra ba dang / /
[\[146a.4\]]dgra sta'i ri mo ral gri 'dra ba'i gzugs/ /de rnams yod pa de ni rgyal por 'gyur/ /dung dang gdugs dang lcags kyu mtshan ldan dang / /gang la yod pa mi yi rgyal por 'gyur/ /ri mo dod snyoms snum pa 'khor lo 'dra/ /gang la yod pa de yang rgyal por 'gyur/ /ri mo chad pa rdul can nyung ngu gson/ /
[\[146a.5\]]ri mo ri dang shing sdong lta bu dang / /sor mo ring po zlum po snyoms pa no/ /dud 'gro mang po'i bdag po byed par 'gyur/ /ri mo gdugs dang rgyal mtshan 'khor lo dag /gang la yod pa rgyal po nges par thob/ /'gro'am 'dug dang nges par bde bar son/ /rgya mtshos bstan pa las mtshan bcu gcig
[\[146a.6\]]pa'o// //lag pa mtho ba zlum po sha dang bcas/ /de ni sde chen bdag po byed par 'gyur/ /mgrin pa ring ba rnga mo lta bu ni/ /pha rol nor la rlom sems byed par 'gyur/ /mgrin pa snum pa ki ra lta bu dang / /glang chen lta bu yod na rgyal por 'gyur/ /bza' btung longs spyod mang po 'thob par
[\[146a.7\]]byed/ /gdong ba zlum po chos dang tshul khrims ldan/ /gdong pa sha dang bral ba zha kyog can/ /pha rol don rnams mang po smra par byed/ /mang po smra ba de ni rkun mar bshad/ /don rnams rdzogs par smra ba rgyal por 'gyur/ /ra dang spre'u'i skad dang gdong pa ni/ /pha rol grags pa nor rnams
[\[146b\]]
[\[146b.1\]]mang par 'gyur/ /'gram mgo pad+ma'i 'dab ma lta bu la/ /de yi mgrin pa longs spyod mang sor ldan/ /yam chu dmar bsrab pa mi ye bdag /ya mchu mthug par gyur pa rmongs par 'gyur/ /nan tar skams na sdug bsngal mang po can/ /bim pa'i mchu can bza' btung mang bar bshad/ /
[\[146b.2\]]so rnams ku tu ta ltar dkar ba ni/ /mchog tu bzang po mi yi rgyal por 'gyur/ /blang chen bong bu'i so can snum po rnams/ /bde bar 'tsho ba bzang po'i mtshan ma yin/ /dom dang spre'u lta bu ltogs par 'gyur/ /rdo ba lta bu gdol can 'khyog pa ni/ /sdug bsngal thob pa so yi
[\[146b.3\]]mtshan ma yin/ /g.yas pa'i so gnyis sbom pa dpon por 'gyur/ /stobs dang longs spyod mang po ldan pa yin/ /g.yon pa'i so gnyis sbom pa pha ma 'chi/ /so bzhi 'khyog pa sdug cing pha ma 'chi/ /dkar po rno ba legs pa sa yi bdag /ring zhing rno ba mkhas pa'i mtshan ma
[\[146b.4\]]yin/ /sum cu so gnyis so can rgyal por 'gyur/ /longs spyod dag dang ldan par 'gyur ba yin/ /sum cu yod na bde bar 'tsho bar 'gyur/ /sum cu so dgu'i so can sdug cing gson/ /nyi shu rtsa bzhi pa ni bde bar 'tsho/ /des ni 'dod pa'i longs spyod mang po rnyed/ /ya so ma so mnyam pa
[\[146b.5\]]nor gyi bdag /dmar smug lce can sdig pa byed pa yin/ /mthug ba rdul can lce ni mi bzad ster/ /dkar po lce can spyod pa gtsang ba yin/ /pad+ma'i 'dab ma lta bu'i ring ba ni/ /shin tu srab pa ma yin mthug pa min/ /rgyal por 'gyur ba'i lce yi mtshan ma yin/ /snum dang dmar ba rig pa
[\[146b.6\]]'dzin par byed/ /dmar smug dkar can rigs rnams nyams par byed/ /des ni nor med sdug bsngal mang po 'thob/ /ser nag dmar smug can gang bzang po min/ /seng ge glang chen lta bu mi yi bdag /ngang pa 'brug gi gdangs can nor dang ldan/ /glang ngam bong bu'i skad can sdug bsngal
[\[146b.7\]]che/ /rta dang bong bu bya rog sgra can sdug /tsheg gtam zer ba sdig can yin par bshad/ /nyung du smra zhing bden pa rgyal por 'gyur/ /rgya mtshos bstan pa las mtshan bcu gnyis pa'o// //glang chen rta yi rna can rno ba ni/ /'jig rten 'dren pa byed par 'gyur ba yin/ /ne tsho'i
[\[147a\]]
[\[147a.1\]]mchu can de yang de bzhin no/ /shin tu rna gong mtho ba longs spyod ldan/ /sna chus chos pa tshul khrims gtsang ma bsrung / /sna gong 'khyog pa sdig pa byed pa can/ /sna rtse sbom pa mthug pa'ang sdig pa byed/ /sna rtse sbom pa sna gong leb pa ni/ /de yang sdug bsngal mang po 'dzin par byed/ /rgya mtshos bstan pa
[\[147a.2\]]las mtshan bcu gsum pa'o// //me tog dmar po lta bu'i mig can ni/ /longs spyod bdag po sde yi 'dren pa byed/ /glu gsum mig can 'jigs pa zlum pa dang / /phyi la dang pa lta bu'ang dpon por 'gyur/ /khrag ltar dmar ba nad dang bcas shing sdug /mchog tu mig 'bor ma thob sdug par bshad/ /ma he lug dang
[\[147a.3\]]ra 'dra 'khrug pa rem/ /g.yo ba mig can kun du lta ba ni/ /pha rol bud med la ni bsam pa can/ /mig gnyis nang du song pa ring por gson/ /zlum pa'i mig can nyung du gson par bshad/ /ri dgas rma bya ce spyang ba lang dang / /glang chen lta bus longs spyod thob par byed/ /mchog tu chung ba skem po yo ba ni/ /chu yis gang
[\[147a.4\]]pa zag pa mchi ma can/ /nor med sdug bsngal can gyi mig tu bshad/ /rgyal mo shin tu gnag pa bde bar 'tsho/ /rgyal mo dkar ba 'chi ba 'thob par byed/ /rgyal mo dmar ba nor gyi bdag por bshad/ /mig kong legs pa dbang phyug thob par byed/ /mig rtsa dmar ba longs spyod thob par byed/ /dmar dang dkar
[\[147a.5\]]ba'i ri mo dod pa la/ /de ni mkhas shing blo gros bzang po can/ /mig nas mchi ma 'dzag pas 'khon zhing sdug /'gro tshe lam la lta ba mkhas pa'i mtshan/ /kun du lta ba ba lang lta bu ngan/ /rgya mtshos bstan pa las mtshan bcu bzhi pa'o// //pad+ma sgra can dmar ba legs pa dang / /me ltar 'od zer 'bar ba mdangs
[\[147a.6\]]dang bcas/ /de 'dra'i mdangs can 'khor los sgyur bar bshad/ /gser gyi mdog can dbang phyug thob par byed/ /phug ron a rog ra dang khu byug dang / /dbang phyug longs spyod mang po 'thob par byed/ /byi la 'ug pa'i mdongs can dpal thob cing / /nyi ma glang gi gzugs can rgyal por bshad/ /ka la ping ka'i
[\[147a.7\]]ser skya'i mig can ni/ /'khor los sgyur pa'i rgyal po byed par 'gyur/ /rin chen mu tig mig can mkhas par 'gyur/ /mig gnyis 'byed 'dzums mang ba nyung ngu gson/ /'byed 'dzums nyung pa ring du gson par byed/ /bstud nas 'byed 'dzums mang pa nad mang zhing / /lan gnyis 'dzums pa g.yon du 'gyur
[\[147b\]]
[\[147b.1\]]pa yin/ /gsum du 'dzums ba bde bar byed pa yin/ /lan bzhi 'dzums pa ltogs par gnas pa yin/ /de ni tshe thung sdug cing bkren par bshad/ /dpral ba skams pa rdul dang bcas pas sdug /gnyer ma lnga pa lo brgya 'tsho bar bshad/ /gnyer ma bzhi pa dgu bcur gson par bshad/ /gnyer
[\[147b.2\]]ma gnyis pa dgu bcu gson par bshad/ /gnyer ma med pa'i mi rnams tshe thung zhing / /gnyer ma thung ngu gcig pa nad mang zhing / /gnyer ma nyi shu rtsa lnga sdug bsngal mang / /dpral bar rtsa gsum yod pa dbang phyug thob/ /gnyen 'dun mang po'i 'khor dang ldan par 'gyur/ /me tog pad+ma lta
[\[147b.3\]]bu'i dpral ba can/ /chos dang tshul khrims 'dzin par byed pa yin/ /rdo rje rgyal mtshan 'khor lo zla ba dang / /de 'dra gang yod sa yi bdag por bshad/ /gyen du ri mo gcig pa 'bangs kyi bdag /zla phyed 'dra bas dbang phyug thob par byed/ /gyen thur 'phred la ri mo mang po can/ /sdug bsngal
[\[147b.4\]]'dzin pa'i skyes bu'i mtshan ma yin/ /ri mo ring po slob dpon byed par 'gyur/ /mgo bo gdugs 'dra mi yi bdag por 'gyur/ /dpral ba tog por mthon nas rno ba la/ /ltogs shing rtag tu nor med dbul por 'gyur/ /mgo bo glang chen lta bu rgyal po 'dra/ /dbang phyug du ma'i bdag po byed
[\[147b.5\]]par 'gyur/ /mgo po grum pa lta bu skyes pa dang / /rdul dang skra dang ldan pa'ang de bzhin no/ /rdul can chen po mthug por skyes pas sdug /srab mthug snyoms pa skyes pa bde bar 'tsho/ /legs pa rtsa ba snyoms pa ring thung med/ /de 'dra mi yi dbang phyug thob par byed/ /rgya mtshos bstan pa las
[\[147b.6\]]mtshan bco lnga skyes pa'i mtshan bstan pa rdzogs so// //bud med mtshan rnams bstan gyis mnyan par gyis/ /pad+ma lta bur dmar ba snum po dang / /rkang pa chung ba'i bud med bde bar 'tsho/ /'khor lo gdugs dang pad+ma rgyal mtshan dang / /ral gri 'dra ba'i ri mo gang yod pa/ /rgyal po'i
[\[147b.7\]]btsun mor 'gyur bar rgya mtshos bshad/ /rkang pa'i sor mo'i 'og tu gyen thur la/ /ri mo yod na dpon po'i chung mar 'gyur/ /rkang pa srab mo che na g.yog tu 'gyur/ /rkang pa skams pa ltogs par 'gyur ba yin/ /'gro na bya bran lta bu'ang de bzhin du/ /de la rang gi rigs dang tshul
[\[148a\]]
[\[148a.1\]]khrims med/ /mthe chung sa la mi 'byar khyo po 'chi/ /gung mo sa la ma 'byar bud med ni/ /skyes pa lta bu'i spyod pa byed par 'gyur/ /mdzub mo zlum pa sa la mi reg pa/ /khyo po spangs shing skyes pa gzhan dang spyod/ /sor mo so sor gyes pa
[\[148a.2\]]sdug cing gson/ /de ni gzhan gyi g.yog mo byed par 'gyur/ /sor mo sbom po bde ba med par byed/ /sor mo skams pa rtsa dang bcas pa ni/ /sdug bsngal 'dzin par byed pa'i bud med yin/ /ring ba snyoms pa gtsang ba bde bar 'gyur/ /sor mo snyoms pa bar med sha
[\[148a.3\]]dngas pa/ rtag tu bde bar 'gyur ba'i bud med yin/ /rang gi khyo bos chog par 'dzin par byed/ /sor mo mtho ba zlum pa pad ma'i mdangs/ /de la bu dang nor rnams brtan par 'gyur/ /sor mo chung ba sa la reg par byed/ /skams la rdul dang bcas pa'i bud med
[\[148a.4\]]de/ /rtag tu sdug bsngal 'ba' zhig spyod par byed/ mtheb chen gas pa sen mo ngan pa can/ /de yi spun zla nyams par 'gyur ba yin/ /rgya mtshos bstan pa las bud med kyi mtshan bstan pa gcig pa'o// //rkang pa'i mthil kyi sha rgyud mdzes shing kong / /de
[\[148a.5\]]ni sman 'tshong byed par 'gyur ba yin/ /shin tu sboms na sdug bsngal 'ba' zhig 'thob/ /sa la reg cing snyoms pa bde bar 'tsho/ /bol tshigs ma he lta bu 'chi bar 'gyur/ /bol tshigs snyoms pa'i bud med bde bar 'tsho/ /brla yi sha rgyas snyoms pa snum pa dang / /rtsa med
[\[148a.6\]]spu dang bral ba'i bud med de/ /'gro ba 'dug pa kun tu bde bar 'tsho/ /brla la gyen thur ri mo gnyis yod na/ /smad 'tshong byed de tshul khrims gnyis pa yin/ /ri mo chung na khyo po 'chi bar 'gyur/ /gyen du ri mo gcig pa bde bar 'tsho/ /rgya mtshos bstan pa las mtshan
[\[148a.7\]]gnyis pa'o// //brla 'og ri mo 'phred la yod pa ni/ /phyi rol skyes pa gzhan rnams 'tsho bar byed/ /brla stong shin tu sha rgyas bde ba'i mtshan/ /nang nas phyi rol shin tu gnag pa'i spu/ /nyung ngu snyoms par skyes ba'i bud med ni/ /mi yi bdag po'i btsun mo byed
[\[148b\]]
[\[148b.1\]]par 'gyur/ /mtshan ma rus sbal rgyab can snum zhing rgyas/ /ba spu lta bu'i spu dang bcas pa ni/ /nor dang don 'dod bu dang ldan zhing bde/ /de ni khyo la bsnyen bkur byed par 'gyur/ /sha skams chen mo rtsa yis gang ba ni/ /ltogs shing sdug bsngal chen po skye bar 'gyur/ /
[\[148b.2\]]g.yas kyi sha rgyas bu dang ldan pa yin/ /g.yon pa mtho na bu mo skye par 'gyur/ /dmar ser spu can ltogs par 'gyur ba yin/ /spu nang skyes pa bde ba 'tsho bar byed/ /ba spu lta bu mang po rgyas pa'i spu/ /gnag pa ma yin nyung pa ma yin pas/ /shin tu bde ba mang
[\[148b.3\]]pos gang bar 'gyur/ /shin tu dkyil 'khor gang ba mtha' ma la/ /snyoms shing mdzes par gyur pa'i spu dang ldan/ /rus sbal rgyab bram glang chen spyi bo ltar/ /'gram gyi sha rgyas khyo dang bcas pa bde/ /mtshan ma skams pa kong pa dam pa'i mtshan/ /gang la yod
[\[148b.4\]]pa ltogs dang sdug bsngal 'byung / /'gro tshe tshang ra 'gul zhing phyi nas snyogs/ /tshul khrims gnyis pa byed pa'i 'os su 'gyur/ /mi 'gyur brtan pa bde ba thob par byed/ /tshang ra sbom pa gru bzhi gcar ba ni/ /ba spu cung zad yod pa bde bar 'gyur/ /rgya mtshos bstan pa
[\[148b.5\]]las mtshan gsum pa'o// //lte ba zab pa skyes pas phongs pa med/ /pad+ma ge sar lta bu'i lte ba can/ /bde bar 'tsho zhing bzang bo'i mtshan du bshad/ /lte ba mtho ba rgyas pa rdul dang spu/ /med pa sdug bsngal mang po 'dzin par 'gyur/ /sha skams ring po
[\[148b.6\]]rdul dang spu yis gang / /legs pa med pa gang zhig 'jigs par skyes/ /glang chen 'gros dang ba lang ngang pa dang / /rma bya ne tso'i 'gros can bzang po'i mtshan/ /'gro zhing smra dang ce spyang skad can ni/ /bde spong sdug bsngal chen po 'dzin par byed/ /rkub tshos rtsa yis gang
[\[148b.7\]]dang mdud pa can/ /bud med khyo dang bral bar chags pa yin/ tshul khrims gnyis pa de ni smad 'tshong 'gyur/ /gsus pa chung na bud med smad 'tshong 'gyur/ /gsus pa sha yis gang ba rtsa dang bral/ /rtag tu ltogs shing nor med sdug bsngal 'gyur/ /gsus pa gtsang
[\[149a\]]
[\[149a.1\]]zhing snum pa legs pa ste/ /nu ma g.yas pa rgyas pa bu dang bcas/ /g.yon pa mtho na bu mo 'byung bar 'gyur/ /'khyog cing yo ba bu dang bral bar 'gyur/ /skams dang rtsa ba yo bar 'gyur ba la/ /rtse mo skams pa sdug pa'i mtshan ma ste/ /de yi khyo
[\[149a.2\]]'chi bu dang bral ba yin/ /nu ma rgyas pa sha yis gang ba yi/ /rab tu dal rgyas pa ni mdangs dang ldan/ /de la bu dang nor dang bu mo 'gyur/ /rgya mtshos bstan pa las mtshan bzhi pa'o// //sked pa sgur ba gzhu 'dra g.yog mor 'gyur/ /rked pa gyod
[\[149a.3\]]po khyo po 'chi bar 'gyur/ /sha skams rtsa yis gang ba sdug par 'gyur/ /rked pa spu can shub 'dra bar gang / /de la sdug bsngal chen po thob par 'gyur/ /bya brang byung ba sdug pa'i mtshan ma yin/ /brang zheng snyoms pa spu yis gang ba dang / /sha yis rgyas pa khyo po bzang po
[\[149a.4\]]thob/ /brang zheng srab pa khyo po 'chi bar bshad/ /bskams pa'i brang kyang de bzhin khyo po 'chi/ /rgya mtshos bstan pa las mtshan lnga pa'o// //lag pa spu med chu 'dzin zangs kyi mdog /snum pa bde zhing sha rgyas nor dang ldan/ /lag pa g.yas pa'i sen mo
[\[149a.5\]]gas pa dang / /shin tu srab pa spu yis gang ba ni/ /rdul can rtsa dang bcas pa ngan pa yin/ /pad+ma 'dab ma lta bu snyoms shing dag /gshibs nas bslang na bar du mthong ba med/ /de 'dra'i bud med bde bar 'gyur ba'i mtshan/ /lte ba'i dkyil du gos kyis g.yogs shing
[\[149a.6\]]gnas/ /nor bu dang ni ldan par 'gyur ba yin/ /lag pa srab mo rna ba chen mo can/ /tshe thung myur du 'chi bar 'gyur ba yin/ /mdzub mo chen mo'am rna ba chen po can/ /srin mo'i rigs te bdag po za bar byed/ /lag pa'i ri mo rgyang nas gsal por mthong / /snum pa mtho ba de ni
[\[149a.7\]]bde bar 'tsho/ /lag ba chung ba snum pa da 'dra ba/ /bde zhing gson par 'gyur ba'i mtshan ma yin/ /lag pa mthug pa ri mo rdul dang bcas/ /dmar ba snum pa ring ba mchog tu bzang / /de 'dra'i lag pa gang la yod gyur na/ /rigs ngan yin yang rgyal po'i btsun mor 'gyur/ /
[\[149b\]]
[\[149b.1\]]sha yis gang la bkra shis mtshan ma can/ /dpon po'i chung ma nor gyi dbang phyug 'gyur/ /spu med dkar por gnas ba zangs kyi mdog /snum pa de yang bde bar 'tsho ba'i mtshan/ /sen mo gas pa rdul can bu gas gang / /spu dang bcas pa de ni sdug par 'gyur/ /lag pa bkra
[\[149b.2\]]shis rtags can snum pa ni/ /bu dang nor rnams thob par byed pa yin/ /lag pa dmar po snum pa gtsang ba ni/ /yod pa de ni rgyal po'i btsun mor 'gyur/ /me tog gdugs dang bum pa bkra shis mtshan/ /rnga ma ral gri yod pa don gsum 'grub/ /gtsang ma pad+mo rgyal mtshan yod
[\[149b.3\]]gyur na/ /de la skyes ba rgyal po 'dra par 'gyur/ /rgya mtshos bstan pa las mtshan drug pa'o// //ha cang lag chung nyon mongs skye bar 'gyur/ /nan tur che ba bdag po 'chi bar 'gyur/ /spu yis gang ba'ang de bzhin 'gyur ba yin/ /ring ba snyoms pa bde ba 'thob
[\[149b.4\]]bar byed/ /mchog tu mgrin pa sbom pa'ang de bzhin no/ /gang zhig mdun du sgu ba sdug pa yin/ /g.yon na sha mtshan nag po yod pa na/ /de yi khyo po 'chi bar 'gyur ba yin/ /sha mtshan dkar po gtsang ba yod pa ni/ /dpon po'i chung ma byed par 'gyur ba yin/ /mgrin
[\[149b.5\]]pa sha skams rtsa yis gang ba ni/ /sdug bsngal mang po skye bar 'gyur ba yin/ /rgya mtshos bstan pa las mtshan bdun pa'o// //mchu la ser ka mang po shu ba can/ /mchog tu mthug pa smad 'tshong byed par 'gyur/ /skams pa'i mchu can khyo po 'chi bar 'gyur/ /
[\[149b.6\]]rtsa ba'i mtha' can snum pa snyoms pa ni/ /bu dang bral ba dmar ba nor dang bu/ /rgyas shing rtag tu bde ba thob par 'gyur/ /mchu sgros thad kar gyen du ri mo can/ /shin tu bde zhing skyid pa'i mtshan ma yin/ /nag po'i mchu can kun dang 'khon par byed/ /skams brdul can mthug pa
[\[149b.7\]]sdug pa'i mtshan/ /snyoms pa dkar po snum pa bde bar byed/ /ma so 'khyog pa bu mo 'chi bar byed/ /ya so 'khyog pa bu rnams 'chi bar 'gyur/ /brdzun can sman 'tshong byed pa'i rigs su 'gyur/ /so la reg na ldeg bar ltogs pa dang / /bcu drug lon nas skyes pa 'tsho bar 'gyur/ /
[\[150a\]]
[\[150a.1\]]rgya mtshos bstan pa las mtshan brgyad pa'o// //lce mdog dmar po nor dang ldan par 'gyur/ /srab mthug snyoms pa'i lce yang de bzhin no/ /mchog tu srab ba dkar ba nad dang bcas/ /shin tu mthug pa'i lce yang de bzhin no/ /de ni kun dang 'khon par byed pa yin/ /
[\[150a.2\]]ring bar sleb cing dmar ba snum pa ni/ /de yis bde ba chen po thob pa yin/ /rkan gyi kha dog dkar ba ltogs pa yin/ /rdul can rkan ni chos la rton par 'gyur/ /ser mo mchog tu sdug bsngal chen po 'thob/ /pad+ma'i 'dab can bde ba thob cing mchod/ /chu bya'i skad can ngang pa khu byug gi /gdangs
[\[150a.3\]]can rgyal po'i btsun mo byed par 'gyur/ /'gram 'og snum ba sha rgyas bde bar 'gyur/ /skams pa rdul can shub mdab dang / /rtsa yis gang ba sdug bsngal mang po thob/ /de la bu dang 'bral ba rgya mtshos bshad/ /sna gong ring ba khro bar 'gyur ba yin/ /nan tur chung na g.yog por
[\[150a.4\]]'khol bar 'gyur/ /sna gong srab ba khyo bo 'chi bar 'gyur/ /ring po'i rdul dang tshul khrims gnyis pa yin/ /che chung snyoms pa bud med bde ba che/ /sna gong mtho ba bde ba chen por bshad/ /rgya mtshos bstan pa las mtshan dgu pa'o// //dmar ser mig la rtsa dang
[\[150a.5\]]ldan pa ni/ /bu dang bde ba mang po 'thob par byed/ /g.yon pa mtho ba bde ba med par 'gyur/ /g.yas pa mtho na bud med don dang bral/ /sbrul dang byi la'i mig can dge ba med/ /dmar ser mig can gyos po'am bu dang ni/ /pha la sogs ba rnams la sbyor bar byed/ /pad+ma'i
[\[150a.6\]]'dab ma lta bu snyoms shing sdug /snum pa ring zhing zhib pa'i mdangs can dang / /rma bya ngang pa ri dgas lta bu yang / /bud med mchog tu gyur pa'i mtshan ma yin/ /mig gi rdzi ma mang pa snum zhing gtsang / /nor can nor gyi bdag po byed par 'gyur/ /smin ma mtho nag ring zhing snyoms la
[\[150a.7\]]gtsang / /rna ba chen po sha can zhum zhing gtsang / /skra mang chung ba gnas ni bde ba'i mtshan/ /dpral bar ri mo gsum pa rtsa dang spu/ /snyoms pa drug pa tshe ring bde ba'i mtshan/ /che chung snyoms pa ring thung med pa ni/ /ri mo legs par mthong ba rgyal po dang / /lhan cig gnas par
[\[150b\]]
[\[150b.1\]]gyur pa rgya mtshos bshad/ /bud med dred kyi skra can sbom zhing ring / /des ni khyo bo za bar 'gyur ba yin/ /bud med phag gi gzugs ltar sbom zhing ring / /ser skya'i skra can khyo dang 'khon par byed/ /rdul can skra tshogs srab ba sdug bsngal thob/ ring thung lag pa'i tshad can snum
[\[150b.2\]]pa dang / /rma bya'i mdangs can rgyal po'i sbyor bar 'gyur/ /rgya mtshos bstan pa las bud med kyi mtshan bcu pa rdzogs so// //paN+Dita brab+hA ka ra dang / bod kyi lo tsA ba dge slong u rgyan pas bsgyur pa'o//[ {D4337}]@/ /mi dpyad kyi bstan
[\[150b.3\]]bcos bsdus pa bzhugs/ /@##/ /gang la gnyer ma lnga yod cing / /de yi sna rgyud mtho ba dang / /dpral ba'i mtha' gnyis rgyas shing mtho/ /lus po shin tu sbom la snyoms/ /mgo bo zlum zhing rab tu rgyas/ /sma ra srab cing snyoms pa dang / /na chung lta bur nu ma rgyas/ /
[\[150b.4\]]dkar dngas so ni dam zhing snyoms/ /mig gi dbang po rgyas lags la/ /rna ba mdangs snyug chung zhing snyoms/ /phrag gong rab tu rgyas pa dang / /rkang pa'i sor mo bcu bo ni/ /sha rgyas bkrag bzang bo la gong mtho/ /gang gi mchan khung spu med pa/ /lag pa chung shing sha rgyas pa/ /de
[\[150b.5\]]rnams mtshan ldan lha yi rigs/ /skom gdung che zhing chung ngu za/ /sha yi zas la rnam par rtsi/ /nad med de yi lus la ni/ /nyi shu rtsa lnga'i lo lon tshe/ /chu yi gnod pa 'byung bar 'gyur/ /yul rnams bskor zhing rnam par 'khyams/ /kun du bde skyid ldan par byed/ /brdzun
[\[150b.6\]]tshig spangs shing thams cad ster/ /'dod pa chung zhing mi rku ba/ /don rnams smra ba bzhin du sgrub/ /gang zhig mi yi rigs gyur pa/ /gdong ring gyen du gnyer ma can/ /smra ra nyung zhing rna shal ring / /bsdus pa lag pa rnam par 'gul/ /'bru tshugs su ni rnam par lta/ /lus
[\[150b.7\]]po rdud cing skems pa dang / /ba spu mang zhing ring ba dang / /de yi mig ni gting du song / /sna ni chung zad lab pa dang / /lus bong ring zhing brnab sems che/ /mang du za zhing kun la 'khon/ /'dod pa che la gcig tu brjod/ /chos min spyod cing thob tshad za/ /sems ngan de ni mi yi
[\[151a\]]
[\[151a.1\]]rigs/ /rkang pa ring zhing gdong pa skams/ /rkang lag ser ka mang ba dang / /gnag cing ba spu med pa dang / /zas ngan bza' zhing bzang po 'dor/ /mtshan ngan de ni nyi ma 'dod/ /lag pa'i nor rnams nyams par byed/ /de rnams mtshan ngan yi dgas
[\[151a.2\]]mi/ /'gro zhing 'gro zhing sdod pa dang / /'gro zhing phyogs rnams kun du blta/ /rkang pa sha med rtsa yis gang / /sma ra che'am yang na med/ /de rnams mtshan ldan dud 'gro'i rigs/ /de rnams rnam par bshad bya ba/ /gang gi dpral ba'i skra mtshams la/ /thig le'am
[\[151a.3\]]ri mo mngon can chags/ /blo las ldan zhing sdug bsngal thob/ /sna yi g.yas g.yon mkhur ba la/ sha mtshan nag po chags gyur na/ /zla drug lon nas nad kyi 'debs/ /mig la nag po chags pa na/ /nor yod zas kyis phongs par 'gyur/ /gdong pa gtsang
[\[151a.4\]]zhing mdangs bzang na/ /nad med gtsang zhing bde bar 'tsho/ mkhur ba g.yas sam g.yon pa la/ /mdzer pa chung ngu chags pa na/ /longs spyod ldan zhing rnyed pa thob/ /sna 'debs nang na sme ba chags/ /gang zhig sum cu lon pa'i tshe/ /gser dang rta yi rnyed pa ni/ /rgyal
[\[151a.5\]]po las ni thob par 'gyur/ /mi dpyad 'di rdo rje gdan du u rgyan pas bsgyur pa'o//[ {D4338}]@##/ /rgya gar skad du/ sa mu dri kam pa rI k+Sha te na ra lak+Sha Ne nA ma/ bod skad du/ mi'i mtshan nyid brtag pa rgya mtsho zhes bya ba/ thams cad mkhyen pa la phyag 'tshal lo/ /thams cad mkhyen
[\[151a.6\]]pas thams cad gzigs/ /dang po'i lha la phyag 'tshal nas/ /skal bzang skyes pa bud med kyi/ /rgya mtshor rab tu bshad par bya /sngon du tshe ni yongs su brtag /phyi nas mtshan nyid la sogs rnams/ /tshe thung pa yi mi
[\[151a.7\]]rnams la/ /mtshan nyid kyis ni ci zhig bya/ /bud med rnams kyi g.yon gyi cha/ /skyes pa de ni g.yas su de/ /rgya mtsho yi ni tshig bzhin du/ /de rnams mtshan nyid nges par brtag /gnas lnga ring zhing bzhi ni thung / /lnga ni 'phra zhing drug ni mtho/ /bdun ni dmar zhing gsum
[\[151b\]]
[\[151b.1\]]ni zab/ /gsum ni rab tu yangs par bsngags/ /lag pa mig dang brang dang ni/ /de ni pus mo sna de ni/ /yan lag 'di rnams ring ba ni/ /lnga po ring bar bsngags pa ste/ /mgrin pa rkang pa rgyab dang ni/ /rje ngar rnams ni thung bar bsngags/ /gang gi bzhi po thung ba
[\[151b.2\]]rnams/ /rtag tu mchod pa thob par 'gyur/ /sor mo phra zhing tshigs pa rnams/ /so dang skra dang sen mo pags/ /gang gi lnga po phra ba nyid/ /de ni mtshan nyid mchog yin no/ /mchan 'og rtsib 'og brang dang ni/ /sna dang dpung ba dpral ba rnams/ /rgya mtsho chen po'i bdag
[\[151b.3\]]nyid kyis/ /drug po mtho na dge bar bshad/ /lag pa rkang pa'i mthil dmar zhing / /mig gi mtha' dang sen mo dang / /rkan dang lce dang mchu rnams ni/ /bdun bo rnams ni dmar bar bsngags/ /dbyangs dang sems dang lte ba ste/ /gsum po rnams ni za ban
[\[151b.4\]]bsngags/ /brang dang mgo bo dpral ba ste/ /gsum po rnams ni yangs pa bsngags/ /brang dang mgo bo dpral ba ste/ /gsum po rnams ni yangs pa bsngags/ /lus kyi nang nas bzhi'am ni/ /yang na thams cad du yang brjod/ /de la mchog tu rna dang ni/ /de bzhin mchog tu so rnams dang / /kha dog rnams ni mchog tu snum/ /dbyangs ni
[\[151b.5\]]mchog tu snyan pa dang / /dbyangs las mchog tu bden pa dang / /kun nas bden pas rab tu gnas/ /mig dmar bud med spong mi byed/ /gser mdog dmar skya nor med min/ /lag ring rnams ni dbang phyug ste/ /yan lag mdzes bsngags bden par byed/ /dbang
[\[151b.6\]]po chung na nor ldan zhing / /bu bral che bas nor rnams dman/ /sgro ba'i g.yon dma' bu nor nyams/ /gzhan rnams mon po bu ldan dbul/ /mgo bo che zhing rtsa phra dang / /rtsub dang rtsa ni mtho ba dang / /sbom dang mdud pa gang 'gyur dbul/ /mnyen pas rtag tu bde ba dang / /
[\[151b.7\]]rtags ni gyong po yul gzhan 'khyam/ /chung ngu rnams ni skal ba bzang / /chen po yis ni dbul po dang / /dma' mos bud med nges par rgyal/ /sgro ba mnyam zhing 'dzes par mthong / /phan pa dang ni tshe dang ldan/ /brang yangs 'bru dang nor rnams spyod/ /bu yangs mi
[\[152a\]]
[\[152a.1\]]bdag mchod dang ldan/ /rked yangs bu ni mang du spyod/ /rkang pa yangs pa nor dang ldan/ /mig snum pa ni skal ba bzang / /so snum pa ni zas dang ldan/ /bags pa snum pa bde bar 'gyur/ /rkang pa snum pa bzhon par ldan/ /las med lag pa dag ni sra/ /
[\[152a.2\]]rkang pa dag ni lam la mnyen/ /gang gi lag pa rkang par ldan/ /de ni rgyal por nges par ldan/ /gang la nya yi dbyibs yod na/ /brgya yi bdag por shes par bya/ /phan tshun gyis ni stong du shes/ /dung gis bye bar shes par bya/ /pad+ma yis ni bye ba stong / /mthe'u chung
[\[152a.3\]]gi phyogs rnams nas/ /ming med la ni ri mo 'gro/ /rtags ni de yi sum cu'i lor/ /'tsho ba nyid du shes par bya/ /mthe'u chung gi phyogs rnams nas/ /gung mo la ni ri mo 'gro/ /'di yi rtags kyis drug cu'i lor/ /'tsho ba nyid du shes par bya/ /mnyam pa'i phyir na
[\[152a.4\]]brgyad cur 'tsho/ /ma mnyam de bzhin bdun cur 'tsho/ /tshigs pas dman pa'i skyes bu rnams/ /lo ni drug cur 'tsho bar 'gyur/ /mtheb chen gyi ni tshigs kyi dbus/ /gang la nas yod rnam par dge /rnyed dang zas su longs spyod cing / /mi de bde ba'i longs spyod ldan/ /
[\[152a.5\]]ri mo mang po nyon mongs shing / /nyung ba yis ni nor dman no/ /dmar bo yis ni bde ba thob/ /nag po yis ni khol por byed/ /slo ma'i dbyibs dang rnam par rtsub/ /sen mo yon po skya bo dang / /rtse mo la ni ri mo dang / /shin tu dkar bar gyur pa dang / /rkang pa'i sor mo
[\[152a.6\]]sprad pa ni/ /dbul ba'i sdug bsngal rab tu ster/ /gang gi rkang pa tsha ba dang / /ngur smrig 'dra bar gyur pa ni/ /rigs ni rnam par chad pa ste/ /tshangs 'joms gzhan gyi las byed pa/ /sa stengs dbang med mnar bar byed/ /rdul mi 'byung zhing mthil ni mnyen/ /pad+ma'i lte
[\[152a.7\]]ba lta bus te/ /sor mo 'byar zhing mdzes pa dang / /sen mo zangs mdog rting pa legs/ /bro zhing rtsa ni mi mngon dang / /long bu dag ni mi mngon zhing / /rkang pa rus sbal ltar mtho na/ /mi rnams kyi ni dbang phyug go /shin tu blo ldan grags pa ldan/ /de bzhin du ni rnam
[\[152b\]]
[\[152b.1\]]par gnon/ /bde dang shin tu snum pa'i mig /de rnams tshe ni thung bar bshad/ /gos ngan so yi dri ma sel/ /mang du za zhing tshig rtsub smra/ /nyi ma nub shar nyal ba rnams/ /gal te 'khor lo lag ldan yang / /dpal ni rnam par spong bar 'gyur/ /mgo bo la
[\[152b.2\]]ni me tog bcas/ /rkang pa la ni legs par mchod/ /yan lag mchog ldan bsten pa dang / /kha zas thung ngu spyod pa dang / /gos med nyal bar mi byed cing / /dus tshigs 'khrig pa mi bsten na/ /dpal ni rab tu nyams gyur kyang / /slar yang rab tu thob par
[\[152b.3\]]'gyur/ /mi sbyin gyis gsungs pa'i rgya mtsho las skyes pa'i mtshan nyid brtag pa'i le'u ste dang po'o// //mi sbyin gyi ni gsung ji bzhin/ /bud med mtshan nyid bshad par bya/ /nyi ma 'char kha'i 'od mtshungs pa'i/ /bu mo zla ba gang ba'i gdong / /mig yangs mchu
[\[152b.4\]]ni dmar ba yi/ /bu mo de ni rnyed na bde/ /ut+pal sngon po'i mdog ltar sngo/ /ri dgas mig can glang ltar dkar/ /nor bu rin chen mtha' dag dang / /gser gyi rgyan gyis brgyan gyur ma/ /de ni gang zhig mig nag pa'i/ /bu mo dkar mo shin tu mdzes/ /mig yangs mchu
[\[152b.5\]]ni dmar ba yi/ /bu mo de ni rnyed na bde/ /gang zhig 'gro ba tsam gyis ni/ /sa gzhi g.yo ba ltar byed 'gro/ /ji ltar mi sbyin gsungs pa na/ /de yi zhe 'gras byed par gsungs/ /gang gi sor mo mi sdug cing / /rkang pa'i mthil ni nyag por gyur/ /de yang zhe 'gras byed pa
[\[152b.6\]]ni/ /ji ltar mi sbyin gyis ni gsungs/ /gang zhig rkang pa'i mthe chung dag /sa gzhi la ni mi reg na/ /bdag po brgya yang myur 'joms zhing / /de srid de ni 'tsho bar 'gyur/ /gang gi skra yi tshogs pa rnams/ /rtag tu langs par gyur pa ni/ /rgyal rigs nyid du skyes gyur
[\[152b.7\]]kyang / /de ni bran mo nyid du 'gyur/ /rma bya 'khor lo pad+ma dang / /bum pa gang dang rta babs ldan/ /de ni bran mo'i rigs skyes kyang / /rgyal po yi ni btsun mor 'gyur/ /gang gi lag mthil ri mo la/ /so dang rta babs rab tu gnas/ /bran mo'i rigs su skyes gyur kyang / /
[\[153a\]]
[\[153a.1\]]de ni rgyal po'i btsun mor 'gyur/ /rnam par brtson pa'i ngang tshul can/ /blo ni rku ba la dga' zhing / /gzhan gyi rigs dang ldan gyur pa/ /sdig pa mang byed las med cing / /gzhan gyi khyim la nyer brten na/ /gal te bu dang bcas gyur kyang / /mi yis de 'dra'i chung ma
[\[153a.2\]]spang / /mig skya khron pa'i 'gran pa dang / /pha rol skyes bu rnams la dga'/ /byin pa sbom zhing skra ni 'phyar/ /mchu 'phyang rtsibs ni ring ba dang / /so ni sprad po kha dog sngo/ /rkan dang mchu dang rked lce dang / /yan lag skams shing kha skams dang / /nu ma zung dag mi mnyam
[\[153a.3\]]dang / /sna dang bus mo ring ba rnams/ /bu bral tshul nyams bud med de/ /bu mo de ni nor rnams spong / /rdul mi 'byung zhing mthol ni mnyen/ /pad+ma'i lte ba lta bu ste/ /sor mo 'byar zhing mdzes pa dang / /sen mo zangs mdog rting pa legs/ /dro zhing rtsa ni mi mngon
[\[153a.4\]]pa/ /long bu dag ni mi mngon zhing / /rkang ba rus sbal ltar mtho dang / /brla rgyas 'gram pa rgyas pa dang / /so ni dkar zhing mnyam pa dang / /pad+ma'i 'dab 'dra sbyan yangs ma/ /bim pa'i mchu dang sna mtho dang / /gom ba glang po ltar 'gro dang / /g.yas su bskor zhing
[\[153a.5\]]log pa dang / /lus ni snum zhing kha dog mdzes/ /gsang gnas mnyen zhing mthug pa dang / /dbyangs snyan skra ni mdzes pa rnams/ /de ni bdag mo'i zhing du 'gyur/ /skal bzang bu bcas bud med de/ /rngul chu spu ni nyung ba dang / /gnyid dang zas ni chung ba dang / /mig dang lus la spu med na/ /
[\[153a.6\]]bud med rnams kyi mtshan nyid mchog /gnyis po'i mtshan nyid yang dag la/ /gzhon nu ma dang skyes bu yang / /dge ba dang ni mi dge'i las/ /de bzhin du ni byed par 'gyur/ /zhes pa ni bud med kyi mtshan nyid mi sbyin gyi gsungs las/ mi'i mtshan nyid brtag pa
[\[153a.7\]]rgya mtsho zhes bya ba rdzogs so// //sde snod 'dzin pa chen po b+ho Ta paN+Di ta'i gsung gis bskul nas paN+Di ta ng+harma b+ha ri'i zhal snga nas/ yar lungs pa grags pa rgyal mtshan gyis dpal sa skya'i gtsug lag khang chen por bsgyur pa'o//[ {D4339}]@/ /slob dpon pad+ma dge bsnyen gyis
[\[153b\]]
[\[153b.1\]]'jig rten dbang phyugs grub pa thob pa'i lo rgyus bzhugs// @##/ /na mo lo ki shwa rA ya/ sngon rgya gar lho phyogs na bstan pa dar ba'i tshe gtsug lag khang chen po gcig na paN+Di ta ting nge 'dzin la brtan pa thob pa cig snga dro rang gi brang khang sgo bsdams te ting nge 'dzin la bzhugs nas/
[\[153b.2\]]po Ta la ke'i ri la thugs rje chen po la nyi ma re re zhing chos gsan du gshegs skad/ de la g.yog dge bsten gcig yod pa na re/ slob dpon nyin re zhing sgo bsdams nas thugs dam mdzad pa de ci lags zhes zhus pas/ de khyod la don ci yod ces gsung ngo / /des bdag la yang
[\[153b.3\]]chos de zhus nas slob dpon bzhin dge sbyor bgyid ces byas pas/ /paN+Di ta'i zhal na re khyod kyis mi 'ong ste/ dge sbyor gzhan mi byed dang la po Ta lar thugs rje chen po las chos nyan du 'gro ba'i yin gsung ngo / /dge bsnyen gyis bdag kyang de bzhin du zhu zhes byas pas/ jo bo la zhu dgos
[\[153b.4\]]gsungs te/ /nang par chos thon rjes la bcom ldan 'das la phyag dang bskor ba byas nas zhus pas/ /bcom ldan 'das kyi zhal nas/ las ngan tshan po che byas pas dmyal bar myur du skye ba de dang mjal ba'i skal ba med pas de skad ma zer cig ces gsung ngo / /de'i tshul zhus
[\[153b.5\]]pas khyed rang gi gtsug lag khang de na dus gsum gyi sangs rgyas thams cad kyi yul brgyad stong pa dngul gyi glegs bam la gser gyis bris pa'i shog bu gnyis brkus te gzugs 'tshong la byin gsung ngo / /de paN+Dita de lta bur rang gi las ngan yang mi shes pa'i sems can gyis bcom
[\[153b.6\]]ldan 'das la gsol ba 'debs su 'dzud pa snyam du sdug bsngal nas der log ste sgo phyir byon pa dang / /dge bsnyen gyis slob dpon la phyag phul nas zhus pas/ khyod dmyal bar skye ba de lta bu'i las byas pas mi shes par zhur bcug ngan pa yin zhes gsung ngo / /bdag gis ci
[\[153b.7\]]bgyis zhes smras pa sngar gyi gtam bsnyen pa dang / de ngo tsha ba dang rnam smin dmyal bar skye bas skrag nas mang po dus so/ /de nas yang slob dpon la phyag phul te bdag las ngan pa 'di las thar pa'i thabs kyis rjes su gzung du gsol zhes zhus pas/ de khyod kyis nus na ni ngas
[\[154a\]]
[\[154a.1\]]mi shes pas bcom ldan 'das la zhu dgos zhes gsungs te/ nang par chos thon pa'i rjes la phyag dang bskor ba byas nas bdag gis sdig de las thar ba'i thabs bdog na thugs rjes gzung bar zhu zhes gsol bas/ thabs gzhan med ma shi ba la nga'i yi ge drug pa 'di sgom
[\[154a.2\]]bzlas rgyun mi chad par byas na thabs kyi mchog go zhes gsung ngo / /paN+Di tas ting nge 'dzin de las bzhengs te phyir byon nas khyod bya ba gzhan thams cad btang ste/ bcom ldan 'das yi ge drug pa'i sgom bzlas kyis dus 'da' bar byas na phan yon chen po 'byung zhes 'phags pa gsung ngo zhes smras
[\[154a.3\]]pas/ der dge bsnyen gyis slob dpon la gdams ngag rdzogs par zhus te/ de sdig pa'i 'bras bu la shin tu 'jigs skrag pas lho phyogs dpal gyi ri'i nags gseb shin tu dben par phyin te/ shing ma la'i sdong po'i logs la bug pa khong stong yod pa'i nang du bsdad de shing de'i pags
[\[154a.4\]]pa za zhing lo bcu gnyis gzhan ci yang yid la mi byed pas der sgrub pa byas so/ /nam zhig phyir sgom bzlas byed pa'i tshe bya rog cig gis yul gzhan nas 'bras zan dum bu khyer te sdong po de'i yal ga'i steng du bza' bar brtsams pa dang kha nas shor te lhung ba de dang po'i zas su dran te zos pas de
[\[154a.5\]]la sred pa chen po skyes te gyo mo'i dum bu khyer nas/ mthar gyis 'gro ba'i khyim kun gyi sgor phyin nas blangs pas 'bras zan la sogs pa khyer nas phyin kyang ci yang ma mthong ste/ thams cad kyang de bzhin nang du log pas/ de'i bsam pa la 'di ni nges par nga rang gi las ngan len te/ de dang las
[\[154a.6\]]ngan ma zad snyam pa'i khro ba dang bcas pas gyo mo sa la brdabs nas yang sdong po'i sar log go/ /de'i tshe gyo mo chag pa'i dum bu cig sa'i gting du song de klu nor rgyas kyi mdun du byung ba dang sa g.yo ba la sogs pa'i ltas byung ba dang / /klu'i rgyal pos 'di gnyis kyi rgyu ci yin snyam du mngon
[\[154a.7\]]shes kyis bltas pas de las byung bar shes te/ des bza' btung phun sum tshogs pa khyer nas de'i drung du phyin te drangs pas/ 'di mi 'dod de nga las ngan pa bsags pa'i gang zag yin/ de ring 'di zan nang par ci bzhes gsungs nas ma bzhed/ klu rgyal gyis nang bar nas kyang bdag
[\[154b\]]
[\[154b.1\]]gis nyi ma re re zhing 'dren bas cis kyang gsol bar zhu zhus pas/ der zos te klu'i rgyal po yang dga' bzhin du log ste/ nang par nas nyi ma re re zhing bza' btung mang po bu mo la bskur te gnyis ka yang slob dpon kyi drung du 'ong ngo / /de nas klu'i bu mo de slom dpon la chags te pha
[\[154b.2\]]la smras pa/ /yab gcig bdag slob dpon gyi jo mo byed pas phul cig ces smras te klu'i rgyal pos slob dpon la 'bul lags kyis zhes gsol ba btab pas ma gnang ngo / /de'i tshe klu'i rgyal pos gsol ba cher btab pa dang / da slob dpon gyis 'di mi 'grub snyam ste 'o na nga'i pha
[\[154b.3\]]thugs rje chen po dang / ma rje btsun sgrol ma yin te/ bu mo 'di la phas khrus dang / mas bkra shis gsol na bya/ de ma grub na nga de lta bu'i bya ba mi byed do gsungs pas klu'i rgyal pos po Ta lar phyin nas gnyis po la phyag byas te/ de lta bu khyed kyi sras po la rung na bdag gi bu mo la
[\[154b.4\]]thugs rjes gzigs par zhus bas/ rung zhes gsungs nas myur bar gsum kas byon te/ 'phags pas sku khrus dang / 'phags mas aSh+Ta mang+ga la zhes bya ba'i bkra shis gsol nas btsun mor bzhes so/ /de 'jig rten du ka ma la go mi zhes pa'i grub thob chen por grags so/ /
[\[154b.5\]]des na dam pa rnams kyis lo rgyus 'di yid ches par byas nas/ yi ge drug pa'i sgom bzlas la brtson par byas na nges par 'grub gsung ngo / /slob dpon pad+ma dge bsnyen gyis 'jig rten dbang phyug las grub pa thob pa'o lo rgyus so/ /paN+Di ta bi ma la shrI mi tra dang / lo tsA ba ldan ma tshul khrims seng ges
[\[154b.6\]]bsgyur ba'o//[ {D4340}]@##/ /tA rA'i sngon gtsug lag khang zhig na slob dpon zla grags dang tsan+d+ra go mi gnyis cung zad 'gran skad/ slob dpon zla grags sku 'chag pa'i tshe rgan mo cig gis bu mo bag mar gtong ba'i nor blangs pas nga la med pha gi la slongs zhes slob dpon tsan+d+ra go mi la kha bstan no/ /der
[\[154b.7\]]bslangs pas slob dpon lan bzang lab cig dang / /po ti cig med pa ci yang med bas ma dgyes nas bshum skad/ de nas slob dpon gyis rtsig pa'i lo gsal sgrol ma rgyan dang bcas pa cig bris nas ma hA tA ra shrI bu ta zhes pa sgrol ma dpal chen mo la bstod pa zhes pa tshigs su bcad pa bzhi bcu ba cig mdzad pas
[\[155a\]]
[\[155a.1\]]zhabs [(]gyi [,]kyi [)]gdu bu'i nor bu rin po che brgya stong ri ba cig bog nas byung ba de byin nas tshim par mdzad skad do/ /tsan+d+ra go mo'i gtam rgyud bin ya shrIs bsgyur ba'o//[ {D4341}]@##/ /na mo lo ki shwa rA ya/ bi khyA ta de bas thugs rje chen po'i grub pa thob pa'i gtam rgyud ni/ de rgya gar shar phyogs su 'khrungs
[\[155a.2\]]te bi kra mar rab tu byung rig pa'i gnas la mkhas par gyur to/ /'od kyang sred pa che ba'i skyon gyis der ma bzhugs par rdo rje gdan du jo mo gcig dang lhan cig 'khor kha cig la chos ston gyin bzhugs so/ /nub cig gi rmi lam na thub pa chen po'i zhal nas khyod da lo gsum na nad drag la yun ring bas shi
[\[155a.3\]]nas las ngan pas dmyal bar skye bas/ da bshad bas mi phan gyi/ yi ge drug pa'i sgom bzlas gyis shig ces gsungs so/ /sad pa dang shin tu skrag ste 'khor rnams la smras nas jo mos g.yog byas 'khor rnams kyis 'tsho ba sbyar nas sgrub pa mdzad/ de nas lo dus su nad de 'dra bas grongs te/ 'khor rnams
[\[155a.4\]]kyis dur khrod du me'i gseb tu gzhug ste me mtha' nas sbar ba dang / shing gi steng du 'thon byung ngo / /ro langs byung snyam ste bros pa dang / ma 'bros pa'i brda byas bas 'khor rgan po pho tshod can cig gis nyi ma ring bsdad pas ma grongs par shes nas/ der thams cad kyis ci lags zhus pas/ ngas bshad
[\[155a.5\]]mi nus zhod nga 'bras zan khyer shog ces gsungs so/ /der gsol nas gsungs pa/ gshin rje'i mi shin tu 'jigs pa bzhis nga thag ring por khyer te ri cig rtse la sleb pa dang / /'od dkar po zla ba'i 'od pas ches lhag pa nam mkha' la byung ba'i rjes la thugs rje chen po don zhags/ rta mgrin/ sgrol
[\[155a.6\]]ma/ nor bzangs dang bzhi nam mkha' la byon pa mthong ste/ des gshin rje dag shin tu brad nas 'dar ro/ /der mi dag rta mgrin gyi dbyug tos brdungs bas bcom ldan 'das kyi zhal nas snying rje ma byed gsungs bas rta mgrin byi zhal nas 'o skol gyi mi la 'dir bar chad byed pa mi rigs gsung ngo / /der bcom
[\[155a.7\]]ldan 'das kyi zhal nas da chog gis 'di pha gi ma tshig pa la cig car skyol zhes gsungs so/ /der bzhi bos 'dir bskyal/ skyel gyi bar du mthong / da nas ma mthong ste da nga'i nad drag bar theg ces gsung ngo / /de nas paN+Di ta grub thob tu gags te bla ma shAkya shrI dang bung+ng+hashrI la sogs pa mang po
[\[155b\]]
[\[155b.1\]]'dus shing grags pa shin tu che skad do/ /paN+Dita rnam par grags pa'i lhas thugs rje chen po la grub pa thob pa'i gtam rgyud paN+Dita bi na yashrI mitras bsgyur ro//[ {D4342}]@##/ /na mo lo ke shwa ra ye/ shing bzo bas grub pa thob pa ni/ dza ga ta lar gar log byung ba'i tshe mi
[\[155b.2\]]rnams kyis shar phyogs b+haM ga lar bros so/ /lam kan shing bzo ba'i bu cig yod pas mthong nas bros pa'i dge 'dun rnams la brkyang phyag btsal zhabs spyi bor blangs/ bsnyen bkur byas skad/ der de ltar byas pa'i rgyu mtshan dris pas/ de na re ba dag gi pha dad pa che pas/ /rab byung
[\[155b.3\]]cig la bsnyen bkur byas/ des kyang thugs rje chen po'i sgom bzlas bog nas nyams su blangs/ dus ring zhig na nad kyis btab nas shi ste dur khrod du shing brtsigs te dkyil du bcug nas mtha' nas me sbar ba dang thon byung / der dris bas nga khyim du theg bshad do zhes zer ro/ /
[\[155b.4\]]der bteg nas smras pa/ nga gshin rje'i skyes bu shin tu 'jigs pa bzhis khyer nas dmyal ba'i gnas su bkum pa na ra ka'i nang mes gang bar bcug pa dang / der bkum pa nar ka kha zum nas ma tshud phyir bskyed pa dang / kha bye nas byung / yang yang de bzhin du byung bas skyes bu bzhi bo 'jigs
[\[155b.5\]]nas gshin rje chos kyi rgyal po la dris pas/ de na re 'dir skye ba'i rgyu zad thugs rje chen po'i bu yin nga cig car skyol zhes zer nas bskyal ba dang nga'i nad drag 'dug ces zer ro/ /de phyir rab tu byung ba mthong tshad la brkyang phyag 'tshal zhing bsnyen bkur byed/ bya ba thams cad bzhag nas sgom bzlas
[\[155b.6\]]byed pa cig byung / bdag kyang pha'i rjes su bgyid pa lags zer ro/ /sngags pa khar+sa pA Ni'i snying po bgrang ba cig la yang de kho na bzhin byung skad/ shing bzo bas grub pa thob pa paN+Di ta ni na ya shrIs bsgyur ro//[ {D4343}]@##/ /yang b+haM ga la'i bud med cig gis khyo shi
[\[155b.7\]]nas yi dgas su skyes te des bdag tu bzung nas rtag tu 'od bal yul dbus kyi tshong dpon cig gis shar phyogs su tshong la phyin te der bzhag nas g.yog gis rkang pa bkrus/ khrus dang bskum nye byas te stan thog tu yi ge drug pa'i sgom bzlas byed gyin bsdad do/ der yi dgas des nang nga
[\[156a\]]
[\[156a.1\]]'ong ma nus par phyi nas ku lu ku lu zer zhing tshong dpon phyir thon gyi sgra brjod pa bud med des mthong ste blo skyes nas tshong dpon la phyag dang bsnyen bkur byas te bdag la'ang de bslab par zhu zhes gsol nas nyams su blangs nas de las thar skad/ bud med kyis grub pa thob pa ni
[\[156a.2\]]bi na ya shrIs bsgyur ro//[ {D4344}]@##/ /na mo lo ke shwa rA ya/ sngon rgya gar lho phyogs su bstan pa dar pa'i tshe/ grong khyer chen po cig na tshong dpon gyi bu su kha de bzhes bas longs spyod thams cad rang gis chud gsan nas shin tu sdug bsngal zhing yod pa na/ yul
[\[156a.3\]]der bud med cig tshad bas thebs te tsan+dan go shir+Sha min pas gso mi nus la de yang ma rnyed de sman pa thams cad kyis bor ro/ /der tshong dpon gyi bu des dris bas tsan+dan de rnyed nas sos na bu mo ster zhes zer ro/ /der pha mes kyi yi dam go shir+Sha las byas pa'i thub pa'i sku cig yod pa bdar te
[\[156a.4\]]nang du btang zhing phyir byugs pas sos so/ /de gnyis lhan cig gnas pa na bud med des de la 'di lta bu'i las byed pa gnyis ka dmyal bar skye'o zhes sbyos/ der tshong dpon gyi bu de de dang nye ba'i gtsug lag khang cig tu paN+Di ta cig la yi ge drug bzhus nas bud med kyis g.yog
[\[156a.5\]]byas nas gnyis ka'i don du la bcu gnyis bsgrubs pas rmi lam du zhal gzigs te bo Ta lar 'dengs zhes gsung ngo / /khos bdag 'gro sta slob dpon la 'dri dgos zhes byas so/ /sad pa dang slob dpon dang g.yog la dris bas de deng [(]kyi [,]gi [)]drin yin pas mi 'khrid na mi phan zhes
[\[156a.6\]]byas pas/ yang sgrub pa yun ring du byas te bcom ldan 'das byon nas gsum char po Ta lar khrid do/ /su kha de bas smras pa/ ltos shig sngags kyi nus pa dag /phra ba'i lha yang grub pa thob/ /bya ba thams cad yongs spongs la/ /sngags kyi
[\[156a.7\]]bya ba sgrub bar gyis/ /zhes gsungs nas po Ta lar gshegs skad/ su kha de bas grub pa thob pa/ paN+Di ta bi na ya shrIs bsgyur ba'o// //
[\[156b\]]
[\[156b.1\]{D4345}]@##/ /rgya gar skad du/ sha li ho tra ya yAM a shwa A yur bai d+ya saM hi ta nAm/ bod skad du/ rta'i che'i rig byed sha li ho tras bsdus ba zhes bya ba/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sman gyi bla
[\[156b.2\]]baiDUr+ya 'od kyi rgyal po la phyag 'tshal lo/ /khyab 'jug gi ni btsun mo'i mchog /lha mo dpal mo rta yi mngal/ /phyag 'tshal nas ni rta rnams kyi/ /tshe yi rig byed rtogs bshad bya/ /gang las gang phyir gang don yin/ /de dag kun kyang brjod par bya/ /kha ba can gyi
[\[156b.3\]]byang phyogs na/ /lha yi dbang po'i gnas 'dra bar/ /sha li ho tra drang srong che/ /sbyin sreg byas nas 'dug pa'i tshe/ /legs thos thos pa phun tshogs ldan/ /bu yis pha la dris gyur pa/ /legs ldan chos rnams thams cad mkhyen/ /rta tshe'i rig byed mkhas
[\[156b.4\]]lags na/ /rta rnams kyi ni gso ba 'di/ /ji ltar byung bar gyur pa lags/ /drang srong gzi brjid chen po yis/ /de la mnyan par gyis zhes smras/ /sngon tshe rta rnams rang dgar ni/ /mkha' la rgyu zhing gnas byed cing / /zas dang spyod pa ci dga' bar/ /de rnams rang
[\[156b.5\]]dgar spyod pa yin/ /thams cad la yang lus kyi ni/ /goms pas nad ni byung ma gyur/ /gang nas brtsams te nga yi bu/ /bzhon pa nyid du byas gyur pa/ /de nas brtsams te gnod byed pa'i/ /nad kun gyis ni gzir pa yin/ /de nas de la sems gdung skyes/ /nga
[\[156b.6\]]yis dka' thub chen po byas/ /tshangs pa lha ni mnyes byas nas/ /de yi gso ba rnyed pa yin/ /zug rngu lus kyi gso ba dang / /de bzhin cha spyad nyid dang ni/ /rte'u yi ni gso ba dang / /dug gi rang bzhin sman dang ni/ /bcud len gdon nad gso ba dang / /ro tsa byed pa
[\[156b.7\]]brgyad pa yin/ /de ltar rta yi tshe'i rig byed/ /'di ni yan lag brgyad du bshad/ /yan lag brgyad po 'di yi gnas/ /rgyas par bu yis mnyan par gyis/ /mdo yi gnas ni dang po ste/ /de yi phyi ma gnyis pa yin/ /gsum pa 'dir ni lus yin la/ /bzhi pa nyid ni gso
[\[157a\]]
[\[157a.1\]]ba yin/ /lnga pa rte'u sman yin te/ /drug pa phyi ma'i phyi ma yin/ /bya ba de dang de bstan pa/ /grub pa'i gnas ni bdun pa yin/ /gsang ba gnas ni brgyad pa ste/ /tshe yi rig byed bsdus pa yin/ /le'u'i rim pa nges pa ni/ /gnas gnas su ni ngas
[\[157a.2\]]bshad bya/ /tshe yi rig byed byung ba dang / /de bzhin slob ma sbyang pa dang / /nges ba'i tshig dang byung tshul dang / /de nas mngal du chags gyur dang / /rang bzhin dang ni skye gnas dang / /de bzhin rigs ni bzhi dag dang / /yan lag thams cad brtag pa dang / /bshad pa
[\[157a.3\]]dang ni tshad gzhal dang / /yan lag bcu yi cha dbye dang / /sdug dang mi sdug shes bya dang / /tshad shes bya dang zas sbyor ba/ /mdzes dang mtshan gyi le'u dang / /de bzhin kha dog shes bya dang / /zhur mdangs dang ni thig le brtag /sha ra'i mdog ni bzang ngan dang / /
[\[157a.4\]]'dren ma rgyal bo'i bzhon pa dang / /mig brtag pa dang so brtag pa/ /gtsug dang na tshod shes bya dang / /tshe shes pa dang bcas pa dang / /dri dang skad gsang brtag pa dang / /'gros dang lus 'phel cho ga dang / /rgyug pa brtag dang gra ma can/ /nyes pa che dang snying stobs
[\[157a.5\]]brtag /gzi mdangs brtag dang rigs brtag dang / /ston ka pa dang nyo 'tshong bcas/ /de ltar gnas ni dang po yi/ /le'u'i rim pa gnas ba yin// //dri ba chen po nyid dang ni/ /de bzhin sgo nga las byung dang / /rmen bu'i le'u gsum pa ste/ /nad shes bya ba rnams gsum
[\[157a.6\]]dang / /yid bde yid mi bde shes dang / /rlung 'khyil 'khrul pa shes bya dang / /rlung 'khyil gtugs pa shes bya dang / /de bzhin lto ba rgyas pa dang / /rtsub bar 'khyil ba'i le'u dang / /de bzhin gcin 'gags gso ba dang / /ri dgas ltar 'khyil ma 'dres 'khyil/ /rlung gi
[\[157a.7\]]rmu rdzing gso ba dang / /de bzhin khrag gi gcin nad dang / /ko ra du shas gnod gyur dang / /snum 'khyil pa dang rnam 'khyil ba/ /khrag 'khrugs nad ni gso ba dang / /khrag 'khrugs nad gzhi bzhi las gyur/ /khrag 'khrugs rjes la gso ba dang / /'theng dang rkang nad gso ba dang / /
[\[157b\]]
[\[157b.1\]]skye 'bru dbugs mi bde gso dang / /dbugs mi bde ba lud pa can/ /sna rnag dang ni mngon par tsha/ /rlung dang mkhris pa bad kan rims/ /'dus pa las gyur rims gso dang / /dus ni go bzlog las byung dang / /snad pa las gyur rims dang ni/ /yid kyi rims ni gso ba dang / /
[\[157b.2\]]de bzhin 'khru ba mang po dang / /sman khu'i gong bu'i sbyor ba dang / /sbeg pa brtag pa'i le'u dang / /de bzhin rnga ma'i nad gso dang / /gzhar byung pa yi gso pa dang / /khrag dang mkhris pa gso pa dang / /so lhag byung ba gso ba dang / /'ug pa'i rkang 'dra'i le'u dang / /gdug pas
[\[157b.3\]]zin pa'i mtshan nyid gso/ /smad pa'i mtshan nyid can le'u/ /dug gi shugs ni shes bya dang / /de bzhin dug gis zin gso ba/ /dug mdas phog pa zhes bya ba/ /gnyis pa'i gnas su bsdus pa yin/ /mngal chags zhes pa'i le'u dang / /de bzhin lus kyi rnam dbye
[\[157b.4\]]dang / /lus bskyed pa dang rtsa yi tshogs/ /yul dang tsha sogs bstan pa dang / /'phel dang 'bri ba shes bya dang / /ro drug gi ni bdag nyid dang / /nang gi bdag nyid can byung dang / /bya dang bya min brtag pa dang / /'dir ni zas skom cho ga dang / /de bzhin ljad pa'i ro yi
[\[157b.5\]]tshogs/ /gso pa'i yan lag dbang byas dang / /long dang lkugs sogs bstan pa dang / /de bzhin skrangs pa gso pa dang / /gzhan yang rma gnyis le'u dang / /zug rngu khong brlag gdon pa dang / /zug rngu dbyung ba'i le'u dang / /sbubs kyi rma ni gso ba dang / /de
[\[157b.6\]]bzhin chag grugs gso ba dang / /chu bur gso ba nyid dang ni/ /rgod ma'i mtshan nyid brtag pa dang / /rlung nyen mngal gyi nyes pa dang / /mngal du shi ba'i nad gso dang / /ba la'i til mar dang bcas pa/ /le'u'i rim pa 'chad rnams kyis/ /gnas ni gsum pa yin par
[\[157b.7\]]bshad/ /gso ba'i gnas kyi le'u ni/ /sems khong chud par byed pa dang / /ne ra ka yi nad gso dang / /rgan nad bye ba med pa nyid/ /a ba tang ka'i gso ba dang / /lce rings sna nad 'dzag byed dang / /sna nad gal la ka gso dang / /mgo nad rlung las gyur pa dang / /
[\[158a\]]
[\[158a.1\]]de bzhin mkhris pa las gyur dang / /bad kan las gyur khrag las gyur/ /'dus pa las gyur mgo nad dang / /glo bur srin bu las gyur pa/ /de bzhin rna ba'i nad gso dang / /mchi ma 'dzag pa gso ba dang / /rlung nad pa la sha nyid dang / /de bzhin kol nyes
[\[158a.2\]]nad nyid dang / /gzhan yang brang cha ba yi nad/ /tshe'u tshe'i nad ni gso ba dang / /gzugs 'khums gzugs gyong nad gso dang / /rmig pa rdul can nad gso dang / /sbal pa cha bar bshad pa dang / /mtshan ni 'phyang bar gyur gso dang / /rlig pa skrangs pa gso ba dang / /de
[\[158a.3\]]bzhin rlig 'bras g.yos pa dang / /khrag las gyur pa'i rlig nad dang / /de bzhin mkhris pa las gyur dang / /bad kan las gyur rnga ma'i nad/ /sna rengs de bzhin rgyab rengs dang / /lto ba gzhong 'dra'o nad gso dang / /mchu skrangs nad ni gso ba dang / /rlung nad thi ba lta bu dang / /
[\[158a.4\]]mkhris nad sbrang bu lta bu dang / /ri dgas can dang ri dgas glal/ /chu 'dzin zhes bya'i nad dang ni/ /de bzhin snying nad rlung gyur dang / /mkhris pa las gyur snying nad dang / /gzhan yang bad kan can snying nad/ /srin bu las gyur snying nad dang / /rlung gi gzer dang lkog ma'i nad/ /snum
[\[158a.5\]]chos nyes pa'i nad dang ni/ /lan tshwa'i sbyor nyes chang blud nyes/ /de bzhin 'bru zos nyes pa dang / /'o ma 'thung nyes chu 'thung nyes/ /sbubs las blud ni nyes pa dang / /brdung nyes bzhon pa pos snod dang / /lud pa gso dang mdze nad gso/ /gyen 'byung glo nad gso ba dang / /
[\[158a.6\]]dregs dang nyes pa gso ba dang / /smyo nad gso dang mtshan mo bcom/ /gzhang 'brum gso dang rdo gso dang / /de bzhin g.yan pa gso ba dang / /skrangs nad gso ba nyid dang ni/ /gzhan yang ri bo can nad gso/ /yag lag phyogs gcig nad cong can/ /mgo 'khor chu yi rmu
[\[158a.7\]]rdzing dang / /chu lha'i gdon ni gso ba dang / /mig can 'gebs pa khan gso dang / /mig nad mig nad sgo nga can/ /chu bur can dang sngo mtshan nyid/ /ling tog can dang mchi ma 'dzag /ling nad ma 'dres mthong ba nyid/ /mig dmar dang ni mun dza can/ /mun dza'i drab can
[\[158b\]]
[\[158b.1\]]gso ba dang / /thal mo byed pa can gyi nad/ /khrag 'khrugs pa yi nad gso dang / /tshigs su rma byung thong 'bab dang / /gnye'u rengs dang sbos nad gso/ /'khru ba gso ba zhes bya ba/ /gnas chen bzhi pa gso ba yin/ /rte'u'i gdon ni bstan dang bshad/ /'khru dang de bzhin rims
[\[158b.2\]]dang ni/ /g.yan pa lkog nad sha lu ka/ /khor pa'i srin nad gcin krir bcas/ /bong bu can dang rlig rlugs dang / /gcin nad gze'u zhes bya ba/ /sbo dang brang nad ces bya ba/ /bkres pas nyen dang lung pa gso/ /zad byed dang ni ro hi ni/ /ri mo can dang sbal ba 'dra/ /mes tshig tshigs nad
[\[158b.3\]]gcin dmar gso/ /yid mi bde dang rna ba'i nad/ /so nad dang ni 'jing pa'i nad/ /'gran nad lce yi nad bcas dang / /mig nad sna nad bcas dang / /rmig pa'i nad dang dbyig pa'i nad/ /sems 'khrul pa dang rdul nad bcas/ /sbrul gyis zin dang mes tshig gso/ /de bzhin
[\[158b.4\]]chag grugs gso ba ni/ /lnga pa'i gnas su ngas bshad cing / /rte'u'i nang rnams gso ba yin// //rta khang pa ni brtag pa dang / /khang pa'i lha rnams mchod pa dang / /de gzhin gdon ni bsal ba dang / /dpal 'phel ba zhes bya ba dang / /rta rnams rjes su bsrung ba dang / /rnam rgyal
[\[158b.5\]]rta ni dbang bskur dang / /mche ba chag pa'i ltas bstan dang / /ltas kyi mtshan nyid gzhan bstan dang / /zhi ba bskyed par bya ba rnams/ /drug pa'i gnas su bsdus pa yin/ /dang por rjes btung cho ga ste/ /de 'og lan tshwa'i cho ga yin/ /snum dang lan tshwa chang dang 'bru/ /'o ma chu
[\[158b.6\]]dang sbubs las byung / /gnod pa'i nad ni bdun po yi/ /nad gzhi gso bar bcas bstan dang / /mar blud dugs kyi cho ga dang / /dur byid kyi ni til mar dang / /don grub ces bya'i til mar dang / /me bca'i las kyi cho ga dang / /mas gtong cho ga bstan pa dang / /gtsags bu
[\[158b.7\]]las gyur nad bstan dang / /de bzhin lta ba'i las bstan dang / /snum blud pa yi yon tan dang / /ro tsar byed pa bstan pa dang / /snum las gyur pa'i nad gso ba'i/ /bya ba bstan pa'i gnas 'di ni/ /bdun pa grub pa'i mtshan nyid yin/ /dang po ri mo las che brtag /
[\[159a\]]
[\[159a.1\]]de rjes nad kyis 'chi ltas bstan/ /nad med 'chi ltas bstan pa dang / /pho nya la sogs ltas bstan dang / /phye ma rnams kyi le'u dang / /sman mar dang ni til mar dang / /de bzhin sman khu'i le'u dang / /ma zhu sbyang ba'i sbyor ba dang / /so sor
[\[159a.2\]]btung dang rjes su btung / /mas gtong las kyi cho ga dang / /sna sman rnams ni bstan pa dang / /'jam rtsi sna tshogs bstan pa dang / /de bzhin phyi yi lde gu dang / /thal sman lan tshwa'i cho ga dang / /'bras bu gsum dang a ru ra/ /gu gul sgog skya'i cho ga dang / /mi la
[\[159a.3\]]brtag pa dang bcas pa'i/ /khur bstan pa yi le'u dang / /de bzhin skyes bu dang bcas pa'i/ /shing rta dang sbyar cho ga dang / /sngags dang bya ba'i sbyor ba dag /mchog tu gsang ba nyid yin no/ /de ltar gsang ba mchog gyur pa'i/ /gnas kyi le'u yin shes bya/ /gnas brgyad yan
[\[159a.4\]]lag brgyad dang bcas/ /rta yi tshe yi rig byed mchog /ma lus 'di ni tshangs pa che/ /zhal bzang bzhi dang ldan pas byin/ /legs ldan sha li ho tra yis/ /de skad rjes bstan smras pa yin/ /sha li ho tra'i gnas dang po las tshe'i rig byed byung pa'i tshul bstan ba zhes bya ba'i le'u ste dang po'o// //
[\[159a.5\]]de nas sha li ho tra yis/ /legs thos la ni yang smras pa/ /slob ma sbyang ba zhes bya ba/ /legs thos de bzhin nga las nyon/ /slob ma rigs bzang yan lag tshang / /mtshan ldan dang bar bcas pa bya/ /bram ze sogs gsum gang yang rung / /gtsang ma bla mas slob tu gzhug /rta
[\[159a.6\]]la shin tu brtse bas na/ /bram ze las ni slob ma gzung / /skye dgu skyong la brtson pa yi/ /rgyal rigs slob mar gzung bar bya/ /dmangs rigs rnams ni gso ba yis/ /'tsho ba tshol bas de yang gzung / /nyi ma byang 'gro bsod nams dus/ /gza' la mig dmar nyi ma dang / /
[\[159a.7\]]tshes drug brgyad dang lnga dang bcu/ /tshes bzhi tshes ni bcu bzhi dang / /tshes gcig dang ni tshes dgu ni/ /rig pa rtsom la spang bar bya/ /tshes grangs lhag ma shis pa yin/ /gzhan yang skar ma nga las nyon/ /gang zhig 'jam dang myur ba dang / /g.yo dang
[\[159b\]]
[\[159b.1\]]gdug dang smin drug dang / /tha skar ma gtogs mi rnams kyis/ /rig slob rtsom la rtag tu shis/ /skar ma yang ni 'di rnams dang / /thang cig kyang ni shis pa dang / /gza' ni ma smad pa rnams dang / /chu chod bzang la brtsam par bya/ /de lta'i dus ni shis pa la/ /slob
[\[159b.2\]]ma gos gtsang bgos pa dang / /bram ze mchod phyir thogs dkar btags/ /dri ni dkar pos byugs pa dang / /phreng ba dkar btags mkhas pa dang / /gos dkar bgos pa 'don du gzhug /de bzhin rgyal rigs rnams kyang ni/ /cha lugs thams cad dmar ba dang / /
[\[159b.3\]]de bzhin dmangs rigs thams cad ser/ /lha rnams thams cad byed du gzhug /bram ze yis ni tshangs pa mchod/ /rgyal rigs kyis ni brgya byin te/ /dmangs rigs kyis ni rlung lha mchod/ /bye brag med par kun gyis ni/ /dbyangs can de bzhin dpal mo dang / /sha li
[\[159b.4\]]ho tra mchod par bya/ /de rnams la ni me tog spos/ /kha zas phun tshogs kyis mchod nas/ /de yi 'og tu sa be tra/ /me la mar gyis tshim par byas/ /bram ze rnams la kha zas sbyin/ /de nas bu gcig yon byas pas/ /slob dpon la ni yon byin te/ /sa phyogs dag cing brgyan pa
[\[159b.5\]]ru/ /slob ma nub tu bltas nas ni/ /slob dpon shar du bltas te brjod/ /rtag tu las la brtson pa yi/ /bu khyod kyis ni bslab par bya/ /srog gis kyang ni bla ma ngag /mnyes par byan nor ci smos/ /bla ma bram ze sa bdag la/ /bu yis 'khu bar mi bya ste/ /khyod kyis rta rnams
[\[159b.6\]]la yang ni/ /'khu bar nam yang mi bya'o/ /nga yi kha las gang zos pa/ /de ni bu yis 'bad de slobs/ /de bzhin phongs par gyur kyang ni/ /glegs bam las re slob mi bya/ /glegs bam las ni gang bslabs de/ /'jig rten gnyis ka dag dang 'gal/ /dang po 'di dag thams
[\[159b.7\]]cad ni/ /gso ba bu yis bslab par bya/ /ma bslabs pa ni spangs nas kyang / /gang smras 'di ni mnyan par gyis/ /bco lnga gnyis dang bcu bzhi gnyis/ /tshes brgyad dang bcas sa 'gul dang / /bu btsas shing drung nyid dang ni/ /mi gtsang bas ni khyab gnas dang / /bdag
[\[160a\]]
[\[160a.1\]]nyid mi gtsang ba nyid dang / /nad kyis sems ni rmongs pa dang / /rlung ni chen po rgyu ba dang / /de bzhin 'brug sgra sgrogs pa'i tshe/ /'di bslab pa ni spang byas la/ /bu yis bstan bcos gzung bar bya/ /bstan bcos gzung ba byas nas ni/ /bstan bcos don ni gzung bar
[\[160a.2\]]gyis/ /bstan bcos don ni gzung byas nas/ /de 'og las la goms par gyis/ /bstan bcos shes pa 'ba' zhig la/ /las kyi bya ba tsam mthong ba/ /gso ba'i las la 'jug par ni/ /de dag gnyi ka don med 'gyur/ /gso ba'i las la 'jug pa na/ /khyod kyis
[\[160a.3\]]rta ni rtag tu skyongs/ /mi bzad nad kyis nyen na yang / /khyod kyis spang bar mi bya'o/ /rta gang gsor ni mi rung ba/ /de yang rigs pas gso bar bya/ /ma gsos na ni nges par 'chi/ /gsos kyang nges pa med gyur pa'i/ /nad kyis gdungs par gyur pa gang / /nad ni gzhan la 'go bar
[\[160a.4\]]'gyur/ /bstan bcos las de spang bar bshad/ /spang tshul de yang nga las nyon/ /de ni rta bres las ring bar/ /srung ma dang bcas gzhag par bya/ /na ba'i rta ni gang yang rung / /gtan spang ba ni rigs ma yin/ /nad dang sbegs dang rgas pa'i rta/ /gtan spang bram ze gso
[\[160a.5\]]dang mtshungs/ /rta ni mtshan nyid ngan gyur pa/ /nyo ba'i dus su blang mi bya/ /gang zhig rang gi khyim du skyes/ /bram ze gzhan yul pa la sbyin/ /ltas ngan byung bar gyur na ni/ /'di nyid sbyin pa gtang bar bya/ /mi 'tshe ba ni tshe skyi mchog /sems can la brtag brtse bya zhing / /
[\[160a.6\]]de bas ci tsam gso nus pa/ /de tsam zhig ni gzhag par bya/ /bde bar 'jog par nus gyur las/ /lhag par 'jog pa 'bad mi bya/ /rta ni sdug bsngal bar bzhag na/ /chos don 'dod pa 'joms par 'gyur/ /gzhan yang rgyal po'i sa skyong ba'i/ /bya ba rta la rag las
[\[160a.7\]]pas/ /de la khyed kyis gus bya zhing / /de bzhin slob dpon bla ma dang / /bram ze la yang gus par bya/ /des ni khyed kyis dpal thob 'gyur/ /de las gzhan du byed na ni/ /ltung las nye bar ltung bar 'gyur/ /dmyal bar rang ni ltung ba dang / /nges par ldan pa nyid du
[\[160b\]]
[\[160b.1\]]'gyur/ /dam pa'i lam la gnas na ni/ /grags dang bsod nams tshe ring dang / /chos don 'dod pa ma lus pa'i/ /dpal mchog 'bad pa med par 'thob/ /de skad brjod nas slob ma yis/ /khas blang de rjes slob dpon gyis/ /dus shis pa la ma yengs par/ /slob
[\[160b.2\]]ma de ni slob tu gzhug /de yi 'og tu rgyun du ni/ /mkhas pa rtag tu brtson pa yin/ /bya ba ci bzhin rdzogs bar du/ /slob ma de ni slob tu gzhug /de ltar rig pa byin pa yis/ /bla mas slob mar bslab pa yin/ /slob dpon dang ni slob ma dag /'dod 'jo ba
[\[160b.3\]]ltar zad med 'gyur/ /sha li ho tra'i mdo'i gnas las slob ma sbyang ba'i le'u ste gnyis pa'o// //de nas sha li ho tras bu/ /legs thos la ni yang smras pa/ /gang phyir 'di ni dpal mo'i bu/ /de phyir mchog tu bkra shis yin/ /gzhan yang rta yi mchod sbyin
[\[160b.4\]]la/ /rta ni dgos pa nyid yin pas/ /de bas shin tu dag byed de'ang / /'di ni bkra shis dam pa yin/ /ri dgas dang ni thag ring 'gro/ /de bzhin g.yul gyi las rnams la'ang / /rgyal po rgyal byed pa yi rgyu/ /rta las mchog gyur yod ma yin/ /rta yi mchod sbyin dag la
[\[160b.5\]]ni/ /skye dgu'i bdag gis longs spyod cig /de bas mchod sbyin thams cad la/ /de ni spyad bya nyid yin no/ /de phyir shin tu gtsang bas na/ /kun la rjes su gnang ba yin/ /de phyir tshangs pa ma gtogs pa/ /thams cad kyi ni zas ma yin/ /rta yi mchod sbyin las
[\[160b.6\]]lhag pa'i/ /dag byed mi la yod min pas/ /rta ma gtogs par sa gsum na/ /bkra shis mchog gzhan yod ma yin/ /rnag can myur 'gro lam las rgyal/ /'gros legs 'phrog byed las rdzogs dang / /mgyogs dang mgyogs 'gro myur 'gros can/ /dpal
[\[160b.7\]]mo'i bur yang bshad pa yin/ /'jig rten na ni sna che bas/ /de ni sna can zhes byar bshad/ /rtag tu 'gro bas mgyogs 'gro yin/ /lam du rgyal bas lam las rgyal/ /'gros legs ldan pas 'gros can yin/ /dbang med khyer bas 'phrog byed de/ /las
[\[161a\]]
[\[161a.1\]]rnams rdzogs par byed nus pas/ /las rdzogs zhes ni tshangs pas bshad/ /mgyogs pa dang ni mgyogs 'gro dang / /de bzhin myur 'gro can zhes pa/ /de ni mgyogs pa kho nar bshad/ /'di dag nges tshig tshal yin no/ /rta ni dpal mo'i
[\[161a.2\]]bu yin pas/ /dpal mo'i bu zhes bshad pa yin/ /mtshan dang rigs ni bzang ba dang / /dpa' pos bzhon zhing byang ba yi/ /rta ni stong gis sa bzhi dag /ma lus pa las rgyal bar nus/ /mtshon thogs pa yis mi thub pa'i/ /gnas der stobs che ba yi rtas/ /'phral
[\[161a.3\]]du rgyal bar nus pa yin/ /de phyir khyed kyis de la ni/ /shin tu gus shing brtse bar bya/ /rgyal po sman pa'i chos don dang / /phun tshogs pa yang gzhan las min/ /sha li ho tra'i mdo'i gnas las nges pa'i tshig gi le'u ste gsum pa'o// //sha li ho tra
[\[161a.4\]]blo gros che/ /rta yi gnas na 'dug pa la/ /legs thos thos pa phun tshogs pas/ /slar yang pha la dris gyur pa/ /rta ni ci ltar byung bar gyur/ /mchod sbyin 'tsham pa ci ltar 'gyur/ /de ni dang por rgyal po dag /gang gi bzhon pa nyid du 'gyur/ /de yi rigs bzhi ci lta bu/ /
[\[161a.5\]]de lta bur ni ci ltar 'gyur/ /ci yi phyir ni de 'drar 'gyur/ /de dag shes par 'tshal lags so/ /de yi tshig ni thos pa dang / /sha li ho tras smras gyur pa/ /'di na rgyal po'i chos kyi mchog /sa rnams yongs su skyong ba yin/ /de yang dpung gis byed par nus/ /dpung
[\[161a.6\]]gi mchog ni rta rnams yin/ /de phyir rang don la mkhas pa'i/ /rgyal po'i chos don 'dod don du/ /yang ye rnam pa thams cad du/ /'bad de rta rnams bsrung bar bya/ /chos dang grags 'dod sman pa ni/ /bstan bcos mkhas gyur pas kyang bsten/ /de bas de
[\[161a.7\]]rnams lha dang ni/ /mi ni ji ltar byung ba bshad/ /rigs dang nye ba'i rigs dang tshe/ /na tshod shis dang mi shis dang / /gtsug dang gdong dang thig le dang / /'tsher dang 'gros kyi rim pa dang / /mtshan ngan gnyen po mchan khung dang / /'byung dang bzhon
[\[161b\]]
[\[161b.1\]]ba'i bya ba dang / /nad med nad ni rgyas pa dang / /rna ba rnams kyi sman dang ni/ /de bzhin sman ni byung ba yi/ /go rims ci bzhin nyid dang ni/ /spu mdog mdog 'dres khyad par dang / /spu mdog dag dang mig dag dang / /rang bzhin snying stobs dag dang ni/ /ston ka
[\[161b.2\]]skyes pa'i mtshan nyid de/ /'di dag thams cad mdor bsdus nas/ /khyed la legs par bshad par bya/ /lha rnams kyis ni mngal skyes dang / /mngal med byung ba gnyis su bshad/ /sngon tshe 'jig rten zhig gyur cing / /'jig rten 'di ni med pa'i tshe/ /'byin byed
[\[161b.3\]]me la sbyin sreg ni/ /byas pas dang por tshangs pa dang / /rta pho de rjes rgod ma mchog /rang gi skye gnas dag tu bskyed/ /gzhan yang skye dgu'i bdag mo yi/ /mchod sbyin la ni tshangs pa yi/ /mchi ma byung ba dpal mo ni/ /dga' bas snyim pa sbyar bas blangs/ /de
[\[161b.4\]]yi yan lag las byung ste/ /rta rnams bram ze'i rigs sogs gyur/ /kha dang dpung pa brla gnyis dang / /rkang pa gnyis las go rims bzhin/ /g.yas g.yon las ni pho mo ste/ /tshangs pa las rta de ltar skyes/ /'o ma'i rgya mtsho bsrubs pa'i tshe/ /rta dang bdud rtsi lhan
[\[161b.5\]]cig byung / /de ming u tsa sra ba ste/ /sgra ni sprin chen lta bu yin/ /rgya mtsho de las nam mkha' la/ /shugs kyis rnam par 'gro ba na/ /lha min stobs dang lha 'khrug pas/ /phyi rkang gnyis ni bzung bar gyur/ /stobs chen stobs ldan gyis drangs pas/ /dpyi ni cung zad
[\[161b.6\]]nyams par gyur/ /de bas rta rnams da rung mi/ /dpyi ni myur bar mi 'debs shing / /ngal so ba na rkang pa ni/ /phyi ma res kyis dal bar 'degs/ /tshangs pa'i bur gyur gtum po ni/ /dmod pa yis ni 'ug par gyur/ /yid 'ong yid kyi mchod sbyin ni/ /ri dgas mor gyur de
[\[161b.7\]]gnyis 'dus/ /de la sgo nga sna tshogs pa/ /du ma byung bar gyur ba yin/ /lte ba man chad mes gdungs pa'i/ /rdul ni thal bar 'dzag gyur pa/ /de las kyang ni kha dog rnams/ /tha dad bong pho bong mor gyur/ /sgra skad rtsub cing rno ba dang / /rang bzhin rtsub cing rkang pa rtsub/ /de yang
[\[162a\]]
[\[162a.1\]]rta dang lhan cig byung / /skye dgu'i bdag gi gnas na 'dug /de nas de dag rmongs pa yis/ /de yi sbyin sreg khang pa brlag /des ni de la bsad dang bcings/ /sgro bcad rtswa ni za ba dang / /lha dang mi yi bzhon pa ni/ /nyid gyur cig ces dmod pa
[\[162a.2\]]btab/ /rta de yid ni khums gyur nas/ /skye dgu'i bdag la gsol ba btab/ /de nas de la mgu gyur nas/ /mchog 'di thob par gyur ba yin/ /rta yi mchod sbyin la bsad dang / /g.yul du g.yo bar gyur pa dang / /legs par sbyin pa btang pa na/ /bsod nams khyed kyis
[\[162a.3\]]thob gyur cig /de bzhin du ni yon gnas kyi/ /mchog nyid du ni rta gyur cig /dad pas dge sbyong bram ze la/ /rta rnams byin par gyur na ni/ /rta yi ba spu ji snyed par/ /lha yul du ni skye bar 'gyur/ /sbyin pa btang pa'i rta yang ni/ /'gro ba'i mchog tu 'gyur ba yin/ /de nas
[\[162a.4\]]skye dgu'i bdag po yis/ /tshig gis 'dus nas kha ba can/ /sha li ho tra la 'khur zhing / /drang srong rnams dang lhan cig rtse/ /stobs ldan u tsa sra ba ni/ /zhon nas lha rnams gzir bar byed/ /lha kun mngon mtho 'dod pa yis/ /sha li ho tra la gsol btab/ /de nas
[\[162a.5\]]lha la bzhon pa'i phyir/ /ji ltar 'dod pa bzhin du byin/ /zla ba la dkar lha chen la/ /ljang gu khyab 'jug la rta ser/ /marka ta mdog 'dra nyi ma la/ /me lha la dmar gshin rje nag /pad+ma dkar 'dra chu lha la/ /sngo dang khra bo tha skar gyi/ /bu gnyis dmar po rlung lha la/ /lha
[\[162a.6\]]rnams gzhan la sna tshogs pa/ /rang rang ji ltar dga' ba ni/ /'di 'dra yid 'phrog byed pa byin/ /lag ma'i rta ni skye dgu'i bdag /yid ches byas pas blangs nas ni/ /de yis mi yi rgyal po la/ /ci rigs bar ni bgos te byin/ /gshog pa bcad pas de rnams ni/ /
[\[162a.7\]]na gyur slar yang me yis bsregs/ /nad gdungs sha li ho tra la/ /'khus par gyur te khro ba yi/ /mche ba bcad nas stobs kyis ni/ /de gnyid log pa bza' snyam na/ /de tshe drang srong mi snang gyur/ /de nas rta rnams zos snyam nas/ /dga' bas rta spangs 'byin cing snom/ /
[\[162b\]]
[\[162b.1\]]de phyir rta rnams da rung yang / /rta spangs btang nas snom par byed/ /skye dgu'i bdag gi khyim bdag tshe/ /ha ha zer bas ha yar bshad/ /bya ltar gshog pa mgyogs 'gro bas/ /mgyogs 'gro zhes ni bshad pa yin/ /lam rdzogs mgyogs pas byed pa ni/ /'phrog
[\[162b.2\]]pa 'tsher ba nyid la'ang bya/ /lha rnams kyis ni rta byung ba/ /rnam pa bzhi ste du ma'ang yin/ /bong bu rgod ma la dre'u/ /bong bu bas ni bzang bar 'dod/ /dre'u las skyes ki na yin/ /de las skyes pa ki sa ta ta/ /ki sa ta ta'i bu chu bur can/ /chu bur can bu bong bur gyur/ /
[\[162b.3\]]rang dang rta yi skye gnas te/ /bong bu'i skye gnas gnyis su 'dod/ /bong bu dang ni rta sogs la/ /lugs su 'byung dang lugs las bzlog /de ltar rigs kyi dbye ba 'di/ /go rims bzhin du brjod pa yin/ /rta rnams kyi ni 'byung ba dag /slar yang 'od chen bka' stsol cig /
[\[162b.4\]]'o ma'i rgya mtsho las byung nyid/ /thams cad shes par 'tshal lags so/ /bu yis de ltar dris pa dang / /sha li ho tras smras pa ni/ /skye dgu dang po byung ba'i tshe/ /'tsho ba'i 'jig rten bde gnas gyur/ /de rjes lha dang lha min gyi/ /'jig rten kun la tshangs pa yis/ /'jig rten
[\[162b.5\]]thams cad khyab byed pa'i/ /skom gyis gdungs pa nyid du byas/ /'jig rten pa yi srog chags rnams/ /slar yang rgyug cing 'gro bar byed/ /lha dang lha min sha za dang / /lto 'phye srin po de rnams kyang / /stobs dang ldan pa'i skom gyis ni/ /gdungs bas nye bar zin par gyur/ /lha
[\[162b.6\]]dang lha min kha zas dang / /mal stan la ni dga' med gyur/ /de rnams de ltar sems pa na/ /de yi tshe na blo skyes pa/ /gang 'di chu yi snying por ni/ /gnas der bdag cag skom sel gyur/ /de nas ri bo man+dAr/ /grags ldan srub shing nyid du byas/ /klu yi rgyal chen mtha'
[\[162b.7\]]yas ni/ /srub zag tu ni yang dag sbyar/ /der ni phyogs gcig lha rnams te/ /phyogs gcig tu ni lha min gnas/ /srub thag 'dren zhing mtsho chen ni/ /'jigs pa'i sgra rnams bsrubs pa na/ /mtsho chen der ni lha dang mi'i/ /sman ni rtsa ba lo ma dang / /'o mar bcas pa bsdus nas ni/ /
[\[163a\]]
[\[163a.1\]]thams cad bcug pa nyid du 'gyur/ /gzi brjid che zhing gzi brjid can/ /ro la sogs pa 'byung zhing dge /me tog ser dang go sring gi /de bzhin sor mo la spyod dang / /mdangs ldan dzA ti sa ra dang / /'tsho byed 'chi ba gso byed dang / /de bzhin rma 'tsho byed la
[\[163a.2\]]sogs/ /gzhan yang tshangs bas gang sprul ba'i/ /bcu dang mthu stobs bsam mi khyab/ /sman rnams mtsho chen der bcug ste/ /rgya mtsho bsrubs par gyur pa na/ /de tshe dang po kho nar ni/ /dpal mo la sogs byung par 'gyur/ /gang gis nang par brjod na ni/ /rmi ngan
[\[163a.3\]]la sogs 'jig byed pa'i/ /dge ba zhes bya'i rin po che/ /brgyad ni chu las byung bar gyur/ /nyi ma bzhon pa'i shing rta ni/ /'dren pa'i rta dang lha yi chang / /de bzhin nor bzang ko thub/ /nor bu'i rna cha bzang po dang / /bdud rtsi zhes bya'i sman dang ni/ /bdud rtsi nyid kyang byung bar
[\[163a.4\]]'gyur/ /bstan bcos thams cad 'dzin pa'i mchog /sman pa thang la 'bar dang ni/ /sgra mtho zhes ni bya ba rta/ /snying stobs che zhing stobs che la/ /'brug dang rnga yi sgra dang ni/ /dung dang rnga chen sgra 'dra ba/ /gang zhig skad gsang mthon po yis/ /sgra des ming du btags pa ni/ /
[\[163a.5\]]de tshe lha dang lha min gyis/ /sgra mtho zhes ni bya bar btags/ /sprin dkar gyi ni mdog 'dra zhing / /mgyogs shing bdud rtsi las byung ba/ /mdangs ldan rgya mtsho chen po las/ /byung ste mkha' la 'gro bar byed/ /stobs ldan zhes bya'i snang byed bus/ /de yi rkang pa gnyis
[\[163a.6\]]las bzung / /de tshe lha min thams cad kyis/ /man+dAr dang de bzhin du/ /klu yi rgyal po bor nas ni/ /rta yi rin chen la 'jus te/ /'o ma'i rgya mtsho spangs nas ni/ /sa gzhi 'dir ni phyin par gyur/ /lha min bum pa mnyam pa dang / /de bzhin sems rab 'phags pa dang / /
[\[163a.7\]]me 'dra ba dang 'dod lha dang / /gnod skyobs gser mdog ces bya ba/ /chu bur zlum po zhes bya bas/ /stobs ldan la ni tshig 'di smras/ /gang gis dpal thob 'gyur pa yi/ /don gnyer rin chen thob pas na/ /bdag cag lha dang mi rnams la/ /'jigs ba 'byung bar mi 'gyur ro/ /
[\[163b\]]
[\[163b.1\]]rtag par rab tu dga' byed cing / /thams cad stobs kyis dregs pa dang / /lha min skyes bu thams cad ni/ /dga' zhing mgu ba nyid du bya/ /de nas stobs ldan yid dga' bas/ /des ni lha rnams la smras pa/ /rgya mtsho chen po bsrubs pa las/ /rin chen gang zhig thob gyur pa/ /de
[\[163b.2\]]ni ba la byin pas na/ /gzhan gyis de rnyed 'on ma yin/ /lha rnams kyis kyang tshig smras pa/ /bdag cag gi yang rtsal yin pas/ /rin chen khyod ni gcig bu'i min/ /khyed dang bdag cag thun mong yin/ /de nas lo ni khri yi bar/ /skar ma'i tshad kyis g.yul 'byed de/ /lha dang lha min
[\[163b.3\]]g.yul ngor ni/ /dpung tshogs ldang zhing ldang zhing 'thab/ /de tshe stobs ldan sgra mtho ba'i/ /stobs mgyogs ldan pa'i rta zhon nas/ /lha rnams kyi ni dpung gi tshogs/ /chen po dag kyang brlags par gyur/ /gang yang der ni lha rnams kyis/ /g.yul du bsad pa'i lha min rnams/ /
[\[163b.4\]]rta dbang de yis bsnams pa dang / /yang dang yang du slar 'tsho gyur/ /de nas lha min chen po yis/ /bsad par gyur pas rmongs nas ni/ /skyabs 'dod pa yis tshangs pa la/ /skyabs su nye bar song bar gyur/ /legs ldan stobs chen ldan pa yi/ /lha min g.yul gyis pham par
[\[163b.5\]]bgyis/ /legs ldan gyis ni bdag cag la/ /bzhon pa bzang po stsal ba'i rigs/ /bdag cag gis kyang lha min gyi/ /g.yul ngo'i gnas las rgyal bar bgyi/ /de nas tshangs pa skye dgu yi/ /bdag pos de la smras pa ni/ /phyis 'byung ba ni gang yang rung / /nga nyid kyis ni sngar shes
[\[163b.6\]]te/ /gang tshe gang gis ci tsam 'gyur/ /'di ni kho bos sngar shes pas/ /nga yis sngon tshe rta sprul bas/ /deb ni nas steng 'gro ba dang / /bar snang dang ni sa 'og gi /rgyu dang mi rgyu gang yin dang / /srog chags rnams ni gang ci'ang rung / /de dag thams cad mngon sprul to/ /mchod
[\[163b.7\]]sbyin bzhon pa'i don du ni/ /rta yang nga yis sngon phyung ste/ /sbyin sreg byed tshe nga yi ni/ /mchi ma 'dzag par gyur pa de/ /dpal mo yid ni dga' ba yis/ /lag pa gnyis kyis blangs par gyur/ /de las der ni rta byung bas/ /de phyir dpal mo'i bu zhes bya/ /der ni lag pa
[\[164a\]]
[\[164a.1\]]g.yas pa yi/ /mchi ma las ni rta phor gyur/ /g.yon pa'i mchi ma las rgod ma/ /snying stobs ldan dang mgyogs mdangs ldan/ /dpal mo'i lag pa'i nga'i mchi ma/ /der ni rta de bram ze'i rigs/ /nga yi mchi ma dpal mo yi/ /lag pa gnyis las
[\[164a.2\]]'dzag gyur pa/ /brang na gnas pa rgyal rigs te/ /g.yul ngor sra bar shes par bya/ /lte ba brla yi rje'u rigs te/ /rkang pa 'dzag pa dmangs rigs yin/ /der ni g.yon ngos rgod ma ste/ /g.yas ngos kyis ni rta por bshad/ /'di rnams phan tshun 'dus pa ni/ /rigs bzhi dag tu bshad
[\[164a.3\]]pa yin/ /de ltar rta rnams yang dag byung / /yid ltar mgyogs zhing mdog ldan te/ /mdog gcig mdog ni 'dres pa dang / /sna tshogs mdangs kyis phye ba dang / /thig le can dang kha dog mnga'/ /mtshan ma can dang zhur pa dang / /rkang dkar rdog ma mun ja 'dra/ /rgyal mtshan
[\[164a.4\]]dkyil 'khor 'dra ba dang / /rnga rngog mdog ni mang ba dang / /khra bo thig le phra ba dang / /'dams mdog se ba nyid dang ni/ /dkar la rngog ma gnag pa ste/ /phal cher kha dog sna tshogs shing / /ba spu snum zhing bzang ba dang / /tshad dang ldan zhing mig bzang la/ /ro stod mtho bar gyur
[\[164a.5\]]ba dang / /dbus phra gsus khyim chung ba dang / /mchu legs brang zheng yangs pa dang / /rngog ma rked pa rmig pa bzang / /pags srab spu mtshams phra ba dang / /yid du 'ong zhing phum phum bzang / /snying stobs ldan zhing rkang mdog mthun/ /lus las skyes pa'i gshog pa bzhi/ /nam
[\[164a.6\]]mkha' 'gebs pa lta bu dang / /yan lag dang ni nying lag rnams/ /lha yi char ldan gzi brjid che/ /dpal ldan byung ba dpal ma'i bu/ /tshangs pa'i mchi ma las byung mgyogs/ /me yis gdungs pa las gyur pa'i/ /lte ba las mi byung ba'i rdul/ /thal bar 'dzag gyur de las
[\[164a.7\]]ni/ /bong bu dang ni bong mor gyur/ /rna ba ring zhing mjug mar ldan/ /gzhung thig phra zhing rmeg pa sra/ /skad gdangs rtsub cing khur sran che/ /gang zhig rtsub pa bong bu yin/ /thal ba las ni skyes pa'i phyir/ /de bas bong bu thal mdog ldan/ /de dag de ltar gyur nas ni/ /skye
[\[164b\]]
[\[164b.1\]]dgu'i bdag mo'i gnas na 'dug /de nas dregs pas rtse ba dang / /sreg rdzas dgang gzar blugs gzar dang / /gzhong pa snod dang bum pa bsnams/ /rmongs ba'i rta yis rab tu brlag /'jag mag thal bas khyab pa yi/ /mi gang de ni mthong ba dang / /dang khra khros par
[\[164b.2\]]gyur nas na/ /rta rnams dmod pa btab par gyur/ /gshog bcad mtshan ni nub pa dang / /sa la rgyu zhing tshig mi 'don/ /lha rnams dang ni mi rnams kyi/ /bzhon pa nyid du song gyur cig /de thos sdug bsngal gyis gdungs te/ /de tshe rta rnams dang khra ni/ /de nyid la ni
[\[164b.3\]]skyabs song nas/ /slar yang rjes su phan btags byas/ /rta yi mchod sbyin 'bras bu ni/ /bsod nams don du 'gro gyur cing / /mchod pa bzang po thob gyur cing / /bsod nams 'jig rten gyis thob shog /phan btags thob pas de dga' ste/ /dang khra la ni bskor bar
[\[164b.4\]]byas/ /mgo bos phyag byas bdag cag gis/ /ci zhig bgyis zhes tshig tu smras/ /dang khras der ni lung bsgo ba/ /kha ba can du khyed song la/ /ri 'dab yid du 'ong ba dang / /chu dang ldan par gnas par gyis/ /de skad smras nas rta rnams ni/ /dga' ba ri rgyal dag tu song / /
[\[164b.5\]]sbyin sreg bshigs pas khros pa na/ /dang khras ha ha zhes bzlog pas/ /de phyir 'di la ha yi sgra/ /rta rnams la ni btags pa yin/ /ri bo dam pa de ru ni/ /rta rnams gnas par gyur bas ni/ /gang zhig 'dod pa spyod gyur pa/ /rigs ni 'dres par gyur pa'i rgyus/ /rta dang bong
[\[164b.6\]]bu de dag gi /skye gnas 'dre bar bshad par bya/ /bong bu rta la 'jug gyur pa/ /gang yin de las dre'u 'byung / /dre'u dang rgod ma dag las ni/ /go ri zhes ni bya ba skye/ /go ri rgod mar 'jug pa las/ /ki ni zhes ni bya ba skye/ /ki ni rgod ma las skyes pa/ /kis ta ta zhes bya
[\[164b.7\]]ba yin/ /ki sa ta ta dang rgod ma las/ /chu bur can zhes bya ba yin/ /chu bur can dang rgod ma las/ /slar yang bong bu zhes byar bshad/ /bong bu 'ong bar mthong na ni/ /rta ni thams cad rmongs par 'gyur/ /bya ba mang zhing bslab par dka'/ /de phyir bong bu bzhon
[\[165a\]]
[\[165a.1\]]dgra yin/ /de ltar 'di ni dre'u ste/ /ma 'dres 'jug las rta nyid yin/ /rang dang rta yi skye gnas te/ /bong bu'i skye gnas gnyis su 'dod/ /rta rnams gzhan gyi mngal du ni/ /'khrig pa spyod par mi byed la/ /gal te byed par gyur na ni/ /yul de 'jig par
[\[165a.2\]]shes par bya/ /de ltar nga ni rta 'byin la/ /mchod sbyin don ni phyugs kyi mchog /dgra 'joms rgyas byed la sogs pa/ /rgyal po rnams kyi dpung gi mchog /de nas kha don la dga' zhing / /sbyin sreg byed la rab gzhol ba/ /gzhon nu tshangs par spyod la gnas/ /sha li ho tra
[\[165a.3\]]dka' thub che/ /kha ba can gyi ngos kyi nags/ /lha yi tshal 'drar 'ongs par gyur/ /de ni de ru gnas bcas nas/ /ri yi tshogs ni nyams dga' zhing / /ri dgas tshogs ni du mas khyab/ /mi'am ci ni sna tshogs gnas/ /bya tshogs du ma sgra sgrogs shing / /dri za'i bu mo rnams kyis bskor/ /
[\[165a.4\]]grub dang drang srong rol ba yi/ /tshogs dang lha rnams dag gis mdzes/ /me tog 'bras bu mang po yis/ /nyams dga' ne'u gseng bzang pos khyab/ /shin tu yid du 'ong ba'i gnas/ /nyams dga' der ni gnas par gyur/ /der ni phye leb yan chad kyi/ /yi dgas
[\[165a.5\]]la sogs sna tshogs gnas/ /rta dang dri za mi'am ci/ /ne'u le sbrul dang bya rnams ni/ /seng ge stag dang pag dang ni/ /glang po'i dbang po spre'u dang dom/ /de la sogs pa mang po ni/ /sha li ho tra drang srong che/ /bdag nyid thul cing gtsang ba yis/ /gnas dang nye bar
[\[165a.6\]]'khod pa na/ /sha li ho tras rta de rnams/ /bu dang 'dra bar yongs su bskyang / /kha ba can gyi ngos na rtse/ /sha li ho tra'i dbang du gyur/ /de bas lha rnams myur du ni/ /sha li ho tra'i gnas su song / /der ni khyed la bzhon pa mgyogs/ /sha li ho tra ster bar 'gyur/ /lha
[\[165a.7\]]mchog tshangs pas de skad du/ /lha rnams la ni smras pa dang / /dga' bas de ltar bgyi zhes te/ /de rnams ri mchog de ru chas/ /de nas skad cig tsam gyis ni/ /brgya byin gshin rje chu lha dang / /dpal ldan nor gyi bdag po dang / /bcas pa drang srong gnas su song / /phyin nas
[\[165b\]]
[\[165b.1\]]bsti gnas gnas de la/ /snyan pa'i tshig ni 'di skad smras/ /drang srong khyed ni gang gi phyir/ /dka' thub gnas bcas dka' thub grub/ /chur spyon grub dang drang srong tshogs/ /mi bzad pa yi gnas su dengs/ /de nas ngas ni dgra 'joms pa'i/ /brgya byin la ni der smras pa/ /nga la dka'
[\[165b.2\]]thub yang spyad pa/ /mi dgos de ltar bya zhes smras/ /de nas nga la gshin rje yis/ /snyan pa'i tshig ni 'di skad smras/ /rga med 'chi med zad med pa/ /lha yi dbang po'i gnas 'dra ba/ /'jig rten kun na gang bzang pa'i/ /gnas de nga yis sbyin par bya/ /zas dang stan dang mal khri
[\[165b.3\]]dang / /spyod lam ci bde gnas med pa'i/ /nags tshal 'dir ni dka' thub can/ /khyed ni ji ltar dga' bar gyur/ /brgya byin bcas pa'i lha mchog ni/ /kun la nga yis lhar smras pa/ /rtsa ba 'bras bu nga yi zas/ /gos ni shing shun ri dgas pags/ /'don dang sbyin sreg byed pa
[\[165b.4\]]na/ /mthar thug med par nga'i blo 'jug /ri dgas tshogs kyang rtag tu ni/ /kho bo'i bsti gnas dag tu 'ongs/ /glo bur lhags pa gzhan dag dang / /gshog thogs dag ni blta bya yin/ /de dang lhan cig gnas bya yin/ /lha yul 'dod pa nga la med/ /de nas dgra thub gshin
[\[165b.5\]]rje yis/ /nga la yang ni slar smras pa/ /gang dang 'grogs na khyed dga' ba'i/ /gzugs sdug ri dgas bya tshogs dang / /gshog pa yod pa'i rkang bzhi pa/ /thams cad bdag cag la bstan gsol/ /nga yis de ltar khas blangs te/ /ri dgas bya tshogs de dag kun/ /ji srid
[\[165b.6\]]mthong bar gyur gyi bar/ /lha rnams yud tsam 'dug par gyis/ /de nas lha rnams mkha' las ni/ /phyogs rnams kun nas 'ongs gyur cing / /ri rtse chu bo rnams las kyang / /brang gi phyogs ni ston cing 'ongs/ /de tshe rta phran bar snang la/ /yid du 'ong ba'i skad du 'cher/ /rnar snyan
[\[165b.7\]]pa yi sgra dang ni/ /gshog pa'i rlung ni yid 'ong ba'i/ /sgra des mdangs dang ldan pa yi/ /sgra des ngo mtshar skyes par gyur/ /lha rnams dga' bas nga la ni/ /snum zhing yid 'ong zab pa dang / /rjes mthun sgra ldan pa snyam dga'/ /e ma'o mtho ris mtshungs zhes smras/ /kye ma'o khyod ni
[\[166a\]]
[\[166a.1\]]nyams dga' bar/ /gnas par gyur pa legs so legs/ /kye ma'o ri dgas gzugs bzang zhing / /nyams stobs snying por mgyogs par ldan/ /lha dang mi ni su la yang / /'di 'dra'o bzhon pa yod ma yin/ /bdag cag 'di la zhon nas ni/ /
[\[166a.2\]]'gro na nges par rgyal bar 'gyur/ /khyod kyis bdag cag la gsol cig /ci ltar bzhon par gyur pa yi/ /thabs de drang srong mchog gis ni/ /yid la bdag cag bsam par 'dod/ /de nas de skad smras pa yi/ /lha mchog rnams la ngas lan smras/ /lha min brlag pa'i
[\[166a.3\]]don dang ni/ /de phyir khyed rnams rgyal phyir dang / /bram ze rnams kyi mchod sbyin phyir/ /tshangs bas rta ni sprul ba yin/ /de bas tshangs bas nga bsgo bas/ /khyed rnams shas cher dga' 'gyur pa'i/ /bzhon pa rnams kyi dam pa ni/ /ma lus par ni sbyin par bya/ /lha yi dam pa
[\[166a.4\]]khyed rnams ni/ /bram ze'i yul du 'gro bar gyis/ /der ni 'dul thabs bya ba dag /'ongs nas bya yi gzhan du min/ /der song de rjes nga yis ni/ /rta ni ji snyed bod par bya/ /de nas nga yis rta rnams kun/ /bsdus nas tshig ni 'di skad smras/ /bla ma mkhan po mja' ba dang / /
[\[166a.5\]]gnyen dang rang mi rnams kyang ni/ /ring par blta bar nga 'dod la/ /khyed rnams la yang mgron du 'bod/ /der ni 'bras bu mung+ga dang / /ma sha nas dang til dag dang / /sA lu drug cu pa dang 'bru/ /rtswa ni mtho zhing 'jam pa dang / /chu bo ne'u gsing rnams kyang yod/ /de'i nags
[\[166a.6\]]gzar po ma yin na/ /nga dang lhan cig 'gro bya'am/ /yang na 'di ru gnas par gyis/ /de nas nga la rta kun gyis/ /snyan pa'i tshig tu 'di skad smra/ /nags tshal stong pa 'di mthong na/ /bdag cag shas cher yid skyo bas/ /khyed ni gang du 'gro 'gyur ba/ /bdag cag der
[\[166a.7\]]'breng gzhan du min/ /khyed kyi rjes su 'brangs te ni/ /'gro ba bdag cag rab tu bsngags/ /de nas nga na rtas bskor zhing / /bde gnas dgra dang lhan cig tu/ /gang du lha dang dus btab pa'i/ /bram ze'i yul du phyin bar gyur/ /des ni a shwad+tha yi rtswar/ /gtsub shing
[\[166b\]]
[\[166b.1\]]las ni me phyung ste/ /sbyin sreg nga yis byas nas ni/ /lha dang srin po tshim par byas/ /de nas yul de'i sa mtshams kyi/ /nye 'khor kun tu khyab nas ni/ /rta de dag gis 'bru dag ni/ /thams cad za ba nyid du 'gyur/ /de nas 'bru de brlag gyur pa/ /bram zes mthong
[\[166b.2\]]nas khros pa yi/ /yid kyis mig ni dmar po dang / /de la tshig rtsub 'di skad smra/ /sngon ni dka' thub la gnas pa'i/ /bral ze gzhan dag 'dir 'ongs tshe/ /dka' thub tshangs par spyod pa dang / /'don dang sbyin sreg byed pa yis/ /lo grangs mang por 'dir gnas shing / /
[\[166b.3\]]de bzhin yams kyang zhi byed na/ /khyed ni ri dgas 'di 'dra ba/ /khyer te yul du ji ltar 'ong / /lam gang nas ni khyed 'ongs pa/ /de las slar ni 'gro bar gyis/ /khyed kyi yams 'di bdag cag gis/ /bzlog par nus pa ma yin no/ /bram ze khros pa de la ngas/ /bzod gsol
[\[166b.4\]]sngon 'gro'i tshig 'di smras/ /rta rnams 'bru ni za ba dang / /khyed la 'tshe bar nga mi dga'/ /sbyin sreg byed pas nga brel bas/ /khyed la gnod pa ngas ma bkag /de nas nga yis rta rnams ni/ /thams cad bsdus nas 'di skad smras/ /nga la yul gyi mi rnams ni/ /ci skad smras gyur
[\[166b.5\]]pa la ltos/ /'di dag mgu bar bya ba'i phyir/ /re zhig khyed ni legs par bcing / /de nas mtshan mor gyur pa dang / /slar yang ci dgar spyad par gyis/ /de nas bcings pa'i tshor pa ni/ /ma myong pas na bcing par lhags/ /lha rnams ltad mo skyes pa yi/ /yid kyis nga la yid
[\[166b.6\]]ches 'gyur/ /de nas chu lha rang nyid ni/ /bos nas zhags pas rta rnams ni/ /yan lag lngar bcas shing la ni/ /go rims bzhin du bcings par gyur/ /bcings pa'i rjes la stobs yod kyang / /'gul bar gyur pa ma gyur to/ /nye bar bcing pa byas nas ni/ /mtshon ni
[\[166b.7\]]rnon po thogs nas su/ /lha yis mdun dang rgyab kyi ni/ /rta rnams kyi ni gshog pa bregs/ /de nas gshog pa bcad kyang ni/ /phyi phyir zhing ni skye bar gyur/ /de rjes me yis bsregs pas na/ /tshig pas me lce byung bar gyur/ /bcings shing gshog pa med byas nas/ /gang tshe
[\[167a\]]
[\[167a.1\]]rta rnams nyam thag pa/ /de tshe lha rnams yid la ni/ /ji ltar 'dod pa bzhin du khyer/ /zla bas ri bong dkar 'dra ba/ /nyi ma ne tsho'i mdog 'dra ba/ /brgya byin gyis ni sngo bsangs te/ /gshin rje yis ni nag po yin/ /me lhas rgya skyegs mdog 'dra ba/ /rlung lhas
[\[167a.2\]]dmar ser mdog 'dra ba/ /chu lhas sngon po khyer bar gyur/ /nyi ma gzhan gyis kha dog skya/ /lha chen gyis ni ser po ste/ /sna tshogs las kyis rgyang mdog can/ /nyi ma su shas sna gnag pa/ /tra Sh+Tas mtshan dang ldan pa ste/ /lha gzhan gyis ni rang rang gi /yid la 'dod pa
[\[167a.3\]]bzhin du khyer/ /de ltar rta rnams bgos nas ni/ /lhag ma nga yi gnas bzhag ste/ /g.yul du dgos pa'i las rnams dang / /mtshan nyid mtshan ma rnams dang ni/ /gso dang slar 'bros las rnams la/ /bu dang lhan cig nye bar bskyang / /nga'i bu mdza' bo las rgyal dang / /
[\[167a.4\]]'khrul med tha chungs byed pa zhes/ /yon tan des las ming btags pa/ /bu gsum mkhas par gyur pa yin/ /zhi zhing mdza' bo rnams las rgyal/ /des de mdza' las rgyal zhes bya/ /rigs byed bstan bcos ma 'khrul bas/ /de phyir 'khrul med ces 'di bshad/ /
[\[167a.5\]]nga yi tshig lam don dga' bas/ /rtag tu 'di ltar byed pas na/ /de'i phyir de la byed pa zhes/ /tha chungs la ni btags pa yin/ /de nas rta gzhan bdag nyid che/ /ma na zhes bya tshangs sras byin/ /de las gzhan pa rta bres su/ /las rnams la ni byang par byas/ /bzhon pa
[\[167a.6\]]la ni gdul pa dang / /bya ba'i las rnams la yang gzhag /da ni rgas phyir grol ba chol/ /rta rnams kyi ni nang du nyal/ /de nas rta khros pa yis nga / /gnyid log snyam ste bsad par brtsams/ /de dag 'dus nas 'khon gyis ni/ /skyo ba'i yid dang phan tshun smra/ /
[\[167a.7\]]bdag cag bcing dang gsod 'di ni/ /gang las sdug bsngal skye 'gyur ba/ /'di dag kun gyi rtsa ba ni/ /drang srong gnyid log 'di yin gyi/ /de bas gnod byas lan bya zhing / /zos par gyur na legs pa yin/ /de nas bcings pa bcad nas ni/ /nga gsod phyir ni lhags
[\[167b\]]
[\[167b.1\]]par gyur/ /da ni de la thabs gang gis/ /bde bar 'gyur zhes sems shing nyal/ /de nas lha yis sad byas pa/ /nga yis rta la dmod pa btab/ /deng nas brtsams te nga yi ni/ /dmod pas bzhon khyed dong la ni/ /'jug cing rlig pa 'phyang ba dang / /brjed ngas pa ni nyid gyur cig /
[\[167b.2\]]de nas de ni 'chig pa dag /skyes shing dmod pas brjed ngas gyur/ /de skad de la ngas smras nas/ /gnas de nas ni mi snang byas/ /rta yi sgra de thos pa dang / /de nas rta yis 'tsho ba dang / /rta la zhon dang 'ching byed dang / /rta bres su ni 'ongs bar gyur/ /rta rnams grol nas gnas
[\[167b.3\]]gnas su/ /phan tshun rgyu bar byed pa dang / /mal khri rgya chen dag dang ni/ /mal stan dag kyang stong pa mthong / /de yis nga ni ma mthong bas/ /rta rnams kyis ni zos snyam na/ /de yi mal khri las mtshon pas/ /bram ze mi snang nyid gyur snyam/ /'di ltar rta ni de dag rnams/ /bram
[\[167b.4\]]ze zos par byas snyam sems/ /de yi phyir na rta rnams ni/ /rta spangs btang nas mang du snom/ /sha li ho tra ci nas kyang / /phyes ci 'byung bar gyur to snyam/ /rta yi skye ba byung ba 'di/ /gang zhig rtag tu nyan byed pa'am/ /yang na la la 'dzin byed dam/ /gtam la dad par gyur na ni/ /
[\[167b.5\]]lha rnams kyis na bkur ba dang / /bu dang tsha bo 'phel bar 'gyur/ /tshe ring ba ni thob 'gyur zhing / /grags pa che ba nyid du 'gyur/ /'di ltar lha yi mthu ldan zhing / /'das dang ma 'ongs don shes pa'i/ /drang srong sha li ho tra yis/ /bu yis dris te smras pa yin/ /sha li
[\[167b.6\]]ho tra'i mdo'i gnas las rta rnams byung ba'i tshul zhes bya ba'i le'u ste bzhi pa'o// //tha skar tsha bo drang srong che/ /rta skad las ni lus skyes pa/ /lha yi mthu ldan dka' thub can/ /tshangs pa nyi ma me'i gzi mdangs/ /sha li ho tra drang srong mchog /de la
[\[167b.7\]]legs thos kyis dris pa/ /'di ltar mngal du tshogs par 'gyur/ /srog ni ji ltar 'dzin pa lags/ /lus gzungs rmig pa spu dag dang / /nad gzhi lto ba 'byung ba dang / /yan lag lus kyi sha rnams dang / /rtsa dang rus pa de bzhin tshigs/ /zla ba gang la 'byung bar
[\[168a\]]
[\[168a.1\]]'gyur/ /mngal du ji ltar 'tsho ba lags/ /rte'u pho mo ji ltar 'gyur/ /mtshan mi ldan dang ma ning dang / /rte'u pho gnyis sam rte'u mo gnyis/ /skye ba'am g.yang gsham nyid 'gyur ba'am/ /rte'u pho mo skye ba'am/ /phra dang rags pa ji ltar 'gyur/ /
[\[168a.2\]]'dug pa dang ni nyal ba dang / /mngal du zhu dang skams pa dang / /shin tu dgye dang mthug pa dang / /bslab sbyang so sor shes pa dang / /de bzhin zas dang rno dang bul/ /lho dang zhi ba ji ltar 'gyur/ /dpal dang mi 'jigs blo ldan dang / /stobs che mgyogs pa phun tshogs dang / /
[\[168a.3\]]bul dang blo ni zhen pa dang / /sbegs dang nyams dang ldan pa dang / /ngang tshul mdangs ldan nad med dang / /phor skyes don med ci lta bu/ /tshe ring ba dang tshe thung nyid/ /bkra shis bkra mi shis gzugs bzang / /mdog ma 'dres dang mdog 'dres dang / /sna tshogs dbye ba
[\[168a.4\]]ji ltar 'gyur/ /mtshan dang rlig pa lce dang ni/ /spu dang rngog ma dag dang rkan/ /so dang rmig pa mig mi sdug /kha dog mi sdug ji ltar 'gyur/ /sgur dang ma ning yan lag nyams/ /gzugs dang mjug ma yo ba dang / /bems po 'dra dang lkugs dang 'on/ /rna yon kha ni che ba
[\[168a.5\]]dang / /mi sdug pa yi nad bu can/ /gzhan gyi dbyibs 'dra 'khu ba med/ /si si can nam khyi rdo can/ /mngal du gnas tshe ji ltar 'gyur/ /de ltar blo ldan gyis dris tshe/ /sha li ho tras smras gyur pa/ /ji ltar las dang nyon mongs las/ /sems can rnams ni 'byung
[\[168a.6\]]'gyur pa/ /yid blo dbang po zhes bya ba/ /rnam shes dang ni 'dus gyur nas/ /mngal du chags par gyur pa na/ /las kyi tshul la gnas pa yin/ /sems can 'byung bar gyur pa'i tshe/ /khong khrag rlung la brten pa yin/ /gang tshe rta pho rgod ma ni/ /zla mtshan ldan la 'jug
[\[168a.7\]]gyur pa/ /de tshe 'bar bar gyur pa yis/ /rnam shes mngal du gnas pa yin/ /des ni khu ba khrag blangs nas/ /mngal gyi gnas su 'dren par 'gyur/ /ji ltar pad+ma'i sdong bu'i rtsar/ /skyes bus chu ni blugs pa ltar/ /de bzhin mngal gyi gnas su ni/ /khu ba rlung
[\[168b\]]
[\[168b.1\]]gis 'dren par byed/ /de ni rtsol ba thams cad kyis/ /khrag gis lus ni 'phel bar byed/ /ji ltar me grogs du ba ni/ /shing las byung bas gyen du 'dren/ /de ni bar snang la gnas nas/ /gzugs can du ni gnas par byed/ /de bzhin mngal na gnas pa'i rlung / /
[\[168b.2\]]khu ba khrag tu byung ba rnams/ /de ni mngal chags gyur pa na/ /rnam shes dang ni bcas pa las/ /sems med gyur pa'i dngos po yang / /sems dang ldan pa nyid du 'gyur/ /de nas lus su tshor 'gyur zhing / /rang gi gnas su 'byung las skye/ /mngal gyi khu ba khrag
[\[168b.3\]]dang rlung / /'dus pa las ni mngal chags 'gyur/ /rnam shes dang ni 'dres gyur la/ /khrag gis gsos par gyur pa las/ /snying stobs dang ni 'dres 'gyur pa/ /de ni mngal chags shes par bya/ /legs thos gyis ni slar smras pa/ /bdag la the tshom 'di
[\[168b.4\]]skyes te/ /khu ba zla ba'i bdag nyid can/ /khrag ni me yi rang bzhin yin/ /de gnyis 'dus par gyur pa na/ /ji ltar mngal nas zags ma gyur/ /bu yis de skad dris pa dang / /sha li ho tras smras gyur pa/ /de ni rnam shes kyis zin pas/ /drod kyis khu bar 'gyur
[\[168b.5\]]ma yin/ /ma yi nyis pa'i dbang dang ni/ /tshe yang yongs su zad na 'jig /sa sogs 'byung ba chen po dang / /khu khrag skyon med gyur pa las/ /de tshe yon tan dang ldan par/ /mngal ni 'dzin par 'gyur pa yin/ /de ni nga yis bshad bya yi/ /rim gyis khyod kyis shes
[\[168b.6\]]par gyis/ /nam mkha' rlung dang me dang ni/ /chu dang de bzhin sa rnams te/ /'byung ba chen po de dag las/ /mngal ni skyon med 'byung bar 'gyur/ /lus can dag ni thams cad kyi/ /skye ba de ltar 'byung pa yin/ /gzhan bshad gzhung yang mang mod kyi/ /kho bo de ltar
[\[168b.7\]]mi 'dod do/ /pha dang ma las byung ba dang / /las dang de bzhin snying stobs skyes/ /de ltar sems can thams cad ni/ /mngal du chags par shes par bya/ /ji ltar 'byung ba bshad bya ste/ /la la mgo bo sngar skye zer/ /kha cig gis ni dang por snying / /
[\[169a\]]
[\[169a.1\]]gzhan dag rgyu ma skye zhes zer/ /de lta mod kyi mngal du ni/ /ming can cig car skye bar 'dod/ /khu ba khrag dang rnam shes dag /'dres kyang brgyal bar gyur pa las/ /zhag bdun nas ni rlung dag gis/ /bskams las nur nur por 'gyur ro/ /zhag
[\[169a.2\]]bcu na ni mer mer po/ /zla ba gcig na gor gor po/ /rdza bum gser las chu blugs pa/ /kun du gsher bar byed pa ltar/ /ma yi kha zas yon tan gyis/ /mngal du chags pa gso bar byed/ /nur nur po la sogs pa'i che/ /yan lag mi gsal nyid du
[\[169a.3\]]bshad/ /zla ba gnyis na rkang lag ni/ /so so'i char ni 'gro bar 'gyur/ /dus ni dus kyi khyad par gyis/ /yan lag gsal zhes bzhad pa yin/ /sngar ni mi gsal de rjes la/ /gsal ba nyid du snang ba yin/ /ji ltar sman gyi sa bon la/ /thams cad mi gsal nyid du
[\[169a.4\]]'dod/ /der ni byed pa po mi snang / /sa bon la rta de bzhin no/ /dper na 'o ma mar yod pa/ /de la snang bar 'gyur ma yin/ /de ni bsrubs par gyur pa na/ /thams cad gsal bar 'gyur ba yin/ /de bzhin ma chags rang bzhin ni/ /phra bas mngon par mi 'gyur la/ /
[\[169a.5\]]de nyid 'phel bar gyur pa yi/ /dus gzhan du ni gsal bar 'gyur/ /ji ltar a mra'i sa bon la/ /shun pa la sogs mi snang gi /dus gzhan zhig na gsal bar snang / /mngal du chags pa de dang 'dra/ /gang tshe gsal bar gyur nas ni/ /mngal du slar yang 'phel
[\[169a.6\]]'gyur te/ /yan lag nying lag chags gyur pa/ /zla ba gsum lon la sogs nyon/ /lus dang rgyab dang brang dang spu/ /pags pa bu ga rked pa lto/ /mid pa dpung pa rmig pa dang / /rkan mchu nu ma kha 'gram sogs/ /nam tshong brang dang rtsib ma rnams/ /zla ba gsum na skye
[\[169a.7\]]bar 'gyur/ /zla ba bzhi par pho mtshan ni/ /rtsa rgyus bcas pa skye bar 'gyur/ /de bzhi dang gas sra sha 'phel dang / /mjug ma rngog ma rus pa skye/ /zla ba lnga par rkub dang ni/ /long ka dag kyang skye 'gyur zhing / /snying dang glo ba mtsher pa dang / /mchin pa mkhal ma gzhang
[\[169b\]]
[\[169b.1\]]dang na/ /rgyu ma gnye ma sogs pa 'byung / /zla ba drug par yan lag kun/ /rgyas shing rtsa phran rtsa chen dang / /rus pa kun dang tshigs rnams 'byung / /zla ba bdun pa'i tshe na ni/ /ma yi nu ma g.yos 'gyur zhing / /dbang po drug ni tshang ba dang / /dbugs ni dman pa nyid kyis
[\[169b.2\]]rta/ /dbang po'i yon dang bya ba la/ /nus pa chung ba nyid du 'gyur/ /de phyir zla ba bdun pa na/ /rgod ma dbugs rngub bder mi nus/ /de tshe yan lag rgyas shing brtan/ /rtsa sogs bdun brgya gsal bar 'gyur/ /de bzhin zla ba brgyad pa la/ /mngal du lus de cher 'phel zhing / /
[\[169b.3\]]lus rgyas ro drug tshor ba dang / /stobs dang ldan zhing dbang po gsal/ /dbang pos don ni gsal byed cing / /ma yang bde bar dbugs mi rngub/ /tshags tshigs mnyen zhing brtan 'gyur zhing / /rgod ma'i lto ba ci zhig na/ /zla ba dgu par rgod ma ni/ /mtshan dang de
[\[169b.4\]]bzhin nu ma skrangs/ /'byung ba gsal ba nyid 'gyur zhing / /yan lag nying lag rdzogs par 'gyur/ /zla ba dgu'am ni bcu ba'am/ /zla ba bcu gcig pa dag la/ /nye bar btsas pa nyid du 'gyur/ /rgod ma nad dang bcas par ni/ /bu btsas pa ni 'gyur ba yin/ /bu
[\[169b.5\]]yi lte ba dang 'brel ba'i/ /mngal na rtsa sbubs yod pas na/ /de las dngas ma rgyu ma yi/ /mngal ni 'phel bar gyur pa yin/ /mngal na gnas pa rtag par ni/ /mgo bo gyen du bltas nas gnas/ /mngal na gnas pa'i gcin rtug ni/ /skye ba'i dus na 'byung
[\[169b.6\]]'gyur la/ /zla ba bcu bar de 'phel te/ /de ni sha ma la gnod byed/ /de ni gcin rtug la gnas pas/ /yid mi bde phyir sgyur bar byed/ /mgo ni thur du sgyur byed cing / /go bzlog par ni gnas bas na/ /rgyu ma dkrugs bar gyur pa'i phyir/ /ma yin da ni mi bzad
[\[169b.7\]]skyed/ /de ltar thur du bsgyur bas na/ /de bas rgod ma'i kha zas ni/ /rjes su mthun pa nyid du bya/ /rgyu des zla ba bcu na ni/ /legs par bcas pa nyid du 'gyur/ /de ni bzung bar byed pas na/ /dang po mgo bo 'byung 'gyur te/ /de nas lus ni rim gyis 'byung / /
[\[170a\]]
[\[170a.1\]]de ltar na ni btsas par bshad/ /de yi rjes la sha ma ni/ /mngal nas 'byung bar 'gyur ba yin/ /pho la sogs pa mngal du ni/ /chags par byed pa'i rgyu nyon cig /khu ba mang zhing khrag nyung pa/ /rlung gis 'dres par byas nas ni/ /der ni
[\[170a.2\]]rnam shes zhugs gyur na/ /rte'u pho ru skye bar 'gyur/ /de lta bu yi tshul gyis ni/ /khu ba nyung zhing khrag mang na/ /de las rte'u mor skye bar 'gyur/ /gang gis ma ning skye 'gyur nyon/ /rtsa dang chu ni zad 'gyur zhing / /kha rlung gis nyen gyur pa yi/ /phyin ci log gi
[\[170a.3\]]dus su ni/ /pha ma dag kyang nyam chung zhing / /dbang po'i stobs kyang zad gyur pa/ /de gnyis phrad par gyur pa ni/ /khu ba khrag kyang cha mnyam na/ /ma ning du ni skye bar 'gyur/ /nyes pa de dag gnyis dang ni/ /pha ma nad gzhir bcas gyur na/ /zla mtshan nyes pa cher
[\[170a.4\]]ldan las/ /rta ni g.yang gsham dag tu 'gyur/ /sdar bshad pa yi rgyu yod cing / /mngal du chags par gyur pa na/ /mngal gyi gnas ni nad gzhir bcas/ /rlung ni shas cher gyur pa na/ /de la rte'u pho mo 'byung / /khu ba nyes par ldan 'gyur na/ /gseb kyis bu ni
[\[170a.5\]]skyed mi byed/ /khu ba stong par gyur pa na/ /rlung gis gnyis su phye ba las/ /khrag dang 'dres par gyur pa ru/ /rnam shes gnyis ni zhugs pa na/ /rte'u mtshe mar skye 'gyur la/ /khu ba mang na pho gnyis te/ /khrag ni mang bar gyur pa las/ /rte'u mo'i mtshe mar skye bar
[\[170a.6\]]'gyur/ /de las gzhan yang mngal gyi ni/ /nyes pa bzhi bo mnyan par gyis/ /rlung nad gnod kyi nyes pa yis/ /mngal du zhu bar gyur pa yin/ /de la bad kan lhags gyur na/ /mngal na nyal ba zhes byar 'gyur/ /rlung dang bad kan gyis nyen pas/ /mngal
[\[170a.7\]]du lugs pa zhes byar 'gyur/ /rgod ma rtseg cing me drod nyams/ /mngal skam pa zhes bya bar 'gyur/ /mngal du rlung gis gzir gyur cing / /'jug tshe shin tu gnod byas la/ /bad kan khrag dang 'dres pa las/ /de tshe mtshan mi ldang bar 'gyur/ /sbrum
[\[170b\]]
[\[170b.1\]]ma yi ni nyes pa dang / /kha zas rtsub pas rlung bskyed cing / /grang bas bkag cing gnod gyur bas/ /de ni mngal du gzugs thung 'gyur/ /gang tshe dus tshigs nyes pa la/ /rgod ma'i nad gzhi dang phrad par/ /mngal du chags par gyur pa na/ /de tshe nad bu can du
[\[170b.2\]]'gyur/ /ro ni mi mnyam nyes pa dang / /de bzhin dus ni go log pas/ /mngal gyi rlung 'khris bad kan gyi/ /nyes pa nye bar 'khrug par 'gyur/ /rlung gis lce yi rtsa dag tu/ /rjes su rgyu bar byed pa na/ /nad gzhi de ni 'khrugs gyur na/ /de las rta ni lkugs
[\[170b.3\]]par 'gyur/ /rna ba'i bu ga 'gags pa las/ /'on pa nyid du skye bar 'gyur/ /mid pa'i rtsa ni 'gags pa las/ /bems po 'dra bar skye bar 'gyur/ /mngal du mig gi rtsa dag la/ /gnod gyur pa yis khebs pa las/ /rte'u dmus long dag tu ni/ /
[\[170b.4\]]rgod ma las ni skye bar 'gyur/ /sna yon rngog ma g.yo ba dang / /gzhogs nyams gzhogs phyed che ba dang / /lus dang mjug rngog mi sdug dang / /rgyab sgur rlig pa che ba dang / /rlig pa rab chung lhag pa dang / /mtshan ni ring dang thung dang gug /yan lag
[\[170b.5\]]rengs dang yo ba dang / /ma ning yan lag ma tshang dang / /gzugs ni sdug dang yan lag nyams/ /yan lag phra dang lhag ma rnams/ /de ni rlung gi gnod las gyur/ /de ltar ji skad bshad pa dang / /de las lhag pa'i smad bya ba/ /snang na rta de rlung gi ni/ /nad kyis
[\[170b.6\]]nyen par shes par bya/ /rta ni gseb dang phrad gyur tshe/ /yid la gang zhig 'dod gyur pa/ /de yi bu ni de 'dra par/ /skye bar 'gyur ba kho na yin/ /de bzhin spyod lam dag dang tshang / /mdog dang gzi mdangs 'gros dang ni/ /pha dang ma ni ci 'dra ba/ /de 'dra phal
[\[170b.7\]]cher 'gyur ba yin/ /kha zas ngan du 'khru ba dang / /snad dang 'jigs dang ngal ba las/ /sbrum ma'i nad ni 'khrugs gyur pas/ /mngal 'jig par ni 'gyur pa yin/ /gang tshe rlung ni mngal gnas pa'i/ /rngog ma'i gnas su phyin gyur na/ /rngog ma rtsub dang mi snyoms
[\[171a\]]
[\[171a.1\]]pa'am/ /rngog ma srab par 'gyur ba yin/ /pags pa spu dang rnga ma yi/ /skyon gang yod de rlung las gyur/ /bad kan mkhris pa las gnas pa'i/ /so yi rtsa bar gnas gyur la/ /bad kan mkhris pa shas che las/ /so mi sdug par 'gyur pa
[\[171a.2\]]yin/ /'khrig tshe khu ba skyon med cing / /zla mtshan yon tan ldan pa dang / /goms shing 'dod pa dang phrad cing / /yid la 'dod pa ma bkag dang / /bkra shis shis pa brjod byas dang / /dge sbyong bram ze mchod pa las/ /tshe ring bar ni 'gyur pa yin/ /gzhan du de ni
[\[171a.3\]]tshe thung 'gyur/ /gseb sbyar tshe na skar ma ches/ /byed pa la sogs bzang po dang / /yid 'ong gzhan yang mang po yis/ /bkra shis dang ni mchod byas te/ /rta ni mchan ldan rgod ma ni/ /shis pa dang ni sbyar bar bya/ /lha dang bram ze mchod byas la/ /rol mo sems
[\[171a.4\]]can gzhan gyis bskor/ /ro tsa gtsang ba'i kha zas dang / /khu bcud bzang po dag kyang sbyin/ /de ltar byas na bzang 'gyur te/ /gzhan du byas na bzang mi 'gyur/ /gzi mdangs nyams dang snying stobs rtsal/ /gzugs dang nad med dpa' ba dang / /'jigs med pa
[\[171a.5\]]dang blo ldan pa/ /'og nas rgya cher bshad par bya/ /rdzas bcud nus pa smin pa las/ /rta rnams mngal du chags pa'i tshe/ /bad kan pags par khyab gyur na/ /rte'u dkar por skye bar 'gyur/ /rlung gi kha dog sngo bsangs 'gyur/ /mkhris pa yis ni nag por skye/ /
[\[171a.6\]]bad kan mkhris pa 'dres pa las/ /rta mdog ser skyar skye ba yin/ /gal te khrag mkhris nyung gyur la/ /bad kan yang ni shas chung bas/ /rte'u'i pags par phyin gyur na/ /mdog rjes se bo dag tu 'gyur/ /khrag ni gal te mang gyur cing / /bad kan mkhris pa shas chung ba/ /
[\[171a.7\]]rta yi pags par phyin na ni/ /rta ni dmar gro dag tu 'gyur/ /gang tshe mkhris pa mang gyur cing / /khrag dang bad kan nyung gyur pa/ /rte'u'i pags par phyin gyur na/ /rta ni gro nag dag tu 'gyur/ /brtag pa'i tshul ni 'di nyid kyis/ /bad kan dang ni khrag 'dres dang / /khrag mkhris
[\[171b\]]
[\[171b.1\]]'dres par gyur pa las/ /rta ni ser skya dag tu 'gyur/ /rlung dang mkhris pa bad kan dang / /khrag rnams 'dres par gyur pa las/ /rta rnams kyi ni kha dog dag /rnam pa du mar 'gyur pa yin/ /nad gzhi rlung gis bcad gyur pa/ /pags par phan tshun gtor ba
[\[171b.2\]]las/ /khra bo dang ni thig le can/ /kha dog dbye ba dag tu 'gyur/ /mdangs kyis gzi mdangs 'phel 'gyur la/ /de bzhin snying stobs dag tu 'gyur/ /mdangs dang rlung ni shas che zhing / /ma 'dres zas ni za ba las/ /nad med par ni 'gyur pa yin/ /me
[\[171b.3\]]rlung snying stobs dag las dpal/ /'byung ba chen po cha mnyam zhing / /snying stobs che las 'jigs med 'gyur/ /snying stobs rlung dang stobs che las/ /mgyogs pa phun sum tshogs par 'gyur/ /sems dang blo dang snying stobs yid/ /de bzhin bad kan rang bzhin
[\[171b.4\]]can/ /'di dag lhags par gyur pa las/ /yan lag bcu tshad blo ldan 'gyur/ /dge zhing byad la rab dga' dang / /de bzhin dbang po dga' byed pa/ /rigs dang dus tshigs phun tshogs ldan/ /yid dang blo na me yengs pa/ /mngal du rta ni gang skyes pa/ /de ni yon tan
[\[171b.5\]]kun ldan 'gyur/ /de las bzlog par gang skyes pa/ /de ni yon tan can mi 'gyur/ /bzang dang rno dang zhan pa ste/ /rang bzhin rnam gsum ci bzhin dang / /skye ba'i cha yang de bzhin te/ /rang bzhin gsum du shes par bya/ /mngal du gnas nas zla gnyis na/ /
[\[171b.6\]]nags su nye bar bskyad bya zhing / /kha zas sna tshogs pa dag dang / /thug pa dang ni bldag pa sbyin/ /der ni rtag tu gang brten pa/ /kha zas gang zhig 'dod gyur pa/ /de ni yid la re bar bshad/ /'di ni de la sbyin par bya/ /gal te 'dod pa ma byin na/ /gzugs
[\[171b.7\]]mi sdug cing mi srun dang / /yan lag mi tshang blo chung dang / /'jigs skyen stobs chung sems nyams shing / /'dus dang las kyi dbang dang ni/ /nad gzhi rnams kyi rang bzhin las/ /mngal du skye bar 'gyur ba ni/ /ci lta bar ni yongs su bshad/ /legs
[\[172a\]]
[\[172a.1\]]thos thos dang ldan pa yis/ /tshul bzhin yongs su dris ba na/ /sha li ho tra dka' thub ches/ /dris lan de ltar smras pa yin/ /sha li ho tra'i mdo'i gnas las mngal du chags pa zhes bya ba ste le'u lnga pa'o// //rta skad las
[\[172a.2\]]skyes drang srong ni/ /rta yi rang bzhin shes gyur pa/ /sha li ho tra nyid las ni/ /legs thos kyis ni yongs su dris/ /bu yis dris nas drang srong de/ /dga' ba'i tshig tu smras pa ni/ /rlung dang mkhris pa'i bdag nyid can/ /rang bzhin gsum du shes par
[\[172a.3\]]bya/ /rtsub cing mi brtan rnga rngog srab/ /'jigs skyen skyid zhan khur stobs chung / /lam gyis dub cing sna nang mang / /gnyid med shin tu gzugs mi sdug /'khrig pa la 'du 'dul bar dka'/ /'dod pa'i nus pa chung pa dang / /rlung gis gang tshe
[\[172a.4\]]'khums pa dang / /slar yang rjes su rgyug pa dang / /rtag tu rta rdzi rnams dang ni/ /rta la sos ni 'debs pa dang / /mi dang rta yi phyi nas ni/ /rdun nas mdun du brgyug pa dang / /'dre bar byed tshe lus kun ni/ /bzlog cing 'dre bar ma nus kyi/ /gzhogs gcig
[\[172a.5\]]pa ni yang dang yang / /'gro bar byed pa'ang nyid dang ni/ /de bzhin lam gyi gzhi mnyam par/ /khal med par yang bub pa dang / /brdeg kyang rang gi spyod pa ni/ /yun ring zhig nas 'dor ba dang / /bslabs pa rnams ni brjed gyur pa'i/ /rta ni rlung gi rang bzhin
[\[172a.6\]]can/ /rdul can khro ba yun ring dang / /gnyid med 'thab la dga' ba dang / /so dang de bzhin lag gnyis kyis/ /rta la rtag tu 'che ba dang / /rta rdzi'i las ni byed pa la/ /rang bzhin zhi ba ston pa ni/ /rtag tu 'jigs shing nus pa chung / /las dang las la sran chung
[\[172a.7\]]dang / /gzhogs gcig gis ni cung zad tsam/ /thog mar 'dre bar byed gyur cig /de rjes lus ni thams cad kyis/ /zlog cing 'dre bar byed pa dang / /de bzhin nyam nga'i lam du ni/ /khal gyis dub na bub pa dang / /'dul spyod pa yi tshig sAn cing / /bslab pa
[\[172b\]]
[\[172b.1\]]'dor zhing 'bros byed dang / /grang ba la ni dag 'gyur pa'i/ /rta ni mkhris pa'i rang bzhin can/ /spu mdog snum zhing stobs che la/ /sgra snyan dal gyis 'tsher ba dang / /rta dang de bzhin mi rnams la/ /rang bzhin zhi ba ston pa dang / /'dul sbyong sla zhing bslabs la brtan/ /
[\[172b.2\]]gnyid tshe rtag tu brtag pa dang / /khal dang lam du g.yul ngo ru/ /rtag tu sdug bsngal cher bzod dang / /chu la brtan zhing shugs che la/ /gang du'ang bub par 'gyur ma yin/ /'gro tshe gzhogs ni gnyis ka yis/ /yang dang yang du zlog pa dang / /'obs la gom pa
[\[172b.3\]]mi 'dor gyi/ /shugs kyis mchod bar 'dod pa dang / /bdag po la ni dga' ba yi/ /rta ni bad kan rang bzhin can/ /mtshan nyid gnyis ka dang ldan pa/ /rang bzhin gnyis pa zhes byar bshad/ /rlung dang mkhris pa'i rang bzhin can/ /tha ma yin par yongs su
[\[172b.4\]]bshad/ /rlung dang bad kan rang bzhin can/ /bar ma dag ni yin par bshad/ /mkhris pa bad kan rang bzhin can/ /rta ni rab mchog yin par bshad/ /nang med lus zungs mnyam gyur cing / /bad kan can gyi rta bsngags so/ /sha li ho tra'i mdo'i gnas las/ /
[\[172b.5\]]rta'i rang bzhin gyi le'u ste drug pa'o// //legs thos thos pa 'dzin pa yi/ /bu la sha li ho tras smras/ /bzang po sman dang ri dgas dang / /'dres pa'i mtshan nyid mnyan par gyis/ /stobs chen mdog ni snum pa dang / /dul ba'i gzugs can
[\[172b.6\]]gtsang sbrar ldan/ /tshangs spyod mtshan mo gnyid log cing / /le lo med cing phrag dog med/ /langs nas gnyid ni log pa dang / /rtag tu langs nas 'dug pa dang / /bdag po la dga' ldab skyon dang / /bslabs pa nam yang mi 'dor dang / /thams cad du ni dpa' ba
[\[172b.7\]]dang / /g.yul dang lam dang me la ni/ /sdug bsngal gyis zhum med pa dang / /nad kyis gdungs bar gyur na yang / /shin tu nyon mongs med pa dang / ci yang rung ba zos nas ni/ /myur du lus ni rgyas 'gyur dang / /thams cad du ni brtan pa yi/ /rta ni bzang po'i skye
[\[173a\]]
[\[173a.1\]]gnas yin/ /bkra shis mtshan nyid ldan mod kyi/ /cung zad smad pa yod pa dang / /bslab pa myur du lobs na yang / /myur du brjed par gyur na yang / /mtshan mo'i dus su lus phung ste/ /gnyid ni log par byed pa dang / /rta la zhe sdang che ba dang / /'khrig
[\[173a.2\]]pa la 'du phrag dog can/ /dang po dpal zhing de rjes la/ /'jigs pa dag tu 'gyur pa dang / /lcag gis cung zad gzhus pa na'ang / /ring du 'gro bar byed pa ste/ /de lta bu yi rigs ldan pa'i/ /rta ni dman pa nyid yin no/ /rtsub cing rta la 'jigs skyen dang / /gnyid che rgyun
[\[173a.3\]]can le lo can/ /lto che sbegs cing 'khyam pa dga'/ /de bzhin kun du dog pa can/ /nyin mo dang ni mtshan mo'ang rung / /yan lag ma lus brkyang nas ni/ /rtag tu gnyid ni log pa dang / /rta la 'tshe bar byed la dga'/ /lcag gis gzhus la mi tshor zhing / /myur
[\[173a.4\]]du na bar byed pa dang / /lus rgyas par ni dka' ba yi/ /rta ni rigs skye gnas yin/ /yon tan 'dres las 'dres gyur te/ /de bzhin dbye ba mang po'ang yod/ /bzang po mchog tu shes par bya/ /dman pa bar ma zhes bshad la/ /ri dgas tha ma yin zhes bya/ /
[\[173a.5\]]rta yi skye gnas 'di nyid yin/ /mdor na skyon dang yon tan dag /'dres dang lhag pa yin zhes bya/ /sha li ho tra'i mdo'i gnas las rta'i skye gnas kyi le'u ste bdun pa'o// //rta yi rang bzhin de nyid shes/ /dul la brtson zhing dbang po thul/ /sha li ho tra blo chen
[\[173a.6\]]la/ /mdza' bo las rgyal gyis dris pa/ /gzi brjid chen po rta rnams kyi/ /rigs bzhi ji ltar shes par bgyi/ /mtshan nyid spyod lam gang dag gis/ /de las bzlog par shes par bgyis/ /de skad dris te drang srong che/ /sha li ho tras slar smras pa/ /rta yi
[\[173a.7\]]rigs bzhi shes dga' bas/ /de ni nga yis go bar bya/ /rigs bzhi rnam par dbye ba ni/ /skye gnas dang ni gzugs byad dang / /tshul spyod dang ni dul ba dang / /skad gdangs dbyibs dang kha dog dang / /dri nyid las ni nyer shes bya/ /gang zhig de las go bzlog ste/ /
[\[173b\]]
[\[173b.1\]]de yi khyad par smra ba ni/ /nyon la rnam par dpyad par gyis/ /gzugs bzang dpal dang ldan pa dang / /spyod pa dul zhing bsngags par 'os/ /blo ldan ngang tshul bzang ba dang / /'dul sbyong mkhan gyis byas pa nyan/ /rjes su mthun zhing nus pa ldan/ /gtsang zhing
[\[173b.2\]]gtsang sbra dag la brten/ /bkres dang skom la sran che zhing / /khro ba chung zhing blan par sla/ /gzi brjid dang ldan grags dang ldan/ /las rnams kun gyi rjes su 'jug /btung dang kha zas bza' bya yi/ /lhag ma dang ni mi gtsang dang / /rta spangs dang ni de bzhin
[\[173b.3\]]gcin/ /'di ni ring du spong byed cing / /gtsang zhing gtsang mar spyod pa dang / /nyal yang gnyid ni med pa dang / /sbrang rtsi 'bras yos khur ba mar/ /'o thug sreg rdzas la dga' zhing / /dri dang sna ma'i phreng pa dang / /khrus dang bkra shis la dga' zhing / /'tsher
[\[173b.4\]]zhing de dag snom pa dang / /mi dag lta na sdug pa dang / /'jigs med mkhas la sran che dang / /snyan par 'tsher zhing sgra skad che/ /ser dang dkar dang dmar pa dang / /phal cher sbrang rtsi ltar ser dang / /'gros che sran ni che ba dang / /brtan zhing stan pa rjes su 'tsher/ /
[\[173b.5\]]mdog snum pags pa srab pa dang / /bram ze kun la dga' ba dang / /gnyid log tshe ni 'bras yos dang / /mar dang u shir dri 'byung la/ /lha dang dri za'i snying stobs can/ /dge zhing rtag tu nges pa ste/ /de lta'i tshul spyod ldan pa'i rta/ /bram ze'i rigs su shes par bya/ /rgyal
[\[173b.6\]]rigs khro ba'i tshul can te/ /tshangs pa'i mdog ldan shes par bya/ /rang bzhin rno zhing dpa' ba dang / /sgra skad btang nas 'tsher ba dang / /dpung pa glo zhing snying stobs che/ /rang bzhin gtsang zhing spyod pa yang / /gces par bsdus dang ldan pa dang / /yan lag
[\[173b.7\]]'byes shing pags pa srab/ /spyod pa gtsang zhing dul pa dang / /'jigs pa rnams la mi skrag pa/ /chu dang me dang 'brug sgra dang / /sgra cher grags dang lhung dang khur/ /tsha dang rtsub pa'i reg pa dang / /sa rtsub shing gi tshang tshing dang / /ring du 'gro dang lam dog par/ /gang
[\[174a\]]
[\[174a.1\]]zhig 'jigs pa med pa dang / /glang po'i tshogs ni chen po dang / /dril bu rol mo'i sgra rnams dang / /ca co 'don pa'i sgra rnams dang / /rta gzhan 'tsher bar gyur pa dang / /dung dang rnga chen sgra dang ni/ /rol mo'i sgra dang rdza rnga'i sgra/ /gdugs dang
[\[174a.2\]]rgyal mtshan ba dan gyis/ /skrag par mi 'gyur rta mchog yin/ /rnga rngog legs par brkyang nas ni/ /dga' ba'i yid kyis 'tsher ba dang / /rkang gnyis legs par 'jug bzhin du/ /sa steng na ni 'tsher ba dang / /rngul dang gcin dang rta sbangs ni/ /yan lag
[\[174a.3\]]brkyang ste 'dor ba dang / /mthar ni shugs kyis 'dor ba dang / /rta gzhan la ni bsdigs pa dang / /g.yul ngor rta dang glang po dang / /shing rta dpung bu chung 'joms dang / /rjes su skad 'don sgra 'jam pas/ /phyogs kun khyab par 'tsher ba dang / /rta gzhan dag ni
[\[174a.4\]]phyin nas ni/ /de ni 'gro bar bzod mi byed/ /mtshon gyis bsnun kyang nad chung zhing / /mtshon cha mthong na 'jigs mi 'gyur/ /spyod pa myur zhing dpa' ba dang / /'thab tshe myur tu pha rol gnon/ /nor bu lta bur mig ser zhing / /mdog bzang kha dog ngan pa med/ /blo
[\[174a.5\]]ldan de bzhin mgyogs pa dang / /smin zhing ma zhum stobs che la/ /rtag tu las kun nus pa dang / /bag yod rtag tu nyon mongs med/ /bsod nams byed pa'i me tog mar/ /'bras bu ldan pa'i dri yod la/ /lha dang dri za'i snying stobs can/ /de mtshungs sbyong yul
[\[174a.6\]]spyod par ldan/ /dge zhing spyod pa nges pa'i rta/ /rgyal rigs su ni shes par bya/ /rje'u rigs btung pa la dga' brtan/ /zhi zhing blo che le lo can/ /mi 'khrugs dga' par 'gyur ba med/ /dul pa'i spyod pa yang dag ldan/ /khro ba med cing nga rgyal med/ /dul zhing ngang
[\[174a.7\]]tshul snyoms pa dang / /nad dang tsha dang bkres pa bzod/ /khal bkal lam du 'gro tshe brtan/ /de ni mgyogs bul ran ma yin/ /nyams dang lus stobs par ma ste/ /mig ni de bzhin sngo dang ser/ /gnag dang dUr ba'i mdog 'dra dang / /sngo bsangs spu mdog
[\[174b\]]
[\[174b.1\]]dkar ba dang / /smyig ma ta la'i mdog 'dra dang / /phal cher ngang pa'i mdog 'dra zhing / /steng 'og thad dkar che min gyi/ /ro stod che ba nyid yin no/ /ha re Nu ka de bzhin du/ /ja mo'i 'o ma'i dri dang ldan/ /bag chung gnyid ni che ba dang / /mi yi snying stobs la brten pa/ /
[\[174b.2\]]bzod ldan de lta'i spyod pa can/ /rta ni rje rigs yin zhes bya/ /dmangs rigs ngang tshul ngan pa dang / /spyod lam spyod yul mi gtsang zhing / /gzhan gyis yongs su longs spyod pa'i/ /lhag ma'i zas skom dag la dga'/ /skam dang smad dang ngan pa dang / /bshad
[\[174b.3\]]gci dag ni brten par dga'/ /mig rkong mig ni zlum pa dang / /rkang pas sa ni brko ba dang / /bshang gci snom par byed pa dang / /za zhing nyung du spyod pa dang / /mi gtsang sar ni 'gro ba dang / /rta rdzi la ni 'phra ba dang / /rang dang rtsig pa shing la sogs/ /so
[\[174b.4\]]yis 'drad par byed pa dang / /'breng ba dbyig pa lcug ma yi/ /lcag mi tshor zhing mi 'khrugs la/ /lud pa lu tshe gsus pa che/ /'jigs pa kun las sdar ba dang / /mi gtsang ba la mi smod cing / /gcad sbra'i spyod pa de la med/ /du ba rdul 'dra'i mdog ldan zhing / /
[\[174b.5\]]ser skya mo gro dmar skya'i mdog /bsrung bar rab tu dka' ba dang / /spyod pa ngan zhing zhi tshul chung / /ma khros las sbyar mi nus kyi/ /khros na las ni nus pa dang / /bya rog tshang gi dri bro zhing / /khra dang mi ro'i dri dang ni/ /kun khyab gnyid che bag chung la/ /srin po
[\[174b.6\]]sha za'i snying stobs can/ /da 'dra'i spyod pa mdog ldan pa'i/ /rta ni dmangs rigs yin shes bya/ /de dag 'dres par 'gyur ba yi/ /skye ba dag kyang bstan par bya/ /rgyal rigs bram ze'i rigs mo la/ /zhugs pa'i bu ni dngul chur bshad/ /dngul chu
[\[174b.7\]]de ni spyod pa gtsang / /nges shing nyug ma za mi byed/ /mdog ni ba so ltar dkar ser/ /nag po'i mdog tu'ang 'gyur ba yin/ /phal cher mig ni dar ba dang / /sgra snyan rjes su sgrogs par byed/ /chang dang phreng ba'i dri ldan gyi/ /dri me zhim pa'ang yod ma yin/ /
[\[175a\]]
[\[175a.1\]]gnyid log na ni bag med pa'i/ /rta ni rigs 'dzin rgyud yin no/ /bram ze'i rigs mor rje'u rigs zhugs/ /de ni ma ga da zhes bya/ /snying stobs zhan zhing khur stobs che/ /lam du chas tshe 'tsher zhing 'gro/ /rngog ma 'chol bar skye ba dang / /gang
[\[175a.2\]]la'ang smod par mi byed do/ /bud med mig ni na ba dang / /'gros che yid phebs med pa dang / /kha dog mi sdug pa nyid de/ /sha za'i snying stobs dag la gnas/ /sdig la dga' zhing bstar ba dang / /gdul dka' dri ni mi zhim pa/ /spyod pa ngan bar spyod pa dang / /dman
[\[175a.3\]]par lta ma ga da/ /bram ze'i rigs mor rje'u rigs dag /zhugs pa las ni skyes pa'i rta/ /de ni gdol ba zhes bshad de/ /sdig pa skyed pa'i spyod yul can/ /las rnams la ni mi 'jug cing / /gtum pa bong bu'i sgra can yin/ /sgra 'chag rtsub cing gdug pa
[\[175a.4\]]dang / /yan lag mi snyoms bag med ldan/ /mi shes pa yi mtshan nyid dang / /mtshan ma spyod pas nye bar bsgos/ /thig le zhu ba mi sdug pa/ /smad pa yis ni yongs su khyab / /bdag la gsod par byed pa dang / /bag med gnas su khyer bar byed/ /rta sbangs
[\[175a.5\]]lci ba gtong ba na/ /za zhing smod par mi byed la/ /mthar ni gnod pa nyid byed cing / /khang stong dag tu dga' bar byed/ /ce spyang dag gam spyang ki'am/ /du ba'i mdog gam mdog ngan ldan/ /sgra rtsub yi dgas dre can te/ /chang la dga' zhing sha la dga'/ /sha za
[\[175a.6\]]srin po'i spyod pa can/ /spyod pa ngan pa gdol ba'i rta/ /rtags dang mtshan ma 'di dag gis/ /rigs bzhir rnam par dbye bar bya/ /gang zhig pha dang rtag spyod 'dra/ /skyes pa'i bu ni gang yin pa/ /rigs bzhi ru ni rnam phye la/ /rta ni rang gi rigs su gzhag /rigs kyi
[\[175a.7\]]dbye ba ci bzhin shes/ /sdig bas gos par mi 'gyur ro/ /snying stobs spyod pa lhag ma ni/ /gang gang yin pa mnyan par gyis/ /dri za bram ze dang mnyam la/ /gnod sbyin rgyal rigs nyid dang 'dra/ /srin po rje'u rigs dang mtshungs te/ /dmar rigs sha za nyid dang 'dra/ /
[\[175b\]]
[\[175b.1\]]de ltar skye gnas 'dra yi/ /rang rang bzhin ci bzhin rnam par dbye/ /de bzhin spyod tshul mi mthun pa/ /phyan sdig pas gos par 'gyur/ /de ltar legs rjes ston pa/ /sha li ho tras bshad pa yin/ /sha li ho tra'i mdo'i gnas las rta'i rigs bzhi'i
[\[175b.2\]]le'u ste brgyad pa'o// //de la rta yi mtshan nyid ni/ /yan lag ma gtogs tha dad de/ /gdong ni srab la rgya che zhing / /zur bzhi pa la g.yul snyoms pa/ /drang zhing 'khyog pa ma yin la/ /yongs su tshad ba bsngags pa yin/ /kha ni btsums
[\[175b.3\]]dang rgya che la/ /dri zad kha chu nyung ba dang / /kha chu mi 'jig skam po min/ /rta la rab tu bsngags pa yin/ /so ni kha dog yid 'ong bzang / /srog shing sra la brtan pa dang / /ma gyes drang por skye ba dang / /snum zhing nang ma mtho ba dang / /mtho zhing rtsa ba brtan pa
[\[175b.4\]]dang / mtshan ma gsal zhing sra ba dang / /sbrang rtsi 'dra ba'am rab tu dkar/ /rta la bsngags par gyur ba yin/ /'gram so mnyam zhing zlum pa dang / /sra zhing snyoms par gyur pa bzang / /mche ba mdun so'i mdog 'dra zhing / /rtse mo rno bar gyur pa dang / zlum
[\[175b.5\]]zhing rtsa ba brtan pa dang / /snum zhing 'jam la skye ba bsngags/ /lce ni srab cid rjes 'brel dang / /'jam zhing ring la snyoms pa dang / /mnyam zhing 'jam la dmar ba dang / /khyi yi lce dang 'dra na bzang / /lce rtsa cung zad mthug pa dang / /'jam zhing mnyen la
[\[175b.6\]]snoms la srab/ /brtan zhing ljan ljin med pa dang / ring zhing dmar na rab tu bzang / /lce'u chud gting ring rtse mo dmar/ /srub la ri mos rnam par khyab/ /'jam zhing gos pa med pa dag /rta la rab tu bsngags pa yin/ /mchu ni 'jam zhing mnyen pa dang / /
[\[175b.7\]]dbye sla sha rgyas dbyibs legs dang / /shing tu g.yo dang 'phyang ba'am min/ /so ni khebs par gyur ba dang / /mnyam zhing snyoms la zlum pa dang / /tshad ldan drang na bsngags pa yin/ /sna gung mnyam par dbugs rgyu zhing / /zlum la nang na yangs par
[\[176a\]]
[\[176a.1\]]snang / /mnyen zhing 'jam la gnod pa med/ /rta la bsngags par gyur pa yin/ /mtshul pa drang zhing dbyibs mdzes la/ /skyon med par yang gang gnas dang / /drang zhing zlum la 'jam zhing mnyen/ /yon tan dag gis brgyan na bzang / /
[\[176a.2\]]rta yi 'dzum ni dbus srab cing / /'gram gnyis ma thob bar gyur na bzang / /kha 'gram mnyen zhing srang la snyoms/ /bu ga khebs shing zlum la 'byar/ /kha 'gram yangs par snang gyur ba'i/ /rta ni yid du 'ong ba yin/ /mkhur tshos byi dor byas 'dra zhing / /
[\[176a.3\]]dbus sdug srab la lta na sdug /rim gyis mkhur ba'i zheng che zhing / /sha yis rgyas par gyur pa bsngags/ /sna 'gram pags srab na chung ba/ /rim gyis zhing che sra ba dang / /mkhur pa legs pa'i 'phral dang ni/ /rna bar legs pas gnas na bzang / /mchi
[\[176a.4\]]ma 'dzags gnas rgyus pa sra/ /mi mngon sha ni srab na bzang / /mig ni dkyus ring mig 'bras dag /shin tu dang bar snang ba dag /nor bu'i 'od kyi mdangs 'dra zhing / /snum pa'i sbrang rtsi ltar ser skya/ /sna ma 'dra 'am rma bya 'dra/ /rnga mo ka la ping+ka yi/ /'ur
[\[176a.5\]]pa'am gang ma sreg nag po/ /glang chen gyi ni mi 'dra'am/ /seng ge ri dgas mig 'dra'am/ /de bzhin mchil pa'i mig 'dra zhing / /rdzi ma mthug cing ring ba yi/ /mig ni rta la bsngags pa yin/ /mig spubs sdom po ma yin zhing / /gtsang dang mi mnyam med
[\[176a.6\]]pa dang / /drang zhing rim gyis srab pa dang / /blta ba tshe na lhod pa dang / /smin ma'ang snyoms zhing rim gyis srab/ /sha ni sra zhing zlum pa dang / /sha dang pags pa legs par 'brel/ /rtsa rgyus mi mngon mnyam na bzang / /'phral pa yangs par snang ba dag /sha
[\[176a.7\]]srab mnyam zhing dbyes che dang / /rim gyis yangs bar gyur pa dang / /gnyer ma med na bsngags pa yin/ /'gram gling rim gyis yangs pa dang / /brtan zhing sra bar gyur pa bzang / /rna ba spu dang gnyer ma med/ /rtse mo phra ba bsngags pa yin/ /rta yi mgo bo
[\[176b\]]
[\[176b.1\]]snyoms pa dang / /ring zhing rgya che nad med dang / /gtsug dang phum phum legs pa dang / /dbyibs legs pa ni bsngags pa yin/ /rngog ma shin tu mang nyung min/ /'jam zhing de bzhin nag nog med/ /snum zhing ring la cung zad 'khyil/ /de bzhin rim par legs
[\[176b.2\]]gnas shing / /shin tu mi ring rab thung min/ /rta la bsngags par 'gyur ba yin/ /rta yi spu ni mthug mnyen 'jam/ /rtsa ba brtan zhing sha la 'dzugs/ /shin tu snum zhing legs par skye/ /nyag re las ni skye ba bsngags/ /lkog ma mgo dang mgrin par 'brel/ /
[\[176b.3\]]rang bzhin zlum la snyoms pa dang / /ljan ljin gyis ni gos pa med/ /dri ma med na bsngags pa yin/ /srol mdun zlum zhing mnyam la 'brel/ /dbyibs ni drang por 'dug pa bsngags/ /ske mgrin rim gyis zlum pa dang / /ring zhing dbyibs ni legs pa dang / /
[\[176b.4\]]mid pa rtse'u chung dang 'brel zhing / /de bzhin mgo bo dang 'brel pa/ /lkog ma'i phyogs ni sha srab cing / /lhod min cung zad gug pa dang / /sha rgyas legs par 'brel ba ni/ /rta la rab tu bsngags pa yin/ /skra rtsa legs par rgyas pa dang / /sha che sum mdo
[\[176b.5\]]yangs pa dang / /sha mkhrigs yan lag legs 'brel zhing / /sha mo lhod na bsngags pa yin/ /ze'u ni legs 'brel cher mi mthong / /ze'u ltag dang ni rjes su 'brel/ /phrag gang ze 'dab 'brel zhing yangs/ /sha rgyas tshigs 'brel mnyam zhing sra/ /sog
[\[176b.6\]]pa sha rgyas rab tu 'brel/ rta la bsngags par 'gyur ba yin/ /ba ha zlum zhing sha rgyas la/ /gtsug med shin tu brtan pa dang / /yangs shing dbugs ni rgyu ba dang / /mthong bar gyur na bsngags pa yin/ /dpung rgyab zlum zhing rgyus pa rtsa/ /mi mngon tshigs
[\[176b.7\]]dang sha snyoms la/ /sha ni cung zad mtho bar snang / /de ni shin tu bsngags pa yin/ /dpung pa sha rgyas ring ba dang / /sra zhing zlum la drang zhing mnyam/ /rim gyis phra bar gyur pa dang / /tshigs ni legs par 'brel ba bzang / /pus mo dag ni rab mnyam
[\[177a\]]
[\[177a.1\]]zlum/ /tshigs sam tshigs ni mi mngon dang / /mdzes zhing rtsa ni mngon pa dang / /'gro tshe gug par bde na bzang / /che drang ring zhing shin tu zlum/ /shin tu sha srab ma yin ma 'khregs/ /rtsa rgyus dag ni mi mngon la/ /nad med pa ni rta la
[\[177a.2\]]bsngags/ /tshe'u rtsub cing 'greng ba dang / /zlum zhing legs skyes thung ba dang / tshigs mi mngon zhing long mo dang / /sgrog mkhar ring por snang dang bcas/ /rkang dang 'brel mnyam zhing ring / /rta la bsngags par gyur pa yin/ /tshe'u che shin tu mnyam
[\[177a.3\]]zhing zlum/ /ring zhing zlum la mdzes pa dang / /dbus ni cung zad rkyong ba dang / /tshe'u spus g.yogs bsngags pa yin/ /rmig pa mtho zhing zlum pa dang / /shin tu sra zhing mthug pa dang / /za ma tog ltar zlum zhing mdzes/ /bong rmig 'dra na'ang bsngags
[\[177a.4\]]pa yin/ /de bzhin sgros ni ma gas shing / /rno zhing mi gug zegs pa med/ /kha dog du ma'am kha dog gcig /khra bor gyur pa med na bzang / /dbus ni shin tu zab pa dang / /rmig mthil rdo leb ltar sra zhing / /sbal mtshams legs par skyes pa
[\[177a.5\]]ni/ /mdzes pa dag dang ldan pa dang / /sbal pa bub cing gsal bar mngon/ /mtshams ni legs par dod pa dang / /nye 'khor mnyam zhing 'jam pa dang / /rkang pa'i nad dang bral ba dang / brtan zhing ljan ljin med pa dang / /kha tog snum pa bsngags pa
[\[177a.6\]]yin/ /ze'u'i sha ni rgyas pa dang / gtsug med pa ni ni bsngags pa yin/ /sga 'og mnyam zhing yangs pa dang / /rgyab ni mtheb sor tsam gyis dma'/ /sgal tshigs cung zad mtho ba dang / /sha yis rgyas na bsngags pa dang / /rtsib ma gug cing lcang lcong
[\[177a.7\]]med/ /mi mngon rab tu mnyam zhing sla/ /phrag gong rgyas par khyab gyur cing / /mnyam zhing 'jam na bsngags pa yin/ /gsus khyim zlum zhing yangs pa dang / /ri dgas kyi ni dbyibs 'dra zhing / /bu ga med la thung zlum chu/ /dgu snyoms pa ni bsngags pa
[\[177b\]]
[\[177b.1\]]yin/ /ong do mnyam zhing zlum pa dang / /dbyibs ni legs bar gyur pa dang / /mjug do shin tu rgyas min zhing / /ha cang zhum pa yang ma yin/ /rgyab gzhung bas ni mthon bzang / /sra zhing zlum la rgyus mi mngon/ /gsal zhing rim gyis mdzes par gnas/ /
[\[177b.2\]]shin tu thung dang ring ba min/ /gdong gi tshad dang mnyam pa dang / /mjug ma dang legs 'brel ba bzang / /rta yi rnga ma spu ring zhing / /mnyam sa kha dog gcig pa dang / /mnyen zhing snum par gyur ba ni/ /rta la shis bar bshad pa yin/ /mjug tsos shin
[\[177b.3\]]tu mtho ma yin/ /shin tu gyes dang 'bus pa'ang min/ /lus dang rjes mthun tshad dang ldan/ /de lta bu dag bsngags pa yin/ /rkub ni zab cing zlum pa dang / /dbyibs legs phyi rol gnyer ma med/ /gang gis rta sbangs legs gtod pa/ /de ni rab
[\[177b.4\]]tu bsngags pa yin/ /brla nad shin tu yangs min zhing / /dog par gyur pa min na bsngags/ /rlig pa do mnyam legs 'brel skyes/ /spu ni med par gyur pa dang / /dbus ni bil ba tsam zhig ni/ /shin tu ni 'phyang gyur pa bsngags/ /mtshan ni rtsa
[\[177b.5\]]sdom rim gyis phra/ /'jam zhing myur du ldang ba dang / /spubs yangs pas ni g.yogs pa dang / /kha zhing shin tu phye zhing zlum/ /gting ring kha dog gcig ldan pa'i/ /rta ni bsngags par 'gyur ba yin/ /dpyi mgu la mnyam zhing dbyibs legs la/ /
[\[177b.6\]]pags srab spu ni legs pa bzang / /rkub tshos sra zhing legs par 'brel/ /rtsa rgyus dag ni mi mngon bzang / /dbyi ni legs par 'byor pa dang / /legs par rdzogs gyur pa dang / /yangs shing dkyus ni ring ba dang / /pags pa srab la sha rgyas
[\[177b.7\]]bzang / /rje dar snyoms shing dbyibs legs dang / /rim gyis phra bar gyur pa dang / /shin tu phra ba'i rus pas khyab/ /rta ni bsngags par 'gyur pa yin/ /che drang pa sogs lus stod ni/ /ci 'drar ro smad de bzhin du/ /mtshan nyid thams cad bshad
[\[178a\]]
[\[178a.1\]]bar bya/ de yi 'og tu rgod ma yi/ /lus kyi phyogs kyi mtshan nyid dag /gang dag yin pa bshad par bya/ /de yi mtshan ni mnyam che gsal/ /legs par bltams shing legs par 'dzag /bu ga che zhing grwa mtshams che/ /ring zhing mtshan ni
[\[178a.2\]]rgya phyed la/ /mngal gyi nyes pa dang bral ba/ /de yi mo mtshan de 'dra bsngags/ /nu ma zlum zhing rgyas pa dang / /shin tu 'phyang ba ma yin dang / /'o ma skyon med legs par rgyas/ /rgod ma rab tu bsngags pa yin/ /nu sor mnyam zhing zlum pa dang / /bu ga legs
[\[178a.3\]]shing 'o ma rgyas/ /shin tu 'dus min gyes pa'ang yin/ /mthug cing brtan la legs par skyes/ /shin tu 'byar min rab 'phyang min/ /rte'us 'o ma btung bde bsngags/ /lhag ma rgod ma'i yan lag kun/ /rta pho dang ni 'dra par bsngags/ /de lta mod kyi
[\[178a.4\]]gzugs mdzes pas/ /rgod ma'i gzugs ni bzang bar bshad/ /lus ni sbom por gyur pa yod/ /phra ba lta bur mngon pa yin/ /lus srab par ni gyur na yang / /rgod ma spu mdangs yod pa mngon/ /de 'dra'i tshul gyis lus kyi ni/ /dbyibs kyi bye brag shes par
[\[178a.5\]]bya/ /rgod ma rta pho 'dra ba dang / /rta pho rgod ma 'dra ba ru/ /gal te phyin ci log ci snang / /dgos pa'i 'bras bu 'byin mi 'gyur/ /lus che mdangs ni bzang ba dang / /legs par skyes zhing tshad dang ldan/ /gzi brjid yan lag dbyes pa dang / /yan lag
[\[178a.6\]]cha ni snyoms pa dang / /gtsug 'khyil dge zhing gzi mdangs dge /dri bzang yan lag mi sdug med/ /lus rgyas 'gros ni bzang ba dang / /'jigs med gnas gsum yangs pa dang / /tshad mnyam dbyibs ni legs pa ste/ /gang zhig de 'dra'i lus ldan
[\[178a.7\]]pa/ /bdag po'i grags dang rigs dang nor/ /rnam par 'phel bar 'gyur ba yin/ /yon tan phyin ci log ldan pa/ /bdag po'i don rnams nyams byed yin/ /sha li ho tra'i mdo'i gnas las yan lag thams cad kyi mtshan nyid kyi le'u ste dgu pa'o// //
[\[178b\]]
[\[178b.1\]]dka' thub bsam gtan chen po yis/ /gzi byin gsal gyur drang srong la/ /blo dang ldan pa lags thos kyis/ /sngar bshad pa ni dris gyur pa/ /khyod kyis phyogs bstan gsungs mod kyi/ /bshad pa dag ni ma gsungs pas/ /bstan pa rnams kyi bshad
[\[178b.2\]]pa ni/ /legs ldan gsung bar mdzad ba'i rigs/ /bstan pa bshad pa dang bcas pa/ /bu yis bskul bas smras pa ni/ /mid pa srol gong dang 'brel bas/ /ro 'dzin lcer ni shes par bya/ /de yi steng ni rkan yin te/ /ma rkan lce 'og yin par bshad/ /'gram
[\[178b.3\]]so 'gram pa las skyes pa/ /ldang ba'i so ni yin par bshad/ /de las gzhan pa mdun gyi so/ /bcu gnyis mtshan mar ldan pa yin/ /de rnams kyi ni dbugs gnas pa/ /steng 'og bzhi ni mche ba yin/ /steng 'og gi ni so 'gebs pa/ /gnyis po mchu ni
[\[178b.4\]]yin par bshad/ /mchu mtha' yi ni ngos gnyis na/ /'gram pa'i dbus chung kha 'gram yin/ /ya mchu'i steng na sgros yod de/ /de yi steng gi mchu lhag yin/ /ma mchu'i 'og ma ko sko ste/ /de ltag 'gram pa yin par bshad/ /sna gong mig gnyis bar mtshams
[\[178b.5\]]gdong / /gdong gi yan lag sna khung gnyis/ /gdong gi ngos gnyis mkhur tshos yin/ /de bar dma' ba mchi ma'i stan/ /de dag rnams kyi gong na mig /mig 'bras 'gegs pa mig mchu yin/ /mig mtha'i dkar po mig sprin yin/ /de dbus la zlum nag
[\[178b.6\]]mthong mig yin/ /mthong mig nag po zlum po'i dbus/ /phra zhing dang ba mig rgyal bong / /mig ltag gnyis ni mig gi skyu/ /de steng smin ma gnyis yin no/ mig gi rgya ba ni mig zur te/ /nang gi mtshams ni mig phugs yin/ /smin ma gnyis re dpral ba
[\[178b.7\]]ste/ /dpral ba'i steng gi dpral mtshams yin/ /de steng spyi bo yin par bshad/ /rna ba'ang gnyis par glad pa ste/ mig zur mig 'gram bar mur gong / /mur gong rna ba'i bar mur 'gram/ /mkhur tshos gnyis kyi rgyab za yung / /de gnyis phyi rol
[\[179a\]]
[\[179a.1\]]'gram glad yin/ /'gram pa srol gong gnyis kyi bar/ /lkog ma zhes ni bya bar bshad/ /rna ba gnyis kyi steng dang rgyab/ /rna ltag dang ni rna mchan yin/ /mgo dang phrag so'i bar ske mgrin/ /ske mgrin phrag so'i ltag ske rtsa/ /de steng rngog
[\[179a.2\]]g.yab yin par bshad/ /rngog mtha' rna ba'i bar phum phum/ /rngog g.yab mtha' ni ze'u ltag ste/ /de yi rgyab ni dang ru yin/ /dang ru'i 'og ni nam tsong zhes/ /rta rnams la ni bshad pa yin/ /ze'u ltag ni 'og ma nyid/ /ze'u yin par shes par bya/ /ze'u'i rjes
[\[179a.3\]]thogs kho na la/ /sga 'og yin par shes par bya/ /de phan cad na sgal tshigs dang / /rgyab nyid yin par shes par bya/ /ze'u'i so gnyis phrag so ste/ /phrag so'i rtsa ba dpung mgo yin/ /lkog ma dang ni srol gong bar/ /mid pa'o de 'og srol mdud yin/ /mid
[\[179a.4\]]'og lag par brang yin te/ /de rjes lag 'og bar snying ga /de 'og dpung sna dpung pa yin/ /dpung pa'i nang ni mchan khung phan/ /rgyab kyi cha ni dpung rgyab yin/ /de 'og pus mo gnyis kyi ltag /pus gong dang ni lag ngar gnyis/ /pus mo'i 'og tu chig grang
[\[179a.5\]]ste/ /de 'og chig grang phra mo yin/ chig grang sdom pha'i bar na ni/ /chig grang nang ste de ngog gi /mdun gyi cha ni tshe'u gdong yin/ /rgyab ni tshe'u spur shes par bya/ /de'i ltag de ni sgrog mkhar yin/ /de'i yang 'og na yod pa yi/ /tshe'u che zhes ni bya bar bshad/ /
[\[179a.6\]]de'i 'og rmig pa'i mtshams yin la/ /de yi 'og tu rmig pa yin/ /rmig pa'i mtha' ma rmig sgros yin/ /rmig ba'i 'og ni rmig mthil te/ /rmig mthil nang mtha' sbal pa'i mtshams/ /rmig mthil dbus ni sbal pa yin/ /dpung mtha'i mgo na snying yod de/ /
[\[179a.7\]]de yi ngos ni rtsib logs yin/ /rtsib logs 'og tu dku yin la/ /de yi steng ni sga 'dab yin/ /sgal tshigs kyi ni cha dag gi /mtshams ni ro smad yin par bshad/ /rus pa gsum ni 'dus pa yi/ /sum mdo 'jug do yin par bshad/ /mjug do'i 'og tu ong
[\[179b\]]
[\[179b.1\]]do ste/ /de rjes rnga rtsa yin par bshad/ /de yi ngos gnyis dbyi steng yin/ /dpyi steng 'og ni ri hi ni/ /bar na rnga ma rnga snying bcas/ /de gnyis 'og ni brla dpyi'i mtshams/ /rnga rtsa'i 'og ni rkub yin la/ /de yi ngos gnyis rkub tshos yin/ /de yi 'og ni 'breg
[\[179b.2\]]yin la/ /de dag bar ni mjug srub yin/ /brla yi yang na rlig pa ste/ /rlug pa dang 'brel mtshan yin no/ /de gnyis mdun na rmong kha ste/ /rmong kha snying de'i dbus lte ba/ /dku yang bar na gnas pa yin/ /dku na lte ba'i bar na rgyu/ /rgyab dar dku yi bar ran
[\[179b.3\]]'dra/ /ran 'dra'i 'og ni sdu gu mig /de yi pha rol dpyi yin te/ /de yi 'og na brla yin no/ /de yi yang 'og brla phra mo/ /de yi 'og ni rje rang yin/ /de 'og sre long chig grang yin/ /lhag ma ro stod rjes 'brangs te/ /thams cad nye bar dbye bar bya/ /sha
[\[179b.4\]]li ho tra'i mdo'i gnas las bstan pa rnams bshad pa ste le'u bcu pa'o// //rta yi tshe yi rig byed mkhan/ /drang srong mgyogs 'gro'i gnyen gyur pa/ /sha li ho tra dbang thul la/ /mdza' las rgyal gyis yongs dris pa/ /rta yi tshul gyi de nyid
[\[179b.5\]]mkhyen/ /tshad ni rnam pa du ru bshad/ /mi sdug gzhal min gang zhig lags/ /sdug cing gzhal bzod gang zhig lags/ /yan lag nying lag shes pa dang / /grangs nyid kyi ni bye brag rnams/ /bdag cag blo gros zhan pas na/ /legs ldan khyod las
[\[179b.6\]]mnyan par 'tshal/ /de skad smras tshe slob dpon gyur/ /drang srong dam pas slar smras pa/ /ji skad bstan pa 'di mnyan nas/ /mdza' las rgyal gyis bzung bar gyis/ /sgur zhing gdong dang ske pa zhum/ /'khums dang shin tu rgyas drags dang / /'dug dang dbang po
[\[179b.7\]]yul gyi gnas/ /de bzhin brang ni 'phyugs pa dang / /rked pa skrongs bar gyur pa dang / /zhin tu dma' dang shin tu mtho/ /gang zhig lus stod shin tu che/ /de bzhin rgyab ni lhag par dma'/ /lus ni shin tu mi snyug dang / /de bzhin rked pa zhum pa ste/ /mi sdug
[\[180a\]]
[\[180a.1\]]rta ni bcu po 'di/ /gzhal min yin par shes par bya/ /stobs ma nyams shing mdzes pa yi/ /lus ldan rta ni bco lnga pa/ /lus kyi chu zhing legs gnas shing / /gnas kyi cha ni ma 'phyugs pa/ /tshod shes pa yi gzhal bya yin/ /
[\[180a.2\]]gzugs ngan nam yang mig zhal lo/ /ske mgrin lus ni cha mnyam zhing / /rnga snying mgo dang mnyam pa dang / /ong do dang ni brang zheng mnyam/ /pus mo'i tshe'u mnyam pa dang / /dpangs dang zhing gi tshad dang ni/ /legs pa snyoms par gyur ba'i rta/ /de 'dra'i tshad dang ldan
[\[180a.3\]]pa dag /cha mnyam yin par shes par bya/ /rta ni lus kyi cha mnyam pa'i/ /tshad ni rnam gsum mnyan par gyis/ /rta mchog gi ni dpral ba la/ /sor ni bcu gnyis yod par bshad/ /rna ba sor drug yin zhes bya/ /so dag sor ni phyed dang gnyis/ /mig ni sor
[\[180a.4\]]gsum shes par bya/ /mche ba'i dbangs ni sor gnyis yin/ /mgo bo sor ni nyi shu brgyad/ /phum phum gnas ni dpangs sor gsum/ /rta mchog gi ni chu ru ni/ /sor brgya rtsa bzhi nyid yin no/ /ske mgrin sor ni sum cu ste/ /ze'u ltag sor ni drug yin la/ /
[\[180a.5\]]rgyab ni sum cur shes par bya/ /or do gdong pa dag dang mnyam/ 'breg ni sor ni bcu yin te/ /'di ni chu yi tshad du bshad/ /rlig pa bil ba bzang po yi/ /tshad tsam yod par shes par bya/ /rta mchog gi ni mtshan dag la/ /sor ni bcu drug yin zhes bya/ /
[\[180a.6\]]phrag so sor ni nyi shu drug /dpung mgo nyid ni sor bcu yin/ /dpung pa nyi shu rtsa bzhi ste/ /pus mo'i tshigs ni sor drug pa/ /tshe'u spu sor drug yin zhes bya/ /chig grang dkyus su sor bcu drug /tshe'u tshe sor ni drug pa yin/ /rmig pa'ang de dang mnyam pa yin/ /
[\[180a.7\]]rked pa'i dbus kyi zheng gang yin/ /dpangs ni de dang mnyam pa yin/ /tshad ni rta mchog dag gi yin/ /de nas bar ma'i bshad bya ste/ /dpral ba'i tshad ni sor bcu yi/ /gdong pa sor ni nyi shu drug /mig la sor ni phyed dang gsum/ /phum phum gnas kyang de dang
[\[180b\]]
[\[180b.1\]]'dra/ /so la sor gcig bzhi cha gcig /mche ba sor gcig bzhi cha gsum/ /rna ba'i dpangs su sor lnga ru/ /rta ni bar ma'i yin par bshad/ /ske mgrin nyi shu rtsa bdun du/ /bstan bcos rtogs par shes par bya/ rngog mtha' sor ni lnga ru bshad/ /rgyab ni ske mgrin
[\[180b.2\]]dag dang mnyam/ /'breg la sor ni bdun yin te/ /ong do nyi shu rtsa drug yin/ /bar ma 'di yi chu ru ni/ /sor ni dgu bcu rtsa gnyis yin/ /mgo bo sor ni nyi shu drug /'di yi rnga snying de dang mnyam/ /bar ma rlig ba'i tshad dag ni/ /bil pa 'bring po tsam yin no/ /
[\[180b.3\]]bar gyi mtshan gyi tshad dag ni/ /sor ni bcu bzhi yin par bshad/ /dpangs su sor ni bcu dgu dag /'di la bsngags bar gyur pa yin/ /phrag sor sor ni nyi shu lnga/ /dpung mgo sor ni brgyad yin no/ /dpung pa sor ni nyi shu gsum/ /pus mo tshe'u dang mnyam pa
[\[180b.4\]]yin/ /chig grang sor ni bcu bzhi ste/ /tshe'u spu sor ni lnga pa ste/ /tshe'u tshe'ang sor ni lnga pa ste/ /rmig pa'ang de dang 'dra bar bshad/ /rta yi tha ma dag gi tshad/ /dpral ba sor ni brgyad yin te/ /mgo bo sor ni nyi shu bzhi/ /mig ni sor gnyis yin shes bya/ /
[\[180b.5\]]phum phum gnas kyang de dang 'dra/ /mche ba sor ni phyed dang gnyis/ /so yi dpangs su sor gcig yin/ /rna ba'i dpangs ni sor bzhi ste/ /skra 'gram nyi shu rtsa bzhi ste/ /rngog mtha' sor ni bzhi yin no/ /rgyab ni ske ba nyid dang mnyam/ /'breg gi tshad ni sor bzhi
[\[180b.6\]]ste/ /ong do sor ni nyi shu bzhi/ /chu ru sor ni brgyad cu yin/ /mgo bo nyi shu rtsa bzhi ste/ /rnga snying dag kyang de dang mnyam/ /rlig pa bil ba chung ngu tsam/ /pho mtshan sor ni bcu gnyis yin/ /rta ni tha ma'i dpangs su ni/ /sor ni brgyad cu yin par bshad/ /phrag
[\[180b.7\]]so sor ni nyi shu bzhi/ /dpung mgo 'di yi sor drug yin/ /dpung pa sor ni nyi shu gnyis/ /pus mo sor ni bzhi yin la/ /rta ni tha ma'i chig grang gi /dpangs ni sor bcu gnyis yin no/ /tshe'u spu'i gnas ni sor bzhi ste/ /tshe'u tshe'i rmig pa de dang 'dra/ /de ltar
[\[181a\]]
[\[181a.1\]]chu yi tshad bshad pa/ /chu ni ci bzhin gzhag pa yin/ /ro stod kyi ni dpangs gang yin/ /'og nas rngog mtha'i bar du gzhal/ /ro smad mjug do'i mtshams nas ni/ /'og nas steng du de bzhin gzhal/ /de ltar dpangs su gzhal nas
[\[181a.2\]]ni/ /bstan bcos mkhas pas bya ba yin/ /rnga snying rtsa nas mig zur gyi/ /bar du chur ni gzhal bar bya/ /dpyi steng mjug to dpyi mgul dang / /brla dpyi'i mtshams ni gang yin pa/ /mchog dang bar ma tham la'ang / /phrag so dang ni mnyam pa yin/ /rje ngar daphyi yi
[\[181a.3\]]ba ha las/ /sor gcig gis ni chung bar bshad/ /spu ra pus mo'i tshad las ni/ /sor gcig lhag par shes par bya/ /chig grang la sogs sngar bshad pa/ /phyi rkang gi yang de 'drar ldan/ /nas rgyas kyi ni ltog shibs pa'i/ /zheng ni sor du shes par bya/ /
[\[181a.4\]]la la mthe bo'i tshigs kyi zheng / /sor yin par ni 'chad par byed/ /gzhan dag skyes bu ran pa yi/ /lag sor gyi ni gung mo yi/ /tshigs ni dbus ma'i nang dag la/ /sor min par ni 'dod pa yin/ /rta gzhan gang dag yod pa dag /tshad 'di yis sna gzhal
[\[181a.5\]]bar bya/ /de ltar mchog dang bar ma dang / /tha mar gyur pa'i rtag sum la/ /tshad ni rnam pa gsum dag gis/ /gzhal bar 'di ni bshad pa yin/ /de ltar chu zheng tshad ldan pa'i/ /lus dang ldan pa gang zhig yin/ /lus dang 'tshams par sha rgyas shing / /rkang pa
[\[181a.6\]]sra la mtshan dang ldan/ /yan lag gsal zhing mnyan pa dang / /lus snyoms sha ni mkhregs pa dag /bkra shis dbal skyed dge ba dang / /'dod pa thams cad sbyin byed yin/ /sha yi ho tra'i mdo'i gnas las tshad gzhal ba'i le'u ste bcu gcig pa'o// //
[\[181a.7\]]de nas gzhan yang yan lag bcu'i/ /cha yi le'u bshad par bya/ /dang po'i gnas ni dpral ba yin/ /mthar thug tshad du bshad pa yin/ /gnyis pa dpral ba'i steng gi ni/ /glang ba la ni brten pa yin/ /gsum pa ske 'grin phrag so yi/ /lus kyi phyogs ni yin
[\[181b\]]
[\[181b.1\]]par bshad/ /nam tshor ze'u'i ltag ze'u/ /dpung mgo bzhin phrag so dang / /sog pa'i gnas ni gang yin pa/ /bzhi pa dag ni yin par 'dod/ /lus kyi ro stod cha mnyam dang / /dpung sna la sogs lnga bo yin/ /snying ga lag 'og rtsib logs dang / /sga 'og dang
[\[181b.2\]]ni rgyab nyid ni/ /rta yi gnas ni drug pa yin/ /sgal tshigs dang ni lto ba dang / /mtshan gyi nye 'khor gang yin dang / /rgyu dang mi rgyu gang yin rnams/ /gnas ni bdun pa dag tu bshad/ /ong do'i phyogs na gang yod dang / /brlag nyis dang ni bcas pa dag /de
[\[181b.3\]]dag gnas ni brgyad pa yin/ /dpung pa dpung rgyab pus mo dang / /rkub tshos dpyi mgul dpyi mtshams dang / /rje ngar dang ni bcas pa dang / /gnas ni dgu pa yin par 'dod/ /pus mo rje ngar man chad ni/ /gnas ni bcu ba zhes bya'o/ /dge ba'am yang na mi dge
[\[181b.4\]]ba/ /thams cad kyang ni mtshon par bya/ /gnas skabs cha yi 'bras bu dag /de yi rtag tu brjod bya min/ /de bzhin gnas kyi dbye ba yi/ /rta yi tshad la sogs pa'ang bshad/ /gnas shes ba yi gnas rnams ni/ /rtogs par byas la'ang 'bras bu brjod/ /
[\[181b.5\]]tshe dang na tshod cha rnams ni/ /gnas las shes par byas te bstan/ /mtshan nyid ldan na 'bras bur bcas/ /go bzlog pa ni 'bras bu med/ /mtshan nyid gnas ni 'khrugs pa las/ /'bras bu khyad par 'phags par 'gyur/ /mdog dang gzi mdangs snying stobs dri/ /
[\[181b.6\]]ci bzhin dus su 'bras bu ster/ /lus kyi 'gros dang skad dang ni/ /rtag tu 'bras bu 'byin pa yin/ /thig le dang ni gtsug gi ni/ /gnas skabs cha ni 'di las byung / /sha li ho tra'i mdo'i gnas las yan lag bcu'i cha dbye ba'i le'u ste bcu gnyis pa'o// //
[\[181b.7\]]legs thos thos pa phun tshogs pas/ /sha li ho tra la dris pa/ /mi sdug ci ltar shes par gyis/ /ji bzhin sdug pa ji lta bu/ /dman dang de bzhin mi dman dang / /yan lag tshang dang mi tshang dang / /gzhal bya nyid dang gzhal min dang / /gso sla gso dka' ji lta bu/ /
[\[182a\]]
[\[182a.1\]]de ltar bu yis dris pa dang / /sha li ho tras slar smras pa/ /so so'i mtshan nyid ci 'dra ba/ /de dag khyed la bshad par bya/ /gang yang lus kyi dbyibs legs shing / /rtsa rgyus snang bar mi 'gyur dang / /chu zheng tshad dang ldan pa dang / /sha ni gnas
[\[182a.2\]]dang 'tshams par skye/ /lus snyoms gsum pa chung ba dang / /yid dang mig ni dga' byed pa/ /ro smad mnyam zhing zlum pa dang / mdzes shing dbyibs ni legs gnas dang / yan lag nying lag rdzogs pa dang / /yan lag kun gyi dbyibs legs dang / /nying lag
[\[182a.3\]]rnams ni mi sdug dang / /mgyogs shing mnyam dang ldan pa dang / /des shing stobs dang ldan pa dang / /na tshod gzhon zhing 'gros che dang / /ske mgrin phrag so brang gi phyogs/ /sha rgyas tshad dang ldan la sogs/ /'di dag gzhal bya cha mnyam dang / /gso sla mi sdug
[\[182a.4\]]med pa yin/ /de las bzlog par gyur pa'i rta/ /gzhal bya'i las dag ma yin no/ /de lta'i mi sdug la sogs dang / /ldan pa'i rta ni gang yin pa/ /shing rta lam dang khal dang ni/ /rtsed mo'i gnas dang g.yul dag tu/ /las dang 'tsham pa ma yin pas/ /de phyir
[\[182a.5\]]de ni spang bar bya/ /de phyir bzang po shes byas la/ /de lta'i rta ni blang bar bya/ /de ltar blang 'os blangs nas ni/ /lhag ma spang bya rnam par spang / /tshong pa rnams la rta dag ni/ /bzang po blang bar gyur pa dang / /spris ma bshugs pa'i zho lta bur/ /lhag ma
[\[182a.6\]]snying po med pa yin/ /de lta mod kyi brtse ba yis/ /spang bya de yang tshong ba dang / /rta la brtse bar bya ba'i phyir/ /blangs te sbyin pa gtang bar bya/ /mtshan ni ngan par gyur na yang / /mgyogs shing rigs dang na tshod ldan/ /rgyal pos lhag gang rnams
[\[182a.7\]]dang ni/ /bram ze la ni sbyin par bya/ /ma ning rgan dang nad kyis nyen/ /nye 'khor gnas pa'i mi la sbyin/ /rlig pa med dang rlig gcig pa/ /rlig ser dang ni lus skems dang / /yan lag ma tshang gyur pa dag /nyung rum la sogs rnams la
[\[182b\]]
[\[182b.1\]]sbyin/ /g.yul du 'jug par mi nus pa/ /gar mkhan dang ni glu mkhan dang / /'khrus mkhan dang ni 'dreg mkhan dang / /de 'dra'i tshul ldan dag la sbyin/ /de la shin tu mi sdug pa/ /shin tu bzang ba mi sbyin no/ /shu la ka dang gzugs mi sdug /so mi sdug dang mi
[\[182b.2\]]srun pa/ /nye 'khor kyi ni pho nya sogs/ /drag shul byed pa rnams la sbyin/ /'gros chung ba dang sregs pa dang / /rkang ngan glas kyi nang mir sbyin/ /rta la gdug bar gyur pa ni/ /mtshams srung mtha' 'khor pa dag dang / /nyes pa cher bsten dag la sbyin/ /rang gi
[\[182b.3\]]yul du de mig zhag /de rnams rtog la mkhas pa ni/ /rgyal po'i drung du rtag par gzhag /de ltar rta ni rnam phye na/ /rgyal po'i 'byor pa 'phel 'gyur zhing / /yid ni dga' zhing mgu ba dang / /g.yul dang dgra las rgyal bar 'gyur/ /sha li ho tra'i mdo'i gnas las sdug
[\[182b.4\]]pa dang mi sdug pa rnam par phye ba'i le'u ste bcu gsum pa'o// //nyi ma 'char ka 'dra ba yi/ /drang srong tha la phyag byas te/ /legs thos kyis ni zas kyi tshad/ /rnam par brtag pa dris gyur pa/ /legs ldan mi la zas kyi tshad/ /bshad kyis rta la ci zhig 'tshal/ /
[\[182b.5\]]phyugs rnams dang ni khyad par du/ /rta la de gso ma mchis te/ /de rnams dbugs 'byin tsam gyis ni/ /zos shing bcas pa 'ju gyur la/ /phyugs ni lto bar grags pas na/ /de la tshad ni ci zhig bgyi/ /de skad legs thos kyis smras tshe/ /sha li ho tras slar smras pa/ /
[\[182b.6\]]blo gros bzang po nan tan du/ /shin tu 'dra pas kyang tshad tsam du/ /byin na dga' ba skyed byed cing / /tshod zin dug kyang bdud rtsir 'gyur/ /tshod ma zin na bdud rtsis kyang / /gsod par 'gyur ba nyid yin no/ /bde zhing gsol 'tsho byed pas/ /tshod zin 'jig rten ma dang
[\[182b.7\]]'dra/ /de med srog mtha'i 'jigs bskyed la/ /de dang ldan na gnas mchog 'gyur/ /rta ni mang du za bas na/ /tshad kyi dgos pa bden mod kyi/ /sman dang zas skom cho ga ni/ /'gro ngan bong bu la yang dgos/ /tshod ma zin na sman gyis kyang / /nad gzhan skyed par 'gyur
[\[183a\]]
[\[183a.1\]]yin la/ /tshod dang ldan pa byas pa yis/ /dug gis kyang ni nad 'joms so/ /rdzas dang 'ju stobs rdzas ci yang / /tshad ni rnam pa gsum la 'jug /snying dga' shugs ni ma bkag dang / /lto'ang shin tu mi gnod dang / /rtsib logs rnams
[\[183a.2\]]ni bde ba dang / /gsus pa tshim bar ma gyur la/ /bkres dang skom ni zhi ba dang / /dbang po rnams ni tshim pa dang / /dbugs rngub dbugs dbyung bde ba dang / /gnyid ni bde bar log byed dang / /stobs dang kha dog 'phel byed dang / /bde bar 'ju bar 'gyur ba dang / /
[\[183a.3\]]lus gzungs 'khrug par mi byed pa/ /tshod zin zos pa yin bar bshad/ /kha zas lci bas lto ba yi/ /phyed dam sum cha bkang ba bsngags/ /kha zas shin tu yang ba yang / /shin tu 'drangs par sbyin no/ /de ltar tshad las tshad min par/ /lhag pa'am chung par gyur
[\[183a.4\]]pa ni/ /stobs dang snying stobs blo dang ni/ /mdog dang dbang po la gnod byed/ /rlung ni 'gags pa'am sbyor bar byed/ /nad skyed byed pa'i mchog yin la/ /ro mi tsa zhing tshe thung dang / /mdangs med bkra mi shis par 'gyur/ /de bas rta rnams log pa yi/ /
[\[183a.5\]]zas la spyod lam bzlog par bya/ /'drangs drags par ni gyur pa las/ /nad gzhi thams cad 'khrug byed cing / /gsung dang pho ba'i nad skyes pas/ /rta ni de las bzlog par bya/ /ji tsam gyis ni lto ba'i me/ /'bar gyur de tsam sbyin par bya/ /tshad mi ldan par byin
[\[183a.6\]]pa yis/ /yang na drags pa'am chung bar 'gyur/ /rdzas ni chu skyes rlan can dang / /skam par skye ste gsum du 'dod/ /de dag tshad mi ldan par ni/ /bza' ba'i bya ba'ang tha dad do/ /mar dang sbrang rtsi mnyam zas sogs/ /tshad mi ldan dang 'dra ba yi/ /zas kyi
[\[183a.7\]]smos kyi skom mam ni/ /snum mam rtswa yi tshod dang ni/ /grang lhags 'dren pa drags pas kyang / /tshad mi ldan par gnod pa skyed/ /de bas spyi dang khyad par gyi/ /tshad ni nga yis bshad par bya/ /'ol ma se bzhi ma sha bzhi/ /de bzhi la ni shan ste/ /de
[\[183b\]]
[\[183b.1\]]bzhi la ni su ba sna/ /de nyid zho gnyis zhes bya'o/ /de bzhi la ni srang gcig ste/ /de bzhi la ni phul du bshad/ /phul bzhi la ni bre gang yin/ /de bzhi la ni bre bzhi ste/ /de bzhi la ni dro na yin/ /'di ni spyi yi tshad yin la/ /gsher rdzas la ni nyis
[\[183b.2\]]'gyur bya/ /snum ni tshad kyi phyed du bya/ /ak+Sha lag pa'i mthil la sogs/ /zho gnyis kyi ni ming yin no/ /srang phyed ming ni a smur bcas/ /srang gcig udum+W+'a rar bshad/ /srang gnyis khyor gang zhes byar bshad/ /de gnyis la ni gnyis par bshad/ /
[\[183b.3\]]de la rtswa skam dag las srang / /brgyad brgya ta la ran pa yin/ /rlon pa de'i 'dab snye mar bcas/ /bzhi brgya nyin mtshan gcig la ran/ /thug sogs la ni bre bzhi tsam/ /bza' skam bre ni phye dang gnyis/ /snum las phul gang btung ba ni/ /bre gang sbyin par shes
[\[183b.4\]]par bya/ /sbrang rtsi las ni phul gang sbyin/ /bur ma las ni srang brgyad sbyin/ /hwags dang kha ra gang yin pa/ /srang ni bcu yi tshad du sbyin/ /sna sman khu ba phul gang ste/ /snum gyi sna sman de yi phyed/ /du bas bdug la zho drug ste/ /du ba drag po zho gnyis tshad/ /
[\[183b.5\]]sman kha'i gong bu srad bzhi dag /bad kan nad la sbyin par bya/ /rta la dgongs ka btung bar ni/ /chang ni bre gang blud par bya/ /rta rnams la ni phye ma'i sman/ /btags pa srang gnyis sbyin par bya/ /zas dang snum ni mnyam byin tshe/ /skom du chang ni blud par bya/ /
[\[183b.6\]]rta la lan tshwa srang lnga yi/ /tshad du bar tu sbyin par bya/ /lus kun bsku byug bya ba yang / /snum ni bre dang sbyar bar bya/ /rna bkang la yang snum dag ni/ /srang gnyis nye bar gzhug par bya/ /bsku ba'i snum la sman las ni/ /srang brgya phye mar btags pa gzhug /
[\[183b.7\]]phye las bre ni do dag dang / /de ru bu ram srang brgyad gzhug /mar las phul do bsres pa yi/ /skyo ma dag ni sbyin par bya/ /chu skyes sha ni srang lnga bcu/ /rlan can sha ni srang bdun cu/ /skam pa'i sha ni srang dgu bcu/ /sha yi kha zas tshad yin no/ /khrag bre do la rgyam
[\[184a\]]
[\[184a.1\]]tsha ni/ /srang gnyis nye bar gzhug bya zhing / /snum yang srang gnyis bcug pa ni/ /khrag zad pa la sbyin par bya/ /mas gtong ba la bre gang tsam/ /dum bu gsum du byas te gtong / /btags ba las ni srang gsum tsam/ /srang re ru ni
[\[184a.2\]]bcad de gtong / /'jam rtsi phul bzhi gtang bar bya/ /'jam rtsi'i gong ma phul gang gtong / /mar la 'jam rtsi gtong ba ni/ /phul do dag ni bya bar bshad/ /sman ni srang bzhi'i tshad dag ni/ /chu srang sum cu rtsa gnyis bskol/ /bzhi cha lus par byas pa
[\[184a.3\]]dag /'di yi sman khu yin par bshad/ /chu sman bcu drug 'gyur nang du/ /bskol ba'i sman ni srang brgya gzhug /snum yang srang brgya bcu gnas ni/ /bzhi cha cha gsum bsrub par bya/ /der ni snum gyi bzhi cha yi/ /sman phye bcu ga la lde gur bya/ /de la
[\[184a.4\]]sha khu 'o ma ni/ /chu yi bzhi cha gzhug par bya/ /bskol chu sman dang sbyar ba yang / /zhag lon pa ni sbang bar bya/ /bu ram bsil du 'dod pa dang / /bsregs na sgra mi 'byung ba yi/ /mtshan ma de dang dang bar ni/ /snang na thob la dbog par bya/ /de ni tshos
[\[184a.5\]]pa yin ba'i phyir/ /snum de slar ni bab par bya/ /de ni btsags par gyur na ni/ /yon tan lhag par 'gyur pa yin/ /snum zhing dang bar 'gyur pa dang / /gsal bar gyur na mkhas pa yis/ /snum de mdog ni phyin pa'i phyir/ /tshos pa yin par shes
[\[184a.6\]]bar bya/ /de 'dra nang kun 'joms byed yin/ /ma tshos chu dang 'dres pa dang / /tshos drags nag por gyur pa ni/ /nad kun 'khrugs bar byed pa yin/ /rma dang sna sman 'jam rtsi la/ /'jam par tshos pa gtang bar bya/ /bsku la tshos drags btung ba la/ /bar
[\[184a.7\]]ma tsam ni bsngags pa yin/ /mtshos snum ni nad skyed la/ /tshos drags phan pa med pa yin/ /legs par tshos pa'i snum dag ni/ /rta yi nad ni 'jig byed yin/ /rlung mkhris bad kan sel ba'i snum/ /btung dang bsku dang sna sman dang / /rma dang 'jam rtsi
[\[184b\]]
[\[184b.1\]]las rnams te/ /rnam pa lnga la gtang bar bya/ /tshad 'di dag ni rta rnams las/ /mchog gi yin par shes par bya/ /bar mal ni bzhi cha dbri/ /tha ma la ni phyed dbri'o/ /so so'i zas skom cho ga dang / /sum gyi cho ga tha dad pas/ /nad rnams zhi ba nyid
[\[184b.2\]]'gyur gyi/ /kun la gcig ni bsngags ma yin/ /ut+pa la ni kha 'byed pa/ /zla ba'i 'od zer nyid yin la/ /nyi ma'i zer gyis pad+ma ni/ /kha 'byed par ni snang ba yin/ /tshad ni me stobs las shes bya/ /ji dga' sbyin par mi bya'o/ /me drod de yang
[\[184b.3\]]rnam bzhi ste/ /rno rtul mnyam dang mi mnyam pa'o/ /rno bas shin tu myur du 'ju/ /rtul bas dka' bas 'ju ba yin/ /ma snyoms pas ni 'ju mi snyoms/ /snyoms pas 'ju ba snyoms pa yin/ me drod rtul bas gzi mdangs mdog /dang po dang ni
[\[184b.4\]]'gros zhan 'gyur/ /me drod rno bas de rnams dang / /ldan zhing nad ni nyung bar 'gyur/ /me drod snyoms pas stobs mdog /nad med 'gros dang skad dang ni/ /dbang po bde ldan nad med 'gyur/ /me drod mi snyoms skad dang mdog /stobs chung
[\[184b.5\]]nad ni mang ba dang / /bde ba med par 'gyur ro zhes/ /sha li ho tras rjes su bstan/ /sha li ho tra'i mdo'i gnas la tshad kyi le'u ste bcu bzhi pa'o// //rta bres la ni legs gnas pa'i/ /drang srong chen po dbang po thul/ /me la sbyin
[\[184b.6\]]sreg byed brtson la/ /legs thos la sogs kyis dris pa/ /chod shis gang gi don 'gyur zhing / /gang gi yon tan skyon bshad pa/ /de yi zas kyi bya ba ni/ /lus dang des 'brel bka' stsol cig /de skad sha li ho tra la/ /drang srong dam pa bus
[\[184b.7\]]dris tshe/ /zas kyi sbyor ba drang srong che/ /mdangs dang ldan pas slar smras pa/ /zas kyi sbyor bas kha dog mdangs/ /mgyogs mdzes snying stobs dran pa dang / /'drangs dang sems ni dga' ba dang / /na tshod la ni 'jog pa yin/ /la la 'tsham dang mi
[\[185a\]]
[\[185a.1\]]'tsham dang / /zas kyi sbyor bas bde 'gyur ba'i/ /sbyor ba'i cho ga bshad par bya/ /bshad pa de ni mnyan par gyis/ /me drod chung dang yid mi bde/ /lto ba na dang dbugs mi bde/ /dub cing khal gyis nyen pa dang / /dug 'thungs ba dang skams pa
[\[185a.2\]]dang / /lam 'gro mtshan ni mi ldang dang / /dub la'ang kha zas mi sbyin no/ /stobs ldan lci ba'i kha zas ni/ /de la sbyin par mi bya'o/ /lam gyis nyam chung gyur stobs bri/ /rgan dang rab gzhon dbang nyam chung / /rtsa dang 'bras dang glo gcong can/ /zas sbyor rtag tu
[\[185a.3\]]bya bar rigs/ /gang tshe phyi dro'i dus su ni/ /skyes bu gsum po'i grib ma lhags/ /cung zad lhag pa'am mchang ba'am/ /zas sbyor bya ba'i dus yin no/ /'bras bre gang ni legs btsos la/ /de rjes cha dang bsre bar dang / /snum dang ldan par byas pa ni/ /byin na
[\[185a.4\]]legs par 'ju bar 'gyur/ /dang por snum dang ldan pa yi/ /rjes la lan tshwar ldan pa dang / /zas sbyor 'di ni skom dang dag /mi skyed legs par 'ju par 'gyur/ /zho dang kulang+tha'i khu ba/ /chang dang sbrang rtsi kany+dzi dang / /til mar bsres pas mnyen bya min/ /
[\[185a.5\]]khu ba gzhan dang bsre mi bya/ /kany+dzi dang ni sha khu'am/ /'o ma 'am yang na hwags dang ni/ /'di dag mnye ba sbyin bya zhing / /yang na til mar sbyar ba'ang rung / /zhag dang til mar mar sbyar ba/ /gsum po sbyar ba zhes bya'ang bsku/ /de la sha khu mchog yin te/ /de dang nye
[\[185a.6\]]bar bya ba yi/ /nas dang ma sha gro dang ni/ /drug cu pa yi sbyor ba gang / /de ni 'o ma'am sbrang rtsi'am/ /mar dang sbyar bas mnye bar bya/ /'di dag dang ni mnye ba'i tshe/ /de ru lan tshwa gzhug mi bya/ /rlung dang bad kan gyis nyen dang / /rta yi snum mang 'thungs pa dang / /
[\[185a.7\]]me drod chang dang mi snyams dang / /sbegs la lan tshwar bcas pa gtang / /mnye ba'i sbyor ba bya ba dang / /chang dang chang snying zho ga chus/ /lto ba'i ma zhu rnam sbyar zhing / /kha chu'i rgyun ni 'dzag par bya/ /khong pa'i srin bu yod pa la/ /ba gcin dang sbyar sbyin par bya/ /gang
[\[185b\]]
[\[185b.1\]]zhig rgan dang lud pa can/ /de la kha zas skam mi sbyin/ /de lta bus snum dang ni/ /bcas pa'i zas kyi sbyor ba bya/ /rta la zas ni sbyin pa ni/ /mgo bo gyen du legs bstan nas/ /zas zhi kham re bcad nas ni/ /myur min 'gor ba med par sbyin/ /nas thug mar dang
[\[185b.2\]]ldan pa'am/ /yang na tshag tshe mar gyis sbangs/ /rta rnams rtas byed dam pa yin/ /mkhris pa can la mchog tu phan/ /tshag tshe nas thug snum med pa/ /lan tshwa dang ni ldan pa ru/ /bca' lga btab par gyur pa ni/ /bad kan can la sbyin par bya/ /rgyam tsha dang
[\[185b.3\]]ni bcas pa dang / /ma sha ri la ma ra bcug pa/ /rlung nad can la phan mod kyi/ /de las mkhris pa skye ba bsrung / /sha rnams sna tshogs dag dang ni/ /bad kan can la chang blud cing / /mkhris pa can la 'o ma blud/ /rlung nad can la sha khu sbyin/ /mkhris pa
[\[185b.4\]]can la rab bsil ba/ /rlung nad can la dro 'jam tsam/ /cung zad dro 'jam bad kan can/ /zas dang skom ni sbyin par bya/ /rgud cing snum ni med pa dang / /yang shing tshad las chung ba ni/ /bad kan can la sbyin bya yi/ /kha zas snum pa'ang mi sbyin no/ /chu dron
[\[185b.5\]]gyis ni kha bkrus la/ /kha 'gram legs par bltas nas ni/ /mnyes la sna sman btang nas ni/ /de yi 'og tu 'dre ru gzhug /de yi mod la rtswa mo sbyin/ /khyad par du ni sngo mi sbyin/ /de tshe lam 'gro dub pa'am/ /chu rgal ba ni bsngags ma yin/ /zas sbyin
[\[185b.6\]]'og tu btung ba ni/ /chu bre phyed ni blud par bya/ /des ni drod skyed nad gzhi sel/ /legs par 'ju bar byed pa yin/ /mgyogs shing stobs dang ldan pa dang / /sha mkhregs dbang po brtan pa dang / /khal dang khur la sran che bar/ /zas de yis ni 'gyur ba
[\[185b.7\]]yin/ /rnying dang 'bu yis zos pa dang / /tshig dang du bas khyer ba dang / /g.yu las char gyis nyen pa yi/ /rtswa ni rta la mi bsngags so/ /skyon med pa ni nas bas kyang / /yi gar 'ong zhing zos pas sred/ /de nas rta yi 'tsho ba ni/ /rtswa yis nges par
[\[186a\]]
[\[186a.1\]]bsdus pa yin/ /ljang pa dga' zhing yi gar 'ong / /me drod gzi mdangs sred 'phel byed/ /de phyir rta yi ljang pa yin/ /zos na de 'drar 'gyur ba yin/ /ljang pa tshad ldan byin na ni/ /nad rnams skye bar mi 'gyur zhing / /rigs par ljang pa
[\[186a.2\]]byin pa yis/ /skyes zin nad kyang 'ju bar 'gyur/ /bong pa spu shel tsha ba gsum/ /byi dang ga dang dug mo nyung / /'bras btags chang dang sbyar ba ni/ /mdog dang che ni 'phel byed mchog /'o ma mar dang ma shar bcas/ /til btags sbyar ba zho can yin/ /
[\[186a.3\]]ma sha'i phye la lan tshwar bcas/ /stobs skyed byed pa gzhan dag gam/ /sA lu'i phye ma'ang sbrang rtsir bcas/ /bi da ri dang ldan pa ni/ /'o ma sbyar ba zhag gsum byin/ /stobs dang kha dog 'phel byed yin/ /zho dang skyur rdzas lan tshwa dang / /mar dang bcas
[\[186a.4\]]par dkrugs pa ni/ /nas dang sbyar byin lus zungs bzang / /stobs dang kha dog skyed byed yin/ /skams dang chu la rkyal ba dang / /rtswa ni sngon po dag dang ni/ /gang zhig kha zas mngar ba dang / /mar la sogs dang sbyar ba dang / /sha la sogs
[\[186a.5\]]bcas bsil ba ste/ /drug po 'phral du srog ster yin/ /'brog tu rtswa ni sna tshogs las/ /rtswa gcig la ni sred pa gang / /goms pas bsten pa yin zhes bya/ /ro yi goms pa zas sbyor las/ /de yi ro las shes par bya/ /bya ba'i sbyor bas lus
[\[186a.6\]]'phel 'gyur/ /gzhan gyis zos de gang bor dang / /gang zhig rtsa nas byung ba dang / /nang du rul bar gyur pa yi/ /rtswa ni shin tu stobs 'phrog byed/ /sha li ho tra'i mdo'i gnas las zas kyi sbyor ba'i le'u ste bco lnga pa'o// //gang zhig
[\[186a.7\]]zas sbyor sna tshogs kyis/ /'bad pa mang pos bsgrubs byas pa/ /mdzes pa zhes 'di grags pa 'di/ /ci 'dra rnam pa du zhig mchis/ /legs ldan de ni gsungs shig ces/ /de ltar legs thos kyis bskul to/ /sha li ho tra drang srong ches/ /go
[\[186b\]]
[\[186b.1\]]rims de ni slar smras pa/ /ljang pa zas dang skom rnams dang / /de bzhin mar dang snum tshogs kyis/ /sos par gyur tshe mdzes gyur te/ /de ni rnam pa lngar bshad do/ /brag bcas zhes bya dang po ste/ /gnyis pa rtsib logs 'gengs byed yin/ /gsum pa
[\[186b.2\]]stobs ni skyed pa ste/ /bzhi pa sha ni rgyas pa yin/ /lnga pa lud pa can zhes bya/ /de ltar rnam pa lngar bshad do/ /'di dag rnams kyi mtshan nyid ni/ /so sor bshad kyi nyan par gyis/ /mtshan dang rlig pa rmong ka dang / /rkub dang brang dang rtsa sbubs rnams/ /
[\[186b.3\]]khrag dang sha ni srab pa yis/ /mnyen zhing khrag gis rgyas 'dra ba/ /de ni khrag bcas mdzes la gnas/ /rta ni gdul sbyor dag la sbyar/ /yan lag sha ni 'jam po yis/ /cung zad g.yogs par gyur pa dang / /phrag so brang sogs sha skyes pa/ /
[\[186b.4\]]stobs ldan rtsib logs 'gengs byed yin/ /rked pa brla ni sha rgyas shing / /rtsib ma shas ni legs par khebs/ /stobs che na cung zad ma rdzogs pa/ /mdzes pa dang ni stobs skyes yin/ /'dir ni ji ltar dga' ba rung / /bzhon ba'i don du bshad par bya/ /
[\[186b.5\]]cu nus par ni bkol ba yang / /de ni nyam chung gis 'gyur ro/ /sha ni rgyas par gyur pa'i rta/ /bya ba kun la nus par ldan/ 'dregs par bcas shing mdzes dang bcas/ /dpa' zhing stobs ldan dpa' ba dang / /tshigs sus rtsib logs rked pa'ang / mjug
[\[186b.6\]]do dang ni shar nus zlum/ /ze'u nas rnga snying bar du ni/ /dma' zhing gang gi ri mo chags/ /sha ni shin tu rgyas gyur ba/ /sha ni shin tu rgyas gyur pa/ /de ni lud pa can zhes bya/ /mdzes pa 'di dang ldan pa'i rta/ /bya ba thams cad bde blag nus/ /sha rnams 'phyang zhing dbugs mi bde/ /
[\[186b.7\]]rngul dang dub pa'i shas che ba/ /khru sman legs par btang ba yis/ /'di ni nyam smad nyid du bya/ /de yan chad ni sha rgyas par/ /rta ni nam yang mi bya'o/ /tshil ni shin tu ches gyur pa/ /de yis las sbyor mi nus 'gyur/ /gso dka' pa yi nad ldan na/ /rigs
[\[187a\]]
[\[187a.1\]]pas legs par gso bar bya/ /zas kyi sbyor sogs spang ba dang / /rim gyis dbri zhing sbyar bar bya/ /nyams smad drags pa'am myur du ni/ /byas na ma goms dbang gis 'chi/ /me drod khong nas 'bar gyur la/ /rgyu ba'i lam ni tshil gyis bkag /
[\[187a.2\]]snum rnams byin par gyur pa ni/ /de ni nye bar rgyas par 'gyur/ /de bas bde ba drags pa dang / /nyams smad drags par mi bya'o/ /de dag gnyi ga drags pa yis/ /gsor mi rung ba nyid du 'gyur/ /grib ma 'dod dang skom dad che/ /lud pa dbugs mi bde bas nyen/ /
[\[187a.3\]]khu bzhi'i nad ni mang ba dang / /gcin mang bde ba med pa dang / /gang zhig bdag nyid sdug bsngal zhing / /nyam thag par ni 'gro gyur la/ /lam 'jug par ni mi nus pa/ /de ni grang drags tsha drags pa'i/ /bkres dang skom pa mi bzod
[\[187a.4\]]pas/ /mdzes 'dod rta ni skyid chos dag /shin tu drags par mi bya'o/ /bkol du med cing lus nyam chung / /gzi mdangs chung zhing stobs med la/ /las la sbyor bar mi nus pa/ /de ni mdzes bar mi 'dod do/ /sha li ho tra'i mdo'i gnas las mdzes pa'i le'u
[\[187a.5\]]ste bcu drug pa'o// //sha li ho tra drang srong mchog /legs thos kyis ni yang dris pa/ /gzugs ni gang dag nyid kyis na/ /rta ni gzugs sdug 'gyur ba lags/ /spyod pa dang ni mtshan dag ste/ /de ni bdag la lung bstan stsol/ /de nas rta yi mtshan
[\[187a.6\]]mkhas pa/ /sha li ho tras slar smras pa/ /rta yi yan lag nying lag gi /skyon med mtshan nyid mnyan par gyis/ /mtshan nyid sum cu drug ldan pa/ /gang gis de ni bsngags pa yin/ /rigs dang mtshan nyid nad med dang / /lus kyang smad pa med gyur pa/ /gang
[\[187a.7\]]la 'di bzhi yod pa yi/ /rta de bsngags par 'os pa yin/ /gang zhig dbugs ni cher 'byin cing / /mid pa srab par mngon pa dang / /sna yi sbubs ni mi mthug pa/ /rta ni rab tu bsngags pa yin/ /mchu ltag mnyam zhing zlum pa dang / /che bar gyur na bzang
[\[187b\]]
[\[187b.1\]]ba yin/ /ma mchu srab cing mnyen pa dang / /mi 'phyang na ni bsngags pa yin/ /so ni thams cad snyoms pa dang / /thags bzang dkar zhing nag mtho la/ /snum zhing srab par gyur pa dang / /mtshan nyid legs par ldan na bsngags/ /rkan ni srab cing gnyer ma chags/ /
[\[187b.2\]]zab cing dmar ba bsngags pa yin/ /lce ni srab bcing mnyen pa dang / /rtsa mthug rgya skyegs 'dra ba la/ /khyi yi lce dang dbyibs 'dra ba'i/ /rta ni bsngags par gyur pa yin/ /mgo bo phra min sbom pa min/ /lus dang 'tsham par gyur pa dang / /'gram glang che bar
[\[187b.3\]]gyur pa ni/ /bsngags par gyur pa nyid yin no/ /dpral ba mnyam zhing yangs la che/ /pags pa srab cing mi gyong la/ /dbus na gtsugs 'khyil gnas pa dag /gad yin de ni bsngags pa yin/ /rta yi mig ni mig mchu dag /srab cing legs gnas rdzi ma
[\[187b.4\]]srab/ /mig 'bras kyi ni mtha' ma dag /legs par dkar zhing dbus nag la/ /gang zhig gzugs kyi mdog sdug cing / /phra zhing thag ring mtho ba dang / /glang po'i mig 'dra me tog ni/ /ma li ka yi snying po 'dra/ /shel ltar yongs su dang ba dang / /mthong
[\[187b.5\]]ba brtan pa bsngags pa yin/ /rna ba srab cing mnyen pa dang / /spu srab thung bar gyur pa dang / /gang gi skra grags phra ba dang / /thag ring ba yang thos pa bzang / /gdong pa gsal zhing rtsa mi mngon/ /sha srab sham thug ma yin zhing / /dpral mtshams chung zhing
[\[187b.6\]]rngog ring bsngags/ /ske mgrin sha rgyas ring ba dang / /rna ltag rna mchan legs par gnas/ /pags srab rim gyis sbom par ni/ /gyur pa de ni dge ba yin/ /phrag so legs 'brel na mtshor nub/ /rngog mtha' legs par 'dus pa dang / /ring zhing
[\[187b.7\]]kha zheng che na bzang / /brang ni mthug cing yangs la mkhregs/ /sra zhing gnyer ma med pa dang / /bar yangs dpung sna che ba dang / /'di 'dra ba dag bsngags pa yin/ /dpung pa mkhregs shing yangs pa dang / /zlum zhing sbom la rtsa mi mngon/ /rim gyis phra bar
[\[188a\]]
[\[188a.1\]]gyur ba ni/ /rta la bsngags par gyur pa yin/ /lag rang phra mo rim gyis phra/ /pus mo zlum par gyur pa dang / /mnyen zhing bskyed par bde ba dang / /rta la bsngags par gyur pa yin/ /phyi grang ring zhing dbyibs legs pa/ /sha srab rtsa
[\[188a.2\]]rgyus mi mngon srab/ /pags srab shin tu zlum pa yi/ /rta ni bsngags par gyur pa yin/ /tshe'u tshe legs skyes mnyam zhing zlum/ /dod cing snyoms par gyur pa dang / /spu phra pags pa srab pa yi/ /rta ni bzang por bshad pa yin/ /rmig pa sra zhing dkyil
[\[188a.3\]]lags la/ /bong bu'i rmig pa 'dra ba dang / /sbal pa nub cing legs par 'byar/ /cha mnyam par ni 'gro ba dang / /rgya ni zab mo dang 'dra zhing / /rmig sgros snyoms shing sra ba dang / /mkhregs shing gnyer ma med pa yi/ /rta ni bar tu bsngags pa yin/ /rgyab
[\[188a.4\]]so thung bab rab tu bsngags/ /rtsib ma legs par sku ba dang / /ngos gnyis legs par skye ba bsngags/ /sga 'og gnas ni khang pa bzang / /lto ba zlum zhing rtsib ma'i nang / /'dus pa ltar 'dug bsngags pa yin/ /ong do yangs shing che la 'jam/ /spu yi
[\[188a.5\]]tshogs kyis khebs pa bzang / /mjug ma rnga ma phra zhing 'jam/ /mjug rtsa ong do legs par 'brel/ /mjug ma'i phyogs su dang por skyes/ /rta ni bsngags par gyur pa yin/ /rkub ni zlum zhing legs par 'dzums/ /thung zhing gnyer ma legs par gnas/ /
[\[188a.6\]]gang gis rta sbangs legs par 'byin/ /de ni bsngags bar gyur pa yin/ /rlig pa mnyam zhing legs par skyes/ /sbu med par ni gyur pa dang / /bil ba chung ngu'i tshod tsam zhig /ma 'phyangs gyur pa bsngags pa yin/ /rta yi pho mtshan rim gyis phra/ /thung zhing drang
[\[188a.7\]]la myur du 'byin/ /gting ring kha dog gcig par ni/ /rta la bsngags par gyur pa yin/ /rje ngar rgyab mthong ya yo med/ /sha srab gug pa ma yin zhing / /mnyam zhing ma 'khums dbyibs legs pa'i/ /rta ni bsngags par gyur pa yin/ /rta spu srab cing drang
[\[188b\]]
[\[188b.1\]]ba dang / /mdangs ldan kha dog ma 'dres bzang / /rta ni 'dre bar byed pa'i tshe/ /gang gis legs par skyugs pa dang / /stobs dang ldan pa'i gzugs yod pa/ /mtshan nyid mchog tu bshad pa yin/ /chu la rgal ba'i gnas dang ni/ /khal bkal lam du 'gro ba dang / /
[\[188b.2\]]bsnun dang nyam nga'i gnas dag tu/ /rtsal 'byin gzi can mtshan nyid can/ /de ltar bsngags pa'i mgyogs 'gro ni/ /rgyal po'i bzhon par bar tu brjod/ /sha li ho tra'i mdo'i gnas las mtshan gyi le'u ste bcu bdun pa'o// //legs ldan rta yi kha dog dang / /
[\[188b.3\]]de bzhin mdog gi dbye ba dang / /de yi ming gi nyes pa dag /bdag cag mnyen par 'tshal lags so/ /bu yis de skad smras pa dang / /snyan pa'i tshig gis slar smras pa/ /nga yi gzhung gi ma 'dres mdog /rta la rnam bzhi yod par 'dod/ /dkar dang dmar dang gnag
[\[188b.4\]]pa dang / /bzhi pa ser po zhes bshad do/ /'di rnams lus kyi phyogs gnas dang / /phan tshun 'dres par gyur pa dang / /rdzas dang rdzas min 'dres pa las/ /rgyas par mdog ni du ma yin/ /dkar la sogs pa de dag rnams/ /ma lus shes bya mnyan par gyis/ /
[\[188b.5\]]pags pa dkar zhing ba spu dkar/ /de bzhin rnga ma rngog ma dkar/ /'di ni dkar po zhes bshad do/ /rta de srid sgrub yin par 'dod/ /pags pa dmar zhing ba spu dmar/ /rnga ma rngog ma dag kyang dmar/ /khrag dang nyi ma 'char ka 'dra/ /rta ni dmar po zhes bya'o/ /
[\[188b.6\]]pags pa spu dang rngog ma gnag /bung ba 'dra ba gang yin pa/ /stag zil nag po'i mdangs 'dra'i rta/ /de yi thams cad nag por bshad/ /pags pa rnga rngog spu rnams ni/ /gang zhig gser gyi mdog 'dra zhing / /dar ni ser po'i mdangs ldan pa/ /rta de ser
[\[188b.7\]]po yin zhes bya/ /de ltar kha dog rnam pa bzhi/ /so sor yang dag bshad pa yin/ de rnams mdog ni 'dres gyur pa/ /bshad pa de las rtogs par gyis/ /pags pa dmar zhing mig skyon med/ /kha dang rkan dang pho mtshan dmar/ /ma du ka yi me tog 'dra/ /
[\[189a\]]
[\[189a.1\]]'di ni la las kar kar bshad/ /pho mtshan rmang kha rlig pa dang / /rlig pa de bzhin rkub dang ni/ /mchu ltag mchu dang kha dang ni/ /pags pa pad+ma'i mdog 'dra gang / /mig dang phum phum rngog ma'i bar/ /ba spu dkar bar gyur pa ni/ /rta ni kar
[\[189a.2\]]ka kha cig 'dod/ /bkra shis dge ba dam pa yin/ /pags pa dmar zhing ba spu dmar/ /rnga ma rngog ma dmar ba ni/ /nyi ma skyon bral mdog 'dra ba/ /de yang kar kar shes par bya/ /btso ma'i gser gyi mdog 'dra ba'i/ /spu ni gang la yod gyur pa/ /pags
[\[189a.3\]]pa pad+ma'i dbus 'dra zhing / /mig ni me yi rtse mo 'dra/ /rmig pa kha dog gcig pa yi/ /rta de 'khor los sgyur ba'i yin/ /gang zhig kar ka dra'i gzhi la/ /yan lag lto dang dpyid dang stong / /thig le nag po chags gyur pa/ /rta ni khyim bya can zhes bya/ /gang
[\[189a.4\]]zhig kar ka can 'dra la/ /dpyi la sogs pa dmar po yi/ /thig le chags par gyur pa ni/ /de yang khyim bya can gnyis pa/ /ba spu rnga ma rngog ma ni/ /dkar la pags pa nag po can/ /mtshan dang rmig pa mig kyang nag /de ni ngur pa'i gshog par
[\[189a.5\]]bshad/ /pags 'jam pags pa mig dang spu/ /rnga rngog rmig pa dkar ba dang / /sin du ba ra dang 'dra bas/ /mdog de sin du ba ra can/ /pags dmar seng ge'i spu 'dra zhing / /rnga ma dang ni rngog ma dkar/ /rlig pa dmar zhing 'byar gyur la/ /rta de seng
[\[189a.6\]]ge'i mdog can yin/ /gang zhig spu rtse du ba 'dra/ /cung zad dmar zhing ser skyar 'dres/ /kha dog de yi rta de ni/ /go ri'i spu zhes bya bar bshad/ /de bzhin du ba'i mdog ldan pa/ /dud ser zhes ni bya bar bshad/ /ser shas che ba gang yin pa/ /
[\[189a.7\]]me tog ku ru N+Daka dang 'drar bshad/ /ser po'i nges tshig 'di yi ni/ /dpe yang khyed kyis mnyen par gyis/ /sog ma mda' smyug dang 'dra zhing / /so dang bad kan dang 'dra la/ /gang zhig ser po zlum po yi/ /de ni khyab 'jug bzhon pa ste/ /rgyal dang
[\[189b\]]
[\[189b.1\]]rnam rgyal don gnyer la/ /'di dag thams cad bsngags pa yin/ /de bzhin kha dog mang ba dang / /seng ge'i mdog dang 'dra ba dang / /dung dang kun+da kha sha dang / /'o ma dang ba nyi ma'i mdog /ku mu da yi mdog 'dra dang / /chu skyar bzang bo 'dra ba dag /
[\[189b.2\]]dkar dang ser po 'dres pa ni/ /thams cad dang ba zhes byar bshad/ /gang zhig me tog mkha' lding 'dra/ /rnga ma rngog ma nag po ni/ /yod pa'i rta de stang zil gyi/ /spyi bo can zhes bya ba yin/ /rngog ma 'jam zhing dkar ba ni/ rngog ma muny+dza can zhes bya/ /shin
[\[189b.3\]]tu dkar la rngog ma gnag /rngog ma mig sman mdog 'drar bshad/ /gang zhig rngog ma'i mdog sna tshogs/ /'dres pa'i rngog ma zhes byar bshad/ /rnga ma'i kha dog sna tshogs pa/ /rnga ma 'dres pa zhes byar bshad/ /de dang 'dra ba gzhan dag kyang / /dkar
[\[189b.4\]]pa'i mdog 'dres pa zhes bya/ /gso ma'i me tog mdog 'dra dang / /lham bu chu gsher 'dra ba dang / /a mra'i lo ma'i mdog 'dra dang / /rta gang ki shu dang 'dra dang / /chu shing me tog 'dra ba dang / /kar kan ru yi mdog 'dra dang / /me tog ban+dudzi ba'i mdog /lcang ma a shwa
[\[189b.5\]]ka'i mdog dang / /gang yang byu ru'i mdog 'dra dang / /mig dang rnga rngog nag pa dang / /mtshan dang pags pa de bzhin gnag /de ni spu gnag zhes byar bshad/ /de dag dmar po dang 'dres mdog /nag po dang 'dres mdog nyon cig /khu byug dang ni char sprin 'dra/ /
[\[189b.6\]]dUr ba'am ma he'i mdog 'dra ba/ /a mra ba yi mdog 'dra ba/ /gang yang lung tang rlon 'dra dang / /sA la ta la'i mdog 'dra dang / /ut+pal sngon po lta bu dang / /gang gzhan tshul ni 'di 'dra ba/ /rta ni nag po dang 'dres mdog /gang yang sA lu'i gra ma 'dra/ /ne tsho'i sgro gshog
[\[189b.7\]]'dra ba dang / /mar gyi snying po'i mdog 'dra dang / /pad+ma'i sa bon mdog 'dra dang / pad+ma'i ge sar lta bu dang / /de bzhin me yi rtse 'dra dang / /gang zhig gzha' dang 'dra ba dang / /gang yang ba bla 'dra ba dang / /spu ti ka yi ser po 'dra/ /shri sha'i me tog 'dra ba dang / /
[\[190a\]]
[\[190a.1\]]gang yang khre 'bras mdog 'dra dang / /gang yang spyang khu'i mdog can dang / /kha dog ser po ji snyed dang / /gzhan yang ser po dang 'dres dang / /de 'dra de las gzhan pa dag /rta ni ser po dang 'dres mdog /de ltar rnam pa bzhi po ni/ /mdog 'dres pa
[\[190a.2\]]zhes bya bar bshad/ /gzhan yang kha dog dbye ba dang / /kha dog sna tshogs mnyan par gyis/ /phug ron gyi ni ske 'dra zhing / /pags pa spu yi mdog dmar ba/ phug ron ske 'dra phug ron ske/ /dmar dang nag po cung zad 'dres/ /pags ba rnga ma rngog ma gnag /
[\[190a.3\]]mig dang gsang ba rmig pa'ang gnag /mkhal ma'i mdog 'dra nag 'tsher ba/ /'di nyid gnag pa'i shas che ba/ /nag 'tsher ba ni yin zhes bya/ /gal te mar nag tsham mnyam 'dres/ /rgun 'bru lta ba'i tsher yin par bshad/ /rgun 'bru ltar 'tsher de nyid la/ /
[\[190a.4\]]cung zad ser skyas 'dres pa ni/ /kha dog gnyis ni bsdus pa las/ /gad zhig shas che de la gdags/ /nag po dkar bo dang 'dres shing / /pags pa nag por 'dug pa ni/ /spu 'dres drang srong pa zhes bshad/ /gsal ba ri dgas mdog can yin/ /de
[\[190a.5\]]nyid dkar po ma gyur na/ /dkar po'i drang srong pa zhes bshad/ /dkar po'i gzhi la gnag dang 'dres/ /khor ling mang du snang ba dang / /yan lag gnag cing mjug ma dkar/ /de ni skye ba'i drang srong pa/ /dkar dang dmar dang nag por 'dres/ /phags pa nag
[\[190a.6\]]po yod gyur cig /mig dang pho mtshan rmig pa gnag /'dren ma'i drang srong pa zhes bya/ /dmar dang ser ngan nag po yis/ /dkar la 'dres gyur gso dang mdog /dmar ser dkar po mdog 'dra sa rta/ /ser skya'i pa 'dra ser skya yin/ /nag po dmar pos
[\[190a.7\]]khyab gyur cing / /dmar po dang yang cher ldan pa/ /rta de rta mkhan dag gis ni/ /dus ka zhes ni bya bar bshad/ /khrag dang btsag gi mdog 'dra zhing / /pags pa 'dren mar snang pa dang / /rnga ma rngog ma dmar ba yi/ /ser dang dmar po'i 'dre gyur pa/ /spu
[\[190b\]]
[\[190b.1\]]rtse'i mdog ni gnag pa dang / /rnga rngog gnyis kyang gnag gyur pa/ /rta de mtshal bu zhes byar bshad/ /gad zhig spu rtse gnag gyur cing / /gzhan dag ser skyar gnas gyur pa/ /gdong gi mdog ni ma 'dres pa'i/ /rta de dur pa zhes byar bshad/ /kun du dkar dang
[\[190b.2\]]dmar ba yi/ /spu ni 'dren mar gnas gyur la/ /pags pa pho mtshan mchu dmar ba'i/ /rta ni ser po zhes byar bshad/ /dkar dang ser ba'i mdog 'dres shing / /pags nag rnga ma 'dren mar gnas/ /ser la dkar shas che ba ni/ /kha na dza te zhes bya ba yin/ /
[\[190b.3\]]gos ni srab mos bkab pa ltar/ /kha dog gcig tu mi mngon zhing / /'khor ling mang po dang ldan pa'i/ /rta de 'khor ling can zhes bya/ /kha dog mang po dang ldan zhing / /mdog gzhan 'khor ling gnas pa yis/ /brgyan pa lta bur snang ba ni/ /rta de khra bo
[\[190b.4\]]zhes bshad do/ /rta yi rkang pa bzhi dang ni/ /mgo dang rnga ma rngog ma dang / /rked pa dkar por snang ba ni/ /rta de bkra shis rgyas par bshad/ /dmar ba'am dkar ba'i 'khor leng ngam/ /nag pa'am kha dog gzhan dag las/ /kha dog dang ni rjes mthun par/ /
[\[190b.5\]]de las ming du gdags par bya/ /gang gis kha dog gang dga'/ /mdog gis 'dres par gyur na yang / /mdog gi shas ni gang che ba/ /de yi mdog las gdags par bya/ /gang zhig mdangs snum brtan zhing gsal/ /kha dog de ni thams cad bsngags/ /de
[\[190b.6\]]nas dkar ba mchog yin la/ /de dang ldan pa gzhan par bzang / /rta yi kha dog thams cad las/ /kha dog dkar po mi 'gyur yin/ /brtan zhing mi zad nyid kyis na/ /dkar po nyid ni khyad par 'phags/ /de ltar rta yi kha dog ni/ /mdor bsdus nas ni bstan pa
[\[190b.7\]]yin/ /kha dog dbye ba ma lus par/ /smra bar nus pa ma yin no/ /sha li ho tra'i mdo'i gnas las kha dog shes par bya ba'i le'u ste bco brgyad pa'o// //sha li ho tra thub mchog la/ /legs thos kyis ni yang dris pa/ /zhur dang de bzhin rgyal mtshan
[\[191a\]]
[\[191a.1\]]dag /ji ltar gnas pa bka' stsol cig /de ltar dris tshe legs thos la/ /sha li ho tras slar smras pa/ /mchu sgros lta gnas dpral mtshams bar/ /dkar ba'am shin tu dkar gang yin/ /der ni zhu bor shes bya ste/ /'di yis 'bras
[\[191a.2\]]bu rnam bzhi yin/ /gnas dang dbyibs dang kha dog dang / /rang bzhin las shis mi shis 'gyur/ /khur ba de yi 'bras bu ni/ /rim pa bzhin du bshad par bya/ /mchu ltag dpral ba sna gdong dang / /gzhan yang mchu ltag gdong pa dang / /mchu ltag
[\[191a.3\]]phum phum mthar thug de/ /rta yi gdong ba kun dkar ba/ /rigs kyi dbang phyug 'phel byed yin/ /mgo bo rna bar bcas dkar ba/ /bdag po bde ba kun skyed do/ /gnas gnyis na ni gnas pa'i 'dras/ /me long lcags kyu bum pa dang / /gdugs dang
[\[191a.4\]]rnga yab 'dra ba dang / /dpal 'di rim gyis 'phel 'dra dang / /bum pa g.yur drung dbyibs 'dra ba'i/ /zhur ni gang gi rta la yod/ /bu tsha bran dang mdza' bo 'phel/ /rgyal pos legs par bkur gyur la/ /rta yang bde bar 'tsho bar 'gyur/ /zhur ni byang
[\[191a.5\]]chub shing lo 'dra/ /de yis skal ba bzang 'gyur zhing / /bu ni mang po yod par 'gyur/ /zur bzhi yod na rgyal pos ni/ /yul khams rnyed par ston pa yin/ /ral gri 'khor lo rdo rje gzhu/ /gshol dang gtun shing dbyig pa dang / /rgyal mtshan ba ba dan gdugs
[\[191a.6\]]'dra ba/ /zhur la dbyibs yod rgyal po yis/ /zhon na g.yul las rgyal byed yin/ /rta de bzhon nas rgyal po yis/ /dgra rnams thul bar 'gyur ba yin/ /chung ma bu dang cha bo dang / /nor yang shin tu mang bar 'gyur/ /dgad gzar blugs gzar
[\[191a.7\]]mchod sdod me/ /kha khyer gyi ni dbyibs 'dra ba'i/ /zhur yod bdag pos 'bras chen thob/ /mchod sbyin mang du byed pa dang / /sbyin pa mang du 'gyed par 'gyur/ /gang gi zhur ni bum pa 'dra/ /me tog mgo lcogs dbyibs 'dra ba/ /rta bdag gter ni brgya byin thob/ /
[\[191b\]]
[\[191b.1\]]me tog pad+ma'i dbyibs 'dra ba'i/ /mig mangs ris kyi dbyibs yod pa/ /gang gi rta la yong gyur pa/ /bdag po bkur sti nor mang dge /shing rta'i dbyibs 'dra'i zhur yod pa'i/ /rta ni nor rnams 'phel byed yin/ /steng cha kha zheng che ba'i zhur/ /nor dang 'bru dang
[\[191b.2\]]phrad byed do/ /de yi bdag pos dpal thob cing / /bu dang tsha bo rnam par 'phel/ /de yi khyim du dpal rtag gnas/ /rgyal srin kyang ni thob par 'gyur/ /rta de cing 'dod ma smas par/ /bde bar 'chi ba nyid du 'gyur/ /mi shis pa yi mtshan rtags ni/ /rta'i
[\[191b.3\]]zhur kha dog 'dres pa dang / /g.yon ngogs 'gram glang bar du chags/ /g.yon pa'i mig dkyus dpral ba'i ngos dang bcas/ /khyad par skyes pa'i rta de ni/ /dpral chags zhes te dang tshul ngan/ /rgyun du dang zhing 'thab rtsod dga' bar 'gyur/ /mur 'gram dag tu chags
[\[191b.4\]]pa'i rta yang smad/ /gdong par dbyig 'dra'i zhur chags dang / /g.yon ngos che zhing cud zad dang / /dbus na lcags sgros 'dra yod pa/ /rta de bde bar mi 'gyur ro/ /de yi bdag po thag pa'am/ /lcags sgrog gis ni bcing bar 'gyur/ /mtshan nyid de 'dras mi
[\[191b.5\]]'gor bar/ /de ni dgra bo'i dbang du 'gyur/ /'phred du zheng du che ba'i zhur/ /nor brlag par ni ston pa yin/ /nag nog can gyi nur yod pa/ /bdag po'i nor ni nyams par byed/ /zhur ba yo dang sbub pa dang / /chad pa'i zhur yang sdug bsngal skyed/ /
[\[191b.6\]]sbang leb 'dra dang 'dres pa yi/ /zhur yod rta yang de dang 'dra/ /kha dog dkar la mdog gzhan gyi/ /zhur yod pa ni smad pa yin/ /nag pos bdag po mi bzad dug /reg pa'ang brlag par byed pa yin/ /gang zhig glog gi dbyibs 'dra dang / /mdung thung gi ni
[\[191b.7\]]dbyibs 'dra ba'o/ /de bzhin mi snang gzhan dag dang / /srab cing gsal bar mi mngon pa/ /des ni nor rnams brlag pa dang / /'chi ba nyid du 'gyur ba'o/ /mdongs kyi mtshan nyid gang yin pa/ /de dag bshad do nyan par gyis/ /zla ba'am skar ma 'dra ba yi/ /
[\[192a\]]
[\[192a.1\]]mdongs yod bdag po rgyal srid thob/ /bu dang tsha bo 'phel bar 'gyur/ /gang gi dga' ba 'khyil 'dra ba'i/ /rus sbal rad+ma'i dbyibs 'dra yi/ /mdongs yod bdag po nor mang rnyed/ /gang zhig rgyal mtshan sogs dbyibs 'dra/ /mdongs
[\[192a.2\]]yod bdag po'i nor brgyan 'phel/ /bu dang tsha bo 'phel bar byed/ /nas 'bras 'dra yod tha snyad mkhas/ /gdu bu 'dra yod zas rnyed 'gyur/ /ba glang ra dang bya dang sbrul/ /rnga mo yi ni dbyibs 'dra ba/ /mdongs de shis pa skal ba bzang / /mi shis pa yang bshad
[\[192a.3\]]par bya/ /dbral bar bya rog rjes 'dra dang / /ba glang lci ba'i 'bu 'dra dang / /g.yon 'dug pa'am 'og na 'dug /gang zhig thur du bltas pa yod/ /de yi bdag po sdug bsngal zhing / /rta dang lhan cig nya mang thob/ tshad dang kha dog mi sdug dang / /mi gsal
[\[192a.4\]]ba dang srab pa dang / /'dres dang pags pa lta bu dang / /gang zhig dbyibs ni mi sdug dang / /kha dog gzhan la gzhan pa dang / /rtsa ba dang btsog pa can rnams kyi/ /mdongs des nor rnams nges par 'jig /rgyan mtshan la sogs mtshan ma nyon/ /mgo dang
[\[192a.5\]]rna ba mig rngog mtha'/ /rnga ma rkang pa lto dang rgyab/ /kha dog steng du mdog gzhan gyi/ /mtshan ma yod par gyur pa'i rta/ /zhon na g.yul las pham par 'gyur/ /de bzhin skra mtshams gdong dang tseg /ze'u dang ze'u mtha' an tong dang / /smin ma
[\[192a.6\]]dang ni sna rtse gnyis/ /mchu ltag pho mtshan rnga ma dang / /mdog steng kha dog byung gyur pa/ /rta de rgyal mtshan can zhes bya/ /rgyal mtshan can de zhon nas ni/ /rgyal po g.yul 'jug dpung nyams 'gyur/ /sha li hi tra'i mdo'i gnas las zhur mdongs brtag
[\[192a.7\]]pa'i le'u ste bcu dgu pa'o// //sha li ho tra thub chen la/ /rgyal po ne sha tras dris pa/ /rta la kha dog du ma yi/ /thig le rnams ni mthong lags na/ /dge dang mi dge zhu 'tshal lo/ /drang srong gis ni slar smras pa/ /gad zhig thig le'i mdog mi gsal/ /
[\[192b\]]
[\[192b.1\]]lus la skyes par gyur pa ni/ /phra zhing mi gsal ba yi gzugs/ /de la thig le zhes bya'o/ /kha dog 'dra ba'i thig le ni/ /'jam pa nyid kyi mngon gyur cing / /sbubs dang rtsub dang gsal ba dang / /sbu 'dus gyur pa las kyang sngon/ /ji ltar mig 'bras nag
[\[192b.2\]]bo'i dbus/ /mig gi rgyal mo snang ba ltar/ /logs shig gyur pa med gyur cing / /mdog mthun na yang mngon pa yin/ /mdog ni phan tshun 'dres pa las/ /thig le gzhan yang 'byung bar 'gyur/ /ji ltar shing la me tog ltar/ /de ni gnas
[\[192b.3\]]dbyibs kha dog las/ /shis pa dang ni mi shis skyed/ /mdun so ya mchu ma mchu la/ /snum zhing dkar ba'i kha dog snang / /rmig pa rnams la'ang de 'drar chags/ /mkhas pas des ni zhag bdun na/ /nor thob ltas su shes par bya/ /che chung las kyi zla phyed
[\[192b.4\]]ni/ /bdun nam zla ba bdun gyis thob/ /mchu sgros las ni thig le chags/ /zas dang skom ni rnyed par bshad/ /kha 'gram ko skor byung na ni/ /de yis zas dang skom rnyed cing / /bdag po bde dang longs spyod thob/ /'di yis khyim ni 'phel 'gyur zhing / /gter
[\[192b.5\]]thob par yang snang ba yin/ /shis pa bshad zin 'dres ma nyon/ /sna ru byung na mtshon gyis 'chi/ /mkhur bar byung na bu nges 'chi/ /dpral par byung na nor thob 'gyur/ /dpral mtshams kyis ni rgyal srid 'gyur/ /lkog mar byung na zas skom rnyed/ /
[\[192b.6\]]mur 'gram dag tu byung na phung / /'chis sran byung na nyer 'tshe byed/ /mur 'gram za yur byung de 'dra/ /rna ba g.yon pa'i g.yas las 'pho/ /g.yas su byung na mdza' bo 'phel/ /ske mjing ltag pa zem chen du/ /byung na mtshon gyi 'thab mo 'ong / /lkog
[\[192b.7\]]mar byung na rta bdag gis/ /chung ma dang ni bu rnyed 'gyur/ /phrag sor byung na bu rnyed do/ /rtsib logs byung na rang phyogs 'phel/ /pus mor byung na gnod pa skyed/ /dpung par byung na mdza' dang phrad/ /g.yon logs kyis ni skrod par byed/ /lus kyi stod smad du byung
[\[193a\]]
[\[193a.1\]]na/ /bdag po phrog bar ston pa yin/ /mchan khung dku yi gnas su byung / /ltogs 'gyur ma mchur byung na 'chi/ /ya mchur byung na mi 'chi la/ /mig tu byung na gos zas thob/ /ze ba ltag dang ze'u dang / /dpyi mgul brla ni phra mo dang / /
[\[193a.2\]]rje ngar dang ni de mtshams su/ /byung na 'dir ni smad par bshad/ /ske rtsar byung na nor thob cing / /rngog ltag gis ni rgyal srid skyed/ /rgyu mtshams thig le nor rnyed la/ /snying gar byung na gcong can 'gyur/ /rtsib logs g.yas byung bud med rnyed/ /mjug
[\[193a.3\]]por byung na nor zad 'gyur/ /rgyur byung na ni skal ba bzang / /rgyab tu byung na gnas rnams 'phel/ /ltor byung rtogs ba'i 'jigs pa ste/ /rlig par byung na skal bzang rnyed/ /lte ba'i rtsa las dmag dpon 'gyur/ /ong dor byung na chung ma 'phyo/ /rkub dang rnga
[\[193a.4\]]ma'i rtsa bar byung / /nor rnams thams cad brlag par 'gyur/ /pus mor byung na 'chi ba skyed/ /lkog ma tshe'u phus lam 'gro ston/ /rmang kha'i thig les bu skye ston/ /spyi la bud med nyes pa skyed/ /tshe'u tsher byung na gnod pa skyed/ /gang zhig brtan pa'i gnas su
[\[193a.5\]]byung / /'dod pa thams cad skyed byed do/ /yan lag la byung don kun 'grub/ /mdza' bo 'phel zhing dpal skyed la/ /rigs dang grags pa 'phel par byed/ /mdog dang rjes mthun mdog byung shis/ /mdog gzhan shis pa ma yin no/ /ser po byung na
[\[193a.6\]]g.yul du 'jig/ /dkar po la yang de dang 'dra/ /nag po 'thab mo skyed par byed/ /nag po byung na g.yul du 'chi/ /sdug dang mi sdug bdag gis/ /bdag po la ni 'jigs chen 'byung / /thig le'i steng du thig le byung / /de yang rjes mthun mdog tu min/ /
[\[193a.7\]]des ni rgyal po brlag pa dang / /yul 'khor dag kyang 'khrug par ston/ /gang tshe rta ni dkar po la/ /thig le dkar po rnams gyur na/ /de yi bdag po rtag tu bde/ /bu dang tsha bo rnams par 'phel/ /gang zhig rta ni dmar po la/ /thig le dmar po snang gyur na/ /
[\[193b\]]
[\[193b.1\]]bdag pos mi bzad dgra 'dul zhing / /longs sbyod chen po'ang yun ring 'gyur/ /nad kyis thebs kyang myur du 'tsho/ /gang tshe rta ni ser po la/ /thig le ser po snang gyur na/ /bdag po rigs btsun nor mang 'phel/ /gang tshe rta ni nag po la/ /thig le nag po
[\[193b.2\]]snang gyur na/ /de yi bdag po mi bzad pa'i/ /nad kyis btab cing myur du 'chi/ /gang tshe rta ni dkar po la/ /thig le dmar po snang gyur na/ /bdag po myur du dgra yis gsod/ /thig le nag po byung ba na/ /bdag po myur du 'chi'am 'chi/ /rta dmar po la thig
[\[193b.3\]]le ser/ /mi snang dgra bo bdag po gsod/ /rta dmar thig le nag po snang / /de yi bdag po grags min pa'i/ /las kyis gsod par 'gyur ba yin/ /rta nag thig le dkar po snang / /bdag po grags thob g.yul las rgyal/ /nag po dmar po'i thig le
[\[193b.4\]]snang / /bdag po g.yul du snyan grags thob/ /dkar la shin tu dkar ba dang / /snum zhing mnyam pa'i thig le snang / /de yis bdag po rgyal srid thob/ /de ni rgyal por 'gyur ba yin/ /bu dang tsha bo rnam par 'phel/ /rgyal po dang ni yul 'khor shis/ /
[\[193b.5\]]dpung dang mdzod kyang 'phel bar 'gyur/ /thig le shes pa'i gzugs ldan zhing / /rjes su mthun pa'i mdog cab la/ /snum zhing mdog ni sdug pa dang / /gnas las mdun du blta ba dang / /de ni nor rnams rnyed par 'gyur/ /go bzlog pa ni smad pa yin/ /thig le nas
[\[193b.6\]]'bras ba dra ba ni/ /bdag po bu dang phrad par 'gyur/ /kha dog sna tshogs dmar shas che/ /nor rnyed par ni ston pa yin/ /mdog mi sdug cing 'thor ba dang / /rtsub cing cha ni me mnyam dang / /dbyibs ngan pa dang phra ba dang / /de bzhin rgyab tu blta ba dang / /mi mthun
[\[193b.7\]]gnas dang mtshon chogs dang / /mdog las mdog gzhan gyur pa rnams/ /des ni yul 'khor 'jog byed yin/ /rgyal srid nyams par byed pa yin/ /rgyal po yi ni dpung rnams dang / /mdzod dang bu ni 'joms pa yin/ /thig le shis pa'i gnas byung yang / /
[\[194a\]]
[\[194a.1\]]gang zhig mtshams su skyes pa dang / /snum mdangs chung par gyur pa rnams/ /smad pa yin zhes rnam par bstan/ /snum zhing mdzes par gyur pa ni/ /shis pa thob pa kho nar bstan/ /de ltar gnas dang gnas min par/ /skyes pa'i mtshan ma
[\[194a.2\]]kun bstan nas/ /'dir ni kha dog kun 'bras bu/ /'di ni rtse gcig yid kyis zung / /ji ltar gnas ni rnam pa bcur/ /mtshan nyid so sor rnam par dbye/ /de bzhin thig le 'bras bu yang / /ltas su gyur bar shes bar bya/ /de bas gnas dang ltas rnams ni/ /mtshan
[\[194a.3\]]ma dag kyang gzung bar bya/ /de ltar thig le ma lus pa'i/ /mtshan nyid ji bzhin smras pa yin/ /sha li ho tra'i mdo'i gnas las thig le bzang ngan brtag pa'i le'u ste nyi shu pa'o// //sha li ho tra bder gnas la/ /legs thos kyis ni yang dris pa/ /
[\[194a.4\]]shar zhes bya'i khyad par glog /dka' thub chen pos de gsungs shig /dkar la mdog gzhan dang 'dres pa/ /sha ra zhes ni bya bar bshad/ /gang zhig kho na gzhan gyis ni/ /kha dog dkar ba zil mnan na/ /gnas dang grags pa gzhan dag gis/ /de yi
[\[194a.5\]]bdag po zil mnan 'gyur/ /'di yang gnas dang dbyibs dag ni/ /gzhan las 'bras bu gzhan du 'gyur/ /ra ba mda' yab 'dra ba dang / /khang ba'i phyi sgo lta bu yi/ /rta la sha ra yod na ni/ /bdag pos la dbang byed 'gyur/ /gdengs ka sbrul 'khyil
[\[194a.6\]]shing 'dra dang / /khyu mchog rus sbal chu srin 'dra/ /sha ra rta la yod na ni/ /bdag po shin tu phyug par 'gyur/ /kha bzang ri yi rtse mo 'dra/ /ri mo gsal po yod pa'i rta/ /bdag po dbang phyug ldan pa dang / /rang dang gzhan nyid bkur par 'gyur/ /chag
[\[194a.7\]]pa'i shing dang sga 'dra yod/ /bdag pos phan zad par 'gyur/ /rnga rtse dag tu byung na ni/ /bdag po'i mching ba 'phel bar 'gyur/ /gang zhig lte ba nas bzung nas/ /ro stod nyi ma shar kha 'dra/ /de bzhin ro smad cha dang ni/ /zla ba yin mdog 'dra ba/ /mdangs dang
[\[194b\]]
[\[194b.1\]]mdog ni phun tshogs pa/ /nyin mo g.yul las rgyal byed yin/ /de las go bzlog gyur pa dang / /mtshan mo g.yul las rgyal byed yin/ /gang gi lte ba nas bzung nas/ /ro stod mdangs snum nag po ni/ /de yang nyin mo rgyal byed
[\[194b.2\]]yin/ /de las go ba zlog gyur te yang / /mtshan mo rgyal bar byed pa yin/ /cha ni 'di dag nyid kyis ni/ /g.yas dang g.yon du 'od gzhan byung / /nyin mo'am ni mtshan mo dag /'thab pa'i tshe na rgyal byed yin/ /g.yas phyogs kyi ni kha dog dang / /ro
[\[194b.3\]]stod kyi ni mdog 'dra zhing / /mdangs snum shis pa'i gzugs can ni/ /rta de bsngags par gyur pa yin/ /bram ze'am ni rgyal rigs las/ /gzhan gyis de thob mi rigs so/ /des ni dgra kun zad byed yin/ /chos dang 'dod pa'ang ster byed yin/ /gang
[\[194b.4\]]gi ro stod mdog nag cing / /ro smad mdangs snum dkar ba ni/ /dgra 'joms mdza' bo 'phel byed de/ /de yang g.yul las rgyal byed yin/ /ro stod dung ltar dkar ba la/ /ro smad mdog zhan ldan pa yin/ /de la mdza' skyes zhes bya ste/ /rigs 'phel nyin
[\[194b.5\]]mo shis pa yin/ /par la lta ra mchu dmar zhing / /kha dang lce'u chung dmar gyur pa/ /khyim du'ang shis par 'gyur ba dang / /lam du'ang phan pa skyed byed yin/ /gzhan yang de dang 'dra ba'i rta/ /mdog la spu ni srab ba dang / /mdangs snum shis pa'i gzugs can
[\[194b.6\]]ni/ /rta mchog de ni bsngags pa yin/ /gnag dang dmar dang ser po la/ /zlum ris dkar pos brgyan pa'am/ /dkar la mdog gzhan gyis brgyan pa'i/ /rta ni dpal skyed byed pa yin/ /sha li ho tra'i mdo'i gnas las sha ra'i mdog gi khyad par zhes bya ba'i le'u
[\[194b.7\]]ste nyi shu rtsa gcig pa'o// //lha dang drang srong grub pa'i pha/ /gtsang ma'i bdag nyid dbang po thul/ /rta yi tshe yi rig byed mkhas/ /rta bres nas ni gnas pa la/ /ka ra ya nas rkang pa la/ /legs par bzung nas tshig 'di dris/ /rta yi shis dang mi
[\[195a\]]
[\[195a.1\]]shis pa'i/ /mtshan nyid thams cad shes bya ba/ /so sor rgyas pa dag tu ni/ /legs ldan gyis ni sngar bshad na/ /'di dag thams cad ma lus pa/ /bsres pa dag kyang rtogs bar 'tshal/ /sha li ho tras slar smras pa/ /mtshan
[\[195a.2\]]nyid thams cad phun sum tshogs/ /bsres ba'i mtshan nyid nyan par gyis/ /nag po snum mdangs ldan pa la/ /kha dang rkang pa rngog ma la/ /de bzhin mig dang brang rnams ni/ /gang zhig dkar por gyur pa dag /rta de zhon na rgyal po ni/ /ma lus pa las rgyal
[\[195a.3\]]par 'gyur/ /gang zhig rmig pa spu yis ni/ /kun nad khebs par snang gyur pa/ /rta de g.yogs pa zhes bya ste/ /bdag po phun tshogs 'phel byed yin/ /yan lag nying lag la brten nas/ /gang gi mdangs ni shis pa yod/ /mthong na mig ni dga' byed
[\[195a.4\]]cing / /yid kyang mgu bar byed pa yin/ /rta ni kha dog gcig gyur pa'i/ /lus dang ldan pa de yi bdag /'jig rten du ni 'gro kun la/ /srog 'dra bar ni sdug par 'gyur/ /'dzam bu smin pa lta bur snang / /gnag pa legs par bris pa 'dra/ /rta de rgyal
[\[195a.5\]]pos zhon pa ni/ /mi dbang pa yang dbang du 'gyur/ /shin tu dmar zhing bar snum pa'i/ /rta ni gang zhig 'chang byed pa/ /de ni don kun phun sum tshogs/ /g.yul ngo dag tu rgyal bar 'gyur/ /kun nag bya rog 'dra ba'am/ /ce spyang spyang khu'i mdog 'dra ba'i/ /
[\[195a.6\]]gang yang gra ma'i mdog 'dra ba/ /de ni g.yul du rgyal byed yin/ /rgyab gzhung bor bu 'dra ba yi/ /mdog gzhan gyi ni ri mo can/ /de ni gzhung thig yin zhes bya/ /rta de nor ni 'jig byed yin/ /gang zhig lus mdog ri dgas 'dra/ /rmig pa sor mo 'dra
[\[195a.7\]]bar skye/ /byi ba'i sder mo zhes bshad do/ /rta de mja' dang 'brel byed yin/ /gzhung thig can dang mig mi sdug /de bzhin byi ba'i sder mo can/ /mdog mi sdug pa'i rta mthong na/ /ring du yongs su sbang bar bya/ /rdza gyo chag pa'i mdog 'dra ba'i/ /thal ba'i
[\[195b\]]
[\[195b.1\]]mdog dang byi la'i mdog /byi ba'i mdog dang mdog mi sdug /de dag gis ni bdag po gsod/ /don grub pa la smad pa yin/ /du ba du ba mig mdog 'dres/ /me tog kha se tA la'i mdog 'dra ba/ /rnga ma rngog ma dmar ser yod/ /rta de rigs ni rlag byed yin/ /
[\[195b.2\]]gang gi rlig pa rmig pa dang / /rnga ma mig dang rkan yang gnag /de ni mjug gnag ces bya ste/ /rigs dang mdzod ni zad byed yin/ /phrag so rgyab dang ske rtsa dang / /ong do dag tu ri dgas ni/ /e na ya yi mdog ltar gnag /de ni g.yang gzhi can zhes bya/ /phrag
[\[195b.3\]]sos bu ni 'chi bar 'gyur/ /ske rtsas kha lo ba 'chi 'gyur/ /rgyab kyis bdag po 'chi bar 'gyur/ /ong dos chung ma ngan spyod 'gyur/ /gang zhig stag 'dra'i ri mo yong / /rta de blun po zhes bya ste/ /gser can zhes kyang de la bya/ /g.yul du bdag po gsod byed yin/
[\[195b.4\]]ro stod dam ni gzhan dag tu/ /ri dwags pags 'dra'i nag pos khyab/ /bdag po gsod cing kun gsod skyed/ gang zhig mdangs dang bcas pa yi/ /rkang lag gnyi gar shis pa yin/ /rkang lag gnyis ni dkar gyur pa/ /mdangs dang bcas na de mi smad/ /lag
[\[195b.5\]]gcig dkar mdangs med pa/ /bdag po gsod byed g.yul du spang / /rkang lag gnyis ni dkar gyur pa/ /g.yul du shis shing dpal skyed min/ /rkang lag dkar ba'i 'bras bu ni/ /rgya cher nga yis bshad par bya/ /rta gang gis ni mdun rkang gi /g.yas pa dkar po
[\[195b.6\]]gyur pa de/ /g.yul du don mi 'grub par byed/ /snga rkang g.yon pa dkar gyur pa/ /dpung ba gnod pa skyed byed yin/ /phyi rkang gis ni g.yas pa dkar/ /bdag po gsod par byed pa yin/ /g.yon pa dkar bsag yul du ni/ /zhon pa po dang bcas btson 'khyer/ /
[\[195b.7\]]snga rkang gnyis dang de bzhin du/ /phyi rkang gi ni g.yon pa dkar/ /bdag po g.yul du mda' mdung gis/ /'chi bar byed pa nyid yin no/ /snga rkang gnyis dang de bzhin du/ /phyi rkang g.yas pa dkar gyur pa/ /g.yul du bdag po 'chi gyur nas/ /de yi rjes la rang nyid 'chi/
[\[196a\]]
[\[196a.1\]]snga rkang g.yon pa dkar gyur cing / /phyi rkang gnyis ka dkar gyur pa/ /rta de g.yul du 'jug gyur na/ /grogs dang bcas pa 'chi bar 'gyur/ /snga rkang g.yas pa dkar gyur cing / /phyi rkang gnyis ka dkar na ni/ /rta de bdag po gsod byed
[\[196a.2\]]yin/ /las rnams 'grub par mi 'gyur ro/ /de ltar mi shis bshad nas ni/ /shis pa bshad kyis nyan par gyis/ /snga rkang g.yas pa dkar gyur cing / /phyi rkang g.yon pa dkar ba ni/ /thad dkar dkar po zhes bya ste/ /mdza' bshes nye du 'phel byed yin/ /
[\[196a.3\]]de bzhin cig shos gnyis dkar ba/ /mdza' bo 'phel bar byed pa yin/ /snga rkang gnyis ni dkar gyur na/ /nor dang bde dang dga' ba skyed/ /phyi rkang gnyis ni dkar gyur ba/ /g.yul du dgra las rgyal bar 'gyur/ /ngos gcig dkar par gyur pa las/ /
[\[196a.4\]]g.yas ba dpung dang mdzod 'phel byed/ /g.yon pas skal pa bzang ba dang / /nor dang mdzod kyang 'phel bar byed/ /rkang ba bzhi char dkar ba'i rta/ /regs dang chos ni 'phel byed yin/ /tshig grang man chad rkang bzhi dkar/ /'bras bu chen po skyed ces bya/ /
[\[196a.5\]]ba spu'i mtha' ma rting pa'am/ /spyi bor gang zhig dkar gyur rta/ /de ni sngar bshad las khyad par/ /'bras bu chu ngun skyed par byed/ /pus mo'i bar du dkar ba'i rta/ /'bras bu gsal por 'byin par 'gyur/ /rta ni kha dog gzhan yod pa/ /rkang pa lus
[\[196a.6\]]mdog mi mthun na/ /de yi 'bras bu sngar bshad pa'i/ /khyad par bzhi du shes par bya/ /gang gi lag pa gnyis dkar zhing / /rkang pa gnyis ni gnag ba'am/ /dmar pa'i kha dog gzhan yod pa/ /de ni nyin mo rgyal byed yin/ /de las bzlog bar gyur pa
[\[196a.7\]]ni/ /mtshan mo rgyal bar byed pa yin/ /gang zhig kha dog dmar po'i rta/ /rkang pa sngo ser dkar dang gnag /yang na rmig pa sngo ba'am/ /ser dang dmar dang dkar dang gnag /kha dog gnyis sam gsum mam bzhi/ /mdog gang mdog rjes yod gyur pa/ /
[\[196b\]]
[\[196b.1\]]lha yi rta ni de 'dra 'byung / /de yi rgyal po rgyal byed cing / /dgra rnams thul bar byed pa dang / /g.yul du rtag tu shis pa dang / /nor dang bu dang tsha bor ldan/ /gang zhig skyes pa tshun tshad ni/ /rnga rngog skye bar mi 'gyur ba/ /bdag po rigs ni brlag byas nas/ /de yi
[\[196b.2\]]rjes la dar nyid nyams/ /rmong kha yi ni g.yas g.yon na/ /ba yi nu sor lta bu dag /yod pa de yis rgyal srid 'jig /ba glang rwa 'dra ru ru yi/ /rwa yi rtse'am ba nu 'dra/ /lci ba'i rtse mo lta bu'am/ /de bzhin pags pa'i mdzor pa'i dbyibs/ /yang na bil ba lta
[\[196b.3\]]bu'am/ /lag sor lta bu'i rwa dag ni/ /sbom po'am yang na phra mo dag /rid dang thung dang rtsub dang ljang / /sra dang snyi ba gang yang rung / /rna rtsa'am skra mtshams tha ma'am/ /dpral pa yang na spyi bo'am/ /de las gzhan pa'i gnas dag tu/ /de las gzhan pa'i dbyibs yod
[\[196b.4\]]pa/ /gang byung de ni rwa can de/ /bdag po yul 'khor 'jig byed yin/ /yul phyogs gang na rta de yod/ /yul de rlag par 'gyur ba yin/ /des na de ni dgra bo yi/ /yul du bskyal la rjes zhi bya/ /rta ni gang gi kha la ni/ /sha khra yis ni kun du khyab/ /de bzhin rkub dang rlig
[\[196b.5\]]pa dang / /rna ba dag dang mig tu byung / /rta de sha khra can zhes bya/ /mi shis sdig pa'i mtshan nyid can/ /rta bres su ni mig gzhug cing / /bkra shis 'dod pas reg mi bya/ /mig gi nyes pa bshad bya yi/ /khyi mig dom dang byi ba'i mig /sbal mig nor bu'i mig 'dra dang / /byi ba
[\[196b.6\]]'ug pa nya mig can/ /phag dang khyu mchog lta bu'i mig /bya rog lug dang khra mig can/ /khra yi mig can smad pa yin/ /mig yo mig ni gdug pa dang / /mig ser ba yang spang bar bya/ /des ni bdag po mi bde zhing / /rigs zad pa yang byed pa yin/ /g.yul du bdag
[\[196b.7\]]po pham dang gsod/ /rkan gyi mdog ni sna tshogs dang / /dbyibs kyi 'bras bu nga yis bshad/ /ge sar nag po lta bu yi/ /thig le gang la khyab gyur pa/ /des ni lam du nyon mongs 'gyur/ /rkan gyi phyed ni dkar ba yis/ /nor zad ge sar lta bu yis/ /'gags
[\[197a\]]
[\[197a.1\]]na mi shis gyur pa yin/ /rkan ni snum zhing zab pa dang / /dmar par gyur na bsngags pa yin/ /shin tu mdar zhing cher khyab la/ /rtsub mo med la'ang 'bras bu che/ /snum chung dmar pa'i sha chung ba/ /'bras bu chung bar shes par bya/ /rkan
[\[197a.2\]]gyi kha dog 'bras bu dang / /so yi 'bras bu nyid dang ni/ /mtshan nyid dag nas dang bzhi las brtag /rlig 'bras gcig pa bdag po gsod/ /rlig 'bras gsum pa bu gsod byed/ /rlig 'bras dmar ser nor nyams byed/ /rlig
[\[197a.3\]]'bras shin tu 'phyang ba dang / /g.yul du bdag po gsod par byed/ /rlig pa spu ni che ba'am/ /yang na ser skyar gyur pa'am/ /de bzhin zhu par gyur pa yang / /da yis bdag po gsod byed yin/ /kha dog gzhan dang ldan pa las/ /pus mo gnyis ni nag gyur cing / /
[\[197a.4\]]sre long nag por gyur pa ni/ /bdag po gsod byed shes par bya/ /lus kyi ka dog gnyid las ni/ /rnga ma'i kha dog gzhan gyur pa/ /'bar ba'i rnga ma can zhes bya/ /rta de rtag tu spang bar bya/ /rnga ma'i rtse mo mdog gzhan gyur/ /yul 'khor yang ni rlag par byed/ /rta ni
[\[197a.5\]]mdog dkar gyur pa la/ /nag po cung zad yod mi shis/ /rna ba dang ni rngog ma nas/ /rnga rtse nag por gyur pa ni/ /de ni rna nag yin zhes bya/ /las rnams kun la shis pa yin/ /g.yul dang lam zhugs kha la bkal ba/ rgyal po rnam rgyal skyed byed yin/ /rngam
[\[197a.6\]]'bar bzhes bya dang / /rnga rtse nag pa ma gtogs pa/ /rta ni kha dog nag pa la/ /dkar po cung zad yod pa shis/ /lham bu chu shel mdog 'dra zhing / /gang gi mgo ni dkar gyur pa/ /rta de dpal yon can zhes bya/ /rgyal po rnam rgyal skyed byed yin/ sha li ho
[\[197a.7\]]tra'i mdo'i gnas las 'dres pa'i le'u ste nyi shu rtsa gnyis pa'o// //kha ba can gyi ri bo'i mchog /'byung khungs sna tshogs kyis brgyan pa/ /shin tu mtho zhing rtse mo che/ /kun nas rlung ni mi ldang zhing / /rtse mo kha bas rnam par g.yogs/ /mi'am ci yi glu
[\[197b\]]
[\[197b.1\]]sgras khyab/ /bya rnams sna tshogs sgra 'byin cing / /ri dgas sna tshogs rnams kyis 'dzes/ /sna tshogs shing gis kun du khyab/ /mkha' la rgyu ba rtag tu dga'/ /rig 'dzin chogs ni legs gnas shing / /dri za'i tshogs kyis bsten par ni/ /sha li ho tra legs
[\[197b.2\]]gnas la/ /legs thos kyis ni yang dris pas/ /rgyal po'i bzhon par 'os pa'i rta/ /drang srong chen pos bdag la gsungs/ /rgyal po'i rta ni ci lta bu/ /de yi nges pa bdag la gsungs/ /bu yis de skad dris pa dang / /sha li ho tras slar smras pa/ /yon tan skyon
[\[197b.3\]]dag rgyal po la/ /'jig rten 'byung ba ci 'dra bar/ /de ltar tha ma mi rnams la/ /'byung mi 'byung bar gzhung las bshad/ /de bas rgyal po'i bzhon pa yi/ /mtshan nyid 'bad pas brtag par bya/ /ci nas nyes pa mi 'byung bar/ /rnam pa kun du bya ba yin/ /tshad dang stobs dang
[\[197b.4\]]snying stobs gzi/ /stobs dang lus kyi me drod ldan/ /gtsug 'khyil bzang zhing mdangs rab snang / /'gros na phun sum tshogs pa dang / /skal bzang dri ni zhim pa dang / /de bzhin skye gnas bzang ba dang / /rig ldan dang tshul phun sum tshogs/ /dul zhing mthong na dga' ba dang / /
[\[197b.5\]]bad kan rang bzhin can mchog dang / /de bzhin bzang po'i skye gnas dang / /smad ba'i mtshan nyid med gyur cing / /kun nas rnam pa thams cad du/ /mtshan nyid bzang po phun tshogs pa/ /rab tu 'bad de brtag par bya/ /rgyal po'i bzhon par 'os pa'i rta/ /rgyal po'i
[\[197b.6\]]rta zhes bya bar bshad/ /gang zhig gzhan kun med pa yi/ /brtan pa'i gtsug ni bcud dang ldan/ /rgyal po'i bzhon par 'os pa'i rta/ /ma li ka dang 'dra ba'i mig /mdog snum rab tu dkar ba'i rta/ /zla ba'i lha dang ldan pa yin/ /rgyal po de la zhon na ni/ /sa steng
[\[197b.7\]]dbang du byed par 'gyur/ /ne tsho mdog can nyi ma'i rta/ /rgyal po'i g.yul ngor zhon na ni/ /de yi don rnams 'grub 'gyur zhing / /sa yang dbang du byed par 'gyur/ /de bzhin rgyal po'i mdog dmar rta/ /rnam thos sras kyi lha can te/ /de la bzhon nas rnams ni/ /ma
[\[198a\]]
[\[198a.1\]]lus dbang byed the tshom med/ /sngo bsangs lha dbang rta yin te/ /mdangs snum ldan la rgyal po ni/ /zhon na sa ni ma lus las/ /rtag tu rgyal bar nges pa yin/ /gnag cing 'tsher ba'i mdangs dang ldan/ /rta mchog de ni chu lha'i yin/ /de la zhon na rgyal
[\[198a.2\]]po ni/ /myur du nor dang 'bru 'phel 'gyur/ /mdog dkar rna ba sngo ba dang / /rngog ma dang ni rnga ma gnag /chu lha'i rta ni gnyis pa ste/ /de rnyed pa ni ma lus 'thob/ /lham bu chu shel ltar snang ba/ /rta ni nor lha'i yin par bshad/ /rgyal po de la zhon na ni/ /myur du nor mang
[\[198a.3\]]bdag por 'gyur/ /ba so'i mdog 'dra rdam gnag /kun nas mdangs ni snum dang ldan/ /chos kyi lda nges se zhon na/ /rgyal po mchod sbyin byed par 'gyur/ /lung tang snum po dang 'dra ba/ /rta mchog de ni gshin rje'i yin/ /rgyal po de la zhon gyur na/ /myur du dgra kun
[\[198a.4\]]las rgyal 'gyur/ /rma bya'i mdangs dang 'dra ba yi/ /ri mos khyab par gyur pa'i rta/ /sna tshogs lha'i yin te zhon na/ /'dod pa thams cad thob par 'gyur/ /de bzhin ma rgad bcag pa yi/ /mdog ltar shin tu dmar pa'i rta/ /khyab 'jug rta ste de zhon na/ /myur du sa ni
[\[198a.5\]]dbang byed 'gyur/ /de bzhin gser dang 'dra ba la/ /'tsher bas rnam par brgyan gyur pa/ /dbang phyug chen po'i rta zhon na/ /dgra rnams dbang du 'gyur pa yin/ /de bzhin shel dang 'dra ba ru/ /dang zhing mdangs bcas lus yod pa/ /rnyed na mchod sbyin dam pa yi/ /skal
[\[198a.6\]]brnyed par 'gyur pa yin/ /gang zhig nag la mgo bo dang / /rkang pa bzhin ni dkar gyur pa/ /shes ldan rta de rnyed na ni/ /nad kyis zil gnon mi 'gyur ro/ /lham bu chu shel 'dra ba la/ /sngar zhing yan lag lnga dkar ba/ /rgyal po de la zhon na ni/ /phun sum tshogs pa thams
[\[198a.7\]]cad thob/ /lus kyis mdog ni gzhan 'dra zhing / /mtshan nyid thams cad ldan pa li/ /tha skar bu yi rta rnyed na/ /rta ni mang bo rnyed par 'gyur/ /dkar dang gnag pa'i tshul gyis khra/ /g.yas logs dkar ba'i shas che la/ /g.yon pa khru bor gyur pa li/ /rta ni khra bor rnyed
[\[198b\]]
[\[198b.1\]]gyur na/ /rta de'i lha ni ngan sbong ste/ /'dod pa thams cad rab sgrub yin/ /lham bu chu shel 'dra'i mdog la/ /ne tsho'i mdog 'dra'i 'khor ling can/ /drag po'i rta de rnyed na ni/ /'dod pa thams cad thob par 'gyur/ /de lta bu yi rgyal ba'i rta/ /rgyal po yi ni rtag tu bya/ /
[\[198b.2\]]de yi gnas ni rta gzhan dag /gang dang yang ni gcig mi bya/ /ngo mtshar mdog dang ldan pa'i rta/ /dmod pas sa steng skyes pa yin/ /dri za'i bur ni shes gyis la/ /rab tu 'bad de bsnyen bkur bya/ /sha li ho tra'i mdo'i gnas las rgyal po'i bzhon pa'i rta'i mtshan
[\[198b.3\]]nyid brtags pa'i le'u ste nyi shu rtsa gsum pa'o// //de nas gzhan yang bshad bya ba/ /rta yi mig gi mtshan nyid do/ /gang zhig baiDUr+ya 'dra'i mdog /de bzhin shel gyi mdog 'dra dang / /phug ron gyi ni mig 'dra dang / /ka la ping+ga'i mig 'dra dang / /glang chen
[\[198b.4\]]rma bya rnga mo dang / /sreg pa'i mig dang 'dra ba dang / /gser gyi mdog dang 'dra ba nyid/ /de yi mig ni shis pa yin/ /skyon med pa yi chig la ni/ /rdzi ma phra mos khyab pa dang / /mig 'bras legs shing ma snang la/ /thur du bltas par ma gyur pa/ /mdog ni bzang po
[\[198b.5\]]dang ldan zhing / /mig gi mdangs dang ldan pa'i rta/ /de ni g.yul las rgyal byed pa'i/ /rgyal ba yi ni bzhon par 'gyur/ /yangs shing snum la mnyam pa dang / /me tog ma li ka 'dra dang / /tham ring mo yong gyur cing / /dbus na yongs su mdzes pa dag /rta de ma
[\[198b.6\]]li ka'i mig can/ /mig zur cung zad gnag pa yin/ /de yis mdza' bo 'phel 'gyur zhing / /rta dang mdzod kyang rgyas par 'gyur/ /dkar ba'am mdog rjes dkar gyur la/ /mig la skyon med mthong mig nag /rdzi ma mig dkyus nag gyur ba/ /gang la yod pa
[\[198b.7\]]der nor skyed/ /mig ni shel du 'dra ba la/ /rgyal mo'i rtsa ba gnag gyur cing / /mig gi rgyal mo rdul med pas/ /de ni shel mig can zhes bya/ /mig dang lus kyi mdog 'dra ba/ /mig gi mdog can zhes bya dge /kha dog lus dang tha dad kyang / /gang gi mig
[\[199a\]]
[\[199a.1\]]ni bzang gyur cing / /mi sdug pa dang ma tshang med/ /de ni mig bzang nor 'phel byed/ /kha dog lus dang tha dad cing / /smad par bya pa'i mig yod pa/ /mig ngan pa yi rta gang yin/ /las rnams kun la smad pa yin/ /de bas dbyibs
[\[199a.2\]]dang tshad ldan zhing / /dpe dang legs bar 'dra ba dang / /rdzi ma'i kha dog snum pa yi/ /mig gang yin pa de bsngags so/ /sha li ho tra'i mdo'i gnas las mig brtag pa'i le'u ste nyi shu rtsa bzhi ba'o// //bsgrub dang grub ba'i rig 'dzin gtso/ /drang srong
[\[199a.3\]]gzi brjid chen po la/ /yon tan nges kyis yongs dris pa/ /rta so'i rig byed mkhyen lags sam/ /de skad dris tshe drang srong mchog /sha li ho tra'i slang smras ba/ /rta so'i rig byed shes lags so/ /bu khyod kyis ni nyan par gyis/ /mdun so thams cad thags
[\[199a.4\]]bzang snyoms/ /sra zhing mtshan ma rab tu gsal/ /snum pa'am sbrang rtsi'i mdog 'dra ba'i/ /rta yi so ni bsngags pa yin/ /mche ba so dang mdog 'dra dang / /'gram so rnams kyang de dang 'dra/ /so rnams gting rid srab pa dang / /ri mo phra zhing shin tu 'jam/ /gos
[\[199a.5\]]pa med cing rtsa ba yi/ /mdog dang kun tu 'dra ba shis/ /mnyam zhing yan lag rab tu 'byor/ /chu zheng cha de dag ldan pa dang / /gru gzugs ni shin tu legs gyur pa'i/ /so ni bde ba skyed byed yin/ /so ni lhag pa yod pa'i rta/ /bdag po yul mi rnams la gnod/ /de
[\[199a.6\]]bzhin so ni ma tshang ba/ /bdag po chung mar bcas brlag /so yis kha ni khengs gyur ba/ /rigs rlag byed pas spang bar byed/ /so rtsa so dang bcas pa ni/ /mi shis pa yi gzugs ldan zhing / /log las byung bar gyur ba dag /gtsigs pa de ni rigs rlag byed/ /
[\[199a.7\]]rta yi so ni gnag gyur ba/ /bdag po'i nor ni rlag byed yin/ /mtho dman khyer dang sbom phra khyer/ /de bzhin phred ni rnam par sbangs/ /mi mnyam med ces bya so de/ /bdag po'i bu ni gsod byed yin/ /rtse mo nang du grub pa yi/ /so ni nor rnams 'jig byed yin/ /
[\[199b\]]
[\[199b.1\]]thams cad dbyung ba'i chag pa'am/ /gang zhig so ni sngon du 'dus/ /de ni shin tu nyes chen skyed/ /mdog dang dbyibs ni nya phyis 'dra/ /so de nya phyis can zhes bya/ /nya phyis so can rta yis ni/ /zas dang sgom la gnod pa skyed/ /'og so shin tu gyis gyur na/ /bdag
[\[199b.2\]]po ltogs ba'i 'jigs pa 'byung / /ya so shin tu gyis gyur na/ /bdag po dgra las pham par 'gyur/ /zur gsum rtse mo rno ba'i so/ /sga dang nor ni 'phrog byed yin/ /sa dang bcas par skyes gyur na/ /de ni thams cad zad byed yin/ /de dag las no go bzlog
[\[199b.3\]]pa'i/ /so bzang 'bras bu shis pa yin/ /mche ba dang ni 'gram so yi/ /'bras bu de bzhin shes par gyis/ /sha li ho tra'i mdo'i gnas las so brtag pa'i le'u ste nyi shu rtsa lnga pa'o// //me dang nyi ma'i mdog 'dra ba/ /dka' thub can de sdig pa
[\[199b.4\]]med/ /thub mchog sha li ho tral/ /mja' las rgyal gyis yang dris pa/ /brtan pa'i gtsug ni dur shes bya/ /glo bur bas ni du zhig yin/ /shes dang shes bya'i bdag po yis/ /gtsug rnams kyi ni mtshan nyid ni/ /gang du ji ltar gnas pa yin/ /gtsug rnams
[\[199b.5\]]kyi ni dbyibs gyur pa/ /rnam pa dur ni 'gyur ba gsungs/ /gtsug gi tshad ni ji tsam zhig /shes dang smad pa'i grangs ni du/ /thams cad gnas las 'phro ba dang / /g.yas pa dang ni g.yon pa dang / /stabs pa dang ni sman pa yi/ /'bras bu 'od zer ci ltar
[\[199b.6\]]'gyur/ /gzhan yang lus kyi mtshan nyid ni/ /brtan dang mi brtan ji lta bu/ /lus las skyes pa'i gnas rnams ni/ /gnas kyi gang zhig gnas skabs dang / /rkan gyi kha dog bye brag gi /glo bur byung ba'i 'bras bu dang / /srab dang mthug pa'i spu rnams ni/ /
[\[199b.7\]]gtsug la ji ltar 'byung ba lags/ /de skang thub mchog 'dris tshe/ /sha li ho tras khu la smras/ /'di na brtan dang mi brtan dang / /yan lag rnam pa brgyad yin la/ /'bras bu 'byung ba'i tshul gyis ni/ /mtshan nyid rab tu shes par bya/ /shis dang rma bya'i mtshan
[\[200a\]]
[\[200a.1\]]nyid ni/ /thams cad lus la brten pa yin/ /lus las 'byung bar gyur pa ni/ /lus dang yan lag rnam pa gnyis/ /dge ba'i gnas su shis pa'i gtsug /rgya che ba yi 'bras bu ster/ /mi shis gnas ni ngan pa 'byung / /shin tu mi shis skal
[\[200a.2\]]chen 'gyur/ /tshad dang ldan zhing gsal bar byung / /mtshan nyid ldan pa'i 'bas bu che/ /tshad mi ldan zhing mi gsal ba/ /de'i 'dras bu chung bar 'dod/ /gnas dang dbyibs kyi bye breg las/ /mtshan nyid 'bras bu chen por 'gyur/ /sor gnyis las lhag nya phyis
[\[200a.3\]]te/ /sor gnyis pa ni lhag ces bya/ /shing lham 'dra dang rkang brgya pa/ /sor ni phyed dang gnyis pa yin/ /shing lham phyed ni nas drug zhing / /'dres pa sor ni brgyad pa yin/ /de yi cha gsum phri ba ni/ /'khyil ba zhes ni bya bar bshad/ bzhi cha pri par gyur pa ni/
[\[200a.4\]]kha 'bus pa zhes bya ba yin/ /de las lhag pa'am ma tshad ba'i/ /gtsug ni 'bras bu med pa yin/ /pags srab spu ni phra ba dang / /lus kyi gsang ba'i gnas su byung / /de ni ngo bo nyid kyis phra/ /tshad dang ldan rung mi ldan rung / /'bras bu bcas par shes par bya/ /
[\[200a.5\]]phra ba de dag gnod byed yin/ /yan lag brgyad pa'i mtshan nyid kyis/ /shis dang mi shis 'og nas bshad/ /rta yi gnas bcu'i spu tshogs la/ /bstan pa gang yin der shes bya/ /mchu sgros rdog mar re re dang / /gtsug dang brang la gnyis gnyis te/ /rgyu zhabs
[\[200a.6\]]rkub lhag gnyis gnyis te/ /bcu po de dag ldan par bshad/ /kun nas rdzogs shing shin tu gsal/ /gtsug ni g.yas su 'khyil ba dang / /chung ba ma yin che ba min/ /gser ltar mdangs snum 'od dang bcas/ /dbyibs ni legs par skyes pa dag /las rnams
[\[200a.7\]]thams cad sgrub byed yin/ /legs thos the tshom skyes gyur nas/ /drang srol de la slar smras pa/ /ji ltar bcu po nyid ldan gyi/ /gzhan dag de ltar ma yin bshad/ /rta rnams skyes zin gyur nas ni/ /gtsug de nam yang mi skye la/ /skyes pa 'jig par mi 'gyur zhing
[\[200b\]]
[\[200b.1\]]gnas las 'pho bar mi 'gyur ro/ /skyes tshe lhan cig skye bar 'gyur/ /de bas thams cad bstan pa yin/ /legs thos tshig ni thos ba dang / /de rjes drang srong gis smras pa/ /ji ltar phyogs der skyes gyur pa/ /de ltar gzhan du ma yin pa/ /pha mang yod dang med gyur kyang / /cig
[\[200b.2\]]shos la ni dbang ba yin/ /phal cher gnas bcu dbang gyur gyi/ /de ltar gzhan du mi snang ngo / /de bas bcu po bstan par bya/ /des pa nyid du zung bar gyis/ /'di dag la med nges 'byung ba/ /gzhan dag de ltar min par bshad/ /brtan dang ma brtan gang yin kyang / /'bras
[\[200b.3\]]bu rnam pa gnyis su bshad/ /gnas ni dgu bcu rtsa drug yin/ /dbyibs ni rgyal po nyid yin no/ /'dres dag kha 'bus 'khyil ba dang / /rkang pa brgya dang lhag pa dang / /shing lha ma dang 'dra shing lha ma phyed/ /nya phyis 'dra ste rnam pa brgyad/ /smad pa'am de sngags pa'i gnas
[\[200b.4\]]dag gam/ /gnas su bstan dang ma bstan gang / /gtsug 'khyil pa yi dbyibs byung na/ /de ni rjes mthun 'bras bu skyed/ /'khyil ba chu skor lta bu yin/ /nya phyis nya phyis dbyibs ltar 'ong / /dbyibs gcig gnyis sam mang por ni/ /du ma gang tshe 'dus gyur pa'i/ /
[\[200b.5\]]gtsug 'khyil de ni 'dres pa'am/ /'dus pa zhes ni bya bar bshad/ /spu ni 'gro tshe me tog dag /kha 'bus ltar snang lhag pa yin/ /zlum po'am yang na zur bzhi ni/ /shing lham dbyibs 'dra shing lham can/ /brad ba'am yang na rting
[\[200b.6\]]pa'i gnas/ /byed 'dra shing lham phyed pa yin/ /me tog mgo lcogs dbyibs 'dra ba/ /de ni rkang brgyad bar shes bya/ /dbyibs las mi mthun gyur pa ni/ /gzhan dag kyang ni snang mod kyi/ /de ni spu yi 'gyur ba yin/ /gnas las shis dang mi shis 'gyur/ /gtsug kyang
[\[200b.7\]]gnas dang dbyibs dang ni/ /mi shis mtshan nyid shes par bya/ /cha dang 'phos dang 'thor ba dang / /gtsug ni 'phred du 'byung ba dang / /lhag pa'am chad par gyur pa'am/ /gang yang gnas las 'pho 'gyur pa'am/ /dbyibs ngan mdog ni mi sdug pa/ /brtan po rnams ni mi snang
[\[201a\]]
[\[201a.1\]]pa'am/ /smad pa'i gnas su g.yas 'khyil dang / /bsngags pa'i gnas su g.yon 'khyil ba/ /mtshan nyid ngan pa yin zhes bya/ /des ni tshe thung skyed par byed/ /gtsug gi gnas ni dgu bcu drug /yod pa bshad pa de rnams ni/ /shis dang smad bar
[\[201a.2\]]bya ba ste/ /rnam pa gnyis su bsdu bar bya/ /de las gzhan ni nyi shu zhig /shis pa yin par shes par bya/ /bdun cu rtsa drug smad bya ste/ /de ltar dgu bcu rtsa drug yin/ /kha 'gram la gnyis dbral bar bzhi/ /dpral mtshams la gcig kho na yin/ /rna rtsar
[\[201a.3\]]gnyis te lkog mar gcig /mgo po'i mthar ni gnyis yin la/ /brang du gsum ste dpung par gnyis/ /mid pa gcig ste de bzhin du/ /rgyu dang long bu gnyis gnyis su/ /gtsug ni 'byung bar shes par bya/ /de ltar shis par gyur pa'i gnas/ /nyi shu yin
[\[201a.4\]]par rnam par bshad/ /gtsug ni 'di rnams gnyis la ni/ /sum cu rtsa bdun grangs su 'gyur/ /mur 'gram mur gong mchi stan dang / /mkhur tshos sna phor smin ma dang / /rna rtsa lce'u ldang rtsi'u chung dang / /mchan khur dku dang 'gram sre long / sna rtse pus mo
[\[201a.5\]]mig 'bras gnyis/ /rtsib logs rkub tshos dag tu ni/ /gnas ni gnyis gnyis dag tu gtsug /gnyis gnyis 'byung ba sum cu drug /sna gdong mchu ltag srol mdud dang / /dpung sna snying ga ze'u drug mdo/ /lte ba rkub dang mjug srub dang / /ya mchu ze'u ltag sga
[\[201a.6\]]'og ste/ /de ltar gnas ni de dag tu/ /gtsug ni bcu gsum 'byung ba yin/ /tshe'u spu de bzhin tshigs grangs dang / /tshe'u tshe gcig phra mo yi/ /gnas ni bcu drug 'di dag tu/ /gtsug kyang bcu drug nyid yin no/ /an dang ru dang ske ba'i rtsa/ /rmang kha rnga mar gnas
[\[201a.7\]]gnyis gnyis/ /de ltar gnas brgyad ldan pa ru/ /gtsug ni rnam ba'ang brgyad yin no/ /mchu sgros de yi so gnyis te/ /gnas kyi gsum po 'di dag tu/ /gtsug ni gsum po 'byung pa yin/ /de phyir dgu bcu drug gsal nas/ /de ltar bstan zhing dge ba dang / /smad
[\[201b\]]
[\[201b.1\]]pa dag kyang bshad pa yin/ /gtsug rnams kyi ni khyad par gyis/ /'bras bu 'byung ba mnyan par bgyi/ /ya mtshur gnas pa'i gtsug gis ni/ /bdag po'i blon po gsod bar byed/ /mchu sgos steng dang g.yas kyis ni/ /bdag po'i pha ni 'chi bar 'gyur/ /de yi g.yon na
[\[201b.2\]]yod pas ni/ /zhon pa po yi ma 'chi byed/ /mchu ltas gong du gtsug byung na/ /bdag po'i rigs dang bcas pa sreg /sna phor la ni g.yas pa yis/ /'tsho ba'i sgo ni 'gag par byed/ /gang gi mkhur tshos gnyis ka la/ /gtsug 'khyil ba ni snang gyur na/ /de yi
[\[201b.3\]]bdag po'i bu thu bo/ /rta yis za bar 'gyur ba yin/ /rta gdong 'gram dang sna gdong la/ /gang gi gtsug ni snang gyur pa/ /rta de'i bdag po g.yul du ni/ /dgra bos gsod par 'gyur ba yin/ /gang gi rta la mchi stan du/ /gtsug 'khyil ba ni gnas gyur pa/ /gang la
[\[201b.4\]]'di 'dra'i rta yod pa/ /de'i rigs rtag tu ngu bar 'gyur/ /gang gi rta yi mu 'gram gnyis/ /gtsug ni gsal bor snang gyur pa/ /de lta'i gtsug can bcang gyur na/ /des ni rigs ni gnyis su 'gyes/ /gang gi gtsug gi smin ma yi/ /bar du gnas par snang gyur pa/ /
[\[201b.5\]]rta de khro gnyer can zhes bya/ /nye du mdza' bshes rnams la gnod/ /gang gi mur gong gnyis su ni/ /gtsug ni re re snang gyur pa/ /de yis rigs kun zad byed cing / /bdag po'i phongs pa skyed byed yin/ /'gram glang tse'u chung dag gam ni/ /tshe'u spu'am ske rtsa chig grang phra/ /
[\[201b.6\]]mtshan gnyis dag tu gtsug 'khyil ba/ /spu ni g.yon du 'khyil gyur na/ /de yis rta dang bdag po ni/ /mda' char gyis ni 'chi bar 'gyur/ /gang gi rta yi rna ba'i rtse/ /gnyi gar gtsug ni snang gyur ba/ /gsang 'phel ba yi nyes pa yis/ /de yi bdag po 'chi bar 'gyur/ /
[\[201b.7\]]gang gi rta la rna rtsa ru/ /gnas pa'i gtsug ni snang gyur dang / /ze'u lhad la yod pa'i rta/ /bdag po'i don sgrub ma yin no/ /gang gi rta yi srong gong dbus/ /gtsug 'khyil ba ni snang gyur ba/ /de yi bdag po bza' ba dang / /btung ba re ba 'grub mi 'gyur/ /an
[\[202a\]]
[\[202a.1\]]dong rur ni gtsug 'khyil ba/ /rta ni gang la snang gyur pa/ /bdag po'am bu'am 'dul sbyor mkhan/ /gang yang rung la gnod pa skyed/ /gang gi ze'ur gtsug byung ba/ /rta de phongs pa dang bcas pa dang / /bdag po'i rigs rgyud bcas brlag pa'am/ /rigs
[\[202a.2\]]kyi gtso la gnas gyur ba/ /rta dang nor ni rlag byed cing / /rgyal po'i yul 'khor bcas 'chi dang / /don kun 'jig cing 'dug par na/ /skyes pa'i tshe ni nyid na bskrad/ /lag gis reg dad mig gis mthong / thag ring du ni sbang bar bya/ /de ni dgra la sbyin
[\[202a.3\]]pa'am/ /gzhan gyi yul 'khor dag tu bsgyur/ /gang gi ze'u ltag gtsug yod pa/ /de yi bdag po khwa'am ni/ /sems can mi sdug pas zos shing / /g.yul du dpung dang bcas par 'chi/ /sga 'og gtsug gis bdag po 'chi/ /gsal shing bskyon te 'chi bar 'gyur/ /
[\[202a.4\]]nyen pas nyen cing nor brlag pa'am/ /yang na mtshon gyis 'chi bar byed/ /gang gi gtsug ni snying ga'am/ /dpung sna dag tu long gyur pa/ /rta de bdag po 'khor bcas par/ /g.yul du 'chi bar byed pa yin/ /pus mo'i gtsug gis g.yul du ni/ /'khrul zhing
[\[202a.5\]]dpung bcas dgra bos gsod/ /rgyal bo rkun ma chad pa mes/ /bdag po'i rigs ni rlag par byed/ /gang gis tshig gang gnyis la ni/ /gtsug ni gnas par snang gyur na/ /de yi bdag po gnyen bcas pa/ /lcags sgrog gis ni bcing bar 'gyur/ /gang gi tshe'u'i tshe
[\[202a.6\]]rnams su/ /gtsug 'khyil ba ni snang gyur pa/ /bcing dang gsod pa'i sdug bsngal gyis/ /de yis bdag po rlag par 'gyur/ /mchan khung gtsug ni yod pa'i rta/ /g.yul du myur du 'chi 'gyur zhing / /de yi bdag po dag kyang ni/ /bde dang ldan par mig nas so/ /mchan
[\[202a.7\]]khung gcig gis nyes pa chung / /gnyis kas smad par gyur pa yin/ /rtsib logs gtsug gis bdag po ni/ /phyogs dang bcas par zad par 'gyur/ /lte bar gtsug ni 'khyil gyur ba/ /gang zhig gis ni rta la snang / /de yi bdag po rigs rgyud bcas/ /nad
[\[202b\]]
[\[202b.1\]]kyis yongs su gdungs par 'gyur/ /rmang khar gtsug ni yod gyur pa'i/ /bdag po chung ma mi rigs spyod/ /rlig par gang gi gtsug 'khyil ba/ /rta de'i bdag por gyur pa ni/ /bu mang tshe ni thung gyur te/ /rta de blta na mi sdug yin/ /rta gang gi ni drug mdo yi/ /
[\[202b.2\]]dbus na gtsug ni snang gyur pa/ /'dul spyod mkhan gyis de zhon te/ /gal te g.yul du 'jug gyur na/ /rta de nyid dang lhan cig tu/ /zug rngu yis ni 'chi bar byed/ /rnga rtsar gang gi rta la ni/ /gtsug 'khyil pa dag yod gyur pa/ /'di ni rtsa gnas 'jig byed
[\[202b.3\]]yin/ /bdag po'i sgo ba sdug par byed/ /rkub kyi phyogs dang spu dag dang / /'brag la gnas par gyur pa ni/ /bdag po'i lto ba'i nad skyid cing / /gar yang bde bar si 'gyur ro/ /rkub tshos rkub kyi steng dag tu/ /gang gi gtsug ni snang gyur pa/ /de ni rtug
[\[202b.4\]]'brul zhes bya ste/ /bdag po'i rigs ni rlag byed yin/ /sre long bar ni gtsug 'khyil ba'i/ /rta ni rtag tu ma 'jug 'gyur/ /bdag po g.yog dang bcas pa ni/ /mtshon gyis 'chi ba nyid du 'gyur/ /chig grang gtsug la sogs pa yi/ /bshad 'bras phya
[\[202b.5\]]rgad la yang sbyar/ /de ltar mi shis bshad pa ni/ /shis pa dag kyang bshad par bya/ /gang gi kha 'gram dag tu gtsug /gsal ba'am nya phyis dbyibs 'dra gnas/ /rta mchog de yi bdag po ni/ /zas thob don rnams 'grub par 'gyur/ /dbral bar gang gi
[\[202b.6\]]gtsug 'khyil ba/ /g.yas su 'khyil ba gnyis yod pa/ /de yi bdag po g.yul du ni/ /rgyal zhing bu tsha rnam par 'phel/ /gang gi gtsug ni dpral ba na/ /mi mnyam gsum ni yod gyur ba/ /rgyal rigs kyi ni de 'dra rnyed/ /dgra bo'i sa la dbang byed gyur/ /mchod
[\[202b.7\]]sbyin legs par byed pa dang / /rgyal chen yon kun gtong bar 'gyur/ /gang gi dpral bar gtsug 'khyil gsum/ /gong nas gong du brtsegs pa ni/ /g.yon du mi 'khyil mnyam zlum yod/ /de ni rta yi rin chen yin/ /des ni rgyal po sa steng du/ /dgra rnams las
[\[203a\]]
[\[203a.1\]]ni nges par 'gyur/ /gang gi dpral bar gtsug dag ni/ /phyogs bzhir bzhi ni yod gyur pa/ /gang la de 'dra'i rta yod pa/ /de ni myur du sa bdag 'gyur/ /g.yul du rtag tu rgyal ba dang / /nor ldan bu dang tsha bo 'phel/ /rin chen tshogs kyang rnam
[\[203a.2\]]par 'phel/ /dgra rnams kyi ni spyi bor gnas/ /gang gi dpral 'tshams gtsug g.yas 'khyil/ /kha 'bus pa'am 'khyil ba yod/ /de ni lhan cig g.yul zhugs na/ /dgra las rgyal te bzlog par 'gyur/ /rna rtse kho nar gtsug 'khyil ba/ /rta ni gang la yod gyur
[\[203a.3\]]ba/ /de ni gos pa zhes bya ste/ /bdag po'i mchod sbyin 'phel byed yin/ /lkog ma ru ni gnas pa'i gtsug /g.yas su 'khyil zhing rab gsal yod/ /lha yi nor bu zhes de bya/ /'dod pa'i don kun sgrub byed yin/ /mgul pa ske ba kha ru ni/ /nya phyis 'dra ba'i gtsug
[\[203a.4\]]yod pa/ yid du 'ong ba zhes bya ste/ /rta de dgra bo 'jig byed yin/ /gang yi rngog mthar nya phyis 'dra'i/ /gtsug 'khyil gsal zhing g.yas su 'khyil/ /rgyal rigs kyi ni de 'dra ba/ rnyed na dgra po'i spyi bor gnas/ /gang gi brang la legs gnas pa'i/ gtsug
[\[203a.5\]]ni gsum po g.yas 'khyil zhing / /gsal zhing nya phyis dbyibs 'dra ba/ /spu ni gyen du bltas pa snang / /des ni g.yul du dgra bsad nas/ /bde bar ldog par 'gyur ba yin/ /gang la brang la gtsug bzhi ni/ /g.yas su 'khyil ba yod pa dang / /de bzhin yid 'ong gzhug
[\[203a.6\]]yod pa/ /de ni dpal gyi shing zhes bya/ /dpal shing zhes bya 'di nyid ni/ /don sgrub byed pa'i rta yin te/ /de yis g.yul las rgyal ba dang / /bu dang tsha bo 'phel bar 'gyur/ /dbung pa la ni gtsug yod cing / /de yang nya phyis dbyibs 'dra ba/ /de ni dpung rgyan can
[\[203a.7\]]zhes bya/ /bdag po'i 'dod pa ster byed yin/ /rgyu yi ltag na gang gi gtsug /g.yas su 'khyil pa yod gyur pa/ /de ni 'og pag can zhes bya/ /'bru dang nor rnams 'phel phyed yin/ /nor gyis tshims par byas nas ni/ /bu dang tsha bo 'phel bar byed/ /dbal shing pad+ma g.yung
[\[203b\]]
[\[203b.1\]]drung dang / /sA lu dbyig pa rgyal mtshan dang / /dga' ba 'khyil dang 'khor lo gshol/ /ngur dang rdo rje ral gri gzhu/ /nya dang zla ba zla phyed dam/ /dar dang de bzhin gtun shing 'dra/ /mtshan ma de 'dra rab gsal ba'i/ /gtsug 'khyil rta ni gang dag gi/ brang dam 'phral bar
[\[203b.2\]]yod gyur pa'i/ /rgyal po de ni rgyal srid brtan/ /de ltar smad dang shis pa yi/ /gtsug ni yang dag bshad pa yin/ /gtsug las lhag ba'i spu yod pa/ /bdag po'i nor dang 'bru skyed byed/ /sngar bshad pa ni snang gyur na/ /gnas las 'bras bu 'byin pa yin/ /legs thob
[\[203b.3\]]the tshom gyur pa yis/ /slar yang pa la smras pa ni/ /yan lag brgyad po 'di dag las/ /'bras bu sna tshogs 'byung 'gyur pa/ /rgyal bo'i 'bras bu byed pa ni/ /rta yi lus la brten pa mthong / /gal te rta las dge mi dge /'bras bu rgyal pos thob gyur na/ /rgyal po de
[\[203b.4\]]yi rang lus las/ /byung ba'i mtshan nyid don ma mchis/ /bu yis de skad smas pa dang / /sha li ho tras slar smras pa/ /dka' thub can gyi drang srong gis/ rgyal po'i mtshan ma gang mtho ba/ /de yi 'bras bu gsal bar ni/ /rta yi mtshan nyid kyis ston 'gyur/ /bdag
[\[203b.5\]]po bsod nams can la ni/ /mtshan nyid bzang po 'byung bar 'gyur/ /bdag po smad bar bya ba la/ /rta yang smad par skye bar 'gyur/ /rgyal bo 'dren ma'i las can la/ /rta yang mtshan nyid 'dren mar 'byung / /tshe ni gnas dang 'brel ba las/ /gnas skabs ji bzhin
[\[203b.6\]]'byung bar 'gyur/ /rkan gyi mdog ni 'dren ma yis/ /le'u'i nang du sngar bshad zin/ /glo bur ba yi 'bras bus ni/ ltas ni le'u nang nas ston/ /de ltar gtsug kun shis mi shis/ /brtan dang brtan min mtshan nyid ni/ /ji ltar dris pa ma lus par/ /nga yis
[\[203b.7\]]legs par bshad pa yin/ /sha li ho tra'i mdo'i gnas las gtsug bstan ba zhes bya ba'i le'u ste nyi shu rtsa drug pa'o// //legs thos la sogs bu kun dang / /gcer bu rgyal tshogs slob ma rnams/ /na tshod shes la mtshar skyes nas/ /phal de rnams kyis
[\[204a\]]
[\[204a.1\]]dris pa/ /rta yi na tshod ji ltar shes/ /'di yi che ni ji ltar bshad/ /so rnams su ni mtshan ma dang / /pags pa spu ni ji ltar 'gyur / /na tshod gnas su phyin ma phyin/ /ci ltar shes par gyur pa lags/ /gang gis na tshod shes
[\[204a.2\]]'gyur pa'i/ /mtshan ma ji ltar shes par gyis/ /de skad dris tshe drang srong mchog /de nyid shes par slar smras pa/ /rta yi na tshod shes pa ni/ /mtshan ma las kyis gnyer rnyed 'gyur/ /la la gzhon pa'ang rgas 'dra dang / /rgas pa'ang gzhon pa'i tshul du snang / /
[\[204a.3\]]de bas rta las kha cig ni/ /shin tu rmongs pas byed pa yin/ /dus ni brtag cing bsam mi khyab/ /'jig rten thams cad ma lus khyab/ nyin mtshan dang ni zla ba dang / /lo dang dus drug bcas par ni/ /dus kyi mtshan nyid ldan pa rung / /dus 'di shes bar
[\[204a.4\]]bya ba yin/ /gang gi so sogs la rim bzhin/ /dus na dus rtsi grangs su 'gro/ /dus las mtshan ma gsal gyur la/ /mtshan ma las kyang dus shes bya/ /rta ni skyes nas du lon pa/ /mtshan ma las ni shes par bya/ /mkhas pas mtshan ma bstan nas na/ /
[\[204a.5\]]legs par shes nas bstan par bya/ /legs pa'i brtag par gyur pa yis/ /gzung ba de ni de bzhin yin/ /myur bar bltas par ma shes pa/ /de ni log par 'dzin par 'gyur/ /legs bltas ma rmongs par gyur pa/ /mtshan ma dus ni ston pa yin/ /de las 'bad
[\[204a.6\]]cing mkhas pa dang / /bstan bcos don mthong yang dag shes/ /mtshan ma shin tu nges brtags la/ /dogs pa med par bstan par bya/ /mdun so steng dang 'og dag la/ /skyes pa drug drug yin zhes ba/ /de nas rta yi mche ba ni/ /steng 'og gnyis la bzhi yod
[\[204a.7\]]de/ /'gram so steng dang 'og gnyis na/ /nyi shu rtsa bzhi yod pa yin/ /de ltar so bsdus kun gyi spyi/ /bzhi bcu yod par shes par bya/ /mdun so'i 'og ma ci lta bar/ /steng so de ltar mi mngon te /rta yi so la mtshan ma ni/ /me long gzugs brnyen lta bur
[\[204b\]]
[\[204b.1\]]mngon/ /zla ba'i rim gyis skyes pa yi/ /mtshan ma lo gcig yin par 'dod/ /lo gnyis nas ni go rims bzhin/ /so so'i kha dog las shes bya/ /de nas lo gsum nas brtsams te/ /so 'byung bar ni 'dod pa yin/ /lo lnga'i bar du so dag ni/ /'byung
[\[204b.2\]]zhing skye bar shes par bya/ /de yi rjes la so ris kyi/ /cha nas na tshod shes par bya/ /gnag dang ser dang dkar ba dang / /mching bu sprang bu'i mdog 'dra dang / /dung dang gtun gyi dbyibs 'dra dang / /de nas so ni 'gul ba dang / /de rjes de ni 'byung ba ste/ /
[\[204b.3\]]'di ni mtshan ma bsdus pa yin/ /mtshan ma rnams ni go rims bzhin/ /re re las ni rab bshad bya/ /de las thog mar zla re ni/ /lon pa'i mtshan nyid shes par bya/ /rnga rngog pags pa shin tu phra/ /yan lag dang ni rmig pa mnyen/ /dpral ba
[\[204b.4\]]mtho dman khyer ba dang / /lus gug rtsol ba chung ba dang / /mdun so'i dbus ma gnyis zlum pa'i/ /rte'u zla gcig lon zhes bya/ /lus kyi tshul ni mdzes pa dang / /mdun so gnyis ni gsal bar gnas/ /dregs pas 'gro ba'i tshul can dag /de ni zla ba
[\[204b.5\]]gnyis lon yin/ /sha ni rgyas shing 'byes pa dang / /sra zhing brtan par gnas pa dang / /mdun so dag ni rno ba dang / /spu ni rtsub par skye ba dag /rta la mkhas pas rte'u ni/ /zla gsum lon par shes par bya/ skyes pa'i spu ni byi ba dang / /mdun so
[\[204b.6\]]gnyis ni rdzogs pa yi/ /rte'u zla ba bzhi lon par/ /mkhas pa rnams kyis shes par bya/ /mdun so gnyis ni rdzogs pa dang / /bar ma dag kyang skye ba yi/ /rte'u gang yin de nyid ni/ /zla lnga lon par shes par bya/ /gang tshe ri mo dung mar 'dra/ /
[\[204b.7\]]shin tu phra bar snang gyur pa/ /mdun so la ni yod gyur cing / /so mtha' las ni gyen du 'greng / /de tshe rte'u zla drug par/ /the tshom med par shes par bya/ /spu ni mi mnyam gyur pa dang / /mdun so bar mar ri mo snang / /lus dang rmig pa brtan gyur cing / /
[\[205a\]]
[\[205a.1\]]kun nas 'grim par gyur pa dang / mdun so tha ma rtol gyur pa/ /de tshe zla ba bdun pa yin/ /mdun so rdzogs par gyur pa dang / 'gram so cung zad skye ba dang / /rnga ma'i tshogs kyang legs skyes pa/ /zla ba brgyad par shes par bya/ /mdun so bar
[\[205a.2\]]ma legs rdzogs shing / /der yang ri mo snang gyur la/ /rngog ma'am mi mnyam par snang la/ /de tshe zla ba dgu pa yin/ /rngog ma'ang rnam par gyes pa dang / /mdun so bar ma'ang dka' ba dag /gang yin de ni mkhas pa yis/ /skyes nas zla bcu lon zhes bya/ /
[\[205a.3\]]'gram so rdogs par gyur pa dang / /rlig pa dag kyang 'phyang ba dag /de lta bu yi rte'u yis/ /zla ba bcu gcig lon zhes bya/ /gang gi so ni thams cad kyang / /dkar ba nyid du snang ba dang / /ba spu 'jam zhing ring pa yis/ /lus la khyab par gyur ba yi/ /rte'u
[\[205a.4\]]mtshan ma 'di dag gis/ /lo gcig len par shes par bya/ /gang tshe so ni mdog ser zhing / /dud mar dag tu'ang snang gyur pa/ /rngog ma dang ni rnga ma ring / /spu yang 'byi bar 'gyur pa dang / /gnyid kyang che bar snang pa dang / /grags pa gzi mdangs 'phel 'gyur
[\[205a.5\]]ba/ /mtshan ma 'di dag ldan pa yi/ /rta ni lo gnyis lon zhes bya/ /lo gnyis gsum mam de bzhin du/ /bzhi'am yang na lnga yi tshe/ /mche ba bzhi ni skye 'gyur te/ /'di la nges pa mi snang ngo / /rte'u lo gnyis lon pa la/ /rlig pa'i 'bras bu gcig snang
[\[205a.6\]]ste/ /gnyis nas ldan mnyam gyur te/ /gzhan du mi shis ba nyid yin/ /rlig pa dag ni gnyis ka yang / /gang zhig mir skyes de go bzlog /rang bzhin rdzogs par gyur pa na/ /rlig pa rang gi gnas su phyin/ /bu skyed par yang 'gyur ba dang / /lam du 'gro ba'ang de sran
[\[205a.7\]]thub/ /don kun yang dag sgrub byed cing / /nor dang dag 'dang bde 'thob byed/ mche ba skye ba'i dus dag gi/ /bya ba 'di ni khyed la bshad/ /de yan chad ni mche ba dang / /rlig pa rta la mi skye'o/ /lo gsum pa la mdun so gnyis/ /lo bzhi pa la bar ma ste/ /lnga pa la
[\[205b\]]
[\[205b.1\]]ni tha ma dag /'byung zhing skye bar 'gyur ba yin/ /phyed dang gsum na mdun so ni/ /gnyis 'byung bar ni nges ba yin/ /de skyes yongs su rdzogs pa ni/ /lo gsum par ni shes par bya/ /phyed dang bzhi na de phi ni/ /bar ma 'byung bar shes ba yin/ /de nyid skyes par gyur
[\[205b.2\]]pa ni/ /lo bzhi par ni shes par bya/ /phyed dang ldan mdun so yi/ /tha ma dag ni 'byung bar 'gyur/ /de nas tha ma skyes gyur pa/ /lo lnga bar ni de shes bya/ /so 'byung ba dang skyes gyur kun/ /rdzogs pa'i rta ni lo lnga ba/ /gzhon pa las ni de 'das shing / /mchog tu
[\[205b.3\]]lus ni rgyas pa dang / /pags pa rnga rngog sdug pa dang / /dbang po dang zhing dga' ba dang / /nus ba thob bar 'gyur ba dang / /dar la bab pa gnas gyur cing / /khu ba 'byung par 'gyur pa dang / /skad kyang yongs su brjes 'gyur te/ /ji ltar skyes pa lo bcu drug /lo lnga pa
[\[205b.4\]]yi rta de 'dra/ /de tshe dar la bab ces bya/ /lad rnams kun ni nus par 'gyur/ /de rjes bu ni the tshom dag /skyes par gyur pas dri ba dris/ /so ni mi 'byung bar shes na/ /ji ltar 'byung zhing skye ba lags/ /de ni bdag la bshad pa'i rigs/ /drang srong gis yang
[\[205b.5\]]slar smras pa/ /dper na 'bras bu skye ba na/ /me tog lung las chad par 'gyur/ /de bzhin so ni skye gyur pa/ /g.yo zhing 'byung bar 'gyur ba yin/ /gang zhig gzhan par gyur ba'i so/ /ltung ba skye ba lhan cig pa/ /de ni go rims ji bzhin du/ /thams cad
[\[205b.6\]]nga yis bstan par bya/ /'o ma 'byung ba'i so srab cing / /thung zhing 'jam la mi mnyam lhod/ /rtsa ba phra zhing rtse mo sbom/ /ma so rtsa mo zlum pa dang / /de bzhin kha dog nag nog can/ /so rten chung zhing snyi ba dang / /so rtse ri mo mag po dang / /nag nog can gyis mtshon
[\[205b.7\]]pa yin/ /'di ni dang bor skyes pa yi/ /so yi mtshan nyid gyur pa yin/ /rtse mo rno zhing rtsa ba sbo ma/ /legs gnas so dkyus mnyam pa dang / /dkar zhing snum la ring ba dang / /sra zhing thags ni bzang ba dang / /steng mi rkyong zhing de bzhin dbus/ /gsal bar
[\[206a\]]
[\[206a.1\]]skyes ba de 'dra'i so/ /rim gyis yongs su rdzogs gyur ba/ /nas dang 'bru ni za bar nus/ /de ltar 'byung dang skyes ba'i so/ /rang gi mtshan nyid shes par bya/ /nag po mdun sor chags lo drug /bdun pa la ni bar ma dang / /brgyad pa la ni tha ma ru/ /chags
[\[206a.2\]]pa yin bar mngon par bstan/ /ser po dgu bar mdun so ste/ /bcu pa la ni bar mdo/ /lo ni bcu gcig lon pa la/ /tha mar de ni chags par bstan/ /dkar po la ni bcu gnyis na/ /mdun so bar mar bcu gsum na/ /tha mar lo ni bcu bzhi na/ /gnas par de
[\[206a.3\]]ni bstan pa yin/ /mching bu lo ni bco lnga na/ /mdun so dag la gnas pa yin/ /bcu drug par ni bar ma la/ /bcu bdun par ni tha mar 'gro/ /sbrang mdog lo ni bco brgyad na/ /mdun so bar ma bcu dgu na/ /nyi shu tshe na tha ma ru/ /de ni gnas par 'gyur ba
[\[206a.4\]]yin/ /dung 'dra nyi shu rtsa gcig na/ /mdun sor nyi shu gnyis na dbus/ /nyi shu gsum na tha ma ru/ /de ni gnas bar rab tu bshad/ /gtun 'dra nyi shu rtsa bzhin/ /mdun sor rtsa lnga'i tshe na dbus/ /tha ma dag dang ldan par ni/ /lo ni nyi shu drug na 'byung / /
[\[206a.5\]]nyi shu rtsa bdun la mdun so/ /rtsa brgyad pa la bar na ste/ /nyi shu dgu la tha ma dag /yongs su 'gul bar 'gyur ba yin/ /lo sum cu na mdun so ste/ /sum cu gcig na bar ma yin/ /sum cu gnyis tha ma ni/ /'byung ba 'di ni the tshom med/ /de nas gnas kyi dbye ba
[\[206a.6\]]yis/ /mtshan ma rnams ni shes par gyis/ /snying po cha yi phyi rol gnas/ /so yi rtse mor mngon gnas yin/ /gnag dang ser dang dkar po las/ /dkar po yin na mthil dbus skye/ /rta yi so rtsar chags pa ni/ /nye ba'i lus zhes bya ba yin/ /mching bu sbrang bu du
[\[206a.7\]]mdog 'dra/ /thel kyis dbus la brten pa yi/ /nang gi snying bo'i cha nas ni/ /so rtse'i bar du brten pa yin/ /gtun 'dra so rten dag las ni/ /brtsams te skye ba yin par bshad/ /de ni 'jong dang zur bzhi dang / /shin tu zlum pa'i khyad bar gyi/ /rma 'dra dang ni bcas ba
[\[206b\]]
[\[206b.1\]]mtshan ma/ /dbyibs ni rnam pa gsum du 'gyur/ /sbrang bu'i mdog can gru bzhir 'gyur/ /mching bu nyid ni 'jod par gnas/ /dung dang gtun 'dra nyid dag ni/ /shin tu zlum bor gnas ba yin/ /rta rnams kyi ni so la mtshon/ /ngo bo nyid kyi chags pa yin/ /dper na shing
[\[206b.2\]]las skyes lo ma/ /gzhon tshe dmar por gnas pa yin/ /rgyas pa'i tshe na sngon por 'gyur/ /de yi rjes la ser bo ste/ /skams shing mi sdug gyur ba na/ /smin cing lhung bar gyur pa yin/ /de bzhin rta yi so dag gi /tshon ni rim gyis yal ba yin/ /de las gzhan yang
[\[206b.3\]]mtshan ma ni/ /so so zhing gi rab sbyar bya/ /la la lung tang mdog can la/ /gzhi gcig 'dzam bu'i 'bras bu mdog /kha cig lcags ni bcag pa 'dra/ /la la dngul rdo 'dra ba ni/ /nag po drug nas dgu yi bar/ /ri mo so kha gnas pa yin/ /de tshe nyams dga'
[\[206b.4\]]stobs ldan zhing / /sha ni rgyas bar gyur pa dang / /rnga ma dang ni rngog ma snum/ /spu mdog shin tu gsal ba dang / /ma zhum mtsher zhing 'gros bzang dang / /mthong na dga' ba nyid du ni/ /shugs dang spro bar ldan pa dang / /gri ma zhing lang tsho dag la gnas/ /pad+ma'i ge
[\[206b.5\]]ser 'dra ba'am/ /gser ram sbrang rtsa'i mdog 'dra na/ /ba ser ba lang sbrang bu yi/ /mdog 'dra de yi dbus na ni/ /grog ma'i dbyibs 'dra chags pa dang / /'dam bu'i shun pa'i mdog 'dra ba'am/ /cung zad sngo zhing ser ba ni/ /ring por so yi ngos la chags/ /
[\[206b.6\]]ser po mdun so la sogs par/ /de ltar dgu pa yan chad nas/ /ser bo'i mtshan ma ldan pa'i rta/ /sha yis rgyas shing stobs dang ldan/ /mdangs ldan de bzhin kha dog bzang / /brtan zhing dga' bar byed pa yin/ /'bras ni grus pa lta bu dang / /de bzhin
[\[206b.7\]]mu tig mdog can la/ /thil dang dbus ni mnyam zhing zlum/ /de bzhin zho mdog can du/ /dkar po rnam pa tha dad par/ /bcu gnyis sogs bar mdun song gnas/ /dkar po'i mtshan mar ldan pa la/ /phyi rol mtshan ma 'di 'byung ste/ /pags pa sha ni
[\[207a\]]
[\[207a.1\]]lhod pa dang / /stobs ni yongs su bri ba dang / /kha dog dag kyang nyams pa dang / /dbral ba ser bar 'gyur ba dang / /lus kyi stobs dang mgyogs pa dang / /spro bdag ni 'bri bar 'gyur/ /brang gi stobs ni zad ba'i phyir/ /phrag sor gnyer ma 'byung
[\[207a.2\]]bar 'gyur/ /kha cig yungs kar dkar 'dra dang / /la la sbrang rtsi 'dra ba dang / /kha cig mching bu nag po 'dra/ /dmar zhing zlum pa'i thig le chags/ /mching bu mdun so la sogs bar/ /bco lnga yan chad 'byung ba yin/ /mig dang brag so 'phral ba dang / /phyi rol mtshan
[\[207a.3\]]ma khung dag dang ni/ /rnga rtsa'i gnas ni gang yin par/ /spu dkar gnyer ma 'byung bar 'gyur/ /rta yi spyod pa 'khrig pa dang / /'dra bdag kyang sbong byed cing / /'gros dang skad kyang chung ba dang / /nyam pa'am lam du bub bar ni/ /lo ni bcu bdun pa dag la/ /phyi rol mtshan ma
[\[207a.4\]]'di dag 'byung / /ser dang nag dang dmar pa'am/ /sbrang bu'i dbyibs 'drar sbrang bu'i mdog /bco brgyad nas ni nyi shu'i bar/ /rta la 'di 'dra 'byung bar 'gyur/ /de la gnyer ma spu dkar ni/ /slar yang 'phel bar 'gyur ba dang / /rta yi spyod pa 'khrig ba dang / /'dra ba'ang
[\[207a.5\]]rnam par 'dor bar 'gyur/ /dung ni dung gi mdog 'dra bar/ /mkhas pa rnams kyis shes bya ste/ /zlum dang zla ba phyed 'dra bar/ /so yo so la 'phred du chags/ /rta de nyi shu rtsa gcig nas/ /rtsa gsum pa yi bar yin no/ /de ni lpags mthug mdog 'gyur zhing / /
[\[207a.6\]]mnyam po nyam chung reg na rtsub/ /gnyer ma dang ni spu dkar skye/ /rna ba dang na mjug ma ltong / /nyi shu rtsa gsum pa yi rta/ /'di 'drar 'gyur bar shes par gyis/ /so yi dbus su bug gang byung / /de ni gtun 'drar shes par bya/ /mdun so la sogs nyi shu ni/ /rtsa
[\[207a.7\]]bzhi yan chad 'byung shes bya/ /'di yi tshigs rus gang yin dang / /tshe'u spu pus mo mi sdug cing / /sgrog mkhar gug par 'gyur pa dang / /zhum zhing le los 'gro bar 'gyur/ /gnyid che bar ni 'gyur ba dang / /rtsa yang 'dod bar 'gyur ba yin/ /rta ni nyi shu drug lon pa/ /
[\[207b\]]
[\[207b.1\]]'di 'dra bar ni shes par bya/ /so mdog mi sdug gyur nas ni/ /de yi rjes la 'gul bar 'gyur/ /spu ni shor bar 'gyur ba dang / /'byi zhing 'gros ni zhen pa dang / /mig gyur mig ni 'dres pa dang / /mchi mar bcas shing dman bar lta/ /mtshan ma 'di yis rta dag
[\[207b.2\]]ni/ /nyi shu dgu par shes bar bya/ /sha yi gnas nas rim bzhin du/ /so rnams 'byung bar 'gyur ba dang / /'brel pa chad cing gyes pa dang / /rta rgas mig ni zhum pa dang / /mdangs bral sems khong chung ba dang / /nyal bar dga' zhing sems zhum dang / /kha yi dbugs
[\[207b.3\]]ni dri mi zhim/ /rta yi kha nas kha chu 'dzag /mig la rgyun du 'dzag pa dang / /zos pa dka' bas 'ju bar 'gyur/ /gang tshe sum cu gnyis lon pa'i/ /rta ni las la sbyor mi nus/ /ji ltar glang pos brgya nyi shu thub/ /rnga mo bong bu nyi shu lnga/ /ba lang 'di dag nyi shu ni/ /
[\[207b.4\]]rtsa bzhis lhag pa nyid yin la/ /ra lug lo ni bcu gnyis te/ /dre'u lo na nyi shu yin/ /me dang glang po mnyam pa ltar/ /de bzhin rta'i lo sum cu gnyis/ /tshe yi mthar thug gyur pa yi/ /rtswa yi me ltar 'chi bar 'gyur/ /na tshod lo yi dbye ba ni/ /ji bzhin rab tu bstan pa
[\[207b.5\]]yin/ /sha li ho tra'i mdo'i gnas las na tshod brtag pa'i le'u ste nyi shu rtsa bdun ba'o// //de nas sha li ho tra'i bu/ /mdza' las rgyal gyis yang dris ba/ /rta yi che ni shes bya ste/ /legs ldan pa dag la bka' stsol cig /sha li ho tra gzi brjid che/ /
[\[207b.6\]]pha yis bu la slar spus ba/ /gang gi so ni gyes ba dang / /so rtsa 'byung bar gyur pa dang / /mig ni gnas bskyod mchi ma 'dzag /zhum zhing rtsa ba lhod pa dang / /rna rtsa dang ni lus kun kyang / /rab tu lhod par gyur pa dang / /gzi mdangs med cing sems khong chung / /
[\[207b.7\]]nyal bar dga' zhing blo zhum dang / /kha'i dbugs dri ni mi zhim dang / /kha las kha chu 'dzag ba'i rta/ /de ni dang bo'i gnas skabs las/ /lhag par 'tsho ba ma yin no/ /lhag par 'tsho ba ma yin no/ /gang zhig tshigs ni mi sdug dang / /chig grang tshe'u gug pa dang / /sre lang ba yang yo ba dang / /'gros
[\[208a\]]
[\[208a.1\]]lhod le lo che gyur ba/ /gnyid ni shin tu che ba dang / /so yi mdog ni mi sdug dang / /'di 'dra'i mtshan nyid pa'i rta/ /gnas skabs nyid las lhag mi 'tsho/ /pags mthug kha dog mi gsal dang / /dbang po'i stobs zhan reg na
[\[208a.2\]]rtsub/ /rna ba rnga ma zhum gyur ba/ /gsum las lhag bar mi gnas so/ /mi sdug skad ni dman pa dang / /gang zhig so ni sbom pa dang / /dbugs 'byin rgyun ring mi brtan pa'i/ /rta de bzhi las lhag mi 'tsho/ /mig ni chu yis khengs pa dang / /cung zad zhum
[\[208a.3\]]par gyur ba dang / /lus kun brtan pa chung ba'i rta/ /lnga las lhag par mi 'tsho'o/ /gang zhig dar la bab pa yi/ /mtshan nyid gzhon pa'i tshe na yod/ /de ni gnas skabs drug 'thob ste/ /rta dang 'dra bar gyur pa yin/ /stobs dang spro ba'i yon tan ldan/ /skad
[\[208a.4\]]gsang dman par sbyong pa ni/ /rta de gnas skabs bdun thob na/ /srog dang 'bral bar 'gyur ba yin/ /stobs ldan snying stobs phun sum tshogs/ /dri mi zhim par gyur pa'i rta/ /de ni gnas skabs brgyad du ni/ /phyi na nas srog dang 'bral ba yin/ /tshad dang stobs dang
[\[208a.5\]]snying stobs dang / /gzi mdangs brtan pa rgya chen ldan/ /rlig pa 'byar bar gyur pa gang / /gnas skabs dgu nas 'chi bar 'gyur/ /rta gang rtag tu dga' zhing spro/ /lta stangs sdug cing brka ma chags chung / /stobs ldan snying stobs phun sum tshogs/ /rlig
[\[208a.6\]]'bras zlum zhing mi 'phyang rta/ /de ni gnas skabs bcu pa ru/ /phyin nas srog 'dor 'gyur ba yin/ /snying stobs kha dog mdangs mtshan nyid/ /ldan zhing 'gros bzang skad gsang snyan/ /phun tshogs stobs ldan dregs par ldan/ /rus pa che zhing tshigs
[\[208a.7\]]sbom la/ /mdog bzang sha mtshams kun tshogs pa/ /tshe yi mthar phyin 'gyur ba yin/ /sha li ho tra'i mdo'i gnas las tshe shes par bya ba'i le'i ste nyi shu rtsa brgyad pa'o// //sha li ho tra dbang po thul/ /mchog dang mchog min de nyid shes/ /bu yi
[\[208b\]]
[\[208b.1\]]thu bo mdza' las rgyal/ /nye bar song ste yang dris ba/ /dri ni yid 'ong dge ba dang / /de bzhin dri gang mi dge ba/ /de rnams kyis ni 'bras bu dag /cir 'gyur ba ni bshad du gsol/ /bu yis de skad dris pa dang / /sha li ho tras slar smras ba/ /'di dag thams cad rab
[\[208b.2\]]bshad kyis/ /thos nas thung la bcang bar gyis/ /'o thug sbyin sreg du ba dang / /de bzhin ut+pal dmar po dang / /tsan+dan a kar 'dra ba dang / /byi'u rug pa a rdza ka /sbrang rtsi chang dang 'dra ba dang / /de bzhin chang gi dri 'dra dang / /sa la gsar du char bab dri/ /de bzhin
[\[208b.3\]]snum spang spos dang / /ut+pal pad+ma'i ge sar dang / /ha ri be ta pad+ma'i rtsa/ /a mra bi ba ka pi ta tha/ /ba nas 'bras smin 'dra dang / /ni ma pa a rdzu ka dam dang / /par la dang a sho ka /dug mo nyungs dang pan dan/ /spu na ga yi dri 'dra dang / /tsam pa ka dang ra ma la'i/ /
[\[208b.4\]]lo ma rgya spos dri 'dra dang / /dpyid ka'i nags kyi tshogs 'dra dang / /glang po'i rdul gyi dri 'dra dang / /gang zhig dri ni zhim gyur ba'i/ /me tog 'bras bu ldan pa dag /de rnams dri ni mtshungs ba yi/ /rta mchog de ni bkra shis so/ /rtag tu rab tu dga' ba dang / /kun gyi
[\[208b.5\]]yid du 'ong ba dang / /don kun yang dag sgrub byed cing / /skal ldan rigs ni 'phel byed yin/ /ci tsam yid 'ong dri yod pa/ /de tsam yid 'ong don sgrub byed/ /tshe ring nad ni med pa dang / /nor dang dga' dang bde ba skyed/ /g.yul las rtag tu rgyal byed cing / /grags
[\[208b.6\]]dang bu dang tsha bo skyed/ /de ltar dge ba'i dri dag ni/ /bshad nas cig shas mnyan bar gyis/ /rta ni rngul bar gyur pa dang / /mang ku na yi dri 'dra dang / /bshad dang gci ba'i dri bcas dang / /de bzhin sgog pa'i dri bcas dang / /byi la rnga mo phag dang ni/ /'ug pa'i dri dang
[\[208b.7\]]'dra ba dang / /gang zhig khyi rlig dri 'dra ba/ /dge ba'i dri la brten ma yin/ /nyes pa 'di dag ldan pa yi/ /rta de shis pa ma yin no/ /rgyal po'i don mi 'grub pa dang / /de bzhin bkra mi shis pa yin/ /ring du 'tsho bar mi 'gyur zhing / /las rnams kun la smad pa yin/ /
[\[209a\]]
[\[209a.1\]]de ltar shis dang mi shis pa'i/ /dri rnams rab tu bshad pa yin/ /sha li ho tra'i mdo'i gnas las dri brtag pa'i le'u ste nyi shu rtsa dgu pa'o// //sha li ho tras bu la ni/ /rta yi skad gsang mtshan nyid bshad/ /srog ces bya ba'i rlung shugs
[\[209a.2\]]kyis/ /lte ba'i rtsa nas byung gyur te/ /lus la gdos par gyur nas ni/ /khar phyin 'tsher ba zhes bshad do/ /shin tu 'jam zhing gting ring la/ /klong che 'dril zhing rgyun mi 'chad/ /'tsher bar byed pa'i rgyal byed rta/ /rgyal pos yang dag rgyal ba thob/ /rtsub
[\[209a.3\]]cing nyam chung klong chung chad/ /ngar ngar po dang 'dzer bar ni/ /mgo bor phyin te 'tsher ba yi/ /rta ni bsngags pa ma yin no/ /dung dang rnga chen seng ge stag /shing rta'i gling bu khyu mkhyog sgra/ /ngar ngur glang po ku ra ra/ /'brug dang rdza rnga'i sgra 'dra zhing / /chu bo 'dra ba'i sgrar
[\[209a.4\]]ldan pa'i/ /de ni rtag tu 'phel byed ster/ /spyang khu bya rgod rnga mo dang / /byi la ce spyang snod chag sgra/ /khyi dang spre'u 'ug pa dang / /shing dang rdo dang 'dre ba dang / /ser ba yin sgra 'dra ba/ /rta yi tha ma sdig ldan yin/ /skad zad pa yi rta rnyed na/ /myur du nyams pa thob par
[\[209a.5\]]'gyur/ /thur du kha bltas 'tsher ba'i rta/ /de ni bdag po'i phongs pa skyed/ /g.yon logs bltas te 'tsher ba dag /rigs rgyud nyon mongs byed pa yin/ /bkra mi shis pa'i rdzas dag ni/ /mthong nas mang du 'tsher byed pa/ /rta de mi shis bskyed pa ste/ /bdag
[\[209a.6\]]po'i sdug bsngal byed par bshad/ /bong bu yi ltar gang yin pa/ /de ni bkra mi shis par bshad/ /bkra shis pa yi rdzas mthong na/ /gang zhig 'tsher bar byed pa'i rta/ /bdag po rnam par 'phel byed cing / /nor dang 'bru ni rgyas par bshad/ /g.yas logs su ni
[\[209a.7\]]bltas pa'am/ /reg cing 'tsher byed gang yin pa/ /rta de zhon na rgyal po ni/ /sa rnams las ni rgyal bar 'gyur/ /mang po 'tsher bar byed pa na/ /de yi 'tsher ba gsal gyur gang / /rta de rjes sgrogs zhes bya ste/ /bdag po'i don kun sgrub byed yin/ /gcig pu
[\[209b\]]
[\[209b.1\]]'tsher bar byed pa yang / /mang po lta bur mngon gyur ba/ /rta de gting ring 'tsher zhes bya/ /bdag po'i rnam rgyal 'phel byed yin/ /gang zhig 'tsher ba thos nas ni/ /rta gzhan 'tsher bar byed pa dag /des ni rgyal po'i rta brgya stong / /'dod par byed pa nyid yin no/ /
[\[209b.2\]]gzhan yang 'tsher ba thos nas ni/ /rta gang phyis nas 'tsher byed pa/ /rta de zhon par gyur nas ni/ /mdza' bo 'phel bar byed pa yin/ /rgan dang byis pa nad pa dang / /gcong can ngal dang skom pa dang / /bkres tshe 'tsher bar gyur pa yi/ /rta skad brtag bar mi bya'o/ /
[\[209b.3\]]sha li ho tra'i mdo'i gnas las skad gsang brtag pa'i le'u ste sum cu pa'o// //rta yi tshe yi de nyid shes/ /rig byed yan lag mthar phyin la/ /'gros kyi bya ba [(]shas [,]shes [)]pa la/ /the tshom skyes ba gar dgar srid/ /legs ldan sa yi bdag po rnams/ /g.yul du
[\[209b.4\]]shugs mgyogs rta la ni/ /dga' zhing brtan pas rtsom byed la/ /rta la gces par 'dzin pa yi/ /'chong ba dga' ba skye 'gyur la/ /mgyogs pas shin tu yid rton 'gyur/ /rta ni 'di ltar mi mchong ba/ /mgyogs shugs med na dga' mi 'gyur/ /'gros 'debs myur bar
[\[209b.5\]]'gro ba la/ zhon na dga' ba skyed par byed/ /sa thag ring du 'gro ba na/ /'gro bde ba ni bsngags pa yin/ /rgyal po dang ni rgyal bu dang / /bud med skyid de ba yin pas/ /bzhon las bskyod pa'i nad rnams ni/ /de 'dras 'byung bar mi 'gyur ro/ /'gros kyi tshul ni sna
[\[209b.6\]]tshogs las/ /shis dang mi shes 'bras bu 'byung / /legs ldan 'gros kyi tshul dag ni/ /rta la gang yod bdag la gsungs/ /garga'i tshig de'i rjes la ni/ /sha li ho tras slar smras pa/ /mdor ne'u le sreg pa dang / /rma bya dang ni mtshungs par 'gro/ /ji ltar ne'u
[\[209b.7\]]le'i rkang pa ni/ /myur du 'dor bar byed pa ni/ /bar mtshams med ba lta bur mngon/ /rang gi spyi bo cung zad 'gul/ /mgo mgrin seng ge ltar 'degs shing / /rgyab dang lus ni brtan bar gnas/ /mjug tshos rgal tshigs mi 'gul zhing / /rnga ma'ang 'gul bar mi byed gang /
[\[210a\]]
[\[210a.1\]]de ni ne'u le'i 'gros can du/ /blo dang ldan pas shes bar bya/ /'khrul pa med cing g.yo ba med/ /lam du ma yengs byed pa dang / /zhon pa'i mi ni brtan bzang ngam/ /grul gnas pa snyam sems zhing / /gang gi shugs ni 'dor ba na/ /zhon pa spu rtse tsam mi
[\[210a.2\]]'gul/ /lam ring du ni song gyur kyang / /chad par 'gyur ba med pa dang / /lam gyis ngoms pa med ltar 'gro/ /dbyibs ni legs par gyur pa'i rta/ /me ma dag la ni reg pa ltar/ /lam du myur du 'gro ba dang / /seng ge lta bur lus 'degs shing / /mchu yis nam tshong brko ba
[\[210a.3\]]'dra/ /sa la rtog byed de bzhin du/ /lus ni 'degs pa ltar byed dang / /zhon pa po ni dga' skyed pa/ /gang ma sreg gi 'gros bsten yin/ /gang zhig mgo drang la 'khums dang / /mgo dang sge mgrin rab tu rkyong / /bdag po'i sems dang rjes mthun par/ /lam du mnyam
[\[210a.4\]]par lta ba dang / rtag par lam du mi bu bcing / /chu yi nang du mi nub la/ /brtan zhing ma 'chol 'gro ba'i rta/ /rma bya'i 'gros la brten pa yin/ /gsum po 'di dag 'gros kyi ni/ /gtso bo yin pas shis pa 'thob/ /de las gzhan pa'i 'gros gang yin/ /phel cher smad par
[\[210a.5\]]bya ba nyid/ /'gros kyi mtshan nyid phun sum tshogs/ /rta mchog rnyed par gyur na ni/ /rgyal po dgra las rgyal 'gyur zhing / /lam du du ba bar mi 'gyur ro/ /'gros bzang rta la bdag po yis/ /lhag par dga' bar bya ba yin/ /de bas rta yi bstan bcos ni/ /shes
[\[210a.6\]]bas 'gros ni brtag par bya/ /phag dang ma he rnga mo dang / /khyi sbre'u rus sbal glang seng 'gros/ /gang yang byi la ltar 'gro ba/ /rta de mi shis yin zhes bya/ /tshe'u tshe tshig grang dpung pa brla/ /'degs par dka' zhing 'gros zhan la/ /'khums shing rkang 'chol 'gro ba
[\[210a.7\]]dang / /rgyab ngan bzhon bar mi bde dang / /goms stengs 'jog nyes bul bas 'gro/ /de ni yongs su spang par bya/ /dbugs rgod slar bsdu dka' ba dang / /lam ni thung ngus rtag tu dub/ /snying stobs chung ste rta mkhan gyis/ /dgra yi bsam pa 'grub de spang / /rta gang mgo bo
[\[210b\]]
[\[210b.1\]]'degs pa dang / /rmig pa mtho bar 'degs pa dang / /bdag po dga' bar 'gro byed pa/ /'gros de mchog ni yin par bshad/ /mgyogs shugs mda' ltar rgyug byed cing / /lus kun dub pa med pa dang / /sdud cing ring du snyob byed pa/ /'gros de mchog ni yin par
[\[210b.2\]]bshad/ /rkang 'jog lhag chad mi snyoms shing / /de bzhin myur ches bul ches pa/ /shin tu 'dus dang shin tu skye/ /'gros kyi nyes pa 'di drug yin/ /sha li ho tra'i mdo'i gnas las 'gros kyi bzang ngan shes par bya ba ste le'u sum cu so gcig pa'o// //sha li ho
[\[210b.3\]]tra yid gzhungs pas/ /tshangs pa me yi rgal 'dra la/ /lus kyi 'phel ba'i bya ba ni/ /mdza' las rgyal gyis yang dris pa/ /thog ma tha ma bar mar ni/ /lus 'phel bar ni ji ltar 'gyur/ /'gros dang 'gros gzhan bcas par ni/ /'di dag shes par 'tshal lags so/ /
[\[210b.4\]]rta ni ji ltar rgyu ba dang / /rten du ji ltar gyur pa dag /'di dag shes par 'tshal lags so/ /bu yis de skad dris pa dang / /sha li ho tras slar smras pa/ /'di na nam mkha' sa dang rlung dang me dang chu dang sa rnams snang gi /sems zhes bya ba drug pa dang 'dres pa rgod ma'i mngal du zhugs shing
[\[210b.5\]]gcig tu 'gyur ba lus su 'brel pa yongs su rdzogs par byed par 'gyur ro/ /de nas dus yongs su smin cing tshor ba na/ /mngal gyi dri ma dang bral ba'i tshul gyis skye zhing 'byung ba na/ sha ma'i dri mas lus la gos shing / lus dang sems nyon mongs pa las lus bde bar gnas pa
[\[210b.6\]]na grang ba dang tsha ba dang phrad pa'i tshor ba bde sdug bdag nyid kyis mngon par shes par 'gyur ro/ /de la rgyu gang gis 'byung ba chen po lnga dang nang gi bdag nyid drug po phan tshun 'dres par gyur pa ste/ sa bon dang 'bras bu'i tshul du nyams pa med par gnas par 'gyur ro/ /rta de de ltar byung
[\[210b.7\]]ba na shing ltar rim gyis 'phel bar 'gyur zhing yon tan du ma dang ldan par 'gyur ro/ /de bzhin du sred pa'i dbang gis dang po yul la 'jug par zhus pa dang / rlung 'thor bas dbus na phan tshun du khyab pa na/ lus kyi 'gros dang gom pa'i shugs rim gyis 'byung bar 'gyur te/
[\[211a\]]
[\[211a.1\]]'gros gang dang gang gis dang por ma'i rjes su 'brang zhing zas 'dod par gyur pa de ni lus 'phel ba zhes bya'o/ /de bzhin dug gcig bu rgyu zhing rjes su 'brang ba'i 'gros kyis 'gro bar byed pa dang / rim gyis 'phel bar gyur pa na yang / lus dang rjes su mthun pa'i stobs dang /
[\[211a.2\]]'gros dang / rgyug pa dang / rtse ba dang / mchong ba dang / dkyu ba dang / 'gros dam pa'i yon tan dang ldan pa de ni dang po gcig tu rgyu zhing rjes su 'breng ba zhes bya'o/ /de la rkang pa 'jog ba'i 'gros ni rnam pa bzhi ste/ 'di lta ste spo zhing 'gro ba dang / bzhag pa mnyam pas rjes su 'gro ba
[\[211a.3\]]dang / /gzhogs dud cing 'gro ba dang / spyod pa gcig gis rjes su 'gro ba'o/ /de dag ni rang bzhin gang yin pa de nye bar bshad par bya'o/ /snga ma gnyis dang phyi ma gnyis/ /rkang ba mnyam par 'gro byed cing / /rang gi lus ni spo ba dag /de ni spo ba'i 'gros yin no/ /rtsib logs
[\[211a.4\]]gnyis ni mnyam gnas shing / /res kyis nye bar gnas byed la/ /rim gyis rlig pa nye bar 'degs/ /de ni gzhogs mnyam 'gro ba yin/ /mig sprug 'khrul pa med par ni/ /lus ni dad cing rgyu byed la/ /spyod pa gcig gis mi 'gro ba/ /gzhogs dus 'gros ni de yin
[\[211a.5\]]no/ /gang zhig yan lag res mos kyis/ /'jog cing 'degs par byed pa dang / /rkang pa gsum ni shas cher bdegs/ /rta ni spyod pa gcig 'gros yin/ /de bzhin du ri dgas dang / /ma he dang / byi la dang / khyi dang / dom dang / stag dang / ne'u le dang / glang po che dang / khyu
[\[211a.6\]]mchog dang / rnga mo dang / dre'u dang / bong bu dang / ra dang / lug dang / e ne ya dang / sa la dang / sbyang ku dang / gzhan yang de lta bu'i rnam pa dag kyang lus mchog dang / bar ma dang / tha ma'i dbye ba'i tshad kyis rkang bzhi ba rnams kyi lus 'phel ba'i rnam par dbye ba bshad pa yin no/ /
[\[211a.7\]]sha li ho tra'i mdo'i gnas las lus 'phel ba zhes bya ba'i le'u bu ste sum cu so gnyis pa'o// //thub mchog sha li ho tra'am/ /legs thos kyis ni yang dris pa/ /legs ldan rgyug pa'i mtshan nyid ni/ /mnyan pa ru ni 'tshal lags so/ /'dir ni skyon gang yon tan gang /
[\[211b\]]
[\[211b.1\]]'di rnams rnam pa du ru grags/ /mtshan nyid gang dag yin pa dag /'di dag thams cad shes par 'tshal/ /de skad smras tshe drang srong mchog /sha li ho tras slar smras pa/ /khyed kyi yid la gang gnas pa/ /de ni bshad kyis mnyan bar gyis/ /rgyug pa med bar rta rnams ni/ /rtsig
[\[211b.2\]]pa shing 'dra bems po yin/ /rgyal po'i ste tshoms gsum po ni/ /sgrub la de ni gtso bo yin/ /de bas rgyug pa'i mtshan nyid ni/ /bzhi bcu dag tu shes par bya/ /dang por gtang ba'i don du ni/ /nyes pa nyi shu lnga shes bya/ /yang dag gzhag par bya ba yi/ /yon tan bco lnga nyid du
[\[211b.3\]]bshad/ /de lta bu yi rgyug pa ni/ /zlum po dag tu nye bar sbyar/ /rang bzhin legs par shes bya ste/ /gzhan du de ni don med 'gyur/ /brdeg na lan byed dang po ste/ /rdeg byed gzhan la dogs pa dang / /ske ba gcu dang rnga ma bskyod/ /mi sbug lta zheng 'bru tshugs lta/ /mgo mdud
[\[211b.4\]]rna ba mi mnyam dang / /sdigs dang rdeg par gyur na yang / /mgo ni mi brtan gyur ba dang / /'du shes mi gsal de las gzhan/ /dbyig pa la sdangs rko byed dang / /so ni sgra dang bcas par 'cha'/ /gom pa dud dang 'khyor ba dang / /bcing dang khro ba de las gzhan/ /gzhan yang
[\[211b.5\]]bcings pas rmongs pa dang / /ske skyod brtan par mi gnas dang / /dogs bcas yan lag 'khyor pa dang / /yan lag rengs dang yan lag chung / /lus ni brtan par mi gnas dang / /de bzhin gom pa mi brtan dang / /dbyibs mi mnyam dang dbyibs mi sdug /'di dag rta ni
[\[211b.6\]]ngan par bshad/ /'di dag rnams kyi mtshan nyid ni/ /bshad pa nga las bzung bar gyis/ /gang zhig rdeg na slar rdeg pa/ /rdeg na lan byed yin shes bya/ /gang zhig rdeg par byed pa la/ /dogs 'dod 'dog pa can zhes bya/ /ske ba rang dag 'jog pa ni/ /ske gcu rta yi tha ma
[\[211b.7\]]yin/ /rnga ma brkyang dang sprug byed cing / /yang yang bskyod pa rnga sprugs yin/ /rtag tu rdeg par 'dod pa ni/ /mi sdug rta zhes de bshad do/ /gang zhig bslabs kyang cung zad tsam/ /mi stong sems kyis stong par 'dug /de ni blta bar sdug pa ste/ /des na 'bru chugs lta zhes bshad/ /
[\[212a\]]
[\[212a.1\]]gang zhig rtag tu sa la blta/ /mgo dud pa ni yin zhes bya/ /brdegs sam gzhus bar gyur pa na/ /khros pas rna ba 'chol bar 'jog /de ni rna ba mi mnyam yin/ /rang bzhin gyis yod ma gtogs so/ /gang zhig spyi po rtag tu bskyod/ /de na mgo mi brtan zhes bya/ /
[\[212a.2\]]gang zhig rta ni mi dran pa/ /de ni 'du shes mi gsal yin/ /lcag la sogs pa gcig gis kyang / /gnod med dbyig pa la'ang sngangs yin/ /lag pa gnyis kyis sa rkob/ /de ni rko byed zhes bshad do/ /khro bas so ni 'cha' byed pa/ /so sgra 'cha' zhes bya bar bshad/ /
[\[212a.3\]]rta gang 'dul bar byed pa yi/ /rjes su cung zad mi 'jug cing / /gom pa la lar sdud pa dang / /la lar yang ni 'khyor byed pa/ /mi mnyam ba yi 'gros can te/ /gom pa sdud cing 'khyor ba yin/ ro stod ro smad gdong ba'am/ /yid na lus kyi bar dag tu/ /gang zhig bcings na
[\[212a.4\]]myur du 'khrug /bcings na khro ba'i rta ru 'dod/ /gang zhig thag pas bcings na ni/ /bcings pas blo gros rmongs gyur yin/ /ro smad kyi ni lus byed 'gul/ /bskyod pas rked pa skyod byed yin/ /'dis ni bdag la rdeg snyom ste/ /'dul sbyong mkhan la sngar rdeg byed/ /de ni
[\[212a.5\]]dogs pa can zhes bya/ /ra ro ba ltar yan lag kun/ /phan tshun 'chol bar 'gro byed pa'am/ /gzer bcas lta bu byed pa'i rta/ /de ni yan lag 'khyor zhes bya/ /yan lag kyang ni 'khyor byed cing / /yang dang yang du rengs pa dag /de ni yan lag rengs yin pa'am/ /
[\[212a.6\]]yang na rtag tu lus mi 'gyur/ /gang gi yan lag rab sra zhing / /brdeg kyang tshor ba med pa dang / /dga' bas bya ba la 'jug pa/ /yan lag rtsub par de bshad do/ /gang gi lus kyi dbyibs dag ni/ /tshul gcig du ni mi mngon zhing / /lus kyang spugs par byed gyur pa/ /de
[\[212a.7\]]ni brtan mi gnas zhes bya/ /rta gang dang por gzhan du 'gro/ /de yi rjes la'ang gzhan 'gro ba/ /'gros ni gtan nas med pa'i phyir/ /de ni gom mi brtan zhes bya/ /gang zhig lus ni 'dzum pa'am/ /gang zhig lus ni mi mnyam pa/ /de ni dbyibs mi mnyam zhes bya/ /lam du 'jug
[\[212b\]]
[\[212b.1\]]byed 'os ma yin/ /rgyab ni shin tu ring gyur cing / /lus ni rnga mo dang 'dra ba/ /dbyibs mi sdug par shes bya ste/ bslab dang mdzes pa med pa yin/ /'di dag skyon can yin pas na/ /mkhas pas skyon ni shes par bya/ /da ni yod tan bstan pa yi/ /mtshan nyid dag ni bshad
[\[212b.2\]]bya ste/ /rna ba mjug ma rgal tshigs rnams/ /yon tan che zhing yid gzhungs las/ /yid gzhungs sems ni de nyid la/ /nges par sbyor ba nyid yin no/ /lus la yengs ba med nyid dang / /yon tan kun dang ldan pa dag /yengs ma dag dang bral ba nyid/ /ma yengs zhes bya gnyis
[\[212b.3\]]pa yin/ /ro stod mchog tu thel ka che/ /shugs kyis yongs su rgyug byed cing / /lte bar lta bar byed pa 'di/ /yon tan gsum par shes par bya/ /mkha' la 'gro ba ltar byed cing / /rgyug pa la ni mdog dga' la/ /bar 'tshams med po ltar rgyug pa/ /yon tan chen po
[\[212b.4\]]bzhi pa yin/ /dang po dbus dang tha ma ru/ /cha mnyam par ni mngon rgyug cing / /dman dang bar ma'ang ma yin par/ /rta yi yon tan lnga ba yin/ /rab tu thung min ring ma yin/ /yengs pa dag ni med par ni/ /rta ni gang zhig rgyug byed cing / /rtag tu legs gnas drug
[\[212b.5\]]pa yin/ /gang zhig dang por zhon pa na/ /drang por gzhu 'dom brgyar 'gro zhing / /shugs kyis myur du rgyug byed pa/ /yon tan de ni bdun par bshad/ /rkang pa 'dor ba mkha' la ni/ /'gro bar mang du snang byed cing / /sa yi cha ni cung zad snang / /yon tan de ni brgyad par 'dod/ /
[\[212b.6\]]rta ni gang zhig yan lag la/ /reg pa tsam gyis rgyug byed cing / /bskul ba tsam gyis sems shes pa/ /yon tan dam pa dgu pa yin/ /gang gi dang ni tshad ldan par/ /mdzes par byugs na'ang snang gyur 'dra/ /srab ni legs par 'tsho gyur pa/ /de ni bzhin bzangs
[\[212b.7\]]yin zhes bya/ /ma 'tshol bar ni 'gro byed cing / /mkha' la 'gro ba ltar snang ba/ /mtshan nyin gang yin ma zhen pa/ /de ni yon tan bcu gcig pa/ /bya ba la bskul tshe na ni/ /myur du ldang zhing 'jug byed la/ /tshig gis myur du go byed pa/ /yon tan mchog ste bcu
[\[213a\]]
[\[213a.1\]]gnyis pa/ /nga rgyal med par ldang byed cing / /'bad pa med par ldog pa dang / /yon tan gang gi yon tan dang / /ldan zhes bcu gsum pa yin no/ /'phangs mkhan bya ba dag gis ni/ /mnga' yis bsnun par gyur na yang / /zhum pa med par 'gro byed pa/ /yon
[\[213a.2\]]tan bcu bzhi pa yin no/ /yon tan gang gi shugs kyis ni/ /bya dang 'dra bar 'gro byed cing / /shugs kyi rgyun gyis rgyug byed pa/ /yon tan 'di ni bco lnga pa'o/ /de ltar yon tan yang dag bshad/ /mtshan nyid cung zad ldan pa'ang rung / /yon tan 'di dag yang dag
[\[213a.3\]]ldan/ /rta mchog gang zhig thog mthar ni/ /yon tan rtag tu mi 'gyur zhing / /legs par rgyug pa byed pa yi/ /rta de rab tu bsngags pa yin/ /khyed la rgyug pa de ltar bshad/ /gzhan dag dris pa ci zhig bya/ /sha li ho tra'i mdo'i gnas las rgyug pa brtag pa'i le'u ste
[\[213a.4\]]sum cu so gsum pa'o// //legs ldan gra ma can zhes pa/ /'di ni gang zhig rgyu gang lags/ /mtshan nyid gang gis de shes bya/ /de yi gso ba ji lta bu/ /de ltar bu yis dris pa na/ /sha li ho tra drang srong ches/ /don gyi rjes su 'gro ba'i tshig /gra ma can mtshan
[\[213a.5\]]nyid 'di smras/ /gra ma rtser byar 'os pa ste/ /de na ngo tsha 'jig sogs yin/ /de rnams gang zhig byed pa ni/ /gra ma can zhes de bshad do/ /de bas 'jigs med tshul ngan dang / /brtse med rtsub cing mi srun ba/ /'bras bu'i gra ma dang 'dra ba'i/ /nyes ba 'dzin pas de skad
[\[213a.6\]]bshad/ /de bas nyes pa 'di ldan pa'i/ /rta yang gra ma can zhes bya/ /rta gang gtum zhing mi srun pa/ /khro bar gyur pa gang zhig yin/ /de kun gra ma can yin te/ /de ni rang dbang 'gyur ma yin/ /chas na 'khrug cing rdzas mthong skrag /'gyur zhing mi srun byed pa dang / /zhon
[\[213a.7\]]du mi btub pa dang ni/ /zhon nas 'phag par byed pa dang / /'khrug cing ring nas sos 'debs la/ /za zhing ltung bar byed ba dang / /lcag gis gzhus kyang 'dug byed cing / /'phra ba yang dang yang du brdeg /'dul sbyong mkhan yang skyur byed yin/ /'gre ba lta bur byed pa dang / /
[\[213b\]]
[\[213b.1\]]khal ni legs par bkal gyur kyang / /sa gzhir skyur bar byed pa dang / /'dul sbyong mkhan la gnod bya'i phyir/ /mgal me bskor ba lta bur 'khor/ /rgyab ni glang po ltar bskyur zhing / /yang dang yang du sprugs pa dang / /so dang lag yab dag gis 'debs/ /shing yang
[\[213b.2\]]ltung bar byed pa dang / /g.yang du yang yang skyur byed de/ /bgrod bya las ni gzhan du rgyug /dogs pa med par ldog pa dang / /lan 'gas gzhan du'ang 'gro bar byed/ /ra dang ri dgas ltar mchong zhing / /bar bar du ni 'dul byed skyur/ /chu ngogs shing dang khron pa dang / /
[\[213b.3\]]grogs srol du yang rgyug cing 'byor/ /rta khyu'i nang na mi 'dug cing / /dpung gzhan gyi ni nang du'ang 'gro/ /bar tu 'bad pas kha bsgyur yang / /zlog par nus ba ma yin la/ /rta bres las ni mi 'byung zhing / /byung dang 'jug tu mi 'dod la/ /srog 'phrog las ni gang dang
[\[213b.4\]]gang / /yid du mi 'ong las gang yin/ /de dag lhag par byed 'gyur zhing / /brdungs kyang phan pa med pa ni/ /de ni gra ma can zhes bya/ /de yi mtshan nyid 'di nyon cig /khur tshad khur ni yo ba dang / /kha dang pho mtshan yo ba dang / /rta gang 'phral ba mgos 'dra dang / /rlig
[\[213b.5\]]pa shin tu 'phyang ba dang / /ri mo chen po yod pa dang / /ya mchu na gcing rkan yang nag /gang zhig mchu ltag zhom pa dang / /ser skya dmar ser mdog can dang / /gang gi mche ba mi mnyam zhing / /gdong la gnyer ma yod pa dang / /mig nag ser ba nyid dang ni/ /mig sbom
[\[213b.6\]]khra yi mig 'dra dang / /bya rgod mig 'dra ma khur tshos chung / /gang gi ya mchu thung ba dang / /mgo bo rna ba rab tu che/ /'gram pa yang ni zhum pa dang / /sbal pa byi la'i mig 'dra zhing / /ri bong mdog 'dra mdangs rtsub dang / /rlig pa gcig ni dkar ba'am/ /yang na rlig pa
[\[213b.7\]]gsum dkar la/ /bshad pa'i mdog 'dra du ba'i mdog /phrag so la ni gnyer ma chags/ /'di dag dang ni gzhan mang ngo / /mtshan ldan gra ma can du 'dod/ /de bas 'di dang rigs can rta/ /gnas dang slob sbyong bya ba dang / /de bzhin rgyug pa'i bya ba rnams/ /rte'u
[\[214a\]]
[\[214a.1\]]nas brtsam pa so sor bya/ /bya ba'i khyad par gzhan yang ni/ /rim pa bzhin du bshad par bya/ /rlung med gnas na rab dben pa/ /spyod yul bde bar gzhag bar bya/ /de rjes reg na bzos gyur la/ /de nas bya ba gzhan dag bya/ /bdag po ras dang skom bcas
[\[214a.2\]]dang / /sman rnams cho ga ci bzhin bya/ /gan+d+ha b+ha dra pu shel tse/ /ka ra bI ra'i me tog ni/ /'o mar bcas dang ka lang tha/ /bskol ba der ni til thal ba/ /ko ke lak+Sha swa rdzi ka'i/ /thal ba dang ni bcas par gzhug /bskol ba dang ba dang bcas par/ /nyi ma bdun gyi bar du
[\[214a.3\]]gzhag/ /'di ni 'di la zhag bdun par/ /cho ga bzhin du btung ba sbyin/ /de ltar btung bas dbang gyur na/ /rta ni reg pa la sogs bzod/ /bdag gcin dang ni rgod ma'i gcin/ /yungs kar de bzhin rna spabs dang / /pi pi ling rtsa nag tshur bcas/ /ha re na ka tsha ba gsum/ /
[\[214a.4\]]tsan+dan dang ni ldan pa ru/ /btags te dben par spang bar bya/ /'di yis zla tshigs dag tu ni/ /rta la mig sman bsku bar bya/ /de ni rang bzhin gyis gso dka'/ /gra ma can ni zhi bar bya/ /dom dang gzig sder khyi'i rus pa/ /ba lang 'gram pa yungs kar dang / /rma bya'i mkhris pa
[\[214a.5\]]ldan par ni/ /gdug pa gram can sel yin/ /rta bres su ni rtag pa ru/ /gdug pa 'di ni gdul bar bya/ /tshes brgyad dang ni bcu bzhi la/ /khyad par du ni bdug pas bdug /des na reg dang sgra dang ni/ /gzugs ni bde bar brten bzod 'gyur/ /gang dang gang ni byed
[\[214a.6\]]du bcug /de de rjes su mthun par byed/ /rkan dang kha 'gram dpral pa dang / /ma rkan smin ma'i 'og dang ni/ /rta yi mig la'ang pi pi ling / /rtsa ba tsha ba gsum gyis bsku/ /'di yi lus ni thams cad kyang / /ba yi lci bas yang yang bsku/ /'di yi yan lag nang grol
[\[214a.7\]]ni/ /sbrang rtsi dang ni kha ras bsku/ /e la u shir pra rtsi pog /ru rta tsan+dan a ka ru/ /nA ga ge sar til mar bcas/ /bdug pas rta la rab tu bdug /rta ni nyag bar gyur pa na/ /bdug bas yang yang bdug na ni/ /sgra dang reg dang gzugs dag ni/ /nges par bzod par
[\[214b\]]
[\[214b.1\]]'gyur ba yin/ /ji srid nges par zhi gyur par/ /cho ga 'di ni sbyar bar bya/ /de tshe 'khrugs par mi byed cing / /rta rdzi la ni gnod mi byed/ /gang na gnas la mi ldang zhing / /khro ba med par rtswa rnams za/ /rna ba 'jums par mi byed cing / /'dul sbyong mkhan la mngon par dga'/ /
[\[214b.2\]]lam du zhugs par chas pa na/ /'dor zhing 'jigs par mi 'gyur la/ /khrid na sems ni dul 'gyur zhing / /tshig gi bsdigs na'ang 'jigs par 'gyur/ /ci dga' bar ni khyer na yang / /log par byed par mi 'gyur ro/ /dngos po gzhan la brdegs na yang / /de ni 'jigs
[\[214b.3\]]pa skye mi 'gyur/ /de ltar gra ma med pa'i rta/ /bzod pa can du bshad pa yin/ /dmod pa gdon gyi nyes ba dang / /rta yi rlung nad nyes pa dang / /yul gyi nyes pa btang snyoms gzhag /me srun 'grogs pa dag las kyang / /rta ni sems shes mi 'gyur las/ /gra ma can
[\[214b.4\]]du 'gyur ba yin/ /de bas nyes pa 'di rnams la/ /zhi ba'i thabs 'di yin par 'dod/ /gang la cho ga 'di dag ni/ /byas kyang gra ma ma zhi na/ /de tshe 'brog stong dag tu yang / /de la ltos par mi bya'o/ /gang tshe mi'am rta gzhan gyi/ /phyi nas snyeg par byed par 'gyur/ /
[\[214b.5\]]de'i tshe rlig pa chung ba yis/ /'di yi sems 'khrugs zhi bar byed/ /gra ma can ni legs dul yang / /g.yul du gzhug par mi bya ste/ /gal te 'di yis rang bzhin nyid/ /las kyi dbang gis gsal byed srid/ /gang zhig gra ma can zhi nas/ /la lar mi srun byed gyur na/ /
[\[214b.6\]]dang po de ni byed tshul gyis/ /nye bar legs bar sbyar bar bya/ /sha li ho tra'i mdo'i gnas las gra ma can brtag pa'i le'u ste sum cu rtsa bzhi pa'o// //bu sngon nga ni rta bres su/ /gnyid log pa na rta der btab/ /nga ni khro ba ches khyab pas/ /de la dmod pa btab
[\[214b.7\]]par gyur/ /bkra mi shis dang rnam kun du/ /spang bar bya ba nyid gyur cing / /bdag po chung mar bcas pa'i yang / /rigs ni rlag pa nyid gyur cig /nga yi dmod pa'i dbang gis ni/ /nyes pa che dar ldan par ni/ /rta rnams 'gyur ba nyid yin la/ /'di yi ming ni shes par
[\[215a\]]
[\[215a.1\]]gyis/ /shis pa gzhan dang ldan gyur kyang / /rta yi tha chad de spang bya/ /so yis kha khengs kha dog nag /de bzhin so ni mi mnyam lhag /yo zhing 'gul la chag pa dang / /so gyes pa dang mi tshang dang / /nya phyis 'dra dang zur gsum dang / /
[\[215a.2\]]skyes tshe so yod nyin mo skyes/ /ze'u lta bus mo ze'u dang / /snying ga na ni gtsug yod dang / /yan lag ma tshang rlig cher skyes/ /mtshan che yan lag lhag pa dang / /thig le chags shing gsum po 'phyang / /mdoms ni sbre'u'i spu 'dra la/ /mi sdug g.yo zhing
[\[215a.3\]]ngo ma 'dra la/ /sdig pa 'dra ba'am rlig pa med/ /khra dang lug dang kar ka dang / /nya dang spre'u byi ba 'dra/ /dmar ser phag dang byi la dang / /bya rgod lug pa'i mig 'dra zhing / /de bzhin ma he khyi'i mig 'dra/ /bya rog mig 'dra mig gcig ser/ /pags pa
[\[215a.4\]]bsregs pa'i dri 'dra dang / /'bral pa mi sdug de bzhin blun/ /yi dgas kyis zin sha bkra can/ /spu sdom de bzhin ral ba can/ /'phral ba bskus 'dra rngog ma gnag /rkang bkra mi legs ma ning dang / /rnga ma rngog ma med pa ni/ /bkra mi shis pas skye ba dang / /rlig
[\[215a.5\]]pa'i spu mdog zhan pa dang / /de bzhin mgo bo'i mdog mi mthun/ /rgyab tu zhan la gnod byed dang / /de bzhin rta dre'u'i spu 'dra dang / /rngog ma phum phum 'dres pa dang / /kha 'gram mche rlig nag pa dang / /de bzhin mgo dang lce nag dang / /rkan dang ltag pa mchu
[\[215a.6\]]gnag dang / /mngal na gnyis skye mang po skye/ /nyes pa chen por rab tu bshad/ /rwa can rnam gsum rmig pa gnyis/ /rkang lnga du can g.yang gzhir ldan/ /drug po 'di dag mchog tu ni/ /mi shis nyes chen ldan par bshad/ /rta yi so ni mi tshang ba/ /
[\[215a.7\]]bdag po'i bu dang bcas pa dang / /chung ma spun zlar bcas pa dang / /rta yi tha mas gsod par byed/ /so ni lhag par gyur pa'i rta/ /de yi bdag po mi ring bar/ /nyon mongs che dang phrad byed nas/ /yid du mi 'ong las kyis gsod/ /'og so lhag cing so gyes
[\[215b\]]
[\[215b.1\]]par/ /gang zhig skyes par gyur pa ni/ /so skyes de yi rigs kyi mchog /ring por mi thogs rlag par byed/ /so dang bcas par nyin mo skyes/ /thams cad zad par byed pa yin/ /chu zheng tshad kyi grangs las ni/ /lhag par gang zhig gnas gyur pa'i/ /yan lag
[\[215b.2\]]yod pa'i rta yis ni/ /nor ni lhag par nyams byed yin/ /lo lnga'i bar du rlig pa med/ /rgod ma la yang mi 'jug pa/ /dbang 'phel gang yin rta des ni/ /rigs ni rlag par byed par bshad/ /gang gi rlig pa mdog mi mthun/ /thig le yis ni khra bor gyur/ /de ni rlig
[\[215b.3\]]pa thig le can/ /bdag po'i rigs ni rlag byed yin/ /pags pa bsregs pa'i dri 'dra ba/ /me yis tshig par byed pa yin/ /rta mig nag la rkan nag pa/ /myur du mtshon gyis gsod par byed/ /gang gi rkan la gnyer ma ni/ /gsum mam bzhi dag yod gyur pa/ /de ni
[\[215b.4\]]rkan nag nyes pa yis/ /dgos pa med pa'i rtar 'gyur ro/ /mdog nag dud pa'i mdog can dang / /dngul rdo bcag pa'i mdog ltar 'tsher/ /rta de'i rkan kun nag na yang / /mdog dang mthun pas nyes pa med/ /kha dog brgyad po rnams kyi ni/ /cung zad dmar zhing gnyer
[\[215b.5\]]ma gsal/ /dkar dang dar mdog skya ba dang / /seng ge dur ba'i mdog rjes 'dra/ /dmar dang ser dang sngo bsangs kyi/ /rkan gnag ba ni bsngags ma yin/ /ri mo shin tu dma' ba yis/ /rmig pa gnyis su snang gyur te/ /ba lang rmig pa 'dra ba ni/ /gang gi rmig pa
[\[215b.6\]]snang gyur ba/ /bdag po'i lus dang yid kyi ni/ /mi bzang sdug bsngal gnyis bskyed nas/ /ring por mi thogs dus kyis ni/ /de dang lhan cig 'chi bar 'gyur/ /rngog ma'i mthar ni rten pa'i rwa/ /mthe bo'i tshigs dang 'dra ba'am/ /rgya shugs skyu ru ra 'dra ba'am/ /a mra'i
[\[215b.7\]]rus pa 'dra ba ni/ /gang gi rta la snang gyur ram/ /rwa yi rtse na rwa 'dra gnas/ /sha 'tsher gzhang 'brum 'dra ba ste/ /rta ni rnam pa de bdun yin/ /rwa can de ni skyes gyur pa'i/ /grong der ring por mi thogs brlag /rna ba gsum pa'i rta gang yin/ /de yang rwa can dag dang mtshungs/ /
[\[216a\]]
[\[216a.1\]]rta yi tha ma 'di gnyis ka /yul mtha' gzhan du spang bar bya/ /pus mo'i tshe'u spu dang nye bar/ /rkad pa 'dra ste rkang lnga pa/ /rwa can lta bu de'i mod la/ /spangs pa kho nar bsngags pa yin/ /ze'u'am rgyab tu gtsug yod pa/ /rigs ni gtso bo gsod byed
[\[216a.2\]]yin/ /mi shes bzhon bya ma yin te/ /de bas de dag thams cad rta/ /mdog ni gang yang rung ba la/ /lce nag par ni gyur pa'i rta/ /khyim de mi shis bya ba ste/ /rta de thams cad zad byed yin/ /gang gi kha 'gram nag pa yi/ /rta ni bdag po gsod byed yin/ /rta yi tha
[\[216a.3\]]chad sha bkra can/ /bdag po nor dang 'bral byed yin/ /stag 'dra kha dog gzhan pa yi/ /mdog ni sna tshogs gyur pa dag /de ni mi shis sdug bsngal ni/ /thams cad skye bas spang bar bya/ /stag dang 'dra zhing rjes mthun la/ /spre'u'i mig dang 'dra ba yi/ /de 'dra ba yi bdag
[\[216a.4\]]po ni/ /sems ni smyo bar byed pa dang / /khyim nas byung ba'am spyug pa'am/ /log pa'i chad pa thob par 'gyur/ /gang zhig mdog kun dkar ba la/ /rngog ma nag po yod pa ni/ /rta de rngog nag ces bya ste/ /g.yul du bdag po gsod byed yin/ /bong bu ltar ni khra bo'i rta/ /
[\[216a.5\]]'khor ling dma' bor gyur ba dang / /shis min tshe 'phel byed min la/ /las rnams kun la smad pa yin/ /mchu nag pa yi bu dang ni/ /rta rnams dug gis gsod par byed/ /rlig nag gsod dang 'chi byed la/ /pho mtshan nag par gyur pa yis/ /chung ma mna' ma sgyug mo
[\[216a.6\]]dang / /de bzhin du ni bran mo rnams/ /'di dag thams cad rlag par ni/ /rta de la ni zhon pas 'gyur/ /rta gang rmig par bcas par skye/ /mtsho mar byung bar gyus pa dag /gang dag tu ni byung gyur pa/ /rigs de yongs du brdug pa yin/ /sems med bcing dang gsod
[\[216a.7\]]ba dang / /blun pas ngar sems med par 'gyur/ /'jigs pa chen po nye bar ni/ /byed pas ring du spang bar bya/ /gang zhig gshin po la bsngos dang / /rta gang gshin pos khyer ba yi/ /rta de yi dgas kyis khyer yin/ /rtag tu nyes pa thams cad skye/ /dbang po
[\[216b\]]
[\[216b.1\]]'phel ba dang 'dra zhing / /za ma'i gzugs can ma ning yin/ /rgyab tu zhon pa gnod byed pa/ /yi dgas kyis khyer bzhin du yang / /gnyis sam mang po mtshe mar skyes/ /bu dang bcas pa yongs su spang / /so yi le'u so nyes pa/ /mig le'ur mig gi nyes pa dang / /
[\[216b.2\]]gtsug gi 'bras bu dag las ni/ /gtsug ngan 'bras bu bcas zhes bya/ /dpral bar chags pa zhur dang 'dra/ /'dres pa'i le'u gang bshad pa/ /nu ma can dang rlig pa nag /mgo nag la sogs par bshad pa/ /'di yi 'bras bu'i mtshan nyid ni/ /'di ru rgyas
[\[216b.3\]]pas ma bshad do/ /der ni spang bya gang yin pa/ /'dir yang 'bras bu de dang 'dra/ /de nyid tshe yi gnas skabs la/ /bab la nyes pa'i 'bras byin bshad/ /nyes chen shin tu nyes che ba/ /rtag tu 'bras bu 'byin byed yin/ /shin tu bzang pa'i mtshan nyid kun/ /
[\[216b.4\]]ldan na nyes pa chen po'ang bcang / /shin tu nyes chen ldan pa ni/ /nam yang bcang bar mi bya'o/ /gal te yon tan gzhan ldan yang / /shin tu nyes cher ldan pa'i rta/ /khyim du skad cig tsam gyis ni/ /mkhas pas gzhag par mi bya'o/ /reg pa yis kyang rta de ni/ /
[\[216b.5\]]phung khrol dang ni phrad par 'gyur/ /sha li ho tra'i mdo'i gnas las nyes pa chen po brtag pa'i le'u ste sum cu rtsa lnga pa'o// //sha li ho tra bdag nyid che/ /legs thos kyis ni rta rnams kyi/ /snying stobs shes par bya ba dris/ /drang song gis de de la smras/ /
[\[216b.6\]]dpa' zhing gtsang sbra che ba dang / /bdag po la gus bzhin dge la/ /stobs dang snying stobs mgyogs dang ldan/ /de mchod gtor ma la dga' zhing / /rang gi spyod pa'i mtshan nyid ldan/ /de bzhin zhi ba'i rang bzhin can/ /'dul byed dbang bsgyur ldob skyen pa'i/ /rta
[\[216b.7\]]ni lha yi snying stobs can/ /gtsang sbra la dga' dul ba dang / /skad snyan lam ni rnal mar 'gro/ /rig byed sgra la rab tu dga'/ /rgod ma la ni rgyab kyis phyogs/ /khrus la dga' zhing de bzhin zhi/ /drang srong snying stobs can du bshad/ /dpa' zhing stobs che tsham tshom
[\[217a\]]
[\[217a.1\]]med/ /de bzhin 'thab mo la dga' zhing / /sha dang chang la 'ga' ba ni/ /lha min snying stobs can de yin/ /dri dang phreng ba la dga' zhing / /glu rnams la ni shin tu mos/ /g.yul 'gyed la spro de bzhin zhi/ /dri za'i snying stobs la brten yin/ /
[\[217a.2\]]gnyid la dga' zhing khro la brtag /rtag tu gcig bur gnas pa dga'/ /stobs che spro ba che ba yi/ /rta ni rlung gi snying stobs can/ /chu yi gnas la gda' ba dang / /rtag tu chu dang phrad par 'dod/ /phal cher til la dga' gyur pa/ /yi dgas mtshun lha'i snying stobs
[\[217a.3\]]can/ /ri la 'dzeg ni mi skyo zhing / /stobs ldan 'tsher zhing 'gro ba dang / /til lam kha zas mngar la dga'/ /gnod sbyin snying stobs can du bshad/ /mi brtan khro zhing gdug pa dang / /chang dang sbyar chang sha la dga'/ /gdong ni mi sdug par snang ba/ /srin po'i
[\[217a.4\]]snying stobs la brten yin/ /mi brtan rtsub cing dri ma can/ /rtag tu mi gtsang la spyod cing / /zhum zhing khang stong dag la dga'/ /sha za'i snying stobs la brten yin/ /blun zhing lam log 'gro la dga'/ /rgod ma yi ni phyi bzhin rgyug /rtag tu rtswa za la dga' ba/ /
[\[217a.5\]]dud 'gro'i snying stobs dag dang mtshungs/ /rlung dang grang lhags tshad pa bzod/ /bdag po la dga' skad snyan cing / /sems khong chung cing le lo can/ /mi rgyu'i snying stobs la brten yin/ /rke mgrin btung cing 'jigs pa can/ /rtag tu gnas 'di stong bar
[\[217a.6\]]dga'/ /mi gtsang la dga'i dar tshul can/ /srin bu'i snying stobs la brten yin/ /shugs chen rgyun du ltos pa dang / /yongs su 'khor ba'i ngang tshul can/ /rgod ma la ni rab dga' ba'i/ /rta ni 'dab chags snying stobs can/ /dpa' zhing 'jigs pa
[\[217a.7\]]nyid du ni/ /dus dang dus su gnas 'gyur zhing / /rgod ma la ni rab dga' ba/ /'chi ba yis ni shin tu 'jigs/ /brdegs ba na ni rab tu 'khrug /rtse dang khyim du gnas la dga'/ /byas pa tshor ni stobs dang ldan/ /mi yi snying stobs can de yin/ /lha dang drang
[\[217b\]]
[\[217b.1\]]srong gnod sbyin klu/ /dri za dang ni snying stobs dag /mnyam par gyur pa'i rta gang yin/ /las rnams kun la rab tu bsngags/ /mi dang yi dgas lha ma yin/ /bya dang mtshungs pa bar ma yin/ /de las gzhan pa'i snying stobs can/ /rta ni tha ma yin par bshad/ /kun du
[\[217b.2\]]snying stobs gtso bo ste/ /snying stobs la ni thams cad gnas/ /sha li ho tra'i mdo'i gnas las snying stobs brtag pa'i le'u ste sum cu rtsa drug pa'o// //bu dag gzi mdangs rnam pa lngar/ /rta la dus su 'byung bar 'gyur/ /gang phyir 'di dag 'byung ba yi/ /bdag
[\[217b.3\]]nyid yin pas rnam lngar 'dod/ /mdog dang sbu kha rdzas dang ni/ /de bzhin du ni dbyibs dag las/ /mig gis gzung bya gzhan gang yin/ /gzi mdangs kyi ni sgrar bshad do/ /re zhig rdzas ni yon tan bzhi/ /kha dog gzugs ni dkar la sogs/ /rta ni kha dog tha dad kyang / /
[\[217b.4\]]spu kha ring po las kyang snang / /gzi mdangs phra zhing dang bas na/ /nye ba nyid na mngon pa yin/ /mdangs ni med pa tsam de la'ang / /med par yang ni dmigs ma yin/ /rlung dang de bzhin nam mkha' dang / /me dang de bzhin sa dang ni/ /chu nyid kyi ni mtshan nyid dag /gang yin
[\[217b.5\]]de ni mnyan par gyis/ /rlung gi gzi mdangs snad pa yin/ /nam mkha' yi ni 'bring du bshad/ /me dang sa dang chu yi ni/ /mtshan nyid gsum po rtag tu shis/ /mi brtan rtsub cing mdog la gnod/ /de bzhin cung zad dkar ba snang / /rta yi spu kha la gnod pa/ /rlung
[\[217b.6\]]gi gzi mdangs de smad bya/ /shin tu dang ba nam mkha' ni/ /sprin dang 'bral ba dang 'dra ba/ /mdangs can zhi bar gyur pa dag /de ni nam mkha' can zhes bshad/ /rta rnams phal cher rtag tu ni/ /nam mkha'i gzi mdangs can du snang / /de ni mi smad bstod bya dag /
[\[217b.7\]]min par gyur pa nyid yin no/ /gzi mdangs ldan zhing 'od can 'dra/ /de bzhin me ni 'bar ba 'dra/ /me yi gzi mdangs bsngags pa ste/ /bsod nams kyis ni rta la 'byung / /snum zhing chu yi mdog ldan pa/ /dge skyed de ni chu yi yin/ /gzi brjid ldan zhing shin tu
[\[218a\]]
[\[218a.1\]]brtan/ /sa yi gzi mdangs gnyis yin/ /rta la rtag tus yi ni/ /gzi mdangs bsngags par gyur pa yin/ /smad pa'am bsngags par bya ba yi/ /gzi mdangs yun ring gnas gyur ba/ /bdag pos bde dang sdug bsngal gyi/ /'bras bu yun ring myong
[\[218a.2\]]bar 'gyur/ /gtsug dang kha dog 'bras bu ni/ /shis pa dang ni mi shis gang / /zhar la byung bar gyur pa gang / /gzi mdangs su ni rjes su 'gyur/ /dper na nyi ma'i 'od zer ni/ /sprin gyis khebs par byed pa yin/ /de bzhin rta la gzi mdangs kyi/ /mtshan nyid kyis ni khebs
[\[218a.3\]]par 'gyur/ /gnyid log las langs khrus byas dang / /rnam kun skom 'thungs zas zos ba de/ /rta la rta mkhan dag gis ni/ /gzi mdangs nye bar brtag par bya/ /sha li ho tra'i mdo'i gnas las gzi mdangs brtag pa'i le'u ste sum cu rtsa bdun pa'o// //
[\[218a.4\]]sha li ho tra drang srong che/ /rig byed yan lag mthar phyin pa/ /rta bres gnas na 'dug pa na/ /mdza' las rgyal sogs bu rnams dang / /bla ma la gus slob ma rnams/ /rta sbyod shes la yang dris pa/ /legs ldan rgya mtsho'i mthar thug pa'i/ /sa gzhi dri yi
[\[218a.5\]]phreng bas bskor/ /grong rdal 'byung gnas yul dag dang / /nags tshal rnams kyis nyer mdzes par/ /rang dgar rgyu ba'i rta rnams ni/ /khyed kyis bgo bsha' mdzad lags na/ /de rnams kyi ni 'byung lugs dang / /rigs dang nye ba'i rigs rnams dang / /
[\[218a.6\]]yul gyi rtags ni 'byung ba dang / /kha dog spyod pa gzi mdangs shugs/ /so so'i rigs shes rnam brtag pa/ /bdag cag la ni bshad du gsol/ /dog pa'i gnas kyi shes bya dang / /rta rnams skye ba nyid dang ni/ /yul mthar yon tan cher ldan dang / /yul
[\[218a.7\]]dbus yon tan chung bar ni/ /'gyur bas de phyir de thams cad/ /legs ldan gyis ni bshad par rigs/ /de nas legs ldan drang srol mchog /bu rnams la ni slar smras pa/ /gzugs dang skye gnas kha dog dang / /snying stobs spyod pa mdangs dang ma/ /gzi
[\[218b\]]
[\[218b.1\]]mdangs dbyibs dang dri dang ni/ /bde dang mi bde skad rnams dang / /rigs las byung ba 'di dag kun/ /ji lta bar ni smras pa yin/ /thog ma kho nar sprul pa na/ /lha yul du ni rgod ma byung / /mdog 'dres gnag dang dmar ba dang / /dur ga sngo bsangs skya bo dang / /
[\[218b.2\]]khra dang ljang ba rnams yin te/ /de dag yul yul dag tu bgos/ /rta mchog de dag rnams kyis ni/ /bdag po yang ni de snyed de/ /brgya byin zla ba nyi ma dang / /rlung lha dang ni chu lha dang / /me lha dang ni nor bdag rnams/ /rta rnams kyi ni bdag por gyur/ /lha yi rta
[\[218b.3\]]yi 'byung gnas te/ /sa steng phyogs phyogs dag tu bgos/ /lha yi mchog gi rgod ma ni/ /de ltar rjes su sprul pa yin/ /dbang po che la mdog 'dres pa/ /gzhan dag go rims ji bzhin no/ /de yi bu dang tsha bo yis/ /sa gzhi thams cad khyab pa yin/ /
[\[218b.4\]]la la rgya mtsho la gnas te/ /de bzhin gzhan dag sin dur brten/ /nas gling tho gar la gnas shing / /gzhan dag nor can dag tu'o/ /sha kha bru zha gan du ra/ /drang srong can dang nyams dga' dang / /mnya' dka' gur shI ka li ka /nya dang me cha tig tig
[\[218b.5\]]gi /chu bo brgya ba wing sa sha/ /zla ba'i cha zhes bya ba dang / /ko shi ka dang sbyangs can dang / /gang gA de bzhin sa srung dang / /chu bo cher ldan de dag dang / /rus sbal can dang kha ba can/ /ba lang shing rta ma la ya/ /spos dang ldang dang du ni ro/ /ca co can
[\[218b.6\]]na'ang gnas pa yin/ /grong khyer bzang dang dpa' bo'i ste/ /kha che'i 'brog gi cha dang ni/ /lnga len sgra ngan aM pash+tsa/ /ri khrod mtha' 'khob nas kyi yul/ /yul dbus rgya mtsho bcu pa dang / /dngul rdo'i ri dang ni sha dang / /shar gyis mtha' dang bu ling dang / /
[\[218b.7\]]bi dar pa dang ke shi ka /phyogs dang mi yi yul kun na/ /sa la brda ni brten pa yin/ /yul de rnams kyi khyad par gyis/ /dbye ba gsum du 'gyur ba nyon/ /dbyangs can gyi ni byang phyogs su/ /der ni gang zhig skyes gyur pa/ /sna tshogs 'byung gnas las
[\[219a\]]
[\[219a.1\]]byung ba/ /spyod pa mchog dang ldan zhes bya/ /yang na lho phyogs cha ru ni/ /shar du 'bab ba'i chu ngogs gnas/ /de ni stobs dang gzi mdangs sogs/ /tshad kyang bar ma yin zhes bya/ /ba rdul can dang ri rong dog /sor sra la sogs pa'i
[\[219a.2\]]rta/ /gzi mdangs stobs dang lus kyi tshad/ /snying stobs dman pa yin zhes bya/ /rta yi rigs dang dbye ba ni/ /yul ni so so las byung ba/ /rigs dang skye ba'i tshul dag ni/ /yul las lnga bcu rtsa bzhir 'gyur/ /de las gzhan yang dog pa yi/ /yul las
[\[219a.3\]]skye ba rab bshad bya/ /mdang cha yis bstan pa yi/ /nyes pa yon tan med 'gyur zhing / /rigs bzang yin yang phal cher yin/ /lus ni mi sdug pa dag snang / /dper na la lar mi dag ni/ /sgur bo dang ni mi'u thung yong / /de bzhin rta yang lus byad ni/ /mi sdug
[\[219a.4\]]par ni shes par bya/ /lus dang mgyogs tshul stobs rnams ni/ /dman pas rta gzhan dag tu gyur/ /yul ni bzang por skyes na yang / /yon tan med pa dag kyang yod/ /pha dang ma yi skyon dang ni/ /ston ka skyes par gyur pa dang / /de 'dra gzhan las byung ba
[\[219a.5\]]yi/ /de dag dang ni 'dra bar bshad/ /de bzhin pha dang ma dag ni/ /lus kyi yon tan ldan gyur kyang / /legs par skyes par ma gyur pa/ /mtshan nyid de dang ldan pa min/ /rigs las byung pa'i mang po dang / /'dus pa dag tu bstan pa'ang min/ /mdza' las rgyal
[\[219a.6\]]la sogs pa yi/ /bu yis pha la yang dris pa/ /rgyu ni mtshungs pa dang ldan zhing / /mngal las dus gcig skyes gyur ba/ /dbyibs dang yon tan mtshungs gyur cing / /rlung gi shugs 'drar mnyam par ni/ /sngon tshe tshangs pa nyid kyis ni/ /rta rnams sprul par
[\[219a.7\]]byas pa yis/ /de ltar yon tan mnyam pa las/ /ci phyir de dag tha dad gyur/ /'di yi rgyu ni gang yin pa/ /khyed kyis bdag cag la bshad rigs/ /de ltar bu yis bskur ba dang / /sha li ho tras slar smras pa/ /dper na chu ni ro gcig par/ /mkha' las
[\[219b\]]
[\[219b.1\]]bab kyang sa rnams kyi/ /khyad par dag gis bzang ngan gyi/ /ro ni sna tshogs mang por 'gyur/ /de bzhin tshangs pas tshul gcig par/ /rta rnams sprul par byas mod kyi/ /lha rnams la ni bgos pa las/ /lhag pa gang yin sa gzhi 'dir/ /rgyal po rnams la byin
[\[219b.2\]]gyur pa/ /rta de sa yi khyad par gyis/ /rigs dang skye gnas ming dag ni/ /khyad par mang por gyur pa yin/ /sha li ho tra'i mdo'i gnas las rigs brtas pa'i le'u ste sum cu rtsa brgyad pa'o// //sha li ho tra rta bres na/ /'dug cha dri za'i rgyal po
[\[219b.3\]]dang / /mja' las rgyal ba gnyis ka ni/ /dul dang ldan pas dris gyur pa/ /lags ldan rta ni bzang po yang / /spyod pa ngan pa snang ba dang / /mtshan nyid mi shes ldan gyur kyang / /kha cig rang bzhin bzang bo mchis/ /der ni rgyu dag gang lags pa/ /yang
[\[219b.4\]]dag par ni gsungs zhes dris/ /ston ka bcas pa'i mtshan nyid ni/ /yang dag par ni bka' stsol cig /de gnyis kyis de dris pa na/ /sha li ho tras slar smras pa/ /lung la koms byas shes rab ni/ /nam yang slu bar byed pa min/ /lus dang mdog dang stobs
[\[219b.5\]]ldan pa/ /tshul ngan rang du gyur ba yin/ /la la lus ni gtsang kyur kyang / /snying stobs mi nyams gyur pa yis/ /phyin ci log gi snying stobs can/ /lus ni gtugs par ston par bshad/ /de ni shes rab dman ba yi/ /skye bo phal cher rmongs par 'gyur/ /
[\[219b.6\]]skye ba nyid dang gces pa dang / /shis dang mi shis mi rtogs 'gyur/ /de bas dbyibs legs snying stobs ldan/ /ngang tshul bzang ba'i dam pa ni/ /snying stobs ngang tshul lus byed ni/ /sum 'byin byed de spang bar bya/ /de ni nga yis bshad bya yis/ /khyad
[\[219b.7\]]par mnyan pa nyid du gyes/ /dbyibs legs pa dang dba' ba dang / /gzi mdangs stobs dang ma yengs dang / /'phel ka che zhing sems bzang la/ /dar la ba bcings mdangs bzang la/ /dbang po brtan zhing dga' ba dang / /snying stobs mgyogs byed ldan pa yi/ /de 'dra
[\[220a\]]
[\[220a.1\]]ba yi rta dag ni/ /yul dang dus las dag 'gyur par/ /rtswa dang chu mang dus su ni/ /pha dang ma ni 'dus gyur pa'ang / /de tshe skyes gyur rte'u ni/ /yon tan kun dang ldan pa yin/ /rta ni de dag gnyid kyis na/ /yon tan de nyid skye bar 'gyur/ /
[\[220a.2\]]'dod pa ces pa dang 'dod bral ba'am/ /don du nyer dang don mi gnyer/ /gzhon dang shin tu rgan pa dang / /rte'u dang rta rgan nyid kyis ni/ /lus dang snying stobs dang tshul rnams/ /bzang ngan 'dres pa nyid du 'gyur/ /khro dang 'khrug par gyur pa dang / /'jigs
[\[220a.3\]]dang skrag par byed pa dang / /gcong can dang ni nyam chung dang / /ngal dang sems ni dub pa dang / /skye bar byed pa'i rtag pa yin/ /las la mkho bar mi 'gyur ro/ /de ni mdangs stobs dman 'gyur zhing / /las rnams kun la nus pa chung / /rtag tu na zhing rgyun du
[\[220a.4\]]sbeg/ /gang zhig rnyog can 'gyur ba'i rta/ /pha dang ma yi rgud pa yis/ /stobs chung gzi mdangs zhan par 'gyur/ /de ltar skye bar gyur ba'i rta/ /las rnams 'grub par mi byed do/ /dgun mtha' tshad pa'i thog ma ru/ /dpyid dus srog chags rnams la phan /
[\[220a.5\]]thun mong dus su gyur pa'i tshe/ /lus gzungs snyoms par gyur pa'i rta/ /rgod ma lo bzhi lon ba dang / /rta pho lo brgyad len pa dang / /'dus gyur pa las gyur pa'i rta/ /rtag tu las rnams kun la bsngags/ /de ni yon tan kun ldan zhing / /nyes pa
[\[220a.6\]]kun dang bral ba yin/ /lus kyi phyi nang dag gi ni/ /yon tan ldan zhing kun sbyor nus/ /mdza' las rgyal gyis yang smras pa/ /tha mal pa dang nad bcas gnas/ /ston ka ba ni gang dag lags/ /gsor rung gsor mi rung ba dag /gang lags
[\[220a.7\]]the tshom skyes lags kyi/ /drang srong chen po de gsungs shig /mdza' las rgyal gyis de skad dris/ /legs ldan gyis ni slar smras pa/ /'bras bu bzang dang ngan pa yi/ /phun tshogs ston ka'i tshe na gnas/ /'bru yi phun tshogs mthun pas
[\[220b\]]
[\[220b.1\]]na/ /rta la'ang ston ka pa zhes bshad/ /rang bzhin de 'drar gyur pa yi/ /ston ka rnam pa bzhi ru mthong / /rang bzhin la gnas de bzhin sbom/ /phra dang dmar ba'i ston ka pa'o/ /rang bzhin la gnas mchog yin te/ /phra dang sbom dang gzhan pa yin/ /rte'u ston ka
[\[220b.2\]]dmar po ni/ /sbang bar bya bar gyur pa yin/ /phra dang sbom pa phrad pa las/ /sbom pa'am yang na phra bar 'gyur/ /phal cher gang gi mtshan nyid gang / /de las lhag par mi 'gyur ro/ /skye gnas snying stobs lus kyi ni/ /mtshan nyid dang ni rtags dag las/ /
[\[220b.3\]]'di rnams kyi ni las dag kyang / /thams can rim bzhin bshad par bya/ /rgod ma'i sems stobs nye ba dang / /lam du zhugs par gyur ba yis/ /khur dang gom pa dag gis ni/ /de ni tsha bas gdungs gyur cing / /bkres dang skom bas nyen pas na/ /mang la
[\[220b.4\]]nas khrag ni 'dzag par 'gyur/ /zla ba drug ni 'das pa na/ /sha ni khrag tu 'gyur ba yin/ /mngal de'i tshil ni gang yin pa'ang / /phra mo tsam zhig yod mi 'gyur/ /rus phra sha ni srab ba ru/ /skye ba ston ka dmar po yin/ /'di ni longs spyod mi rung zhing / /las rnams
[\[220b.5\]]nus pa'am yin no/ /mngal ni chags par gyur ba'i rta/ /zas kyi bya bas 'phel mi 'gyur/ /rtsub cing rno ba za ba dang / /se bzhin lam du zhugs pa dang / /khur gyis dub par byas pa dang / /bcings dang rta pho dang sbyar dang / /der ni mngal chags gyur pa yis/ /khrag
[\[220b.6\]]zad log par 'gyur pa yin/ /ji ltar char med sman rnams ni/ /skye bar 'gyur ba ma yin la/ /'bad med me tog 'bras bu sogs/ /'phel bar 'gyur pa'ang ma yin no/ /de bzhin log par gsos pa yis/ /rta yi mngal ni skams par 'gyur/ /de ni sbeg cing
[\[220b.7\]]nyam chung ba'i/ rte'u dus ni 'da' bar byed/ /dus ma 'das pa'ang nyam chung zhum/ /yan lag ma tshang skye bar 'gyur/ /rte'u de ni stobs zhan zhing / /dbang po zhan par skye par 'gyur/ /khrag chung snying stobs dman pa ru/ /dus su de ni las kyis skye/ /de ni rus
[\[221a\]]
[\[221a.1\]]pa'i ston ka bar/ /shes bya de yi las nyon cig /rte'u de ni mar ram nim/ /yang na 'o mas gso bya zhing / /stobs skyed pa ni gzhan dag ni/ /phra ba'i ston ka gso bar bya/ /ma ni 'bras tshan yu sha dang / /de bzhin khu ba sna tshogs dang / /
[\[221a.2\]]de bzhin btung ba sna tshogs dang / /bsku dang 'jam rtsis brda bar bya/ /yang na rte'u zla drug pa/ /bsku dang 'jam rtsi 'bras chan zhu/ /tshad dang ldan pas go rims bzhin/ /de bzhin lhag par bya ba dang / /me stobs skyed pa sbyin par bya/ /kha ra 'o mar sbyar ba la/ /mar
[\[221a.3\]]ni tshad tsam bcug pa sbyin/ /rte'u lo gnyis lon pa la/ /kha zas sbyin par bya ba yin/ /lug gi sha dang rma bya'i sha/ /khyim bya bya yi sha rnams dang / /nya dang rus sbal sha rnams las/ /sha khu dang ni kha zas bya/ /sna sman dgongs ka btung ba dang / /bsku dang 'jam rtsi
[\[221a.4\]]rtswa yis kyang / /lus kyi lus gzungs brtas bya ba/ /zla drug bar du bya bar bshad/ /de nas sa 'dir bskyang bya zhing / /lus dang srog kyang bsrung bar bya/ /sor ni nyi shu bzhi la khru/ /khru bzhi la ni gzhu gang ste/ /gzhu 'dom brgyad stong dag la ni/ /las la sbyor ba'i
[\[221a.5\]]dpag tshad yin/ /der ni dang por rte'u dag /rim pa 'di dang ldan pas kyang / /'dom ni sum brgya nas brtsams te/ /dpag tshad bar du rim gyis bkri/ /dgun zla 'bring dang tha chungs tshe/ /de las nyis 'dab bya ba yin/ /dpyid zla ra ba gsum 'gyur te/ /dpyid
[\[221a.6\]]zla 'bring po dpag tshad med/ /de yi rdzis la dpag tshad ni/ /gcig tsam zlum pos bskor bar bya/ /bya ba'i sbyor ba 'di nyid ni/ /nyam chung ba la bya ba yin/ /nas dang ma sha mar 'o mas/ /bsku dang 'jam rtsi rtswa rnams dang / /shin tu snum pa'i btung ba yis/ /gang tshe
[\[221a.7\]]gnyi ga brtas byas la/ /de bzhin rgod ma sbom gyur kyang / /sbom zhing mngal du lci ba'i phyir/ /de ni dus su skye mi 'gyur/ /de yi yang yang ma zhu ltar/ /dus min par ni skye bar 'gyur/ /rte'u tshil ni cher 'gyur zhing / /sha yi tshogs
[\[221b\]]
[\[221b.1\]]ltar gnas pa yin/ /de ni ldang shing brtse mi nus/ /lci zhing khur gyis non ltar 'gro/ /sbal pa ltar 'gro sbom pa dang / /lus ni snyoms par skye bar 'gyur/ /sbal pa skrangs par gyur pa ltar/ /brtan par 'gro bar 'gyur mi yin/ /tshil gyis snying ni khyab gyur cing / /mi nub
[\[221b.2\]]rtsa ba rten pa yin/ /tshil ni lhag par gyur pa ni/ /lus kyi rtse dang 'degs par dka'/ /'di ni tshil ches yin zhes bya/ /de la las ni 'di phan no/ /pi pi ling dang bca' lga dang / /haM sti pi pi ling tsi tra/ /'di dag bskol ba'i mar dag ni/ /nang bar zas kyi
[\[221b.3\]]sngon du spyin/ /tshad tsam rte'u de la ni/ /sbyang ba'i phyir ni sbyin par bya/ /de la ma yi 'o ma ni/ /mi blud ra yi 'o ma sbyin/ /tshon mo'i 'o ma lci bas na/ /de phyir ra yi 'o ma blud/ /'o ma sbyong bar byed pa yi/ /btung ba rgod ma la sbyin bya/ /kha ba dang ni bska ba dang / /tsha ba
[\[221b.4\]]sbyin pas de sbyang bya/ /de la til mar 'jam rtsi dang / /de nas slar yang gnas par bya/ /zla ba drug gi bar du ni/ /rte'u de las yang dag sbyad/ /gzhu 'dom stong ni song nas kyang / /de nyid tsam du bzlog par bya/ /de yi rjes la 'dom bzhi stong / /de nyid 'gro zhing bzlog
[\[221b.5\]]par bya/ de yi rjes la 'dom bzhi stong / /de nyid 'gro zhing bzlog par bya/ zas dang bskyar ba nyid kyis ni/ /lus ni legs par mkhrang bar 'gyur/ /lus dang yan lag rkang ba brtan/ /lag gnas dang po dga' ba dang / /gang tshe nad med yid bde ba/ /de tshe las la sbyar bar bya/ /de ltar sbom pa shes byas la/ /de nas las
[\[221b.6\]]rnams sbyar bar bya/ /'di ni dmar por gyur pa dang / /sbom phra dag kyang bshad pa yin/ /rta mchog gi ni ston ka dag /rang bzhin la gnas bshad bar bya/ /sngar ni nga yi rta rnams kyi/ /yon tan kun ldan gseb dang ni/ /rgod ma yon tan de ldan zhing / /na tshod
[\[221b.7\]]stobs ni phun tshogs pa/ /srog chags thams cad bde ba'i dus/ /dpyid do me tog dri can la/ /phan tshun 'dod pa bskyed pa'i tshe/ /rgod ma 'khrig pa'i don du 'gro/ /der ni mngal du chags gyur pa/ /rta yi nyams mnyam bzang bo yin/ /mngal du chags
[\[222a\]]
[\[222a.1\]]pa bsrung ba'i phyir/ /nas dang ma sha mar gyis gso/ /dman pa bsten du mi gzhug cing / /skar khung dra ba can du gzhag /gom pa dal gyis 'gro bya zhing / /dben pa'i phyogs su bskyang bar bya/ /khang pa skar khung can der ni/ /bzhi mnyam
[\[222a.2\]]stan dang bcas par bya/ /rte'u la ni phan pa'i phyir/ /'di dag thams cad yang dag spyad/ /yungs kar dang ni chu dag dang / /phu shel tse dang shug pa dang / /bse shing 'bras bu shib btags pa'i/ /phye ma yi ni bdug pas 'dug /de ltar legs par bsrungs gyur na/ /
[\[222a.3\]]rte'u dus kyi bzang por skye/ /lus kyi stobs ni phun tshogs shing / /shin tu 'byes pa legs par 'dus/ /lus gzungs thams cad rgyas pa dang / /yan lag mdzes shing lta na sdug /mgyogs shing gtsug ni dag pa dang / /mkhregs shing gra ma can min dang / /
[\[222a.4\]]pags srab ba spu snum pa dang / /'gro legs gzung bar sla ba dang / /lus kyi yon tan kun ldan zhing / /mtshan nyid thams cad bsngags pa dang / /'dzin dang 'jog par byed pa la/ /rtag tu mnyam pa med par dpa'/ /ston ka dag dang zhes 'di bshad/ /rta
[\[222a.5\]]ni bzang po yin par bstan/ /rkang pa brtan zhing 'gros che la/ /lus kyi 'phel ka che zhing legs/ /rtag tu khal gyi sor ba dang / /las rnams la ni nges sbyor nus/ /de ni slob dpon dam pa yis/ /rag pa'i rang bzhin ston kar bshad/ /de ni bkra shis rta
[\[222a.6\]]yin te/ /rgyal po'i bzhin par de nyid bshad/ /de ni g.yul ngor rab tu bsngags/ /rtag tu rgod ma'i gseb tu bzang / /de ni byang zhing dpa' ba dang / /mchod sbyin la yang rta de bzang / /rtag tu tshangs pa smra ba yi/ /rta mchog ces ni de bshad do/ /de ni rtag tu bzhon
[\[222a.7\]]par bzang / /skye dgu skyed pa yin par bshad/ /'di yi las rnams bshad pa ste/ /gzhan yang mngal can zhes bya'o/ /rta yi mchog tu gyur pa 'di/ /las la sgyid lug 'gyur ma yin/ /ston ka ba ni bzhi po 'di/ /mtshan nyid grangs ni dus ma yin/ /sbom dang
[\[222b\]]
[\[222b.1\]]rang bzhin la gnas dang / /dmar dang de bzhin phra ba ste/ /rnam pa bzhi po gso ba dang / /bcas par de bzhin bshad pa yin/ /gzhan yang pags pa la sogs pa'i/ /rang bzhin gang yin bshad par bya/ /pags srab mdangs snum phun sum tshogs/ /ba
[\[222b.2\]]spu snum zhing gnyer ma snyoms/ /gsang ba'i phyogs ni mdzes pa dang / /gtsug ni bzang por gang gyur dang / /blo ldang byang zhing mgyogs pa dang / /rmang kha mnyan zhing tshor ba can/ /shin tu 'byar bar gang gyur pa/ /pags pa bzang por de bshad do/ /yan lag tshad
[\[222b.3\]]dang ldan pa dang / /lus kun lag par snyoms pa dang / /dmar zhing dmar ba'i mdog rdzas can/ /mig dmar lta na sdug pa dang / /mdangs ldan yid ni gzhungs pa dang / /blo dang dran pa'i yon tan ldan/ /khrag gi mtshan nyid bzang ldan rta/ /mtshan dang kha dang rkan
[\[222b.4\]]dmar ba'o/ /so snum mig ni legs pa dang / /ba spu rnga ma'i mdangs snum zhing / /de bzhin phum phum 'jam la snum/ /rngog mar zhing bzang ba dang / /lce ni 'jam zhing yangs pa dang / /pad+ma 'dra zhing lus tshugs nas/ /shin tu mdzes shing sha yis
[\[222b.5\]]rgyas/ /rkan dang ma rkan mig dmar zhing / /stobs chen gzugs ni bzang bdag /sha mkhregs pa zhes bya bar bshad/ /gseng khrom me tog mdog 'dra zhing / /zlum la tshil gyis rgyas shing bzang / /sha che tshil ni che gyur pa/ /che mkhregs pa yi rta zhes
[\[222b.6\]]bya/ /kha dog dkar ba'am sbrang rtsi 'dra/ /mdangs gsal snyoms shing mkhregs pa yi/ /so'am mche ba yod gyur la/ /mtshan ni shin tu legs gyur cing / /gang gi rus pa las skyes shing / /'byes las brtan par gyur pa dag /khur gyis zhum pa med gyur pa/ /
[\[222b.7\]]de ni rus mkhregs rta yin no/ /rkang ni mar gyi snying po 'dra/ /sra zhing lci la mkhregs par snang / /sha yi phyed pa nad dag ni/ /shin tu snum par snang ba dang / /gang gi ba spu snum gyur cing / /stobs dang mdangs kyi yon tan ldan/ /
[\[223a\]]
[\[223a.1\]]de ni rkang mkhregs pa zhes bya/ /snum zhing bska la dri ma med/ /gang zhing ba ra'i 'o ma 'dra/ /gang la de 'dra'i khu ba yod/ /de ni nga yis bshad kyis nyen/ /sra zhing stobs ldan dregs pa bdo/ /rgya cher dga' zhing mgyogs dang ldan/ /rgod ma shin tu tshim
[\[223a.2\]]byed cing / /mdangs snum 'gros ni myur ba dang / /dkar ba'am yang na mdog rjes dkar/ /sha dang gnad dang tshil dang ni/ /rkang dang rus pa pags pa dang / /lus gang gzhan la yod pa rnams/ /thams cad rgyus pas sprel ba yin/ /'di ni mkhregs par gyur pa yi/ /
[\[223a.3\]]stobs dang gzi mdangs mgyogs par ldan/ /lus kyi yan lag kun legs 'brel/ /tshigs legs las rnams thams cad byed/ /'di ni rtsa rus sra ba yin/ /snying stobs brtan la da nyon cig /dpa' zhing g.yul du dpa' ba'i mgo /blo dang dran pa'i yon tan ldan/ /
[\[223a.4\]]mdog snum de bzhin mdangs dang ldan/ /pho mtshan ldan zhing tshor ba che/ /chu zhing gab par gyur pa yi/ /yon tan thams cad ldan pa dag /snying stobs brtan pa'i rta yin te/ /rdo rje mkhregs pa 'dra zhing grims/ /sa kun la ni thor med cing / /las rnams kun la
[\[223a.5\]]bsngags pa yin/ /'khrugs shing tshim par byas na yang / /khong 'khrugs dga' bar 'gyur ba med/ /'di dag sra bar yang dag bshad/ /de rnams kyi ni yon tan nyon/ /pags mkhregs srab cing mtshan legs skye/ /mgyogs dal dag dang ldan pa yi/ /khrag
[\[223a.6\]]bzang mdangs dang ldan pa dang / /yid gzhungs par ni 'gyur ba yin/ /sha mkhregs stobs dang ldan pa dang / /rta ni gzugs bzang 'gyur ba yin/ /tshil mkhregs par ni gyur pa'i rta/ /lam gyi pha rol phyin par 'gyur/ /rus mkhregs stobs dang ldan pa dang / /dpangs mtho
[\[223a.7\]]de bzhin kun byed nus/ /rkang mkhregs par ni gyur ba'i rta/ /stobs dang gzi mdangs phun tshogs 'gyur/ /khu ba mang bar gyur pa'i rta/ /bu mang stobs che 'dod mos med/ /rtsa rgyus mkhregs par gyur ba'i rta/ /gnyid srab ngal ba med par 'gyur/ /snying stobs che ba bdag
[\[223b\]]
[\[223b.1\]]nyid brtan/ /bdag nyid thul zhing thams cad byed/ /de ltar ston ka zhes bya dang / /mkhregs par gyur pa'ang bshad pa yin/ /sha li ho tra'i mdo'i gnas las ston ka pa zhes bya ba'i le'u ste sum cu rtsa dgu pa'o// //dka' thub brtul zhugs yang dag grub/ /tshangs
[\[223b.2\]]pa'i gzi ldan thul bar dka'/ /shes dang rnal 'byor bsam gtan dang / /sgom pa la goms sdig bral la/ /sha li ho tra'i bu legs thos/ /thob pa phun tshogs dul bar ldan/ /dri ba'i tshig 'di don mchog ldan/ /sha li ho tra la dris pa/ /legs ldan sngar ni rgyal
[\[223b.3\]]po la/ /rta las mchog gyur dpung gzhan med/ /rta yis thob par mi nus ba'i/ /gnas kyang rgyal pos thob ces gsungs/ /de la rtag par rta yod kyang / /gal te rgyal po gzhan las ni/ /yul gzhan las ni gyur ba yi/ /rta dag nyo bar 'dod gyur la/ /gang la
[\[223b.4\]]rin ni ci lta bu/ /yin pa de la rtogs par 'dod/ /de don ma lus shes 'gyur ba/ /khyed kyi don ni shes par 'tshal/ /bdag nyid chen po legs thos kyis/ /de la bsnyen bkur byed pa na/ /drang srong chen pos nyo tshong gi /brtag pa 'di ni smras pa yin/ /gal te
[\[223b.5\]]rta ni yod gyur kyang / /rta gzhan nyo bar 'dod gyur na/ /rta nyung ba'am 'on te ni/ /bzhon pa zad tshe smos ci dgos/ /rgan yang 'khor los sgyur ba yi/ /rgyal po la 'os mtshan nyid rdzogs/ /mtshan nyid don gyis 'bras 'dod pas/ /rab tu 'bad de nyo bar bya/ /rta
[\[223b.6\]]gang g.yul du mi shes yod/ /yon tan gzhan dag ldan gyur na/ rgyu ba'i yon tan ldan pa'i phyir/ /de yang 'bad pas nyo bar bya/ /mtshan nyid ngan pa'i gnas skabs ldan/ /rta yang nyo ba nyid du bya/ /dper na mi shis nyes bral ba'i/ /nyin zhag 'das na lan
[\[223b.7\]]dang mtshungs/ /lha yi snying stobs gzi mdangs ldan/ /mgyogs shing rigs stobs la gnas na/ /mtshan nyid cung zad ldan na yang / /rta ni blang bar bya bar 'os/ /dang po lus kyi mtshan nyid dag /bzang ngan gang yin yan lag ni/ /re re nas sgros brtag
[\[224a\]]
[\[224a.1\]]par bya/ /de yi rjes la na tshod brtag /lus brtags nas ni tshe tshad de/ /ci srid nas ni 'chi ba brtag /de rjes rin thang gdab bya ste/ /gzhan du bzang po ngan par 'gyur/ /de bzhin rigs dang shes pa dang / /mtshan nyid bzang dang ngan pa dang / /mdog
[\[224a.2\]]dang gtsug dang 'gros kun dang / /de las gzhan ci'ang rung ba dang / /chu zheng gi ni tshad dag dang / /de bzhin rgyu ba'i 'gros dang ni/ /brgyug tshe lus kyi mtho dman dang / /de bzhin sdug dang mi sdug dang / /zhon tshe snying nye snying ring dang / /skye gnas bcas par shes
[\[224a.3\]]par bya/ /lhan cig skyes pa'i ba dang ni/ /sra snyi dag gi rang bzhin dang / /rta yi nang na rgyu ba na/ /snying stobs dang tshul gzi mdangs dang / /nad med nad dang bcas rnams dang / /rta 'dod pa yis rtag tu brtag /rin thang dag ni ci tsam gyis/ /sa ni ci tsam tshod
[\[224a.4\]]gyur pa/ /de ni rab tu bshad bya yis/ /ngas smras pa la mnyan par gyis/ /rta mkhan dang ni rta rdzi dang / /rta la gom dang 'gros mthun dang / /rigs mtho brkam chags med cing dul/ /blo zab bstan bcos shes pa dang / /gso ba legs par shes pa
[\[224a.5\]]dang / /nad gso ba la mkhas pa dang / /lan 'debs pa la mkhas pa dang / /long yod par ni brtag par bya/ /skar ma nyin zhag shis pa dang / /gzab ni bzang po la bab tshe/ /rgyal po blon po'i rgyal po nyid/ /grong khyer gyi ni phyi rol gyi/ /shar dang byang gi
[\[224a.6\]]phyogs su ni/ /sa phyogs mnyam zhing gtsang ba dag /thag thogs med cing bgrod bde bar/ /kun tu mnyam par gyur pa yin/ /chu zheng mnyam zhing shar du yangs/ /rin thang skyod pa gtsang mar gnas/ /chur ni gzhu 'dom nyis brgya pa/ /zheng du de yi brgyad
[\[224a.7\]]cha ru/ /ske nas 'dzin par byed pa yi/ /mi rnams kyang ni gzhag par bya/ /mang po las ni mchog dang 'bring / /tha ma sde tshoms gsum du bya/ /de rnams mtshan nyid ngan pa yi/ /nyes dang ring las rin thang gdab/ /nyo bya nyung zhing mnyam gyur na/ /cha
[\[224b\]]
[\[224b.1\]]mnyam pa yi rin thang gdab/ /so sor yongs su brtags nas ni/ /rin thang so sor gdab par bya/ /de bzhin bslab par bya ba dang / /ma byang ba yi mtshan nyid ni/ /zhon te 'bad bas brtags nas ni/ /rin thang gdab pa nyid du bya/ /sgra chen skye bo mang po yi/ /thal
[\[224b.2\]]mo ca co bsdigs byas pas/ /sems kyi rang bzhin brtag bya zhing / /'jam pa yis kyang reg pa brtag /glo bur glang chen 'brug sgra dag /grag las snying stobs brtag par bya/ /gzi mdangs dang ni mi mthun phyogs/ /ngang tshul dang ni dul ba dag /re re nas mi shar
[\[224b.3\]]phyogs sam/ /byang du 'di bstan byas la/ /gdong ni mthar thug yongs su ni/ /bskor zhing brtag pa nyid du bya/ /ci nas 'tshong dang nyo ba dang / /mchog dang dga' ba 'gyur ba ni/ /rta 'dul mkhan dang tshong kha bas/ /de ltar rang bzhin nges par bcad/ /nyo ba dang ni
[\[224b.4\]]tshong pa dag /lag brdas dang por go byas la/ /de yis 'og tu thams cad kyi/ /mdun du gnas de gsal bar bya/ /rta la brdzun gyis slu byed na/ /rigs brgya nges par rlag 'gyur bas/ /'tshong ba'am nyo bar byed pa la/ /slu ba dag tu mi bya'o/ /gal te rin thang
[\[224b.5\]]gsal byas nas/ /rta mi gtong dam mi len nam/ /gang zhig 'ga' bar gyur pa na/ /de la chad pa ci rigs bcad/ /sha li ho tra'i mdo'i gnas las nyo tshong brtag pa'i le'u ste bzhi bcu pa'o/ /gnas dang po rdzogs so// //sha li ho tra bder gnas la/ /
[\[224b.6\]]legs thos kyis ni yang dris pa/ /rjes su btung ba'i chang dag ni/ /ci 'dra bar ni blud par bya/ /nad kyi rang bzhin ci 'dra bar/ /sman ni ci 'dra dang sbyar sbyin/ /ngo ni gzhan ru gyur pa na/ /chang gis nad ni gang zhig skyed/ /'dir ni chu sbubs chad ci tsam/ /de
[\[224b.7\]]bzhin chang ni ci 'dra blud/ /rjes su btung ba'i cho ga 'di/ /smra mchog khyed kyis bstan du gsol/ /bu yis de skad dris pa na/ /sha li ho tras slar smras pa/ /'od ma tshigs ni gnyis pa las/ /sman pa yi ni sor tshad kyis/ /chur ni sor yang bcu drug la/ /zheng du
[\[225a\]]
[\[225a.1\]]sor gnyis chu sbubs bya/ /zlum zhing rtse mo rta rna 'dra/ /'jam zhing shin tu sra ba la/ /bu ga mthe bong shong tsam ni/ /rtse mo'i phyogs su bya ba yin/ /ya so'i gseb tu btang nas ni/ /g.yon phyogs su ni gzhag par bya/ /bde zhing drang por bzhag gnas
[\[225a.2\]]ni/ /mgo bor slar yang brdeg byas la/ /chu sbubs mtshan nyid de 'dra ba/ /sum cha nye bar bzung nas ni/ /sor bzhir kha yi nang bsrings la/ /gnod pa med par blud par bya/ /ring par sbyin par mi bya zhing / /nyung nyung yang dang yang mi sbyin/ /de 'dra'i tshul gyi chu
[\[225a.3\]]sbubs dang / /rta la btung ba blud par bya/ /'o ma chang las gyur pa'i nang / /nam yang chu sbubs kyis ni sel/ /de bas chu dang 'o ma ni/ /chu sbubs dang ni blud mi bya/ /chang ni 'bu zhugs rul pa dang / /skyur zhing mdog nyams spyi bag can/ /gsar dang tshig dang
[\[225a.4\]]shun pa chags/ /snyigs mar gyur pa smad pa yin/ /gang tshe rta ni skyur ba'am/ /spyi bag can gyi chang blud na/ /de tshe khrag dang mkhris pa ni/ /tha mal pa gnas 'khrug par 'gyur/ /tshig cing nyams pas bad mkhris dang / /rlung yang skyed par byed pa yin/ /
[\[225a.5\]]dri mi zhim zhing rul pa yis/ /rlung dang bad kan mkhris pa dag /gnas nas skyod par byed pa dang / /brgyal dang rmongs bag skyed par 'gyur/ /rnyings dang chang gi snyigs ma dang / /'bu dang bcas par sbyin na ni/ /rta yi nad gzhi rnams dang ni/ /lus gzungs dag
[\[225a.6\]]kyang 'khrugs par 'gyur/ /ro dang mthu med chang gzhon dang / /blud na rlung ni 'khrugs par byed/ /de bas shas cher mngar gyur ba/ /kha dang tsha ba'i ro ldan pa/ /skyur dang lan tshwa cher mi bro/ /bska ba bsngags par gyur pa yin/ /chang ni ro drug rjes 'jug pas/ /yon
[\[225a.7\]]tan drug dang ldan pa yin/ /mdog bzang dri ni bzang ba dag /gsal ba rnams ni bsngags pa yin/ /ro tsa rlung ni shad sel zhing / /dri med stobs kyang 'phel byed yin/ /ngal ba sel zhing yi gar 'gro/ /phyi lo bsil byed yon tan ldan/ /lus kyi nang ni tsha byed
[\[225b\]]
[\[225b.1\]]cing / /zhu rjes kyang ni tsha ba yin/ /bad kan smug dang skems pa sel/ /khrag kyang dang bar byed pa yin/ /gcin sri ba dang tshad 'khru ba/ /phan zhing rlung ni bde rgyu byed/ /rtas byed 'jug byed mchog yin zhing / /mdog kyang gsal bar byed pa yin/ /me drod
[\[225b.2\]]nyams par zos rjes la/ /chang 'thung me drod skyed par byed/ /rta yi nad ni thams cad la/ /phal cher chang ni phan pa yin/ /chang ni kha ra sbrang rtsi dang / /sbyar ba btung bar blud gyur na/ /khong pa'i me drod skyed byed cing / /kha yi ljan ljin sbyong bar byed/ /bu ram yang
[\[225b.3\]]ni khyad par du/ /ro tsa byed cing rlung mkhris skyed/ /kha zhing bska ba'i ro ldan pa/ /zhu rjes tsha bar gyur pa yin/ /zhu rjes tsha zhing rtsub pas na/ /bad kan sbyong bar byed pa yin/ /de bzhin tsha zhing rtsub pa na/ /mkhris pa rlung ni 'khrugs par byed/ /khar ba sil zhing
[\[225b.4\]]rtsub bas na/ /drod po min pas rlung skyed byed/ /nim pa seng phrom pri yang ku/ /gla sgang pi pi ling btab dang / /sbrang rtsi dang ni sbyar ba yi/ /btud pa dpyid kyi dus su bsngags/ /shing mngar ser phrom pi pi ling / /pri yang ku dang bca' lga btab/ /bu ram dang
[\[225b.5\]]skyar btung ba blud/ sos ka'i tshe na bsngags pa yin/ /thar shing dang ni bca' lga dang / /lan tshwa dang ni til mar dang / /pi pi ling phye btab pa yi/ /rjes su btung ba dbyar tshe bsngags/ /shu ti bca' lga pi pi ling / /tsi tra ka dang na le sham/ /kha ra rgun 'bru dang
[\[225b.6\]]sbyar ba'i/ /rjes su btung ba ston tshe bsngags/ /'tsho byed sde tshan pi pi ling / /shing mngar dang ni ma nu dang / /seng phrom rgyam tsha dang sbyar ba'i/ /btung ba dgun gyi dus su bsngags/ /zi ra dang ni byi dang ga /tsha ba gsum dang tsi tra ka /lce myang tsha dang sbrang rtsi btab/ /
[\[225b.7\]]btung ba dgun gyi dus su bsngags/ /rlung dang mkhris pa bad kan rnams/ /rnam pa du mar 'khrugs gyur pa'i/ /gso ba nye bar bstan pa la/ /rjes su btung ba blud par bya/ /nyi ma shar ma thag tu ni/ /dang po gdong ni bkus nas kyang / /khong pa dag gyur rta rnams
[\[226a\]]
[\[226a.1\]]la/ rjes su btung ba blud par bya/ /chu ni grang mo ngag gis kyang / /gdong du nye bar blugs byas la/ /rtswa ni yid tsam byin nas kyang / /khrus byas rjes la kha zas sbyin/ /so so'i me stobs so so'i nad/ /so so'i rang bzhin las dpag ste/ /dus ni
[\[226a.2\]]so sor blud bya bas/ /de phyir so sor btung bar bshad/ /zos pa'i rjes la blud bya bas/ /rjes su btung ba zhes kyang bshad/ /zos pa'i rjes la btung ba ni/ /'bras chang dngas ma 'ba' zhig bsngags/ /skom du chang ni blud gyur pa/ /zas ni yi ga 'byed byed cing / /
[\[226a.3\]]stobs ni 'phel bar byed pa dang / /nad rnams sel par byed pa yin/ /ltogs dang shin tu dub pa dang / /lus kyi khong tsha dran pa nyams/ /gdong nad can dang dug gis phog /rta la chang ni blud mi bya/ /chang blud pa yi rtal ni/ /nam yang mnye bar mi bya'o/ /de ltar
[\[226a.4\]]me drod tshul las ni/ /rdzas su btung ba blud par bya/ /rjes su btung ba lan tshwa ltar/ /bu ram yang ni sbyin par bya/ /pi pi ling dang bca' lga ni/ /der ni srang bzhi gzhug par bya/ /til mar phul gang nyid dang bsre/ /btung ba snga dro blud par bya/ /chang gi nyes pa las gyur
[\[226a.5\]]pa'i / /nad ni snang gyur gang yin la/ /gso ba ru ni bshad pa yin/ /sman gyis slar ni bcos par bya/ /rjes su btung ba'i don du ni/ /legs thos kyis ni yang smras pa/ /gang gi dus su gang sbyin zhing / /tshad dang sman ni gang dang bcas/ /btung ba sman ni gang du sbyin/ /
[\[226a.6\]]chang dngas chang rnying sbyar ba'i chang / /de bzhin rgun chang la sogs pa/ /gang tshe sbyin pa bdag la gsungs/ /bu yis de skad dris pa dang / /sha li ho tras slar smras pa/ /dgun che nas chang sbyin bya zhing / /dgun smad dus su nas chang blud/ /dpyid ni sbrang chang sbyin
[\[226a.7\]]bya zhing / sos ka chang dngas sbyin par bya/ /dbyar gyi dus su chang rnying sbyin/ /ston ni rgun chang sbyin par bya/ /zla phyed dus dang sman sbyar ba/ /gang zhing blud bya de bshad bya/ /snga dro khong pa sbyangs pa la/ /chang gi dngas ma phul gang dang / /de bzhin til mar
[\[226b\]]
[\[226b.1\]]phul phyed dang / /kha ra dkar po srang bcu dang / /tsha ba gsum ni srang gcig dang / /lan tshwa yang ni srang gcig dag /rta ni chen po la sbyin bya/ /de yis de la thob par 'gyur/ /bar ma la ni brgyad cha dag /de la rnam par dbye bar bya/ /pi pi ling dang na le sham/ /
[\[226b.2\]]ba ra chu dag pu tse shel/ /bca' lga dang ni shing kun dag /srang gcig dag ni yin par bshad/ /sngar bshad pa yi tshad las ni/ /phul gang nyid ni 'di la sbyin/ /lan tshwa kha ra til mar ni/ /sngar bshad pa yi phyed du 'dod/ /chang blud rjes la 'o ma ni/ /'bad
[\[226b.3\]]de yongs su spang bar bya/ /de bzhin 'o ma blud rjes la/ /chang sbyin par yang mi bya'o/ /chang 'thungs rjes la skom blud pa'am/ /zas kyi rjes la blud pa'ang rung / /zas ni dus rnams kun du sbyin/ /skom ni phyi dro blud par bya/ /skom blud rjes la rtsol drag pa/ /rnam
[\[226b.4\]]pa kun du spang bar bya/ /zla phyed dus su gang sbyin pa/ /de ni ci bzhin sngar bshad yin/ /sha li ho tra'i gnas bdun pa las rjes su btung ba bstan pa'i le'u'o// //sha li ho tra thub mchog la/ /legs thos kyis ni yang dris pa/ /sman pa mchog gis rta
[\[226b.5\]]rnams la/ /ro drug po ni dgos par gsungs/ /ro drug po ni dgos pa la/ /'di la shal cher lan tshwa ni/ /sbyor ba kun la rab shes te/ /lus ni rtas par byed pa dang / /kha zas len par nus pa dang / /lto bar phyin par gyur pa ni/ /legs nyes ci 'gyur rgyu de gsungs/ /
[\[226b.6\]]de skad dris tshe legs ldan ni/ /sha li ho tras slar smras pa/ /rta ni rlung gi shugs ldan zhing / /rlung shas lhag par che ba yin/ /rlung 'joms pas ni ro drug las/ /lan tshwa rta la mchog tu bsngags/ /mdangs ni rnam par 'phel byed cing / /sbyor ba kun dang rjes mthun la/ /
[\[226b.7\]]ljang ba shas cher mngar bas na/ /'ju dka' bar ni bshad pa yin/ /de bsal na tshwa phan gyur cing / /rta rnams rtas par byed pa yin/ /gzhan yang lan tshwa'i yon tan rnams/ /nga yis bshad kyis de nyan gyis/ /'drul zhing drod ni skyed byed la/ /zas 'ju lus rgyas
[\[227a\]]
[\[227a.1\]]byed pa'i mchog /drags na bad kan skyed byed cing / /lus kyang ltod par 'gyur ba bshad/ /ran pas kha ni sbyong byed cing / /stobs skyed mdog ni dag byed yin/ /gang zhig rlung nad kyis nyen dang / /gang zhig rtswa dang 'gras pa dang / /gang yang
[\[227a.2\]]yid mi bder gyur dang / /gnyin ni med par gyur ba dang / /gang zhig me drod nyams pa'am/ /gang zhig me drod ma snyoms dang / /lus gzungs rnams la gnod bya las/ /brtas kyang tshon por ma gyur dang / /de la tshad ldan lan tshwa ni/ /byin na nad rnams sel byed yin/ /
[\[227a.3\]]lan tshwa 'ba' zhig byin pa'am/ /chang dang sbyar te sbyin par bya/ /lan tshwa pho ba'i me drod ni/ /skyed cing mdog stobs 'phel byed yin/ /lus ni rnam par rgyas byed yin /zas kyang mang du za bar nus/ /de ltar lan tshwa'i yon tan ni/ /bshad nas so so'i dbye ba
[\[227a.4\]]bstan/ /rgyam tsha dang ni kha ru tsha/ /rgya mtsho'i tsha dang mtsho tsha dang / /ya bak+Sha ra sro h+ni ka /rtsal ru tsha ni bdun pa yin/ /bul tog brgyad pa nyid yin no/ /'di ni lan tshwa'i tshogs su 'dod/ /kun la rgya tsha mchog yin te/ de nas rim gyis yon tan chung / /
[\[227a.5\]]'di rnams sbyor ba'i tshad dang ni/ /dus kyang nga las nyan par gyis/ /zas dang rjes su btung ba la/ /de yi khu ba dang sbyar bya/ /snga dro'am yang na phyi dro'am/ /yang na khrus byas dus su ni/ /rtag tu lan tshwa byin gyur na/ /me drod rnams par 'phel byed yin/ /
[\[227a.6\]]sbegs dang rgan dang shin tu gzhon/ /de bzhin skom gyis gdungs pa dang / /mkhris ba khrag gi nad bcas dang / /gang yang bad kan gyis nyen dang / /gcin ni khrag 'dra 'byung ba yi/ /nad ni gang tshe sogs gyur pa/ /de tshe btang na thams cad la/ /khong par
[\[227a.7\]]gnod pa skyed par byed/ /lan tshwa'i sbyor nyes khong par ni/ /khrag gi nad ni sog par byed/ /mkhris pa yang ni skyed byed yin/ /bad kan yang ni sdud bar 'gyur/ /khrag dang mkhris pa las byung ba'i/ /tsha ba snying gar skyed par byed/ /de ni rming bag skye 'gyur te/ /
[\[227b\]]
[\[227b.1\]]rtags 'dis sbyor nyes yin shes bya/ /snying ga tsha zhing kha nas ni/ /kha chu sbu ba dang bcas 'byung / /chu la mngon par dga' ba dang / /rtag tu 'thung bar 'dod par 'gyur/ /nyam chung bshad pa sri ba dang / /lce yang 'byin par byed par 'gyur/ /rtswa la srid pa chung
[\[227b.2\]]ba dang / /sa la lce yis 'degs par byed/ /kun du dbugs rgod lus rul zhing / /mkhris pa'i tsha bas gdungs pa dang / /snying ga sreg pa snyams sems shing / /de yi kha yang skams par 'gyur/ /mgo bo 'gugs shing ske bar 'jog /mdog nyams
[\[227b.3\]]lus ni bcag par 'gyur/ /lan tshwa las 'gyur nad de 'drar/ /shes par byas nas gso ba brtsam/ /chu la sbang dang blugs pa dang / /'dam gyis yongs su bsku bar bya/ /chu bsil kha ra dang sbyar ba'i/ /btung ba de la blud par bya/ /chu grang la ni sbang bar
[\[227b.4\]]bya/ /'thung du gzhugs par mi bya'o/ /'bras chang grang mo 'o ma dang / /mar dang sbrang rtsi dang sbyar byin/ /pa ru sha ka rgun 'bru dang / /tsi lu'i 'bras bu kha ra dkar/ /sbrang rtsi dang ni bsres pa yis/ /sman gyi chang bu de la byin/ /sngar bshad pa ni gang yin
[\[227b.5\]]ba/ /kha sbyong cho ga de yang bya/ /nas dang 'bras ni drug cu pa/ /ba gcin dang ni sbus pa byin/ /ya dan 'bras chan ba la dang / /skyur rtsabs dang ni sbyar ba byin/ /phal cher mngar zhing rlung 'joms pa'i/ /sman gyis bda' ba'i cho ga bya/ /khrag dang mkhris pa
[\[227b.6\]]sel ba yi/ /mngar ba'i sman gyi 'jam rtsi gtang / gal te khrag ni shas che bas/ /lus ni shin tu lci gyur na/ /rta la gtar ga byas gyur na/ /bde ba des par 'thob par 'gyur/ /dang pa dur pa khrung khrung dang / /chu bya gzhan dang 'ol bya dang / /rma bya khyim bya sreg
[\[227b.7\]]pa yi/ /sha las sha khu byas te sbyin/ /gnas ni bde zhing ser bu rgyu/ /bsel zhing chag chag btab par gzhag /ut+pal brgyad pa dUr pa dang / /rta ma bri N+ta a rdzu na/ /rtswa yi phyed du sbyin byas na/ /des ni bde ba 'thob bar 'gyur/ /sha li ho tra'i gnas bdun pa
[\[228a\]]
[\[228a.1\]]las lan tshwa'i skyon dang yon tan bstan pa'i le'u'o// //legs thos thos pa phun tshogs pas/ /sha li ho tra la dris pa/ /khyed ni rta yi tshe rig byed/ /yan lag brgyad kyi de nyid mkhyen/ /rgyu dang mi rgyu'i 'dri ba ni/ /chu la dag ni las pa lags/ /
[\[228a.2\]]'gro ba 'byung dang 'byung 'gyur dang / /de ltar gang zhig gnas pa yi/ /sems can ro la rnam par brten/ /ro yang chu las 'byung bar bshad/ /mchog tu rta ni ro kun gyi/ /bdag cag cha ni skog tu bshad/ /'di ni rta yi khang pa na/ /gnas tshe nad ni ci ltar bskyed/ /zas kyi
[\[228a.3\]]nang du rog pa zhig /chu yis rnam par rgyas par byed/ /sman pa mchog las 'di dag gi/ /nges pa bdag ni mnyan par 'tshal/ /bu yis de skad dris pa dang / /sha li ho tras slar smras pa/ /legs thos 'di dag thams cad ni/ /yang dag nyid du mnyan par gyis/ /chu
[\[228a.4\]]dang shing ni mang ba dang / /rlung mang than pa med gyur pa/ /de ni rlan can yin zhes bya/ /rta la mchog ni yin par 'dod/ /gang na shing dang chu nyung zhing / /rlung med than pa che gyur pa/ /yul de skams pa can zhes bya/ /rta la rtag tu bzang ma yin/ /rlan can skams pa
[\[228a.5\]]'dren ma ni/ /de ni thun mong yin par bshad/ /de ltar rnam pa gsum po yi/ /yul las goms par 'byung ba yin/ /yul ni yon tan mang ba las/ /bu yi yon tan chen por 'gyur/ /chu yi yon tan chu las ni/ /sman rnams kyi ni yon tan 'byung / /sman gyi yon tan rdzogs
[\[228a.6\]]gyur na/ /lus kyi yon tan chen po skyed/ /de phyir rta yi lus 'dzin pa/ /gtso bo yul ni yin par bshad/ /bsil zhing 'tsho byed rlan par byed/ /shin tu phra zhing brtags pa dang / /khyab cing ri yi gnas gyur la/ /yang zhing snum pa bcud len 'gyur/ /chu ni sems
[\[228a.7\]]can thams cad kyi/ /dgos pa'i gtso yin rigs drug ldan/ /de las char chu mchog yin te/ /de ni rlung dang 'dre bar 'gyur/ /ldung cing phyogs kyi gtsor gyur la/ /rang bzhin gyis ni mkha' la gnas/ /chu la ro gang mi snang ba/ /de ni yul las brtag par bya/ /
[\[228b\]]
[\[228b.1\]]ro ni gang yang mi bro zhing / /gtsang zhing dngas la dri med pa/ /ma 'bres sla la bsil zhing yang / /chu de nad gzhi gsum sel yin/ /skom pa 'joms shing gtsang byed cing / /gzhan yang 'di dang 'dra mchog yin/ /de las bzlog pa bar gnas pa/ /smad de khrag dang
[\[228b.2\]]nyes gsum bskyed/ /rdzing bu'i chu ni rlung skyed de/ /khron pa'i chu yis mkhris pa skyed/ /chu bal can ni bad kan skyed/ /rgya mtsho'i chu yis nyes kun skyed/ /'bu can lci zhing 'ju dka' la/ /nyi ma'i zer dang ma phrad dang / /yul phyogs nyes pa'i khyad par gyis/ /gnod
[\[228b.3\]]bcas de ni sman pa yin/ /chu bo rdzing dang bang so yi/ /chu ni rgyun gyi dus su bsngags/ /g.ya' chu bsil mo gang yin pa/ /de ni sos ka'i dus su bsngags/ /khron pa'i chu ni dbyar tshe bsngags/ /ston gyi chu ni thams cad bzang / /kha ra 'o ma dang bsres pa/ /dgun
[\[228b.4\]]gyi dus su bsngags pa yin/ /sa phyogs dkar las bska dang ser las cha/ /dmar bas kha ba skya las lan tshwa can/ /gro bo las gyur gnag las mngar ba gcan/ /'byung bar 'gyur zhes bstan bcos mkhan rnams 'chad/ /'di ni log par blud pa las/ /chu
[\[228b.5\]]yis khong par nad skyed de/ /than par ring du lam zhugs dang / /khur lci ba yis nyen pa dang / /shin tu dub par gyur ba yis/ /rdul zhing skom gyis nyen pa dang / /lto stong gnas dang ngal ma bsos/ /nyes shing sman gyi sbyor ma rdzogs/ /chu la spangs pa'i mod la
[\[228b.6\]]ni/ /gang tshe blun pos chu blud na/ /de tshe gnod pas bskyed pa yis/ /chu ni mang du 'thung gyur zhing / /dbugs ma bton par 'thungs pa las/ /snod las lhag par gyur ba ste/ /dbugs chung bar ni gyur pa na/ /rlung gis kun du skyod par byed/ /de tshe rtse gang lte
[\[228b.7\]]ba dang / /'brel dang snying ga la brten dang / /lto bar chu ni rgyu ba'i tshe/ /gang tshe 'phral du chus rgyas 'gyur/ /rlung gis kun du bskyod gyur cing / /de yi lto la rgyas byas las/ /mtshan ma mkhal ma'i nad skyed cing / /lto spos kyang ni 'byung 'gyur ba'am/ /log par
[\[229a\]]
[\[229a.1\]]blud pa las byung ba'i/ /'chi ba nyid ni 'gyur bar 'gyur/ /de yi lto ba skrangs gyur pa'am/ /chu yis dmu rdzing 'byung bar 'gyur/ /de yi lus la skrangs 'gyur zhing / /khong par chu yang 'phel bar 'gyur/ /de yi skom dad mi zhi zhing / /spu yang
[\[229a.2\]]'byi bar 'gyur ba yin/ /gom pa lci zhing stobs chung la/ /ldang bar dka' zhing sbegs par 'gyur/ /gcig rtug sri bar 'gyur ba dang / /rtag tu 'dug pa la dgar 'gyur/ /mig ni dmar zhing zhum pa dang / /lte bar sgra yang 'khrog par 'gyur/ /shin tu skrag
[\[229a.3\]]par 'gyur ba dang / /mdog dang dbang po zhan par 'gyur/ /de ltar nad gzhi shes byas la/ /gso ba'i las ni brtsam par bya/ /lto ba til mar gyis byugs la/ /gso ma'i lo ma'i dugs kyang bya/ /shi ta ba li nim pa dang / /a ru ra'i sha pa ta la/ /sna ma ka
[\[229a.4\]]ra bA+e ra'i rtsi/ /btags pa dar ba dang sbyar ba/ /lan tshwa lnga po btab pa ni/ /snga dro rta la blud par bya/ /des ni kyu ru chu 'bras dang / /rus skrangs chu yi dmu rdzing la/ /stobs dang kha dog gzims dngas dag /rnam par 'phel bar 'gyur ba yin/ /ha ri Nu ka pri yang ku/ /
[\[229a.5\]]rgun 'bru shu dag spang spos dang / dza ti ka ra bI ra'i rtsi/ chu yi nang du bskol bar bya/ /khu ba de ni lan tshwar bcas/ /snga dro'i tshe na blud par bya/ /yang dang yang du ngal sos la/ /zhag gsum gyis chod mang du sbyin/ /gal te des bder ma gyur na/ /de las chu ni gnod
[\[229a.6\]]byas la/ /chu yi dmu rdzing gso ba las/ /bshad pa'i cho ga 'di la gtang / /phag dang bya rog pri sha ta/ /ni'u le khyim bya 'ug pa'i sha/ /khu bar bcas pa byin gyur na/ /des de 'chi ba med par 'gyur/ /sha khu shin tu mi skyur zhing / /snum zho pi pi ling btab pa/ /
[\[229a.7\]]zi ra dang ni bca' lga dang / /tsha yang ran pa dang sbyar bya/ /de dang sbyar ba'i 'bras chan ni/ /drug cu pa rnying las byas sbyin/ /zas 'de dang ni 'jam rtsi dag /zhag re yis ni ci mang gtang / /zhag re zhing ni lus kun la/ /snum gyis legs par bsku bar bya/ /nas za na'o
[\[229b\]]
[\[229b.1\]]ma'am sha khru'am/ /bcas pa'i zas kyang sbyin par bya/ /de ni gtsang zhing rlud med pa'i/ /gnas ni bde bar gzhag par bya/ /bi ba na dzi ka kul dang / /sha sha ben bu mon sran sde'u/ /rtswa yi don du sbyin bya zhing / /dur byid kyang ni blud par bya/ /de 'dra bas ni chu yi
[\[229b.2\]]nad/ /sel zhing bde bar 'gyur ba yin/ /sha li to hra'i gnas bdun pa las chu shor ba'i nad gso ba'i le'u'o// //legs thos thos pa phun sum tshogs/ /rta yi khong par phyin nas ni/ /pha yi rkang pa la btud de/ /'dri ba'i tshig 'di skad smras/ /bla ma'i
[\[229b.3\]]rdzas kyi nang na ni/ /'o ma mchog ni yin par bshad/ /rgyu ba'i 'gro ba mar dang ni/ /'o ma'i bdag nyid la brten lags/ /de phyir yon tan kun 'o ma/ /re des phan tshun nyid khyab na/ /rta yi khong par byin pa na/ /nad ci phyir gyur ba lags/ /de skad smras tshe legs
[\[229b.4\]]ldan gyis/ /dris pa kun gyi lan smras pa/ /'o ma yon tan grangs med cing / /rdzas rnams kun gyi dam pa yin/ /lus can dang ni lhan cig tu/ /byung bas skyes nas brtsams te bgoms/ /ro rnams kyi ni mchog yin zhing / /tshe 'phel byed pa nyid kyang yin/ /de phyir
[\[229b.5\]]'o ma mchog yin no/ /gzhan yang 'di yi yon tan yang / /ba dang ra dang bud med dang / /de bzhin ma he nyid dang ni/ /ba glang rnga mo rta'i 'o ma/ /de bzhin lug gi brkyang pa yin/ /'di dag thams cad mngar ba dang / /snum zhing bsil ba yin par bshad/ /rtas byed
[\[229b.6\]]khong snum phan ro tsa/ /blo bskyed bcud kyis len 'gyur yin/ /'tsho byed yin zhing ngal ba dang / /dbugs mi bde dang nyon mongs sel/ /khrag mkhris nad ni zhi byed yin/ /tshigs rnams bde bar byed pa yin/ /'di ni lhag par rta rnams la/ /blud na srog ni
[\[229b.7\]]'phel byed 'gyur/ /skom dang 'phel zhing me drod skyed/ /sbeg cing nyam chung kha mchog yin/ /rlung 'khyil lto ba'i nad rnams dang / /dbugs mi bde la mchog tu phan/ /tshad par 'khru dang rims pa dang / /skangs pa dang ni sbrum ma dang / /mngal gyi nad dang
[\[230a\]]
[\[230a.1\]]gcig sri ba'i/ /nad la'ang shin tu bsngags pa yin/ /bshad pa sri bar byed pa dang / /de bzhin rlung gi nad kyang sel/ /sna sman lde gu lus sman dang / /rta ya cho ga rnams la bsngags/ /zugs dang de bzhin dug la yang / /thams cad du
[\[230a.2\]]ni 'o ma bzang / /na chod la 'jug tshe la phan/ /stobs bskyed pa yang bsten na grub/ /gso ba'i sbyor ba dus dang ni/ /goms dang nad tshul legs brtags nas/ /legs par btang na rta yi nad/ /thams cad 'o mas sel bar 'gyur/ /ba yi 'o ma'i
[\[230a.3\]]bsil bcud len/ /zhu rjes mngar zhing phan pa che/ /rlung mkhris sel zhing khong snum byed/ /'tsho byed rtas byed mchog yin no/ /ra yi 'o ma'ang de 'dra las/ /skra dang tshad 'khru dag la phan/ /ma he'i 'o ma shin tu lci/ /ba yi bas kyang de bsil zhing / /snum
[\[230a.4\]]che gnyid med la phan gyi/ /me drod nyams par byed pa yin/ /rnga mo'i tsha zhing lan tshwa bro/ /gzhang 'brum skrangs dang lho nad sel/ /lug gi lci zhing bad kan skyed/ /mngar zhing snum shas che ba yin/ /rta yi 'o ma zhu rjes tsha/ /yang zhing phan par byed pa yin/ /
[\[230a.5\]]ba glang 'o ma tsha zhing zhim/ /yang zhing lung pa thams cad sel/ /bud med 'o ma mngar bcas snum/ /mig nad rnams la phan pa yin/ /skye gnas goms pas lus rtas byed/ /mngar bas bad kan 'phel byed yin/ /bsil bas snum pa skyed byed yin/ /grang
[\[230a.6\]]bas khu ba 'phel bar byed/ /'di dag lce dang yang ba dang / /'dres na nus pa 'dren par byed/ /yan na snum dang ldan par ni/ /bya ba de dag rnams la sbyin/ /sos ka'i tshe na ma he'i mchog /dgun ni lug gi'ang bsngags pa yin/ /ba yi 'o ma dbyar gyi tshe/
[\[230a.7\]]rta la byin na bsngags pa yin/ /ra dang ma he dpyid tshe bzang / /mar yang 'o ma dang 'drar bshad/ /mar gsar ro ca 'khrug cod cing / /ba skal bad kan sel byed yin/ /zho ni snum skyur dro ba bsre/ /'khru gcod lus ni rtas byed yin/ /dkyugs pa skyur pa
[\[230b\]]
[\[230b.1\]]nyes chud zhing / /me drod skyed cing bad kan sel/ /dar ba bad rlung sel byed yin/ /skra dang gzhang 'brum dag la phan/ /'di ni blud nyes nyes pa yis/ /'o mas khong pa'i nad skyed yin/ /tshad las ches sam dus min par/ /'o ma 'thungs na gnod pa skyed/ /
[\[230b.2\]]chang 'thungs 'o ma 'thungs ba'am/ /'o ma'i rjes la chang 'thungs pa'am/ /rta ni rtsol drags byas gyur nas/ /gal te 'o ma blud pa las/ /de rjes rjen pa zos gyur na/ /'o ma ma zhur gyur pa des/ /bad kan gnas las bskyod gyur nas/ /de rjes snying la gnod par byed/ /
[\[230b.3\]]bad kan g.yos par gyur pa na/ /me drod nyams par byed pa'i rta/ /lto ba sbo bar gyur ba dang / /de bzhin 'khru bar 'gyur ba yin/ /rgyab rengs rgyu long rgyas pa dang / /nad dang bcas par 'gul ba yin/ /snying ga tsha zhing rngul ba dang / /kha nas kha chu 'byung bar 'gyur/ /nad
[\[230b.4\]]kyis gdungs shing nyam chung ba/ /shin tu shas cher 'khru bar 'gyur/ /yan lag kun du 'khums pa dang / /mdog mi sdug cing yid mi bde/ /mgo yi g.yur ni lci ba dang / /sems khong chud pa nyid kyis 'dug /'o ma las gyur nad 'di ni/ /shes par byas la gso ba brtsam/ /
[\[230b.5\]]de yang gsod byang las bshad pa'i/ /sman dang kha zas sbyin pas bcos/ /legs ldan rta la khyad par bsngags/ /sha le ho tra'i gnas bdun pa las 'o ma'i yon tan bstan pa'i le'u'o// //mang thos sha li ho tra la/ /legs thos kyis ni yang dris pa/ /legs
[\[230b.6\]]ldan rta la khyad par du/ /mar blud pa dang dus gang tshe/ /byin na phan gyur cho ga de/ /yang dag bdag ni nyan par 'tshal/ /rta yi las ni byas gyur pa/ /sbyar bzhin pa'am sbyor gyur te/ /rgan dang khal gyis dub pa dang / /lam ring du ni zhugs pa dang / /rlung dang de
[\[230b.7\]]bzhin mkhris pa dang / /bad kan gyi ni nad rnams la/ /mar ni ji ltar stsal bgyi ba/ /'di ni bdag la bka' stsol cig /bu yis de skad dris pa dang / /sha li ho tras slar smras pa/ /mkhas rnams 'tsho ba'i 'jig rten gyi/ /bdud rtsi mar ni yin zhes 'chad/ /
[\[231a\]]
[\[231a.1\]]de yi dus su btang gyur cing / /tshad ldan byin pa shin tu bsngags/ /mar ni ci srid las 'khrus pa/ /de srid bar du rta la sbyin/ /de ni dus tshigs rnams la ni/ /dri ma sbyar ba'i don du blud/ /bsrung dang nad gzhan sbyang phyir yang / /rta la mar ni sbyin
[\[231a.2\]]par bya/ /mdze dang dmar rigs bshang 'gags dang / /'bu nad nges par sel ba yin/ /nad gzhan la yang phan byed cing / /'di yis khrag ni skyed mi byed/ /gang tshe sdong bu tsher mar gyur/ /rtswa ni sna tshogs za gyur pa/ /de tshe mar ni blud bya zhing / /lan tshwa yi ni chang bu
[\[231a.3\]]sbyin/ /sman pa mchog gis de bzhin du/ /ston gyi zla ba gnyis pa la/ /rta rnams nad ni med bya'i phyir/ /slar yang mar ni blud par bya/ /rta la mar ni blud gyur na/ /khong pa'i 'bu ni ring po dang / /rdo dang g.yan pa la sogs pa'i/ /nad ni nam yang 'byung mi 'gyur/ /dpyid
[\[231a.4\]]kyi dus la bab pa na/ /tsha dang kha ba byin par bya/ /des ni nad med g.yen pa sel/ /tshe 'phel mdog bzang snyoms 'phel zhing / /mar blud pas ni bkra shis shing / /de bzhin lus ni bde bar byed/ /'des ni blo gros gsal byed cing / /bcud len du yang 'gyur pa yin/ /
[\[231a.5\]]btsas pa rnams dang de bzhin du/ /srog chags rgan po rnams la'ang phan/ /gcong can la yang 'di phan zhing / /gzhan yang rlung mkhris las gyur dang / /khrag las gyur ba'i nad rnams dang / /rta gang lus zungs zad pa dang / /gzhon dang de bzhin rgas pa dang / /gang
[\[231a.6\]]yang lud pa dbugs mi bde/ /dug 'thungs dug mdangs phog pa dang / /de bzhin rig pa'i dug rnams la/ /mar ni gsar pa'am rnying pa'ang rung / /'di la phan par the tshom med/ /gseb la khu ba 'phel bya'i phyir/ /mar ni legs par blud par bya/ /de las skyes
[\[231a.7\]]pa'i rte'u ni/ /snying stobs che zhing lus mkhrar 'gyur/ /dbyar gyi zla ba dang po la/ /rtswa yis rta ni shin tu 'khru/ /de tshe rta sbangs slas gyur ba/ /btung bar mar ni blud par bya/ /snga dro zas ni zhu ba dang / /byin pa de ni mchog tu bsngags/ /sman pa mkhas pas me drod
[\[231b\]]
[\[231b.1\]]dang / /goms pa la sogs legs brtags la/ /ci rigs pa yi sbyor ba yis/ /mar gyi tshad ni bskyed par bya/ /yung ba'i phye dang sbyar ba yang / /de bzhin sa rdzi ka sbyar ba'i/ /mar ni rta la blud pa'i tshe/ /bca' ba dang ni bza' ba dang / /lan tshwa sbyin par mi
[\[231b.2\]]bya yi/ /rtswa ni 'ba' zhig sbyin par bya/ /chu yang tsha zhing dro ba dag /de las blud dang bsrung pa dang / /mar ni 'thungs par gyur pa la/ /nyer spyod thams cad dron po bya/ /zhag gsum mam ni zhag lnga'am/ /yang na zhag ni bdun nyid dam/ /zhag dgu yi ni bar
[\[231b.3\]]dag tu/ /ji srid 'khrus kyi bar du sbyin/ /tshad chung bar ni byin gyur pa'i/ /mar gyis 'khru bar byed mi nus/ /de bas ci srid legs par ni/ /'khrus kyi bar du sbyin par bya/ /cho ga 'di 'dras brten gyur kyang / /'on kyang 'khrus par ma gyur na/ /'di ni legs
[\[231b.4\]]par 'khrus gyur pa/ /de yi bar du sbyin par bya/ /rta ni mchog tu gyur pa la/ /mar srang sum cu rtsa gnyis sbyin/ /zas kyi nang du de yi phyed/ /sna sman la ni srang bzhi btang / /'di las bzhi cha phri ba ni/ /bar ma'i tshad du shes par bya/ /snga ma de yi phyed gang yin/ /
[\[231b.5\]]chung ba la ni sbyin par bya/ /gal te des kyang mi 'khrun/ /sardzi ka ra dang sbyar sbyin/ /gal te rta sbangs snum gyur zhing / /stobs dang bza' stobs chung gyur ba/ /de tshe mar nad ma chung bar/ /de ni legs par gso bar bya/ /nas thug chang dang lan tshwa bcas/ /
[\[231b.6\]]zhag gsum bar du blud par bya/ /de nas rim gyis me drod kyi/ /stobs ni legs par bskyed par bya/ /btung ba de ni ci rigs par/ /sbyin zhing chu ni nyung du blud/ /de nas 'di la 'jam rtsi ni/ /btang ba'i tshul gyis lus brtas bya/ /de la mngar ba'i kha zas ni/ /
[\[231b.7\]]dgongs ka'i dus su sbyin par bya/ /khyim bya'am ni rma bya'am/ /phag gam ra'am ma he'am/ /sreg pa 'ol bya bar ta ka /ka pen tsa la dang bcas pa/ /shin tu tsho min sbegs pa min/ /rgas pa med pa'i sha sbyin bya/ /de yi khu bas lus rgyas shing / /stobs
[\[232a\]]
[\[232a.1\]]dang spro ba rtsol ba che/ /dga' zhing sran mi che ba yi/ /las rnams thams cad nus par 'gyur/ /cho ga 'di yis rta la ni/ /mar ni mang po blud gyur na/ /mdog mdangs stobs dang ldan gyur cing / /nad med par ni 'tsho bar 'gyur/ /til mar legs par
[\[232a.2\]]byin gyur pa/ /yon tan 'di dang 'dra ba yin/ /rta yis til mar 'thung 'gyur na/ /nad med stobs dang ldan par 'gyur/ /dbyar ni lan tshwa dang sbyar sbyin/ /dbyar mtha' 'o ma dang lhan cig /dgun che skyur ba dang sbyar ba/ /dgun smad 'bras bu gsum dang bcas/ /dpyid
[\[232a.3\]]ni chang dang ldan bya zhing / /sos ka chu dang ldan pa sbyin/ /til mar blud par gyur pa'i rta/ /chu grang nang du sbed par bya/ /cho ga 'di yis snum dag ni/ /legs par blud par byung pa'i rta/ /las la bkol yang mi gnod cing / /nad med par yang 'gyur pa yin/ /til mar zhu
[\[232a.4\]]bar gyur rjes la/ /chu grang blud na bsngags pa yin/ /sha li ho tra grub pa'i gnas bdun pa las mar blud pa'i cho ga'i le'u'o// //rta yi bstan bcos la mkhas pa/ /gzi brjid rnam par 'bar gyur pas/ /nye bar 'dug par gyur pa la/ /legs thos kyis ni yang
[\[232a.5\]]dris pa/ /rgyu dang mi rgyu'i 'gro ba rnams/ /dro dang bsel ba'i rang bzhin can/ /gso ba'ang de yi bdag can du/ /legs ldan khyed kyis thams cad gsungs/ /khrag dang mkhris pas nyen rnams kyi/ /nad kyi gso ba lan mang bshad/ /de la bsil ba'i gso ba yi/ /
[\[232a.6\]]rnam pa du ma'ang khyed kyis gsungs/ /rlung dang bad kan dag gi nad/ /lci zhing gnod pa ma gyur la/ /gso dka' bar ni snang gyur na/ /de yi gso ba ci 'dra lags/ /dus kyi rnam pa bu zhig mchis/ /dros pa'i mtshan nyid ci lta bu/ /tshad ni che dang chung gyur dugs/ /mtshan nyid
[\[232a.7\]]khyed ni ci ltar bzhed/ /dugs mi bya ba'i nad gang lags/ /dugs kyi yon tan gang zhig lags/ /tsha zhing rdul gyur gso ba dag /yang dag gco bos bdag la gsungs/ /de nas lags ldan de yis ni/ /ci skad smras pa dris gyur pa/ /dugs kyi cho ga rnam pa brgyad/ /
[\[232b\]]
[\[232b.1\]]rim bzhin khyed kyis mnyan par gyis/ /snum gyi dugs dang la gas \u0f7cma/ /bye ma dang ni 'dren ma dang / /rtug pa gsum dang go bra dang / /lcags leb dang ni rja ma'i dugs/ /gci ba'i dugs kyis btsos pa'i snum/ /'o ma de bzhin sha khu ni/ /sha za ba dang rlan can sha/ /
[\[232b.2\]]sman spod legs par btab gyur pa/ /khron ba'i rdzing bu gzhong pa na/ /legs par bsros pa blugs par bya/ /snum gyi dugs su bya ba ni/ /sna tshogs sman dang sbyar bya ste/ /shi kru dang ni tad ka ri/ /ba sra ra hi e ra na dang / /ba spu'i 'u shing sa rdza ka /ku ba re k+She dur byid dang / /
[\[232b.3\]]gzhan yang tshul 'di de 'dra ba/ /de rnams la la so sor ni/ /chu ni mang po dang bskol la/ /bri ba ran pa blugs par bya/ /'di ni gso ma'i dugs yin zhing / /shi ku ka yi me tog dang / /glang po rta dang rnga mo yi/ rtug pa dang ni 'o ma zho/ /gso ma'i lo ma gcig tu bsdus/ /
[\[232b.4\]]'drin ma'i dugs zhes bya ba yin/ /gso dang skyur rtsab nang du sbangs/ /kun nas legs par btsir nas kyang / /de la ar ka'i lo ma'am/ /e raN+Da yi lo ma lding / /slanga'am sa slong la brngos pa'i/ /bye ma tshan de der bsre bya/ /de nas de yi thon por bya/ /lag pa
[\[232b.5\]]gnyis ni mnyes nas kyang / /yang dang yang du dugs bya ba/ /thum po'i dugs su de bshad de/ /ba glang bong bu ra'i rtug pa/ /'o ma dang ni bsres ba bskol/ /gos kyi nang bcug rab tsha min/ /rtug pa gsum gyi dugs zhes bya/ /la phug chom chom brdzungs nas ni/ /
[\[232b.6\]]'o ma'i nang du bcug nas bskol/ /'o ma dag kyang der bcug ste/ /de btags nas ni gong bur bya/ /gyo mo me mdag 'dra der gzhag /gyo mo'i dugs de ci rigs pa/ /khre dang 'bras dang gro rnams ni/ /phye mar btags la 'o mar sbyar/ /la phug e raN+Da'i 'bras bu/ /
[\[232b.7\]]ga gon gso ma'i sa bon dang / /phabs dang ma sha tol rnams dang / /yungs kar rnams ni phyir btags la/ /phye ma de ni 'o ma dang / /chang bsres lan tshwa bro byas la/ /de yis mang du bsgos pa yi/ /ras ma yis kyang rab dkris la/ /de ni lcags leb rab tsha ba/ /kun du
[\[233a\]]
[\[233a.1\]]nye bar sbyar bar bya/ /'di ni lcags leb dugs yin te/ /rlung gi nad ni 'joms byed yin/ /lcags leb la ni ji ltar byas/ /bum pa yis kyang de bzhin bya/ /bum pa'i dugs su bya ba 'di/ /brgyad pa bum pa'i dugs su bshad/ /'di ni
[\[233a.2\]]so so'i bya ba drag /nga yis khyed la bstan pa yin/ /rdza bum chen por gso ma btsos/ /sbubs kyi dugs kyang byed du gzhug /'di ni rlangs pa'i dugs yin te/ /reg na bde bar byed pa yin/ /bum pa'am rdza ma dag tu ni/ /gso ma dang ni 'bras bu'i rigs/ /sna tshogs
[\[233a.3\]]pa ni btsos pa yis/ /rlangs pa'i dugs ni so sor bya/ /dkri ba'i dugs zhes bya ba ni/ /gong bu'i dugs kyang yin par bshad/ /til dang ma sha zar ma phabs/ /nas dang gro dang ku la t+tha/ /la phug e raN+Da'i sa bon/ /de bzhin ga gon gso ma yi/ /sa bon yungs
[\[233a.4\]]kar thang shing dang / /sa la ra dang ru rta dang / /shu ti dang ni po son cha/ /ra sna rgya sngos chu srin sam/ /de bzhin rlung 'joms pa yi sman/ /phyi mar zhib tu btags par bya/ /snum ni bzhi po gzhug bya zhing / /sbrang rtsi zho dang 'o ma gzhug /de ltar snum rab ldan sbyar la/ /
[\[233a.5\]]lan tshwa btab la btso bar bya/ /chos nas gong bur gyur pa ni/ /god bu'i dugs zhes bya bar bshad/ /rlung dang bad kan las gyur na/ /chil dang smin bur bcas gang yin/ /de la gong bu'i dugs bya yin/ /'di ni shin tu bsngags pa yin/ /sman ni phan tshun sbyar
[\[233a.6\]]ba'am/ /de bzhin nyi ma me drod kyis/ /gang phyir rdul ni 'byin byed pas/ /de phyir dugs zhes bya bar bshad/ /'di yis lus ni mnyen byed cing / /'gags pa 'byin par byed pa yin/ /zhu ba'i phyir ni 'byin byed cing / /'thas pa zhu bar byed pa yin/ /skrangs
[\[233a.7\]]ba zhi bar byed pa dang / /rlung ni bde bar rgyu bar byed/ /nad ni tshar gcod par byed cing / /de bzhin gso ma'i grogs kyang byed/ /smin par bya ba'i nang na ni/ /nad 'jig byed pa'i mchog yin no/ /dper na shing la snum bskus shing / /dkri zhing bltos na dbug
[\[233b\]]
[\[233b.1\]]pa sla / /de bzhin dus tshigs thams cad du/ /legs par sbyar na lus bde byed/ /'jam dang drag po'i sbyor ba ni/ /legs par bskus la dugs bya yi/ /rtsub por nam yang dugs mi bya/ /dper na shing ni rlan med par/ /bsros
[\[233b.2\]]na 'jig par 'gyur pa yin/ /de bzhin lus ni snum med par/ /dugs byas na ni 'jig par 'gyur/ /nad gang snum dang dugs rnams kyis/ /lus la zags par byas gyur pa/ /de ni sbyangs pas bsal bar bya/ /rna ba rgyu ma dku dang ni/ /rlig pa mtshan gyi bar dag
[\[233b.3\]]kun/ /gang tshe rdul bar gyur pa dang / /kha ni yongs su bskam gyur pa/ /lus lhod nyams ni mi bsod pa/ /de'i tshe dugs gyur yin zhes bya/ /mnyen zhing yang ba nyid dang ni/ /de bzhin zugs gzer zhi ba dang / /nad ni rnam par bsal gyur ba/ /rta'i dugs legs
[\[233b.4\]]pa'i mtshan nyid yin/ /gang gi spu ni 'byi 'gyur zhing / /khrag dang 'dra ba'i gcin 'byung ngan/ /skom dad dang ni rmongs bag skyed/ /nyal ba la ni mngon par dga'/ /'dar bas nyan par gyur pa ni/ /dugs drags pa ni yin par bshad/ /dugs ni chung bar gyur pa yis/ /
[\[233b.5\]]nad ni zhi bar byed gyur te/ /nad ni skyed par gyur na yang / /gnas de las ni phyin ma byas/ /de bas 'di la nad shugs ni/ /shin tu drag po skyed par byed/ /'di las mnyen pa mi 'byung gi /slar zhing rengs pa skyed par byed/ /dugs drags pa la lan brgyar ni/ /gcin
[\[233b.6\]]pa'am mar gyi bsku bar bya/ /'o ma can shing khu ba dang / /'o ma zho dang zho ga chu/ /til dang de bzhin gzhan gyi chus/ /legs par bskus la blugs par bya/ /dugs chung ba la slar yang ni/ /cho ga bzhin du dugs bya'o/ /dugs drags chung bar gyur pa'am/ /tshad las
[\[233b.7\]]lhag par sbyar gyur na/ /nad gzhan dag kyang skyed byed cing / /'di yis lus la gnod par byed/ /khong tsha skrangs par gyur pa dang / /lus kyang tshig par 'gyur ba yin/ /shin tu tshig pa'am chos min pas/ /las ni nam yang 'grub mi 'gyur/ /tshad par 'khru dang
[\[234a\]]
[\[234a.1\]]rims kyis thebs/ /pags nad can dang lus zungs zad/ /dmu rdzing dbugs bdo gcin nad dang / /khrag dang mkhris pa'i nad yod dang / /gseb ni mang pos dub pa dang / /sbrum ma dang ni btsas ma thag /zla drug lon par ma gyur dang / /gnod pa can
[\[234a.2\]]dang snad pa dang / /de bzhin glo bur ba yi nad/ /gang yang sbrul gyis zin pa dang / /dug mdangs phog par gyur pa dang / /gyen du rlugs bzlog skyugs pa dang / /lud pa can dang khong pa na/ /'bu yod pa la dugs mi bya/ /'di dag la ni dugs byas na/ /'chi'am rims
[\[234a.3\]]kyis 'debs par 'gyur/ /shin tu grang min drod min pa'i/ /dus su rta la dugs bya bsngags/ /gnas skabs gzhan du gyur pa dang / /sos ka ston tshe bya dgos na/ /tshad dang dus ni legs brtags la/ /ci nas gnod par mi 'gyur bya/ /sha li ho tra'i grub pa'i
[\[234a.4\]]gnas bdun pa las dugs kyi cho ga'i le'u'o// //dur byid ga n+da bi ra di/ /pi lu ba r+Na pa la gnyis/ /gan da ra ba'i rtsa ba dang / /sa ha tsa ra'i rtsa ba dang / /a g+ni ma na bil ba dang / /gzi mdangs dang ni tin+tu ka /de 'dra'i sman gyi rtsa ba rnams/ /bsdus te chu bre bzhin du
[\[234a.5\]]bskol/ /legs par chos par gyur pa na/ /sman pas slar ni dbog par bya/ /de btsags sman khu dang mnyam pa'i/ /til mar 'o ma gnyis 'gyur gzhug /de ni thang shing ta ru pa/ /spang spos chu dag rdo dreg dang / /tsan+dan spang spos ru rta dang / /ang shu ma ti a ka
[\[234a.6\]]ru/ /ba la ra sna shing mngar dang / /pi pi ling dang rgyam tsha ni/ /sman ni re re srang phyed kyi/ /chang du mkhas pas gzhug par bya/ /der ni slar bskol sbyar ba yi/ /til mar 'di yi nus pa nyon/ /rta ni rlung gis nyen pa'am/ /glang po shin tu sbegs pa'am/ /'di yis dbang
[\[234a.7\]]po brtas par 'gyur/ /bud med mo gsham gyur ba dag /'di la'ang de ni blud par bya/ /'di yis dre mo'ang bu chags na/ /mi yi bud med smos ci dgos/ /'di dag tshogs par gyur blud la/ /de rjes chad ni blud gyur na/ /rlung gi gzer gyis nyen pa dang / /mi bzang rna ba'i
[\[234b\]]
[\[234b.1\]]gzer dang ni/ /snying nad dang ni snying gnyer dang / /mngal 'jig nyam chung rnams sel yin/ /de bzhin sna dan kha nad dang / /gzhogs phyed kyi ni nad la'ang phan/ /don grub ces bya'i til mar ni/ /khyab 'jug gis ni bstan pa yin/ /sha li ho tra'i grub pa'i gnas
[\[234b.2\]]bdun pa las don grub ces bya ba til mar gyi le'u'o// //rta yi de nyid la mkhas pas/ /bu dang slob ma la smras pa/ /nad gang la ni me btsa' dag /gong rims ji bzhin bya'o zhes/ /gso ba'i gnas su bstan pa ste/ /me btsa' btab pa'i thabs bshad bya/ /
[\[234b.3\]]de la re zhig me btsa' la/ /dgos pa'i cha byad brjod bya ste/ /lcags leb dan de'i 'bras bu'i dbyibs/ /chur chag phyed dang gnyis kyi tshad/ /'dab ma'i chung ni sor brgyad la/ /zhib du sor ni bzhi bar bya/ /yu ba'i sbom ni mthe sor tshad/ /shin tu zlum zhing sra
[\[234b.4\]]bar brdung / /sreg par byed pa'i cha byad kyang / /lcags leb dang ni 'dra bar brdung / /de yi rtse mo zheng sor gnyis/ /byang chub shing lo 'dra bar bya/ /she ba li 'bras ltar gug pa'i/ /sor ni bco brgyad tshad du bya/ /lcags nag las ni rab zlum pa'i/ /rtse mo
[\[234b.5\]]dgug pa'i bzhar spyad bya/ /'dzam bu'i tshi gu yu ba 'jam/ /sor ni bco brgyad tshad du bya/ /'jal da tsheg gu 'dra ba la/ /zlum zhing legs pa nyid du bya/ /thur ma sor ni bcu drug pa'o/ /mar me'i rtse ltar zlum pa ni/ /spu ba sreg pa yi cha spyad 'di/ /lcags
[\[234b.6\]]las legs par brdung bar bya/ /lcags de me yi mdog 'dra bar/ /bsregs pa'i gnas cha shes byas la/ /'dzam bu'i tshi gu 'dra ba yi/ /dbyibs ni du mar bsreg par bya/ /tshigs kyi cha yi phyogs su ni/ /dbyibs gang bya ba ni nyin cig /cha bzung bar ni gnas
[\[234b.7\]]pa las/ /dang por bri ba nyid du 'dod/ /pir ram yang na btsag gam ni/ /sa dkar gyis ni bri bar bya/ /de nas thur ma bsregs pa yis/ /gnas dang spu ni bsreg par bya/ /skreg par byed tshe tshigs las ni/ /gzhan du dbyibs 'di 'gyur srid la/ /de bas me btsa'i las
[\[235a\]]
[\[235a.1\]]la ni/ /dang por mtshan ma bri bar bya/ /shin tu drad dang tsha ba yi/ /dus su me yi las mi bya/ /grang ba'i tshe na rtsa rgyus ni/ /rengs shing 'thas par 'gyur ba yin/ /nad 'di 'thas par gyur pa dag /me yi las kyis sel mi nus/ /de nas grang bas nyen gyur
[\[235a.2\]]rta'i/ /nad ni sel pas de mi bya/ /shin tu tsha tshe khong tsha dang / rmongs bag mgo 'khor dbugs rgod bskyed/ /sos ka dbyar gyi tshe na ni/ /srog ni nges par zad par byed/ /de bas snga dro'i tshe na ni/ /shin tu grang min tsha min pa'i/ /me las tshad tsam byas gyur pa/ /rta yi
[\[235a.3\]]bde ba skyed pa yin/ /'dug pa ngal ni legs bcings la/ /phyogs gcig tu ni skyel bar bya/ /thag pa sra zhing sbom pa yis/ /lag pa gnyis ni bsdam par bya/ /phyi rkang gnyis kyang bcings nas ni/ /ma snad 'gyur ba med par bya/ /zhags pas nang nas bsdams te brdung / /
[\[235a.4\]]'dis ni g.yo ba med par 'gyur/ /a bcu dag kyang bcing bya zhing / /rna ba gnyis kyang legs par bsdam/ /bsdams te legs par bzhag nas ni/ /de rjes las ni brtsam par bya/ /gnas ni mnyam zhing rtsa dgram par/ /pags pa 'jam po bting bar ni/ /thag pa 'jam
[\[235a.5\]]zhing sra ba la/ /sboms su mtheb sor dag gi tshad/ /dkyus su 'dom drug yod pa dang / /bcings pa'i don du bya ba yin/ /phrag so nas ni btab ma yin/ /ro stod legs par bsdams nas ni/ /nang nas bcug ste tshe'u tshe nas/ /ro smad du ni bsdam par bya/ /bzlog nas
[\[235a.6\]]byin pa nas bkri bya/ /de ltar legs par bsdams nas ni/ /stobs dang ldan pas legs par mnan/ /rtsib ma phab ste legs bzhag la/ /de yi rnga ma nas gzung bya/ /de nas lags par dgab pa yis/ /mig gis mthong ba med par gzhag /lus ni shas cher mi btsir
[\[235a.7\]]zhing / /chu se dang ni mchan khung dang / /dku yi bar ni legs bsrungs la/ /de nas grub pa'i las kyang bya/ /snying ga kha dang rmang ka ru/ /chu ni yongs su blugs par bya/ /dbugs phyung snyan pa'i tshig smras pa/ /de rjes sreg pa'i las rnams bya/ /de nas gzhan yang
[\[235b\]]
[\[235b.1\]]bsreg bya yi/ /gnas dang dbyibs ni bshad par bya/ /mchu ltag gong du 'phred du ni/ /ri mo gsum ni bya ba yin/ /sna gdong dang ni 'khur tshos su'ang / /mnyam par byed du bya ba yin/ /mchu sgros dang ni mchu dag tu/ /ri mo zlum po dag kyang bya/ /'gram glang rtag tu thig
[\[235b.2\]]le yi/ /ri mo cung zhig bya ba yin/ /'dzam bu'i tshi gus 'bral bar ni/ /bya rog rjes ni mnyam po bya/ /rna ba mig gi pha rol du/ /zlum po dag kyang bya ba yin/ /mur gong dang ni ut+pal 'dab/ /de bzhin bya rog rjes gnyis bya/ /sna rtsa ru ni snum gyis ni/ /sa tha
[\[235b.3\]]li yi thig le bya/ /rtse'u chung gnyis su zlum po'i nang / /ri mo gsum dag bya ba yin/ /phrag so gnyis su sen dzi yi/ /'dab ma lta bur bri bar bya/ /dpung mgor dga' ba 'khyil ba dang / /shing ris lta bu bya ba yin/ /nam tshod du ni thig le ris/ /yang na
[\[235b.4\]]zlum po bya ba yin/ /snying ga yi ni phyogs dag tu/ /nam yang bsreg par mi bya'o/ /pus gong dang ni dpung pa ru/ /chu srin so 'dra bya ba yin/ /yang na chu srin so'i 'og tu/ /ri mo ring bur bya ba yin/ /dpung pa gnyis kyi bar du ni/ /thig le lta bu'i ri mo bya/ /lag
[\[235b.5\]]ngar chig rang phra mo ru/ /thig le'am yang na 'khor lo bya/ /byin pa tshe'u tshe dag la ni/ /thig le thor bur bya ba yin/ /dku gnyis su ni bya rog rjes/ /yang na ut+pal thig le bya/ /sgal tshigs dor ba'i rgyab tu ni/ /mnyam zhing chur ni 'gro ba yi/ /ri mo gsum dag bya ba
[\[235b.6\]]ste/ /drug mdor yang ni gsum po bya/ /yang na drug mdo'i gnas su ni/ /bya rog rjes ni bya ba yin/ /yang na lag pa drang ba'am/ /mar me yi ni rtse 'dra bya/ /long bu bya rog rjes 'dra ba'am/ /ut+pa la yi thig le bya/ /lto bar ri mo brgyad pa'am/ /pad+ma yi ni
[\[235b.7\]]dbyibs 'dra bya/ /snying ga dang ni spu ris dang / /lte bar yongs su spang bar bya/ /dpyi steng du ni g.yung drung rung / /dga' ba 'khyil pa'am pad+ma bya/ /yang na ri mo mdzes pa'am/ /zlum po nyid du bya ba yin/ /rnga rtsa dor la mjug tshos su/ /bya rog rjes sam
[\[236a\]]
[\[236a.1\]]ut+pal bya/ /tshigs kyi mtshams su legs brtags la/ /dga' ba 'khyil pa'am zlum po'am/ /lo ma bdun pa lta bu ni/ /kun du gnod pa med par bsreg /dpyi yi 'og gi cha ru ni/ /chur ni rengs pa'i ri mo bya/ /yang na zla ba lta
[\[236a.2\]]bu'am/ /chu srin gyi ni so 'dra bya/ /brla yi phyi dang nang du ni/ /ri mo 'phred du bya ba yin/ /sre long tshigs su mkhas pa yis/ /n+ya gro d+ha yi 'dab 'dra bya/ /ro stod kyi ni cha bzhin du/ /ro smad du yang bya ba yin/ /de bzhin mkhas pas skrangs ba dang / /rmar gyur
[\[236a.3\]]ba yi nad la yang / /dga' ba 'khyil dang chu srin gyi/ /so 'dra ba ni bya ba yin/ /nad kyis nyen par gyur pa la/ /dbyibs ni de 'drar bsreg par bya/ /cha ru dbyibs 'di gsal mngon zhing / /legs par gnas pa dros nas ni/ /ri mo snyoms par gnas pa
[\[236a.4\]]la/ /mkhas pas legs par bsreg par bya/ /ta la'i snying po dang 'dra ba'am/ /bil ba'i snying po 'drar gyur pa'am/ /legs par bsreg par gyur ba ste/ /mdog gzhan smad par gyur ba yin/ /bsregs drags na ni sha 'drul zhing / /shin tu gting
[\[236a.5\]]ring rma 'tsho dka'/ /sdug bsngal dag kyang skye 'gyur zhing / /yan lag sdud mi shes par 'gyur/ /bsregs chung bas ni 'di yi nad/ /legs par bsal bar mi nus shing / /rma yang myur du mi 'tsho la/ /las su mi rung nyid du 'gyur/ /rta ni legs par
[\[236a.6\]]bsregs pa'i rma/ /sha ni chu bur 'dras khyab cing / /cung zad 'dzag pa 'dra ba dang / /nad kyang rab tu zhi bar byed/ /skrangs ba rnams ni zhi 'gyur zhing / /skam po slar ni skyed par byed/ /rma ni sbyor bar byed pa dang / /'tshob cing rnag ni zad par byed/ /
[\[236a.7\]]gzer ni sel bar 'gyur ba dang / /rlung ni bde bar rgyu bar byed/ /rmed bu skye bar mi byed cing / /rma yang mched par mi 'gyur ro/ /gyong po rnams ni mnyen 'gyur zhing / /lhod pa rnams ni sra bar byed/ /khrag ni rmig tu 'byung 'gyur ba/ /me btsa' nyid kyis zhi bar
[\[236b\]]
[\[236b.1\]]byed/ /rmig mthil tshad dang dugs la ni/ /me nyid kho na bde skyid yin/ /de la sogs dang gzhan pa yi/ /yon tan mes bsregs leg las byung / /kha zas dang ni btung ba dang / /sna sman dang ni 'jam rtsi dang / /sman chu blugs dang bsku ba dang / /dugs yang yongs
[\[236b.2\]]su mnye ba dang / /dkri ba'i tshul ni sna tshogs sam/ /yang dag gtar gi'i las rnams kyis/ /nad gcod bde bar mi snang zhing / /nad ni shin tu 'phel gyur na/ /bdag po la ni dris nad kyang / /me yi las ni brtsam par bya/ /me yi las byas 'og tu ni/ /gang dag
[\[236b.3\]]bya ba de bshad bya/ /tshig drags gyur la yang dang yang / /mar gyis legs par bsku bar bya/ /til dang 'o ma'i lde gu'am/ /mar gsar gyis kyang bsku bar bya/ /gzhan yang gang dag bsil gyur pa/ /'dab ma nyes par sbyar bar bya/ /ma tshig rma ni red 'gyur la/ /
[\[236b.4\]]snum ni dron po gtang bar bya/ /de bzhin sman chu dro ba dang / /bsku ba dag kyang dron po bya/ /dus kyis las dang de bzhin du/ /dril phyis dag kyang bya ba yin/ /de yis nad zhir ma gyur na/ /slar yang de la bsreg par bya/ /bsregs nas yang dang yang du ni/ /de la mar ni blugs
[\[236b.5\]]par bya/ /de nas nyin zhag gsum na ni/ /brtags la 'drul bar gyur na ni/ /chu ni dro 'jam dag gis ni/ /blugs shing legs par bkru bar bya/ /mar dang sbyar ba'i til gyi ni/ /lde gu yis kyang bsku bar bya/ /me yis gdungs par gyur pa la/ /rgyam tsha dang sbyor lde
[\[236b.6\]]gu bsku/ /de yi 'og tu mar dang ni/ /spag rnams sbyar ba bsku bar bya/ /de ltar bsil bcos kyis bcos na/ //me yis nad ni sel bar 'gyur/ /legs ldan sha li ho tra yis/ /de skad rjes bstan smras pa yin/ /sha li ho tra'i grub pa'i gnas bdun pa las me
[\[236b.7\]]btsa'i las kyi cho ga'i le'u'o// //ga ga ne sha da'i rgyal po/ /mdza' bo bzang dang ka ri tas/ /mas gtong sbu gu'i cho ga rnams/ /sha li ho tra la dris pa/ /mas gtong sbu gu sman dang ni/ /bda' ba yi ni tshod dag dang / /smad du zhugs pa'i nad rnams ni/ /gso
[\[237a\]]
[\[237a.1\]]ba dang bcas rgyas pa dag /rta la ci ltar bgyi ba ni/ /legs ldan khyed las shes par 'tshal/ /de rnams de skad smras pa dang / /sha li ho tras slar smras pa/ /rta ni snum zhing sgo lnga nas/ /yongs su rtas par byed pa yin/ /mar dang til mar zhag dang
[\[237a.2\]]rkang / /kha dang sna dang mtshan mjug ma/ /pags pa las ni zhugs pa yis/ /thabs ni bde bas de rtas byed/ /stobs bskyed ro tsa 'tsho byed rnams/ /sbyar ba'am yang na ma sbyar ba'am/ /sbyor ba legs par gtang ba'i snum/ /rta ni 'tsho bar byed pa yin/ /bza' dang
[\[237a.3\]]rjes su btung ba dang / /kha bkang kha yi snum yin no/ /de bas 'jam rtsir btang gyur pa'i/ /snum gyis khong snum stobs skyed cing / /rtas byed mgyogs dang ro tsa dang / /de bzhin mdog ni bzang bar byed/ /'jam rtsi rta yi gso byed kyi/ /mchog yin par yang bshad
[\[237a.4\]]pa yin/ /'jam rtsi sbu gu'i tshad dang rdzas/ /ngas bshad pa las mnyan par gyis/ /lcags dang shing dang ri dgas dang / /bya rnams kyi ni chu sbubs dang / /sha mi seng ldeng shri mi sha/ /shing sha pa dang tin tu ki/ /da ba 'o ma can tsan+dan/ /shing ni 'di brgyad bsngags pa
[\[237a.5\]]yin/ /ngang pa bya rgod ku dra ba/ /rma bya sa ri bla ba dang / /dud pa ba la mda' gu ste/ /bya yi mchog ni de brgyad yin/ /bong bu ma he rnga mo dang / /de bzhin glang dang ba min dang / /g.yag dang ru ru glang po che/ /lgang pa mchog tu 'dod pa yin/ /gser dang de bzhin dngul
[\[237a.6\]]dang ni/ /khar ba ra gan zha nye dang / /ro nye zangs dang lcags rnams ni/ /lcags kyi rigs ni brgyad du bshad/ /ba dang ra lug ma he yi/ /lgang pa sbu gu dang nyer bshad/ /shing rnams las ni tsan+dan mchog /phyugs kyi nang na glang po mchog /pa ri bla ba bya yi mchog /
[\[237a.7\]]lcags rnams mchog ni gser yin no/ /tshan ldan grang ldan tshe la phan/ /bkra shis bsil sman rnams kyi mchog /pa ri bla ba'i 'dzer pa dang / /bsil ba mchog tu bshad pa yin/ /gso ba la bcas sbu gu ni/ /lci zhing 'jam la sra ba yin/ /de ni rta yi
[\[237b\]]
[\[237b.1\]]nad sel yin/ phan pa dam pa yin par bshad/ /gser las byas pa'i sbu gu ni/ /'jam zhing myur du chud pa dang / /myur du 'byin par byed pa dang / /lci bas rta la phan zhing bzang / /de ni gas med 'gyur ba med/ /zlum zhing shin tu bde bar bya/ /de dag rnyed
[\[237b.2\]]pe mi gyur na/ /'od ma lcang ma dag las bya/ /'jam zhing 'bu yis ma zos la/ /gzhug pa la gnod mi skyed bya/ /'od ma'i nang nas nag po ni/ /sbu gu'i rgyu ni bzang bar bshad/ /sha mi shin tu gzhon min pa/ /bde bar 'gro bar byed pa yin/ /sa dang ga yi
[\[237b.3\]]lgang pa ni/ /lgang pa rnams kyi dam pa yin/ /sbu gu sor ni bcu gnyis pa/ /'jam zhing gag pa dang bcas pa/ /zheng du sor drug gis 'khyud pa/ /rtse mo rim gyi phra ba bya/ /rtse mo sna ma'i me tog ni/ /kha 'bus 'dra zhing bu ga chung / /mthe'u chung gi rtse
[\[237b.4\]]mo'i tshad/ /'di yi tshad ni yin par bshad/ sman pa las rnams grub 'dod pas/ /de lta bu yi sbu gu yis/ /cho ga bzhin du zos 'thungs la/ /'jam rtsi'i las ni sbyar bar bya/ /lag pa g.yon pa'i mdzub mo yis/ /bkag pa yis ni bcug
[\[237b.5\]]nas kyang / /chud nas rtse mo bkag pa yis/ /rtse mo yongs su gtang bar bya/ /de nas lags pa g.yas pas ni/ /lgang pa brtsir bas snum par bya/ /kha nas snum dang tshad gang yin/ /mas gtong pa la gnyis 'gyur bya/ /srang ni drug cu rtsa bzhi'am/ /
[\[237b.6\]]bcu bzhi brgyad dang sum cu gnyis/ /bcu drug dang ni de yi phyed/ /de ltar rom par gzhag pa ni/ /mchog dang bar ma tha ma la/ /mas gtong par ni yin par bshad/ /'jam rtsi sbu gur spud pa ni/ /tshad de rnam pa bzhi yin te/ /sor bzhi sor gsum sor
[\[237b.7\]]gnyis dang / /sor gcig pa ni yin shes bya/ /zla drug lon ba'i rta'u la/ /sor gcig nang du gtang bar bya/ /snum ni srang bzhi yin par bshad/ /snum tshad de ni go log bya/ /lo gcig lon la sor gnyis te/ /'jam rtsir snum ni srang brgyad gtang / /
[\[238a\]]
[\[238a.1\]]lo gnyis lon la sbu gu'i rtser/ /sor gsum nang du gtong bar bya/ /de yi 'jam rtsir gtong ba'i snum/ /srang ni bcu drug gtang bar bya/ /lo lnga yan chad snum tshod ni/ /gong du ci skad bstan pa bya/ /sbu gu nang du gzhug pa'i tshe/ /thams
[\[238a.2\]]cad la yang sor bzhi yin/ /rtsa ba lnga la nyi rgya tsha/ /yungs kar bcas pa bskol ba'am/ /me dang lan tshwa dang bcas pa/ /dbyar gyi tshe na mas gtong bya/ /pi pi ling dang bca' lga dang / /'bru skyur dang ni yungs kar dag /lan tshwa bro zhing snum dang bcos/ /
[\[238a.3\]]dgun gyi dus kyi mas gtong yin/ /til nag dang ni shing nag dang / /thang shing dang ni sa ra la/ /ka ra pI ra ut+pal/ /shug pa tsan+dan pu shel tse/ /sha ra ba yi lde gur bcas/ /'o ma dang sbyar so gar bsngags/ /nad dang bcas pa'i rta rnams ni/ /ci skad
[\[238a.4\]]bshad pa'i brda la bya/ /mgo ni thur du g.yangs gyur na/ /lgang pa med pa btsir drags na/ /zhu ba'i gnas la 'das pa ni/ /snum ni gyen du 'gro bar 'gyur/ /de las 'di ni rmig bag dang / /sems myos khong tsha skye bar 'gyur/ /snum ni zlog par mi byed
[\[238a.5\]]ba'am/ /yang na dus ring zhig na 'byung / /des na mgo bo rgyab nas ni/ /lag pas cung zad brdag par bya/ /bsku zhing mnye bar byas nas ni/ /'jam por gyur nas gtong bar bya/ /dub par gyur pa'am skom gyis gdungs/ /ltogs dang shin tu nyam chung ba'i/ /
[\[238a.6\]]mas stong byar mi rung ba yin/ /gal te rmongs pas btang gyur na/ /de yi bde ba sgrub 'dod kyang / /sdug bsngal nyid ni skyed par byed/ /'jam rtsi dbyar ni mi gtong la/ /gal te blo chung bas gtong na/ /snum ni myur du ldog 'gyur zhing / /de yi phan pa byed mi
[\[238a.7\]]'gyur/ /de ltar nyes par gyur ba la/ /gcin rtug bsil ba'i sbyor ba bya/ /de rjes 'jam rtsi legs btang la/ /de yi don ni sgrub par byed/ /du ba la sogs pa ra mas gtong bya/ /smar ni byung rud ma byung rung / /de yis phan pa mi byed de/ /nad ni skyed par byed
[\[238b\]]
[\[238b.1\]]pa yin/ /smyo dang lus pa dbugs mi bde/ /lkog nad dang ni gnya' rengs dang / /'khru ba dang ni rlung 'khyil dang / /de bzhin snying nad bzhi po dang / /mjug do rgyab rengs lto spos pa'i/ /nad rnams de las 'byung bar gyur/ /mas gtong pas gyur nad 'di rnams/ /so
[\[238b.2\]]sor 'byung bar gyur pa la/ /gso ba la ni ji skad bstan/ /cho ga byas pas bsal bar bya/ /legs par 'dug par 'gyur ba la/ /rnga ma g.yas su gzung bya la/ /lag pa g.yon pas bcug nas ni/ /g.yas pa yis ni btsir bar bya/ /rengs na shin tu dal min par/ /
[\[238b.3\]]rgyun gyis rjes su 'bab par gtang / /lan gcig gtang bar bya ba'am/ /yang na dus ni gnyis su gtang / /dus gsum du ni mi gtong zhing / /bag med par ni mi btsir so/ /rgyab ni bsku ste btang gyur na/ /le las snum ni snyoms par 'gro/ /bde bas nad rnams gsos
[\[238b.4\]]nas ni/ /slar yang bzlog par 'gyur ba ni/ /rlung ni mang du 'byin byed cing / /nad ni slar yang 'jug par byed/ /'jam rtsi btang bar gyur pa la/ /rgyab mnye sen mos 'phrug par bya/ /til mar 'jam rtsi btang gyur na/ /sa zhag gis ni bsku bar 'dod/ /til
[\[238b.5\]]mar dro zhing tsha bas na/ /rta yi mkhris pa skyed par byed/ /de bas rked pa'i logs gnyis su/ /sa zhag gis ni bsku ba bsngags/ /'jam rtsi gtong bar byed pa na/ /gal te rlung ni zhugs gyur na/ /'jam rtsi dang ni 'dres pa yi/ /nad ni de ru gnas par gyur/ /
[\[238b.6\]]de bas shin tu mi lhod cing / /drag tu btsir bar mi bya'o/ /'jam rtsi phyed tsam btab ba na/ /gal te rta ni dbugs stong na/ /sbu gu myur du dbyung bya zhing / /rlung dgag par ni mi bya'o/ /rlung de btang bar gyur pa na/ /rta ni mnyam du legs gzhag la/ /de nas snum
[\[238b.7\]]gyi lhag ma yis/ /'jam rtsi gnyis pa gtang bar bya/ gang phyir rjes mthun btang bas ni/ /de phyir 'jam rtsi yin par bshad/ /'jam rtsi zung du ma gyur pas/ /btang na tshe dang stobs 'phel byed/ /mkhris pa can la lan gsum gtang / /bad kan can la
[\[239a\]]
[\[239a.1\]]lnga'am bdun/ /de bzhin rlung nad can la ni/ /dgu'am yang na bcu gcig gtang / /nad bu can la ci srid du/ /nad ni zhi gyur bar du gtang / /nad ni ma g.yos skyed byed cing / /bskyod pa rnams ni 'byin par byed/ /nad med gyur pa rnams
[\[239a.2\]]la yang / /zla ba phyed cing rtag tu gtang / /nad med pa la btang gyur na/ /stobs dang mdog ni mchog tu skyed/ /zla phyed tshigs su lhag par yang / /'jam rtsi btang bar gyur na ni/ /de yi yid ni bde 'gyur zhing / /stobs sogs yon tan 'phel bar 'gyur/ /de ni
[\[239a.3\]]legs par 'jug bya'i phyir/ /rjes su btang ba blang bar bya/ /de yi pho ba'i drod skyed cing / /rlung ni bde bar rgyu bar byed/ /'jam rtsi btang bar gyur pa na/ /sman chu blud pa mchog tu bsngags/ /de nas 'jam rtsi gong ma yi/ /cho ga yang dag bshad par bya/ /sngar
[\[239a.4\]]bshad pa yi rdzas las ni/ /sbu gu 'jam zhing phra ba bya/ /bdag med med cing kha sgo phra/ /dpangs su sor ni bcu drug pa/ /rtsa ba 'khor lo gnyis dang bcas/ /'jam zhing bcings par bde bar bya/ /'di ni tshad chen srang brgyad de/ /gzhan dag la ni de yi phyed/ /
[\[239a.5\]]mtshan ni sbubs nas phyung nas kyang / /bu gu de ru gzhag par bya/ /de nas rta ni legs gzhag la/ /de nas sngar bshad tshul du ni/ /lgang ba legs par btsir bar bya/ /de 'dra'i mas gtong gong ma ni/ /gcin nad can la gtang bar bya/ /cho ga 'di 'dras rta la ni/ /
[\[239a.6\]]gcin nad slar yang 'gyur mi 'gyur/ /lhag ma lus sam phyi'i 'og 'gyur/ /mas gtong pas ni gnod skyed de/ /de bas rta ni legs gzhag la/ /dang por legs par gzegs par bya/ /sman pa blo dang ldan pa yis/ /na tshod stobs dang dus tshigs dang / /rang
[\[239a.7\]]bzhin goms pa kun brtags la/ /snum btang ci regs dugs bya'o/ /ba yi mar ram yang na ni/ /til mar shin tu dang ba bskol/ /rta yi gso ba thams cad la/ /ba yi mar ni mchog yin no/ /ston skyes til ni nag po la/ /lag pas bcing ba'i til mar yang / /
[\[239b\]]
[\[239b.1\]]'jam rtsi dang ni bsku ba la/ /rta la phan par 'gyur ba bsngags/ /'jam rtsi gtong ba'i dus su na/ /kha nas gtang bar mi bya'o/ /rta ni skyon med shes byas la/ /lto bar na 'grangs legs gnas la/ /tshad ni legs par brtags nas ni/ /mar gyi 'jam rtsi gtang bar
[\[239b.2\]]bya/ /phyi de nyid ni lto stong la/ /rta yi zas ni ran par sbyin/ /'grangs zin ba la brtag mi bya/ /ltogs la 'jam rtsi mi gtong ngo / /gal te rmongs pas btang gyur na/ /mas gtong de las gnod 'byung ste/ /de ni rno bas ma byin par/ /zas ni 'byin par byed pa yin/ /
[\[239b.3\]]'khru ba skyed par 'gyur ba dang / /de bzhin mi bzad sbo bar 'gyur/ /gang tshe lto stong gyur ba la/ /'jam rtsi btang bar gyur na ni/ /de yi khong pa stong pas na/ /rta sbangs dang ni ma 'dred par/ /slar yang don med 'byung 'gyur zhing / /nad kyang skyed par byed dang yin/ /
[\[239b.4\]]de bas rta sbangs btang gyur cing / /lto ni zas dang bcas pa la/ /tsha dang kha dang dro ba yis/ /'jam rtsi chad tsam gtang bar bya/ /'jam rtsi rkub las btang gyur kyang / /cho ga legs na rim gyi ni/ /lus kyi steng 'og thad ka ru/ /rnam par khyab par byad ba yin/ /
[\[239b.5\]]mdog dang kha dog skyes byed cing / /nad kyang sel bar byed pa yin/ /dbang po gsal zhing dga' ba dang / /lus zungs rnams kyang 'phel byed yin/ /me drod skye zhing brtan pa dang / /gcin rtug bde bar 'byung ba yin/ /mngal ni legs par byed pa dang / /lus kyang
[\[239b.6\]]brtan par byed pa yin/ /'di ni 'jam rtsi btang gyur ba/ /legs par gyur pa'i mtshan nyid yin/ 'jam rtsi btang drags ma legs pas/ /'byin dang rtug pa 'gags 'gyur zhing / /de bzhin gcin nad 'byung ba dang / /rlung 'khyil lto ni sbo ba dang / /tshon gyi nad
[\[239b.7\]]rnams 'byung 'gyur la/ /snum rags gyur pa'i rgyu las ni/ /de bzhin me drod mi mnyam dang / /dal skyen rmongs bag rnams kyang 'byung / /de bas 'jam rtsi'i las rnams ni/ /shin tu legs par bya ba yin/ /de bas drags par ma gyur pa'i/ /snum gyi 'jam rtsi
[\[240a\]]
[\[240a.1\]]gtang bar bya/ /'jam rtsi btang bar gyur pa'i rta/ /bkol ba la sogs spang par bya/ /'jam rtsi gtong ba'i dus su ni/ /sman pa sam g.yengs nyid du brtag /'jam rtsi btang ba'i rjes la ni/ /pho ba'i me drod skyed pa'i phyir/ /lan tshwa bca' sga shing kun dang / /
[\[240a.2\]]na le sham sbyar chang blud bya/ /rjes su btung ba 'di nyid ni/ /nang par za ma zos tshe byin/ /dus ni ci srid byin gyur pa/ /de srid bar du khong rtsub bya/ /khong rtsub gyur par shes nas ni/ /de la bcos pa'i thabs kyang bya/ /de yi nyin zhag gnyis pa la/ /snga dro kha zas byin
[\[240a.3\]]pa phan/ /phyi dro khrus byas rjes pa ni/ /sha khu dang sbyar kha zas ni/ /snum dang lan tshwa bro ba sbyin/ /de stobs tshe ni 'phel bar 'gyur/ /de nas zas skom 'o mar bcas/ /sbyin zhing chang blud pas brda bya/ /rta ni legs par brtas gyur nas/ /las rnams kun la legs
[\[240a.4\]]par sbyar/ /tsher ma chen po las skyes dang / /lcug ma las skyes rtsa pa skyes/ /lnga pa rtsa las byung ba ste/ /rtsa ba lnga ba rnams lnga yin/ /lnga pa'i 'og ma drug pa dang / /de bzhin bdun pa 'khru spyod byed/ /bil ba a g+ni man tha dang / /so na ka dang ka ma ri/ /sa ha ma ste
[\[240a.5\]]'di dag ni/ /rtsa ba lnga pa chen por bshad/ /br-i ha ti gnyis a ran dang / /a dU ma ti ba su ga /rtsa ba lnga pa chung ngu ru/ /gnyis pa 'di ni shes par bya/ /br-i k+Sha dang ni sre tres dang / /mi da ri dang sha ri ba/ /a dza shri d+ga lcug ma las/ /skyes pa lcug ma yin zhes bya/ /
[\[240a.6\]]bya bra na ga shre ya dang / /ka ra ma ti tri ka nar/ /'di ni rtsa ba las byung ba'i/ /rtsa ba lnga par bzhi par bshad/ /ku sha 'jag ma 'dam bu dang / /kun dza mU la dang ba ni/ /'di ni rtsa las byung ba yi/ /rtsa ba lnga pa lnga pa yin/ /ko sha pha la ba ru na/ /shi kru bi ra rta ru dang / /rta
[\[240a.7\]]ru zhes bya lnga pa ni/ /lnga pa'i phyi ma drug pa yin/ /sri brtag par ni ba la gnyis/ /de bzhin pu ba rna ba gnyis/ /'di ni gcod byed lnga pa ste/ /bdun pa yin par rab tu bshad/ /dur byid tsan+dan ci tra ka /sa ra de bzhin shing mngar dang / /ku sha na sa sha ma dang / /be dza
[\[240b\]]
[\[240b.1\]]yan ti tra ban ti/ /dong ka nim po 'u ti ka/ /de bzhin ga pur sle tres dang / /de bzhin sap+ta pa r+Ni dang / /ma hA ni ma pa'i 'bras bu dang / /nas dang rgya shug ku lad dang / /'di ni 'jam rtsi'i sman sde tshen/ /'di dag thams cad bsdus nas ni/ /chu bre bzhi nang me chung la/ /
[\[240b.2\]]legs par btsos pa'i srang brgya ni/ /rta ni mchog gyur pa la gtang / /bar ma rnams dang chung ngu la/ /bzhi bcas phri ba gtang bar bya/ /sman khu de ni blangs nas kyang / /bzhi cha lus kyi bar du bskol/ /yungs kar sha ra puSh+pa dang / /pi pi ling dang bca' lga
[\[240b.3\]]dang / /na le sham dang byi dang ga /sa ra la dang thang shing dang / /sug smel ru rta ha re Nu/ /bya bra na kha sha ma dang / /ha ti pi pi ling rtsa ba/ /de bzhin yungs kar ser po dang / /pu tse shel dang bong ba dang / /de bzhin du ni ga ru rnams/ /chang dang til mar gcig dang ni/ /
[\[240b.4\]]de bzhin lan tshwa rnams dang ni/ /po son cha dang gzhan yang ni/ /'bras bu gsum yang gzhug par bya/ /de ni gcig tu bsags nas kyang / /mkhas pa yis ni gnas skabs su/ /rta ni ltogs par gyur pa la/ /ni ru ha ni gtang bar bya/ /lgang pa tsha dang kha ra pa'i/ /
[\[240b.5\]]khu ba la ni sbangs te gtang / /rta yi nad dang tshe dang ni/ /goms dang stobs dang dus tshod rnams/ /legs par brtags la bzhag nas kyang / /sman gyi sbyor ba legs par gtang / /lo gsum lon pa ni ru ha/ /srang lnga yongs su gtang bar bya/ /rte'u dang rgan dang
[\[240b.6\]]gzhon nu la/ /bzhi char dbye bas sbyang par bya/ /mchog la sman khu bre do ste/ /bar ma la de bzhi cha bri/ /chung ngu la ni de yi phyed/ /'di ni tshad kyi nges pa yin/ /dang por reg na bde ba dang / /de bzhin rno bro tsha bro gtang / /nad kyi tshul ni brtags nas kyang / /
[\[240b.7\]]gong nas gong du skyed par bya/ /de nas nad ni ma gdungs dang / /gnas gsum dag kyang rjes brtags la/ /nad kyi tshul las ci rigs par/ /sman gyi sbyor ba byas pa yin/ /ni ru ha yi rjes thogs la/ /'o ma'i 'jam rtsi bde skyid yin/ /kha ra sbrang rtsi mar
[\[241a\]]
[\[241a.1\]]dang ni/ /shing mngar dang ni ma du ka /shug pa btsong dang pu shel ce/ /tsan+dan pad+ma ge sar dang / /gtang pal dang ni rgun 'bru dang / /sha 'gag ba dang ril rnams dang / /'o ma drang dang sbyar ba yi/ /'o ma'i 'jam rtsi bsil mo gtang / /'di
[\[241a.2\]]yis khong par bde 'gyur zhing / /lus yang yi ga 'byed pa dang / /gcin rtug 'phyen ni 'gags 'gyur ba/ /legs par sel bar byed pa yin/ /sems gsal ba dang 'gres gyur pa/ /ni ru ha legs mtshan nyid yin/ /sems bde snying stobs che ba dang / /rta yi
[\[241a.3\]]gzi mdangs 'phel bar 'gyur/ /lus la gnas pa'i rlung lnga yang / /rjes su mthun par rgyu bar byed/ /rlung gi nad ni 'khyil ba dang / /de bzhin rtug skam nad rnams dang / /gzhan yang de 'dra ba yi nad/ /mas gtong drag pos sel bar byed/ /pags nad sel
[\[241a.4\]]cing dbang po gsal/ /de bzhin rim gyis sel byed de/ /nam mkha' dngas pa'i zla ba ltar/ /rta de skyon med par snang yin/ /ni ru ha nyes mtshan nyid ni/ /nad ni brtan pas gnas pa dang / /lus lci zhum par gyur pa dang / /'phyen dang rta sbangs 'gags pa
[\[241a.5\]]dang / /tshabs che rlon par 'gyur ba dang / /gcin 'gags spos par 'gyur pa yin/ /ni ru ha ni drags gyur na/ /rta yi rtug pa zad 'gyur zhing / /khong pa gzer gyis khyab pa dang / /lus kun na bar byed pa yin/ /dri ma shin tu bsal drags pas/ /rlung ni rab tu
[\[241a.6\]]'khrugs par byed/ /de las sbeg dang mdog ngan dang / /dbang po shin tu zhum 'gyur pa'i/ /rmongs zhing 'khrul pa nyid dang ni/ /lus rengs par yang 'gyur ba yin/ /dkar ba'i mchu ni 'ba' zhig pa'i/ /bdag ni 'khru bar 'gyur ba yin/ /'di yi nad bzhir 'gyur ba
[\[241a.7\]]yang / /yid bde bar ni mi 'gyur ro/ /chu 'thungs pa'am khrus byas pa'i/ /de bzhin 'grangs par gyur pa dang / /rlung ni gyen du zlog pa dang / /shin tu 'khru bar byed pa dang / /rta gang 'jigs pas nyen pa dang / /gcong chen nad kyi btab pa dang / /khur gyi shin
[\[241b\]]
[\[241b.1\]]tu dub pa dang / /rte'u dang de bzhin gseb dang ni/ /khyab par du ni sbrum ma dang / /dugs gis nyen dang chang 'thungs dang / /dub cing 'khrul par 'gyur ba dang / /lud pa dbugs mi 'des nyen dang / /khrag dang mkhris pas nyen pa dang / /ston dang sos ka'i tshe na ni/ /mas
[\[241b.2\]]gtong bas ni gtang mi bya/ /'di yis phan pa mi skyed kyi/ /gnod pa mi bzad skyed par byed/ /de nas mas gtong byas pa yi/ /rta ni rlung med gnas su gzhag /ske rengs kyis ni bar 'gyur na/ /rjes su gso ba 'di bya ste/ /sa mang ga ra shu ti dang / /rus ru rgyam tsha sbyar ba
[\[241b.3\]]yis/ /bskus nas de yi rjes la ni/ /rdo dang gseg mas dugs bya'o/ /sna sman gyi ni las rnams dang / /me btsa' yi ni las kyang bya/ /'o ma dang ni sha khu dang / /sbyar ba'i zas ni sbyin par bya/ /gzhad kha na bar gyur pa dag /de yi gso ba bshad par bya/ /bsil
[\[241b.4\]]sman gyi ni lde gu dang / /'dam la sogs pa bsku ba bya/ /mjug ma mtshan dang mgo po dang / /rna ba mjug ma tshigs kun bsku/ /kha zas bu ram mar dag dang / /sbyar ba grang mo byin na phan/ /mar dang sbrang rtsi rgun 'bru dang / /kha ra dang sbyar sbyin bya zhing / /gnas ni bsil bar
[\[241b.5\]]gzhag par bya/ /des ni bde ba 'thob par 'gyur/ /gcin ni gal te 'gags gyur na/ /de la gso ba 'di bya ste/ /mngar ba'i sman dang sbyar ba yi/ /'o ma'i 'jam rtsi de nyid gtang / /sman pas rta ni snum chos dang / /dugs byas nas ni ru ha gtang / /mngar ba'i sman
[\[241b.6\]]dang sbyar ba yi/ /'jam rtsi nye bar gtang bar bya/ /tsha ba gsum dang sbyar ba yi/ /reng bu rno zhing tsha ba dang / /lan tshwar bcas pa mtshan nas gtang / /de ni gcin 'gags sel bar byed/ /kha zas mar dang 'o ma dang / /sbrang rtsi pi pi ling bcas byin/ /yang na phyed
[\[241b.7\]]dang gsum ri dang / /pi pi ling sbyar sbyin par bya/ /sman de dag dang chang dang sbyar/ /rjes su btung ba sbyin par bya/ /'bras chan sA lu 'o ma dang / /zho sbyar kha zas sbyin pa bsngags/ /ci nas 'dir ni bder 'gyur ba'i/ /me btsa' yi ni las kyang bya/ /gal te
[\[242a\]]
[\[242a.1\]]lus ni rengs gyur na/ /de la gso ba 'di bya ste/ /zas dang bsku dang btung ba dang / /sna sman dang ni mi 'jam rtsi gtang / /rtug pa gsum gyi dugs dag kyang / /'di la legs par sbyar bar bya/ /gtar ga yi ni las bya zhing / /rlung med pa yi gnas su
[\[242a.2\]]gzhag/ /smyo na 'byung po'i gtor ma dang / /bdug pa dang ni mig sman dang / /sbyin sreg gi ni las bya zhing / /bram ze dge sbyong tshim par bya/ /gzhan yang smyo ba gso ba las/ /bshad pa'i cho ga rnams kyang bya/ /de bzhin nad kyi khyad par gzhan/ /byung na'ang ci
[\[242a.3\]]rigs gso bar bya/ /sha li ho tra'i grub pa'i gnas bdun gtong ba'i cho ga bstan pa'i le'u'o// //thub mchog sha li ho tra la/ /legs thos dul ba dang ldan pas/ /rkang pa la ni mgo gtugs te/ /dri zhing skul ba'i tshig gis smras/ /khyed
[\[242a.4\]]kyis brtse ba'i phyogs dang ni/ /gnod par gyur pa rnams kyang gsungs/ /gtsag dpyad kyi ni dbye ba yang / /rnam pa drug tu yongs su gsungs/ /rtsa phug drags dang rgyus pa dang / /tshigs la gnod gyur las nad gyur/ /'di dag gi ni mtshan ma dang / /gso ba
[\[242a.5\]]bdag la bka' stsol cig /de nas bu yis dris gyur pa'i/ /legs ldan gyis ni slar smras pa/ /nad dang rus pa rgyus pa la/ /gnod 'gyur gsum po gsor mi rung / /tshigs pa gnya' bar rtsa bo cher/ /gnod par gyur ba gsor rung yin/ /bstan bcos
[\[242a.6\]]las rnams legs mthong zhing / /rang bzhin brtan la las la bya/ /lag pa shin tu goms gyur pa/ /de yis nam yang gnod mi skyed/ rta rdzi las byung nyes pa yang / /nad pa spyod lam 'chol ba las/ /nad kyi tshul ni byung gyur pa/ /de ni gso bar sla ba yin/ /
[\[242a.7\]]gtsag bus bcad dam phug pa na/ /sman pa'i nyes pa las nad gyur/ /de yi dbang po ma tshang ba/ /'chi ba nyid du 'gyur ba yin/ /sman pa ra ro nad bu can/ /de bzhin rub dang tsha bas nyen/ /smyos sam shin tu 'khrug gyur pa'am/ /rmongs pas 'khrul bar gyur
[\[242b\]]
[\[242b.1\]]ba'am/ /ngo tshas 'khums sam 'dar gyur tam/ /las la the tshom bcas pa dang / /rgan po'am yang na byis pa'am/ /yid mi bde ba'am 'jigs gyur pa/ /dam pa la ni mi brten pa'am/ /gang zhig rmongs par gyur pa yi/ /thos pa nyung zhing nga rgyal che/ /bdag
[\[242b.2\]]nyid mi spyod nor la sdang / /glen zhing don tshom yin la mkhas/ /sman pa gzhan mi bzod cing smod/ /yul la brkam zhing khro la gdug /rtag tu rang gi don la brtson/ /bdag bo'am ni bla ma dang / /de bzhin legs par spyod pa na/ /'dzem pa med cing ngor mi lta/ /ngo
[\[242b.3\]]tsha dang ni 'jigs pa spangs/ /rgyal po'i bka' drin gyis gso yang / /rgyal po'i mdzod ni stong bar byed/ /de 'dra'i sman pa nam yang ni/ /rta yi gnas su gnyen mi bya/ /de 'dre'i sman pa drag ldan pas/ /rta la mtshon gyis gnod pa skyed/ /tshad las rgyal ba'am
[\[242b.4\]]gnas nor pa'am/ /steng dang 'og tu nor pa'am/ /phug drag pa'am ma phugs pa/ /rtsa ni blo ngan des mi shes/ /de bas phug ni drags pa yi/ /gnod pa bshad kyis mnyan par gyis/ /khrag ni phug drags ma byung na/ /dbugs mi bde dang lud pa skyed/ /
[\[242b.5\]]'dug pa na ni na 'gyur zhing / /yan lag nyams dang brtson chen skyed/ /sha snying rma ni 'drul ba dang / /khong tsha skrangs pa mi bzod skyed/ /spu yang shor bar 'gyur ba dang / /rtsa rgyus kyi ni nad skyed byed/ /nad 'dis srog ni 'phrog byed de/ /'phral du 'chi bar 'gyur ba
[\[242b.6\]]yin/ /mtshan gyis gnad du phog gyur ba/ /dper na me dang gnam lcags sam/ /dug 'thungs las ni gsod pa ltar/ /rta yi srog ni zad byed yin/ /de bas lus dang nad tshul dang / /yul dang goms pa na tshod stobs/ /dus tshigs lus rnams legs
[\[242b.7\]]brtags la/ /sman pas khrag ni dbyung bar bya/ /rtsa ni phug drags ma phugs pa/ /gnyis ka las ni nyes pa 'byung / /legs par phug na nad 'byin cing / /sdug bsngal de las thar bar byed/ /gal te rtsa ni rang gnas su/ /ma rgyas gsal bar mi snang
[\[243a\]]
[\[243a.1\]]ba'am/ /gnas min par ni phug gyur pa/ /de las gnod pa skyed par 'gyur/ /rus pa rgyus pa gnad rnams dang / /med pa dang ni tsi'i lhad dang / /de ni tshigs kyi sbrel mtshams su/ /gtsag bu'i las ni spang bar bya/ /tse'u lhad gnas su rtsa bcad
[\[243a.2\]]na/ /de yi lus ni skams 'gyur zhing / /rtsa ba nas bcad shing lta bur/ /de ni 'chi bar 'gyur ba yin/ /tshigs kyi mtshams las rta la ni/ /gtar ga byas pas rtsa bcad nas/ /de yi tshigs ni srang 'gyur zhing / /rtag tu 'theng ba nyid du 'gyur/ /mtshon gyis
[\[243a.3\]]gang gi gnad du ni/ /rtsa bcad de ni 'tsho mi 'gyur/ /gang gis gtsag bu'i rtse yis ni/ /rgyus pa la ni gnod gyur pa/ /de yis 'theng por 'gyur ba'am/ /'phral du dbang po nyams par 'gyur/ /rus pa phug na chu ser ni/ /ser po sla ba 'jag par 'gyur/ /glang
[\[243a.4\]]po'i sna dang 'dra bar ni/ /yan lag de ni 'khums par 'gyur/ /mid pa brtan la phug gyur na/ /de las gnod pa mang 'gyur te/ /rlung gis rgyas par 'gyur ba dang / /yang na 'chi bar 'gyur ba yin/ /de bas nad dang rus tshigs su/ /byung ba gsum po gsor mi
[\[243a.5\]]rung / /gsor rung ba ni bshad pa gsum/ /de yi gso ba bshad par bya/ /de la phug drags gyur pa na/ /snum dang dugs kyi cho ga bya/ /snum ni bzhi pos bskus nas ni/ /khrag ni slar yang bskyed par bya/ /khrag 'phel gyur pas na ba dang / /tsha bas gdungs
[\[243a.6\]]par gyur na yang / /'o ma bsil sman khu ba yis/ /bsku zhing yongs su blug par bya/ /gnas dang kha zas bzang po dang / /mngar bag dag gis de bsal bya/ /sman khu bsil ba'i 'jam rtsi yang / /sman pas bsgrims te bya ba yin/ /btsags pa dang ni sman khu
[\[243a.7\]]blugs/ /dus gnyis su ni bya ba yin/ /ji ltar 'ju bar gyur pa'i tshod/ /shes nas 'o ma'i btung ba skyed/ /chu la til mar blud par bya/ /de bzhin ljang pa sbyin par bya/ /de yi 'og tu 'di la ni/ /sna sman gyi ni las kyang bya/ /shin tu khrag mang byung gyur na/ /
[\[243b\]]
[\[243b.1\]]gdon bsrung pa yi cho ga'ang bya/ /'o ma'i 'jam rtsi gtang bya zhing / /de bzhin nas chag kha zas sbyin/ /sman pas 'di la nas thug dang / /nya sha yi ni sha khu sbyin/ /gtsag bu las byung nad rnams kun/ /sngar ni rnam par bshad pa yin/ /de las bshad pa'i gso
[\[243b.2\]]ba ni/ /byas na'ang bde ba thob par 'gyur/ /sha li ho tra'i grub pa'i gnas bdun pa las gtsag bu las gyur pa'i nad bstan pa'i le'u'o// //sha li ho tra bde gnas la/ /legs thos kyis ni yang dris pa/ /brta bya'i cho ga ma lus pa/ /don gyis yang dag gshes
[\[243b.3\]]par 'chal/ /'o ma'i 'jam rtsi'i yon tan dang / /'jam rtsi gzhan yang bstan du gsol/ /bu yis de skad dris pa dang / /sha li ho tras slar smras pa/ /'di dag thams cad ma lus par/ /ngas bshad pa las shes par gyis/ /thog ma tha mar bcas pa yi/ /
[\[243b.4\]]rtsa ba lnga pa nyid po dang / /nas dang rgya shug ku lad+tha/ /tab la yang ni bskol bar bya/ /yang na bi ta ri la sogs/ /sman gyi sde tshan bsdus nas ni/ /chur bskol ba yi khu ba dag /tshad bzhin du ni gtang bar bya/ /sman khu der ni thal sman dang / /gcin dang de bzhin
[\[243b.5\]]gzhad kha chung / /bu ram shing khu 'o ma dang / /chang dang sbyar ba'i chang rnams ni/ /srog chags kun gyi sha khu ni/ /sman pa mchog gis gcig tu bsdu/ /de las rta yi rlung nad ni/ /gso ba'i sman gyis sbyar bar bya/ /gcin rnams kyis ni bad kan sel/ /thal
[\[243b.6\]]sman de las lhag pa yin/ /bu ram shing gi khu ba dang / /de bzhin 'o ma sna tshogs ni/ /khrag dang mkhris pa sel byed cing / /rlung ni bde bar byed pa yin/ /nad kyi tshigs ni gsum sel ba'i/ /lde gu nga las nyan par gyis/ /shing mngar dang ni thang shing dang / /
[\[243b.7\]]sa ra la dang nyungs kar dang / /ru rta sug smel ha te bu/ /rgyu spos dang ni bca' lga dang / /rasna byA g+h+ra na kha dang / /pi pi ling dang shu dag dang / /de bzhin lan tshwa lnga po dang / /po son cha yi 'bras bu dang / /til mar dang ni sbyar ba dang / /'khru ba'i don du'ang sbyin par
[\[244a\]]
[\[244a.1\]]bya/ /ci skad bshad pa'i rim pa yis/ /btab pa'i cho ga nyid bya ste/ /dus su rtogs par gyur ba la/ /sman pas ni ru ha gtang bya/ /de ni lan tshwa dang bcas pa/ /rnam pa gsum ni gtang bya ste/ /dang po 'jam po nyid du bya/ /de nas phyir zhing
[\[244a.2\]]rnon po bya/ /tshad las bzi chas chung ba dang / /dro zhing lan tshwa chung 'jam pa/ /nad ni gdul bar dang por ni/ /mas gtong pa ni 'di bya'o/ /tshad las bzhi chas lhag gyur cing / /tsha dro lan tshwa dang ldan pa/ /btul zin pa yi nad la ni/ /btang na nad ni 'byin
[\[244a.3\]]par byed/ /sman ni mngar po dang ldan zhing / /'o ma mar dang sbyar ba dang / /sbrang rtsi legs par btags pa dag /nad bsal zin nas sbyin par bya/ /sbyang byas rta la byas pa yin/ /dngas ma rlung ni skyon med byed/ /zhu ba'i gnas kyi mkhris bad kan/ /legs
[\[244a.4\]]par sel bar 'gyur ba yin/ /lus kyi rlung ni lnga po yang / /bde bar rgyu bar byed pa yin/ /ci ste thal sman bsre na ni/ /dri ma 'byin par byed pa ldan/ /de bzhin sbyangs pas nad kyi tshogs/ /gting nas sel bar byed pa yin/ /sbyangs pas nad ni bsal
[\[244a.5\]]gyur cing / /khong ba dag par gyur pa la/ /'jam rtsi legs par btang na ni/ /zla rgyas lta bur lus 'phel 'gyur/ /dug dang rgan po gzhon nu dang / /chang 'thungs pa dang ltags pa dang / /chu 'thungs pa nga khrus byas pa/ /de bzhin rtsub pa gzos pa
[\[244a.6\]]dang / /gcong can dag dang rlung yang 'khyil/ /de bzhin skrangs pa red pa dang / /lud pa dbugs mi bde dmu rdzing / /yin la mas gtong las mi bya/ /gang la ni ru ha gtong ba'i/ /rta le la ni nang bar dag /lho stong nyid du bzhag nas ni/ /de nas legs btang nad bsal
[\[244a.7\]]bya/ /'jam rtsi cho ga'i tshul las ni/ /sdar bshad lta bu gtang bar bya/ /nad dang bcas par gyur pa la/ /bda' ba dag kyang bya ba yin/ /tshad bzhin 'jam rtsi btang ba dang / /'o ma'i 'jam rtsi'ang gtang bar bya/ /snum 'thungs pa las gang bshad ba'i/ /cho ga dang ni
[\[244b\]]
[\[244b.1\]]btung ba blud/ /snum gyi cho gas ro stod kyi/ /nad ni sel bar byed pa yin/ /de bzhin lus kyi ro smad kyi/ /nad ni 'jam rtsis sel bar byed/ /sbeg dang gzhon nu rgan po'i dang / /rta gang stobs ni zad pa dang / /las chen dag la sbyar ba dang / /de bzhin lus
[\[244b.2\]]zungs zad pa dang / /ro sman kyi ni nad rnams dang / /nad ni tshigs su zhugs pa de/ /'di dag gis ni nyen gyur pa/ 'jam rtsi btang na bde 'thob 'gyur/ /khyad par du ni sos ka sbyar/ /'jam rtsi tshad tsam btang byas te/ /'di ni sbyor ba rjes mthun pa'i/ /'jam rtsi
[\[244b.3\]]stobs ni skyed byed yin/ /rta yi bcud kyis len dang ni/ /ro tsa rtas byed nyid du 'gyur/ /snga dro khrus byas skom blud la/ /bza' dang bca' ba byin gyur nas/ /sngar bshad pa yi cho ga yis/ /legs par btang na bde 'thob byed/ /rtsa ba lnga pa gnyis khu ba/ /de la rjes su
[\[244b.4\]]btung phyir blud/ /ram nye ka rti ka ko la/ /bi dza ka dang ri sha ba/ /ma sha mud+ga pa r+Ni gnyis/ /me dang de bzhin sle tres dang / /stag pa tsher dang ma du kaM /nA ga ge sar pa ta ka /pri yang ku dang ga dur dang / /'o ma tsan shing shun spang spos/ /pad+ma'i rtsa ba sdong bur bcas/ /ka she ru
[\[244b.5\]]ka shri ga ta/ /ka ra bI ra ut+pa la/ /pu shel tse dang gser pram dang / /tsa n+dan dang ni pa yas s+ya/ /sha ri ba dang pra ti dang / til nag dang ni btsod dang ni/ /shug pa sring sna sha ra ba/ /'di rnams lde gur bskol ba'i chu/ /'o ma dang ni legs sbyar pa/ /tshags kyi legs
[\[244b.6\]]par btsags ba la/ /kha ra dang ni sbrang rtsi btab/ /bsil zhing snyigs ma med gyur pa/ /mar dang lhan gcig bsres nas ni/ /bshang gci rnams par bsal gyur ba/ /shar du bstan de mgo ldog nas/ /drang bar gzhag par gyur ba la/ /rnga ma g.yas nas bzung nas ni/ /blo dang
[\[244b.7\]]ldan pas ma bltabs par/ /lan gsum mam ni lan lnga gtang / /'o ma'i 'jam rtsis bsal ba'i nad/ /sos ka sbyar tshe bsal ba mchog /mkhris pa las byung nad rnams dang / /de bzhin rta yi khrag nad dang / /ring nas 'ongs dang las kyi dub/ /dbugs rgod mgo
[\[245a\]]
[\[245a.1\]]'khor gyur pa dang / /lus kyi phyi nang tsha ba dang / /rims kyis btab dang snum yal la/ /'o ma'i 'jam rtsi btang gyur ba/ /lus kyi me drod skyed byed yin/ /rta gang mkhris pa can dang ni/ /mkhris pa rjes 'dres nad rnams sel/ /de bas cha ba sel ba
[\[245a.2\]]'di/ /dus rnams kun tu bsngags pa yin/ /sha li ho tra'i grub ba'i gnas bdun pa las 'dab ba dang 'o ma'i 'jam rtsi'i le'u'o// //sha li ho tra drang srong mchog /legs thos kyis ni yang dris pa/ /rta rnams la ni sna tshogs snum/ /zas dang skom dang btung
[\[245a.3\]]ba dang / /de bzhin rjes su btung ba la/ /mang du ci phyir sbyin par bgyi/ /'jam rtsi yi ni las rnams la'ang / /ci phyir mar dang til mar dang / /sna sman gyi ni las rnams la/ /ci phyir snum ni bsngags pa lags/ /snum 'thung sbyor ba nyes pa yis/ /nad du ci phyir gyur pa
[\[245a.4\]]lags/ /khyad par mkhyen pa khyed kyis ni/ /'di dag so sor bstan du gsol/ /bu yis de skad dris pa dang / /sha li ho tras slar smras pa/ /'di dag thams cad ma lus par/ /ngas bshad pa las shes par gyis/ /rta ni me dang rlung bdag can/ /las rnams kun las
[\[245a.5\]]myur du 'gro/ /bskul bar chung du byas gyur kyang / /rtsol ba chen po byas par 'gyur/ /ma goms pa yi yul du ni/ /rtag tu rgod par 'gyur pa yin/ /rlung dang mkhris pa dang ldan pas/ /de phyir rtag tu snum chos 'phrod/ /cho ga bzhin du snum byin na/ /stobs dang me drod
[\[245a.6\]]'phel bar 'gyur/ /de ni rlung dang gcin rtug rnams/ /bde bar rgyu bar byed pa yin/ /de'i don phyir na gso ba la/ /snum ni rab tu bsngags pa yin/ /lam na ring por zhugs pa dang / /yul khams du mar phyin pa yis/ /lus ni nyam dar gnas gyur cing / /shing dang 'dra bar
[\[245a.7\]]gyur ba'i rta/ /de la mar dang til mar dang / /gang zhig kun du bskus na ni/ /lus ni mnyen par gyur pa dang / las rnams kun la stobs ldan 'gyur/ /gang zhig rtag tu snum bskus pa/ /gnas ngan nyal ba ngan pa dang / /bcing ba dang ni brdeg pa yis/ /sdug bsngal thams
[\[245b\]]
[\[245b.1\]]cad gnag bus 'gyur/ /dper na shing ni chus brlan na/ /myur du kun du rgyas bar 'gyur/ /rtsa ba nyid nas zugs nas ni/ /rgyas shing me tog 'bras ldan 'gyur/ /de bzhin rta la snum bskus dang / /blugs pa bde ba skyed byed de/ /ba spu'i bu ga las zhugs nas/ /
[\[245b.2\]]sha dang tshil ni rgyas par 'gyur/ /rtsol ba drags gyur nad la ni/ /zhun mar kho na bde skyed yin/ /snum 'thungs gyur pa'i lus la ni/ /rlung ni man yang 'khyugs mi 'gyur/ /de bas rlung gi nad la ni/ /snum bskus pas ni bsngags pa yin/ /rta la mar ni blud gyur na/ /
[\[245b.3\]]stobs dang lus zungs 'phel bar 'gyur/ /pho ba'i me drod skyed byed yin/ /stobs skyed ro tsa tshe 'phel 'gyur/ /dbang po gzim dngas kha dog la/ /dug dang rmongs bag sel mchog yin/ /de yi phyir na rta la ni/ /mar blud par ni mchog tu bsngags/ /zas kyi
[\[245b.4\]]gang du snum byin zhing / /rjes su btung ba'ang snum dag ni/ /tshad dang ldan pa nyid du ni/ /phyi dro'i tshe lang sbyin par bya/ /mdze dang g.yan pa'ang sel byed yin/ /mchog tu rlung yang zhi byed la/ /bad kan las gyur nad kyang ni/ /'di yis sel bar byed pa yin/ /
[\[245b.5\]]bkres pa dang ni skom pa dang / /sdug bsngal kun la'ang sran cher 'gyur/ /de bas rtag tu zas rjes la/ /snum ni nye bar blud par bya/ /sos ka'i tshe ni til mar ni/ /cha gnyis dang sbyar chu sbyin bya/ /des ni dub pa mi 'byung zhing / /lud pa dbugs mi bde mi 'byung / /lus
[\[245b.6\]]la nad kyis mi tshugs shing / /las rnams kyis ni zhum mi 'gyur/ /de bas chu dang sbyar ba yi/ /til mar sbyin pa bsngags pa yin/ /snum gyi sbyor ba thams cad las/ /'jam rtsi mchog ni yin par bshad/ /rta ni rlung gi bdag nyid can/ /'di ni rlung sel byed mchog
[\[245b.7\]]yin/ /'ju tshe rtsa yi sgo nas ni/ /lus kun la ni khyab par byed/ /des ni tshigs rnams thams cad dang / /rgyus pa bkur ni khyab par byed/ /de dag dang ni 'brel ba'i nad/ /thams cad nye bar sel bar nus/ /ro smad 'dra bar 'gyur ba dang / /mjug do yangs
[\[246a\]]
[\[246a.1\]]par byed ba yin/ /gcin rtug 'gags pa'ang sel byed cing / /lus kun bde bar byed pa yin/ /stobs dang gzi brjid 'phel bar bye/ /de bas 'jam rtsi khyad par 'phags/ /gcin nad rnams ni sel byed cing / /ro tsa lgang ba'i sgo sbyong byed/ /mngal
[\[246a.2\]]gyi nad ni sbyor byed cing / /gseb kyi khu ba 'phel bar byed/ /khu ba zla mtshan skyon sel bas/ /mngal 'dzin par yang byed pa yin/ /mtshan ma btang ba'i snum gong ma/ /gseb kyi gcin nad rnams la bsngags/ /rta yi sna nas snum btang ba/ /mig gi mthong
[\[246a.3\]]stobs 'phel bar byed/ /rna ba mig dang sna nad dang / /de bzhin du ni mgo nad dang / /rta la sna sman btang na ni/ /nam yang 'byung bar mi 'gyur ro/ /nam 'tshar yan chad nad rnams dang / /lkog ma ske dang mgor gtogs pa/ /sel cing yid ni bde ba dang / /
[\[246a.4\]]zas 'ju bde bar gnas par 'gyur/ /ro stod stobs ni che ba dang / /rnam par 'phel bar 'gyur ba yin/ /de yi phyir na rta la ni/ /rta sman mchog tu bsngags pa yin/ /til mar gyis ni rta yi ni/ /rlung sel stobs ni skyed par byed/ /shin tu tsha min dro ba min/ /de ni rlung
[\[246a.5\]]'joms mchog yin no/ /'dis ni yi ga 'byed pa dang / /gzi 'phel de yi stobs skyed byed/ /rta yi mdog ni bzang byed cing / /lus kyang mnyen par byed pa yin/ myur du 'ju bar shes bya ste/ /til mar yon tan de dag ldan/ /mar gyi tshe ni 'phel bar byed/ /nad kun
[\[246a.6\]]'jigs par byed pa yin/ /bcud kyis len dang ro tsar byed/ /snum rnams kyi yang mchog yin no/ /bsil zhing mngar ba snum pa dang / /gdon 'joms dug ni sel ba dang / /goms na srog ni 'dzin byed yin/ /rta yi rang bzhin dag dang mthun/ /de bas snum ni thams cad
[\[246a.7\]]las/ /mar ni mchog tu gyur ba yin/ /phag dang rlan can chu na rgyu/ /sha za ba yi zhag dang rkang / /snum mchog yin zhing stobs skyed pas/ /gso ba'i las ni kun la btang / /zhag ni kun gyi nad nas kyang / /phag gi zhag ni mchog yin no/ /rlung dang
[\[246b\]]
[\[246b.1\]]mkhris pa bsil byed cing / /rtas par byed pa'i dam pa yin/ /chu dang rlan can las byung ba/ gang de dbugs mi bde ba sel/ /'bras bu za ba'i mkhris pa sel/ /lo ma za ba'i bad kan 'joms/ /ba lang ma he ra dang ni/ /de bzhin rta zhag rkang nyid de/ /zhag rkang bzhi po
[\[246b.2\]]'di dag gis/ /mkhris pa dang ni bad kan sel/ /shin tu stobs che'i rkang dang zhag /thams cad rlung nad can la phan/ /de ltar sman pas rlung gi mchog /bzhi bo legs par gtang bar bya/ /sna sman gyi ni sbyor ba dang / /nyes pa rab tu bshad bya ste/ /chu sbubs srid du
[\[246b.3\]]sor bcu pa/ /zhing du sor ni bya dang gnyis/ /khong stong tshigs ni gcig pa yin/ /mod la las ni bya ba yin/ /rtse mo rta yi sna 'dra ba/ /'jam por byas la sna sman gtang / /yang na bal gtsang sbangs pa yis/ /til mar btsir te gtang bar bya/ /ci skad bshad pa'i
[\[246b.4\]]nad rnams sal/ /nad med gyur ba'i rta la yang / /tshad shes pa yi sbyor ba yis/ /ci skad bshad bzhin du gtang / /snga dro lto ni bkris gyur tshe/ /mkha' la sprin ni med pa na/ /sna ni drang por gzhag byas la/ /khar ba'i sbubs las sna ru blugs/ /dbugs byung bas ni
[\[246b.5\]]ma gnod par/ /rgyu ni phra mor gtang bar bya/ /mdo la snum ni blugs gyur na/ /lud pa dbugs mi bde ba skyed/ /sril rkang zhugs pas mdzer byed cing / /mig dang sna nas chu 'dzag 'gyur/ /mgo ni yon por gzhag gtad na/ ro stod kyi ni tshigs rnams dang / /bu ga
[\[246b.6\]]rgyus pa rtsa rnams su/ /go rims ji bzhin 'gro mi nus/ /gyen rgyu snum gyis bkag pas na/ /rta yi bu ga thams cad nas/ /rgyun lam 'gag par 'gyur ba yis/ /ro stod kyi ni nad rnams skyed/ /snabs 'dzag mgo bo'i nad dang ni/ /gnye'u rengs lkog ma'i nad rnams
[\[246b.7\]]dang / /lud pa dbugs mi bde gcod can/ /nad rnams 'di yis skyed par byed/ /tsha dang rlung bcas kha char 'bab/ /khrus byas zas skom zos dang 'thungs/ /skom gyis nyen par gyur pa na/ /sna sman btang bas nad skyed 'gyur/ /cho ga zhes pa 'di dag las/ /sna sman nye
[\[247a\]]
[\[247a.1\]]bar bsrung bar bya/ /sna sman btang zhing lus bsku dang / /rta la snum ni blud pa dang / /'jam rtsi btang bar gyur pa la/ /chu yis gang ba'i snod ltar bsrung / /mchod dang rgyug pa nyid dang ni/ /rtsol dang mi 'phrod za ba dang / /khrus dang char dang rlung las ni/ /bsrung
[\[247a.2\]]zhing kun tu bsdam par bya/ /snum ni dri ma sel byed cing / /nad ni 'gog par byed pa yin/ /brtan par gnas pa skyon byed cing / /g.yos pa rnams ni 'byin par byed/ /de yi nad ni bsal gyur pas/ /me stobs bri bar gyur pa na/ /nyam chung de yis kha zas ni/ /lci ba
[\[247a.3\]]myur du 'ju mi nus/ /de bas las kyi rtsol ba dang / /kha zas lci ba byin pa dag /dang bor snum ni 'thungs pa la/ /rtag tu spang bar bya ba yin/ /rtsol ba byas las rlung gi nad/ /rnam pa du mar 'byung 'gyur zhing / /brang du drug mdo rgal tshigs rengs/ /sna tshogs
[\[247a.4\]]mgo bo'i nad rnams dang / /lud pa dbugs mi bde gcong can/ /lus ni skem par 'gyur ba'am/ /mchi ma ru ni 'gyur ba dag /snum 'thungs rtsol ba sbyar las byung / /'khu zhing rlung ni 'khyil ba dang / /de bzhin snying nad rnams bzhi dang / /gzhan yang pags
[\[247a.5\]]pa'i nad rnams dang / /lus zungs zad par 'gyur ba'am/ /khrag dang mkhris pa'i nad rnams dang / /bad kan gyi ni nad rnams 'byung / /de bas snum 'thungs gyur ba'i rta/ /legs pa kho nar bsrung bar bya/ /snum ni legs par btang gyur cing / /spyod lam legs par
[\[247a.6\]]bsrungs gyur na/ /nad rnams kun dang bral ba dang / /yon tan thams cad rgyas par 'gyur/ /gnod pa'i dbang du mi 'gyur zhing / /las rnams la ni zhum pa med/ /snum gyi btung ba legs gyur par/ /srog ni gnad la gnas par 'gyur/ /lus kyi me stobs
[\[247a.7\]]'bar ba yis/ /kha zas snyoms par 'ju bar 'gyur/ /'di yis lus zungs rnams dang ni/ /stobs dang lus kyi yon tan 'phel/ /lus kyang 'gyur ba med pa dang / /mdog kyang gsal ba nyid du 'gyur/ /gcin dang rtug pa 'phyin rnams kyang / /bde ba kho nar 'byin par
[\[247b\]]
[\[247b.1\]]'gyur/ /snum ni legs par btang gyur pa/ /mtshan ma 'di las shes par bya/ /snum chung bas ni dri ma dag /'byin par dka' zhing nad dang bcas/ /yan lag skrangs shing rgyu ba bul/ /lus lci gcin ni dmar ba dang / /kha chu 'dzag cing bzhin ras dan/ /me
[\[247b.2\]]drod chung zhing nyam chung 'gyur/ /snum sbyor nyes par gyur pa yi/ /rta yi tshul ni 'di yin te/ /rta sbangs 'gril bar byed pa'am/ /yang na sla zhing mang du 'dzag /'gro zhing 'dzag par byed pa'am/ /shin tu 'tsher bar byed pa yin/ /spu ni shin tu shor ba dang / /pags
[\[247b.3\]]pa'i mdog ni mi sdug 'gyur/ /de ni khong rtsub shes byas la/ /snum ni slar yang sbyin par bya/ /kha zas rtsub bag zos pa'am/ /shugs ni bkag par 'gyur ba ni/ /rlung gi gnas las bskyod gyur nas/ /lus kun du ni khyab par byed/ /tshigs dang rgyus ba rtsa
[\[247b.4\]]dang ni/ /bu ga rnams la'ang gnod pa byed/ /de ni rtag tu snum byin yang / /nad ni bsal bar nus ma yin/ /nad ni rab tu bsal ba la/ /lus kyi me drod skyed par byed/ /me drod 'bar zhing khor snum na/ /rtag tu nad med nyid du 'gyur/ /de bas ji skad bshad pa yi/ /
[\[247b.5\]]cho gas rta la snum byin bya/ /snum ni legs par btang gyur na/ /yon tan kun dang ldan par bshad/ /sha li ho tra'i grub pa'i gnas bdun pa las snum legs par btang ba'i yon tan bstan pa'i le'u'o// //rta yi tshul gyi de nyid shes/ /rta yi bstan bcos la
[\[247b.6\]]mkhas shing / /rta yi tshe yi rig byed bya/ /rta la phan par rtag dga' ba/ /sha li ho tra bdag nyid thul/ /tshangs pa nyi ma me'i gzi can/ /dka' thub kyi ni gtsor byas la/ /legs thos the tshom skyes gyur nas/ /de yi rkang gnyis la btud de/ /'dri ba'i tshul ni 'di dag
[\[247b.7\]]smras/ /khyed kyis rta yi bstan bcos su/ /zug rngu lus kyi gso ba dang / /de bzhin rte'u gso ba dang / /mtshon dang bsrung ba'i cho ga dang / /dug gi gso ba nyid dag ni/ /yan lag drug ni legs gsungs na/ /khyed kyis bcud kyis len dang ni/ /ro tsar bya ba bka'
[\[248a\]]
[\[248a.1\]]ma stsal/ /rta ni khu ba mang gyur na/ /'gros yang rtsol ba che bar gyur/ /rad bzhin de dag nyid kyis ni/ /rgod ma rnams la ngoms pa med/ /rgyu de nyid kyis blo ldan ba/ /gzhan gyis rta ltar byed ces bshad/ /de ba la lar mi la yang / /rta ltar byed pa nyid
[\[248a.2\]]ces zer/ /rta yi de nyid mkhyen gyur pa/ /ro tsa bar ni ci ltar 'gyur/ /bcud kyis len gyi sbyor ba dang / /de dag gi ni rgyu nyid kyang / /legs ldan blo gros mchog gyur pa/ /khyed las yongs su shes par 'tshal/ /de ltar yongs su dris pa na/ /legs ldan drang srong
[\[248a.3\]]gis smras pa/ /legs thos 'di yi rgyu yi tshul/ /rnam pa sna tshogs yod pa yi/ /re zhing rta yi bcud kyis len/ /thog ma kho nar bshad par bya/ /de ni tshe 'phel blo skyed cing / /skra dkar gnyer ma 'jig byed pa/ /dpal ldan mdog dang kha dog skyed/ /na tshod 'jog pa'i
[\[248a.4\]]dam pa yin/ /dbang po gsal zhing mdangs skyed byed/ /dge zhing tshim la mgyogs par byed/ /de yi rgyud dang bya ba yi/ /thabs ni nga las shes par gyis/ /bcud kyi sbyor ba khyad 'phags pas/ /bcud kyis len zhes bya bar bshad/ /lus zungs rgyas par byed pa
[\[248a.5\]]dang / /nad rnams 'joms par byed pa yin/ /dus dang dus tshigs goms pa dang / /yul dang stobs ni ci bzhin dang / /rta yi khong pa dag gyur la/ /snga dro'i tshe na blud par bya/ /bse shing 'bras bu'i khu ba dang / /'bras bu gsum kyi khu bar bsre/ /lcags phye dang
[\[248a.6\]]ni sbyang ba dag /pho ba'i me drod legs drags la/ /shin tu bsil ba zhag bcu'i bar/ /ma yengs par ni 'di la blud/ nyer spyod dang ni kha zas dag /kun kyang bsil chos nyid du bya/ /'bras chan 'o ma dang bcas shing / /sbrang rtsi mar ni btab pa byin/ /de nas
[\[248a.7\]]bse shing 'bras bu'i khu/ /cha ni rim gyis bskyed nas kyang / /sngar bshad pa yi cho ga yis/ /zhag bcu'i bar du blud par bya/ /de ltar blud par gyur pa na/ /rta ni snyoms bag skye bar 'gyur/ /zhu bar gyur nas 'o ma ni/ /srang rtsi dang sbyar btung ba blud/ /de yi
[\[248b\]]
[\[248b.1\]]rjes la brag zhun gyi/ /khu ba sbrang rtsi dang sbyar blud/ /mi stobs la sogs brtags nas ni/ /de ni zla phyed bar du sbyin/ /'ol bya gong ma sreg sha khu/ /drug cu ba yi 'bras chan byin/ /khyi ra bul ka sle tres dang / /ba la bi dang 'bras bu gsum/ /bskol ba'i khu ba'i
[\[248b.2\]]grang mo ni/ /zhag bcu'i bar du blud par bya/ /sbrang rtsi kha ra dang bcas pa'i/ /'bras bu gsum gyi lde gu byin/ /nye bar spyod pa 'di yis ni/ /stobs dang stobs min shes par bya/ /sbyor ba 'di dag rta rnams kyi/ bcud len cho gar yongs su bshad/ /nye bar spyod
[\[248b.3\]]pa bsil ba dang / /rtsa yang mngar po bsngags pa yin/ /cho gar ldan pa'i mar byin gyi/ /til mar lan tshwa sbyin mi bya/ /gnas ni bsil zhing bde ba dang / /'jam zhing dben pa byed du gzhug /sman gyi dus kyi nyis 'gyur ram/ /yang na de yi sum 'gyur du/ /'jam rtsi
[\[248b.4\]]btang ba'i sbyor ba ltar/ /rta ni 'bad de bsrung bar bya/ /de ltar legs par spyod pa yis/ /rta la bcud len byin gyur na/ /sngar bshad pa yi yon tan dang / /de ltar gzhan yang thob par 'gyur/ /rta rnams kyi ni ro tsa ba'i/ /cho ga yang dag mnyan par gyis/ /
[\[248b.5\]]ro rtsa ba yi cho ga yi/ /dri ba khyed kyis legs par smras/ /ro rtsa bar ni byed pa yi/ /rgyu ni 'di tsam nyid yin no/ /rta ni su yang rung ba la/ /ro tsa 'di ni bya ba min/ /sbeg dang rgan dang nyam chung dang / /stobs chung khu ba zad pa dang / /rgod ma dang ni sbyor 'dod la/ /ro tsa
[\[248b.6\]]ba yi cho ga bya/ /de rnams yon tan bcas 'gyur gyi/ /lhag ma rnams la 'di ltar min/ /khyod la yang dag bshad pa yi/ /yon tan 'di ni rim gyis nyon/ /yid bde shugs ni che ba dang / /spro ba che zhing khu ba mang / /'jug dga' bu skyes pa la bzang / /bu ni
[\[248b.7\]]mang po nyid skyed byed/ /lus drang mdzes shing mdangs ldan pa/ /ro tsa las byung yon tan yin/ /de bas rta'am gzhan dag la/ /ro tsar bya ba de nyid nyon/ /legs par snum btang sbyangs byas pa'i/ /khong pa dag 'gyur rta yi ni/ /khu ba legs par 'phel byed
[\[249a\]]
[\[249a.1\]]pa'i/ /btung ba 'di ni blud par bya/ /'o ma dang ni bi ra ti/ /dzi da ka da ri sha ba/ /ma sha par+Ni ram nye ba/ /ad+ma gu b+ha nye'u shing / /mud+ga pri tags par+Ni dang / /sa ma dag dang ma du ka /me dang shu ga na ba nyid/ /tso ra ka dang ni bcas pa
[\[249a.2\]]dag/ /bskol ba'i khu ba grang mo ni/ /kha ra dang ni sbrang rtsi bcas/ /lde gu dang sbyar btung ba ni/ /snga dro'i tshe na blud par bya/ /btung ba 'di ni zhu ba dang / /'o ma slar yang sbyin par bya/ /bde bar gnas tshe ljang pa ni/ /sngar bzhin dus su byung ba sbyin/ /de yis rta ni
[\[249a.3\]]nyams brtas shing / /rgod ma la yang gda' bar 'gyur/ /pad+ma dang ni ku mud dang / /dri zhim pa yi sdong bu dang / /puN+Da rA+e ka ba da ri/ /ut+pa la dang pa spang bya/ /ta pa ri ni dmar po dang / /sha lu ka yi sdong bu dang / /ka shi ru dang pad+ma'i rtsa/ /'bra go dang ni ma ga ta/ /
[\[249a.4\]]sring ka ta ka dang bcas pa/ /cha mnyam byas te sman khu bskol/ /de yi khu ba grang mo ni/ /kha ra dang ni sbrang rtsir bcas/ /at+ma gu b+ha'i me tog dang / /'bras bu dang bcas snga dro blud/ /de zhu rjes la skom blud cing / /skom gyi rjes la kha zas byin/ /ma sha snun bsam
[\[249a.5\]]legs par tshos/ /phyi dro legs par sbyin par bya/ /sA lu'i 'bras chan ri dgas dang / /bya yis sha khur bcas pa sbyin/ /rtsa yang mngar po sbyin na phan/ /gnas ni mnyam zhing bde bar gzhag /'di yi shin tu dregs bdo zhing / /rta yi rigs ni 'phel bar byed/ /
[\[249a.6\]]yang na sbyor ba 'di nyid dang / /ba bzhon be'u rgan po yi/ /ba yang gyi ni 'o mar sbyar/ /rta de la ni blud par bya/ /'di yis rta ni dregs bdo zhing / /lan mang 'jug par nus par 'gyur/ /sman 'di rnams kyi khu ba dang / /'ol ba'i sha khu dang bcas pa/ /rta la blud par gyur
[\[249a.7\]]pa ni/ /de las kyang ro tsa nyid du byed/ /gseb ni shing tu chags 'dod cing / /rgod ma la yang mngon dgar 'gyur/ /ad+ma gu b+ha pad+ma'i rtsa/ /btags pa'i lde gu bsil po ni/ /'o ma dang sbyar blud na yang / /shin tu ro tsa 'gyur ba yin/ /ka rka ta ka rgya mtsho'i lbu/ /
[\[249b\]]
[\[249b.1\]]de ni gtun nang brdungs nas ni/ /shin tu zhib par gyur ba dang / /til mar dang ni gcig tu bsre/ /ad+ma gu b+ha'i 'bras bur bcas/ /zas kyi rjes la sbyin par bya/ /bi da ra yi sdong bu ni/ /til mar dang bskol byin pa bsngags/ /ud tsa ta yi phye ma btags/ /sbrang rtsi
[\[249b.2\]]kha ra dang sbyar ba/ /sna nas btang dang btung ba dang / /'jam rtsir btang ba bsngags pa yin/ /bskol nas zhag bdun bzhag pa yi/ /til mar gyis kyang bsku bar bya/ /skam pa'i srog chags lnga dang ni/ /rtsa ba sdong bu 'bras bu dag /bsil zhing yon tan dang
[\[249b.3\]]ldan pa/ /tshul 'di 'dra ba gzhan gang yin/ /de dag thams cad gzhan gang yin/ /ro tsa skyed pa'i mchog yin no/ /ra yi 'o ma nya dang mar/ /de bzhin mar yang sha khu ni/ /yongs su legs par byas pa dag /kha zas mchog ni sbyin par bya/ /rgyas dang bsdus
[\[249b.4\]]pa'i tshul gyis ni/ /sbyor ba sngar ni bstan pa las/ /ro dang zhu rjes dus kyi cha/ /mkhas pas legs par brtag par bya/ /zas su ljang pa byin pa dang / /chang blud pa dang bsku ba dang / /ud tsa ra dang bi dar/ /Ad+ma gup+ta'i 'bras bu ni/ /rtag tu 'di la sbyin bya yi/ /
[\[249b.5\]]zhag gcig shin tu drags mi bya/ /me stobs gnas ni ci 'dra dang / /nad gzhi dus tshigs ji bzhin du/ /lus kyi nyams ni ci yod pa/ /legs par brtags te bya ba yin/ /sngar ni ci skad bstan pa yi/ /bda' ba'i cho ga rnams kyang bya/ /rgod ma la ni gso ba dang / /
[\[249b.6\]]mngal skyon sbyang ba'i las rnams bya/ /'di ni bcud len dam pa dang / /rtsar byed pa ni nyid yin no/ /rta la gang dag dgos pa yi/ /dris ba ma lus bstan pa yin/ /legs thos kyis ni yang smras pa/ /bdag la the tshom gzhan mchis te/ /rta la dngas ma skyon med pa/ /
[\[249b.7\]]rim gyis lus zungs la 'jug na/ /ro tsa ba yi yon tan ni/ /zhag gcig nas 'gyur khyod kyis bshad/ /lus zungs rnams kyi mchog gyur pa/ /khu ba rgyu ni gang zhig gis/ /'phral du 'phel bar 'gyur ba bshad/ /sha li ho tras slar smras pa/ /ci ltar shing la chu
[\[250a\]]
[\[250a.1\]]blud na/ /de ni me tog 'bras bu la/ /nyin zhag de nyid kho na la/ /khyad par gyur par snang ba yin/ /de bzhin sman gyi bcud rnams ni/ /'phral du nus pa skyed pa yin/ /bu ram shing gi rtsa ba dang / /bar dang rtse mo bye brag yod/ /de bzhin
[\[250a.2\]]me tog 'bras bu sogs/ /zhu rjes so sor snang ba yin/ /yon tan nus pa tha dad pas/ /rdzas kyi rang bzhin sna tshogs yin/ /sbyor ba'i yon tan dbang gis ni/ /'phral du dus gzhan nus pa 'byin/ /'di ni mngon sum yin shes bya/ /rgyu dris pa yang
[\[250a.3\]]mnyan par gyis/ /dur byed dang ni de 'dra gzhan/ /mdo la 'khru bar byed pa yin/ /'o ma 'thas par 'gyur ba dang / /po son cha yi 'bras bu dag /'phral du 'khru bar byed pa dang / /thal sman gyis kyang 'phral sreg byed/ /til mar mar gyis 'phral snum byed/ /
[\[250a.4\]]ma sha 'phral du 'dul bar byed/ /chang gi 'phral du dregs pa skyed/ /'o mas 'phral du srog skyed byed/ /bse shing gi ni 'bras bu yis/ /la la rma ni 'phral du skyed/ /de dang 'dra ba gzhan dag kyang / /nus pa mdo la 'byin pa yod/ /ro yi rdzas ni khyad par can/ /
[\[250a.5\]]mngon sum gtan tshigs 'di dag gis/ /rdzas kyi zhu rjes nus pa ni/ /'phral du skyed par mngon pa yin/ /ro tsa byed pa'ang de bzhin du/ /'phral du khu ba'ang 'phel bar byed/ /sngar bshad pa yi sman rnams kyang / /sbyor legs 'bras bu 'phral du skyed/ /'di ni
[\[250a.6\]]slob ma min pa dang / /log 'jug bu la'ang sbyin mi bya/ /smon par byed pa rnams dang ni/ /sdig can la ni mi sbyin no/ /sha li ho tra'i grub pa'i gnas bdun pa las ro tsa bar byed pa bstan pa'i le'u'o// //rta yi chu sbubs gyur nad dang / /blud bya blud
[\[250a.7\]]mi bya nyid dang / /gso ba'i nad ni yang dag nyid/ /legs ldan gyis ni bstan du gsol/ /bu yis de skad smras pa na/ /sha li ho tras slar smras pa/ /gang tshe rta la 'o ma chu/ /chu sbubs byin gyur de yi tshe/ /nyes skyed 'o ma dang bcas pa/ /tsha skyed mgo bor
[\[250b\]]
[\[250b.1\]]zhugs pa na/ /spos bdug mgo yi sbyangs pa yis/ /de ni bsal bar nus ma yin/ /skam par gyur tshe chu yi tshad/ /legs par bsal bar nus ma yin/ /de bas chu dang 'o ma ni/ /chu sbubs las ni sbyin mi bya/ /chu dang 'o ma de dag kyang / /sman dang bcas par
[\[250b.2\]]bskol ba ni/ /chu sbubs las ni sbyin mod kyi/ /ci nas gnod mi 'gyur bar bya/ /gang tshe chang dang 'o ma chu/ /sbubs las blud pa'i shugs drags na/ /sbyor ba nyes par 'gyur ba'i rgyus/ /mdo la mang du zhugs gyur ba/ /de tshe lce dang lkog ma'i sbubs/ /shin tu
[\[250b.3\]]bkang na drags par 'gyur/ /de bzhin shin tu 'thor ba yis/ /srol gong du yang 'jug par 'gyur/ /de yi gyen rgyu'i rlung las ni/ /byung ba'i nad kyis lus snod byed/ /de las lud pa 'byung ba na/ /lkog mar gnas pas gnod skyed byed/ /gyen byung shugs kyis bskyod pa
[\[250b.4\]]na/ /mgo bor yang ni phyin par byed/ /de yis mchi ma 'dzag 'gyur zhing / /mgo 'degs pa yang dka' ba yin/ /lce ni nag por 'gyur ba dang / /lud pa lu zhing skam par 'gyur/ /mig gnyis rnam par 'gyur ba dang / /sa la 'gre zhing 'dar bar 'gyur/ /
[\[250b.5\]]pa la sha yi mdog 'dra ba'i/ /snabs ni sna nas 'dzag par byed/ /rna ba chag cing yid mi bde/ /lus ni rdul zhing zhum par 'gyur/ /chu sbubs las ni gyur ba'i nad/ /gso bar shin tu dka' ba yin/ /'chi bar 'dra ba yin na yang / /de la phan 'gyur gso
[\[250b.6\]]dpyad bya/ /dang bor mar gyi bskus nas ni/ /shin tu bsil ba'i sman chu blugs/ /ta la'i 'dab ma'i rlung g.yab bam/ /gos ni sher bas g.yab par bya/ /mar bskus nas ni sman bsil ba'i/ /lde gu'am 'dam gyis bsku bar bya/ /de 'phral tsha dang dbugs
[\[250b.7\]]mi bde/ /rdul dang dub pa dang bral 'gyur/ /de nas dud pas bdugs pa yis/ /bcud bder gnas par gyur bya la/ /thang shing dang ni sa ra la/ /shing mngar dang ni ga bur dang / /pri yang ku dang tsan+dan dang / /de bzhin rta la parni dang / /nA ga pu Sh+ba spo na yang / /
[\[251a\]]
[\[251a.1\]]dug mo nyung dang bya ma ka /shre per dang spang spos dang / /rdo dreg gla sgang ma du li/ /shing tsha dang ni smyig rkang dang / /ing gu de'i shun gu gul dang / /ra sna ga bra ldong ros dang / /pu shel tsi dang ba la ka /sman ni 'di rnams cha mnyam du/ /legs par
[\[251a.2\]]sbyar bar bya ba yin/ /gzhan yang de 'dra 'dug pa la/ /bsngags par gyur pa rnams kyang btul/ /rlung las gyur pa'i nad la ni/ /snum dang sbyar te btul bar bya/ /bad kan gyi ni nad kun la/ /bar ta ki yi khu ba sbyar/ /ka ra mar dang sbyar ba yis/ /lkog ma
[\[251a.3\]]bde ba'i sman yang sbyin/ /sbu gu mod la khong stong las/ /cha gnyis pa ni che tshad yin/ /bzhi chas phri pa bar ma ste/ /phyed phri ba ni tha ma yin/ /de nas rdza bum blangs nas ni/ /der ni me mdag gzhug par bya/ /kha bkag ba yi dbus su ni/ /sor gcig ba yi
[\[251a.4\]]bu ga gdong / /sbu gu'i bu ga mnyam byas la/ /sbu gu bum pa'i bu gar sbyar/ /ngos la bu ga phra gtad de/ /de las de ni bud par bya/ /'dab ma der ni bdug pa de/ /bcug la dud pa bdug tu gzhug /sman pa mchog gis du ba ni/ /legs par de la bdug par bya/ /
[\[251a.5\]]dud ba bdug pa'i che tshad yin/ /grangs brgya'i bar du gtul ba yin/ /bar ma bzhi bas phri ba ste/ /phyed phri ba ni chud tshad yin/ /rma lam dud pas bdugs gyur na/ /nad sel bar ni 'gyur ba yin/ /gang tshe sna nas ljan ljin ni/ /sbyin bag mang po 'dzag 'gyur zhing / /
[\[251a.6\]]sgra ni 'byin par nus 'gyur ba/ /sbyang ba legs par shes par bya/ /du bas mgor sor nad dang ni/ /rkan dang lkog mar gnas pa yang / /sel cing bu ga bad kan gyis/ /khengs pa'ang sbyor bar byed pa yin/ /rlung ni bde bar rgyu byed cing / /so yi stobs kyang 'phel bar
[\[251a.7\]]byed/ /dbang po rnams dang lus zungs dag /dngas shing skyon med byed pa yin/ /rlung gis tshil ni sel byed cing / /sems gsal yi ga 'byed par byed/ /lhod pa rnams ni dam byed cing / /gyong pa mnyen par byed pa'ang yin/ /gseb dang lam rings nas 'ongs
[\[251b\]]
[\[251b.1\]]dang / /shin tu rgan dang skom gyis nyen/ /zas rtsub zos dang yongs su dub/ /khrag dang mkhris pa na ba dang / /chu yi dmu rdzing can dang brtags/ /snum btang ba dang du gzos dang / /sbegs dang 'jigs pas nyen pa dang / /chang 'thungs ba dang nyam chung dang / /'o ma
[\[251b.2\]]'thungs bar gyur pa yi/ /rta la nam yang dud mi bdug /lkog nad nam 'tshang yan chad nad/ /lud pa rnams kyi nad rnams dang / /skyigs bu mgo po'i nad rnams dang / /chu sbubs las gyur nad rnams dang / /bad kan las gyur nad dang ni/ /de bzhin rlung gi nad
[\[251b.3\]]rnams dang / /pus tshigs na ba rnams la yang / /dud bas bdugs pa bsngags pa yin/ /rta yis kha zas zos gyur cing / /bsil bar gnas la dud pa btang / /dud par nad ni bsal ba dang / /sman pas rlung 'joms kha zas sbyin/ /'bras chan sbrang rtsi
[\[251b.4\]]dang sbyar cing / /'o ma bca' sga btab pa sbyin/ /pi tsu mar da'i kha ba dang / /bskol ba'i mud+ga nyid sbyin cing / /de la rtsa yi don du ni/ /dUng ba nye bar sbyin par bya/ /legs ldan sha li ho tra yis/ /de skad ces bstan smras pa yin/ /sha li ho tra'i grub ba'i
[\[251b.5\]]gnas te bdun pa las sbu bas las gyur ba'i nad gso ba'i le'u'o/ /grub pa'i gnas zhes bya ba gnas bdun pa rdzogs so// //rig byed rig byed yan lag mkhas/ /snying stobs ldan zhing dbang po thul/ /gso dang rigs pa'i las la mkhas/ /rta
[\[251b.6\]]yi bstan bcos pha mthar phyin/ /sha li ho tra thub mchog la/ /legs thos kyis ni yongs dris pa/ /rta ni 'chi bar 'dod gyur pa/ /nad dang bcas par gnas gyur cing / /sum bcu rtsa gnyis bar dag gi /mtshan nyid legs ldan las rtogs 'tshal/ /'di
[\[251b.7\]]ni na tshod gang gi che/ /nad ni gang dang gang dag gis/ /rta ni 'chi ba nyid 'gyur pa'i/ /mtshan nyid de ni bdag la gsungs/ /de nas sha li ho tra yis/ /legs thos dris don slar smras pa/ /rta yi nges pa 'chi 'gyur rtags/ /sha yi mig can gyis shes dka'/ /
[\[252a\]]
[\[252a.1\]]rim gyis brgyud de shes gyur pa/ /bshad kyis mnyan de bzung bar gyis/ /mchu ltag sor ni bzhi pa la/ /de ni ri mo brtag byas te/ /khyad par rnams pa sna tshogs pa/ /de la 'chi bar shes par bya/ /mi yi lag pa dang 'dra bar/ /rta
[\[252a.2\]]rnams kyi ni mchu ltag brtag /gang la tshe ni yod gyur pa/ /de nyid bshad kyis mnyan par gyis/ /mchu ltag dbus mar ri mo ni/ /gyin du sor gcig gang la yod/ /de ni lo gcig nyid la ni/ /kha nad kyi ni 'chi bar 'gyur/ /de 'dra ba yi ri mo gnyis/
[\[252a.3\]]sor gnyis par ni snang gyur na/ /rta de nyid ni lo gnyis na/ /lce rings kyis ni 'chi bar 'gyur/ /'di 'dra ba yi ri mo gnyis/ /mchu ltag tu ni 'phred du snang / /lo gsum nas ni 'gram nad kyis/ /de ni 'chi bar 'gyur ba yin/ /'di 'dra'i ri mo dbus na
[\[252a.4\]]dma'/ /rta gang la ni yod gyur pa/ /rta de lo bzhi lon pa na/ /'gram lkog nad kyis 'chi bar 'gyur/ /gang gi g.yon na ri mo ni/ /rtse mo yon po sor gnyis yod/ /rta de nyid ni lo lnga nas/ /ri dgas glal gyi nad kyis 'chi/ /mchu ltag dbus na ri mo ni/ /
[\[252a.5\]]sor gnyis tshad ni yon tan yod/ /gang yin de ni lo drug nas/ /a ba ra ga'i nad kyis 'chi/ /gang gis ri mo 'dra ba/ /sor byed khar ni chud gyur pa/ /rta de lo ni bdud nyid na/ /gri shi'i nad kyi gdungs nas 'chi/ /ri mo de 'dra sor gsum pa/ /rta ni gang la
[\[252a.6\]]snang gyur pa/ /rta de lo brgyad lon nas ni/ /rim gyi nye bar 'chi bar 'gyur/ /gang gi ri mo 'di 'dra las/ /dbus na nas 'dra sbom po yod/ /rta de nyid ni lo dgu na/ /rlung gi gzer gyis srog zad 'gyur/ /ri mo mchu ltag dang mnyam pa/ /gyen du byung ba dbus
[\[252a.7\]]na gnas/ /rta de lo ni bcu pa na/ /ske rengs kyis ni brlag par 'gyur/ /gang la ri mo 'di 'dra gnyis/ /mchu ltag dbus na gnas gyur ba/ /lo ni bcu gcig lon pa na/ /rlung 'khyil nad kyis srog zad 'gyur/ /gang la de ni sor gnyis las/ /bcud
[\[252b\]]
[\[252b.1\]]che ba yi ri mo yod/ /rta de lo ni bcu gnyis na/ /gyen du log pa'i rlung gis gsod/ /ri mo chur ni sor phyed pa/ /sbom po nas dang 'dra ba yod/ /rta de lo ni bcu gsum na/ /dbugs mi bde ba'i nad kyis 'chi/ /steng dang thad kar ri mo ni/ /mchu ltag dbus na
[\[252b.2\]]gnyis gnyis yod/ /yang na bya rog rjes 'dra ba/ /gnyis ni rta gang la yod pa/ /rta ni lo ni bcu bzhi na/ /'byung ba'i nad kyis dus byed 'gyur/ /de yi bdag po'i nor dang 'bru/ /nyams par byed pa nyid du 'gyur/ /gang gi ri mo rim tsam ni/ /gyen du 'greng zhing
[\[252b.3\]]dbyibs legs la/ /drang zhing gsal bar gyur pa dang / /blta na sdug cing yid 'ong ba/ /gang gi mchu ltag dbus na yod/ /de ni gang gi khyim na 'dug /myur du rgyal bo nyid 'gyur zhing / /drin skyabs nor dang 'bru 'phel 'gyur/ /rta de gang na gnas gyur de/ /grong
[\[252b.4\]]khyer rgyal srid 'phel bar 'gyur/ /de 'dra'i rta ni rnyed gyur na/ /mchod cing yongs su bskyang bar bya/ /de ni de 'dras lo bco lnga/ /bde ba kho nar son nas ni/ /rta rdzi yis ni snang byas pa/ /de rjes srog ni 'dor bar 'gyur/ /gang la mchu ltag ri mo ni/ /'di 'dra
[\[252b.5\]]dkar sor snang gyur pa/ /de yang lo ni bco lnga na/ /ba la sha yi nad kyis 'chi/ /gang gi mchu ltag dbus na ni/ /ri mo sor ni gsum pa yod/ /de ni lo ni bcu drug na/ /lo logs nas ni 'chi bar 'gyur/ /de lta bu yi rta de ni/ /bdag po mdza' bo'i nor
[\[252b.6\]]'phel 'gyur/ /gang la de 'dra'i ri mo ni/ /mnyam po gsum ni mchu ltag nas/ /de yang lo ni bcu drug na/ /rlig skrangs kyis ni dus byed 'gyur/ /de lta bu yi rta de ni/ /rtag tu bdag po'i don sgrub 'gyur/ /bu mang bar ni 'gyur ba dang / /rta ni pho mo 'phel
[\[252b.7\]]bar 'gyur/ /steng gi char gnyis 'og khar gnyis/ /ri mo rta ni gang la snang / /de ni lo ni bcu bdun na/ /mtshon gyis 'chi ba thob par 'gyur/ /de lta bu yi ri mo ni/ /gyen du lta ba gang la yod/ /rta de lo ni bco brgyad na/ /khrag nad kyis ni srog zad 'gyur/ /
[\[253a\]]
[\[253a.1\]]ri mo gyen du lta zhing mnyam/ /snum pa bzhi ni gang la yod/ /rta de lo ni bcu dgu na/ /gcig 'gag pa yis dus byed 'gyur/ /ri mo nyams shing ring ba lnga/ /gang gi mchu ltag mnyam yod pa/ /de yang lo ni nyi shu na/ /mgo nad kyis ni 'chi bar
[\[253a.2\]]'gyur/ /gang la rta phyis 'on te nad/ /'dra yod de ni gseb kyi mchog /lo ni nyi shu rtsa gcig na/ /kha nad kyis ni 'chi bar 'gyur/ /gang gi mchu ltag ri mo ni/ /bcud gug pa ni yod gyur pa/ /de ni nyi shu rtsa gnyis na/ /sman nad kyis ni 'chi bar 'gyur/ /
[\[253a.3\]]mchu ltag lcags kyu 'dras brgyan ba/ /rgyal po la gces dpal yon can/ /lo ni nyi shu rtsa gsum na/ /brang tsha ba yis 'chi bar 'gyur/ /rus sbal chu srin 'dra gang yod/ /de yang rgyal po'i rdzes mthun yin/ /lo ni nyi shu rtsa bzhi na/ /rna ba'i nad kyis 'chi bar
[\[253a.4\]]'gyur/ /rta ni gang gi mchu ltag na/ /pad+ma'am ut+pal 'dra yod pa/ /bdag po'i nor ni rtag tu bskyed/ /lo legs par yang byed pa yin/ /lo ni nyi shu rtsa lnga na/ /gzhong 'dra'i nad kyis dus byed 'gyur/ /de ni tha skar bcas yod pa/ /bdag po'i nor dang bud med
[\[253a.5\]]bskyed/ /lo ni nyi shu rtsa drug na/ /snum nad kyis ni 'chi bar 'gyur/ /ba dan bcas pa gang na yod/ /bdag po bsten na nor steng 'gyur/ /lo ni nyi shu rtsa bdun la/ /sbrul gyis bzung ste 'chi bar 'gyur/ /gang la mchod sdong 'dra ris yong / /bdag po mchod
[\[253a.6\]]sbyin gyis 'byor 'gyur/ /lo ni nyi shu rtsa brgyad na/ /gzer nad kyis ni 'chi bar 'gyur/ /gang la ri mo blugs gzar 'dra/ /mchu ltag dbus na nye bar skyes/ /de yi bdag po mchod sbyin byed/ /sbyin gtong rtag tu 'gyed par 'gyur/ /lo ni nyi shu rtsa dgu na/ /
[\[253a.7\]]mgo nad kyis ni dus byed 'gyur/ /g.yung drung ris dang rin chen 'dra/ /dpal gyi shing ngam lha yi shing / /dga' ba 'khyil pa'am phreng ba 'dra/ /gang gi mchu ltag nyid na snang / /rta mchog de ni bdag po yi/ /dpal ni mchog tu 'phel bar byed/ /bu dang tsha ba
[\[253b\]]
[\[253b.1\]]'phel bar byed/ /bde bar rnam par rgyal par byed/ /gang la 'di 'dra'i rta yod pa/ /rgyal po de ni rnam rgyal 'gyur/ /bdag po tshim zhing bde ba dang / /nor rnyed pa ni tshim byas nas/ /de ni lo ni sum cu na/ /khong pa'i srin bu'i nad kyis 'chi/ /'khor
[\[253b.2\]]lo'am rdo rje lta bu'i dbyibs/ /rta gang gi ni mchu ltag gnas/ /rta de rgyal po'i bzhon par 'gyur/ /bdag po rtag tu bde skyed byed/ /rgyal pos de ni bzhon gyur na/ /dgra yi tshogs ni kun las rgyal/ /rta de sum cu rtsa gcig na/ /nad med par
[\[253b.3\]]ni 'chi bar 'gyur/ /gang la mchu ltag dbus na ni/ /zla ba kham pa'i nyi 'dra yod/ /rgyal po gang la'ang 'di 'dra yi/ /rta yod de ni 'byor chen yin/ /lo ni sum cu rtsa gnyis na/ /bde bar 'dug bzhin dus byed 'gyur/ /gal te ri mo rtsub bam
[\[253b.4\]]chad/ /dum bu'am yon po yod gyur na/ /de ni bsngags pa ma yin gyi/ /drang zhing mdangs snum bsngags pa yin/ /de ltar tshe ni shes bya ba/ /nga yis khyod la bshad pa yin/ /de dag shes kyang brjod mi bya/ /brjod na nyes par 'gyur ba mi
[\[253b.5\]]yin/ /nyo ba dang ni 'chong ba dang / /gso dpyad tshe yang brjod mi bya/ /sha li ho tra'i mdo'i gsang ba'i gnas brgyad pa las/ ri mo las na tshod dang tsho brtag pa'i le'u'o// //nad ni shin tu mi bzad pas/ /rta rnams zad par gyur pa na/ /gzhi
[\[253b.6\]]nas brlag par 'gyur ba yis/ /bzhon pa'i bde las nyams par 'gyur/ /de tshe rgyal po skam po rtswa/ /gan da ra dang ma tra ka /sin du so pi ra dang ni/ /lho phyogs pa yi gtso bo sogs/ /rgyal po dang ni gling bar pa'i/ /mi rnams gang dag yin pa dang / /
[\[253b.7\]]yul gyi skye bo thams cad kyang / /rta yi 'chi ba'i 'jigs pas nyen/ /sha li nyo tra dang srong che/ /de yi gnas su nye bar lhags/ /nyi ma lta bu'i gzi brjid can/ /de la dul bas phyag byas nas/ /rta yi tshul la brten nas ni/ /thams cad kyis ni dris pa la/ /
[\[254a\]]
[\[254a.1\]]sna tshogs nad kyi nyen gyur pa/ /rta rnams shin tu ma rung 'gyur/ /srog dang bral gyur nye ba na/ /de rnams kyi ni skyabs khyed lags/ /khyed ni rta yi de nyid mkhyen/ /ci nas de dag 'tsho gyur pa/ /de dag khyed kyis bstan par mdzod/ /de nas
[\[254a.2\]]sha li ho tra yis/ /mi dbang 'khor bcas la smras pa/ /sems ni sdug bsngal gyis gdungs shing / /'jig rten 'di nas log nas ni/ /'jig rten gzhan du 'gro gyur pa/ /srog sbyin pa yi thabs med do/ /de yi srog ni shes bya dang / /'chi 'dod pa ni shes bya
[\[254a.3\]]dag/ /shes la goms pa'i mig ldan las/ /sman pa yis ni shes par bya/ /blo med bstan bcos mi shes pas/ /gso bar nus pa ma yin no/ /gang zhig dus la bab gyur pa/ /de la sman par byar med de/ /sems can kun la 'chi ba ni/ /
[\[254a.4\]]bcos su med pa mdun na bstod/ /sems can kun gyi dus min 'chi/ /nad las byung bar 'gyur ba ni/ /sman dang sbyor ba rnams dang ni/ /sngags rnams kyis kyang bzlog par bya/ /gang zhig sngon gyi las kyis ni/ /tshe ni nges par zad gyur ba/ /de la lha sogs
[\[254a.5\]]bcas pas kyang / /bzlog par nus pa ma yin no/ /sdug bsngal tshor ba bzlog pa dang / /nad rnams bsal bar bya ba la/ /tshe yi rig byed yan lag brgyad/ /rtag du nus dang ldan par bshad/ /nad rnams zhi bar byed pa dang / /de bzhin tshor ba gsal
[\[254a.6\]]gyur ba/ /'di dag sman pa'i las yin gyi/ /tshe yi bdag po sman pa yin/ /'chi ltas kyis ni zil gnon pa/ /'chi bar 'gyur gyis srog yod min/ /'chi ltas med par gyur na ni/ /de la 'chi ba yod ma yin/ /gang tshe dus la bab pa na/ /de tshe 'chi ltas
[\[254a.7\]]mang du 'byung / /dus ni go bzlog gyur ba dang / /rgyal po'i skyes skar mi 'phrod dang / /sngon gyi las kyi nyes pa'am/ /de bzhin rgyal po'i sdig spyod las/ /log par spyod par gyur ba las/ /ltos nas mang du 'byung ba 'gyur/ /'chi ltas kyi ni mtshan nyid dang / /
[\[254b\]]
[\[254b.1\]]nad ni sna tshogs de las 'byung / /mi bzad tshul can du ma ni/ /srog ni 'jig par byed par 'byung / /de tshe gso ba sngags bcas pas/ /don ni ci bzhin byed mi nus/ /sman rnams kyis kyang nad kyi tshogs/ /legs par sel bar byed mi nus/ /de tshe lta
[\[254b.2\]]tshogs mchod pa dang / /sdom pa gnas dang zhi ba'i las/ /sngags dang sbyin sreg gtong ma yis/ /nad kyi tshogs rnams zhi bar bya/ /yams kyi nad ni zhi bya'i phyir/ /sngar bshad pa yi zhi ba'i las/ /byas pas srung zhing 'tshe ba bsal/ /des ni sna tshogs
[\[254b.3\]]nad gzhi 'gyur/ /sman pas gang zhig mthong gyur na/ /rta ni nges par brlag 'gyur ba'i/ /tshe zad pa yi rtags dang ni/ /mtshan ma yang dag bshad par bya/ /nad ni mi bzad kyis nyen cing / /srog dang 'bral bar 'gyur ba na/ /mtshan ma gang zhig snang gyur
[\[254b.4\]]pa/ /de 'di nga las shes par gyis/ /gang zhig ske bsdams lud pa lu/ /kha chu dang ni mchi ma 'dzag /dku ni stong par snang gyur ba/ /nad de'i mtshan ma ngan pa yin/ /gang gi lus kun skrangs pa dang / /rmen bu mang po 'byung ba dang / /gas shing 'dzag par byed
[\[254b.5\]]pa dang / /de la dri ba 'byung 'gyur te/ /bya rgod tshang gi ring 'byung ba/ /de ni ci nas 'tsho mi 'gyur/ /rnga ma g.yab par mi byed cing / /so yang krig krig 'cha' bar byed/ /sems rmugs shin tu yin mi bde/ /mgo yang phrug par byed mi nus/ /mtshan dang lto
[\[254b.6\]]ba bslangs gyur ba/ /rta de 'tsho bar mi 'gyur ro/ /rna ba chag cing zas mi za/ /bzhin ras ngan cing rnga ma 'byi/ /'dar dang mgo 'khor gyis nyen pa/ /skad mi 'byin cing 'dug mi tshugs/ /sems khong chud cing mchi mas dkrugs/ /tshe zad par ni shes
[\[254b.7\]]par bya/ /kha nas chu sngon 'dra ba yi/ /kha chu rgyun du 'dzag pa dang / /rta spangs rgyun mi 'chad par 'khru/ /gcin ni khrag dang 'dra bar 'dzag /sman pa mkhas par gyur ba yis/ /de ni 'chi dang 'drar shes bya/ /rta gang sgra ni mi thos dang / /gang zhig mi 'phrod
[\[255a\]]
[\[255a.1\]]la brten la/ /kha zas dang ni bral gyur pa/ /de yang 'chi ba 'drar shes bya/ /shin tu 'khru zhing mi zad byed/ /brgyal rengs yid mi bde dang ldan/ /yang zhig dkur ni lta byed pa/ /de yang srog zad gyur pa yin/ /gang zhig rtsa ni mi za bar/ /rgyun du so
[\[255a.2\]]ni 'cha' byed la/ /rkang pas sa ni rko byed pa/ /de yang 'chi bar 'gyur shes bya/ /gang gi kha dang sna nas ni/ /khrag ni rab tu 'byung 'gyur zhing / /rdzi mang mang por snang gyur ba/ /nye bar gyur kyang mthong mi nus/ /mig ni dmar zhing 'tshubs par byed/ /gcin ni
[\[255a.3\]]khrag 'dra 'byung 'gyur la/ /sems khong chud par gyur pa dag /de 'dra 'tsho bar 'gyur ma yin/ /gang gi mig ni ser gyur cing / /'khrul ba'i mig gis lta ba'am/ /rkang pa la ni rtog byed pa/ /rta de'ang 'chi bar 'gyur ba yin/ /gang gi mig ni dmar gyur cing / /
[\[255a.4\]]dkar po'i cha ni mi mngon la/ /rab tu g.yogs par gyur pa gang / /de yang myur du ma rung 'gyur/ /'gro ba'i tshe na rnam par 'khyor/ /rkang pa 'dzugs par mi nus shing / /'tshe'u tsho 'khums par byed pa dang / /gnye'u rings gyur bde mi 'tsho/ /rtsib logs dag ni re re
[\[255a.5\]]yis/ /yang dang yang du 'bre byed cing / /gsus me mchu 'phyang lce nag pa/ /'gro bar byed pas de mi 'tsho/ /'gro bzhin du ni lci ba dang / /dku la yang dang yang du lta/ /kha nas btung bar gyur pa rnams/ /sna nas 'byung bar byed pa dang / /mig gis mthong bar mi
[\[255a.6\]]nus shing / /rna ba dag kyang rengs gyur pa/ /de ni 'chi ba dang 'dra bas/ /sman gyi sbyor ba mi bya'o/ /gang zhig rlung 'khyil drag tu spo/ /yang dang yang du drag tu 'khru/ /'khru ba ring du 'byin byed cing / /'khrus nas slar yang sbo ba dang / /gcin dang rtug pa zad
[\[255a.7\]]gyur kyang / /rtsa ni za bar mi byed pa/ /de yang 'chi ba dang 'dra bas/ /sman gyi sbyor ba mi bya'o/ /gang gi rngog ma mthor gyur cing / /dkur ni lta bar byed pa dang / /lce rkan kha dang mchu gnag cing / /'gram pa 'thas par gyur ba dang / /pags pa spu dang
[\[255b\]]
[\[255b.1\]]lus dring / /'jig rten pha rol 'gror shes bya/ /kha'i tshong 'dra ma sha rul ba'am/ /mda' sgro bsregs pa lta bu yi/ /rta ni gang la yod gyur pa/ /de yang 'chi bar shes par bya/ /gang la rngo dang g.yan pa sogs/ /pags nad 'byung bar gyur pa na/ /pags
[\[255b.2\]]pa nag po nyid 'gyur zhing / /spu yi tshogs kyang byin nas ni/ /chu ser shas ni che ba yi/ /khrag ni 'dzag par byed gyur pa/ /de mthong nas ni zla gsum bcas/ /lhag ma'i 'tsho bar shes par bya/ /lus ni rtag tu rengs pa dang / /kha nas kha chu'i rgyun 'dzag
[\[255b.3\]]cing / /yang dang yang du sgra 'byin ba'i/ /'jig rten pha rol par shes bya/ /rta gang kha skam lce dang ni/ /rkan dang mchu ni nag por 'gyur/ /mi ro lta bu'i dri 'byung ba/ /de yang ro dang 'dra shes bya/ /gang gi 'bras bu lkog ma ni/ /rab skrangs mgo po'i nad
[\[255b.4\]]kyis btab/ /kha chu mdog ni du ma 'dzag /de yang 'chi ba dang 'drar bshad/ /gang zhig lud pa mi bzad lu/ gang dag gnas par rnam par 'gro/ /dbugs mi bde zhing rkang 'dzag pa/ /de 'dra ba yang 'tsho mi 'gyur/ /zad byed nad kyis btab gyur
[\[255b.5\]]kyang / /yid bde lta bur byed gyur pa/ /gang la mtshan nyid 'di yod pa/ /de yang 'chi bar shes par bya/ /mdog dang stobs dang skad gsang nyams/ /mig dang sna dang lus skrangs shing / /rna ba mjug ma bskyod mi shes/ /de yang 'chi bar
[\[255b.6\]]shes par bya/ /gang zhig mgo dang de bzhin du/ /ro stod bskyod par gyur pa dang / /lud pa lu tshe kha nas ni/ /khrag ni 'byung bar byed pa dang / /lus skrangs gcin ni dmar po 'byung / /de yang ro dang 'dra ba yin/ /rta gar gcin mang sna tshogs pa'i/ /
[\[255b.7\]]mdog can med du 'byung 'gyur la/ /rtsa ni ci yang mi za ba/ /de yang ro dang 'dra ba yin/ /snying ga skrangs pa dang bcas pas/ /shin tu mi bzad lud pa lu/ /sman pa mkhas pas mthong gyur na/ /'di ni mi 'tsho zhes bstan bya/ /rta gang ske ni yang yang
[\[256a\]]
[\[256a.1\]]rkyong / /'dar zhing mig ni dmar ba dang / /lus lci yan lag rengs gyur pa/ /de yang 'chi bar 'gyur zhes bya/ /gang gi bu ga'i sgo skya zhing / /mchu ltag skrangs par gyur pa dang / /mig ni thur du 'gebs shing 'gro/ /spu ni shin tu gshor gyur
[\[256a.2\]]pa/ /yid mi bde bas ring du bdug /phrag so'i steng ni skam por snang / /gnye'u rengs kyis kyang btab gyur ba/ /rta de'ang 'tsho bar 'gyur ma yin/ /rtsol ba chung zhing chu nyung 'thung / /zas kyang za bar mi byed kyang / /rta sbangs gcin ni mang gyur pa/ /de yang
[\[256a.3\]]ro dang 'dra shes bya/ /gang zhig tshul ni 'di 'dra ba'i/ /'chi ltas snang bar gyur ba na/ /de yang legs par snang gyur na/ /gzhan du 'gyur ba de ma yin/ /nad pa gang dag lus 'jam zhing / /mdog dang spyod ba mang gyur la/ /mig dang spyod pa skyod med snang / /
[\[256a.4\]]thams cad du yang spyod pa yang / /dro grang dus ni ci bzhin shes/ /gcin rtug gnod pa med par 'byung / /sa la 'gro bar gyur nas ni/ /slar yang chur 'jug par mi byed/ /sman gyi sbyor ba byas pa na/ /phan dang gnod pa'i khyad par snang / /de ni gso ba'i las
[\[256a.5\]]rnams la/ /grub pa'i 'bras bu yod pa yin/ /de ltar gsor sung gsor mi rung / /shes nas gso ba'i las rnams brtsam/ /de ltar shes nas gang spyod pa/ /sman pa des ni las grub 'gyur/ /gso ba'i bya ba byas kyang ni/ /'chos par
[\[256a.6\]]ma 'gyur 'chi 'dod pa/ /de la sman gyi sbyor ba ni/ /yon tan skyed par 'gyur ba yin/ /'chi ltas kyi ni mtshan nyid 'di/ /yon tan med la sbyin mi bya/ /bu dang slob ma yon tan gyi/ /snod ldan rnams la sbyin par bya/ /
[\[256a.7\]]'chi ltas byung ba gsang ba ni/ /nam yang su la'ang brjod mi bya/ /sha li ho tra'i gnas te brgyad pas nad kyis 'chi ltas bstan pa'i le'u'o// //sha li ho tra drang srong che/ /rta yi khang pa la dga' ba/ /thos ldan bu ni legs thos kyis/ /
[\[256b\]]
[\[256b.1\]]tshig ni 'di skad smras par gyur/ /nad dang ldan pa'i 'chi ltas rnams/ /'di dag legs par thos lags la/ /nad med rnams kyi 'chi ltas kyang / /go rims bzhin du brtag par mdzod/ /de skad dris tshe legs ldan ni/ /sha li ho tras slar smras pa/ /nad med
[\[256b.2\]]rnams kyi 'chi ltas kyang / /legs thos nye bar mnyan par gyis/ /rta gang nad ni med bzhin du/ /lus kyi nyams ni 'grib pa dang / /yid mi bde zhing sems khong chud/ /phyin ci log tu snang gyur na/ /'tsher yang log par 'tsher byed cing / /log pa kho nar mthong
[\[256b.3\]]bar byed/ /dbugs kyang de 'drar snang gyur cing / /lus ni de ltar mi sdug 'gyur/ /de mthong na ni sman pa yi/ /'chi bar nges par shes par bya/ /mang du za yang nyon mongs byed/ /kha chu mang du 'dzag byed la/ /gcin dang rtug pa nyung gyur pa/ /de yang myur du
[\[256b.4\]]brlag par 'gyur/ /nyi ma'am yang na mar me'am/ /zla ba'am ni chu nang du/ /gang gi grib ma mi mngon pa/ /yang na mun pa'i nang du ni/ /shin tu ring ngam thung bar snang / /de yang myur du 'jig par 'gyur/ /gang zhig 'gro bar byed pa na/ /grib ma rgyab tu
[\[256b.5\]]phyogs gyur pa'am/ /yang na nyis 'gyur snang gyur pa/ /rta de'ang 'chi bar 'gyur ba yin/ /phag gam de bzhin rnga mo'am/ /khyi dang 'dra ba snang gyur zhing / /mi sdug rta dang mi 'dra ba'i/ /grib ma gang la snang gyur pa/ /de yang yun ring nad kyis ni/ /'chi
[\[256b.6\]]bar 'gyur ba kho na yin/ /shin tu dngas pa'i chu la yang / /gzugs brnyan snang bar mi 'gyur ba'i/ /skyon dang bcas par snang gyur pa/ /de yang myur du 'chi bar 'gyur/ /gang gi mgo ni stod smad dag /mi 'dra bar ni snang gyur la/ /rtswa nyung za zhing chu la
[\[256b.7\]]dga'/ /de yang myur du srog 'jig 'gyur/ /gang gi mig ni mchi mas khengs/ /de bzhin dbang po log par 'gyur/ /gang gi lus ni shin tu zhum/ /skom gyis gdungs pa lta bur snang / /sbrang bu rnams ni 'dus nas kyang / /rgyun du char pa mi bzad skyed/ /
[\[257a\]]
[\[257a.1\]]de lta bu yi rta de ni/ /srog zad par ni shes par bya/ /gang zhig rna bas mi thos shing / /dbang po nyams par snang gyur la/ /rtswa yang nyung du za byed pa/ /de yang myur du 'chi bar 'gyur/ /gang gi rna ba rengs nas ni/ /shin tu 'greng bar snang
[\[257a.2\]]ba dang / /yang dang yang du 'dug byed cing / /dran pa'ang yang dang yang du ster/ /mig kyang ling thog dag gis ni/ /khebs pa lta bu snang gyur pa/ /shin tu lhod par snang ba dang / /rnam par bskyed par mi shes la/ /rnyog can tshad ni chan por snang / /de yang
[\[257a.3\]]myur du ma rungs 'gyur/ /gang zhig shin tu skrag pa lta/ /rgyas bsdus 'gugs par snang ba dang / /lce yang skrang zhing rings gyur pa/ /de yang myur du 'chi bar 'gyur/ /skrangs par gyur pa ma yin yang / /shin tu skrangs par ltar snang la/ /rta ni gang la snang bar gyur/ /
[\[257a.4\]]de ni yun ring 'tsho mi 'gyur/ /gang zhig pad+ma dkar 'dra bas/ /mig ni rnam par khyab ltar snang / /rab rib yod kyang mthong gyur pa/ /de yang myur du 'chi bar 'gyur/ /mdo la stobs dang ldan gyur zhing / /spyod pa la yang thag thogs med/ /de nas myur du lus
[\[257a.5\]]zhum pa/ /de yang myur du 'chi bar 'gyur/ /gang zhig khrus ni byas mod la/ /dang po snying ga skams 'gyur zhing / /lus kun rlon par gnas gyur pa/ /de ni zla phyed las mi 'tsho/ /gsos kyang rtas par mi byed kyi/ /'grib pa tshab cher snang gyur la/ /stobs dang
[\[257a.6\]]mdog ni med gyur pa/ /de yang yun ring 'cho ma yin/ /bya ni 'phur bar gyur pa na/ /yun ring blta zhing 'greng 'dod la/ /dran pa nyams kyang dga' dga' ltar/ /yang dang yang du 'tsher bar byed/ /rta de tshe ni thug zos pas/ /ring por thub par 'gyur ma yin/ /
[\[257a.7\]]bu ga'i chogs rnams skam gyur zhing / /blo yang shin tu 'grib par 'gyur/ /lus kyi khrag kyang 'grib 'gyur cing / /spyi bag spyod kyang 'byar mi btub/ /lus las dri ni mi zhim 'byung / /skad gsang mdog kyang nyams gyur pa/ /lus kyis kyang ni tsha grang dang / /'jam
[\[257b\]]
[\[257b.1\]]rtsub tshor bar ma gyur pa'am/ /phyin ci log tu gyur ba/ /rta de'ang 'chi bar 'gyur ba yin/ /zas dang spyod tshul thams cad la/ /thams cad du ni 'gyur ba ston/ /blo dang ldan pas de lta bu/ /sems nyams par ni shes par bya/ /mtshan mar snang ba 'di dag gis/ /
[\[257b.2\]]nyams par 'gyur bar shes par bya/ /sha li ho tra'i gsang ba'i gnas te brgyad pa las nad med pa'i 'chi ltas bstan pa'i le'u'o// //sha li ho tra drang srong mchog /bstan bcos kun la 'jigs med pa/ /thos ldan bu ni legs thos kyis/ /dul dang ldan pas
[\[257b.3\]]dris gyur ba/ /pho nya 'ongs dang lam dang ni/ /khyim du 'jug tshe shes bya dang / /nad la mthong bar gyur pa dang / /las ni rtsom par gyur pa na/ /shis dang mi shes mtshan nyid dag /'di ni legs ldan bstan pa'i rigs/ /bu yis de skad dris pa dang / /sha li ho tras
[\[257b.4\]]slar smras pa/ /'di ni rta yi pho nya yi/ /mchan nyid nga yis bshad par bya/ /nad pa'am zhum pa'am rtags can nam/ /yang na gos ni dri ma can/ /sdang dang gdug pa'i las can dag /pho nyar 'ongs pa mthong gyur na/ /sman pa mchog gis na ba yi/ /rta de 'chi
[\[257b.5\]]bar [(]shas [,]shes [)]par bya/ /nad pa'i don du pho nya ni/ /rta dang rnga mo mi la ni/ /zhon te 'ongs par mthong gyur na/ /rta de 'chi bar shes par bya/ /pho nyar bud med 'ongs pa'am/ /mgo reg skra bcings ral pa can/ /gos ni rdul can gyon pa'am/ /yang na nag gam rnyog can
[\[257b.6\]]gyon/ /mthong na sman pas rta gso'i phyir/ /der ni 'gro bar mi bya'o/ /gang zhig gos dmar rlog pa yis/ /lus ni kun nas dkris gyur cing / /sman pas dris par 'gyur ba na/ /med cing bya ba'i tshig smra dang / /so 'dar ba dang de bzhin du/ /sen mo phan tshun 'dar
[\[257b.7\]]bde la/ /skra dang kha sru rgyu med par/ /shin tu sbug cing nyed byed pa'i/ /pho nya 'ongs par mthong gyur na/ /sman pa der ni 'gro mi bya/ /rtswa dang shing dang rdo ba dag /gcod dam bcod par byed pa'am/ /yang na bcod cing nyed pa'am/ /skra dang thal ba
[\[258a\]]
[\[258a.1\]]'thor byed pa/ /de lta bu yi tshul ston pa/ /yongs su spang bar bya ba yin/ /thal ba phyag dar sol phub dang / /gyo mo bdar bar byed bzhin du/ /pho nya 'ongs par gyur na ni/ /des ni don ni 'grub mi 'gyur/ /skyes bu lag na 'khar thogs pa/ /khros
[\[258a.2\]]pa'am shin tu zhum pa yi/ /yang na mig ni mchi mas khengs/ /gos dang phreng ba dmar po thogs/ /gang gi pho nya 'di 'dra ba/ /rta ni de ru 'tsho mi 'gyur/ /rna bcad yan lag nyams pa dang / /yang na cung zad tshig gyur ba/ /kha nas mi shis tshig smra ba'am/ /yang
[\[258a.3\]]na yid la mi dge sems/ /sman pa nyams tshe 'ongs gyur na/ /de yang nges par brlag par 'gyur/ /shi'o tshig go nyams so zhes/ /gtam ni sgrogs par byed pa'am/ /mi shis pa ni gzhan smra ba/ /pho nya des kyang 'chi 'dod ston/ /pho nya gang gi mdun na ni/ /
[\[258a.4\]]mtshun gtor byed pa'i rdzas thogs pa'am/ /shing rta chag gyur mthong na ni/ /de yang spang bar bya ba yin/ /gang gi mdun na chu yi ni/ /bum pa chag pa mthong gyur pa/ /nad pa de ni 'chi 'dod cing / /'jig rten gzhan du 'gro shes bya/ /sog ma phub ma nya'i
[\[258a.5\]]rus pa/ /skra dang sha dang sen mo so/ /zhib ma gtun dang mchil lham dang / /thal ba dang ni phyag dar dang / /rtswa dang shing dang sol ba dang / /bod pa la yang reg byed dang / /shing dang sngon po'i gos gyon pa'am/ /mi ro'i rgyan gyis brgyad pa'am/ /bcom dang nyams
[\[258a.6\]]dang rlag pa dang / /tshig dang chag dang de bzhin shing / /de la sogs pa gzhan dag kyang / /mthong ngam thos sam reg gyur ba/ /pho nya 'ongs pa'i thog mar ni/ /snang bar gyur na de mi 'tsho/ /pho nya 'ongs bar gyur pa na/ /rta yi tshul ni dris pa'i tshe/ /nan gyis
[\[258a.7\]]mi shas smrar bcug pa/ /de 'dir brtag par bya ma yin/ /pho nya 'ongs bar gyur pa'i tshe/ /ro ni yid du mi 'ong pa'am/ /yang na bshang ba'am gci ba yi/ /dri ma glo bur byung gyur pa'am/ /'dri ba'i tshe na byung gyur na/ /sman pas de ni spang bar bya/ /gso ba'i
[\[258b\]]
[\[258b.1\]]gnas su song ba dang / /nad pa mthong bar gyur ba dang / /las ni rtsom par byed pa dang / /mtshan ma mthong ba bshad par bya/ /dmod mo 'debs pa'am brdeg ba'am/ /bzlog pa'am ni smod pa'am/ /gos dang gtsug tor stod g.yogs dang / /phyugs
[\[258b.2\]]dang bya yi tshogs rnams dang / /shing rta dang ni glang po che/ /de 'dra 'jig par 'gyur ba dang / /gdugs dang rgyal mtshan ba dan dag /bsgreng ba 'gyel bar mthong ba dang / /snod ni gang bar gyur pa dag /mngon gsum du ni chag gyur ba/ /bcom dang yid du mi 'ong
[\[258b.3\]]dang / /mchil ma thal ba 'thor ba dang / /lam ni 'gegs par mthong gyur na/ /nad pa yi ni srog zad 'gyur/ /'jug tshe bum pa gang dang me/ /rgun 'bru'i 'bras bu mar dang ni/ /khyu mchog bram ze rin po che/ /lha ni phyir 'byung mthong gyur na/ /sman pas der ni na ba
[\[258b.4\]]yi/ /rta de 'tshor mi 'gyur shes bya/ /thal bas gang ba'i snod dang ni/ /kun nas chag par gyur ba dang / /nyam chung ba'am chag gyur ba/ /thal ba phub ma sol ba dag /khyim gang du ni 'jug mthong na/ /der ni rta de 'chi mi 'gyur/ /zas dang skom dang sman rnams ni/ /
[\[258b.5\]]de bzhin longs spyod gzhan dag ni/ /ro la byed pa ltar byed na/ /rta de 'tsho bar 'gyur ma yin/ /nad pa'i gan na gnas pa dag /phan tshun spyod pa byed pa na/ /shin tu rmongs pa ltar 'jug na/ /de yi srog kyang rnyid par dka'/ /dud pa sol ba 'thor byed dang / /de bzhin
[\[258b.6\]]khri ni gcog ba dang / /sbed pa'am yang na mi snyan smra/ /yang na snod ni gcog pa'am/ /gso ba las ni zlog byed pa/ /gal te sman pas mthong gyur na/ /der yang nad pa de yi ni/ /srog zad gyur par shes par bya/ /thal bas bskus pa'am tshig pa'am/ /'dam gyis
[\[258b.7\]]bskus par 'gyur pa'am/ /smyon pa'am rdza mkhan mthong gyur na/ /de ni 'chi bar ston pa yin/ /skyes bu gdol ba mthong ba dang / /yang na til mar gyis bskus mthong / /shin tu nyams par mthong gyur na/ /de yang ma rung 'gyur shes bya/ /glo bur nas ni dri nga ba/ /byung
[\[259a\]]
[\[259a.1\]]na de ni 'chi bar 'gyur/ /sman pa yis ni mngon sum du/ /bram ze'i khyim nas chu'am ni/ /mar snod thogs te song gyur na/ /de yang 'tsho bar 'gyur ma yin/ /gang zhig ag tshom de bzhin du/ /mjug ma nyed cing phyi byed na/ /de 'dra'i mtshan ma
[\[259a.2\]]mthong na yang / /srog zad par ni shes par bya/ /sman gyis rnam pa thams cad du/ /nad ni bsal bar ma nus pa/ /gang yin de ni myur ba du/ /'chi bar 'gyur bar shes par bya/ /de ltar mi shis gyur pa yi/ /mtshan nyid rgyas par bstan pa yin/ /de nas gzhan
[\[259a.3\]]yang shis pa dag /bshad kyis da las mnyan par gyis/ /gtsang zhing kun spyod bzang dang ldan/ /sa phyogs yid 'ong nyams dga' bar/ /pho nya 'ongs gyur mthong na ni/ /las grub par ni shes par bya/ /bcu bzhi chos dgu ma yin dang / /de bzhin bcu bzhi ma
[\[259a.4\]]yin zhing / /mtshan phyed dang ni nyi ma gung / /dus su ma yin na ba min/ /shis shing gnod pa med pa yi/ /yul dang dus su ci bzhin 'ongs/ /sman pas der ni 'ongs pa las/ /las grub par ni shes par bya/ /lam du 'gro bar gyur pa na/ /shis pa'i mtshan ma
[\[259a.5\]]bshad par bya/ /zho dang 'bras bu ma gnang dang / /skyes bu dregs dang ldan pa dang / /khyu mchog dang ni bum pa gang / /mthong na 'grub par ston pa yin/ /rgyal po dang ni ded dpon dang / /de bzhin gdugs dkar mthong ba dang / /bram ze lag pa khengs dag ni/ /
[\[259a.6\]]mthong na las rnams 'grub par 'gyur/ /na chung dga' ston byed pa dang / /de bzhin rin chen mthong ba dang / /phyugs gcig btags par gyur ba dang / /de bzhin me ni 'bar ba dang / /dri dang phreng ba shis pa dang / /bud med bzang dang rgod ma dang / /sa ni 'degs
[\[259a.7\]]par byed pa dag /mthong na las ni 'grub par 'gyur/ /bud med rin chen rnams kyi ni/ /rgyan gyis brgyan cing bkra shis smra/ /'bras bus gang ba'i snod dang ni/ /chang dang sbrang rtsis gang ba dang / /dri dang sgra ni yid 'ong dang / /gos dkar ro ni mngar ba yang / /
[\[259b\]]
[\[259b.1\]]mtheng ngam thos na blo ldan pas/ /don grub bar ni shes par bya/ /phreng ba sar ba yid 'ong ba/ /de bzhin zas skom bzang po dang / /shing rta mi dang bcas pa dag /mthong na dge bar bshad pa yin/ /rgyal mtshan sgreng bar gyur ba dang / /ba dan gyis brgyan mthong ba'am/ /
[\[259b.2\]]glang po ra ro mthong gyur na/ /blo ldan grub par shes par bya/ /lha dang de bzhin bram ze dang / /skyes ba bud med chas dang ldan/ /pad+ma 'dab brgyad dang ba dang / /sa ra la dang rma bya dang / /yungs dkar dang ni sA la'i shing / /de bzhin gi lbaM nyid dag ni/ /lam du mthong na
[\[259b.3\]]sman pa yis/ /don grub par ni shes par bya/ /gang na khyu mchog bzang po ni/ /lam ka na ni snang gyur na/ /de ni rnyed pa dang bcas par/ /bya ba thams cad 'grub par 'gyur/ /shing rta sa yis gang ba ni/ /ba bzhi yis ni drangs gyur pa'am/ /yang na 'bru yis
[\[259b.4\]]gang gyur pa/ /mthong na don ni 'grub par 'gyur/ /shin tu bde legs sgra dang ni/ /mi ni lags na pad+ma thogs/ /gang zhig bram ze dge sbyong mchod/ /brgyan cing yid la re ba rdzogs/ /de las gang yang rung ba ni/ /mthong na don ni 'grub par 'gyur/ /khyim
[\[259b.5\]]du 'jug tshe bum pa gang / /mtshan ma sna tshogs kyis brgyan dang / /de bzhin bud med rgyan can dag /mthong na las ni 'grub par 'gyur/ /dri zhim mdog ni bzang po dang / /de bzhin ro ni mngar zhing gtsang / /bya dang ri dgas mi rnams kyi/ /sgra skad snyan pa
[\[259b.6\]]thos na dge /gdugs dang rgyal mtshan bsgreng ba dag /'jug pa'i tshe na mthong gyur na/ /blo ldan don grub shes par bya/ /dud dang rdza rnga rnga bo che/ /sgra ni snyan cing sgra che dang / /glu gar rol mo'i sgra dag dang / /snyan pa'i sgra ni skor phyogs 'gro/ /gnas su
[\[259b.7\]]'jug tshe thos gyur na/ /blo ldan don grub shes par bya/ /mdza' bo chu lha skem byed dang / /nyi ma zla ba rgya mtsho che/ /dga' byed dang ni khyab 'jug dang / /tshangs pa lha chen mi thub dang / /brgya byin dang ni rnam thos sras/ /tha skar gnyis dang tshogs dang rlung / /
[\[260a\]]
[\[260a.1\]]ming ni sgrogs par byed pa dag /don grub par ni ston pa yin/ /dad par byed dang rjes mthun dang / /nor ni mang po bsags pa dang / /las kyi mtha' ni grub pa dang / /de bzhin dge bar smra ba dang / /dbugs 'byin byed cing nyug pa dang / /de bzhin
[\[260a.2\]]sman ni 'thung pa dang / /grub pa'i phyir ni byed pa dang / /de ni nad med 'gyur rtags yin/ /sman rnams rnyed par 'gyur ba dang / /de bzhin dga' ba thob pa dang / /sman ni sna tshogs sbyor ba dang / /byed par mthong na 'grub par 'gyur/ /mtshan nyid thams cad phun
[\[260a.3\]]sum tshogs/ /dge ba thams cad 'dod gyur ba/ /ltas 'di las ni nad med pa'i/ /don grub bar ni 'gyur ba yin/ /de ltar pho nya'i gnas skabs su/ /rtags ni 'di dag bstan pa dang / /nad kyis btab par gyur ba yi/ /gsor rung mi rung ston pa yin/ /lam dang khyim du
[\[260a.4\]]'jug pa na/ /nad pa mthong bar gyur pa dang / /las ni rtsom par gyur ba'i tshe/ /'dis ni 'grub dang mi 'grub ston/ /'chi ltas gsang ba'i 'di dag ni/ /yang dag nyid du shes par bya/ /'di dag thams cad gang gis ni/ /yang dag shes te sman pa'i mchog /legs
[\[260a.5\]]ldan sha li ho tra yis/ /de skad rjes bstan smras pa yin/ /sha yi ho tra'i gnas brgyad pa las gsang ba'i gnas te pho nya'i las bstan pa'i le'u'o/ /rta'i tshe'i rig byed rdzogs so// //sha li ho tra thub chen la/ /legs thos kyis ni yang dris ba/ /legs ldan
[\[260a.6\]]chos rnams thams cad mkhyen/ /bstan bcos kun gyi pha mthar byin/ /gsang ba dang ni bcas pa'i gnas/ /legs ldan gyis ni sngar gsungs gang / /khyed kyi drin gyis legs par ni/ /de nyid mnyan par 'tshal lags so/ /blo ldan de skad 'dri ba dang / /sha li ho tras
[\[260a.7\]]slar smras pa/ /gsang ba legs rab rnyed dka' dang / /phye ma til mar sman mar dang / /bcud kyis len ni bzang po dang / /ro tsa ba yi mchog gyur ba/ /'dod nas gnas shing bslab bya ba/ /bshad kyi bu yis mnyan par gyis/ /pi pi ling dang bca' lga dang / /
[\[260b\]]
[\[260b.1\]]byi dang ga dang lan tshwa rnams/ /pi tsu mar da pa to la/ /a ru ra dang na le sham/ /ba ru ra dang skyu ru ra/ /yungs kar shing kun tsi tra ka /thang shing dang ni pa la sha/ /dug mo nyung shun tsu ka dang / /ar ka'i rtsa ba bong ba dang / /sap+ta par+Na shing tsha dang / /te dzo ba ti dzi ba ti/ /kaN+Da
[\[260b.2\]]ka ri br-i ha Ni/ /a mra'i tshi gu sru sru'i rtsa/ /de bzhin spang spos kad pha la/ /se'u 'bru dang ni ti ka/ /shu dag ru rta star bu dang / /byi tsher ba dang ser bo gnyis/ /dur byid tig ta ro hi ni/ /nas tshig 'khus thal sa dzi ka /ha re Nu ka kyi lce ba/ /shu ti dang ni ma nu dang / /
[\[260b.3\]]sle tres dang ni bi sha la/ /pi pi ling rtsa dbyi mong dang / /de bzhin ha ri pi pi ling / /rgya shug dang ni dra ban ti/ /a shwa gan+d+ha dan bya dang / /a dza mo dang zi ra lnga/ /so ma kun rtsi la la phud/ /she'u shing dang dug mo nyung / /de bzhin kar ka ta shri ka /ta ma la ga ga bra'i rtsa/ /
[\[260b.4\]]ke ra ta dang bu nim pa/ /par ba ta dang gla sgang dang / /bri yang ku dang ba lu ka /br-i sh+tsa ka li so na ka /gze ma dang ni g.yer ma rnams/ /de dag cha ni mnyam byas pa/ /phyi ma zhib mor btags par bya/ /phyi ma dag ni srang gcig dang / /chang sbyar ba ni blud par bya/ /yang na nya khu
[\[260b.5\]]chu'am ni/ /chu tshan dang ni sbyar ba blud/ /de yis rta ni gang zhig gi /me drod nyams dang ma snyoms dang / /khong pa'i srin bu rnams dang ni/ /zad byed tshangs par 'khru ba sel/ /ba gcin dang ni sbyar nas kyang / /de la blud par gyur na ni/ /'di la rta yi sgom dang dag /
[\[260b.6\]]mchog tu sel bar byed pa yin/ /sha li ho tra'i gzhung bsgrub pa/ /rta yi stongs skyed byed pa yin/ /gsang ba'i gnas te brgyad pa las phyi ma bdun cu rtsa lnga ba'o// //tsha ba gsum dang 'bras bu gsum/ /shing kun pi pi ling rtsa ba/ /tin ti li ka se'u
[\[260b.7\]]'bru dang / /star bu rgyam tsha kru trug tres/ /pha tha gla sgang g.yer ma dang / /shing tsha sug smel g.yer ma dang / /kar ka ta sring ha pu sha/ /byi dang ga dang kha ru tsha/ /shu dag thang shing dur byid dang / /dug mo nyung dang bong ra dang / /ba tha ma nu ga bra'i rtsa/ /ya bak+Sha
[\[261a\]]
[\[261a.1\]]ra bu tse shel/ /'di dag cha ni mnyam byas nas/ /phye ma zhib mo nyid du btags/ /phye ma khyor gang chang dang ni/ /sbyar ba rta la blud gyur na/ /rlung dang bad kan nad rnams dang / /de bzhin me drod nyams pa dang / /nad kun sel cing stobs skyed
[\[261a.2\]]la/ /srin bu'i nad ni sbyong bar byed/ /til mar yang na mar sbyar ba'i/ /phye ma snum can me drod skyed/ /mkhris dang bad kan las gyur ba/ /lba ra sbrang rtsi dang sbyar sbyin/ /rlung las gyur ba'i nad rnams dang / /gnye'u rengs dang lkog nad dang / kha yi nad ni thams
[\[261a.3\]]cad la/ /sbrang chang dang sbyar sbyin na phan/ /sbeg dang zad byen can la ni/ /sha khu dang ni sbyar te sbyin/ /gal te 'di dag ma rnyed na/ /dar ba'am mchu tshan dang sbyar sbyin/ /sman pa yi ni rta'i gnas dang / /nye bar rtag tu 'di gzhag bya/ /tsha ba gsum la sogs pa'i phye/ /
[\[261a.4\]]sha li ho tras bshad pa yin/ /sha li ho tra'i gsang ba'i gnas te brgyad pa las tsha ba gsum la sogs pa'i phye ma bstan pa'o// //tsha gsum pi pi ling mU ya/ /shu dag ci tra 'bras bu gsum/ /thal sman gnyis dang lan tshwa lnga/ /de bzhin zi ra lnga dang
[\[261a.5\]]bcas/ /kyi lce ba dang ser po gnyis/ /kyi lce ba dang gla sgang dang / /dbyi mo ha ti pi pi ling / /la la phud dang bong dang kar/ /mur ba dang ni dug mo nyung / /de bzhin dug mo nyung shun ba/ /thang shing dang ni sa khris dang / /nim pa dang ni ro tsa ka /so mar ca so ba na dzi/ /
[\[261a.6\]]ru rta dang ni par ba ta/ /g.yer ma shing kun sgog skya dang / /de bzhin rta sga nyid dang ni/ /zur ba kan ta ka ri dang / /de bzhin byi dza su ra'i khu/ /'di dag cha mnyam bsdus nas ni/ /phye ma zhib mo nyid du btags/ /sbrang rtsi dang sbyar gom bu'am/ /chang dang sbyar te
[\[261a.7\]]blud par bya/ /yang na mar ram til mar ram/ /ba gcin kA ny+dzi dang sbyar blud/ /bad kan gyi ni nad kun la/ /sbrang rtsi dang sbyar sbyin na phan/ /mkhris pa'i nad ni thams cad la/ /mar ram kha ra dang sbyar sbyin/ /rlung gi nad ni thams cad la/ /mngar ma til
[\[261b\]]
[\[261b.1\]]mar dang sbyar sbyin/ /gcin sri ba dang za gu la / /ba gcin kA ny+dzi dang sbyar blud/ /chag grugs dang ni lus zhum dang / /khyad par du ni sbeg nad dang / /zad byed kyis ni btab pa yi/ /rta la sman gyi mchog yin no/ /nad rnams kun las rnam grol zhing / /skyon
[\[261b.2\]]kun dang ni bral bar 'gyur/ /shugs ni rlung dang mnyam pa dang / /stobs ni glang bo dang 'drar 'gyur/ /sha li ho tra'i gsang ba'i gnas te brgyad pa las tsha ba gsum la sogs pa'i phyi ma gnyis pa'o// //ha pu sha dang lce myang tsha/ /ru rta shing kun ze ra dang / /shu dag e
[\[261b.3\]]raN+Da'i sa bon/ /ra sna bca' sga yungs kar dang / /thang shing a dza mo da dang / /nas tshig 'khus thal lan tshwa rnams/ /phye mar byas pa mar dang ni/ /til mar dang bskol dam pa 'di/ /rta ni rlung gis nyen pa la/ /'jam rtsi btang na stobs skyed yin/ /phye ma 'di dang
[\[261b.4\]]sbyar ba yi/ /snum gyi 'jam rtsi gzhan yang bsngags/ /nad med rtas byed ro tsa byed/ /nad kyi gdungs la ngal ba sel/ /sman pa mkhas pas 'jam rtsi yi/ /las rnams kun la 'di sbyar bya/ /sha li ho tra'i gsang ba'i gnas te brgyad pa las ha pu shal sogs pa'i phyi
[\[261b.5\]]ma'o// //byi dang ga dang ser mo gnyis/ /lce myang tsha dang tsal ru tsha/ /pa tha pa to la'i 'o ma/ /pi pi ling dang bca' lga rnams/ /phye mar btags pa 'di sbyin na/ /snying nad khong pa'i srin bu sel/ /me drod skyed cing smin byed yin/ /nad
[\[261b.6\]]kun rnam par zhi byed cing / /bad kan dang ni mdze nad sel/ /rta ni me drod nyams pa la/ /lus kyi me drod stobs 'phel byed/ /sha li ho tra'i gsang ba'i gnas te brgyad pa las byi dang ga la sogs pa'i phyi ma'o// //'bras bu gsum dang ser po gnyis/ /de bzhin
[\[261b.7\]]tsha ba gsum po dang / /gla sgang te dzo ba ti dang / /mur pa ha ri pi pi ling / /yungs kar pi pi ling rtsa ba/ /ba la ka dang bu tse shel/ /byi tsher sro lo kru trug tres/ /dug mo nyung gi sa bon dang / /pi tsu mar da pa to la/ /dra ban ti dang dur byid dang / /br-i sh+tsi ka li zir
[\[262a\]]
[\[262a.1\]]dang / /ga bra'i rtsa ba thang shing dang / /g.yer ma dang ni byi dang ga /shing kun ru rta shi kru dang / /a pa ma rga bi sha la/ /shu dag dang bcas phye ma sbyar/ /sman gyi sbyor ba 'di nyid ni/ /rta la bdud rtsi dang 'dra yin/ /rlung dang bad kan nad rnams dang / /
[\[262a.2\]]de bzhin rlung khrag 'dres pa dang / /de bzhin nad khrag can dang ni/ /g.yan pa bkra ba sel ba yin/ /khyad par du yang snying nad dang / /lud pa me drod nyams la bsngags/ /sha li ho tra'i gsang ba'i gnas te brgyad pa las 'bras bu gsum la sogs pa'i phye ma'o// //
[\[262a.3\]]g.yer ma shing kun a ru dang / /ma nu dang ni lan tshwa brgyad/ /nas bskol khu ba dang sbyar sbyin/ /nad gzhi gsum skyes gzer rnams 'joms/ /gnas brgyad pa las gzer 'joms pa zhes bya ba'i phyi ma'o// //bi cu mar da pa to la/ /ka N+Da ka ri br-i ha ti/ /sle
[\[262a.4\]]tres dang ni 'bras bu gsum/ /g.yer ma chu dang lhan cig bskol/ /de bcags pa yi khu bar ni/ /mu dag legs par btso bar bya/ /de ni legs par tshos pa dang / /thab nas slar yang phog nas ni/ /der ni tsha ba gsum po dang / /lan tshwa dag kyang tshad tsam
[\[262a.5\]]gzhug /mar dang til mar zhag sbrang rtsi/ /de dag thams cad gcig tu bsre/ /tsha yi phye ma dag dang ni/ /mung ga'i khu ba sbyar bar bya/ /de nas tsha ba'i kha zas te/ /nya la cho ga bzhin du sbyin/ /des ni bad rlung sel byed cing / /lud pa dbugs mi bde ba 'joms/ /
[\[262a.6\]]snying nad zhi bar byed pa dang / /skrangs pa dag kyang sel bar byed/ /'go ba'i nad dang rna nad rnams/ /nges par sel bar byed pa yin/ /lkog nad rnam par sbyong byed cing / /mchog tu me drod nyams la phan/ /gnas brgyad pa las tsha ba'i phye ma dang bsres ba zhes bya ba ste
[\[262a.7\]]phye ma'i le'u'o// //til mar de bzhin mar cha mnyam/ /zhag dang rkang ni ci rnyed dang / /de bzhin skyur yang ci rnyed dang / /'dir ni zho ni bzhi 'gyur gzhug /der ni sman ni 'di dag rnams/ /lde gu btags pa gzhug par bya/ /shu da gar sna shing mngar dang / /'tsho byed dang ni dzi ban
[\[262b\]]
[\[262b.1\]]ti/ /a shu ma ti 'di dag ni/ /ba la ba sgi ba sbru ba/ /'di dag dang bskol snum chen po/ /stobs dang nad med skyed par byed/ /rlung las skyes pa'i nad brgyad cu/ /'di yis sel bar the tshom med/ /sha li ho tra'i gsang ba'i gnas te brgyad pa las snum chen po'o// //kaN+Da ka ri
[\[262b.2\]]rtsa'i rtsa dang / /'bras bu bsres pa srang brgya ni/ /chu bre bzhi yi nang du bskol/ /bzhi cha lus par gyur pa dang / /de las bre gang lus pa ru/ /mar ni bre gang dang bsres bskol/ /go rims bzhin du bshad pa yi/ /sman gyi lde gu 'di yang gzhug /pi pi ling rtsa byi dang ga /ha ti pi ling
[\[262b.3\]]tsi tra ka /nas tshig 'khus thal kha ru tsha/ /ra sna shu dag tsha ba gsum/ /'di bcu mar gyi dud pa lnga/ /sel zhing legs par gso bar bya/ /nad kun sel bar byed pa yin/ /snum de bde ba skyed byed yin/ /gsang ba'i gnas te brgyad pa las kaN+Da ka ri'i sman mar ro// //
[\[262b.4\]]yung dang skyer ba shu dag bcas/ /nim pa byi tsher par ba ta/ /sle tres dang ni kyi lce ba/ /bu tse shel ni cha mnyam byas/ /de la 'bras bu gsum dang ni/ /tig ta tsan+dan pi pi ling / /dug mo nyung dang ga dur dang / /ri sho ba gnyis dzi ba ka /lde gur btags pa dang bsres
[\[262b.5\]]ba'i/ /mar bskol gyur pa de yis ni/ /rta yi mkhris pa sel byed cing / /gzhang 'brum khong tsha zhi bar byed/ /rdo dang g.yan pa rnams dang ni/ /me dpal dang ni rims la yang / /'di ni rtag tu bsngags pa yin/ /dbyar tshe rta la rtag tu phan/ /sha li ho tra'i gsang ba'i gnas
[\[262b.6\]]de brgyad pa las tsha ba'i sman mar ro// //a shwa gan+d+ha'i rtsa ba dang / /'bras bu yal ga srang brgya ni/ /chu bre bzhi yi nang du bskol/ /de nas sman khu de dang ni/ /mar ni bre gang bskol bar bya/ /til mar mar dang mnyam pa dang / /'o ma bzhi 'gyur de ru gzhug /tsan+dan
[\[262b.7\]]dang ni bca' lga dang / /a ga ru dang shug pa dang / /rgun 'bru pad rtsa 'bras bu gsum/ /sna ma'i lo ma sha ri ba/ /ka N+Daka ri br-i ha ti/ /nA ga phu sh+pa pa spru ba/ /sa la kr-i sh+Na par+Ni gnyis/ /shing tsha gan+d+ha b+ha dra dang / /pad+ma ge sar lde gu ni/ /btags pa der ni gzhug par bya/ /'di
[\[263a\]]
[\[263a.1\]]yis rta ni sbeg pa dang / /rlung gis nyam thag gyur pa dang / /zad byed kyis ni btab pa dag /sha skyed byed pa'i mchog yin no/ /sha li ho tra'i gsang ba'i gnas te brgyad pa las a shwa gan+d+ha'i sman mar ro// //bong dmur ba bu tse shel/ /
[\[263a.2\]]gla sgang shing tsha pa to dang / /sa p+ta r+Ni pa to la/ /bi tsu mar da byi tsher ma/ /phar ba ta dang 'bras bu gsum/ /ser po gnyis dang dra ban ti/ /tsan+dan dmar po ma du ka /rtsa mkhris dang ni pi pi ling / /nye'u shing shug pa bu shel tse/ /dong ga dang ni sle tres rnams/ /dug
[\[263a.3\]]mo nyung gi sa bon bcas/ /srang re cha mnyam sbyar lde gu/ /nim pa pa to la dang bcas/ /kan+Da ka ri ba sha ka /srang ni lnga yi tshad du byas/ /skyu ru ra ni bre gang bcas/ /cho ga bzhin du bskol nas ni/ /sman khu mar khu dang bsres la/ /me ni chung dus btso bar bya/ /
[\[263a.4\]]tig ta chen po zhes bya ste/ /'di ni gu gul dang bcas pa'am/ /yang na 'ba' zhig sbyin byas na/ /yon tan bdun rtsi dag dang mtshungs/ /lus kyi me drod skyed par byed/ /gzi mdangs stobs ni 'phel byed yin/ /mdze dang khrag mkhris nad rnams sel/ /lus
[\[263a.5\]]rgyas par yang byed pa yin/ /sha skyed mdog ni bzad byed cing / /nad kun sel ba'i dam pa yin/ /sha li ho tra'i gsang ba'i gnas te brgyad pa las tig ta chen po'i sman mar ro// //rtsa ba lnga pa gnyis nim ba/ /sle tres a ta ru sha ka /dong ga dang
[\[263a.6\]]ni ba to la/ /'bras bu gsum ni cha mnyam bya/ /cham chom brdungs la chu nad bskol/ /sman khu bzhi cha lus pa ru/ /de dang mnyam pa'i zhun mar dang / /sman ni 'di rnams dang bcas bskol/ /kyi lce ba dang par pa ta/ /sha ri ba gnyis tsan+dan dang / /tig ta dang
[\[263a.7\]]ni pu tse shel /ba tha dang ni bcas pa dang / /bal bu dang ni pu shel tse/ /u t+pal sngon po shug pa dang / /bi pi ling rtsa byi dang ga /te dzo ba ti ci tra ka /bong nga ha ti pi pi ling / /dug mo nyung shu nas khon dang / /ser po gnyis dang pi pi ning / /na yi sham dang
[\[263b\]]
[\[263b.1\]]bca' lga dang / /thang shing zhes bya thams cad ni/ /cha mnyam der ni gzhug par bya/ /me chung gis bskol tshos pa dang / /shin tu sbyangs pa'i snod du gzhug /tig ta chen po'i sman mar 'di/ /rta yi sman gyi mchog tu bshad/ /lud pa dbugs mi bde dang mdze/ /la ba
[\[263b.2\]]'bras kyi phreng ba dang / /bad kan gyi ni nad rnams dang / /de bzhin rna rnag gyur pa dang / /bad kan nad ni gzhan dag la'ang / /'di ni shin tu bsngags pa yin/ /'di ni nad kun sel byed cing / /gzi mdangs stobs ni skyed pa dang / /brtan zhing lus ni sra bar byed/ /dbang
[\[263b.3\]]po gsal bar byed pa dang / /yid kyang dga' bar byed pa yin/ /khrag dang mkhris pa sel byed cing / /gcong chen rims dang lud pa 'joms/ /pags pa la snad nad rnams dang / /gang yang khrag la gnas pa dang / /rus pa rkang la zhen pa rnams/ /mar 'di yis ni
[\[263b.4\]]sel bar byed/ /nad kyi rgya mtsho rgal 'dod la/ /gzings dang 'dra ba mar 'di yin/ /tig ta chen po'i sman mar gnyis pa'o// //shri sha dang ni yan lag lnga/ /cha mnyam srang ni brgya ru bya/ /chu bre bcu drug nang du bskol/ /bzhi cha lus par gyur pa dang / /de rnams sman khu de dang
[\[263b.5\]]ni/ /mar ni bre do bskol bar bya/ /sman ni 'di dag nyid kyi ni/ /lde gu der ni gzhug par bya/ /pi pi ling rtsa tsha ba gsum/ /br-ish+tsi ka li 'bras bu gsum/ /shu ti dang ni thang shing dang / /spang spos dang ni ba lu dang / /bya kra na ka shri ka ta/ /tsi tra ka dang na ku li/ /btsod dang dzi ba
[\[263b.6\]]ni ya dang / /ha ti pi pi ling tsan+dan/ /gan+d+ha b+ha dra ru rta rnams/ /lde gur byas bcug me chung bskol/ /rta gang rlung nad can dang ni/ /de bzhin mkhris pa'i nad yod dang / /bad kan snying gar 'khyil gyur pa/ /de rnams kyi ni sman mchog yin/ /shri sha la sogs sman mar 'di/ /
[\[263b.7\]]nad kun sel ba'i mchog yin no/ /sha li ho tra'i gsang ba'i gnas te brgyad pa las shri sha la sogs pa'i sman mar ro// //shri sha yi ni lo ma ni/ /chu bskol de yi khu ba dang / /mar ni tshad bzhin bskol ba ru/ /tsha ba gsum dang 'bras bu gsum/ /de bzhin ha ti pi pi ling / /
[\[264a\]]
[\[264a.1\]]lde gur sbyar ba dang bsres bskol/ /mdze yi nad ni thams cad dang / /dug sel me drod skyed mchog yin/ /rlung dang mkhris pa las gyur dang / /khong tsha khrag gi nad rnams sel/ /dbyar gyi tshe na byin gyur na/ /'di ni bdud rtsi dang 'dra yin/ /shri sha la
[\[264a.2\]]sogs pa'i sman mar gnyis pa'o// //mur ba dang ni 'bras bu gsum/ /tsi tra ka dang shu dag dang / /bca' lga dang ni ser po gnyis/ /ba tha shing tsha bar ba ta/ /na le sham dang gla sgang dang / /de bzhin nA ga ge sar dang / /tsan+dan dang ni sha ri ba/ /rgya spos dang ni ma lu ka /
[\[264a.3\]]bo dang ha ti pi pi ling / /dan da dang ni dra ban ti/ /ro hi ni dang tsi tra ka /dbyi mo dUr ba kyi lce ba/ /cha mnyam sbyar te chu dang ni/ /mar dang me ni chung dus btso/ /tshos te mar ni lus pa dang / /de ni de las dbab par bya/ /'di blud rta ni mgyogs pa dang / /lus stobs rgya cher 'phel bar
[\[264a.4\]]'gyur/ /pags par gtogs pa'i nad kyi tshogs/ /rdo la sogs dang bral bar 'gyur/ /rlung dang mdze yi nad rnams dang / /mkhris pa'i nad dang lus rengs dang / /de bzhin dbugs mi bde kun dang / /nad ni sna tshogs gzhan yang sel/ /'di ni nad 'joms mchog yin zhing / /
[\[264a.5\]]bkra shis par yang byed pa yin/ /sha li ho tra'i gsang ba'i gnas te brgyad pa las mur pa la sogs pa'i sman mar ro// //nim pa pa to la 'bras gsum/ /ser po gnyis dang pu tsi shel/ /byi tsher ba dang par ba ta/ /dra ban ti dang sle tres rnams/ /'di dag cha ni mnyam
[\[264a.6\]]byas la/ /brdungs ba chu nang bskol bar bya/ /bzhi cha lus bar gyur pa ru/ /sman 'di dag gi lde gu gzhug /tsan+dan pi pi ling lga sgang / /ri sho ba gnyis dzi ba ka /kan da ka ri tig ta dang / /dug mo nyung gi sa bon rnams/ /cha ni mnyam par sbyar byas nas/ /de bzhin
[\[264a.7\]]du ni mar khu dang / /'o ma snum dang mnyam bcug la/ /me ni chung dus btso bar bya/ /'di ni tig ta chen zhes bya/ /mdze dang rims dang me dpal dang / /'brum bu dang ni 'bras nad dang / /de bzhin pags nad gzhan dag kyang / /khrag mkhris nad rnams sel bar byed/ /sman
[\[264b\]]
[\[264b.1\]]pa mkhas pas 'di nyid ni/ /rta la nye bar blud par bya/ /dpyid dang dgun gyi tshe na ni/ /sna sman 'jam rtsir btang na phan/ /dbyar gyi tshe na khyad par du/ /sman 'di rab tu bsngags pa yin/ /sha li ho tra'i gsang ba'i gnas te brgyad pa las tig ta can gyi sman mar ro// //dur byid
[\[264b.2\]]chen po brdungs nas ni/ /chu bre bzhi yi nang du bskol/ /bzhi cha lus par gyur pa dang / /de ru mar khu bre gang blugs/ /ra ma nye k+Shi ra ka kol/ /ri sho ba gnyis dzi ba ka/ /ba la a ti ba la dang / /de bzhin k+Shi ra ba dang ni/ /me da ma hA me da dang / /shing mngar dang
[\[264b.3\]]ni sha ri ba/ /cha ni mnyam por byas nas kyang / /de ni lde gur btags par bya/ /mar der bcug nas dkrugs nas ni/ /me ni chung dus dal gyis btso/ /de ni tshos par shes pa na/ /de las phog ste btsags par bya/ /snum 'di rtag tu btung ba dang / /'jam rtsi yi
[\[264b.4\]]ni las la sbyar/ /rgyun du byin na mo gsham yang / /bu skyed par ni nus pa yin/ /sha li ho tra'i gsang ba'i gnas te brgyad pa las sha ma dur byid sman mar ro// //nim pa dang ni pa to la/ /skyer pa tsan+dan pu tse shel/ /kyi lce ba dang la la phud/ /par pa
[\[264b.5\]]ta ni srang re dang / /skyu ru ra ni bre gang bcas/ /chu bal can gyi chu las ni/ /chu bre bzhi yi nang du bskol/ /bzhi cha lus dang mar bre gang / /gla sgang rtsa mkhris shing mngar dang / /btsan dug dug mo nyung la phud/ /pi pi ling dang bcas bskol ba'i/ /mar gyis sna
[\[264b.6\]]mig rna nad 'joms/ /rgyu rlugs rims dang nad dang ni/ /me dpal la sogs sel bar byed/ /sha li ho tra'i gsang ba'i gnas te brgyad pa las nim pa la sogs pa'i sman mar ro// //nim pa pa to la'i lo ma dang / /sle tres dang ni kaN+Da ka ri nyid/ /cha mnyam
[\[264b.7\]]srang bzhin nyer shur byas pa dag /chu ni sman gyi bcu drug nang du bskol/ /sman gyi khu ba bzhi cha lus pa dang / /sman khu de dang mnyam pa'i mar dang bskol/ /der ni tsha ba gsum ni srang gsum dag /zhib tu btags pa'i phye ma gzhugs par bya/ /de ni legs par
[\[265a\]]
[\[265a.1\]]tshos par shes pa dang / /gu gul dang sbyar rta la blud pa bya/ /yang na de dang mar bsres 'ga' zhig sbyin/ /des ni mdze yi nad kun sel bar 'gyur/ /khrag mkhris rdo dang de bzhin g.yan pa dang / /'brum bu 'brum phran de bzhin shu ba ni/ /sel
[\[265a.2\]]zhing rta yi mdog dang stobs ni skyed/ /nad kyi tshogs 'joms bdud rtsi dang 'dra yin/ /sha li ho tra'i gsang ba'i gnas te brgyad pa las bdud rtsi lta bu'i sman mar ro// //ka ran dza dang ba sha ka /s+phor khyim gyi dud pa dang / /ka pid tha dang dong ga dang / /yug snam
[\[265a.3\]]dang ni pad+ma dang / /ka ra bI ra bong ba dang / /ro hi ta dang sle tres dang / /br-i ha ti yi 'bras bu ni/ /ra thug gi ni gcin dang btags/ /'di dag srang gnyis sbyar ba la/ /mar srang sum cu rtsa gnyis bskol/ /mar dang mnyam pa'i 'o ma gzhug /bskol ba'i sman mar
[\[265a.4\]]stobs chen yin/ /mdze yi nad ni thams cad la/ /rtag tu bskul dang blud na phan/ /sha tshil rus pa skyed byed cing / /pags par zhugs pa'i khrag sbyong byed/ /mdze nad 'dzag par byed pa yang / /thams cad zhi bar byed pa yin/ /legs ldan sha li ho tra yis/ /
[\[265a.5\]]de skad rjes bstan smras pa yin/ /sha li ho tra'i gsang ba'i gnas te brgyad pa las ka ra na dza la sogs pa'i sman mar ro/ /sman mar gyi le'u'o// //de nas gzhan yang til mar gyi/ /le'u nges par bshad bya ste/ /pra sa ra ni srang brgya ni/ /chu pre bcu drug nang du bskol/ /
[\[265a.6\]]bzhi cha lus par gyur pa na/ /khu ba de ni thab las dbog /sman khu de dang mnyam pa yi/ /til mar nye bar gzhug par bya/ /kany+dzi rang sgyur nyis 'gyur gzhug /de la sman ni 'di dag gi /lde gu nye bar gzhug par bya/ /ra sna ba la gze ma dang / /lca myang tsha dang shi kru
[\[265a.7\]]dang / /pras ra na'i rtsa ba dang / /pi pi ling gi rtsa bar bcas/ /tsi tra ka dang bca' lga dang / /shu ti dang ni thang shing dang / /bse shing 'bras bu bong ba dang / /pi pi ling yang srang re ni/ /cha ni mnyam por sbyar nas kyang / /phye ma zhib mo 'thag tu gzhug /me ni chung ngu
[\[265b\]]
[\[265b.1\]]dang btsos te/ /snum de snod ni bzang por gzhug /'di ni sna sman bsku ba dang / /'jam rtsi btung ba dag la bsngags/ /rta ni rlung nad kyis bcom dang / /mi'am yang na glang po rung / /lus 'theng yun ring nad kyis btab/ /nges par bde ba 'thob par 'gyur/ /rta gang
[\[265b.2\]]bu ni mi chags pa/ /'di yis nges par mngal skyed 'gyur/ /pho min skyes pa nyid 'gyur zhing / /mo gsham yang ni bu skyed byed/ /'di yis long ba khyab 'jug rigs/ /rabs chad bu ni yid 'ong skyes/ /pra sa ra yi til mar 'di/ /nad kun 'jig par byed pa yin/ /
[\[265b.3\]]sha li ho tra'i gsang ba'i gnas te brgyad pa las pra sa ra'i til mar ro// //pra sa ra yi rtsa ba dang / /yal ga lo ma bcas srang brgya/ /rtsa ba bcu ni de yi phyed/ /chu gre bcu drug nang du bskol/ /bzhi cha lus par gyur ba dang / /thab las slar ni dbog par bya/ /sman khu de
[\[265b.4\]]yis nyis 'gyur gyi/ /kany+dzi dang skyur gzhug par bya/ /zho yang sman khu'i nyis 'gyur ni/ /de la nye bar gzhug par bya/ /sman ni 'di rnams srang re la/ /lde gur byas la de ru gzhug /bse shing 'bras bu bca' lga dang / /tsi tra ga dang lce myang tsha/ /pra sa ra yi rtsa ba
[\[265b.5\]]dang / /de bzhin pi pi ling rtsa ba/ /thang shing dang ni shu ti dang / /me da tsa kra hA gan dang / /e raN+Da'i rtsa dzi ban ti/ /ru rta shu dgas ha tsa ra/ /po son cha ni bzang po dang / /de bzhin mang du sra ba dang / /sa bon dza na ser po gnyis/ /a shwa gan+d+ha ha pu sha/ ba ma seng
[\[265b.6\]]phrom mi rkang dang / /shre ya se ni cha mnyam gzhug /'di ni bsku dang sna sman dang / /btung dang 'jam rtsi dag la gtang / /rlung gi nad ni thams cad dang / /de bzhin gzhan kun sel bar byed/ /smyo dang 'byung bo brjed byed dang / /de bzhin gdon nad sna tshogs dang / /
[\[265b.7\]]zha bo me dbal gyis thabs la/ /til mar bsten na bde thob 'gyur/ /skam dang rus pa'i nad rnams la/ /til mar 'di ni gtang bar bya/ /rgod ma bu ni mi chags pa/ /'di blud na ni bu chags 'gyur/ /rgod ma dang ni rta pho yi/ /rlung nad brgyad cu sel bar byed/ /
[\[266a\]]
[\[266a.1\]]gnyer ma 'dus shing na tshod rgas/ /slar yang lang tsho thob bar 'gyur/ /pra sa ra yi til mar 'di/ /rta la phan byed mchog tu bshad/ /tshe dang stobs ni skyed byed cing / /dran pa sems gsal dpal skyed byed/ /rgyus pa chad dang rtsa chad la/ /til
[\[266a.2\]]mar 'di yis sna sman gtang / /sha li ho tra'i gsang ba'i gnas te brgyad pa las pra sa ra'i til mar gnyis pa'o// //sle tres chu yi nad bskol la/ /khu ba bzhi cha'i til mar gzhug /'o ma de dang mnyam bcug la/ /sman 'di dag gi lde gu gzhug /pi pi ling
[\[266a.3\]]rtsa tsha ba gsum/ /tsi tra ha ti pi pi ling / /shu dag ru rta byi dang ga /skyer pa dang ni lce myang tsha/ /pra sa ra ni ba la dang / /ra sna gze ma ha pus pa/ /bcug la me ni chung dus btso/ /de bzhin bca' lga gzhug par bya/ /'di yis sna rengs rlig spos dang / /lus
[\[266a.4\]]rengs rked pa na ba dang / /de bzhin rgyab ni rengs pa dang / /rlung nad pa la sha dang ni/ /rlung las gyur ba'i mig nad la/ /khyad par du ni rtag tu btang / /sle tres la sogs til mar ni/ /tshangs pas sngon tshe bshad pa yin/ /sha li ho tra'i gsang ba'i gnas te brgyad
[\[266a.5\]]pa las sle tres la sogs pa'i til mar ro// //shu ti ra sna dong gra dang / /btsod dang ru rta lce myang tsha/ /thang shing dang ni ba la gnyis/ /ser po gnyis dang tsan+dan dmar/ /sle tres kyi ni khu ba dang / /til mar 'o ma bcas bskol ba/ /'theng pa'i nad ni thams cad la/ /
[\[266a.6\]]bsku dang sna sman 'jam rtsi gtang / /gsang ba'i gnas te brgyad pa las shu ti'i til mar so// //pi pi ling dang po son cha/ /bil ba shing mngar shu ti dang / /ru rta de bzhin ma nu dang / /tsi tra ka dang thang shing ni/ /btags te til mar 'o ma ni/ /nyis 'gyur bcug ste bskol bar
[\[266a.7\]]bya/ /gzhang 'brum rlung ni 'khyil ba la/ /'jam rtsir gtang ba'i mchog yin no/ /gzhang 'brum pa dang gzer nad dang / /gcin sri ba dang za gu dang / /rked pa brla yi nad rnams dang / /sbeg pa dang ni sbos nad dang / /khrag 'dzag pa dang gzhang kha skrangs/ /rlung 'khyil ba ni sel bar
[\[266b\]]
[\[266b.1\]]byed/ /de la sogs pa'i nad rnams ni/ /'jam rtsi btang na sel 'gyur so/ /gsang ba'i gnas te brgyad pa las pi pi ling la sogs pa'i til mar so// //'tsho byed shing mngar ma dang / /pi pi ling dang po son cha/ /shu dag ra sna ba la dang / /bil ba nye'u shing shu ti
[\[266b.2\]]ni/ /btags pa'i lde gu til mar dang / /'o ma nyis 'gyur bcug ste bskol/ /til mar 'di ni 'jam rtsi ru/ /btang na rlung nad sel bar byed/ /gsang ba'i gnas las 'tsho byed la sogs pa'i til me ro// //ma sha'i rtsa ba srang brgya ni/ /dus su skyes pa btu bar bya/ /
[\[266b.3\]]chu bre bcu drug nang du bskol/ /bzhi cha lus par gyur ba dang / /sman gyi khu ba de dang ni/ /til mar bre bzhi bsres pa rung / /sman 'di dag ni srang gnyis pa/ /mnyam byas lde gu bcug ste bskol/ /btsod dang a shwa gan+d+ha dang / /rgyam tsha dang ni shing mngar dang / /nim
[\[266b.4\]]ba'i rtsa ba shu ti dang / /ra sna yang ni bcug ste bskol/ /me chung la bskol til mar 'dis/ /rlung gi nad kun sel byed cing / /lus rengs pa yi nad rnams ni/ /rab tu 'joms par byed pa yin/ /rlung las gyur ba'i nad brgyad cu/ /thams cad 'di yis sel bar
[\[266b.5\]]byed/ /gsang ba'i gnas te brgyad pa las ma sha'i til mar ro// //ra sna la sogs bshad bya yis/ /legs thos ma yengs mnyan par gyis/ /ra sna'i rtsa ba lo ma dang / /'bras bu yal ga srang brgya ni/ /brdungs te chu bre bcu drug dang / /bskol la bzhi cha
[\[266b.6\]]lus phan/ /de yi khu ba bre bzhir ni/ /til mar bre ngo gzhug par bya/ /ra sna de nyid lde gu byas/ /srang bcu der ni bcug par bya/ /der ni 'o ma bzhi 'gyur dang / /blo ldan sman pas sbyar bar bya/ /kha ra srang ni bco lnga dag /srang bcu nye bar gzhug par bya/ /kha ra rnyed bar ma
[\[266b.7\]]gyur na/ /bu ram nyis 'gyur gzhug par bya/ /me ni chung dus bskol nas ni/ /u du m+l+bA ra'i snod nang gzhag /til mar 'dis ni rlung gyur de/ /brgyad cu sel bar byed pa yin/ /ra sna'i sbyor ba ci bzhin du/ /ha sa tsa ra'ang de dang 'dra/ /sna sman bsku ba btung ba dang / /
[\[267a\]]
[\[267a.1\]]'jam rtsi'i las la'ang sngags pa yin/ /sha li ho tra'i gsang ba'i gnas te brgyad pa las ra sna la sogs pa'i til mar ro// //'bras bu gsum dang na le sham/ /bca' lga ldong ros ba bla dang / /nag tshur dur byid gla sgang dang / /de bzhin ar
[\[267a.2\]]ka'i lo ma dang / /thang shing dang ni ser po gnyis/ /spang spos dang ni tsan+dan dmar/ /'di dag srang re'i tshad byas pa/ /ba gcin dang ni lhan cig bskol/ /yungs mar srang ni sum cu dang / /dug ni srang gcig gzhug par bya/ /lcags kyi snod du me chung gis/ /rim
[\[267a.3\]]gyis de ni bskol bar bya/ /til mar 'di yis rta yi ni/ /lus kyi nad rnams sel bar byed/ /g.yan ba dang ni rkang shu dang / /de bzhin 'brum bu sna tshogs ni/ /bskus pa yis ni sel byed cing / /mnyan par yang ni 'gyur ba yin/ /gang zhig rma red gyur ba dag /
[\[267a.4\]]de la'ang sman ni mchog yin no/ /sha li ho tra'i gsang ba'i gnas te brgyad pa las dug gi snying po can gyi til mar ro// //ru rta rgyam tsha ser po gnyis/ /ka ra bI ra na le sham/ /na ta ma na ta bi sha la/ /kam pi li dang sra rtsi pog/ /yungs kar gla sgang pa to la/ /ni
[\[267a.5\]]bi sbad ma skyer khaN dang / /byi dang ga ni cha mnyam bya/ /'di dang til mar ba gcin ni/ /nyis 'gyur bcug la bskol bar bya/ /til mar bska bar gyur pa'i tshe/ /rnyigs mar bcas pas bskus na ni/ /rdo dang g.yan pa'i nad rnams dang / /mdze nad lo mang lon pa
[\[267a.6\]]'dzoms/ /rkang shu dang ni sha bkra yang / /lan cig bskus pas sel bar byed/ /mdze yi nad ni bco brgyad dag /dbang po'i thog bab lta bur 'joms/ /sha li ho tra'i gsang ba'i gnas te brgyad pa las ru rta la sogs pa'i til mar ro/ /til mar gyi le'u
[\[267a.7\]]rdzogs so/ //ra sna ba la sle tres dang / /ba spu ba dang e raN dang / /shi kru bca' lga thang shing dang / /a shwa gan+d+ha nye'u shing dang / /rtsa ba lnga pa a ru ra/ /sa ha tsa ra sru sru'i rtsa/ /chu dang bskol ba'i sman khu 'di/ /gu gul bcas pa'ang de
[\[267b\]]
[\[267b.1\]]gcig pu/ /sbrang rtsi dang ni sbyar byas pas/ /ske rengs rgyab rengs mjug do'i nad/ /gzhang 'brum ro stod nad rnams dang / /sna rnag 'byung ba sel bar nges/ /sha li ho tra'i gsang ba'i gnas te brgyad pa las sna la sogs pa'i sman gyi khu ba'o// //gla sgang
[\[267b.2\]]bo dang ba tha dang / /shu dag dang ni a ru ra/ /pu tse shel dang kyi lce ba/ /thang shing dang ni par pa ta/ /pi pi ling rtsa byi tsher ba/ /sla tres dang ni bca' lga dang / /pa to la yi lo mar bcas/ /sman khu bzang po bskol bar bya/ /me drod bri dang rims bcas dang / /sems
[\[267b.3\]]khong chud dang lkog nad dang / /gzhong 'dra skrangs nad lud pa dang / /ma zhu rlung dang stobs zad ba'i/ /rta yi nad la btang gyur na/ /nad kun sel pa'i mchog yin no/ /gsang ba'i gnas te brgyad pa las gla sgang la sogs pa'i sman khu'o// //shring ga ta ka shri sha yi/ /
[\[267b.4\]]shun ba la ka'i rtsa ba dang / /a shwa gan+d+ha ra sna dang / /sra pa ra yi rtsa ba ni/ /cha ni mnyam por sbyar byas la/ /gtun gyi nang du brdungs te bskol/ /bzhi cha lus bar gyur pa dang / /dro 'jam rta la blud par bya/ /brang gi nad ni thams cad la/ /sman khu 'di ni mchog tu
[\[267b.5\]]bsngags/ /gsang ba'i gnas te brgyad pa las shring ga ta ka la sogs pa'i sman khu'i le'u'o/ /sman khu'i le'u rdzogs so// //rta ni ma zhur gyur ba dag /rtswa nyung za zhing yid mi bde/ /byin pa gnyis ni 'theng gyur zhing / /nyams thag pa yis gcin rtug gtong / /yang
[\[267b.6\]]na byin pa skrangs pa'am/ /rma yi nad ni 'byung bar 'gyur/ /srod dang nga rgyal med 'gyur zhing / /rmongs bag ma zhu las byung skye/ /de la ci srid nad med ni/ /nyam chung gyur par skyung bar gzhag /shing tu na na nad gzhi gsum/ /sel ba'i sman khu dro 'jam blud/ /rta la skyung ba byas rjes
[\[267b.7\]]la/ /dus mthun zas dang skom byin te/ /zhag lnga'am zhag bzhi'i bar du ni/ /rjes su btung ba blud par bya/ /de yis nad byang ma gyur na/ /nad stobs skyes la sman pa yis/ /zhag bdun gyi ni rjes la ni/ /gtar ga nye bar gdab par bya/ /rna ba mur 'gram rtse'u chung
[\[268a\]]
[\[268a.1\]]dang / /blang gi rtsa la gtar ga gdab/ /byin pa rkang pa tshe'u tshe yi/ /rtsa las 'theng gyur gtar ga gdab/ /sha li ho tra'i gsang ba'i gnas te brgyad pa las ma zhu ba sbyang ba'o// //de nas rta yis sor btung / /khyed la yang dag bshad par
[\[268a.2\]]bya/ /a rdza mo dang la la phud/ /pi pi ling dang tsi tra ka /pi pi ling gi rtsa ba dang / /bca' lga yang ni cha mnyam sbyar/ /'di dag gi ni phye ma dag /chu tshan dang sbyar blud par bya/ /btsod dang sbrang rtsi da ta ki/ /ser po gnyis dang lo ma bdun/ /bri yang ku dang kha ra dang / /
[\[268a.3\]]yungs dkar dmar dang pi pi ling / /'di dag cha ni mnyam byas la/ /bu ram chang dang sbyar ba blud/ /'dis ni rta yi lto ba na/ /gnas pa'i nad rnams sel bar byed/ /gsang ba'i gnas te brgyad pa las so sor btung ba'o// //pi pi ling dang na le sham/ /bca' lga shu dag
[\[268a.4\]]byi dang ga /shing kun g.yer ma tsi tra ka /dan da dang ni pu tse shel/ /chang dngas dang ni sbyar pa ni/ /so sor btung ba blud par bya/ /gsang ba'i gnas te brgyad pa las so sor btung ba gnyis pa'o// //pi pi ling dang lan tshwa dang / /shu dag dang ni shing tshar bcas/ /
[\[268a.5\]]a dza mo da go snyod dang / /tsi tra ka dang na le sham/ /chang dngas dang ni sbyar ba yi/ /rjes su btung ba blud par bya/ /'di yis rlung dang bad kan gyi/ /nad rnams sel bar byed pa yin/ /gsang ba'i gnas te brgyad pa las rjes su btung ba'o// //lus kyi rtsa ba mjug khung
[\[268a.6\]]yin/ /sman lugs de ni rab tu gnas/ /'di yis rkang mthil spyi bo'i bar/ /lus kun rtas par byed pa yin/ /khur chen dang ni bkris dang skom/ /char dang de bzhin rlung rnams ni/ /rta yis rab tu brnags nus shing / /rtsa med na yang sems mi zhum/ /rta ni sha tshil rus
[\[268a.7\]]pa brtan/ /gom pa shin tu yangs pa dang / /lus ni mdzes par snang ba dang / /rgyab dang rkang pa sra bar 'gyur/ /ji ltar shing ni rtsa ba nas/ /chu yis brlan par gyur pa na/ /lo 'dab la sogs rgyas par 'gyur/ /rta yi 'jam rtsi'ang de dang 'dra/ /lus la gnas pa'i
[\[268b\]]
[\[268b.1\]]rlung lnga po/ /srog dang gyen rgyu thur sel dang / /me dang mnyam gnas khyab byed rnams/ /rjes su mthun par rgyu bar 'gyur/ /de tshe thur ser rlung gis ni/ /me dang mnyam gnas skyed par byed/ /mnyam gnas kyis kyang khyab byed brtan/ /des kyang gzhan dag brtan par
[\[268b.2\]]byed/ /de ltar gong nas gong du ni/ /'di dag rim gyis rjes mthun gnas/ /dper na sos ka'i nyi ma yis/ /sa la gnas pa'i chu tshogs kyi/ /gzi mdangs blangs par gyur nas ni/ /nam mkha'i ngos la gnas pa yin/ /rta la 'jam rtsi legs btang pa/ /
[\[268b.3\]]de dang 'dra bar shes par bya/ /ji ltar leb rgan rtsis bsgyur ba'i/ /mtshon pa'i 'dag chal gyis sel ltar/ /de bzhin mas gtong ni ru ha/ /phra ba'i lam nas zhugs gyur pas/ /mgo nas rkang pa'i bar gyi ni/ /nad rnams sel bar byed pa yin/ /sha li ho
[\[268b.4\]]tra'i gsang ba'i gnas te brgyad pa las mas gtong ba'i las kyi yon tan bstan pa'o// //sna sman gtong ba'i sbu gu ni/ /sor bcu ru ni bya bar bshad/ /yang na steng nas blugs bya ste/ /de yang ras bal nyid la gzag /snga dro lto stong gyur pa yi/ /rta yi lus
[\[268b.5\]]ni drang por gzhag /'phral du blugs kyis rgyun du min/ /dbugs dbyung tsha na spyad par bya/ /sna sman gtong ba rtsol ba dang / /chu 'thung ba las bsrung bar bya/ /gsang ba'i gnas las sna sman btang ba'i cho ga'o// //ru rta yang ba pi pi ling / /bca'
[\[268b.6\]]sgra shing khun skyar khaN dang / /pri yang ku dang ra sna ni/ /lhan gcig sbyar te btags par bya/ /sman khu de la ra sna ni/ /bzhi cha slar yang gzhag par bya/ /sna sman 'di ni gnye'u rengs dang / /rna rtse'i nad la gtang bar bya/ /de ni 'theng dang brang kha na/ /'gram pa dang ni brla
[\[268b.7\]]rengs dang / /rlung dang bad kan las gyur ba'i/ /nad kun sel bar byed pa yin/ /gsang ba'i gnas las ru rta la sogs pa'i sna sman no// //bu ram bca' lga'i ra ba'am/ /pi pi ling dang rgyam tshar sbyar/ /sna sman btang na 'gram pa snad/ /dpung pa mgo ba'i nad rnams dang / /
[\[269a\]]
[\[269a.1\]]lkog nad dang ni rna ba'i nad/ /rgyab rengs sel bar byed pa yin/ /gsang ba'i gnas las bca' lga la sogs pa'i sna sman no// //pi pi ling dang bca' lga dang / /rgyam tsha bri ha ti'i 'bras bu/ /ba gcin dang ni sbyar ba dag /sna sman du ni gtang bar
[\[269a.2\]]bya/ /sna sman 'di yis rengs pa'i nad/ /cung zad rnying par 'gyur ba yin/ /gsang ba'i gnas las pi pi ling sogs pa'i sna sman no// //br-i ha ti yi 'bras bu na/ /chu dang bcas pa zhib tu btags/ /sna sman sbyar bar btang gyur na/ /ni ran ka'i nad sel 'gyur/ /
[\[269a.3\]]gsang ba'i gnas las br-i ha ti'i 'bras bu la sogs pa'i sna sman no// //shri sha ni dang dzi ban ti/ /shu dag ra sna thang shing dang / /a ra sha dang bcas pa ni/ /ba gcin gyi ni nang du bskol/ /rlung las gyur pa'i nad brgyad cu/ /sel bar byed par the tshom med/ /gsang ba'i
[\[269a.4\]]gnas las shri sha la sogs pa'i sna sman gyi le'u'o// //a shwa gan+d+ha shu dag dang / /nye'u shing ru rta thang shing dang / /a ba dang ni a pu sha/ /sen du ba ra ser po gnyis/ /chu yi nang du bskol nas ni/ /bzhi cha lus par gyur pa ni/ /rlung nad can gyi rta rnams la/ /mas
[\[269a.5\]]gtong ba yi sbyor ba bya/ /rlung nad rkad pa'i tshigs gnas dang / /de bzhin brla la brten pa la/ /rus pa la gnas de thams cad/ /myur du sel bar byed pa yin/ /mdog dang stobs ni skyed byed de/ /rta yi 'jam rtsi mchog gyur yin/ /sbyor ba 'di yes lam ring du/ /bkol yang
[\[269a.6\]]gnod pa med par 'gyur/ /'di byas gyur na rta de ni/ /rang gi lus stobs bri mi 'gyur/ /sha li ho tra'i gsang ba'i gnas te brgyad pa las a shwa gan+d+ha la sogs pa'i 'jam rtsi'o// //u pu sha dang lce myang tsha/ /tsi tra ka dang dbyi mong dang / /shu ti ru ha shu dag dang / /
[\[269a.7\]]thang shing dang ni yungs kar rnams/ /sman gyi phye mar byas pa yis/ /'jam rtsi'i sbyor ba byas gyur na/ /rlung gi nad ni brgyad cu dang / /mkhris pa'i nad ni bzhi bcu dang / /bad kan nad ni nyi shu dag /'jam rtsi 'di yis sel bar 'gyur/ /sha li ho tra'i gsang ba'i
[\[269b\]]
[\[269b.1\]]gnas las a pu sha la sogs pa'i 'jam rtsi'o// //rta la phan par 'dod pa yis/ /ru rta brgyad pa bshad par bya/ /ru rta shu ti shing mngar dang / /e raN+Da dang thang shing dang / /skyer ba dang ni ha pu sha/ /po son cha yi 'bras bu ni/ /cha mnyam nyid du bsdus
[\[269b.2\]]nas kyang / /phye ma zhib mor btags nas ni/ /phye ma de las srang gcig cig /mar ram til mar dang sbyar la/ /'jam rtsi rtang ni btang gyur na/ /rlung 'khyil ba yi nad rnams sel/ /khu ba zad dang gcong chen dang / /rlung nad smad du zhugs pa dang / /rlig skrangs
[\[269b.3\]]gcin ni sri ba dang / /rlung nad kyis ni sems bcom pa/ /dus dang mthun pa'i snum dang ni/ /byin na phan par 'gyur pa yin/ /sha li ho tra'i gsang ba'i gnas las rta brgyad pa zhes bya ba'i 'jam rtsi'o// //pi pi ling dang bca' lga dang / /na le sham dang dur
[\[269b.4\]]byid dang / /br-i ha ti yi 'bras bu dang / /gur gum de bzhin ga bur dang / /gla rtsi dang ni rgya spos dang / /de bzhin smig rkang nyid dang ni/ /skyer pa rnams ni cha mnyam byas/ /phye mar zhib tu btags par bya/ /de las 'jam rtsi'i sbyor ba ni/ /byas te rta la btang gyur na/ /rlung
[\[269b.5\]]dang mkhris pa'i nad rnams ni/ /'jam rtsi 'di yis sel bar byed/ /gsang ba'i gnas las pi pi ling la sogs pa'i 'jam rtsi'o// //sha khi ra ni srang gcig dang / /mad du ka ni srang gnyis dang / /de bzhin mar ni srang lnga dang / /'o ma las kyang srang
[\[269b.6\]]bcu drug /'o ma'i 'jam rtsi 'di btang na/ /mkhris pa'i nad rnams sel bar 'gyur/ /khrag dang mkhris pa zhi byed la/ /ston dang sos ka'i tshen bsngags/ /gsang ba'i gnas las 'o ma'i 'jam rtsi'o/ /sha li ho tra'i gsang ba'i gnas te brgyad pa las
[\[269b.7\]]'jam rtsi'i le'u'o// //phye ma mar ni kha ra'am/ /bu ram dag dang sbyar byas la/ /chu grang dag dang skyes pa ni/ /nang bar rta la byin gyur na/ /ngal dang ltogs dang dbugs mi bde/ /gcin 'gags pa yi nad rnams ni/ /'di yis 'phras du zhi byed
[\[270a\]]
[\[270a.1\]]cing / /stobs kyang skyed byed byed pa yin/ /sbeg dang gcod chen gyis nyen dang / /nyam chung lam gyis dub pa la/ /'o ma mar dang phyer byas ba'i/ /lde gu de la sbyin par bya/ /yang na phye mar pi pi ling / /kha ra dang sbyar sbyin gyur na/ /sems
[\[270a.2\]]ni gsal bar 'gyur ba yin/ /mkhris nad ngal ba sel bar 'gyur/ /lus kyang sbom pa nyid 'gyur bas/ /rtag tu rta la 'di sbyin bya/ /snga dro khrus byas chu 'thungs nas/ /phye mar lde gu sbyin par bya/ /gang gi khong par rlung zhugs dang / /lus la mkhris pas nyen gyur
[\[270a.3\]]pa/ /de la btung ba dang sbyar sbyin/ /rlung mkhris nad rnams sel bar byed/ /sha li ho tra'i gsang ba'i gnas te brgyad pa las phye ma'i lde gu'o// //ya ba k+Sha ra tsha ba gsum/ /ser po gnyis dang tsi tra ka /ka ra bI ra dkar tsa ba/ /lce myang tsha dang bcas pa
[\[270a.4\]]dang / /a rka'i rtsa ba bi sha la/ /khang pa'i dud pa yungs kar bcas/ /de bzhin sa rdzi ka k+Sha ra/ /dug ni cha phyed dang bsres pa/ /rang skyur dang ni btags nas kyang / /grib ma la ni bskam par bya/ /ba gcin dang ni sbyar nas kyang / /snga dro mdze can rta la sbyin/ /ljan ldin
[\[270a.5\]]rnam par bsal nas kyang / /thal sman gyis kyang dril phyis bya/ /phyi ba dang ni bsku ba dang / /zhag bdun gyi ni bar du bya/ /'di yis 'bus zos sbrul gyis zin/ /g.yan pa rdo dang 'brum phran dang / /de bzhin pags pa'i nad gzhan dang / /sdig pa dang ni de bzhin
[\[270a.6\]]du/ /srog chags gdugs pas zin pa dang / /rkang nad gsor ni mi rung rnams/ /nges par sel bar byed pa yin/ /thal sman gyi ni sbyor ba 'di/ /drang srong rnams kyis sngon tshe bshad/ /'di yis rma red rtag tu ni/ /sbyor bar byed par the tshom med/ /sha li ho tra'i
[\[270a.7\]]gsad pa'i gnas te brgyad pa las a rka'i thal sman no// //nas tshig 'khus thal cho ga bzhin/ /byin pa de yi yon tan gang / /de ni nga yis shes par bya/ /ngas bshad pa las mnyan par gyis/ /chen po la ni srang gcig byin/ /cha gcig khri ba bar
[\[270b\]]
[\[270b.1\]]ma la/ /tha ma la ni srang phyed byin/ /yang tha la ni zhog gnyis so/ /dbyar tshe til mar dang sbyar ba/ /rtag tu sbyin par bya ba yin/ /dus kun du ni mar bcas par/ /byin par gyur ba rab tu bsngags/ /'di yis skrangs pa dug dang ni/ /mdze nad khong ba'i srin
[\[270b.2\]]bu dang / /rlung 'khyil ba yang sbos nad dang / /gzer gyi nad dang gzhang 'brum dang / /pho ba yi ni nad rnams dang / /kha yi nad rnams ma lus dang / /shu ba'i nad rnams sel ba yin/ /de ni tshad tsam byin gyur na/ /stobs skyed mdog ni gsal bar byed/ /
[\[270b.3\]]rta la nas tshig 'khus thal pa/ /bcud len mchog ni yin par bshad/ /rta gang rtag tu mi 'thungs ba/ /de ni rtag tu nad med 'gyur/ /de ni rlung gi nad rnams dang / /mkhris pa dang ni bad kan dang / /ldan pa dang ni 'dus pa dang / /de bzhin glo bur ba yi
[\[270b.4\]]nad/ /khrag las byung ba'i nad rnams sel/ /sha li ho tra'i gsang ba'i gnas te brgyad pa las nas tshig 'khrus pa'i thal ba'i cho ga'o// //de nas gzhan yang lan tshwa yi/ /cho ga dam pa bshad par bya/ /lan tshwa yi ni yon tan rnams/ /bshad
[\[270b.5\]]kyis de ni mnyan par gyis/ /rgyam tsha rta la phan pa'i mchog /rlung dang bad kan sel bar byed/ /de yis snying nad snying nad ma zhu ba'i/ /nad rnams sel bar byed pa yin/ /rta rnams nad med par 'gyur zhing / /rnga rngog kyang ni legs par skye/ /me drod bri bar mi
[\[270b.6\]]'gyur zhing / /pho ba'i nad rnams 'byung mi 'gyur/ /zos pa myur du 'ju 'gyur zhing / /bde ba kho nar sbyin par byed/ /lan tshwas rta yi gcin tu dag /bde ba kho nar 'byung bar 'gyur/ /bde ba kho nar 'byung bar 'gyur/ /lan tshwa rta yi tshe yin pas/ /dus ni rtag tu bsngags pa yin/ /sman
[\[270b.7\]]pas dgun stod dgun smad tshe/ /lan tshwa snga dro sbyin par bya/ /dpyid dang sos ka dbyar dang ston/ /phyi dro'i dus su sbyin par bya/ /rta ni mchog tu gyur pa la/ /lan tshwa srang drug sbyin par bya/ /bar ma la ni srang bzhi sbyin/ /chung ba la ni srang gsum sbyin/ /dbyar gyi
[\[271a\]]
[\[271a.1\]]tshe na lan tshwa ni/ /nim pa'i lo ma dang sbyar sbyin/ /dgun gyi tshe ni dgu thi yi/ /lo ma dang bcas sbyin par bya/ /pa to la yi lo mar bcas/ /dgun smad dang ni dpyid dus sbyin/ /sos ka dang ni ston gyi tshe/ /mar dang sbyar ba sbyin
[\[271a.2\]]par bya/ /lan tshwa yi ni sbyor ba 'di/ /bu la nga yis shes pa yin/ /sha li ho tra'i gsang ba'i gnas te brgyad pa las lan tshwa'i cho ga'o// //tshangs ba drag po khyab 'jug ni/ /bad kan mkhris pa rlung dag cad/ /phan tshun bsten par byed pa
[\[271a.3\]]dang / /gcig la gcig ni ma 'dres gnas/ /de la tshangs pa bad kan te/ /drag po mkhris pa yin par bshad/ /khyab 'jug rlung gi bdag nyid can/ /de ltar tshul ni rnam gsum yin/ /sa la bcos mas gnas pa yin/ /tshangs pa la sogs lha
[\[271a.4\]]gsum pa'o/ /lus can rnams kyi brten pa'i rgyu/ /a ru ra dang skyu ru ra/ /ba ru ra ste 'bras bu gsum/ /'di yi yon tan rnams dang ni/ /sbyor ba'i khyad par bshad par bya/ /rked pa brla yi nad sel cing / /lus zungs thams cad dang bar byed/ /mdog
[\[271a.5\]]dang stobs ni skyed pa'i mchog /de bzhin gnas gsum sbyor bar byed/ /'dis ni me drod skyed byed cing / /smin dang nyams byed mchog yin no/ /de bas rlung dang mkhris pa dang / /bad kan 'khrugs par gyur ba na/ /'bas bu gsum bskol sbyor ba
[\[271a.6\]]yis/ /nad ni sbyor bar byed pa yin/ /a ru ra ni cha gcig ste/ /ba ru ra ni de'i nyis 'gyur/ /skyu ru ra ni ba ru ra'i/ /nyis 'gyur kho nar gzhug par bya/ /sman ni bre gang dag dang ni/ /chu ni bre bzhi bskol bar bya/ /bzhi cha lus par gyur pa dang / /
[\[271a.7\]]sman khu de ni thab las dpog /tshags kyis legs par btsags nas ni/ /dus kyi cho ga shes pa yis/ /me stobs che chung brtags byas la/ /rta la nye bar blud par bya/ /rlung nad can la til mar sbyin/ /mkhris pa can la mar sbyar blud/ /bad kan can la
[\[271b\]]
[\[271b.1\]]sre tres dang / /pi pi ling dang sbyar ba blud/ /mig gi nad dang rlig skrangs dang / /rma dang rgyus nad 'khums pa dang / /rdo dang g.yan ba 'brum phran dang / /'brum bu lto yi nad rnams dang / /de bzhin lto nad gzhong 'dra dang / /lkog nad 'bras kyi phreng ba la/ /zhag
[\[271b.2\]]ni nyi shu rtsa gcig bar/ /blud na bde ba thob par 'gyur/ /sha li ho tra'i gsang ba'i gnas te brgyad pa las 'bras bu gsum gyi sbyor ba'o// //legs thos thos pa phun tshogs pas/ /sha li ho tra la dris pa/ /a ru ra ni gang na skye/ /rigs ni du zhig ro du
[\[271b.3\]]mchis/ /skye gnas rnam pa du zhes bgyi/ /ming dang kha dog mtshan nyid dang / /rta yi nyes pa gang dang gang / /sel 'gyur thub mchog khyed kyis gsungs/ /bu yis de skad dris pa dang / /sha li ho tras slar smras pa/ /brgya byin bdud rtsi 'thungs ba na/ /thigs
[\[271b.4\]]pa sa la lhung bar gyur/ /de las rigs dang yon tan ni/ /thams cad dang ldan sman skyes 'gyur/ /bsil dang bdud rtsi'i thigs las 'byung / /yon tan gsum ldan a ru ra/ /lan tshwa nyid ni ma gtogs pa/ /ro lnga dang ni ldan bshad de/ /bska dang mngar dang cha
[\[271b.5\]]ba dang / /kha dang skyur bar grags dang ldan/ /de ltar ro lnga bshad nas ni/ /de yi ming ni bshad par bya/ /rnam rgyal 'phel ba zhes bya dang / /skem byed de bzhin bdud rtsi dang / /nag po dang ni 'jigs med dang / /'tsho byed ces ni ming du grags/ /rnam rgyal ku
[\[271b.6\]]ba lta bur zlum/ /'phel byed shin tu zlum pa yin/ /skem byed rus pa cha zhing dkar/ /bdud rtsi rtse mo sbom pa yin/ /'tsho byed gser gyi mdog can de/ /'jig med zur ni lnga ba yin/ /nag po zur gsum ba nyid de/ /rigs ni bdun du shes
[\[271b.7\]]par bya/ /'jig med rta yi rkang ba yi/ /nad la rtag tu gtang par bya/ /'phel byed dang ni bdud rtsi dag /rtag tu rta yi lus la gtang / /nag po sbyong bar byed par bshad/ /'tsho byed stobs ni 'phel bar byed/ /skem byed mig gi nad la gtang / /
[\[272a\]]
[\[272a.1\]]rnam par rgyal bas 'khru bar byed/ /de ltar rigs dang ming dag gis/ /rnam pa bdun du bshad pa yin/ /rlung dang mkhris pa las gyur dang / /khyad par du ni bad kan nad/ /mngon du 'phrog byed a ru ra/ /skyur bas rlung ni sel bar byed/ /mngar
[\[272a.2\]]dang kha bas mkhris pa sel/ /tshwa dang bska bas bad kan sal/ /de bas nyes gsum 'joms zhes bshad/ /rta la ci ltar sbyin bya ba/ /de yi nyes pa nyan par gyis/ /ba gcin nang du zla ba gcig /a ru ra ni gzhag par bya/ /dang po'i zhag ni rdog ma lnga/ /
[\[272a.3\]]gnyis pa la ni bcu sbyin bya/ /zhag ni nyi shu rtsa gcig bar/ /lnga lnga yis ni bskyed par bya/ /nim pa yi ni khu ba dang / /seng ldeng khu ba dang btags la/ /lcags kyi snod nang du bcug ste/ /mtshan mo bkab ste dben par gzhag /lde gu btags pa'i tshad
[\[272a.4\]]gang yin/ /snum gyi tshad kyang de tsam du/ /sman pa mchog gis sbyin bya yi/ /snum mang skyon ni yod shes bya/ /shu ba g.yan pa 'brum bu dang / /mdze dang rkang shu 'bras dang ni/ /nad ni rkang la zhugs pa dang / /gzhang 'brum dang ni sha bkra dang / /de bzhin
[\[272a.5\]]rta yi rkang pa'i nad/ /a ru ra yis sel bar byed/ /dbyar tshe rgyam tshe dang bcas sbyin/ /ston ni kha ra a ru ra/ /dgun ni bca' lga dang bcas pa/ /dgun smad kha ru tsha dang bcas/ /sbrang rtsi dang sbyar dpyid tshe sbyin/ /sos ka bu ram sbyar ba sbyin/ /de 'dras me
[\[272a.6\]]yis shing bsregs ltar/ /nad kyi tshogs rnams zad par byed/ /gnad dang rus pa tshigs rnams dang / /drug mdo dang ni gnas pa'i nad/ /rlung mkhris las ni gyur ba dang / /de bzhin bad kan las gyur dang / /khrag dang gyur las yan lag gi/ /nad ni sna
[\[272a.7\]]tshogs gnas pa sel/ /blo dang stobs dang dbang po yi/ /tshogs kyi kha ni 'byed pa yin/ /rlung dang mkhris pa bad kan gyi/ /nad rnams kha ni 'dzums par byed/ /gcin dang de bzhin rtug pa dang / /dri ma rnams ni sbyong byed pa/ /a ru ras ni rta yi ni/ /nad
[\[272b\]]
[\[272b.1\]]ni ma lus 'joms par byed/ /sha li ho tra'i gsang ba'i gnas te brgyad pa las a ru ra'i cho ga'o// //sha li ho tra thub mchog la/ /legs thos kyis ni yang dris pa/ /gu gul ji ltar byung gyur cing / /rang bzhin mtshan nyid ci 'dra lags/ /tshad dang
[\[272b.2\]]tshul ni ji tsam zhig /nad ni gang la gtang bar bgyi/ /bu yis de skad dris pa dang / /sha li ho tras slar smras pa/ /bdun rtsi bsrubs par gyur ba'i tshe/ /thigs pa phra mor 'thor gyur pa/ /'dzam bu chu bo'i grub pa dang / /dri zas brten pa'i gnas su bcas/ /de
[\[272b.3\]]las rtsa ba rgyas pa yi/ /shing ni chen por skyes bar gyur/ /de yi khu bcud 'dzags gyur pa/ /gu gul zhes ni bya bar grags/ /bska shing tsha la bska ba ste/ /zhu rjes mngar bo yin par bshad/ /smin pa 'dzam bu'i gser 'dra zhing / /smin pa'i gi lbang lta bu yin/ /de 'dra'i
[\[272b.4\]]gser mdog bsten 'os yin/ /de las bzlog pa smad par 'os/ /zhag bdun pa gcig dang sbyar ba/ /zhag bdun 'bras bu gsum dang sbyar/ /zhag bdun mar dang sbyar bsten pa/ /rjes su mthun pa gtang bar bya/ /rlung gi nad la mar dang sbyar/ /bad
[\[272b.5\]]kan nad la ba gcin sbyar/ /mkhris pa 'bras bu gsum sbyar gtang / /'di dag tshul ni rnam gsum yin/ /sos ka dang ni byar gyi tshe/ /mar dang sbyar ste sbyin par bya/ /ston gyi tshe dang dgun stod ni/ /'bras bu gsum khu dang sbyar gtang / /dgun sman dang ni
[\[272b.6\]]dpyid kyi tshe/ /ba gcin dang sbyar sbyin par bya/ /dang po srang ni phyed sbyin zhing / /srang phyad kyis ni rim bzhin bskyed/ /srang lnga dag gi tshad byas pa/ /che tshad kho na yin par bshad/ /rta la snga dro blud nas ni/ /phyi dro kha zas sbyin bya ste/ /shin tu snum zhing g.yos su
[\[272b.7\]]bya/ /sha ni de la sbyin par bya/ /chu ni nye bar bskol ba dang / /ljang pa skam po sbyin pa bsngags/ /rta ni chen po nyid la ni/ /mthar gyis drug cu rtsa bzhi sbyin/ /bar ma la ni bzhi bcu brgyad/ /nya bar sbyin pa nyid du bya/ /chung ngu la ni srang sum cu/ /rtsa gnyis
[\[273a\]]
[\[273a.1\]]kyi ni tshad du sbyin/ /'di ni rta yi nad gzhi gsum/ /'khrugs par gyur la bsngags pa yin/ /tshigs skrangs pa dang skran dang ni/ /de bzhin rma yi nad rnams dang / /lus rengs yan lag skrangs pa dang / /skrangs dang gzhang kha'i nad
[\[273a.2\]]rnams dang / /lto ba yin ni nad rnams dang / /de bzhin bad kan nad rnams dang / /'theng ba'i nad ni thams cad dang / /mdze nad bad kan las gyur dang / /rta gang me drod nyams pa dang / /de bzhin 'byung ba mi snyoms dang / /mtshan dang rlig pa skrangs
[\[273a.3\]]pa dang / /nad rnams sbyor bar byed pa yin/ /rgod ma rte'u shor mngal mi chags/ /gang zhig rtag tu bu 'chi dang / /gang zhig rtag tu rlung gis gnod/ /rgod ma de la'ang sman pas sbyin/ /lus kyi stobs dang goms pa dang / /me drod che chung shes
[\[273a.4\]]byas la/ /nyams stobs ldan zhing gzugs dregs bdo/ /khur dang sdug bsngal bsten nus pa/ /byin na bde ba nyid 'gyur gyi/ /gzhan la bcud kyis len mi 'gyur/ /sha li ho tra'i gsang ba'i gnas te brgyad pa las gu gul gyi cho ga'o// //
[\[273a.5\]]sha li ho tra dang srong mchog /legs thos kyis ni yang dris pa/ /sgog skya ji ltar byung bar gyur/ /'di yi ro ni du ru bshad/ /ro ma tshang zhes ji ltar gdags/ /bcud kyis len du ji ltar 'gyur/ /gang zhig dang ni sbyar gyur na/ /sman gyi bya ba byed pa lags/ /
[\[273a.6\]]nad ni gang la sbyin par bgyi/ ci ltar na ni lus rgyas bgyid/ /bu yis de skad dris pa dang / /sha li ho tras slar smras pa/ /lha dang lha min dag gi ni/ /gnas su bdud rtsi byung bar gyur/ /de byung ba dang lha rnams ni/ /thams cad 'bad de srung bar byed/ /de tshe ma
[\[273a.7\]]la phan 'dod pas/ /mkha' lding gis ni phrogs par gyur/ /de ni shugs kyis song ba na/ /bdud rtsi thigs pa sa la lhung / /mi gtsang ba yis smes pa yi/ /logs su lhung bas dri dang gyur/ /bdud rtsi las ni byung bas na/ /de bas bcud kyis len nyid yin/ /
[\[273b\]]
[\[273b.1\]]snum zhing brtan la ro lngar ldan/ /tsha zhing stobs ni skyed par byed/ /lci zhing ro tsha byed pa ste/ /skyur ba'i ro dang dral ba yin/ /de bas ro ma tshang ba zhes/ /drang srong rnams kyis bshad pa yin/ /gang zhig rlung gi shugs kyis ni/ /yan lag 'byung ngam 'khums gyur
[\[273b.2\]]tam/ /gang yang shin tu 'theng ba dang / /gang gi lam dub 'theng gyur dang / /gang yang 'khyor zhing 'gro ba dang / /byin pa rgyab dang drug mdo dang / /dpung pa pus mo rnams su ni/ /nad ni zhugs par gyur pa dang / /rtsa rgyus sha dang rus pa dang / /rtsa la nad kyis
[\[273b.3\]]khyab gyur pa/ /de la sgog skya las lhag pa'i/ /stobs ldan sman gzhan yod ma yin/ /rta ni lto ba'i nad kyis nyan/ /sgog skya chang dang sbyar ba ni/ /cho ga bzhin du byin gyur na/ /myur du de las thar bar 'gyur/ /rlung 'khyil ba la sogs pa'i nad/ /
[\[273b.4\]]khong pa la brten mi bzang dang / /skran dang mchin pa mkhas ma'i nad/ /shin tu gso dka' thams cad kyang / /'di yis nye bar sel par byed/ /mngar dang tsha dang kha ba dang / /bska dang de bzhin lan tshwa ste/ /de ltar ro lnga dang ldan zhing / /ro skyur gcig po
[\[273b.5\]]med pa yin/ /'di la sa bon mngar ba yi/ /mtshan nyid yod par bshad pa yin/ /rtsa ba tsha ba nyid yin la/ /lo ma kha ba yin par bshad/ /sdong bu'i ro ni bska ba yin/ /sdong bu'i rtse mo lan tshwa can/ /sbyor ba ji bzhin byas pa yis/ /'di yi yon
[\[273b.6\]]tan bshad par bya/ /rlung gi nad la mar dang ni/ /sha khu dang sbyar gtang bar bya/ /mkhris pa can la 'o ma dang / /legs par bskol te sbyin par bya/ /rang skyur kany+ji dang sbyar bas/ /sbo dang bshang ba 'gags pa sel/ /khong ba'i srin bu rnams la ni/ /ba
[\[273b.7\]]gcin dang ni sbyar ba blud/ /bad kan la ni 'bras bu gsum/ /khu ba dang sbyar blud par bya/ /'di ni sbeg pa'i rta rnams dang / /rlung nad can dang sems nyams dang / /rta gang khrag dang nyams stobs zad/ /de rnams brta ba'i mchog yin no/ /lud pa dbugs mi bde
[\[274a\]]
[\[274a.1\]]sel zhing / /nad kun 'joms par byed pa yin/ /til mar dang sbyar bad rlung 'joms/ /mar dang sbyar bas rlung mkhris sel/ /'o ma bu ram shing khur sbyar/ /khrag dang mkhris pa sel byed yin/ /me drod nyams pa rgyam tsha dang / /chang dang sbyar te sbyin par
[\[274a.2\]]bya/ /'o byang sos ka ston gyi tshe/ /sgog skya sbyin par mi bya'o/ /gal te rmongs pas ster gyur na/ /rta ni nye bar gsod ba yin/ /zhu rjes kha dang mngar bas na/ /bad kan dang ni mkhris pa sel/ /rgod ma mngal ni chags byed cing / /gseb kyi khu ba 'phel bar byed/ /rlung nad
[\[274a.3\]]kyis ni nyen pa dang / /tshigs su byung ba'i sman mchog yin/ /sgog pa las ni snum nyis 'gyur/ /bya ba sbyor ba la rab bsngags/ /snod ni bzang po'i nad bcug ste/ /shin tu dben pa'i gnas su sba/ /lo gcig lon par gyur pa'i tshe/ /dri ni gang tshe byung gyur pa/ /de tshe
[\[274a.4\]]dus tshigs khyad par dang / /rta ni stobs dang me drod dang / /rang bzhin dang ni goms pa dag /shes par byas la legs par gtang / /nyin zhag bzang la lus sbyang bya/ /gtar ga sbyong sogs kyis byas la/ /bcud gyis len gyi sbyor ba 'di/ /rta rnams la ni bya bar
[\[274a.5\]]bshad/ /rta yi mchog ni rtag tu ni/ /de la srang ni nyi shu sbyin/ /bar ma la ni bco lnga ste/ /tha ma la ni bcu nyid sbyin/ /phag dang de bzhin ma he dang / /yang nya byi'u gong ma sreg /rma bya dang ni ri dgas sha/ /mar btab g.yos ni legs par byas/ /kha zas bzang po
[\[274a.6\]]dang sbyar ba/ /byin pas lus ni brta bar bya/ /bcud kyis len gyi dam pa 'di/ /rta ni gang gis bsten byas pa/ /shin tu nyam nga la sbyar yang / /lus ni 'bri bar 'gyur ma yin/ /sgog pa dag ni tshe la phan/ /stobs skyed kha dog bzang byed cing / /lus 'di rgyas
[\[274a.7\]]bar byed pas na/ /ro rnams kyi ni mchog yin no/ /'di ni legs par brtan gyur na/ /na tshod rgas par gyur pa yang / /shin tu gzhon pa nyid 'gyur zhing / /nus pa kun dang ldan par 'gyur/ /legs ldan sha li ho tra yis/ /rjes bstan de skad smras pa yin/ /sha li ho
[\[274b\]]
[\[274b.1\]]tra'i gsang bu'i gnas te brgyad pa las sgog skya'i cho ga rdzogs so// //sha li ho tra drang srong mchog /nyi ma dang ni gzi mnyam pa/ /rta khang na ni 'dug pa na/ /legs thos kyis ni yang dris pa/ /rta la go cha bskon pa ni/ /ci 'dra ba zhig bgyi ba gsungs/ /de bzhin yan lag
[\[274b.2\]]gcig par ni/ /shin rta la sbyar bdag la gsungs/ /g.yul du dgra dang lhan cig ni/ /'thab pa na ni gnod med pa/ /rta yi las kyi cho ga mkhyen/ /'di ni khyed kyis bshad du gsol/ /legs thos kyi ni tshig thos nas/ /sha li ho tras slar smras pa/ /na tshod kyis ni che
[\[274b.3\]]ba yi/ /skyes bu sngar ni smras pa yin/ /sum cu ma len bar ma yin/ /lnga po 'bri ba chung ngu yin/ /grags ldan rnams kyi mi yi tshad/ /de ltar sngar ni bshad pa yin/ /shing rta pa yang rta yi ni/ /bstan bcos shes shing legs par byas/ /mda' gzhu ral gri la
[\[274b.4\]]sogs pa'i / /mtshon cha yi ni thabs la mkhas/ /legs par go 'gos yan lag bde/ /de lta bu dag rta la bskyon/ /rta ni rigs bzang legs brtags la/ /'thab pa rtsed mo'i tshul du sbyar/ /'di yi dang po'i khur po yi/ /mdor bsdus nas ni bshad par bya/ /
[\[274b.5\]]dang po go cha srang tshad ni/ /brgyad cu rtsa bzhi yin par bshad/ /las gcig la ni rjes bsngags pa/ /de yi srang tshad sum cur bshad/ /mgo bo 'gegs pa legs brdungs pa/ /srang tshad sum cu rtsa lngar bshad/ /brla 'gebs pa ni srang brgyad dang / /de bzhin bcu
[\[274b.6\]]ni yin par bshad/ /lkog ma dang ni rmig pa sogs/ /bsrung bzhin brgyan par byed pa ni/ /thams cad srang ni lnga bcu ste/ /rta mchog la ni de ltar bya/ /bar ma la ni rgya yis 'bri/ /chung ngu la ni brgya lnga bcu/ /ci nas g.yul du shugs drags pas/ /'gro bar mi
[\[274b.7\]]'gyur de ltar bya/ /ral gri srang tshad nyi shu lnga/ /g.yon logs su ni gdags par bya/ /gzhu nyid srang ni nyi shu lnga/ /de nyid du ni gdags par bya/ /g.yas ngos su ni mnga' yi tshogs/ /brgya po srang ni nyi shu gsum/ /tshad du phyin pa gdags par bya/ /phug dang
[\[275a\]]
[\[275a.1\]]de bzhin thag pa yi/ /tshad ni 'dir ni des ma byas/ /mdung la'ang tshad gcig yod gyur pas/ /'di 'dra gdags zhes de la smras/ /rta yi rgyab tu dgab bya ba/ /ri dgas ri'u bal shar dag /spu gzhan 'jam pa las byas pa/ /sra zhing shin tu 'jam
[\[275a.2\]]pa bya/ /shin tu legs par btags pa las/ /sna tshogs mdog gis brgyan par bya/ /de yi 'brel thag dang bcas pa/ /srang ni sum cu'i tshad du bya/ /gdong rgyan srang ni nyi shu lnga/ /legs par ltas pa gdags par bya/ /glo ni sdom par byed pas na/ /rgyab tu gnod
[\[275a.3\]]skyed mi 'gyur bar/ /lug bal shin tu 'jam pa yis/ /srad bu las ni legs par bya/ /yang na pags pa legs nyed pa'am/ /ras bal dkar po las byas pa'am/ /dar ram gso ma dar la byas/ /gzhan yang mdzes shing sra la 'jam/ /stan dang cha byad legs
[\[275a.4\]]pa yi/ /rdzas kyi bzo ni du ma bya/ /de bzhin gdong gzan sang tshad ni/ /bcu dag rna ba'i gra nas gdags/ /gdong ni legs par srung byed pa/ /shin tu legs pa nyid du bya/ /g.yer kha shin tu snyan pa ni/ /srang re yi ni tshad byas pas/ /sra zhing lus ni brtan pa
[\[275a.5\]]dag/ /rna ba'i ngos na gdags par bya/ /de ltar thams cad btags nas ni/ /de rjes rta la zhon par bya/ /g.yul du rta yis bskur bya ba'i/ /khur dag bdag gis bshad pa yin/ /sha li ho tra'i gsang ba'i gnas te brgyad pa las go cha la sogs pa'i khur bstan
[\[275a.6\]]pa'o/ //de nas shing rta dang sbyar ba'i/ /nges pa nga yis bshad par bya/ /rta ni gang gi mchu ltag na/ /shin tu shis pa'i mtshan ma yod/ /ba dan bzang po'am zla ba rgyas/ /nya dang rgyal mtshan yod gyur pa/ /rta de rtag tu bsngags pa yin/ /de 'dra'i mtshan nyid dang
[\[275a.7\]]ldan pa'i/ /rta ni sa rteng shis par bshad/ /ngang tshul bzang zhing bu bzang la/ /skad ni dung dang 'dra gyur ba/ /rta de rgyal po la shis pas/ /rigs mthun shing rta la sbyar bya/ /mdog dang tshad ni mtshungs gyur cing / /stobs ldan nyon mongs bzod pa shis/ /'thab pa'i
[\[275b\]]
[\[275b.1\]]tshe na mo skrag cing / /'dres pa na yang mi 'then la/ /mda' dang dbyig pa mdung sogs kyis/ /brgyab pa na ni sran che ba/ /de 'dra ba yis rta dag ni/ /g.yul gyi dus su bsngags pa yin/ /rna bar bzlas pa'i tshe na ni/ /mig las mchi ma 'byin byed cing / /sna sbubs shin tu rgyas byas nas/ /
[\[275b.2\]]nyi ma la yang blta bar byed/ /rkang pa g.yas pa sa la ni/ /yang dang yang du rdebs par byed/ /'di ni skye ba dran pa yi/ /mtshan nyid dang ldan mchog tu bshad/ /de las gzhan pa'i rta ngan dag /shing rta la yang sbyar mi bya/ /legs thos rnam pa thams cad du/ /rna bar bzlas la brtag par
[\[275b.3\]]bya/ /sngon tshe de yis ji ltar thos/ /rna bar bzlas pa gang gi ni/ /rta ni shin tu rigs ldan 'byung / /don med mi 'gyur de mnyan gyis/ /shing rta yan lag kun ldan zhing / /'khor lo legs par btags pa dang / /gdugs dang rgyal mtshan legs par bsgreng / /shin tu rdzogs pa nyid
[\[275b.4\]]du sbyar/ /legs par sprel zhing shin tu phyis/ /nyi ma lta bur gzi mdangs ldan/ /rigs dang mtshan nyid bzang pa yin/ /rta bzhi dang ni yang dag ldan/ /kha lo bsgyur ba bzang por bcas/ /'brug sgra lta bu'i sgra sgrogs pa/ /shing rta de ni legs gnas pas/ /shar phyogs su ni kha
[\[275b.5\]]bstan gzhag /g.yas su bskor zhing bkra shis dang / /shis par brjod pa legs par bya/ /de yi rna ba g.yas par ni/ /sngags kyi tshig 'di brjod par bya/ /khrod ni dri za'i rigs su skyes/ /rigs sun par ni ma byed cing / /khyod ni dngul las byung gyur cing / /dpal mo'i lag tu
[\[275b.6\]]gnas na 'phel/ /me yi bu nyid khyod dran byos/ /ko tu ba li nor bu'ang dran/ /'o ma'i mtshe las bdud rtsi'i phyir/ /lha dang lha min gyis bsrubs tshe/ /dang po u tsa sra ba byung / /de las khyod skyes dran par gyis/ /shugs mchog ston de nga yis ni/ /dgra dpung ma lus las las rgyal gyis/ /
[\[275b.7\]]tshangs pa dang ni zla ba dang / /chu lha yi ni bden tshigs dang / /nyi ma yi ni gzi brjid dang / /de bzhin drang srong dka' thub dang / /stobs bzang gi ni tshangs spyod dang / /de bzhin rlung gi shugs nyid dang / /me nyid kyi ni nus mthu yis/ /rta khyod rgyal ba skyed gyur cing / /'thab pa'i tshe na rta khyod kyis/ /
[\[276a\]]
[\[276a.1\]]gal de log par 'gro 'gyur na/ /bram ze pha ma gsod 'dra yi/ /nyes de khyod kyis 'thob par 'gyur/ /gal te yul las rgyal gyur na/ /bdag po bde ba nyid skyed byed/ /oM na ma/ /Adid t+ya ya u ba ya ga ga ga swAhA/ /rta yi rna ba g.yas par ni/ /'thab pa'i tshe na brjod
[\[276a.2\]]gyur na/ /skye ba dran pa tsam gyis ni/ /don med nyid du 'gyur ma yin/ /de 'dra'i stobs dang snying stobs ldan/ /rta dang sbyar ba'i shing rtar zhugs/ /gob gos mtshon char ldan brtson pa/ /yul 'khor 'jigs pa las bskyab bya/ /sha li ho tra'i gsang ba'i gnas te brgyad pa las shing rta dang
[\[276a.3\]]sbyar ba'i cho ga'o// //de nas rna bar bzla bya ba/ /gang zhig shes pa tsam gyis ni/ /sngon gyi skye ba dran byed pa/ /shin tu nges par bshad par bya/ /bu yis mtshan nyid 'di dag ni/ /dang por rang las mnyan par gyis/ /sbrang ma nas pa s+ya bAde nas/ /soms pa tu nas tsaH oM dz+wa swa
[\[276a.4\]]tsaib su t+ya s+ya/ mA ni nam ta pa sat+ta/ /b+ha dra saM b+ha ma tsa r+ye na/ /pa b+ha nas pa len tsa sra b+ha bA n+tu ta/ /shwA sA bar+d+ha sa twaM tu raM ga maH oM ya ya ya ya/ gag gag swA hA/ /'di ni bdag nyid chen po ni/ /rta yi snying por gyur pa yin/ /g.yul gyi dus su dran bya yi/ /gzhan du nam yang ma
[\[276a.5\]]yin no/ /legs par btags shing go bgos la/ /'dra ba la rta gzhon nas ni/ /'gal zhig rang gi don gyi phyir/ /rmongs pas bdag nyid skyob byed kyi/ /legs thos rta yi lus yan lag /legs par srung ba mi byed na/ /de tshe sdig can dmyal bar ni/ /yun ring du ni
[\[276a.6\]]'tshed par 'gyur/ /rta yi spu ni ci snyed pa'i/ /dmyal bar de tshe gnas par byed/ /rta la go zhig ma bskon yang / /bdag nyid go gyon zhon gyur pa/ /mang du bshad pas ci zhig bya/ /de 'dra'i sdig pa yong ma yin/ /de bas 'bad pa thams cad kyis/ /rta ni legs par bsrung
[\[276a.7\]]bar bya/ /dka' thub yon tan kun gyi gter/ /rta tshe'i rig byed la mkhas pa/ /legs ldan sha li ho tra yis/ /'di skad ces bstan smras pa yin/ /sha li ho tra'i gsang ba'i gnas te brgyad pa las rna bar bzlas pa bstan pa'o/ /drang srong chen po sha li ho tras yang dag par bsdus pa'i
[\[276b\]]
[\[276b.1\]]rta'i tshe'i rig byang mtha' dag rjes su bstan pa zhes bya ba rgyas pa rdzogs so// //rgya gar gyi mkhan po A tsA r+ya d+ha rma shrI b+ha dra dang / /bu d+g+ta shrI shAn+ti dang / /zhu chen gyi lo tsA ba chen po dge slong rin chen bzang pos bsgyur cing zhus te gtan la phab pa'o// //dpal ldan rgyal po'i
[\[276b.2\]]rgyal po che/ /mi dbang mnga' bdag ces grags pa/ /rtsod ba'i dus su 'khrungs gyur kyang / /dam pa'i spyod pa kun dang ldan/ /khyed ni thams cad mkhyen dang cing / /khyed la bzod dang bden sogs mngal/ /khyed la yon tan kun gnas pas/ /khyod nyid bstod par 'os pa dang / /
[\[276b.3\]]khyed la mkhas dang rgyal phran gzhan/ /bram ze slong mo ba rnams kyis/ /rang re gser gyi dbang phyug tu/ /rgyal chen khyed ni gcig tu bsgrags/ /mi dbang rgyal po dgyes pa dang / /gsang dpyad kyis gzhan phan gdags phyir/ /bka' yis bskul bas gzhung rgyas 'di/ /bod kyi
[\[276b.4\]]rang skad spyod yul byas/ /chos ldan gzhung lugs la mkhas pas/ /sa rnams legs par skyong mdzad cing / /yon tan phun tshogs kun ldan pas/ /skye dgu yun ring rgyas par mdzod/ /drang srong shes pa rgya mtsho pha mthar phyin/ /mngon shes lnga ldan yon tan phun tshogs pa'i/ /sha
[\[276b.5\]]li ho tras tshangs pa las thos nas/ /rta yi tshe yi rig byed gang gtams te/ /yul mtho sa gtsang 'dzam gling dkyil sgang na/ /me rje ltas mdzad sbu rgyas btsan po'i gdung / /byang chub sems dpa'i sprul pa'i rgyud du 'khrungs/ /mtha' bzhi'i rgyal po gzhan las khyad par
[\[276b.6\]]'phags/ /'khor dang steng sde gser dbyed kun la mkhas/ /sa yi bdag po seng ge'i gzi byin gyis/ /rgyal phran glang chen myos pa'i dregs 'phrog pa/ /mi dbang bkra shis lha lde btsan gyi bkas/ /gsang sngags pha rol phyin dang bden pa yi/ /
[\[276b.7\]]lung dang rigs pa'i bstan bcos kun la mkhas/ /skye 'gro dam pa mi dang mgyogs 'gro yi/ /tshe yi rig byed kun kyang zhugs slad du/ /dman la snying brtse bag yod khrel la sogs/ /gtong la sogs pa'i yon tan rnams dang ldan/ /mi shes
[\[277a\]]
[\[277a.1\]]brda sprod sgra bsgyur lo tsA bas/ /lha mi skal ba can gyi mchod pa'i gnas/ /rin chen kun la yod kyang bzang po med/ /rin chen sngon 'gro bzang pos mtha' brgyan pa/ /gus pa sngon 'gro'i bka' yis rab bskul bas/ /
[\[277a.2\]]sgra dang tshad ma'i bstan bcos la mkhas pa/ /rgya gar mkhan po sangs rgyas zhi dpal dang / /rta dpyad sha li ho tras bsdus pa bsgyur/ /'di ni dbang po'i rdo rje bsdebs tshul du/ /tshigs bcas phyed dang bdun du byas pa'o// //oM swa sti si d+d+hiM/
[\[277a.3\]]grags pa'i 'od zer bye ba rab spro zhing / /rgyal mtshan thub bstan shar ri'i rtser son nas/ /tshogs gnyis rta ljang shugs kyis gling bzhi yi/ /mun sel nam mkha'i nor bu de la 'dud/ /khyed kyis bskal ba bye ba dpag yas su/ /rang gzhan don du
[\[277a.4\]]tshogs gnyis rab rdzogs byas/ /phul chen shugs kyis stobs kyi 'khor los sgyur/ /'dzin ma'i khyon nyul khams gsum bde mdzad bstod/ /bsod nams phul phyin stobs kyis rab bskyod pas/ /srid zhi'i dpal 'byor longs spyod gang
[\[277a.5\]]mchog dang / /gsang sngags lung rigs man ngag bstan bcos sogs/ /ma lus nyid kyi drung du 'du ba'i phyir/ /mngal bdag btsan po sde yis rab bsgrubs pa'i/ /mgyogs 'gro dpal mo'i bu yi blang dor gyi/ /gtan tshigs chen po bstan
[\[277a.6\]]bcos rab gsal ba/ /shin tu gsang zhes yang yang gdams pa 'di/ /gsang sngags zab mor spyad na dngos grub thob/ /'chol bar spyod pa mkhas pa'i tshul min pas/ /tsan+dan tshul dbang klu dbang nor bu ltar/ /nyams su don bzhes
[\[277a.7\]]dkor mjod du gzhag gsol/ /ces pa dang bcas pa 'di dag phag lo zla ba dang po'i tshes gcig gi nyin/ /thos pa cung zad 'dzin pa ma ti b+ha dras gsol pa phyogs kun du bde legs kyis gang bar gyur cig// //