[\[1a\]]
[\[1a.1\]{D4306}]@/_/sbyor ba brgya ba bzhugs/[#]
[\[1b\]]
[\[1b.1\]]@##/_/rgya gar skad du/_yo ga sha ta ka_/bod skad du/_sbyor ba brgya pa/_sangs rgyas sman gyi bla bai DUr+ya 'od kyi rgyal po la phyag 'tshal lo/_/'phags pa klu sgrub la
[\[1b.2\]]phyag 'tshal lo/_/ring du grags pa'i gso dpyad [#]nas/_/mtha' yas rgyud kyi gces pa blangs/_/sman pa mkhas par rab mchod pa'i/_/sbyor ba brgya yis bcing bar [#]bya/_/bdud
[\[1b.3\]]rtsi lta bu'i sman sbyor gyis/_/lus ni nad med 'gyur ba yin/_/gso dpyad shes pa'i sman pa yis/_/nad rgyu mtshan nyid yongs su brtag_/sle tres gla [#]sgang byi tsher bca' sga dang /_/byi
[\[1b.4\]]tsher gla sgang tig ta par+pa ta/_/ba shaka [#]byi tsher bca' sga gla sgang rnams/_/bskol thang rlung mkhris bad kan rims la btung /_/k+Shu tra sle tres bca' sga puSh+ka rau[#]/_/bskol ba'i thang
[\[1b.5\]]byas bad kan rlung mchog la/_/lud pa dbugs mi bde bcas dang ga [#]med/_/gzhogs gzer nyes gsum las byung rims [#]la'ang bsngags/_/dong ga drod sman nar rtsa gla sgang dang /_/hong len
[\[2a\]]
[\[2a.1\]]a ru ra rnams bskol ba'i thang /_/gzer bcas tshad 'khru bad rlung ldan rims la/_/phan no drod skyed bzhu ba byas pas kyang /_/rgun 'brum gla sgang hong len a ru ra/_/dong ga par+pa ta ka'i
[\[2a.2\]]thang byas la/_/mkhris byung rims dang bla 'chol [#]brgyal ba dang /_/mgo 'khor tsha skam skom dad ldan rnams phan[#]/_/kaN+Da ka [#]ri bca' sga sle tres bskol/_/drod [#]sman nar mo bsres pa'i thang 'thungs pas/_/
[\[2a.3\]]gsus gzer lud pa tshad rnying dang ga med/_/pho ba'i nad cham [#]dbugs mi bde rnams 'joms/_/byi tsher parba ta [#]ka a ru ra/_/ba sha hong len tig ta [#]pri yang+ku/_/ka ra cher btab bskol ba'i thang 'thungs
[\[2a.4\]]pas/_/skom dang khrag mkhris rims dang tshad ldan 'joms/_/rims [#]nad gso ba'i dpyad do/_/[#]skyer rtsa 'bras bu gsum dang bI shA la[#]/_/skyer rtsa phye mar byas la nges par bskol/_/thang la sbrang rtsi
[\[2a.5\]]ldan pa 'thungs pa yis/_/gcin kha snyi ba'i nad skyes ma lus 'joms/_/u di [#]ts+ya dang ka ped [#]bong nga dkar/_/gla sgang dug mo nyung bcas thang byas pa/_/tshad pa gzer [#]bcas khrag 'khru dang bcas pa[#]/
[\[2b\]]
[\[2b.1\]]yun rings [#]zhugs pa'i 'khru ba rnams la phan/_/gla sgang bca' sga bong nga dkar por bcas/_/sle tres cha snyoms [#]chu la bskol 'thungs pas/_/me drod zhan pa'i rgyun [#]gyi nad rnams dang /_/tshad zin 'khru ba'i nad kyang sel bar 'gyur/_/lpags [#]nad lto ba na dang
[\[2b.2\]]skya rbab nad[#]/_/sbos dang cham pa bad kan mgul [#]'gags la/_/pur+Na rna ba [#]thang shing a ru ra/_/sle tres ba gcin gu gul ldan pa btung /_/gla [#]sgang shi kru [#]thang shing dan+tI [#]'bras/_/byi dang drod [#]sman nar phye bcas thang gis/_/rgyun du kha rkub nas 'byung
[\[2b.3\]]srin [#]bu dang /_/srin las skyes pa'i nad kyang 'joms par 'gyur/_/suk+Sh+me drod [#]sman shing mngar na le sham/_/asma b+he dang e raN ba sha [#]gze/_/brag zhun gtso cher bskol ba'i thang 'thungs na/_/rde'u gseg ma dang bcas gcin sri sel/_/brag zhun asma
[\[2b.4\]]b+he dang suk+She dang /_/drod [#]sman phye ma 'bras bkrus chu btab btung /_/yang na bu ram dang bcas 'thungs gyur [#]na/_/gcin sri 'chi la thug pa'ang 'cho bar 'gyur/_/dong ga dang ni gze ma a ru ra/_/byi tsher asma b+he da [#]ba sha ka_/bskol ba'i thang la sbrang
[\[2b.5\]]rtsi ldan 'thungs na/_/tsha zhing gzer bcas gcin sri grol bar 'gyur/_/dong ga dang ni sle tres ba [#]sha rnams/_/e raN mar khu la bskol thang 'thungs na/_/rlung byung rnam 'gyur ma lus khrag gi nad/_/steng 'og lus kun nas 'dzag rim pas
[\[2b.6\]]'joms/_/taN+Du li [#]ka'i rtsa ba lig bu mig_/'bras kyi chu [#]la sbrang rtsi ldan 'thungs na/_/kun gyis bskyed pa'i khrag nad nges par 'joms/_/dbugs mi bde la b+hArgI [#]bca' sgas so/_/bri [#]ha ti gnyis e raN [#]ka ped dang /_/ma tu asma k+Sha[#]ra shing kun
[\[2b.7\]]gze/_/san d+he [#]e raN mar khur bsres byas thang /_/rked pa snying nu pho mtshan gzer bas gdung [#]/_/shing kun shu dag kha ru bca' sga dang /_/go snyod a ru puSh+kar ru rta rnams/_/phyi ma'i cha 'phel phye mar byas rnams kyis/_/lto skran rims rnying gsud
[\[3a\]]
[\[3a.1\]]nad rnams la'o/_/bca' sga shing kun ru tsha cha snyoms phye[#]/_/sga chu la bskol bad kan rlung byung dang /_/rtsib logs snying rgyab gsus gzer gsud rnams la/_/btung ngo de bzhin nas khus [#]rtug 'gags la'o/_/'jam 'bras lo ma'i bI shA lA tsa bya/_/tsi
[\[3a.2\]]tra tsha gsum lan tshwa gtso cher brtsegs[#]/_/bsregs pa'i thal ba zho la sbyar 'thungs pas/_/dmu skran skya rbab rkub kyi nad rnams sel/_/shing kun shu dag bca' sga sardzi[#]ka_/kha ru phyi ma nyis 'gyur phye mar byas/_/chu dron btab 'thungs sna tshogs gsud gzer dang /_/
[\[3a.3\]]snying nad skran dang stod du rlung 'tshangs 'joms/_/shring gi [#]tsha gsum 'bras gsum kaN+Da ka_/b+hArgI puSh+kar dza TA tsha [#]sna lnga/_/phye ma chu dron btab 'thungs skyigs bu lud/_/dang ga med cham [#]stod rlung mi bde 'joms/_/dzam bu dug nyung arka shikru [#]snu ha bse shing bya
[\[3a.4\]]kri bri ha ti/_/pa [#]ri ka ped tshos shing dza Da a pa [#]marga nim+ba [#]tse tra ka_/ba sha [#]puSh+kar pa Ta [#]la dang sen+d+he [#]ldan pa bsregs thal bskol ba la/_/sngar bshad shing kun la sogs btab [#]pa'i khu ba lto skran bad kan nad la btung /_/tsa bya [#]star bu tsha gsum bse yab bcas/_/
[\[3a.5\]]ba lu dzI ra cu [#]gang tsi tra ka_/phye ma cha mnyam bur bsres dri gsum ldan/_/gre mdzer cham bad dang ga med la bsngags/_/ba lu tsa byan sham mtshungs gnyis pa/_/mU la cu [#]gang dro tsa'o sga sum [#]'gyur/_/bu ram sum 'gyur dri bzangs ri lu byas[#]/_/
[\[3a.6\]]grang gzhi glo rims [#]gzer ba'i gzhang 'brum sel/_/sga dros [#]nal sham nA ga [#]'dab shing tsha[#]/_/suk+Sh+me mtha' rims gang 'phel phye mar byas/_/'di dag cha 'dra'i kar 'gam gzhang me [#]zhan/_/dbugs dang mi bde skran 'gul [#]snying nad la'o/_/sen+d+he shing kun
[\[3a.7\]]'bras gsum la la phud/_/tsha gsum bu ram cha rnams ril bur [#]byas/_/de rnams mur zhing myangs pas tshim thob cing /_/me drod zhan las rab tu byung ba'ang sel/_/lcags phye tsha gsum rgya shug [#]cha thams cad/_/mAk+Shi phye ma dang mnyam de rnams bza'/_/
[\[3b\]]
[\[3b.1\]]rgun 'brum ldan pa'i rjes su dar 'thungs pas/_/skya rbab nad la phan zhing ring du 'gro/_/bu ram ldan pa'i bca' sga'i dro [#]sman nar/_/gsum pa a ru ra'am bal po'i se'u/_/bad kan tshad rnying [#]gzhang 'brum nad rnams dang /_/rtug pa 'gags pa rnams la'ang
[\[3b.2\]]rtag tu bya/_/bca' sga gla sgang a ru ra phye la/_/bu ram ldan pa la ni ri lu bya/_/lud pa dbugs mi bde dang tsho ches rnams/_/kha ru ri lu mur bas bzlog par 'gyur/_/n+ya gro ut+pal ru rtamA k+Shi [#]ka_/phye ma 'bras phye [#]bcas pa ril bu bya/_/sra ba [#]kha ru mur
[\[3b.3\]]pas skom dad dang /_/rab tu 'phel ba myur du 'joms par 'gyur/_/ldong ros drod sman nar mo na le sham/_/phye ma ka ping+tha skyur khu bar ldan/_/'bras phye cha mnyam mAk+Shi [#]ka bsres pa'i/_/nus [#]pas lan cig ma yin skyug pa 'joms/_/sna khrag 'dzag
[\[3b.4\]]la dUrba'i [#]khu ba'am/_/bal se'u me tog khu sbyar nges par bsten[#]/_/bud med nu zho rgya skyegs khu ba'am/_/bi ra mAk+Shi [#]kas kyang i ku 'joms/_/skyu ru spos dkar khu ba kha ru cha/_/de rnams bsres pa sau [#]bi ri la btags/_/des 'dir myur bar gzhi nas med
[\[3b.5\]]byad cing /_/ji lta'i skyigs bu slar mi 'byung ba yin/_/dUrba [#]sen+d+he thal ka a ru ra/_/ku the ra kA kany+dzi ka dar btags/_/gsum pos byugs [#]pa'am nu ma'i 'og btags pas/_/shu ba dang ni g.yan pa rnam par 'joms/_/snu ha tsi tra bri [#]ga arka dang /_/mya ngan
[\[3b.6\]]med shun ru rta tsha ba gcin/_/bcos pa'i mar khus shu ba mdze glang shu/_/gdug pa'i rma dang za 'brum ser [#]kha 'phrog_/gu gul mig sman spra [#]tshil sin+d+hu ra/_/spangs [#]ma cha mnyam tsha ba'i mar khus btso/_/khyi rdo za tsag gis ni lus skams la/_/lan cig
[\[3b.7\]]byugs pa'i nus pa gzhi nas 'don/_/pu rtsi [#]kA ru rta murba sga/_/rgya skyegs dang ni btsod [#]dang yung ba rnams/_/drug 'gyur dar ba la bskol grub pa na/_/byugs pas grang dang tsha ba'i rims 'joms so/_/kaN+Da ka [#]ri sle tres ba [#]sha ka_/phye ma [#]zhun mar la bskol grub pa
[\[4a\]]
[\[4a.1\]]de/_/'thungs pas tshad rnying lud gzer dbugs mi bde/_/me drod zhan pa'i pho ba'i nad la phan/_/ba [#]sha seng ldeng pa Ta [#]la pa tra/_/nim+ba shing tsha sle tres ta ma la/_/ki phye mar sar la bskol myur grub na/_/me dbal mkhris skran [#]
[\[4a.2\]]mdze las rgyal [#]bar 'gyur/_/drug pas khrag dang bcas pa brgya yi skyon/_/rab 'khrugs las skyes yan lag lus kun gzer/_/bye brag me dbal chang gis ra ro ba/_/rmongs pa chang 'thungs las skyes rnam 'gyur la/_/kaN+Da ka ri nim+pa pa Ta [#]la/_/sle tres
[\[4a.3\]]'bras gsum 'jam 'bras ba sha ka_/phye chu mar [#]rnying la ni cho gas btso[#]/_/myur du grub 'dis mdze las myur du rgyal/_/kar ku sh+maN+Da [#]cho ga bzhin du btsos skams nas/_/mar bskol kar btab tsha gsum dri gsum [#]zir ldan par [#]btso/_/'di bsten byis rgan
[\[4a.4\]]khrag 'dzag rlung 'joms bud med la phod cing /_/zas skom lud [#]khrag mkhris skyugs dbugs mi bde dang gzhang 'brum 'joms/_/ba gcin skyu ru mA k+Shi [#]ka drod [#]sman/_/kha ru po son du ba dan+tI [#]dang /_/ru rta rnams btso reng bu mthe bong 'dra/_/mar bskus rkub bcug de
[\[4a.5\]]yi nad 'phrog byed/_/lus gso ba'i dpyad rdzogs so//_//kar bcas gur gum cha mnyam mar la btsos/_/cho ga bzhin blugs [#]rlung khrag las byung ba'i/_/smin ma mur [#]'gram rna mig mgo bo yi/_/phyed gzer nyi 'khor las byung nad 'joms
[\[4a.6\]]so/_/a ru ba ru skyu ru nang sa bon/_/sum [#]gnyis gcig gam [#]cha rnams zho la btags/_/mig sman de yis mchi ma mang 'byung zhing /_/mig tsha rab tu 'khrugs [#]pa'ang 'joms par 'gyur/_/a ru sen+d+he ba dang lig bu mig_/btsag yug dang bcas chu la
[\[4a.7\]]bses btags te/_/mig gi phyi rol rab tu byugs byas pas/_/'di yis mig gi [#]nad kun zhi bar 'gyur/_/sau b+hi la sen+d+he seng phrom btags/_/de nas mar btsos ras dkar po la btsags/_/de yis mig la byugs [#]byas mkhris skyed [#]nad/_/dmar tshag
[\[4b\]]
[\[4b.1\]]dang ni sha mdzer nges par 'joms/_/khrag skyed [#]ka ra rgya mtsho'i lbu [#]bas 'joms/_/ba byung drod [#]sman nar mo brod long la'o/_/lig [#]mig tsha ba gsum gyis mig 'grib [#]la/_/ling tog dkar la mA k+Shi [#]sbrang rtsis so/_/nag tshur lig mig dkar bcas rgya
[\[4b.2\]]mtsho'i [#]lbu/_/nal sham sam kha sain+d+ha bcag yug dang /_/ldong ros cha mnyam mAk+Shi ka bsres btags/_/rab rib khus bskyed rdzi nad tshag po 'joms/_/sle tres pu shel lcags phye dug nyung nal sham sen+d+he kang+pa [#]la/_/lig mig rdo dreg spang spos
[\[4b.3\]]yung ba spangs ma sam [#]kha rgya mtsho'i lpu/_/mtshungs pa phye ma lcags snod du bzhag sbrang rtsi ldan pas sha mdzer dang /_/rab rib ling tog khrag 'bur mig sha'i nad la nye bar byugs [#]pa'ang bsngags/_/shing mngar ut+pal rgya mtsho'i lpu ba shing tsha pu shel gi wang [#]
[\[4b.4\]]btsod/_/spang spos [#]tsan+dan sam kha btsag yug ba lu lig mig nag chur 'dab[#]/_/de ltar thams cad cha mnyam mig sman 'di yis mig 'brum mig nag tsha/_/mchi khrag skya rib mig sha gzer nas 'phrogs [#]la bsngags pas rtag tu byug_/mig gi sman
[\[4b.5\]]dpyad do/_/[# ]thang shing bong nga dkar po sle tres bcas/_/dug nyung hong len ma nu pa tha'i thang [#]/_/ba gcin las [#]grub sbrang rtsi dang ldan pa/_/mgrin pa'i nad dang kun la btung bar bya/_/k+Shar te dza ba ti pa tha [#]dang /_/lig mig skyer rtsa yung ba drod [#]sman nar/_/ril bu sbrang
[\[4b.6\]]rtsi las [#]byas kha nang du/_/mur bar bya yi [#]mgrin pa'i nad kun la/_/skyer rtsa gla sgang dzA ti'i me tog dang [#]/_/lo gsar rgun 'brum dug nyung 'bras gsum bskol/_/sbrang rtsi ldan pas lus kyi kha sgo'i nad/_/lce yi nad rnams dus su zhi bar byed/_/ru rta dang ni skyer pa'i
[\[4b.7\]]rtsa ba seng phrom bcod/_/yung hong gla sgang pa tha [#]te dza ni/_/zhib btags so rnams ldeg par byed pa dang /_/gzer zhing 'khyugs [#]la nang khrag 'byin par byed/_/sau bi [#]ra cu kra sge'u gsher ma tu/_/khu ba sha rnams gu gul sen+d+he rnams/_/gang zhig tsha ba'i mar
[\[5a\]]
[\[5a.1\]]khu la bskol te/_/rna bar blugs [#]pas rna ba'i zug rngu sel/_/ba sha nim+ba pa To la dang [#]parba ta ka pe dz+tha [#]tsa bya skyer rtsa dang /_/gla sgang tig ta pu shel byi tsher tsha gsum tra yan+ti ka [#]tsan+dan rnams/_/zhun mar las [#]grub steng 'og nas skyes rnam 'gyur sna
[\[5a.2\]]dang mig gi gzer la sogs/_/lpags [#]nad rims dang khong 'bras rma yi zug rngu mig nad skya rib rnams la bsngags/_/skyer rtsa [#]dug nyung nim+ba par+pa ta dang drod [#]sman byi tsher shing mngar dang /_/tra yan+tI hong 'bras gsum tig+ta bri sha pa To [#]la dang gla sgang dmar[#]/_/de
[\[5a.3\]]rnams phye mar bskol ba zhun mar las [#]grub 'di ni mig la phan pa yin/_/mkhris pa khrag las byung dang skya rib rab rib rnams dang stod kyi nad rnams la'o/_/e raN+Da dkar po yi [#]rtsa ba dang ni shu dag dang /_/sha ta puSh+pa bri ha ti'i 'bras bu gzhan yang /_/star ga'i
[\[5a.4\]]'bras bu [#]'o mar bcas pa [#]las grub pa[#]/_/rab rib stod dang gtso che'i nad dang gzhan pa'ang 'joms/_/zug rngu zad par byed pa gnyis pa rdzogs so//_//dung dang mush+ka ka dag me lces bsregs pa'i thal ba snod du blugs [#]byas te/_/de nyid du [#]slar
[\[5a.5\]]chu la btso zhing bskol ba'i thal ba mar khu'i cho ga rnams/_/sbyor ba de yis bdugs pas [#]rma dang rma tsha skrangs 'bur rtsa [#]yi nad rnams dang /_/rnam pa sna tshogs mtshan bar rdol ba'i lpags [#]nad yun ring mgul pa'i nad rnams la/_/shing mngar dang bcas skyer rtsa
[\[5a.6\]]shug pa ut+pal dang /_/pre yang+ku dang seng phrom dkar po tsan+dan rnams/_/mar khu dang ni 'o mar btso [#]zhing sbyar bar bya/_/rma rnams dang ni gzer dang tsha ba 'joms par 'gyur/_/dzA ti nim+pa pa To la dang [#]pa Ta hong len skyer rtsa yung ba dang /_/btsod dang thal tres a ru pu shel spra
[\[5a.7\]]tshil spangs [#]ma shing mngar 'jam 'bras rnams/_/mar las [#]grub pa 'di yis kha nad phra mo dang ni gnad gzer [#]rtsa yi nad/_/nad dam gzer bcas 'pho zhing 'byung ba'i rma yi nad rnams dang ni 'byang ba 'byin/_/zug rngu zad byed gsum pa rdzogs so//_//nal
[\[5b\]]
[\[5b.1\]]sham dkar por shi ri Sha'i[#]/_/me tog khu bas brgya phrag bsgo bar bya/_/sbrul gyi [#]sos btab brgyal bar gyur pa la/_/rab tu sbyar bya btung dang mig sman la/_/rma bya'i mkhris pa tan+du lI ya [#]ka_/kA kaN+Da [#]bcas mi nyung 'thung byas pas/_/'gro ba'i dug
[\[5b.2\]]dang brtan mchog dug gi ni/_/'tshe ba dang bcas myur du 'byin par byed/_/til btags mar khu la ni bu ram dang /_/de bzhin arka'i lo ma cha mnyam btung /_/sprin gyi tshogs la 'phral du rlung byung ltar/_/khyi smyo'i dug mchog myur du 'byin par 'gyur/_/
[\[5b.3\]]khang pa'i du ba gu gul dang ldan pa/_/bA dzi gan+d+ha tan+du lI [#]ya bcas/_/ba yi gcin la btags byas snying nad dang /_/brtan mchog 'gro ba'i dug rnams 'phrog par 'gyur/_/spang spos pu shel ba bla kaun+ti dza la sle tres ldong ros gi wang parma [#]ke shi dang /_/
[\[5b.4\]]sprik+kA tsan+dan [#]yung ba ru rta ka ra la rta rdo dreg suk+Sh+me gur gum [#]shing shug pa/_/cha mnyam nyungs [#]kar brgyad tsha [#]nA ga ge sar me tog cha bzhi'i [#]lde gus kun tu longs spyod cing /_/phun sum tshogs bya sha za rims [#]dang dug gi nad rnams 'joms 'gyur zla ba shar ba lta bur
[\[5b.5\]]grags/_/dug nad sel ba'i rgyud bzhi pa [#]rdzogs so//_//nyungs kar [#]'bras gsum shiR+Sha ka Ta [#]b+hI shwe 'jam 'bras sle tres dang /_/btsod dang ser po gnyis dang tsha ba gsum dang spang spos shu dag shing kun rnams/_/ra yi gcin la btags
[\[5b.6\]]byas 'thungs [#]sogs brten [#]pas sbrul gyi [#]sos btab gdon kun dang /_/gshed byed smyo byed sha za dang ni srin po 'joms shing rlag [#]par byed par 'gyur/_/kar+pa pa yi [#]rus pa dang ni rma bya'i 'dab ma bri ha ti [#]rnams dang /_/nirma l+ya po son cha shing tsha cu gang byi la'i rtug
[\[5b.7\]]pa ba sha ka [#]dang ke sha sbrul lpags dang /_/glang po'i so dang shring ga shing kun nal sham dkar po cha mnyam bdug byas pas/_/gshed byed smyo byed sha za srin po lha rnams zhugs pa'i rims ni 'joms par dran/_/tsha ba gsum dang da la gur gum drod [#]sman nar mo'i rtsa ba k+ShA [#]ra sing hi yung ba [#]
[\[6a\]]
[\[6a.1\]]ru rta nyungs kar gnyis dang am+bu dug nyung kar [#]sgog skya 'bras bu gsum dang pu shel tse dang hong len shu dag [#]spangs ma shing mngar bA la dmar po ldong ros shug pa zhes grags pa/_/da d+hi [#]rgya spos ma d+hU [#]ka sA pri yang+ku dang bong nga dkar po lig bu mig dang tsa bya
[\[6a.2\]]thang shing bcas pa phye mar byas pa mar dang srog chags brgyad kyi gcin gyi chu [#]la bskol [#]bshad 'thungs pas 'byung po 'bros shing de yis [#]gdon rnams mchog tu 'joms par 'gyur/_/rgya spos shing mngar 'jam 'bras rgya skyegs pa To la yi lo ma rak+ta pa trika [#]shu dag pa
[\[6a.3\]]tra la dang shing kun nyungs [#]kar siM hi ser gnyis la tA hong len dang /_/po son tsha gsum kA kaN+Da [#]thang shing pi dang [#]a nga gan+d+ha [#]ma rA/_/arko Ta dang ko Sha ta [#]kI na sham nim+ba sle tres dug mo nyung /_/ru rta shu ka ta ru puSh+pabA la shing mngar a pa ra dzi ta/_/dan+dI [#]tsi tra ka ped cha mnyam
[\[6a.4\]]phye ma [#]gcin gyi sde dang mar la bskol/_/yun ring du gzhag kun gyis [#]rim par sbyor bas myur du 'joms par 'gyur ba yin/_/'byung po chen po'i gdon kun dang ni smyo byed des byas mdze rims zhi bar bshad/_/'byung po zhi bar byed pa'i rgyud lnga pa rdzogs so//_//
[\[6a.5\]]skyer yungs dug mo nyung gi sa bon dang /_/sing [#]hi dang ni shing mngar cha mnyam po/_/de rnams thang byas bu chung ma yi ni/_/bu nad dang ni 'khru ba kun la phan/_/ka ped puSh+pa da ta ki [#]dza la/_/seng phrom dang bcas ga dza pip+pa [#]lI/_/thang la mAk+Shi ka bsres byugs [#]pa dang /_/
[\[6a.6\]]'khru ba rnams la byis pa la sbyar bya/_/shring ga drod [#]nar bong nga dkar po phyi mar byas/_/glo rims [#]skyug pa'i nad rnams 'joms pa la/_/mAk+Shi ka bcas bong dkar de bzhin gcig_/byis pa'i nad sel ba'i rgyud drug pa rdzogs so//_//skyu ru ra phye drug cu rtsa
[\[6a.7\]]bzhi'i srang la rang gi khu bsgos sbrang rtsi mar dang cha mnyam zhing /_/drod sman nar mo srang brgyad ka ra nyis 'gyur cha ldan thal ba'i phung po'i nang du gzhag par bya/_/dbyar gyi mtha' ru de bsten [#]skra dkar dang bral gzugs dang kha dog dang ni spobs pa dang ldan zhing /_/nad med blo dang yid
[\[6b\]]
[\[6b.1\]]gzhungs dran pa tshig gsal [#]stobs dang ldan zhing sems stobs ldan par 'gyur ba yin/_/shing mngar dang ni sbrang rtsi mar dang ni/_/'o ma dang sbyar rjes su bsten pa yis/_/lus po rgyags [#]pa rab tu thob gyur nas/_/dga' zhing 'khrigs [#]pa yang yang nus par 'gyur/_/
[\[6b.2\]]shing mngar cu [#]gang sen+d+he drod [#]sman nar/_/ka ra dang ni 'bras bu gsum rab ldan/_/tshe sbyin ro tsa shin tu yid gzhungs [#]shing /_/rgas dang nad rnams rnam par 'joms par 'gyur/_/gze ma skyu ru sle tres phye mar bya[#]/_/sbrang rtsi'i [#]mar dang ldan pa bsten pa yis/_/ro tsa
[\[6b.3\]]bsten [#]zhing sdug bsngal rnam 'gyur zhing /_/skra gnag tshe lo brgyar ni 'tsho bar 'gyur/_/nim+ba'i mar khu rang bzhin gnas byas pa/_/cho ga ji lta ba [#]bzhin btung ba dang /_/'o ma mar dang rab sbyar de zla bas/_/skra dkar dang ni rgas pa rnam par 'byin/_/gze ma
[\[6b.4\]]k+Shu ra dang ni [#]rtsa ba brgyad[#]/_/bA na rI nA ga ba lA ba lA[#]/_/phye ma 'o thug [#]byas 'di btung bar bya/_/de yis 'khrig pa lan brgyar nus pa yin/_/rta ltar byed pa bdun pa rdzogs so//_//shing mngar thang bskol [#]sen+d+he ba ldan zhing /_/dug nyung drod [#]nar po son
[\[6b.5\]]phye mar bsre/_/sbrang rtsi bcas pa 'di dag slon la sbyar/_/mgrin nad kha dang gre 'gags nad rnams la'o[#]/_/sau bI ra la a ru ra thang bskol/_/drod nar kha [#]ru dan+ti phyed [#]phye ldan/_/e raN [#]mar khu dang bcas 'khru la de/_/bshal gyi sbyor bas nad rnams 'joms
[\[6b.6\]]par 'gyur/_/ra sna po son cha dang 'bras gsum sle tres rtsa ba bcu dang bA lA dang /_/mar khu sen+d+he ba bcas pa la mam si btsos ldan sbrang rtsi bur ma bcas/_/sha ta puSh+pa sle tres ru rta ka bed pri [#]yang+ku dang drod [#]sman nar/_/shu dag phye ma kany+dzi ba 'o gcin bcas mas gtong [#]rlung
[\[6b.7\]]nad rnams la phan/_/ba la phye ma mar khu la bskol dri bzangs [#]dang /_/bcud grub pa dang 'o ma zho dang skyur [#]chu rnams/_/de bzhin sa hA ra dza ra sna [#]sle tres dang /_/ba ri re rer bskol bas rlung 'joms so/_/sbyar bar bya'o bca' sga'am bu ram la/_/yang na sen+d+he ba bcas drod [#]
[\[7a\]]
[\[7a.1\]]nar la'o/_/sna kha mjing [#]pa 'gram pa dpung pa dang /_/rgyab dang mgo mig mgul 'gags nad rnams la/_/las lnga'i le'u brgyad pa rdzogs so//_//rims la gtso cher par+pa pa Ta [#]sbyar bya skom dad che la skyu ru ra dang skyugs [#]pa la/_/tsha
[\[7a.2\]]ba lnga skyes gzer la 'jam rtsi rengs la gi ri dza dang gcin snyi skyu ru'i [#]khu bas so/_/rlung gi nad la ra sna [#]dmu rdzing mcher pa'i nad la ba gcin cham pa la/_/drod [#]nar 'phyo la bi dang [#]dug la shu ka rta ru skrangs la gug+gul [#]lo/_/ba sha ka yis khrag mkhris dug nyung
[\[7a.3\]]gis/_/'khru la 'o bse [#]shing he mam [#]lci gzer la/_/sbos la thang shing srin nad byi dang gas[#]/_/skya rbab a ru ra dang 'bru gzhan gyis/_/zad byed nad la 'bras bu gsum bshad gzer ba kun la de ltar khu bas so/_/mdze la rtag tu seng ldeng khu ba glo la kaN+Da ka ri dang /_/
[\[7a.4\]]tshigs bcad [#]gze ma mu ra gshed byed na [#]ga bA lA ba las so/_/bcud len kun la skyu ru lha bcas gdon gyi [#]nad la brag zhun bshad/_/rgyud phyi ma'o//_//rab tu grub pa'i sbyor ba'i cho ga rdzogs par byas/_/grub pa'i don rnams rtogs pa'i sman pa mkhas rnams
[\[7a.5\]]kyis/_/rtogs [#]pa'i sman pa med par su yis sbyor ba mthong /_/'di don slar yang 'dir ni cung zad bshad par bya/_/shugs bkag ma zos gnyid chags [#]skad ches rtsol ba drags/_/bzhon [#]pa la zhon tshab kha bska [#]rtsub pa rnams/_/sems gzung [#]'khrig dang 'jigs
[\[7a.6\]]dang smyung [#]gnas mya ngan drangs/_/dbyar gyi dus su rlung ni rab tu 'khrugs [#]par 'gyur/_/tsha skyur chang dang lan tshwa rno dro til mar khu/_/khro dang gdung ba lo ma skam pa [#]'jigs ngal rnams/_/thal sman la sogs ma zhu ma 'phrod zas zos pa/_/ston gyi dus su mkhris
[\[7a.7\]]pa rab tu 'khrugs par 'gyur/_/nyin gnyid mngar dang grang [#]ches nya sha lci ba dang /_/shing tog 'o ma bu ram shing gi rnam 'gyur rnams/_/snum bag 'grangs ches zos dang lan tshwa bur chu rnams/_/dpyid kyi dus su bad kan rab tu 'khrugs par 'gyur/_/de ltar
[\[7b\]]
[\[7b.1\]]'di rnams rim pas bye brag skyon/_/gdug [#]pa kun ni ldan pa brgyad du shes/_/sna tshogs nad ni lus kyi grangs bzhin du/_/ming rnams ma lus rjes su rtogs par bya/_/rtsub 'khums 'pho zhing gzer dang sngo bsangs mdog_/yan lag zug che yan lag
[\[7b.2\]]brkyang bskum byed/_/shes rmongs drang [#]zhing gyong la skom pa rnams/_/rlung gi las su mkhas pas rab tu bstan/_/'dzag cing rdul 'byung tsha zhing 'dod chags skye/_/dri nga rnag [#]dang 'ju dang khro ba dang /_/bla 'chol [#]brgyal dang mgo 'khor lus mdog ser/_/
[\[7b.3\]]mkhris pa'i las su mkhas pas rab tu bstan/_/kha mig sna chu grang lci lus g.ya' rdul/_/shes pa rmongs shing sna tshogs 'gags pa dang /_/tsho ches mchil snabs yun rings [#]'byung byed rnams/_/bad kan las su mkhas pas rab tu bstan/_/de rnams
[\[7b.4\]]kyis byas 'di dag rtogs rnams ni/_/nad kun ming ni du ma'i rnam pa yang /_/bye brag kha cig skye ba'i dbang gis 'gyur/_/gang gis [#]'di rnams ming gzhan kun du 'gro/_/rgyud ni le lo yid ni rnam ma dag_/skyon ni rab 'jug bkres dang gcin yang 'byung /_/
[\[7b.5\]]gsus lci shes pa rmongs shing dang ga med/_/de rnams nad ldan de la nad 'byung 'gyur/_/bcud dang drod dang brtan dang ro tsa stobs skyed lan tshwa [#]mngar skyur mar khu dang /_/khrus dang drod bsten mas gtong sha dang stan [#]bsten yan lag kun la dril phyis dang /_/snum gyi
[\[7b.6\]]dugs dang 'jam rtsis zhi byas bsku byug nye bar bsten pa la sogs pa/_/bza' dang btung ba gnas dang sman 'di rnams kyis rlung ni rab tu zhi bar 'gyur/_/kha mngar bska ba grang dang rlung yab mtshan mo zla ba'i zer [#]la gnas pa dang /_/sa yi khang pa chu yi 'khrul
[\[7b.7\]]'khor chu la rtse [#]zhing bud med lus la reg_/mar sar k+Shi ra dang por lus la bkru sman dang ni khrag gi gtar dpyad [#]bya/_/bza' dang btung ba gnas dang sman 'di rnams kyis mkhris pa rab tu zhi bar 'gyur/_/rtsub dang k+ShA [#]ra bska kha tsha ba dang ni 'bad rtsol drag dang
[\[8a\]]
[\[8a.1\]]ngar snabs sbyong [#]/_/bud med bsten zhing ngal [#]dub gnyid bcag chu la rtse zhing rkang pa 'chag par bya/_/reng bu'i dud bsten mgo bsro khrus dang skyug sman dugs [#]dang mas gtong [#]la sogs pa/_/bza' dang btung ba gnas dang sman 'di rnams kyis
[\[8a.2\]]bad kan nye bar zhi bar 'gyur/_/'phrod zas smyung [#]dang tsha ba'i chu btung zhing /_/zas dang bya na yang zhing kha ba'i bcud/_/rtsub bral dugs dang 'ju ba bsten pa dang /_/de bzhin lus kyi steng 'og sbyang bar bya/_/dgun [#]stod dbyar dang dgun [#]smad rlung gi dus/_/mkhris
[\[8a.3\]]pa ston dang so ga [#]tsha ba'i dus/_/bad kan dpyid ka me tog 'ong dus 'khrugs[#]/_/de la de bzhin phan pa'i sman bsten [#]bya/_/bad kan 'khrugs la skyug sman sbyar bar bya/_/mkhris pa'i rnam 'gyur byung la bkru sman gtang [#]/_/rlung gi bdag nyid 'jam rtsis 'joms
[\[8a.4\]]par 'gyur/_/'du 'phrod skyes la'ang 'dres ma de dag go/_/rlung la [#]skyur dang mar khu lan tshwa dang /_/mngar ba'i bza' dang btung ba rnams kyis so/_/mkhris pa la ni de bzhin mngar ba dang /_/kha dang bska ba grang ba rnams kyis so/_/bad kan la yang kha dang tsha ba
[\[8a.5\]]dang /_/rtsub dang bska ba rno ba'i ro rnams kyis/_/de rnams bza' bas nye bar 'gro 'gyur ba/_/nad ni rab tu zhi bar 'gyur pa yin/_/blo gzhan nyid kyis gang de ma bstan gang zhig bstan/_/nad rnams rang gis yang dag rtogs [#]nas ji lta'i tshul/_/sman rnams rjes su
[\[8a.6\]]blo gros chung ba rnams la byas/_/bstan bcos su ni cung zad gtan [#]phab 'bras bur byas/_/yon tan lhag can sbyor ba brgya pa brjod pa yis/_/bsod nams bla na med pa bdag gis gang thob pa/_/de yis rnam pa sna tshogs nad kyis gzir gyur pa/_/mtha' yas
[\[8a.7\]]'gro ba rnams kyi nad ni med gyur cig_/sbyor ba brgya pa zhes bya ba'i sman gyi gzhung 'phags pa klu sgrub zhabs kyis mdzad pa rdzogs so//_//bal po'i paN+Di ta chen po bram ze dze ta kar+Na'i [#]zhal snga nas dang po rtsa 'grel lan cig gsungs shing /_/dus phyis rgya gar
[\[8b\]]
[\[8b.1\]]shar phyogs kyi paN+Di ta bud+d+ha shri [#]dz+nyA na'i zhal snga nas stod cung zad gsungs nas/_grub pa'i zhing skyi rong 'phags pa 'jig rten dbang po'i gtsug lag khang la cung zad las mi ring ba/_chen po'i chen po rnams kyi gdan sa dpal shel [#]gyi gtsug lag khang du
[\[8b.2\]]sdom brtson dam pa sde snod gsum dang /_rgyud dang rgyud kyi yan lag rnams la [#]legs par 'dris shing /_khyad par du tshe'i rig byed yan lag brgyad pa'i snying po bsdus pa'i gzhung don legs par rtogs pa dge slong a mo g+ha'i gsung gis bskul nas/_mang du
[\[8b.3\]]thos pa'i lo ts+tsha ba shAkya'i dge slong dpal nyi ma rgyal mtshan bzang pos 'grel pa gsum dang bstun te bsgyur zhing legs par gtan la phab pa//_//[#]gso dpyad gzhung lugs brgya phrag du ma'i gnas[#]/_/sna tshogs mngon brjod tha dad sdeb sbyor can/_/
[\[8b.4\]]ya mtshan brgyan [#]la legs sbyar [#]tshig gis spel/_/gang 'di bsgyur dges nad rnams zhi bar shog/[# {D4307}]@/_/sman 'tsho ba'i mdo bzhugs/[ #]@#/_/rgya gar skad du/_dzI ba sU tra/_bod skad du/_sman 'tsho ba'i mdo/_/
[\[8b.5\]]bam po gcig pa/_thams cad mkhyen pa la phyag 'tshal lo/_/sman pa'i mchog ste nyon mongs nad sel de la phyag 'tshal [#]nas/_/'phags pa'i brtul zhugs drang srong ma gtogs skyes bu blo ldan pas/_/rlung mkhris bad kan gsum dang 'phrod spyad bag bya spyod
[\[8b.6\]]lam gyis/_/mi lus 'di thob don yod 'tsho ba'i don tsam bstan par bya/_/'dod khro gti mug gsum las rlung mkhris bad kan gsum srid de/_/lus yul dus la sogs pa kun dang bde bcas dbang bsgyur [#]zhes/_/drang srong chen pos gsungs phyir de yi khyad par
[\[8b.7\]]mdor bstun [#]nas/_/tshul rtags [#]zas dang gnas dpyad [#]dgongs pa nyi tshe 'dir brjod pa/_/lus rtsub skems sems rgod tshig mang grang rlung gi mi/_/dmar ser blo rno khro la drod che dri can mkhris pa'i mi/_/dkar snum tshig g.yung lci la drod chung gnyid chung bad kan mi/_/
[\[9a\]]
[\[9a.1\]]gnyis dang gsum du 'dres pa yang ni de las shes par bya/_/rgan dang dar dang byis pa rim gyis lta [#]zhing shes par bya/_/ngad can grang ba rlung gi yul te tsha gdung mkhris pa'i sa/_/rlan can snum bag bad kan yul te 'dres pa de las brtag_/
[\[9a.2\]]nang par srod ni bad kan tho rangs phyi dro rlung gi dus/_/nyi ma phyed dang nam phyed mkhris pa'i dus yin shes par bya/_/dpyid na bad kan ldang ste [#]dbyar stod rlung sogs [#]ston mkhris ldang /_/dbyar smad rlung ldang mkhris sogs [#]dgun stod dgun smad bad kan sogs[#]/_/
[\[9a.3\]]ston ni rlung zhi dgun stod mkhris zhi dbyar smad bad kan zhi/_/lus yul dus dag brjod nas bro [#]drug khyad par mdor bstan pa/_/mngar kun bsil te bad kan skyed [#]de rlung mkhris sel byed na/_/zhun mar bu ram snying gzer gze ma gro dang starka dro/_/mu ka sbrang rtsi skam
[\[9a.4\]]sa'i sha dang nas dang bu ram rnying [#]/_/bad kan sel te nye shing ram nye bad kan mi skyed snyoms/_/tsha ba dro ste mkhris skye [#]rlung dang bad kan sel byed na/_/srog chags mkhris pa mkhris sel na le sham ni rlung yang skyed[#]/_/skyur kun dro ste mkhris pa skyed [#]cing bad kan rlung
[\[9a.5\]]sel na/_/skyu ru ra dang bal po se'u ni mkhris pa sel bar byed/_/ku shu mngar ni bsil la dar ba chus bslad mkhris mi skyed/_/kha ba bsil te rlung skyed [#]bad kan mkhris pa sel byed na/_/shu dag sle tres dro ste 'phrod dang sbyar na rlung yang sel/_/bska ba kun ni
[\[9a.6\]]bsil te rlung skyed [#]bad kan mkhris sel na/_/a ru ra ni nyes pa gsum pa [#]gnod mi byed de snyoms/_/chang ran bad kan rlung sel mang [#]na mkhris pa skyed par byed/_/lan tshwa dro ste rlung sel bad kan mkhris pa skye [#]byed na/_/rgyam tsha lce myang tsha [#]ni mkhris pa las [#]yang
[\[9a.7\]]gnod mi byed/_/mngar dang bska dang lan tshwa gsum yang rim [#]bzhin mas lci ste/_/skyur dang tsha [#]dang kha ba gsum ni de bzhin mar zhing [#]yang /_/kha ba bska dang lan tshwa gsum yang rim bzhin mas rtsub ste/_/mngar dang skyur dang tsha [#]ba gsum yang de bzhin mar [#]zhing 'jam/_/
[\[9b\]]
[\[9b.1\]]rlung mkhris bad kan gsum ka 'dra ste nyid kyis nyid skyes [#]pas/_/lus dang yul dus zas spyod tshul gcig 'dom na nad ldang ste/_/ji ltar mthun par 'phrod sbyar rlung mkhris bad kan mi ldang phan/_/de phyir 'phrod dang mi 'phrod la sogs tshul bzhin 'dir bstan pa/_/rlung ni mngar
[\[9b.2\]]snum lci dro 'phrod [#]de rtsub yang bsil mi 'phrod/_/mkhris pa kha mngar bsil dang 'phrod [#]de tsha skyur dro mi 'phrod/_/bad kan snum lci bsil dang mi 'phrod rtsub tsha spyod [#]dang 'phrod/_/de bas rang gi lus dang dus gnas zas dang 'phrod spyad phyir/_/dpyid zla gnyis ni bad kan
[\[9b.3\]]bskyed dus yin te nad ldang bas[#]/_/bad kan drang zhing bkru sman skyug sman btang zhing chu tshan btung /_/gro nas bsreg sha sbrang [#]rtsi la sogs rtsub bska yang ba bza'/_/sbrang chang rgun chang sga chu sbrang [#]chu bu ram chang nyid [#]btung /_/mar tshil la sogs snum lci kha ra skyur po tsha phrom
[\[9b.4\]]dag/_/mngar 'jam skyur na bsil bag yang zhing nyin par log mi bya/_/chu [#]tshas lus bkru mnye zhing las bskyod bcag bya ci ran bya/_/gnas kyang ha cang mi tsha mi grang ran dro grib mar 'dug_/dbyar stod zla gnyis ma [#]'bri dus yin nyal po drag shul spang /_/ngal dub mi bya
[\[9b.5\]]bag 'bras 'o ma mar sar sha dag bza'/_/bu ram tshil ni cung zad bza' ste chang nyung yang ba btung /_/'o ma bskol grang [#]kha ras btab dang dar ba 'thungs na phan/_/lan tsha [#]skyur zhing na le sham la sogs pa tsha skyur spang /_/chu 'jam tsam gyis lus bkru sgra snyan mnyan zhing
[\[9b.6\]]gdags/_/char par reg bya nyin par tsog bur gnyid kyis log na phan/_/gnas kyang ser [#]bu drag po'i ngad med dro min bsil bar 'dug_/dbyar smad zla ba gnyis na mkhris pa sogs shing [#]rlung ldang ste/_/phyi rol tsha la lus kyi nang grang nad gsum g.yos pas [#]na/_/
[\[9b.7\]]rlung nad bsal phyir lus mnye snum bsku sman chu bskol bas bkru/_/rlung nad sel des til mar mas gtong [#]dugs dang lums kyang bya/_/zas kyang ha cang tsha min mngar skyur med par ran par sbyar/_/pho ba drod skyed [#]bag dang mar tshil sbrang rtsi bar 'ga' bza'/_/yos dang
[\[10a\]]
[\[10a.1\]]'bras chan mar khus blugs [#]dang zan dron sha dag bza'/_/chang yang cung zad btung ste chu dang chu grog [#]spang bar bya/_/rlan la mi 'dug mi 'gro lus la char pas gsher mi bya/_/stobs dang drag shul ngal zhing dub par gyur pa'i bag dang yang /_/
[\[10a.2\]]nyin mtshan mi bde nyin par mi log nyal po brtun byed spang /_/gnas kyang rlan med rlung mi ldang la bsil bar stan bting [#]'dug_/ston zla gnyis ni mkhris pa skye ba'i dus yin nad ldang bas/_/bsil mngar bkru sman gtang zhing gtar kas khrag kyang ci ran dbyung /_/
[\[10a.3\]]kha zhing mngar la bsil ba'i sman yang rtag tu bza' bar bya/_/dus 'di'i chu ni dug med gtsang dang bkrus shing 'thungs na phan/_/zas kyang 'bras nas sran ma sbrang rtsi kha ra sha la sogs/_/mngar zhing kha la yang ba mar sar 'o ma bza' zhing btung /_/chang lci drag
[\[10a.4\]]po'i ro yod mi btung ra ror mi bya ste/_tshil dang til mar mi bza' zil par mi 'gro 'dug mi bya/_/tsha ba'i zas dang yul yang zla grogs yid du 'ong ba bsten/_/chu 'jam tsam gyis lus bkru gos kyang dri ma med pa bgo/_/rgyan dang dri zhim lus la gdags shing
[\[10a.5\]]nyin mtshan mi bde [#]ste/_/gnas kyang dro min ser [#]bus mi phog bsil bag can la 'dug_/dgun stod dgun smad zla bzhi phyi grang nang tsha bad kan sogs[#]/_/gos dror bgo zhing rlan dang lhags pa [#]bag bya nyi ma'ang 'de[#]/_/zas kyang sha tshon rus khu mar tshil [#]snum bag
[\[10a.6\]]'grangs par bza'/_/mngar skyur lan tshwa drod bag cher bza' gsar tog 'bru dag bza'/_/ran par sna tshogs chang btung ngal ba'i las dag byas kyang sla/_/rtsel [#]bcag lus sbyang skabs skabs mgo lus til mar bsku zhing mnye/_/de rjes skyu ru ra la sogs pa sman
[\[10a.7\]]bskol chus kyang bkru/_/gnas kyang bsro khang dron por me dang stan stug ldan par 'dug_/dbyar stod tsha dus dbyar smad rlung dus bkru sman mi gtang [#]ste/_/dgun stod dgun smad grang dang rgas la skyug sman gtar ga spang /_/dgun gnyis dbyar stod lums dugs mi bya
[\[10b\]]
[\[10b.1\]]nad kyis gzir kyang sla/_/de ltar yin yang lus dang nad du gar mthun brtsam [#]par bya/_/rlung mkhris bad kan gsum dang 'phrod pas 'tsho ba'i mdo brjod nas/_/bag byed spyod lam can dag ring du 'tsho phyir yang bstan pa/_/med smra cir yang chos dang rigs pa gzhan
[\[10b.2\]]dag gsum la 'dzem/_/sngar byas nang nub bsam zhing skyor [#]dor phyin chag [#]bag cher bya/_/byed pa gang la rdul med rang nyam med cing 'dod chen spang /_/nga rgyal lang tshos [#]spyi brtol che min shes dman khum [#]mi bya/_/sdig grogs spang zhing dge bshes [#]bsten te gtong
[\[10b.3\]]smos dge bcu spyad/_/gsong des tshul chags gzhan la gnod min mi la byams par bya/_/lha dang rgyal por nyer bsam lung mnyan [#]yid dang mthun par sgrub[#]/_/rgyal po'i sras dang rma ni chung yang mi brnyas [#]bag cher bya/_/spyod lam sgyu mas mi bslu bka' khrims
[\[10b.4\]]yul chos bsrung /_/gzhan gyi dpyas [#]skyon mi brjod rtog [#]'dod gtum chos 'gran mi bya/_/dge slong slob dpon pha ma'i gong du mi 'gro sri zhu skyed/_/dge sbyong drang srong srog chags ya mtshan mnyan [#]gtod sbrul mi rtse[#]/_/ma rtogs shing chen mchod rten drung dang lam
[\[10b.5\]]mdo phug stong dang /_/sems can mang du bsad pa'i [#]slo sa dur khrod nyal mi bya/_/gnyan pa'i mtsho dang chu mig bzang por mi bkru mi bshal te/_/rdo shing dgon pa'i shing chen mi bcad pha bong gzhom mi bya/_/mchod rten rgyal mtshan arga'i [#]grib ma maN+Dal mi 'gong [#]
[\[10b.6\]]zhing /_/mi ro gtor ma yas stags [#]hom khung thal khung bcag mi bya/_/nam mkha' ban bun nyi ma phyed dang dmar thag chad pa'i tshe/_/mi bza' mi btung yi ge klog min nyal po las dang yang [#]/_/nyi ma la sogs 'od zer phra sngags mi ring ring mi blta/_/lha
[\[10b.7\]]khang sgor mi nyal te ri sna grog snar gnas mi bca'/_/ya mtshan shes drag mi bsten bud med ngag mi mnyan/_/bud med rgan la mi rgyo rtsal rgyos [#]smra 'gros dub mi bya/_/gad mo che zhing ring du dgod [#]dang ngud mo drag po spang /_/rtag tu mi 'dug ring du mi 'greng
[\[11a\]]
[\[11a.1\]]ci nus ran par bcag_/sbrid pa lud pa khu [#]chu mchi ma snabs 'phyen [#]bshang gci dbyal[#]/_/mi dgag ma bsgrus bkres skom nad gnyid gnag min myur du bsal/_/nyal po skigs pa lud pa la sogs tshe lus mjing [#]mi gcu/_/glal na kha
[\[11a.2\]]dgab sbrid pa smra tshe ha cang kha mi bgrad/_/sen mo ring du mi bzhag bregs te phan tshun brud mi bya/_/mgo lus lag pas mi brdab mgo bo [#]drag tu mi sprugs te[#]/_/don med sa mi bri zhing lag pa mi brdab mchu [#]mi bri/_/mi nus [#]bzhin du ci mi gdags [#]te mya ngan gnan [#]mi
[\[11a.3\]]bya/_/dpyid dang dbyar stod ston ni phyugs mar dus bzhin [#]til mar gyis/_/rtag tu mgo dang rkang mthil bsku zhing bar bar lus kyang bsku/_/ston dpyid ma yin dus gzhan [#]res 'ga' sna dang rna bar til mar blugs[#]/_/skyer pa'i khaN+Da stang zil dag gis bar bar mig
[\[11a.4\]]kyang bsku/_/rtag tu lus kyi byi dor bya zhing sman sngags rin chen gdags/_/ser [#]bu drag po mi ro'i dri dang dud pas phog mi bya/_/chu tshas mgo lus mi bkru bkru sman skyug sman gtang ba dang [#]/_/cham pa ma zhus btab ste mgo lus mi bkru snum mi bsku/_/skya rengs [#]shar
[\[11a.5\]]nas tsog pur [#]'dug ste de ring ci bya bsam/_/langs nas so shing bca' zhing kha yi skyon bsal lag gdong bkru/_/de nas sman mchog a ru ra ni rtag zos bdud rtsi yin/_/lug gi mar min mar sar zhun mar rgas sra tshe ring ste/_/'di la sogs pa lus dang tshe la phan pa'i
[\[11a.6\]]sman zos na/_/byug pa rgyan dang gos kyis shin du mdzes byas lha yang mchod/_/de nas sri zhu'i gnas dang 'khor la snyan brjod 'dzum bstan nas/_/rje dpon las dang bdag gzhan don la nan tan brtson 'grus skyed[#]/_/dus bzhir dro bab [#]ran par zas bza' ngoms par
[\[11a.7\]]skom 'thung [#]ste/_/thug pa khu tshan la sogs snum lci drod kun sngar bza' zhing /_/'bras la sogs pa bsil yang phyis bza' 'phrad [#]med phye ma 'gam[#]/_/bab chol ha cang 'grangs par bza' min myos par chang mi btung /_/'bras kyis 'grangs rjes phye zan mi bza'
[\[11b\]]
[\[11b.1\]]drod rjes skom mi btung /_/skyo ma ran par 'thungs na lus brta [#]nang na rgan la bsod/_/bro [#]drug gang yang gcig la cher zos [#]nad ldang ran par sbyar/_/'grangs pa'i rjes la nyal po bang stobs rta rgyug la sogs spang /_/shing tog ldam ldum [#]mang na nad ldang ba
[\[11b.2\]]mos phog pa gnod/_/dbyar zla 'bring po'i [#]tshes la ldam ldum bza' drag [#]nad du 'gyur/_/nad can lums kyis drangs te mgyogs na nad ldang skran du 'ong /_/mchin pa g.yer ma spangs te zos na cung zad snying la gnod/_/zas mchog sbrang rtsi mar rnying cha mnyam zos
[\[11b.3\]]na dug bzhin gnod/_/mi mnyam che chung byas kyang zos rjes chang du [#]'thungs na gnod/_/ma langs zho dang langs ma thag gi zho dron nad kun slong [#]/_/chu bya dbyar spang ldum mchog ke'u ni [#]dbyar zla 'bring po'i sman/_/sman 'thungs sha pa'i sha gnod ga gon zho 'drer [#]rims
[\[11b.4\]]su 'gyur/_/btsong bsregs [#]sbrang rtsir mi 'phrod lhan cig zos na 'chi bar 'gyur/_/ke'u 'am gnag sha lhan cig zos na skran du 'gyur/_/dgun stod rgya g.yer zos na snying ni [#]drags na mig kyang mdongs[#]/_/mar tshil zos dang mi 'phrod lha ba bza' drags na so 'byung /_/
[\[11b.5\]]bra bo [#]mang du zos na rlung dang lus g.ya' ste/_/nub mo chu 'thung chang [#]gnon la phug rnyid [#]dang sha skam spang /_/nya dang kha tsha mar tshil mi 'phrod snod kyang gcig mi bya/_/nya dang 'o ma lhan cig mang zos nang na zer ma gnod/_/shing tog chang la sogs te skyur dang shang tshe la phug
[\[11b.6\]]rlon/_/nyungs rnying [#]'di rnams gang yang 'o mar 'phrod min mang zos gnod/_/'o tshan 'thungs rjes chu grog [#]'thungs dang rgya sran nag po gnod/_/zla ba spyang kis zin tshe zan zos so na shu ba 'byung /_/gnag sha rta sha [#]lhan cig zos na lus la g.yan pa 'ong /_/gnag
[\[11b.7\]]sha phag sha lhan cig zos na lto yi srin bur 'gyur/_/nya dang khyim bya'i sha gnyis lhan cig zos na skran du 'gyur/_/khyim bya'i sgo nga'i spri dang sgog skya zos na dbugs mi bde/_/khyim bya'i sha dang ri bong sha gnyis lhan cig zos na cung [#]zad 'khru/_/sha mo yungs mar
[\[12a\]]
[\[12a.1\]]nang du brdos pa zos na lus la gnod/_/ma nu'i sa bon ka tsam [#]sbrang rtsir 'phrad ma yin/_/la phug bu ram mi 'phrod zho dang bya gag shar mi 'phrod/_/de ltar 'phrod zas goms dang rtag tu chags [#]pa dang /_/lang tsho 'ju slas zos dang nyung na
[\[12a.2\]]gnod pa med dang bsre/_/'phrod pa'i zas zos phyi dro'i las byas nam sros bde bar nyal/_/de ltar nan tan bag byas mi tshe tshad bzhin 'tsho nges pas/_/skyes nas lo bcu'i bar du sma mi dbab cing rang dgar gzhag[# ]/de nas nyi shu lon te lo bcur bslab dang brtsal [#]
[\[12a.3\]]bar bya/_/de nas lnga bcu lnga lon sum cu rtsa lnga khyud 'khor [#]du/_/longs spyod grags pa'i yul srid gtam byas nas/_/lnga bcu lnga lon phyin chad chos lam yum gyi ched bsgrub phyir/_/dge la brtson bskyed thos rig goms byed lus sems ci bder gnas/_/
[\[12a.4\]]de ltar sus nus mi lus thob pa'i don yod skyid cing dge_/slob dpon 'phags pa klu sgrub snying pos sman pa rnams la brdzangs pa/_sman 'tsho ba'i mdo tshigs su bcad pa rdzogs so//_///[{D4308}]@#/_/slob dpon klu sgrub kyis bshad pa sman a ba'i cho ga[# ]/
[\[12a.5\]]sman a ba 'di ni lus kyi rus pa chag pa dang /_rkang lag gi rus pa chag pa dang /_'phres pa dang /_kha bye ba dang /_tshigs 'bur ba dang /_smas te rma chen po byung ba dang /_rlung dang /_bad kan dang /_mkhris pa dang /_dreg nad dang /_da sgal [#]dang /_ro smad
[\[12a.6\]]man chad 'jas pa dang /_na ste mi bde na yang nad kyi ngos ma zin te ci na gtol med pa dang /_mig nad sna tshogs pa dang /_rgas sra bar bya ba dang /_ro tsa bar bya ba la sogs pa'i dpyad/_lha chen po gu lang gis gu lang gi btsun mo zhes bshad de/_a ba yin no/_/a
[\[12a.7\]]ba gtang ba'i tshes grangs 'dam pa ni/_tshes bdun dang /_brgyad dang /_bcu gsum la bzang ngo /_/skar ma 'dam pa ni/_ba ru Na'i dus la bab pa'i chu lha ste/_bdud rtsi dang sbyor [#]ba'i skar ma la bzang ste sman gtang [#]ngo /_/sman gtang ba'i thabs ni nad ci na
[\[12b\]]
[\[12b.1\]]yang rung ste/_dang por sbrang rtsi la [#]sbyar te gtang /_de'i 'og tu zhun mar la sbyar te gtang /_de'i 'og tu 'bru mar la sbyar te gtang ngo /_/sbrang rtsi la sogs pa sna re re 'dra ste/_zhag bdun bdun sbyar zhing phul [#]te 'tshal lo/_/phan pa'i sna grangs ni/_lus kyi rus pa chag pa dang /_
[\[12b.2\]]rkang lag chag grugs [#]byung ngo cog dang /_lus la rma byung ngo cog dang /_snying na ba dang /_rtsib logs na ba dang /_ro stod gzer ba dang /_glo na ba dang /_rus pa chag go cog la lhag par phan no/_/rlung las gyur pa'i nad brgyad cu snyed yod pa dang /_mkhris pa las gyur pa'i
[\[12b.3\]]nad kyi rnam grangs nyi shu dang /_bad kan gyi nad nyi shu rtsa bzhi ste/_spyir nad brgya nyi shu rtsa bzhi yod pa ril 'byang ngo /_/dreg nad dang /[ #]tsha grang 'dres pa las gyur pa'i nad dang /_mdor na nad ci yang rung ste/_sman a ba btang na nad do cog 'byang ngo zhes lha chen po tshangs pa dang /_
[\[12b.4\]]gu lang gis bshad pa las thos so/_/mig rab rib yod pa dang /_ling tog dang /_spris g.yogs pa dang /_mdongs [#]pa dang /_mig g.ya' ba dang /_na ba dang /_mig nad yod do cog dang /_mgul pa man chad na ba dang /_sna nad dang /_rna nad dang /[# ]rna ba mi gsang ba dang /_
[\[12b.5\]]klad pa mi bde ba dang /_mchin nad dang /_snying nad dang /_ro stod mi bde ba dang /_'di rnams la 'bras bu gsum las sna gcig kyang zho re re/_lcags phye zho gsum lcags dog gi nang du chab can rtse gsum las bskol [#]te/_gang lus pa dang btsags la [#]chu dron 'jam tsam gyi nang du
[\[12b.6\]]sman a ba zhib tu btags pa zho gsum btab ste 'jam tsam la nub mo nyal kar [#]'tshal lo/_/dgongs 'tshal ma [#]mi 'tshal na/_dro 'tshal ba'i rjes la 'tshal lo/_/sman 'di nyin zhag nyi shu tsam btang na/_mdongs [#]pa yang mig gis mthong bar 'gyur ro/_/yang sbyor ba rnam gcig la/_
[\[12b.7\]]'bras bu gsum las sna gcig kyang zho re re/_lcags phye zho gsum/_ba [#]mar srang gnyis/_chab can rtse gsum gyi nang du bskol te/_do ni du/_gang ni lus ba dang /_btsags te dro 'jam tsam gyi nang du a ba btags pa zho gsum btab la nyal khar [#]'tshal lo/_/dgongs 'tshal mi 'tshal
[\[13a\]]
[\[13a.1\]]ba lta zhig na/_dro 'tshal ba'i rjes la 'tshal lo/_/'di bzhin du zhag bzhi bcu rtsa lnga'i bar du 'tshal na/_mig phyung ba ma gtogs pa/_dmus long dang mdongs pa yang mthong bar 'gyur ro/_/lo bcu drug pa gzhon nu'i tshad du 'gyur ro/_/a ba phye ma mar ldan pas[#]/_/rus pa chag la [#]nub gsum
[\[13a.2\]]du/_/'thungs na de yi rus pa ni/_/rdo rje lta bur sra bar 'gyur/_/a ba tshab [#]gsum de bzhin/_/tsha nag nye'u [#]shing rtsa ba yis/_/dug [#]skam rus pa na ba dang /_/lud pa de bzhin dbugs mi bde/_/snying na ba dang sha chod la/_/de rnams cha ni mnyam byas te/_/phye mar byas nas nub gsum du/_/chu dron lhan
[\[13a.3\]]cig myur du btung /_/'bras bu gsum ni 'o ma dang /_/mkhas pas de bzhin bskol byas nas/_/mar ni sum cha gcig dang ldan/_/de bzhin a ba bzhi [#]cha gcig_/zan [#]zos 'og tu nub gsum du/_/'thungs nas 'u sha zas dang zan[#]/_/gyen du za ba'i nad las rgyal/_/rab rib rdzi bor mig ser
[\[13a.4\]]dang /_/tshad rnying g.yan pa tshor [#]bcas dang /_/mig gi nad ni thams cad dang /_/gzhan yang de bzhin klad nad dang /_/lto nad dang ni snying nad dang /_/de bzhin yan lag chag pa dang /_/zhag gsum du ni rab sbyar na/_/long ba dag ni mthong bar 'gyur/_/a ba so ma ra dza dang /_/ra yi 'o mar bskol [#]te
[\[13a.5\]]btung /_/'thungs na rlung ltar mgyogs par 'gyur/_/a ba phye ma mar sar dang /_/kha ra de bzhin pi pi ling /_/gzhang gi nad ni thams cad la/_/'di las drag pa gang yang med/_/glang po ba lang khyu mchog dang /_/ra dang lug dang mi rnams la/_/a ba mar dang 'o ma dang /_/'thungs na de dag shis
[\[13a.6\]]'gyur te/_/sha chod rus [#]pa chag pa dang /_/skom [#]dang snying nad mgo 'khor dang /_/thams cad nad las rnam par grol/_/gang gi lus ni skem pa dang /_/gang zhig sha bkrar gyur pa dang /_/gang gi lus ni 'jig pa dang /_/gal te rus [#]pa nar gyur cing /_/gso dka' ba yi nad la phan/_/a ba dang ni nye'u [#]shing dang /_/
[\[13a.7\]]so ma ra dza de bzhin te/_/sbrang rtsi pi pi ling de bzhin[#]/_/mar dang 'o mar lhan cig btung /_/zhag bdun bar du sbyar [#]bar bya/_/'dod chags rnam par spang [#]byas te/_/zhag bdun bar du sbyar ba yis/_/de ni rlung dang khrag las rgyal/_/de bzhin nad rnams kun las rgyal/_/slob dpon klu sgrub kyis mdzad pa sman a ba'i cho ga rdzogs so//
[\[13b\]]
[\[13b.1\]{D4309}]@/_/sman dpyad yan lag brgyad pa'i snying po'i 'grel pa bzhugs/_@#/_/sman dpyad yan lag brgyad pa'i snying po'i 'grel pa las/_sman gyi ming gi rnam grangs zhes bya ba/_bcom ldan 'das sman gyi bla la phyag 'tshal lo/_/
[\[13b.2\]]chags la mngon par dga' ba'i bu/_/zla ba dga' ba zhes bya ba/_/thams cad mkhyen la phyag 'tshal te/_/yan lag brgyad pa las bstan pa'i/_/sman sde po son cha la sogs/_/de las gzhan pa'i sman rnams dang /_/gzhung gzhan las bshad sman gyi ming /_/sgra sbyor nges par bshad par bya/_/
[\[13b.3\]]ma d+ha na dang /_shwa sa na dang /_rA tha dang /_piN+Di dang /_ta ka ra dang /_ga ta ga dang /_ga lA pha la dang /_ga ga la dang /_tsa la dang /_sha lArdu dang /_de dag ni po son cha'i ming gi bye brag yin no/_/ma du ya sha dang /_ya shi ma du dang /_ma du d+hu ka dang /_aSh+Ta hA dang /_ma d+hu yaSh+Ti ga dang /_gI
[\[13b.4\]]ti ka ta dang /_sta la dza ma dang /_de dag ni shing mngar gyi ming gi rnam grangs yin no/_/ka d+h+ya ka lAn bu ni dang /_lam ca dang /_tu ma byi dang /_Ish+kA ku dang /_mahA tsa lA dang /_rA dza pu ti dang /_paN+Di pha la dang /_pha tig ta lam+bu dang /_bri had pha lA dang /_de dag ni ku pa kha bo'i ming yin
[\[13b.5\]]no/_/nim+pa dang /_a ri sha dang /_sub+ha t+t+ra dang /_pi tsu marda dang /_sha kha pri ya dang /_su tig ta dang /_sarba to b+hat+t+ra dang /_pa b+hut+ta dang /_ba ri tig ta ka dang de rnams ni nim+pa'i ming yin no/_/ma hA nim+pa dang /_go ri ka dang /_shu ka ma lA ka dang /_bri had nim+pa ka dang /_nem ka ra dang /_/
[\[13b.6\]]ra mu ka dang /_bri shwa mu shwi ka dang /_de dag ni nim+pa chen po'i ming yin no/_/byim byi dang /_rak+ta pa ta pha lA dang /_go ha dang /_tuN+Di gi ri dang /_tun+di dang /_o sha pa pha lA dang /_daN+Di dang /_rak+ta pa tra la dang /_de dag ni cim pa'i ming yin no/_/ci shAlA dang /_mri ger cu ru dang /_ga bak+Sha dang /_ga
[\[13b.7\]]tsa tsar b+hi tri dang /_g+ha ba da ni dang /_stu la phA lA dang /_mri ga cag k+Shi dang /_itra ba ru ni dang /_de dag ni byi sha la'i ming yin no/_/tsitra pa la dang /_tum pa si dang /_ma d+hu sab b+ha bA dang /_in+t+re ba ru dang /_ha ti dan+ti dang /_tsi tra de bri dang /_ma hA pha la dang /_de dag kyang byi sha la gcig gi ming gi
[\[14a\]]
[\[14a.1\]]bye brag yin no/_/pra pu sa dang /_ku tu ka dang /_tig ta dang /_mu tra la dang /_ha ti pa r+Ni dang /_tshar dang paNi dang /_mutrA pha la dang /_pan du pa tra dang /_mu kha phri yang dang /_de dag ni ga gon gyi ming yin no/_/ku ta dza dang /_tsad tsa ka dang /_tud tsha dang /_br-ik+Sha ka dang /_
[\[14a.2\]]ga rim la li ka dang /_ba ri tig ta dang /_shang ka br-ik+Sha dang /_ku ta tsi dang /_ni la yaSh+Ti ka dang /_de dag ni dug mo nyung gi shing gi ming ngo /_/bad tsha ka dang /_ko ta dza dang /_ka li ga ka dang /_sha ku pA hwa dang /_in+d+ra ya ba dang /_a bA hwa ya dang /_de dag ni dug mo nyung gi sa bon gyi
[\[14a.3\]]ming ngo /_/murba dang /_ma d+hu ra sa dang /_de bi dang /_pI lu par+Ni dang /_ma d+hu pra ba dang /_saSh+To na dang /_ma d+hu pa ti dang /_la ku par+Na dang /_pri thag twa tsa dang /_de dag ni mur ba'i ming du bshad do/_/dzi mu ta ka dang /_de bar li dang /_brid tra ko sha dang /_g+ha rwa ga ri dang /_ce ni dang /_lo
[\[14a.4\]]ma sha pa tra dang /_karko ti dang /_a ku bi sha pa ha dang /_de dag ni dzi mu ta ka'i ming ngo /_/byi dang ga dang /_kra ming dzid dang /_ce la ka dang /_a lam+ba dang /_tsit+ta tan du la dang /_kri mi har dang /_dzan dug na dang /_kri min sha na dang /_de dag ni byi dang ga'i ming yin no/_/be ha sa dang /_byi du
[\[14a.5\]]la dang /_tA ma mra dang /_bany+dzu la dang /_dir+g+ha pa tra ka dang /_nati ya dang /_gan+b+ha puSh+pa dang /_dza lo kA sA ma tri tA dang /_de dag ni lcang ma'i ming yin no/_/na di gu la pri ya dang /_su shi ta dang /_me g+ha puSh+pa dang /_dza le dza tu dang /_to ya ka ma dang /_ni tsu la dang /_dza le pe ta pa dang /_de dag ni
[\[14a.6\]]chu lcang gi ming gi rnam grangs so/_/tsi tra ka dang /_da ha na dang /_can ni dang /_pA ca ka dang /_a na la dang /_dzo ti dang /_bya ma dang /_dwi pa dang /_pA thin dang /_da ru na dang /_de dag rnams ni kru trug tres kyi ming yin no/_/dan+ti dang /_bu ka la ka
[\[14a.7\]]dang /_tsit+t+ra dang /_ni kum+pa dang /_u pa tsa tra ka dang /_ku la dang /_u du m+bAr pa r+Ni dang /_byi sha li dang /_g+hu na pri ya dang /_de dag ni dan+ti'i ming gi rnam grangs so/_/tra ban+ti na dang /_sham+pa ri dang /_tsit+t+ra dang /_ni kun pa dang /_nya gro kro tra bad+ha na dang /_mu shI kA yA dang /_pra t+yan shri ni dang /_bre she raN+Da dang /_su ta shri ni dang /_a ku kar+Ni ka dang /_
[\[14b\]]
[\[14b.1\]]de dag ni tra ban ti'i ming gi rnam grangs so/_/ko sha ta ki dang /_kri ta tsit+t+ra dang /_dza la ni dang /_kri ta ba d+ha na dang /_k+sh+we daM dang /_sba tig ta dang /_ha g+haN+Do lid dang /_ming dang ga pha li ka dang de dang ni ko sha ta ki'i ming yin no/_/rA dza ko shata ki dang /_kar ki ti dang /_has ti parka dang /_dwa marka
[\[14b.2\]]dang /_ko sha ta pha lA dang /_mahA dza li ni dang /_de dag ni rA dza ko sha taki'i ming yin no/_/ka rany+dza dang /_nag ta ma la bra dang /_pra kir t+ya dang /_pus shu many+dza rI dang /_gri pa tapu ra dang /_gung tsha puSh+pa dang /_snig d+ha ka rany+dza ka dang /_de dag ni shwe ta ka rany+dza'i ming yin no/_/ud kir+ya dang /_ke ri mya
[\[14b.3\]]dang /_mi tri nan+da na dang /_tsi ri byil ba dang /_pu ti sa hA dang /_pu ti ka dang /_dan+ta d+ha ba na dang /_de dag ni pu ka rany+dza zhes bya ba srin sman me ru'i ming yin no/_/pi pi ling dang /_ma ga b+ha dang /_kr-iSh+Na dang /_bai de hI dang /_tsa pa la dang /_ka na dang /_a pa gul l+ya dang /_ma ga ti ka dang /_shen t+yi dang
[\[14b.4\]]ka lo dang /_o na dang /_ka Tu dang /_de dag ni pi pi ling gi rnam grangs so/_/ma la dang /_pi pi ling mUl dang /_ka la mu pa dang /_gran+thig dang /_tsha pha la mU la dang /_kr-iSh+Na mU la dang /_sho Di dza dang /_de dag ni pi pi ling gi rtsa ba'i ming yin no/_/sen da ba dang /_mi ni b+han dang /_na de ya
[\[14b.5\]]dang /_ba la not+ta ba ma dang /_sin+du da tha dang /_sin+du da dza dang /_shreSh+Ta la ba na dang /_ba ma la dang /_ba ra dang /_de dag ni lan tshwa'i ming gi rnam grangs so/_/sau bar tshal dang /_ru ra ka dang /_su gnad byi dang /_an+d+ha ga da ka dang /_ak+Sha dang /_ka la la ba na dang /_kr-iSh+Na dang de dag ni
[\[14b.6\]]kha ru tsha'i ming gi rnam grangs so/_/bi ta bra dang /_kri ti lam dang /_man+n+ya dang /_gaDi la ban dang /_dra ba dam dang /_khan da la ba na dang /_kri ta ka dang /_durta a su ra dang /_de dag ni rtsal ru tsha'i ming yin no/_/su mut+ta ba la na dang /_tri ku sra dang /_ca ri caM b+ha dang /_sa mut+t+ra dza dang /_sa
[\[14b.7\]]ga ra dza dang /_la ba no da d+hi sam b+ha dang /_de dag ni rgya mtsho'i tsha'i ming yin no/_/u b+hi da dang /_phar thi pa dang /_cau maM dang /_b+hu myu ca dang /_pra thi bi b+ha ma dang /_de dag ni lan tshwa khrol bu'i ming yin no/_/lan tshwa rnam pa lnga po de dag ni lan tshwa rnams kyi nang nas gtso gtsor bstan pa yin no/_/paTu dang
[\[15a\]]
[\[15a.1\]]la tsa ni zhes smos pa ni lan tshwa spyi'i ming yin no/_/lan tshwa thams cad kyi gor ni rgyam tsha gtang du rung ste/_tsha gzhan med na yang de'i skyin par sbyor ba kun gyi nang du rgyam tsha gang gtang ngo /_/ya pa sa k+Sha ra dang /_ya ba shu ka dang /_ya ba dza dang /_ya ba dza shu ga dza dang /_de dag
[\[15a.2\]]ni nas tshig 'khus pa thal ba'i ming yin no/_/sardzi k+Sha ra dang /_shrog g+hI ni dang /_pA ki dang /_sardzi ka dang /_de dag ni sardzi ka'i thal ba'i ming yin no/_/ba tsa dang /_bu gra gan dang /_dza Di la dang /_shaDa gran+thi dang /_he ma tsan ti dang /_de dag ni shu dag gi ming yin no/_/shukla dang /_
[\[15a.3\]]tik+kA gan+d+ha dang /_u gra dang /_rak+Sho g+ha dang /_lo ma sha dang /_dza ya dang /_de dag ni shu dag dkar po'i ming yin no/_/tra pyi di dang /_tu tsha dang /_bA le la dang /_ba pu la dang /_tu ti da dang /_k+Shu tra'i la dang /_ni k+Shu Ti dang /_tsan+t+ra dang /_g+harba bi snga ba ni dang de dag ni sug smel gyi ming yin no/_/
[\[15a.4\]]pad tre la dang /_bri had e la dang /_s+thu le la dang /_trag su gan+d+he ka dang /_tri de ba dang /_tri de co da b+hut+ta dang /_trid tha ga dang /_kanu ka dang /_pa tra dang /_de dag ni sug smel pa tra e la zhes bya ba rnam pa gcig gi ming ngo /_/ha ra n+ya dang /_re Nu ka dang /_kon tir dang /_pan+du par+Ni dang /_bri had+du ti
[\[15a.5\]]dang /_ka pi la dang /_ra dza pu ti dang /_gan+di ni zhes kyang kha cig 'dod de de dag ni ha re Nu ka'i ming yin no/_/sa ra sha pa dang /_dum du b+ha dang /_ga 'u ra dang /_sid+d+ha r+tha dang /_b+hu ta nA sha na dang /_gra hag+nan dang /_ka T+ya ka dang /_shweta dang /_rak+Sha na dang /_byi dza ya ba ha dang /_de dag ni yungs kar gyi
[\[15a.6\]]ming gi rnam grangs so/_/a su ri dang /_rA dza ka dang /_triSh+Ti ka dang /_rak+ta sA ra sha ba dang /_kya bya ka dang /_tiSh+Na gan+d+ha dang /_su ti baSh+Na dang /_k+ka ba ka dang /_k+shu ra dang /_de dag ni skye tshe'i ming gi rnam grangs so/_/tri tsid dang /_tri tsit+t+ri dang /_tri ti ta dang /_kum+b+ha dang /_ku ta ra na dang /_sarba nu
[\[15a.7\]]b+hu ti ta dang /_tri bu ta dang /_shA mA dang /_ko shapha la dang /_de dag ni shing nye rong ste ru dur byid kyi ming ngo /_/ma la byi ka dang /_pa lin+d+hi dang /_ka la me shi dang /_kA lA dang /_ma tu ra ra byi da la dang /_tam+mu puSh+pi dang /_arta tsan+t+ri ka dang /_de dag ni ba la dur byid kyi ming ngo /_/'bras bu gsum zhes bya ba
[\[15b\]]
[\[15b.1\]]ni/_a ru ra dang /_skyu ru ra dang /_ba ru ra rnams yin te/_de'i ming ni/_u d+ha ma dang /_bar ma dang /_shresh+ta dang /_pha la nri ka dang /_pha la tri ya dang /_de dag ni 'bras bu gsum gyi spyi'i ming yin no/_/ha ri ta ka dang /_a b+ha ya dang /_pad th+ya dang /_sran ma dat+ta dang /_byi tsa dang /_shi ba dang /_
[\[15b.2\]]a bya tha dang /_stu ta na dang /_a mo g+ha dang /_tse ta ki dang /_mri ta na dang /_a mr-i ta dang /_de dag ni a ru ra'i ming yin no/_/tra ti pha dang /_a ma la ka dang /_dza tir sa pha la dang /_shi ba dang /_ko rang ka ka dang /_a mr-i ta dang /_pha la dang /_shrI pha la dang /_a mr-i tong+b+ha bra dang /_de dag ni skyu ru
[\[15b.3\]]ra'i ming gi bye brag go_/bi ta sha dang /_kar sha pha la dang /_ka li b+h+r-i k+Sha dang /_ka lo tu ma dang /_ba pan+ta ka dang /_bu ta tsa sa dang /_ha r+yak+Sho dang /_ya man prir ya dang /_de dag ni ba ru ra'i ming gi dbye ba'o/_/su da dang /_n+ya Da dang /_ma br-ik+Sha dang /_gan dri ba dang /_badzra kar mu ka dang /_snu ha dang /_
[\[15b.4\]]sa man+ta dug+ta dang /_sbug dang /_badzri ri dang /_ni shri sha pat+ta ka dang /_de dag ni shi ri kha N+Da'i rnam grangs so/_/shaM khi ni dang /_tig ta la dang /_tsid tsa dang /_ya pa tig ta dang /_a k+Sha pI da ka dang /_ba yu phe phab dang /_ba yu ra sa dang /_Da da pA da dang /_ci sar pi ni dang /_de dag ni shaM khi ni'i ming yin
[\[15b.5\]]no/_/ka li ka dang /_ka la dang /_nI la dang /_ru ni bi shod ni dang /_grA mya dang /_tud tsha dang /_nI la pus sh+yi dang /_tsi ra bi ra dang /_bA hi byi dang /_de dag ni ni li'i ming yin no/_/ro tra dang /_ga ti ri ta dang /_shi be ri dang /_ti palba ka pa dang /_shA ba ra dang /_g+ha na twag ka dang /_bri ha ra d+ha da dang /_pa
[\[15b.6\]]ti dang sha bar pa dang /_de dag ni sha ba dang rig ser phrom gyi ming nga /_/sha ba ra ka dang /_shwe ta rod+dA dang /_a k+Shi be sha dza dang /_dzir na bud+d+ha na dang /_bri had pat+t+ra dang /_kra mu ka dang /_s+thu la ba ka dang /_de dag ni seng phrom dkar po'i ming gi bye brag yin no/_/a rag gwa dang /_rA dza pr-ig+Sha dang /_sha mya
[\[15b.7\]]ka dang /_tsa rus ang+ga li dang /_kar+Ni ka dang /_bya di ga ti dang /_gri ta ma la dang /_re'i ta dang /_de dag ni dang ka'i ming gi rnam grangs so/_/kaM bi l+ya ka dang /_rU tsa na ka dang /_rak+ta tsUr na ka dang /_rak+ta gA dang /_rak+ta sham dang /_tsi re ki dang /_bran shod na dang /_de dag ni kaM'i l+ya ga'i ming yin
[\[16a\]]
[\[16a.1\]]no/_/swa ra na k+Shi ri dang /_he ma dug d+ha dang /_he ma k+Shi ri dang /_ka tsa ni dang /_he mA ba tI dang /_sarba sba na dug d+ha dang /_ma he mA hA dang /_tig tu dug ti ga dang de dag ni rtsang sman khrol bu'i ming ngo /_/k+Shi ra dang /_dug d+ha dang /_pa ya sa dang /_de dag ni bud med kyi nu
[\[16a.2\]]zho'i ming ngo /_/'o ma zhes bya ba gang du 'byung ba der ni ba'i 'o ma yin par shes par bya'o/_/'o ma gyur pa ni zho zhes bya'o/_/brjod do/_/shar zhes bya ba ni zho'i sbris ma yin par rig par bya'o/_/da d+hi na na tA zhes bya ba ni zho ga chu la zer ro/_/zho bsdus pa las mar byung ba ni mar sar zhes
[\[16a.3\]]brjod do/_/ming rnams gcig ha yang ga byin zhes kyang bya'o/_/sar pi dang /_ad dza dang /_gri ta dang /_ha byi dang /_de dag ni mar gyi ming ngo /_/na ud shwi dang /_ma thi tha dang /_tag kra dang /_kra la sha yam dang /_bi li Di ta dang /_dan+ta ha ta dang /_go ras dang /_de dag ni dar ba'i ming
[\[16a.4\]]gi rnam grangs so/_/de bsdus pa'i dbu ba ni ka d+ha ba zhes bya'o/_/go mud+da tra dang /_go dza la dang /_gam bu dang /_bra h+ma am+bo dang /_de dag ni ba gcin gyi ming gi dbye ba'o/_/gcin lhag ma bdun po ni so so'i bye brag gis rtogs par bya'o/_/ba lang la sogs pa rnam pa brgyad kyi rtug pa'i ming ni
[\[16a.5\]]sha kri da dang /_ka ri sha dang /_tshag na dang /_ba gi sha dang /_de rnams yin no/_/ku sha dang /_mud pa la ku na dang /_pa ka la ka dang /_pa ri ba kyang s+ya ka dang /_a ma ya dang /_g+ha da dang /_rog dang /_twa ga to sha dang /_bya di dang /_de dag ni ru rta'i ming yin no/_/shAl Tu dang /_shan til+kh+yaka
[\[16a.6\]]dang /_pu ti ba ta dang /_ma hA ba la dang /_shrI pha la dang /_shri a hA dang /_gan+d+ha dang shri dang de las kyang bil ba gzhon nu ni cil pa kar ba ka ti zhes bya ste/_de dag ni bil ba'i ming gi bye brag go_/kasma ri dang /_shri bar+Ni hi ra dang /_karmi r+ya dang /_kad pa la dang /_ka h+ma ri dang /_sarba ba to batra dang /_
[\[16a.7\]]kri sna mi ti ka dang /_de dag ni tad pal gyi ming gi rnam grangs so/_/ag+ni man+tha dang /_ag+hi sa b+ha na dang /_tad ka rI dang /_bi dza ya ti ka dang /_b+ha ni man+tha dang /_ar ni dang /_ke ta dang /_dza ya dang /_pa ba ka dang /_man+tha na dang /_de dag ni ag+ni man+tha'i ming gi bye brag yin no/_/pai dza an+ti dang /_
[\[16b\]]
[\[16b.1\]]b+han+na nirma tha ni dang /_dza ya dang /_a ra ni ka dang /_dza yan+ti dang /_bi dza ya dang /_dza ya b+ha dang /_de dag ni tad ka ri zhes bya ba ag+ni man+tha'i ming gi rnam gcig go_/pA ta li dang /_kr-iSh+Na br-it+ta dang /_sta li dang /_a mo ga dang /_am+bu pa san dang /_tAm+m+ra pu shi dang /_kun byi ka dang /_ku su ma
[\[16b.2\]]a ga ma du ti ka dang /_de dag ni pA ta li'i ming yin no/_/shwe ta pra na dang /_kaSh+Ta pa ta la dang /_sha ta kub bi ka dang /_ku be+e da ra k+Sha dang /_pha le ru ha dang /_de dag ni pa ta li dkar po rnam gcig gi ming yin no/_/b+hu ta br-ik+Sha dang /_tun+du ka dang /_dar ga brid da ka dang /_ma yu ra dza ga dang /_
[\[16b.3\]]ba lu ka dang /_ka dwang ka dang /_ra lu ka dang /_de dag ni so na ka'i ming yin no/_/sti ra dang /_sa phu mya dang /_tri phu na d+hu b+ha ba dang /_bi da ri gan+d+ha dang /_ang shu ma ti dang /_dir+g+ha mU la dang /_pI ti ka dang /_de dag ni sA la par+Ni'i ming yin no/_/pri thag par+Ni dang /_kA la shi dang /_
[\[16b.4\]]d+ha ba na dang /_gu ha dang /_mr-i ga dang /_cin na tu dang /_gri ti li dang /_par+Ni dang /_sha ka pud tshi ga dang /_de dag ni kr-iSh+Na par+Ni'i ming yin no/_/pa ba pu pu tra dang /_kan+tha ki dang /_s+thu la kan+ta ka dang /_ma hA brta ki ni dang /_ma hA ti dang /_ho ti ka dang /_kan+tha ka ri dang /_kan+ta ki ni dang /_d+ha ba ni dang /_d+hu
[\[16b.5\]]pra bar shi ni dang /_ni dig+d+hi ka dang /_k+shu tra dang /_bArta gi dang /_k+shutra ka Na ha ki dang /_de dag ni shri ha ti'i ming du bshad do/_/go k+Shu ra dang /_go k+Shu ra ka dang /_shwo dang /_Sh+Ta dang /_kri kan+ta dang /_gokan+ta ka dang /_blag sha ta ka dang /_go kan+d+ha dang /_swA du kan+tha ka dang /_de dag ni gze
[\[16b.6\]]ma'i ming yin no/_/de ltar rtsa ba chen po lnga dang /_chung ngu lnga ste bcu po de dag ni rtsa ba bcu zhes bya'o/_/gong du bshad pa'i rtsa ba lnga pa gnyis po ni spyir bstan pa yin no/_/rtsa ba lnga pa lhag ma ni so sor bshad pa yin no/_/de ba da ru dang /_b+had tra tra ru dang /_su dang /_ru dang /_de bA
[\[16b.7\]]kASh+Ta dang /_b+ha trA shwa dang /_su ra da ru dang /_in+d+ra da ru dang /_de dag ni thang shing gi ming ngo /_/yug+ta dang /_gan ta mUl dang /_su ba ha dang /_ra sa dang /_su gan+d+ha dang /_a ti ra sa dang /_ra sa dang /_ra sa ni dang /_gan+d+ha na ku li dang /_de dag ni ra sna'i ming gi rnam grangs so/_/sngo ba dang /_
[\[17a\]]
[\[17a.1\]]triSh+Na shU ka dang /_ba byid tri dang /_bA dza nam pri ya dang /_a sha k+Sha ta dang /_b+ha ru dza dang de dag ni nas kyi ming ste/_de brngos pa ni yos zhes bya'o/_/sha ta puSh+pa dang /_mi si dang /_g+ho sha dang /_Sha tA hA dang /_ka ra bi dang /_sha pha dang /_a ba ma duSh+pa dang /_ma d+hu
[\[17a.2\]]ra ga dang /_chad tra dang /_sim ha ta la pa tra dang /_de dag ni me tog brgya pa ste/_shu ti'i ming du bstan pa yin no/_/ku lang+tha dang /_tam+ma bar+Na dang /_ka la br-it+ta dang /_tsa la ba ka dang /_k+Shota dang /_bra b+h+ra ma ra dang /_ma du dza ti dang /_de dag ni rgya sran gyi ming ngo /_/de las kyang ma k+Shika
[\[17a.3\]]zhes bya ba ni 'bru mar gyi mdog lta bu'o/_/b+h+ra mar zhes bya ba ni sbrang rtsi dkar po la bya'o/_/k+Sha tra zhes bya ba ni sbrang rtsi'i mdog ser skyar snang ba'o/_/po ti zhes bya ba ni zhun mar gyi mdog lta bu'o/_/de dag ni sbrang rtsi'i bye brag go/_/sid tha ka dang /_b+hi ga sa dang /_sid tha dang /_ma d+hu tshish+ta
[\[17a.4\]]dang /_mad+hu na shu ta dang /_ma d+ha she sha sa dang /_pa tsan ga na dang /_mad+hu dzA dang /_mak+Shi ka sa ya dang /_de dag ni spra tshil gyi ming ngo /_/sharka ra dang /_si ka ta dang /_shU b+h+ra dang /_shu la dang /_shwe te dang /_po to ba la dang /_de dag ni kha ra dkar po'i ming ngo /_/mar tsharnga d+hi ka dang /_
[\[17a.5\]]a pa gal ba dang /_de gnyis ni kha ra'i mdog ser po'i ming ngo /_/de las gzhan pa ni sbrang rtsi'i khar zhes bya'o/_/she khari dang /_pra tag pu na sha dang /_yu ta ka dang /_kha ra mar dza ri dang /_ad shal ba dang /_k+Shu po dang /_d+ha marga dang /_de dag ni a ba marga'i ming ngo /_/pi pi ling dang /_
[\[17a.6\]]bca' sga dang /_na le sham dang /_dra yu shan dang /_byo sha dang /_ka d+ya tra ya dang /_de dag ni tshab gsum gyi ming gi rnam grangs so/_/shing tsha dang /_sug smel dang /_gan+d+ha b+ha dra dang /_de gsum spyi'i ming yin no/_/ni tri ka ta dang /_tri dza ta dang /_de gnyis ni dri gsum zhes bya'o/_/
[\[17a.7\]]de'i steng du nA ga ge sar gyis bsnan na dri sna bzhi zhes bya'o/_/ho sha dang /_na gar dang /_bi shwa be+e sha dza dang /_bi shwo'u dang /_shrig be+e ra dang /_ra hud tsha tra dang /_ka ta sha dang /_de dag ni bca' sga'i ming ngo /_/ma ri tsa dang /_bal dza dang /_kr-iSh+Na dang /_u sha na dang /_kuny+dzi ta dang /_ka Tu
[\[17b\]]
[\[17b.1\]]dang /_yab ni sha dang /_d+harma par ta dang /_tik+Sh+Na dang /_bi ba sha pri ya dang /_g+han dang /_de dag ni na le sham gyi ming ngo /_/de bi dang /_da ru ha ri ta dang /_sardza ni dang /_pa tsa ma pa tsa dang /_ka Ta ka ta ri dang /_ra dza ni dang /_ra tri dang /_ma ha dang /_ni sha dang /_k+Sha pa dang /_de dag ni skyer
[\[17b.2\]]pa'i ming gi rnam grangs so/_/piN+Da ha ri ta dang /_ga pu ri dang /_bar+Na ba ti dang /_ni sha dang /_pi ti ka dang /_ra dza ni dang /_bi ta dang /_ha ri ti dang /_ba ra bad pha ni dang /_de dag ni yung ba ste/_rtsi ser po'i ming ngo /_/sardza ra sa dang /_de ba b+hu pa dang /_ba ru d+hu pa dang /_ag ni ba la
[\[17b.3\]]b+ha dang /_su ral dang /_sa ra ni rdza sa pa dang /_su d+hu pa dang /_yak+Sha du pa ka dang /_sra rtsi bog gi ming ngo /_/ma d+hu pu sha dang /_brid+d+ha pu sha dang /_shu ka bri ya dang /_b+han di dang /_shu ka ba pu sh+ya dang /_mri du pu shwa dang /_bi sha ba d+ha dang /_da dag ni shri sha'i ming ngo /_/shi kru dang /_
[\[17b.4\]]she ta ma ri tsa dang /_mu kha b+hany+dza dang /_a dig sh+na ka dang /_sau b+hany+dza na dang /_kr-iSh+Na gan+d+ha dang /_su ti ba shan dang /_g+han phal ba dang /_de dag ni na le sham dkar po'i ming ngo /_/shi kru dang /_ha ring kra sha ka dang /_mU la ka bat+t+ra ka dang /_g+han tsha da dang /_ti shan gan+d+ha dang /_mu rung gI dang /_
[\[17b.5\]]sa la na dang /_k+Sha ma dang /_de dag ni shi kru rnam gcig ha ri sha ka'i ming yin no/_/ma du shi kru dang /_ma d+hu ra dang /_siM ha ke sa ri dang /_shi kru dang /_shi kruka dang /_de dag ni shi kru dkar po'i ming ste/_shi kru gsum pa yin no/_/ma d+hu ka dang /_tish+na sa ra dang /_mad+hu puSh+pa dang /_ma ha da du
[\[17b.6\]]ma dang /_do la pha la dang /_ma d+huSh+Tal dang /_ma d+hu ra dang /_g+hu dang du sha ka dang /_de dag ni shing tog ma du ka'i ming yin no/_/ma du ka'i rnam gcig ni gong ma bas shing chung la me tog kyang chung zhing /_ro dang nus pa ni mnyam pa zhig yod de de yang ma du ka zhes bya'o/_/ra sany+dza na dang /_ta ra ka she
[\[17b.7\]]la dang /_darbi kwa tha su mud+d+ha ba dang /_ti ra k+Sha dang /_bal bai dang /_bal bai dang /_tir k+Sha dang /_bal bai dang /_mri ta la dang /_de dag ni skyer khaN+Da'i ming ngo /_/hi gu pat+t+ri dang /_pring th+wi ge dang /_pir thul dang /_p+wi thu la dang /_ka ba ri dang /_dir ke ka dang /_tan+ti dang /_nA dI dang /_tiM gu shi
[\[18a\]]
[\[18a.1\]]ba ka dang /_de dag ni sibs kyi ming gi rnam grangs so/_/ta ga ra dang /_ku ta la dang /_ba tra dang /_na tra dang /_ka la nus ri dang /_dz+nyim hri dang /_bar hi na dang /_baM kad dang /_shi tha dang /_tsa na hU na dang /_de dag ni rgya spos kyi ming yin no/_/b+hod d+hod ni dang /_krur
[\[18a.2\]]dang /_sa man sa dang /_shita k+Shur dang /_yod na ha dang /_prad ri shi dang /_be+e da la dang /_de dag ni ba la'i ming ngo /_/raM sha srog ta dang /_ba ra dwa tsa dang /_swa bar+Ni dang /_b+hal+l+ya g+ha ni dang /_b+hu rib la dang /_pa li ni dang /_pu sha ka dang /_de dag ni a ti ba la'i ming yin no/_shar
[\[18a.3\]]dwa la dang /_nI la dUr ba dang /_go lo mi dang /_sha ta bar pa dang /_ha ri ta dang /_sarba byi r+ya dang /_shi ta bal liM dang /_u sita la ta dang /_de dag ni dUr ba sngon po'i ming ngo /_/she ta dUr ba dang /_go lo mi dang /_shwe gnad dang /_so tal ta dang /_sa ha sra bid+yA dang /_a nan+ta
[\[18a.4\]]dang /_dur d+har dang /_bar g+ha bi dang /_ru ha dang /_de dag ni dUr ba dkar po'i ming ngo /_/gan da dUr ba dang /_gan da la dang /_ti b+h+ra dang /_ma tsha k+Sha dang /_bi li dra dang /_na di ka ta ya dang /_da ra ni dang /_sha ku la k+Shu dang /_de dag ni dUr ba'i sdong bu'i ming ngo /_/ya ba sha ka dang /_dirga mU
[\[18a.5\]]la dang /_sa mu t+t+ran+ta dang /_ma rud b+ha ba dang /_a nan+ta dang /_du ra chu la dang /_ba la rad tre dang /_tsi kan+ta ka dang /_de dag ni byi tsher ma'i ming gi rnam grangs so/_/du ra la b+ha ba dang /_da na ya sho d+dang /_ya sha dang /_dan n+wo ya ba sha ka dang /_kad tshur dang /_tam mra mu li dang /_dur shar sha dang /_du
[\[18a.6\]]rabi graha dang /_de dag kyang byi tsher ba rnam gcig gi ming ngo /_/ba shi dang /_bri sha dang /_siM ha mu khi dang /_b+h+ri sha ga ma ta dang /_a ta ru sha ka dang /_siM hi ga dang /_siM ha par+Ni dang /_rak+ta ping ta pra sa da ni dang /_de dag ni ba sha ka'i ming ngo /_/kapi kad tshu dang /_ad ma gub+ha dang /_swa
[\[18a.7\]]yang gub+ta dang /_mar ka ti dang /_kan d+ya ka ri dang /_ja ha dang /_gub ta dang /_ka pi rom dang /_pha la ri sha bi dang /_gun tra dang /_si ri dang /_gud tsha mU la dang /_pa ni ra pir thul kha ra dang /_de dag ni kha sral gyi ming yin no/_/shata ba ri dang /_su sma pa tra dang /_su ba ri dang /_
[\[18b\]]
[\[18b.1\]]an+ti ba ri dang /_ba ri dang /_sha ta mU la dang /_rbi bi shad tru dang /_ba hu mU la dang /_a hi dza hi ka dang /_cu Da ma Ni dang /_shi ta pa pa ki dang /_shi ka phardi dang /_kr-iSh+Na la dang /_a ra ta dang /_de dag ni nye'u shing gi ming yin no/_/ud dza da dang /_dam mri ga ga dang /_kun dza
[\[18b.2\]]dang /_tsa tra sra dang /_ka ka sa hwa ka dang /_mU la ka dang /_ha ri pa r+Ni dang /_su shi ka k+Shi ra me ti dang /_kr-iSh+Na kam+bu dzi ka dang /_gum dza dang /_rig ti ki dang /_ka ka nan ti ka dang /_de dag ni 'ol ma se dmar po'i ming yin no/_/shwe ta kam+bo dzi dang /_dur da sha dang /_ka la tsi lu
[\[18b.3\]]ka dang /_ka ka nga ni dang /_ka ka tsiN+Di dang /_shag kra shal+l+ya dang /_bi ri Na Di ka dang /_de dag ni 'ol ma se dkar po'i ming yin no/_/pri yang+ku dang /_pha li ni dang /_sha ma dang /_ba ni ta bal la b+ha dang /_lA ta dang /_b+hang gur dang /_bel geng ri ka dang /_pri ya ha dang /_bar na b+he
[\[18b.4\]]de ni dang /_de dag ni gan d+ha pri yang+ku'i ming yin no/_/pad+ma shwe ta dang /_puN+Da rI ka dang /_shata patra dang /_sa ro ru ha dang /_ta ma ra sa dang /_sa ro dza dang /_am+bu dza dang /_baM ka dza dang /_de dag ni pad+ma dkar po'i ming yin no/_/push+kar dang /_rak+ta dang /_ra brin dang /_ku she she ya
[\[18b.5\]]dang /_ka ma la dang /_ni li ni dang /_shri ni ke ta na dang /_na ror ma dang /_de dag ni pad+ma dmar po'i ming ngo /_/nI lot+pa la dang /_ku pa la ya dang /_nalba ba dza dang /_a si to pa la dang /_in+d+ri ba dang /_ka ka lo dang /_kad dza la dang /_ka ka kud mal dang /_de dag ni ut+pa la sngon po'i
[\[18b.6\]]ming ngo /_/sa du gan+di ka dang /_rak+ta ni da ka dang /_kar+Na pu ra dang /_pa rod pha la dang /_dza t+ya pa la dang /_go da na da dang /_ka lhar dang /_gan+d+ha so ma ka ka dang /_de dag ni ut+pa la dmar po'i ming ngo /_/ku mud dang /_shwe ta dza la dza dang /_tsan+d+ra kan+ta dang /_sha shi pir ya dang /_si
[\[18b.7\]]tot+pa la dang /_gan+d+ha b+ha ga dang /_sha ma br-it+ti dang /_dza le ru ha dang /_de dag ni ut+pa la dkar po ste/_ku mu ta'i ming ngo /_/pad+ma ni pud tra ki ni dang /_na li ni dang /_ku mad pa ti dang /_bal sha ni dang /_par+Na ba ti dang /_ba na sha da dang /_sa tsa ka ra dang /_de dag ni pad+ma'i thog ma'i sa bon
[\[19a\]]
[\[19a.1\]]gyi ming ngo /_/ke sar da dang /_pad+ma kiny+dza la ka dang /_a pi ta dang /_pad+ma ke sar dang /_ma ga ran da dang /_par ga dang /_rung ga dang /_ga'u ra dang /_gan tshan dang /_de dag ni pad+ma ge sar gyi ming ngo /_/ka ra ni ka dang /_bi sho ko sha dang /_karka ti dang /_pad+ma kar+Ni/_
[\[19a.2\]]ka dang /_pad+ma bi tsha dang /_pad+ma k+Sha dang /_de dag ni pad+ma'i snying po'i ming yin no/_/mri na la dang /_tan t+ya la dang /_bi sa dang /_pad+ma'i di mU la dang /_sha lu ka dang /_de dag ni pad+ma'i rtsa ba'i ming ngo /_/dir ki ka dang /_de dag ni pad+ma'i skyes gnas kyi ming yin no/_/pad+ma ni kang dam
[\[19a.3\]]dang /_pad ka dang /_ra dza dang /_pad+ma di dza dang /_ma d+he dang /_de dag ni 'dam gyi ming ngo /_/ku Dan na Da dang /_sla ma dang /_dan+n+ya dang /_shu kA hA dang /_pa re be+e la la dang /_dzirna b+hUd da Na dang /_da sha pu ra dang /_bi run+na dang /_be la rtsi dang /_pu ta dang /_de dag ni sla ba'i ming ngo /_/dzi
[\[19a.4\]]ban+ti dang /_dzi ba ni dang /_dzi ba dang /_sha kha sheSh+Ta dang /_ya sha ka ri dang /_dzo ba ni pha dang /_ma ga l+ya dang /_shri ka ri ti ka dang /_de dag ni sman 'tsho byed kyi ming yin no/_/ka ko li dang /_ka pa di dang /_kan dang /_d+h+wad k+Sha di dang /_k+Shi ra shu ki ka dang /_shu kla k+Shu ra dang /_ba ya sa li dang
[\[19a.5\]]bir dang /_d+ha ra dang /_pas swi ni dang /_de dag ni ra mnye ba ser po ste/_bung tshang rdo'i ming ngo /_/k+Shi ra ka ko li dang /_ba ri dang /_shu ra dang /_bi kra ni ka dang /_pa ya swi ni dang /_k+Shi ri ni dang /_shu kla dang /_k+Shir bi ni ka dang /_de dag ni ram nye ba'o ma can gyi ming ngo /_/me da dang /_me
[\[19a.6\]]da sa mud bud ta dang /_shal l+ya brni dang /_ma ang ra dang /_ma ni tshid tra dang /_de bam na dang /_sur med sa mud b+ha ba dang /_de dag ni me da'i ming ngo /_/br-ik+Sha sha ru ha dang /_ma hA pu ru Sha da ni dang /_b+hi ba min pa dang /_de dag ni mon sran sde'u'i ming ngo /_/ma hA me da'i ming du bshad
[\[19a.7\]]pa yin no/_/mung+ga par+Ni dang /_su pya par+Ni dang /_ma hA mardza ra gan+d+hi ka dang /_kA ka mung+ga dang /_k+Shu tra sa ha dang /_ba na dza dang /_shim+bi ring gi ni dang /_de dag ni mon sran sde'u'i 'dab ma'i ming ngo /_/ma sha par+Ni dang /_siM ha bin ga dang /_su bya par+Ni dang /_ma hA sa ha dang /_pan r+ya
[\[19b\]]
[\[19b.1\]]la dang /_ma sha par+Na dang /_kam+bu dzi dang /_kri shin bri ti ka dang /_de dag ni mon sran gre'u'i 'dab ma'i ming ngo /_/ri sha ba dang /_ka ku dang /_shi man dang /_ba sha ni dang /_go ba ti dang /_bri sha dang /_bri sha na dang /_dur da dang /_di ra dang /_b+han dur ba dang /_bri sha ti
[\[19b.2\]]pa ti dang /_de bzhin zangs rtsi ba'i ming yin no/_/ja ba ka dang /_kur tsa shir sha dang /_d+hi g+ha yu dang /_tsi ra dzi ha dang /_mang gal+l+ya na ma dang /_pra sa ga dang /_bir pa dang /_de dag ni dzi ba ka'i ming ngo /_/'tsho byed sde bcur bshad pa de dag spyi'i ming ni/_ka dzi ban+ti dang /_dzi ba ni dang
[\[19b.3\]]dzi ba dang /_sha kha sheSh+Ta dang /_ya sha ka ri dang /_dzo ba ni pha dang /_mang gya swa da dang /_ma du ra dang /_de dag ni dzi ba ni zhes bya bar grags so/_/bi da ri dang /_i nu tsi ri dang /_bri sha kan+da dang /_pa la sha kan dang /_g+han dzi pa ti pri ya dang /_pri sh+ya dang /_swa du gan dang /_bi
[\[19b.4\]]gan+da rig dang /_de dag ni bi di ra'i ming yin no/_/gzhan yang /_k+Shi ra bid ni dang /_e k+Shu kan da dang /_i k+Shu bal+l+ya dang /_kA ra bal+li dang /_k+Sha ra kan+da dang /_k+Shu ra shu ku la dang /_pa yas si ni dang /_de dag ni k+Shi ra bi da ri zhes bya ba bi da ri rnam gcig gi ming ngo /_/e raN+Da dang /_
[\[19b.5\]]u ru bu ka dang /_bi tra dang /_gan+da ra ba ha sta dang /_bar sna ma ma na dang /_shu kla dang /_pany+tsa a gu la dang /_de dag ni e raN+Da'i ming ngo /_/ran+da dang /_hasti par+Ni dang /_byag+ha ta la dang /_ru bu dang /_u bu dang /_ha sti kar+Na dang /_tsud tsu dang /_u ta na pa tra ka dang /_de dag ni e
[\[19b.6\]]raN+Da dmar po'i ming ngo /_/byis sha ka li dang /_bi shag g+h+ri ni dang /_sarba dang /_k+Shi dang /_a sha da ma ga phud tsha dang /_ba shi ni dang /_na gra dang /_Sh+Ti ka dang /_de dag ni bri shwi ka li'i ming ngo /_/pu dan rna ba dang /_bar sha ka dang /_Sha Ta Da dang /_man+da la pa tra dang /_shwe ta pu tra
[\[19b.7\]]dang /_b+ha ra sha bu dang /_bri ra shwi ba dang /_bri shi ba dang /_k+Shu tra pa tra dang /_de dag ni ba spru ba'i ming ngo /_/bai sha ka dang /_ad+ma brid ta dang /_ka Di la dang /_bi ka sa dang /_k+Shutra b+har sha bu dang /_shi ba ti dang /_de dag ni ba spru ba rnam gcig me tog dmar po can gyi ming ngo /_/bya sha
[\[20a\]]
[\[20a.1\]]de ba dang /_nA ga ba la dang /_sha ha dang /_gci bu ga dang /_khar gan+da dang /_kal dang /_gan+ta dang /_gang ga ru ki dang /_de dag ni nA ga ba la'i ming ngo /_/de ba ha sa dang /_g+ha l+ya dang /_arta pas da ni dang /_b+har sha puShI dang /_ma hA gan+d+ha dang /_de ba dang /_
[\[20a.2\]]dan dud pa la dang /_de dag ni sa ha de ba'i ming ngo /_/shi ri ba dang /_ga g+ha kan+tha dang /_she da dang /_kal busar+ya dang /_rta ru rdi dang /_la ta dang /_A yu ta dang /_g+ho pa bel+l+ya dang /_a hi dzi bi ka dang /_de dag ni thal tres dkar po'i ming ngo /_/kr-iSh+Na mU la dang /_kr-iSh+Na dang /_tsan+dan sha ri ba
[\[20a.3\]]dang /_b+had tra dang /_tsin+da na na dang /_kr-iSh+Na brla la l+ya dang /_de dag ni thal tres nag po'i ming ngo /_/ha nas pardi dang /_rak+ta pa ti dang /_mad+hu shub dang /_krita man+da na dang /_pri pa ti dang /_ka te ma ru dang /_la sil sa dang /_de dag ni han sa pa ti'i ming ngo /_/u shir dang /_bir dang /_
[\[20a.4\]]se bya ba dang /_a b+h+ya ya dang /_a mr-i ta la dang /_ba hu mU la dang /_shi ta mU la dang /_bi ra dang /_bar na mU la dang /_de dag ni pu shel ba'i ming ngo /_/la mardza dang /_dirga mU la dang /_a mr-i ta la dang /_dza la sha ya dang /_eSh+Ta ka pa tha dang /_shi g+h+ra dang /_tru ya ka k+Shi dang /_sa ta ma
[\[20a.5\]]dang /_la g+hu dang /_de dag ni la mang dza'i ming yin no/_/la tsan+dan dang /_gan+d+ha sa ra dang /_go shiR+Sha dang /_shwi ta tsan dang /_li hi ta dang /_b+ha tra shwe yang dang /_ma la ya dzi dang /_ma har ram dang /_ti tam dang /_de dag ni tsan+dan dkar bo'i ming ngo /_/rak+ta tsan+dan dang /_lo hi ta dang /_
[\[20a.6\]]rak+ta sa ra ka dang /_k+Shu tsan+dan dang /_tam+mu sa ra dang /_su rak+ta dang /_ha ri tsan+dan dang /_de dag ni tsan+dan dmar po'i ming ngo /_/ka li yaka dang /_pi ta sa ram dang /_pi ta bar+Na dang /_shita la dang /_bar+Na sra pa da dza na Na dang /_bar+Na gri d+ha dang /_hem dang /_de dag ni tsan+dan ser po'i ming ngo /_/
[\[20a.7\]]mri du pa la dang /_tu shan dang /_b+han+da na tshad dang /_par+Na pa ru dang /_nI la brna dang /_ba ru sha dang /_par ma da la dang /_de dag ni pa ru sha ka'i ming ngo /_/pad+ma ka dang /_hi ma pad+ma dang /_ka la sha dang /_sha ba lan dang /_pad+ma bar nad dang /_pad+ma gan+ti dang /_pa ba la dang /_bar na bu sh+ya
[\[20b\]]
[\[20b.1\]]dang /_de dag ni shug pa'i ming ngo /_/cak+Shu sha dang /_shi pu sha dang /_mU la sa da na dang /_pu Na da ha dang /_puN+Da rI ka dang /_nita sho ta na dang /_de dag ni pra puN+Da rI ka ste/_stag tsher ba'i ming ngo /_/tuSh+Ta dang /_su kha dang /_b+huti dang /_b+hur ti ra gi dang /_sarba dza na pri ya dang /_ri
[\[20b.2\]]shi praSh+Ta dang /_ba su dang /_lash+mi ma gal+l+ya dang /_ma du ra dang /_pri ya dang /_de dag ni brit+ti'i ming yin no/_/tuka k+Shi ri dang /_ban sha ba dang /_ban sha dza dang /_tri na ka ra ni dang /_tu bag k+Shi ri dang /_shu b+h+rad dang /_sha khya dang /_ba sha ro tsa na dang /_de dag ni smyug gang gi ming ngo /_/
[\[20b.3\]]sid+di dang /_tsi ta na dang /_sa na da dang /_dzi ba ban da ni dang /_a shwa sa dang /_g+ho da ni dang /_mu ni shriSh+Ta dang /_ya sha k+Sha ri dang /_de dag ni rid d+hi'i ming yin no/_/shriM gi dang /_karka ta shriM gi dang /_ma hA go sha dang /_shring gi ka dang /_a ti ra sa dang /_na taM gi dang /_karka
[\[20b.4\]]ta hwa dang /_de dag ni bu ram shing gi ming du bshad pa yin no/_/g+hur+d+ya ci dang /_a mi ta bal+li dang /_tshin+na ru hra dang /_a mr-i ta dang /_ma d+hu bar Ni dang /_tsa yaSh+Ta dang /_kun da li dang /_so ma bal la dang /_de dag ni sle tres kyi ming ngo /_/mri dwi ka dang /_go ta ni dang /_tra k+Sha dang /_ka she
[\[20b.5\]]ru dang /_pha lot+tam dang /_ma du pha la dang /_swa du pa la dang /_par dang /_k+sh+ma ri ka dang /_de dag ni rgun 'brum gyi ming ngo /_/som brak+Sha dang /_ro hi ni dang /_so ma bal ka dang /_ma hA kum+ba dang /_bad tra ba ti dang /_shri par+Ni dang /_ku mA ra dang /_de dag ni kad pa la'i ming ngo /_/ka ta dang /_
[\[20b.6\]]tshed ni ya dang /_ka tsham dang /_ba ri phra sa dang /_tro ya phras dang /_na pha la dang /_tsak+Shu sha ma dang /_lam kha nad ma kham dang /_de dag ni ka ta ka'i ming yin no/_/pa la shi dang /_k+Sha dri ya dang /_ban ra pri ya dang /_Di Da sha ka dang /_g+hu ru k+Shun+da dang /_Sh+Ti ri dang /_sha kha mri kha phri ya dang /_
[\[20b.7\]]de dag ni ra dzad na'i ming ngo /_/da Di ma dang /_rak+ta ku mu sa dang /_ka ra ka ma dang /_shukha bal+la ba dang /_ma d+hu ra dang /_am+la pha lam sa ram dang /_ku ti lam dang /_pha la sha da ba dang /_de dag ni se'u 'bru'i ming ngo /_/sha kha dang /_su gan+d+ha sa ra dang /_ma hA pad tra dang /_kha ra
[\[21a\]]
[\[21a.1\]]tshad dang /_b+hu mi swa hwo dang /_dwa ra da tu dang /_sti raka dang /_kha ra pad tra ka dang /_de dag ni sha kha bad tra'i ming ngo /_/any+dza na dang /_ya man dang /_na d+h+ya ma dang /_shrod dzan dang /_ka pot+ta dang /_nan+da na dang /_ta r+yam dang /_ya tri tsha bi gad dang /_bar ma dang /_sho
[\[21a.2\]]ta dza dang /_de dag ni lig bu mig gi ming ngo /_/sau bir dang /_bar ba ti ya shwi dang /_kr-iSh+Na dang /_ni tra bi bu sha na dang /_pa ra pa ra dang /_su shi ta dang /_rak+ta sam+ba ra dang /_de dag ni stang zil gyi ming ngo /_/man si dang /_dza Ta dang /_b+hu ta ke shi dang /_na la da dang /_dza ri la dang /_
[\[21a.3\]]myi shi dang /_ma ta dang /_su lo ma sha dang /_hiM Sh+Ta dang /_dza Na ni dang /_ta pa swi ni dang /_de dag ni spang spos kyi ming ngo /_/gan+d+ha man si dang /_ki shi dang /_b+hu ta shi kha dang /_pI shitsi dang /_pu ta na ke shi dang /_pi shwi dang /_kr-iSh+Na dza ta dang /_a ga si dang /_de dag ni spang spos dri zhim
[\[21a.4\]]po zhes bya ba rnam gcig gi ming ngo /_/ka t+yu dang /_man tsha ban na dang /_katwi dang /_ka ru ka ro hi ni dang /_a sho ka ro hi ni dang /_tig ta dang /_ro hi ni dang /_sha kul da ni dang /_de dag ni pu tse shel gyi ming ngo /_/ku tsI la dang /_pa ta ni dang /_pra tsa na dang /_b+h+yid t+ya kar+Ni ka dang /_
[\[21a.5\]]bar tig ta dang /_ba ta tsel dang /_bri ta tig ta dang /_de dag ni pa tha'i ming ngo /_/da na dang /_kaSh+Tu nu ru dang /_da n+yam dang /_da ni ka dang /_da ni a la ka dang /_Ata gan+d+ha dang /_bi shan gra dang /_bi tu n+na dang /_de dag ni'u su'i ming du bshad do/_/shwa ra gash+na dang /_ka ka tig ta dang /_bAya
[\[21a.6\]]sa s+ya dang /_stin ta ki dang /_ang ga ba ra pi li dang /_ka t+ya ka dang /_rbad sha ba li dang /_ka rany+dzi ka dang /_de dag ni sha rang ga sha'i ming ngo /_/kI rA ta tig ta dang /_b+hum nim+ba dang /_kan+da tig ta dang /_kirta tsa dang /_a na r+ya dang /_tig ta ke ra kA ra tu dang /_bi tsar N+ye dang /_ram san dang /_de
[\[21a.7\]]dag ni tig ta'i ming gi rnam grangs so/_/bi kang ka ta dang /_shro ba tu dang /_gran+thi la dang /_swa du kan+da ka dang /_mri du bi na dza dang /_bya gra pad dang /_kan ta ki dang /_de dag ni bi kang ka'i ming ngo /_/shai ri ya ka dang /_sha 'u s+ya dang /_mri du kan ka dang /_da si ku ra da Da dang /_ma lan dang /_
[\[21b\]]
[\[21b.1\]]bar da dang /_de dag ni sa ha ra dza'i ming ngo /_/ra dza she ri ka dang /_ni la du sha dang /_shergya ka dang /_ba nam bra na dang /_sa ha ra dza dang /_ke sha rany+dza dan dang /_de dag ni sa ha ra dza rnam gcig gi ming ngo /_/sab ta tsha da dang /_bri ha kag dang /_bsab ta ha dang /_g+hu tsha puSh+pa dang /_sap+ta par+Na
[\[21b.2\]]dang /_sa ta pa tro dang /_yog ma ba tra dang /_ba hu tshad dang /_de dag ni lo ma bdun gyi ming ngo /_/se da di dang /_ka ra ba li dang /_to ya bal la dang /_kang la bi dang /_bri had ba li dang /_ba ri ba li dang /_su ku ma ra dang /_ba la shi dang /_de dag ni su shad+ha'i ming ngo /_/ba ta ri dang /_
[\[21b.3\]]g+ha pa g+hun ta dang /_gan+d+ha dang /_ko ki la dang /_snig+d+ha tsha da dang /_ko sha phal dang /_raSh+Ta brid to ka ri dang /_de dag ni rgya shug gi ming ngo /_/a sa na dang /_bi dza ga dang /_ga mya dang /_pri ya shi dang /_pri ya ka dang /_su gan+d+ha dang /_nI la nir+ya ya sa dang /_nyi shu dang /_ban+du ka puSh+pa
[\[21b.4\]]dang /_de dag ni a sa na'i ming yin no/_/ti ni sha dang /_span dan da dang /_nam mi dang /_sarba la ro dang /_ra tha d+he pa dang /_tsakra sam bar+Na dang /_san+da na dang /_ash+ma gar+b+ha dang /_de dag ni ti ni sha'i ming ngo /_/bur dza dang /_ba hu pu ta dang /_ba hu tag dang /_mri du tsha dang /_stir pa tra
[\[21b.5\]]dang /_le kha pa tra dang /_b+hu ta ha dang /_de dag ni stag pa'i ming du bshad do/_/ardzu na dang /_ka ku ba dang /_parta dang /_na ni sam bya dang /_da na da dza ya dang /_ma du gan+d+hi dang /_ma du puSh+pa dang /_phalgu Na dang /_she te yo ti dang /_de dag ni ardzu na'i ming ngo /_/kha di ra dang /_ba la ba tra dang /_
[\[21b.6\]]shal+l+ya ka dang /_dan+ta d+ha ba na dang /_g+ha ya ti dang /_rak+ta sA ra dang /_ba hu sh+ya l+ya dang /_k+Shi ti k+Sha ma dang /_de dag ni seng ldeng gi ming ngo /_/ka Dar ra dang /_kha di ra ra ru dang /_go ra ta dang /_sha ma ba sa ra dang /_ka la k+Shan dang /_sa sa ra shal+l+ya dang /_kar mu ka dang /_kub tsa kan+ta ka dang /_
[\[21b.7\]]de dag ni seng ldeng dkar po'i ming ngo /_/brta shring gi dang /_ba ta br-ik+Sha dang /_a dzi shring gi dang /_i bi pr-ik+Sha dang /_g+ha na shring ga dang /_tsak+Shu sha dang /_tsa la haM na dang /_de dag ni me sha shring gi'i ming ngo /_/d+ha ba dang /_Di Da ta ru dang /_ga'u ra dang /_sha ka ta k+Sha dang /_b+ha ru dwa ha dang /_
[\[22a\]]
[\[22a.1\]]ka ya sha dang /_mi d+hu ra twag dang /_d+ha ba la dang /_pa na du ra dang /_sti ra dang /_de dag ni da pa'i ming ngo /_/kriSh+Na sa ra dang /_b+ha sa ma gar ba dang /_ba sa dan dang /_tig sh+ta du ma dang /_aM ga ra sar dang /_ka pa la dang /_a gu ru sa dang /_de dag ni shing sha pa'i ming
[\[22a.2\]]ngo /_/ta la twa tsa dang /_dirga tu ru dang /_tri na ra tsa dang /_sha lan sha lu dang /_dwa dza br-ik+Sha dang /_du ra du ha dang /_dirga dan+ta dang /_ma hA pha la dang /_de dag ni shing ta li'i ming yin no/_/kr-iSh+Na a ka ru dang /_dzor gA kA dang /_shir sha ka dang /_na ni tra hra dang /_lo ha dang /_gri mi
[\[22a.3\]]dzag d+ha dang /_bar d+ha ma dang /_de dag ni a ga ru nag po'i ming ngo /_pa la sha dang /_ki shu ka dang /_pal+li dang /_ya na ya dang /_rak+ta pu sh+ya dang /_k+Sha ra shreSh+Ta dang /_ba ta b+hu tha dang /_brah+ma br-ik+Sha dang /_sa myid d+ha ra dang /_de dag ni rgya skyegs shing gi ming yin no/_/sa la dang /_sordza
[\[22a.4\]]sa sa dang /_kaN+Tha dang /_gal+l+ya ni dang /_shi bar dang /_dirga bri shru dang /_kan+di br-ik+Sha dang /_ra sa nir+ya sa dang /_de dag ni sa la'i shing gi ming yin no/_/ka bu ka dang /_pu ka dang /_ka sha ya pha la dang /_dag sha ya phu sh+ya dang /_kri mi ka dang /_a ta bu sha dang /_ka sha ya du ra dang /_de
[\[22a.5\]]dag ni kra mu ka'i ming yin no/_/a dza kar+Na dang /_pasta kar+Na dang /_ka shang ya dang /_rany+dza na du ma dang /_ku sha di ra dang /_swa da ha ra dang /_lata br-ik+Sha dang /_sardza ka dang /_de dag ni ardzu kar+Na'i ming yin no/_/kar sha dang /_go shi dang /_d+hi ra gang trab+ha ba dang /_a ran mya dang /_dirga
[\[22a.6\]]br-ik+Sha dang /_sa sam+b+ha ra na dang /_de dag ni a shwa kar+Na'i ming yin no/_/ba ra na dang /_shwa ta bu sha dang /_tig ta dang /_sha kha du ma dang /_ro da br-ik+Sha dang /_ta ma la dang /_mar ta pa ha dang /_de dag ni ba ri'i ming du bshad pa yin no/_/kir na pu sha dang /_pi la pa tra dang /_ma du sramU la dang /_
[\[22a.7\]]dirga mU la dang /_pa ru shu dang /_sha k+Shi ra mo da dang /_de dag ni rom ha'i ming ngo /_/a dza shring dang /_tib ta d+hu ba ta dang /_ma hA ka pa l+ya dang /_a k+She ba sha dza dang /_kur dza par+Ni dang /_me sha shing gi dang /_sha tu se na dang /_be sha ni ka dang /_de dag ni a tsa shring ga'i ming ngo /_/tsi na sha
[\[22b\]]
[\[22b.1\]]ka dang /_ta ka ra dang /_ba ru kan ta ka dang /_dza ti byig k+Sha dang /_d+hu ra spra dar sha dang /_sa su tu tig ta pa la dang /_de dag ni an tar ga la'i ming yin no/_/u sha ka dang /_bri sha ka dang /_traSh+Ta ra dang /_nir sa re dang /_kha sha ka dang /_u sha ka dang /_siM ha mu tra dang /_ka ra mi ti ka
[\[22b.2\]]dang /_de dag ni u sha ka'i ming ngo /_/tud+tha dang /_kar pa ri ka tud+tha dang /_a mr-i ta sang+ga dang /_de dag ni spangs ma'i ming yin no/_/ma yU ra gr-i ba dang /_ki ti ba na dang /_b+har hi kaN+Tha dang /_de dag ni spangs ma rma bya'i mgrin pa 'dra ba'i ming ngo /_/hiM gu dang /_ra ma tha dang /_a tu gra dang /_
[\[22b.3\]]dza tu gra dang /_b+hu ta na sha na dang /_a gu Da gan+d+ha dang /_rag sho na dang /_dza na no dang /_su pa du na dang /_de dag ni rtsi bo che ste shing kun gyi ming ngo /_/ka sa si dang /_da du ka si ba dang /_sho da na dang /_de dag ni nag tshur gyi ming ngo /_/puSh+pa ka si sa dang /_bai sa ka dang /_su sho ma sha dang /_
[\[22b.4\]]da dag ni puSh+pe ka sis zhes bya ba/_nag tshur bya bal ma'i ming yin no/_/shi la dza du dang /_shi la dza dang /_shi la nis shin ta dang /_par ba da dang /_shi la ha dang /_shi'i nir+ya sa dang /_gi ri dza dang /_gi ri sam ba ba dang /_de dag ni brag zhun gyi ming ngo /_/bel+la lan+ta ra dang /_bi ra ta
[\[22b.5\]]ru dang /_ba hu ta ka ra dang /_d+hi ga mu ga dang /_Di Di mU la dang /_a tshud tsha la dang /_de dag ni bi ra ta'i ming yin no/_/tu la dang /_tu la puSh+pe dang /_ba shu ka dang /_ka mi mU la ka dang /_paN+Tu rang gi phra ya dang /_ru rta pri ya dang /_sha sho mal+li ka dang /_de dag ni bu ga'i ming ngo /_/
[\[22b.6\]]ash+ma be da dang /_shi la bi di dang /_pra tar dang /_u pa la bred ka ka dang /_nA ga byid dang /_ash+ma ha dang /_ash+ma da na dang /_de dag ni sru sru'i rtsa ba'i ming ngo /_/sush+ma pa tra dang /_dirga lo hi ta dang /_yiSh+Ta dang /_ma du ra dang /_hwa swa mu mU la dang /_mud ta krid tsha dang /_ru dza
[\[22b.7\]]ba ha dang /_de dag ni iM ga ta'i ming ngo /_/ka sha dang /_sa du la la dang /_kan+de i k+Shu dang /_ba ye se k+Shu ka dang /_shwe ta tsa ma ra duSh+pa dang /_kan+te k+Shu dang /_i k+Shu ba li ka dang /_de dag ni ka she k+Shu ka'i ming ngo /_/i shu dang /_ma d+hu tri na dang /_b+hu hi ra sa dang /_tu la dang /_tu lo dang /_
[\[23a\]]
[\[23a.1\]]a si patra ka dang /_mri t+yu puSh+pa dang /_g+had tri na dang /_tri na dza ra dang /_mahA ba sa dang /_de dag ni bu ram shing gi ming ngo /_/nal dang /_na Da dang /_mri ti puSh+pe dang /_su shi ra dang /_ni ra dza dang /_shun+ya ma ta dang /_pu ta g+ha la dang /_na li ka dang /_pa b+hi shan dang /_
[\[23a.2\]]de dag ni 'dam bu'i ming ngo /_/darba dang /_shwam tra darba dang /_yag gri ta dang /_de dag ni ku sha'i ming ngo /_/a par k+Shu tra dang /_su tsi ba tra dang /_la ba dang /_bar hi dang /_de dag ni ku sha rnam gcig gi ming ngo /_/g+hu da dang /_brita drin dang /_shud tha dang /_shring ga ber ba dang /_mU
[\[23a.3\]]la ka dang /_gra thu gun+tha dang /_tri na kun+tha dang /_ba ru la dang /_pri thu kan+Tha ka dang /_de dag ni kun+Tha'i ming ngo /_/k+Sha tra b+hu sha dang /_ka ru ta shir sha dang /_many+dza ri dang /_tig sna su ga dang /_pha la dang /_pi tsu ka dang /_shring ka re Nu ka dang /_ba si ri dang /_sarba da luSh+pa dang /_marka ti pi ya
[\[23a.4\]]ling dang /_de dag ni shi ti ba ra'i ming yin no/_/so pa ra tsa la dang /_sur+ya bak+ta dang /_par+tha dang /_a did d+ya bal ba dang /_ka po ta bang ka dang /_twa shi dar b+h+ram so bar tsa la dang /_de dag ni lcang ma'i ming ngo /_/in ti bar dang /_yug ma pa la dang /_dir+g+ha bri du dang /_ud dmar ni dang /_
[\[23a.5\]]duSh+pa nam dza ri dang /_sh+To Ni dang /_kar ka sha na di ni dang /_de dag ni skam sa las skyes pa'i ut+pa la'i ming ngo /_/dzin dzI ni dang /_dz+hin dz+hi ni dang /_mu tsa ki dang /_g+ha da many+dza ri dang /_par pa de ya dang /_sa nir+ya sa dang /_ma da na many+dza ri dang /_de dag ni dzin dzi ri'i ming ngo /_/sa ri la dang /_bu
[\[23a.6\]]tiSh+Ta dang /_tsi Da dang /_pi tu ru dang /_u shre ta dang /_di pa pr-ik+Sha dang /_ma ri tsa pa tra dang /_de dag ni kon nyo rtse'i ming yin no/_/dan+da puSh+Tha dang /_ku so tram+pa dang /_ba la bri ya ya dang /_ka dam+bar+ya dang /_shad pa de ya dang /_ha la da la pri ya dang /_de dag ni ka dam pa'i ming ngo /_/ka da li dang /_
[\[23a.7\]]di ri ga tra dang /_mu tsa dang /_hi ti bi sha dang /_a sa ha dang /_su ku ma ra dang /_ram+ba dang /_kun+thi ni dang /_de dag ni chu shing gi ming ngo /_/a sho ka dang /_bi ta da go she dang /_su ba ka dang /_tam+m+ra pal pa dang /_pin+di pu sha dang /_mahA pu sha dang /_ku kag na dang /_kar+Na pu ra ka dang /_
[\[23b\]]
[\[23b.1\]]de dag ni a sho ka ste/_shing mya ngan med pa'i ming ngo /_/e la be+e lu dang /_ma luM ga dang /_me la ya dang /_ha ri ba lu ka dang /_kuSh+Ta g+han+d+hi dang /_su gan dang /_gan+d+ha hag dang /_e la ba lu ka dang /_de dag ni shing tsha'i ming yin no/_/sa la ki dang /_su gar byi dang /_mai pa hi ran
[\[23b.2\]]dang /_a sha mu ti ka dang /_g+ha dza ba k+Sha dang /_kun tu ru dang /_a lha ha da ni ra sa dang /_de dag ni pog dkar po'i ming ngo /_/sur+ya hwa dang /_arka dang /_sa da pu shi dang /_k+Sho pag k+Shi ri dang /_ru pu ka dang /_shu kha tsha da dang /_d+hu ta gi ni dang /_sa b+hi ta dang /_pA ta bA dang /_de dag
[\[23b.3\]]ni arka'i rtsa ba'i ming yin no/_/shwe te puSh+pe dang /_man+da rab dang /_g+ha na ru pa ka dang /_ra dza ka dang /_sur+ya thrak+Sha dang /_ci ki ra Na pha la dang /_de dag ni arka'i ming yin no/_/shwe te daN+Da dang /_ma d+hu puSh+pa dang /_bi shod ni dang /_sarba puSh+pa dang /_shukla puSh+pa dang /_shwe te gan+ni dang /_de kri dang /_de
[\[23b.4\]]dag ni nA ga dan+ti'i ming ngo /_/pi shal+l+ya dang /_pha li ni dang /_si ra da dang /_pra dib+ta dang /_g+har+b+ha pa ti ni dang /_a na da puSh+pi dang /_ling+ga ling+ka dang /_ban+du dza la dang /_ag+ne dzi ba ka dang /_de dag ni lang+ka la'i ming yin no/_/bar g+ho dang /_g+harda ba sha kha dang /_pa lin+du dang /_ang+ga la ba ling+ka
[\[23b.5\]]dang /_bany+dzi dang /_hang gi dang /_g+har d+ha ba gan+d+hi ka dang /_de dag ni ga bu'i rtsa ba'i ming ngo /_/dzo ti sma ti dang /_kang+ku ni ka dang /_pa ra bta ba ti dang /_de dag ni dzo ti sma ti'i ming ngo /_/g+ho sha dang /_pi ta te la dang /_sa la b+ha na dang /_bai ga dang /_dka ka dang /_de dag ni ka ke da'i ming ngo /_/
[\[23b.6\]]k+Shu tra shwe ta dang /_su ra ba dang /_go'u rde'u rgya dang /_ba hu kan+ta ka dang /_ka ta byi dang /_ma d+hu ruN+Da dang /_sha ta pa ta li dang /_shU dri ka dang /_ga ri kar+Ni da ka dang /_de dag ni sran ma ge ri kar+Ni ka'i ming ngo /_/ma hA shweta dang /_ka ta byi dang /_kin hi dang /_ga ri kar+Ni dang /_shri sha pa tra
[\[23b.7\]]dang /_pa lin+de dang /_bi shag ni dang /_sha ta ba ti dang /_de dag ni ge ri kar+Ni ka dkar po'i ming ngo /_/iM gu da dang /_tig ta mang dza dang /_tig ta ka dang /_ta pa sa tu ma dang /_karka dang /_bi ta kan+tha dang /_bil lu ka dang /_pur ti karna dang /_de dag ni iM gu da'i ming yin no/_/su ra sa
[\[24a\]]
[\[24a.1\]]dang /_tu li si dang /_kr-iSh+Na dang /_bag kra par+Ni dang /_su many+dza ri dang /_b+hu ta bri ya dang /_na sa ga na sa dang /_ka pid tsha dang /_sur bi ra sa dang /_de dag ni bye'u rug pa nag po'i ming yin no/_/gau ri dang /_shwe ta dang /_su ra ba many+dza ri dang /_bri nan dza
[\[24a.2\]]ri dang /_bu ta pa ti dang /_ru tu la si dang /_de dag ni bye'u rug pa dkar po'i ming du bshad pa'o/_/ma ni dza ka dang /_kha ra bat+ta dang /_pa ru ru ka dang /_dzam+bi ra ka dang /_mu ru ba ka dang /_tik+Sh+Na gan+d+ha dang /_su gan+d+ha kri dang /_de dag ni pha nid dza'i ming ngo /_/ka la da ma la dang /_ka ra la dang /_ma
[\[24a.3\]]lu ka dang /_sha kr-iSh+Na ma la ka dang /_kri shan+na dza ka dang /_tik+Sh+Na ga da dang /_ku the ra dang /_kr-iSh+Na ma lu ka dang /_de dag ni zim thig le nag po'i ming du bshad pa'o/_/ku thi ra ka dang /_be kun+tha dang /_par+Na su dang /_gan+d+ha b+ha dra ka dang /_ardza ka dang /_bil ba gan+di dza dang /_k+Shu tra pa tra dang /_bra
[\[24a.4\]]da tshad dang /_de dag ni zhim thig le'i ming ngo /_/ma ru ba ka dang /_kha ra pu sha dang /_be ra pa tra dang /_mU le ma ka dang /_sug sme hi na dang /_su gan+d+hi tsi dang /_di ba ni dang /_gi ni na shan dang /_de dag ni ma ru ba ka'i ming ngo /_/bri sha kar+Na dang /_gri mi ha ra dang /_mu li ka ha dang /_sa ba
[\[24a.5\]]ni dang /_li ka dang /_un+du ra kar+Na ka dang /_de dag ni mu shaka kar+Ni'i ming ngo /_/k+Sha pa ka dang /_tik+Sh+Na na dang /_krur dang /_u dwa dza na dang /_k+Shod ti dzan dang /_ra dza k+Sho ba dang /_k+Sho tra bod na dang /_de dag ni k+Sha pa ka'i ming ngo /_/ka pid ta pa tra dang /_ba ri shi dang /_gir dza ra dang /_tse ta pa tra dang /_
[\[24a.6\]]bi ru pa dang /_ku la dza dang /_ba na dza na dang /_pa shwa pa tri ka dang /_de dag ni shing ka pid pa'i lo ma'i ming ngo /_/pra tsi ba la dang /_na dzi kaN+Tha dang /_dza la dza dang /_rak+ta many+dza ri dang /_nim+na dza ru dang /_dza ya da ni di ka mu kha dang /_de dag ni rak+ta many+dza ri'i ming ngo /_/ka ka ma dzi dang /_ba hu ba la dang /_
[\[24a.7\]]ka ma ta dang /_dza ga gi pha la dang /_da k+Sha ma tsi dang /_gu da pa la dang /_kush+na ga ni dang /_ba yu se de dag ni mon sne'u me ru'i ming yin no/_/ku la ha la dang /_la bu sa dang /_gud tshal dang /_kha sha kha dang /_ni tsa dam+pa dang /_beta dang /_sta bir dang /_bu ka tam+pa dang /_de dag ni ku la'i
[\[24b\]]
[\[24b.1\]]ming yin no/_/be sha mu sti dang /_k+Sho ba mu sti dang /_su mu sti dang /_pi sha na dang /_u yu ta mu ti dang /_k+Sho ma ha dang /_tsa ka mu dang /_shing dang de dag ni sha mu sti'i ming ngo /_/nu srin dang /_gu la bi tsa dang /_su gan+d+ha dang /_su na d+h+wa na sha na dang /_ma la tri na dang /_shring la bi dza dang /_
[\[24b.2\]]ba ti ra dang /_shap+ta ro da na dang /_de dag ni bu sri na'i ming yin no/_/ni rgun thi dang /_ba na ka dang /_in+d+ra ni dang /_srin+du bar tsha dang /_nI la many+dza ri dang /_ma ri tsa dang /_bu ta be+e shi dang /_su gan+d+hi ga dang /_de dag ni ni rgun thi'i ming yin no/_/muSh+ka ka dang /_tik+Sh+Na ka dang /_sha ri ka
[\[24b.3\]]dang /_k+Shi ri br-ik+Sha dang /_bri sha pa ha dang /_mu ta ka dang /_shi ka ri dang /_mu ti dang /_mur kha kha dang /_muny+dza ka dang /_de dag ni muk+Sha ka'i ming ngo /_/su ma dang /_a ti ba sha dang /_shu gu la gan dang /_bang gur dang /_go na balpa dang /_ru sti bi sha dang /_sha ma karba dang /_bi sha la
[\[24b.4\]]dang /_a sha tri dang /_shing gi dang /_de dag ni bong nga dkar po'i ming ngo /_/dzi ra ka dang /_dzirga ka dang /_hrid d+yam dang /_da s+yi ka dang /_ma ga ta dang /_ma bug ne dang /_dza ra ni dang /_ru dza dang /_pi ta ma tan dang /_u dza ma man kam dang /_de dag ni zi ra'i ming ngo /_/uM ba ku dzi ka dang /_
[\[24b.5\]]pu ti ke dang /_kr-iSh+Na dzi ra ka dang /_su sha di dang /_kuny+dzi ka dang /_kuny+dzi dang /_bikri ka dang /_de dag ni zi ra nag po'i ming ngo /_/a tsa mod dang /_bsta mo ta dang /_di s+ya ka dang /_ya ban ka dang /_u ga na dang /_rit+ta ga da dang /_muta dang /_ha ste ma yu ra ka dang /_de dag ni ti mu sa'i ming
[\[24b.6\]]ngo /_/tsa bya dang /_ko la dang /_tsi bi ka dang /_ga tsi pi pi ling dang /_tsa ba na dang /_ko la ba li ka dang /_tsa n+yam dang /_guny+dza ra pi pi ling dang /_de dag ni dbyi mo'i lo ma'i ming ngo /_/pad+ma dang /_puSh+ka par+Ni dang /_tsa ra tri dang /_pad+ma na di ka dang /_ra tha bar tha dang /_su shi ta dang /_ba ru ni dang /_
[\[24b.7\]]pad+ma tsa ri ni dang /_de dag ni chu rtsa ste lcim rtsa'i ming ngo /_/many+dzi sti dang /_bi ka sa dang /_rak+ta dang /_tam+mu dang /_yo dza ni ba le dang /_tam+mu mU la dang /_ka la mi shi dang /_ban+di ri dang /_rak+ta yasti ka dang /_de dag ni btsod kyi ming gi rnam grangs yin no/_/ma na kro dang /_shal ma li dang /_
[\[25a\]]
[\[25a.1\]]ma na ra tru dang /_mu tsa dang /_su ra ni dang /_rak+ta pu shi ka dang /_ya ma du ma dang /_su la pa la dang /_kor tu ti dang /_sti ra dzi pa ka dang /_de dag ni shing shal ma'i ming ngo /_/shal ma la biSh+Ta ka dang /_pid tsa dang /_mu tsa ni r+ya sa dang /_de dag ni shal ma li'i
[\[25a.2\]]thang chu yin te/_mony+dza ra'i ming ngo /_/sa ma ga dang /_sha mi ba tra dang /_lo hi ta dang /_an li ka ri ka dang /_na ma ska ri dang /_rak+ta mU la dang /_ha ru ha dang /_spri ka dang /_sa ro di ka dang /_de dag ni sa mang ga ste/_btsod dang rigs gcig pa'i ming ngo /_/da ta ka dang /_tam+m+ra pusti
[\[25a.3\]]dang /_kuny+dza ra dang /_ma te ma ta mi dang /_ma ta hi to dang /_shi ta pu shi dang /_ma da ni dang /_ma da dang /_de dag ni me tog da ta ki'i ming gi rnam grangs so/_/am+ba sta dang /_ba hu mU la dang /_sa ha sri dang /_bu ri mu li ka dang /_ma du ka par+Ni dang /_ka'i shing dkar dang /_sa mu ra bad la
[\[25a.4\]]dang /_de dag ni am+ba sta'i ming gi rnam grangs so/_/nan di shriSh+ka dang /_pra bun na dang /_dza ya br-ik+Sha dang /_ban spa ti dang /_ma du k+Shi ri dang /_dza ya ta ru dang /_sti li br-ik+Sha ka dang /_kuny+dza ra dang /_de dag ni br-ik+Sha'i ming ngo /_/kad tshur dang /_pha na ha ro dang /_sug ma pa tra dang /_ma rud bab
[\[25a.5\]]dang /_bi sha dar dang /_bi ru ba dang /_many+dza ra dang /_ka sha ye ni dang /_de dag ni kad tshu ra'i ming ngo /_/bal+la ta ka dang /_bi ra da ru dang /_sta pan dang /_da ha ru dang /_ag+ni ka dang /_a ruSh+ka ra dang /_sbo ta ka ra dang /_k+Sha ta krid dang /_sbo ta he ru ka dang /_de dag ni go bye ste bse shing gi 'bras
[\[25a.6\]]bu'i ming ngo /_/n+ya gro d+ha dang /_skan da dza dang /_shud gi dang /_k+Shi ri dang /_rak+ta pa la dang /_ba tra dang /_hro ba dang /_be sha ra ba d+ha dang /_pa nan pa ti dang /_de dag ni n+ya gro d+ha'i ming ngo /_/a shwad+tha dang /_pi pi ling dang /_bo di dang /_shweta braSh+ka dang /_lan smi ba su dang /_tsa la pa tra dang /_ti ra
[\[25a.7\]]biSh+ka dang /_sa du bi dze dang /_ga dza sha na dang /_de dag ni shing a shwad+tha'i ming ngo /_/u dum+bA ra dang /_kri mi pa la dang /_su pu ti sta dang /_sa da pa la dang /_ha m+ma trug tha dang /_kon ra go dang /_ya myang ga dang /_sh+ki ra pa bad pa dang /_de dag ni u dum+bA ra'i ming nge /_/dzam+bu dang /_su ra bi pa tra dang /_
[\[25b\]]
[\[25b.1\]]su pha la dang /_su pra tiSh+Ta ta dang /_bri had pha la dang /_ra dza dzam+bu dang /_ma ha skan dang /_ma ha pha la dang /_de dag ni dzam+bu'i ming ngo /_/ka ka dzam+bu dang /_shi tra pha la dang /_na di yi dang /_gan+d+ha pa la dang /_a li pri ya dang /_me ga par+Na dang /_hwa sa pa la dang /_de dag ni dzam+bu
[\[25b.2\]]rnam gcig ka ka dzam+bu'i ming ngo /_/ka pi ta na dang /_ka pir ba swa dang /_pa la sha dang /_su tiSh+Ti sta dang /_ba ni ra dang /_ka pi tsa dang /_bi li sha dang /_sh+ki ra pa da ba dang /_de dag ni ka pi ta'i ming ngo /_/sla ba dang /_sib pa ra dang /_bu ta dang /_gar dang /_gan+d+ha dang /_kan man+da lu
[\[25b.3\]]dang /_shing gi ka dang /_a shwad+tha pa tra dang /_su par+sh+wa dang /_e bar daR+sha na dang /_de dag ni sla ba'i ming ngo /_/a mra dang /_tsu ta dang /_sha ba ti'i la dang /_kan+ta dang /_ma du ka ya pri ya dang /_sa ha ka ru dang /_man ma tha dang /_ma nu ne+e dang /_sha 'un tri ka sri ya ya dang /_de dag
[\[25b.4\]]ni shing lcang go ste a mra'i 'bras bu'i ming ngo /_/bi ya la dang /_am+ma la pha la dang /_am+la twa ga dang /_tse ra dang /_trash+ka pha la dang /_ma du ra a mra pha la dang /_kha ra skan+da dang /_mu ni pri ya dang /_de dag ni pi la ya'i ming ngo /_/kin+du ki dang /_ka la sa ra dang /_ba la ra dang /_dirga
[\[25b.5\]]ni khi dang /_bispurdza ni dang /_bi sbur ra ni dang /_nI la skan+da dang /_sud su ka dang /_de dag ni tin+tu ka'i ming ngo /_/tu ruSh+ka dang /_kri ti mo dang /_nga mru dang /_ka pi la dang /_ya tsa pa na dang /_ka pi dang /_byin+ni ka Na dang /_su gan+d+ha sta dang /_kri ta pan+di ka dang /_de dag ni mu ru sha'i
[\[25b.6\]]ming ngo /_/ba la ka dang /_ba ri dang /_u di tsa dang /_pa ri sta dang /_bi ga la dang /_dza la ma dang /_hre be ra dang /_ang ma nu dang /_ke shwa hwa dang /_sarba ma tsa ma na dang /_tsal dang /_de dag ni ba li ka'i ming ngo /_/bya ma ka dang /_ar+d+ha tag+ta dang /_ma lan ta dang /_bi sha gan+d+hi ka dang /_
[\[25b.7\]]dz+wa lan ba dang /_bin+du tsi ta dang /_na sha ba la//_dang /_rak+ta par+Na ka dang /_di bi dang /_lata dang /_nI la dang /_ma ru ta dang /_bi shu ga dang /_bla gu dang /_su gu ma ra dang /_su gan+d+ha dang /_ba ka dang /_ku ti la puSh+ki dang /_de dag ni dbyig sug hang gi ming ngo /_/tso ra ka dang /_k+Shi ma dang /_
[\[26a\]]
[\[26a.1\]]tsan+t+ra dang /_k+Sha li yu dang /_gi sha tsar dang /_bi sha mu shu ka ru dang /_dur to dang /_ru pa tra dang /_star skar hwa dang /_tsan+ta dang /_ha ta na ka ri dang /_tso ro dang /_k+Sha mi ka dang /_tas ka ri dang /_ni sha rwa tsa ri dang /_shang khi ni kha dang /_gran+thi ka dang /_dre shi ni dang /_ko shi
[\[26a.2\]]ni dang /_de dag ni tsa rong gi ming ste ti shags yin no/_/to ru dang /_tso tsi dang /_pa rang+ga dang /_sa ru sa dang /_ba la kha dwa tsa dang /_pring ga dang /_ra ma bri ya dang /_hwi tra dang /_ta pu ka pa dang /_swar na gu mi ga dang /_de dag ni dwa dza'i ming ngo /_/ba tra dang /_ma la pa tra dang /_pa la sha
[\[26a.3\]]dang /_tshad na dang /_ma lam dang /_su ku ma ra dang /_su gan+d+ha dang /_lo ma sha dang /_ba shra man sho ka dang /_de dag ni dri zhim po'i lo ma ste gan+d+ha b+ha dra'i ming ngo /_/thu ni ya ga dang /_hai la pi ta dang /_tai la pa dang /_du ma ba ya dang /_dai sh+la tra pa tra dang /_sau tsi tra dang /_shu ka bar ra
[\[26a.4\]]dang /_shu ka tsha da dang /_de dag ni mthu'i ni ya'i ming ngo /_/dza ti ra sa dang /_ra so bo la dang /_ka la ku ta dang /_ba ra bar dang /_ha la ha la dang /_ban tshan da dang /_sto ka ka dang /_a ta gan+d+hi ka dang /_de dag ni bong li bor ba'i ming ngo /_/na kha dang /_nA ga ha na dang /_shug ti dang /_
[\[26a.5\]]be ta ri ba tra ka dang /_sha pha dang /_bya dang /_yu du dang /_ka ra dza dang /_shaM kha dang /_na la na ra dang /_de dag ni chu srin sen mo'i ming ngo /_/ka ra ro hi dang /_bya khrun ga dang /_bya la dang /_pra ha ra na dang /_sa mud tra dzad tra dang /_shar d+hu la dang /_ku tu dza dang /_tsa kri ba la ka dang /_de
[\[26a.6\]]dag ni rgya mtsho nas byung ba'i chu srin sen mo'i ming ngo /_/ba shre bI shra ka dang /_ya pa sa ka dang /_shre sahwa dang /_rak+ta ri sha ka dang /_nir+ya sa dang /_sa la na tsha dang /_di ra da dang /_kha la ru ka dang /_de dag ni phang shing gi thang chu'i ming ngo /_/kuM ku ma dang /_ba li ki dang /_rak+ta dang /_
[\[26a.7\]]bi shu na dang /_ba ra pi pi ta ka dang /_ki smyar ra dang /_rak+ta par+Na dang /_sa la dang /_mag ni shi ka dang /_de dag ni gur gum gyi ming ngo /_/gu gul dang /_me k+Sha ya k+Sha dang /_kau shi ka dang /_yi mi ni tsar dang /_a ma la dang /_bi ma la dang /_di ta dang /_ba hu phen dang /_ra sa li
[\[26b\]]
[\[26b.1\]]ka dang /_nag tan tsa ro dang /_ya ba sa ri dang /_a lu ko dang /_ra ti ga dang /_bu ra dang /_de dag ni gu gul gyi ming ngo /_/kun du ru dang /_me ta ka dang /_kun du dang /_shing kha ri dang /_gau ra dang /_kha ra dang /_kha pu ra dang /_tik+Sh+wa gan+d+ha dang /_bal+li dang /_nA ga ba tu
[\[26b.2\]]pri yang dang /_de dag ni pog dkar po'i ming ngo /_/sa ta la dang /_tsarma ka sha dang /_sab+ta la dang /_bar su gi dang /_a ma la dang /_dib+ta dang /_ba hu phre na dang /_sa ra ki la dang /_de dag ni sa la'i ming ngo /_/bsta tri dang /_br-ik+Sha gan+d+ha khya dang /_she shan+t+ri dang /_brig+ti pa kri ka
[\[26b.3\]]dang /_a tsan+d+ri dang /_tsha gri tri tsa dang /_me sha dang /_ma ni ya ka dang /_shil dza ka ta dang /_de dag ni sra 'bras kyi ming ngo /_/ka'u lo dang /_tik+Sh+Na ta ru dang /_shuM si dang /_shi kha ri dang /_ka bar ba la ba dang /_gu ta phal dang /_shi ta sa ho dang /_bo re tsa na pha la dang /_she ba
[\[26b.4\]]dang /_de dag ni pi lu'i ming yin no/_/yan lag brgyad pa'i sman sde bo son chas gtso ba sum cu rtsa gsum de dag bshad zin to//_//sde tshan der ma 'dus pa'i sman gyi ming dang /_gang gzhan nas 'byung ba'i sman gyi ming yang rdzogs par bya ste/_tra yan+ti dang /_tra ya ma na
[\[26b.5\]]dang /_ba la ni dang /_pa ya na sha ni dang /_ba la ba tra dang /_kri ta tra na dang /_baR+shi dang /_ni ris saM gu dza dang /_de dag ni kyi lce ba'i ming du bshad pa yin no/_/sha ta dang /_su gan+d+ha dang /_mU la dang /_sha ti dang /_pri ti pa la sha pA ka dang /_hi mod nu ta dang /_gan+d+ha pa tu dang /_
[\[26b.6\]]su sra ta dang /_so ma saMb ba dang /_de dag ni zur ba dkar po'i ming ngo /_/so ma ra dza dang /_tsan+da le ka dang /_ba ku tsa dang /_so ma ba la dang /_bal ku dza dang /_pu ti phal dang /_pha la pu ti dang /_in+du dza dang /_de dag ni so ma ra dza'i ming ngo /_/sra ba dang /_k+Sha ra tig ta dang /_bi k+Shu
[\[26b.7\]]dang /_shra ba na shri k+Shi ka dang /_sra ba na ha dang /_sra pra dzi ti dang /_par+Ni dzi ti dang /_ta po na ta dang /_de dag ni sri ba'i ming ngo /_/sra ban dang /_sum du ra dang /_shri pa ti dang /_som pa dang /_a bya tha dang /_ka taM pa bu shi ka dang /_tshin h+na gran ti ka dang /_de dag kyang sra ba na
[\[27a\]]
[\[27a.1\]]rnam gcig gi ming ngo /_/kun+di na ko dang /_ga'u ta ma ko dang /_bri shi tse ra dang /_ku sum ba ra dang /_gu mi ka ka dam+pa dang /_bu ta dang /_sra ba shiR+Sha ka dang /_de dag ni ka dam pa'i me tog gi ming ngo /_/shi mi dang /_lag rmi dang /_shi ba dang /_shi ta dang /_
[\[27a.2\]]mang ga la dang /_pa pa sha na dang /_pa bit+t+ra pa tra dang /_sa ra ti dang /_sag+tu pha la dang /_de dag ni sha ma'i ming yin no/_/te tsa sin ding /_te dzo ba ti dang /_tsa la ba ga ni dang /_ma hu dza hi dang /_pa ri dza ta dang /_a shwa la dang /_tig ta dang /_te tso hwa dang /_de dag ni kar bIr
[\[27a.3\]]ste/_te dzo pa ti'i ming ngo /_/man+da ka par+Ni dang /_mu ni ka dang /_tib bya ste/_dza dang /_ba ru sha ti dang /_sad ni na ma dang /_so na ma dang /_dam du par+Ni dang /_de dag ni man du rag par+Ni'i ming ngo /_/ha pu sha dang /_bi bu shra dang /_ka tshu g+han dang /_bi sha na du sha ni dang /_bi shwa gan+d+hi
[\[27a.4\]]dang /_bi shra gan+d+ha dang /_ma dur ga da dang /_man phye ga da dang /_de dag ni spa ma'i 'bras bu'i ming ngo /_/ka ka na sa dang /_dwang sha na dang /_ka ka na da pha la dang /_shi ri pha la dang /_dzi ba ni ya dang /_dwang sha dun da pha la dang /_de dag ni ka ka na si'i ming gi rnam grangs so/_/ka ka dzaM ka dang /_
[\[27a.5\]]na di gan+d+ha dang /_a lo ma sha dang /_pra ti ba la dang /_se ri ka ma dang /_de dag ni ka ka dza gi'i ming ngo /_/parba ta ba sa dang /_parba ta ka dang /_sri shi ka dang /_sh+lag sna pa tra dang /_ma lu kar+Na dang /_ko sha li dang /_a ma pa tra ka dang /_de dag ni ldum bu skra bzangs te skra lo lnga'i ming ngo /_
[\[27a.6\]]ko bid ra dang /_kau da la dang /_kun da li dang /_tam mra bu sha ka dang /_kun da la dang /_ko sha li dang /_ko li dang /_ma hA ya ma la tra sha dang /_de dag ni ko bi da dri'i ming ngo /_/ro ti ka dang /_ro tsa na ga dang /_p+la hag na ga dang /_rak+ta pu she ka dang /_rak+ta g+ha na dang /_ro hi ta dang /_da
[\[27a.7\]]di ma pu sha ka dang /_de dag ni ro hi ta ka'i ming ngo /_/ra dzo dang /_rau shwa dang /_ka ba dza dang /_ya ba ni dang /_bar tig ta ka dang /_de dag ni la la phud kyi ming ngo /_/pu k+Sha ra dang /_pu k+Sha ra dza ta dang /_ba ta ham dang /_puk+Sha ra ha ya dang /_pad+ma pa tra dang /_cig ka ru ha dang /_kar+m+ri ra
[\[27b\]]
[\[27b.1\]]dang /_shu la na sha na dang /_de dag ni ma bu'i ming ngo /_/a mra tra ki dang /_a mra yo ni dang /_ya ma la ba tra ka dang /_de dag ni a mra ta ka'i ming ngo /_/khan shu dang /_be sha phyi dang /_ya ba pha la dang /_su par ba dang /_shad pa tra a ba la ya dang /_tri ma ska ra dang /_tri
[\[27b.2\]]na kre tu dang /_ki dza ka dang /_ba hu bar bi dang /_de dag ni 'od ma'i ming du bshad pa'o/_/sha ra dang /_pa na dang /_e shu dang /_kan+da dang /_ing+ga ta dang /_sa ya ka dang /_k+Shu ra dang /_de dag ni 'dam bu'i ming ngo /_/stu lu ne dang /_a k+Shu ra dang /_i k+Sha ra dang /_de dag 'dam
[\[27b.3\]]pu sbom po'i ming ngo /_/o ko la dang /_o ri ki la dang /_ho ti ka dang /_a go ta dang /_pi ta sa ra dang /_tam+mu pa la dang /_gan+d+ha pu sha dang /_ni ko tsa ka dang /_de dag ni a go ta'i ming ngo /_/kau ti d+hi ni dang /_byi sha tso ra dang /_ku sum+ba ra dang /_bu myi ka tam+pa dang /_bu ti dang /_shu
[\[27b.4\]]ba ni shri ka dang /_de dag ni ke'u rdi rdzi na'i ming ngo /_/ka ko u duM bA ra dang /_phalgu dang /_b+had tra u duM bA ra dang /_ba yi si dang /_ma lu yu dang /_shwe tra b+han sha dza dang /_many+dza ri dang /_pa li ka dang /_de dag ni phal ku na'i ming ngo /_/kar bu ta ru dang /_shai la ka dang /_b+hu ta pr-ik+Sha dang /_
[\[27b.5\]]pid tsi lu dab/_le kha sha ta dang /_sha pi ru dang /_dwi dza kun si ta dang /_de dag ni sh+lem sh+ma ta ka'i ming ngo /_/tin+ti li ka dang /_bli sh+ka bla dang /_sha kam bla dang /_rag tu pu ra dang /_aM bla sha ka dang /_am+la ta ru dang /_aM bla Na ru ra dang /_ma he ta ba ta dang /_de dag ni da trig gi ming ngo /_
[\[27b.6\]]ka pi ta dang /_du dud tha dang /_ta bir tshi di dang /_shu ra bid tsha dang /_ak+Sha sa s+ya dang /_da ti pha la dang /_tsir+pa ka dang /_didapri ya dang /_de dag ni ka pita'i ming ngo /_/ba ruM bla dang /_a bla bed sa dang /_bi ma dang /_sha ti bi ti dang /_sa ha sra byi dang /_rak+ta pra pa dang /_bla ma ta sa
[\[27b.7\]]aM bla dang /_pam+la grim be+e ta sa ste/_de dag ni star bu'i ming ngo /_/na la ke ra dang /_su hrung ga dang /_tung gas gan pha la dang /_dri lnga byi tsa dang /_ta la bri sha dang /_dri sna ra tsa dang /_ma hA pha la dang /_de dag ni rgya star gyi ming ngo /_/kri mi br-ik+Sha dang /_la k+Sha braM k+Sha dang /_su
[\[28a\]]
[\[28a.1\]]rak+ta dang /_dza du br-ik+Sha dang /_g+han tsha da dang /_k+Sho tra ma brang dang /_su sho ka dang /_de dag ni sho shaM bra'i ming ngo /_/ma dA nA ka dang /_i k+Sha ka dang /_k+Sha tri dang /_ra dza na n+ya dang /_kA ta byid dang /_tsi bu ga dang /_pra ba b+hi sma dang /_de dag ni mu tsi lin+ta'i ming ngo /_/kha dzu ra dang /_
[\[28a.2\]]kha ra sgan dang /_hru na shu daR+sha dang /_su gan dan+ta ka dang /_ni sri ni dang /_su pa la dang /_shi bi sri ni dang /_ma dur ma sta ka dang /_de dag ni bra go'i ming ngo /_/bi dza pu ri ba dang /_ke se ri dang /_pa la bu su dang /_bi dza ga dang /_ke ser aM bla dang /_ma du lung ga dang /_su purga dang /_
[\[28a.3\]]de dag ni ba lung kha lung ste/_skyur rtsi chen po'i ming ngo /_/na rang ga dang /_hwa ga su ga na dang /_na grang ga dang /_mu kha bri dang /_tsa ra ta ka dang /_o ni dang /_ta kre de ba snga ka dang /_de dag ni skyur rtsi chung ngu'i ming ngo /_/dzam bi ra dang /_dzam ba dang /_tan tha shi thi dang /_g+hab bi ri
[\[28a.4\]]dang /_brag tra sho di dang /_ro tsa na dang /_tan di shan sha dang /_de dag ni dzam bi ri'i ming ngo /_/ra dzam bla dang /_shA ta dang /_a mra ta dang /_man ma tha dang /_ud b+ha ba na dang /_de dag ni a mar te/_shing lnga ko'i ming ngo /_/tang ku ni di ni ga pid tha dang /_dza ra pud tra dang /_g+ho par ma dza dang /_de dag
[\[28a.5\]]ni nyo di'i ming ngo /_/ba da ra dang /_ko la dang /_sau bi ra dang /_phi ni lam dang /_ko ha ma dang /_de dag ni rgya shug gi ming ngo /_/karka da ha sa ra ta dang /_so tu dang /_sin tsi ti ka pha la dang /_de dag ni sin dza ta'i 'bras bu'i ming ngo /_/pha ba lam ba dang /_re ba ba ti ka dang /_a ri ba ti
[\[28a.6\]]dang /_ma ha ba li ba ta dang /_swo du shad ka dang /_de dag ni pu shi'i ming ngo /_/a ru ka ma dang /_bi ra se na dang /_ra tsin ri ka dang /_de dag ni kham bu'i ming ngo /_/ba tsa ni dang /_ha byam dang /_bA le pA dang /_b+ha ba ni dang /_b+hag+da sho da na dang /_pid tshil pi dza dang /_ro ma sha pha la
[\[28a.7\]]dang /_de dag ni b+ha ba na'i ming ngo /_/ru la dang /_ru da dang /_yu ba dang /_kra mu ka dang /_bra h+ma ka sha dang /_sbra smad ru dang /_bra h+ma da ni k+Sha shwa dang /_h+ma na dang /_brah+ma ba ri na dang /_de dag ni su la 'o se'i ming ngo /_/a sho ta dang /_bar b+ha de ya dang /_pha la snam ha dang /_g+hu ha da sha ya dang /_
[\[28b\]]
[\[28b.1\]]ki ri sha dang /_kan da ra la dang /_swa du many+dza dang /_b+hi ti ran+t+ra dang /_de dag ni star ga'i ming ngo /_/a ma la tsa kam ri dang /_su ni shan ka pa tra ka dang /_k+Sha ta am+li dang /_tsa du shar+Ni dang /_tsug tra dang /_dan na sha tha dang /_am+li ka dang /_de dag ni tsu ka ka'i ming ngo /_/am+la
[\[28b.2\]]ka dang /_tsu kri ka dang /_shug+ti dang /_tsan+da dang /_tsug kri dang /_shru gti ka dang /_pi ta dang /_tin+ta ni ka dang /_am+la dang /_tit+ti tod ka dang /_su tid la dang /_de dag ni tsu kri ka rnam gcig gi ming ngo /_/g+hu ta pa dang /_tik+Sh+Na sa ru dang /_ho dA sha na dang /_so pha la dang /_
[\[28b.3\]]kaT+yu tig ta dang /_kra shrar sig sh+d+ha kaN+Tha ka dang /_de dag ni ka ri ra'i ming ngo /_/a ma ya la dang /_so ba ya la dang /_pi ta ka dang /_ma mig ni dang /_ma taM ka ling dang /_bri na dar nga /_kar ga ta tag gi dang /_de dag u bo ka'i ming ngo /_/dzi ban+da ka dang /_na ga da ma la dang /_
[\[28b.4\]]tAM mra sa tra dang /_pra na d+ha ka dang /_ba tu ka dang /_de dag ni rgya sne'u'i ming ngo /_/ku suM b+ha dang /_ya ba ka dang /_la drA dang /_rak+ta dang /_ku kuM ma ka dang /_a lak+ta ka dang /_lo hi ta ka dang /_bA sra rany+dza nag dang /_de dag ni le brgan rtsi'i ming ngo /_/laM k+Sha dang /_ma la ka sha
[\[28b.5\]]dang /_di ba da dang /_lo hi ta dang /_gri mi dza dang /_dza ru dang /_sha tag+ni dang /_rang+ga ma ta dang /_du ma bya ti dang /_a lak+ta ka dang /_de dag ni rgya skyegs kyi ming ngo /_/ha b+hid hai d+ha dang /_sha ra da dang /_sha gu la da ni dang /_many+dza da na dang /_man tsha gan+d+ha dang /_lang+g+ha ri dang /_ho
[\[28b.6\]]ya pi pi la dang /_de dag ni dza la pi pi la'i ming ngo /_/ta la pa tra dang /_ta la par+Ni dang /_mi si dang /_sha li ya dang /_shi da bI bo da dang /_de dag ni mi sri'i ming ngo /_/kan+di ra dang /_kan+da ga dung ka dang /_nas saM bi dzan dang /_pa Tu dang /_a kri kan+d+ha dang /_stod ya ba la li dang /_ka ra ba
[\[28b.7\]]la li dang /_su kaN+Ta ka dang /_de dag ni chu sgog gi ming ngo /_/mU la ka dang /_ma ha kan+b+he be sha dang /_ha ti dan+ta ka dang /_a ba dag+sha k+Sha ma dang /_tik+Sh+Na ma dang /_mu sti ka dang /_k+She na tse re tsi ma dang /_de dag ni la phug gi ming ngo /_/tan+ta li ya dang /_bi sha na dang /_me g+ha na da dang /_g+han
[\[29a\]]
[\[29a.1\]]sar dang /_b+han+d+hi la dang /_stan d+h+ya li be ga dang /_ka sa mar+d+ha dang /_kan+d+ha la ri ga dang /_de dag ni ka sa marda'i ming ngo /_/kum+b+ha yo ni dang /_dron bu shi dang /_tshad tra dang /_ku truM b+ha ga dang /_ka ni da n+ya dang /_ma ha rdo na dang /_de ba rum b+ha ha ga dang /_de dag ni
[\[29a.2\]]dro na'i me tog gi ming ngo /_/ta ma la ga dang /_u tam dang /_ta li dang /_dri rta pa dang /_hi ma la a dang /_a dza ta dang /_ba hu pa tra dang /_bi shA par+Ni dang /_sta la ki ni dang /_de dag ni rtsa ba'i ming ngo /_/a raSh+Ta ka dang /_mi ga la dang /_kum+b+hi dza dang /_ar+tha sa d+ha na dang /_rak+Sha bi
[\[29a.3\]]dze dang /_ti ta phe ne dang /_phe ni lo dang /_g+harba ta na dang /_de dag ni pung ta gi ming ngo /_/su ta dzi ba dang /_ba bai tra dang /_man+t+ra sid+d+ha kra dang /_de dag ni po do ce'i ming ngo /_/ku sman ta ki dang /_phoSh+Ta pha la dang /_pi ta pu shi dang /_ma hA pha la dang /_kun bAn+ti dang /_so ma shreSh+Ta dang /_pi ta
[\[29a.4\]]ka dang /_bri had pha la dang /_de dag ni bum sha'i ming ngo /_/ra dza la dang /_bran ma ha dang /_tuny+tsi dang /_bAk+Sha dang /_la bu dang /_a laM bu ni dang /_sha kha laM bu dang /_stum+ba ka dang /_ma dur lam+bu ni dang /_de dag ni ku ba'i ming ngo /_/tsi ra ba ta dang /_b+ha ra tig ta dang /_bi tsi tra dang /_pan+d+h+ya ra
[\[29a.5\]]dang /_ban+t+ra pu sa dang /_tsi tra pha la dang /_de dag ni ban+t+ra pu si'i ming ngo /_/e ra ba ru ka dang /_arka ti ka dang /_lo ma shi da dang /_bya la ba tri ka dang /_g+ha dzad n+ti ba la dang /_sra tri dang /_karka ti dang /_bri had pha la dang /_de dag ni rgya mtsho gon gyi ming ngo /_/pu ni sha ka dang /_tsi ru phad
[\[29a.6\]]tra dang /_swa sti ka dang /_burku ta dang /_shi ta dang /_shwai bar ka dang /_she ti ba ra dang /_stu mya dang /_de dag ni yu ni shan+na ka'i ming ngo /_/a ha ma ru dang /_ri mi da dang /_g+ho da skan+da dang /_ri mi ru dang /_rI mi rla dang /_su ta ri dang /_sarba me ta ka dang /_de dag ni ermi ka'i ming ngo /_/sa phya
[\[29a.7\]]s+ya dang /_she ta dang /_dza la ka ma dang /_a ska pu sha ki dang /_nA ga dzi ha dang /_pu ta ga t+la dang /_nim+ba pa tra dang /_Ar+tha tsan+t+ri ka dang /_de dag ni pa ya sa'i ming ngo /_/bi ru dza dang /_kA lA dang /_hA sha dang /_g+hid+d+ha kha ni dang /_bAg kra shal+l+ya dang /_d+hu ru mu sha dang /_ku ra karma dang /_b+hi
[\[29b\]]
[\[29b.1\]]rin+ni ka dang /_de dag ni ka rany+dza'i ming ngo /_/am+la pha la dang /_bAd pa dang /_g+hul mya dang /_ban rgya dang /_ba la ba he dang /_e ra ba tri dang /_su gan+d+ha dang /_ba ta paR+sha ma Ni dang /_de dag ni a hi sra'i ming ngo /_/ha ri dri dang /_pu ti da su dang /_pI ta kaSh+Ta dang /_sa da ru dang /_ka
[\[29b.2\]]dam+ba pu sh+ya dang /_pri maM dang /_d+ha g+ha pu ru dang /_a di pi tra par+Na dang /_de dag ni ha rid dro'i ming ngo /_/a sha ma ra dang /_a shag+na dang /_ha ya ma ra ka dang /_sha kun+da dang /_shre da puSh+pa dang /_pra ti ha sa dang /_a sho ri ha dang /_de dag ni kar bI ra'i ming ngo /_/rak+ta pu sha dang /_tsan+d+ra
[\[29b.3\]]go dang /_la gu dang /_tsan+da la dang /_gul ma ka dang /_pra tsan+ta dang /_ka ra bIr ka dang /_de dag ni ka ra bI ra dmar po'i ming ngo /_/d+ha du ra dang /_dur ta dang /_de ba ta ki ka ta ba dang /_sha tha dang /_uM mnad dang /_ma tu la ku dang /_ka na ka ha dang /_de dag ni lang ta tse'i
[\[29b.4\]]ming ngo /_/ya ba ni dang /_u gra gan dang /_d+hi ba ka dang /_ag+ni bar nga na dang /_spa bas ha dang /_di ba na ya dang /_h+ya dir+ya dang /_bu mi katam+b+ha ka dang /_de dag ni la la phud kyi ming ngo /_/la shun dang /_ra son dang /_a gra gan+d+ha dang /_dzo b+hub pa dang /_b+hu tag+na dang /_tshi tsha kaN+Tha
[\[29b.5\]]dang /_ra sa ya na bar dang /_de dag ni sgog skya'i ming ngo /_/grin dza ni dang /_har sha na dang /_d+ha da ba ka dang /_ba rA ri ga dang /_phar ni dang /_pha ra na dang /_kung ku ma sad tri ka dang /_grin dza se da dang /_sa la na d+ha dang /_ya ba ni shA dang /_dur gan du dang /_mu kha du sha kha dang /_la pa
[\[29b.6\]]dar ka dang /_ta tha tri sha dang /_de dag ni pa la na da'i ming ngo /_/g+h+ri sha dang /_b+hi shag se na dang /_kAN+ThA dang /_ba ra hi dang /_g+hi sti ka dang /_bAr dang /_ma dwa bi dang /_sau ka ri dang /_ka tsi dang /_kasti dang /_bA nA bA li ni dang /_de dag ni su ka ri'i ming ngo /_/man pa ro hi ni dang /_a ti
[\[29b.7\]]ru ha dang /_b+hid ta dang /_tsarma ka sha dang /_bi ka sa dang /_man sa ro ha dang /_ro ha dang /_pi shi ta ro hi ni dang /_de dag ni many+dza ro hi ni'i ming ngo /_/dza ru ka dang /_ra dza dang /_kri shan dang /_rany+dza ni dang /_dza na ni dang /_asti ro hi dang /_sa ha sha dang /_dza D+h+ya ka dang /_tsa kra
[\[30a\]]
[\[30a.1\]]bar di ni dang /_de dag ni a hi ro hi ni'i ming ngo /_/tsak+Shu sha dang /_tsi bi ta dang /_kum+b+ha ka ri dang /_ku lan thig dang /_ku la li dang /_u ran n+ya ku lang+thi ka dang /_de dag ni rgya sran nag po'i ming ngo /_/su sh+ya na dza na dang /_du she ke lu dang /_kau sa maM dang /_ku su ma
[\[30a.2\]]dza na dang /_ri hi dang /_ri ti ka su ma dang /_ri ti pu sh+ya dang /_ba spi dang /_de dag ni ra gan gyi dud pa'i ming ngo /_/i bi gi dang /_dzod ga ko dang /_dzir na ba lung+ka dang /_an+da ko tha ka pu shing dang /_a dzan+da dang /_tsha gan+da dang /_de dag ni b+h+rid+d+ha d+ha ru'i ming ngo /_/ba lu mu ta dang /_sug
[\[30a.3\]]smel mU la dang /_ha ri ta dang /_dza ya dang /_dza yan+t+ri dang /_a pa ra ti dang /_de dag ni myang rtsi spras kyi ming ngo /_/ban+d+ha kar ki ti dang /_de ba dang /_phad ku ma ri mi dang /_ku ma ri ka dang /_nA ga ri dang /_ma dza dam pa ni dang /_bi sha kaN+Tha ki ni dang /_de dag ni ku ma ri'i
[\[30a.4\]]ming ngo /_/ba na dza dang /_nA ga pu Sh+pi dang /_ni she bi sha ni dang /_sarba gra ha paR+sha ma ni dang /_yo gi sha ri dang /_de dag ni bany+dza'i ming ngo /_/sarba gan+d+ha dang /_b+hu ga gan+d+hi dang /_sarba su gan ni dang /_tsa be+e ra ba tri ka dang /_de dag ni na ku la'i ming ngo /_/ma hA su gan+d+ha dang /_su sa ha dang /_gan+d+ha
[\[30a.5\]]na ku li dang /_de dag ni na ku li dri zhim po'i ming ngo /_/na ku liSh+Ta dang /_tsid tra ki dang /_bi sha dar da ni dang /_de dag ni sarba k+Shi'i ming ngo /_/gaM ba pu shi dang /_shaM kha hwa dang /_kaM bo ma li dang /_shang kha ku su ma dang /_me rgyan dang /_tsa na be la si ni dang /_de dag ni kha kh+Sha pus sh+yi'i
[\[30a.6\]]ming ngo /_/ba dzi khu ra dang /_bi sha ga na dang /_ge ri kar+Ni ka dang /_a byag ta gan+d+hi dang /_sh+lag sna dang /_nI la du ka dang /_tso shi dang /_ban+d+ha nu dang /_g+ha da br-ik+Sha sha dang /_ma hA pha la dang /_ru dza pha la dang /_bi dza la dang /_du k+Sha sa du pha la dang /_de dag ni a sha khu ra'i ming ngo /_/ma
[\[30a.7\]]hA pin+di ka dang /_shwe da pi na di ta ka dang /_ga ra g+ha dang /_ta dang /_tu raM ga dang /_tsarma ka rang ta ru dang /_de dag ni pin+di ka ri'i ming ngo /_/so ma k+Shi shI ri dang /_ma hA gul+ma dang /_tsan+t+ra da ru dang /_shi na d+hi da dang /_ma har gar dang /_yag na ni da dang /_dwi dza pri ya dang /_de dag ni so ma k+Shi'i
[\[30b\]]
[\[30b.1\]]ming ngo /_/shwe da du sha dang /_sin+du ka dang /_sin+du ba ri dang /_ardza na sa ta bo bar khya dang /_sti ra dang /_arba sa ta ka dang /_de dag ni sin+du ba ra'i ming ngo /_/ba dzi gan dang /_ba dzi ba kar+Na ni dang /_tu ra ki dang /_ba ra ha kar+Ni dang /_ba ra dwa ta dang /_kaM b+hu ka dang /_a sha ba ro ha ki
[\[30b.2\]]dang /_de dag ni a sha gan+d+hi'i ming ngo /_/ma du yan+ti dang /_ri ra dza ni dang /_mri gan dan+ti dang /_a li bu sa dang /_me du ga la dang /_gan+ta ba ti dang /_kha ra sa na dang /_de dag ni ma du yan+da'i ming ngo /_/marka ba dang /_baM ka dza ta dang /_brig ha dang /_ke sha rany+dza dang /_ma hA nI la dang /_
[\[30b.3\]]bring gar dza dang /_sur+ya brda dang /_ri bi pri ya dang /_de dag ni bring ga ra dzi'i ming ngo /_/shi ri shi ka dang /_din+d+hi ni ka dang /_so pha ra la dang /_ru pha la dang /_ki ni ya sa shI shing dang /_ba ri ri shi ka dang /_de dag ni shi ri shi'i ming ngo /_/a pa ra tsa ta dang /_bI k+Shu kan+ta dang /_nI la pu shi
[\[30b.4\]]dang /_sA ti mA dang /_tsha ti ka dang /_de dag ni bU shU kran+tha'i ming ngo /_/a ga sti go dang /_mu nin na ma dang /_mun du shi kru dang /_de dag ni a gasta'i ming ngo /_/bdas ta ni dang /_pu ta shi ni dang /_d+ha ma n+ya tsha dang /_na pha la dang /_bA Da kar bas dang /_ag+ni ka dang /_de dag ni tsa grang
[\[30b.5\]]ka'i ming ngo /_/man+dA ra dang /_pa ri b+ha tra dang /_kaN+Ti ki ka shu ka dang /_ba ra na dang /_ste ri ni dang /_kaN+Da ka kar+Na dza dang /_te ri biny+dza ka dang /_de dag ni man+da la'i ming ngo /_/ka li ta ru dang /_ka na ka puSh+ba dang /_de dag ni kung ka'i ming ngo /_/a ra ri ka dang /_hat+ta li dang /_kha dar bal+li
[\[30b.6\]]dang /_d+hi na ki dang /_si ta ka dang /_mo ha ni dang /_ba ti pat+t+ri ka dang /_de dag ni da ri ka'i ming ngo /_/shon ba ti dang /_ai ra tha ti dang /_sha ma dang /_kha Ta dam bla mi ka dang /_ri ti bang gu dang /_mahA sha ma dang /_brig ta da ru dang /_de dag ni e re ba ti'i ming ngo //_//ni ni
[\[30b.7\]]ka dang /_bra h+ma som da dang /_ag+ni ya ga dang /_a ra ma shi ta la dang /_dre ba gan+d+ha dang /_kurdu ta marta ka dang /_de dag ni bra h+ma so ma'i ming ngo /_/ba tri ka dang /_bag+t+ri ka dang /_na ba ni taM dang /_dut+tu ba so dang /_dut+ti li ka dang /_pu Du dang+ka dang /_tshig tra bi tri ka dang /_de dag ni dud+du li ka'i
[\[31a\]]
[\[31a.1\]]ming ngo /_/a g+ha ta ga dang /_bri ta pa la dang /_dwi tI ya rak+ta byin du ka dang /_a tsa lo mya dang /_a man+ti dang /_mi Sha baM lo tsa ka dang /_de dag ni lug mig gi ming ngo /_/ra me ta la dang /_ra ma ta ra ni dang /_te dza dang /_te dza ni da ni ka dang /_hi ran bya puSh+pi dang /_
[\[31a.2\]]khardzu ri dang /_ta la pi tra dang /_mu sa li dang /_de dag ni su sa la'i ming ngo /_/pu tra dza na ni dang /_rak+ta bin du tsha ta dang /_na g+hi ni dang /_shu li ni dang /_nA ga ba ti dang /_swid a smid dza ka dang /_de dag ni lag sha na'i ming ngo /_/sri ga la ban+di ga dang /_brag kra dang /_ri sha srog
[\[31a.3\]]ta dang /_dzi ti sha kha li dang /_ad na da dang /_i shu ra sa dang /_tai la kaN+Tha ka dang /_ko ki la k+Sha ka dang /_de dag ni ko ki la k+Sha ka'i ming ngo /_/pa lan+ka sha dang /_mU la gaM g+h+ri dang /_hu gu na dang /_khar bu tsa kha dang /_to ya sho dang /_bri ha kum+b+hi dang /_d+had+d+ha ka dang /_bri ka du ma ka dang /_
[\[31a.4\]]de dag ni ba lang+ka shi'i rtsa ba'i ming ngo /_/d+ha di puSh+pi dang /_kha tA pa d+ya pa ti ka dang /_ri sha bi dang /_ka ka na da dang /_mu ka ba ti ka dang /_de dag ni ka dan+da'i ming ngo /_/sha kri na du dang /_a ma shar shi pa dang /_sug sh+ma tsha da dang /_tam+m+ra la dang /_kur ku ta pa ha la ka dang /_de dag ni ba da ra
[\[31a.5\]]ka'i ming ngo /_/g+ho du mi ka dang /_g+ho dzi dang /_k+ShoSh+Ta ka mu li ka dang /_dzi'u nI la swa na dang /_nA di'i dang /_dza la dzam+bu ka dang /_de dag ni khal ba'i ming du bshad do/_/shu kha na sa dang /_a hi ka dang /_su khu ta dang /_bi li ta dang /_de dag ni sa khu ta'i ming ngo /_/du ka tu ri dang /_mr-i
[\[31a.6\]]ga ma da dang /_mr-i ga gan+d+hi dang /_mr-i ga na ba dza dang /_mar dza ri dang /_pA tri ka dang /_ma da ni dang /_d+har po dang /_bai da ma du khya dang /_su gan+d+hi ka dang /_de dag ni gla rtsi'i ming ngo /_/kar bu da ra dang /_shi da ra sma dang /_sha shi dang /_nI sha ka ra dang /_s+pha Ti ka dang /_shi ta la ra dza dang /_tu
[\[31a.7\]]hi na dang /_hi ma dang /_de dag ni ga pur gyi ming ngo /_/dzA ti pa tri dang /_dzA ti ko sha dang /_su ma na ba tri kwa dang /_ma la tri pa tri ka dang /_sa ma ma da yi ni dang /_de dag ni dzA ti pa tra'i ming ngo /_/dzA ti pha la dang /_dzA ti spangs ma dang /_sha lu ka dang /_ma la da ti pha la dang /_u mad+ha
[\[31b\]]
[\[31b.1\]]shu d+ha dang /_dzA t+ya mr-i ta dang /_po tra ma dang /_sau ma na saM pha la dang /_de dag ni dzA ti pha la'i ming ngo /_/pu ga pha la dang /_ud dre da ga dang /_shra sa dang /_g+hu da pha la dang /_tsa ga ka na dang /_tsig ka dang /_g+ho pa pha la dang /_de dag ni sla bor she sha'i ming ngo /_/ba hu pha la
[\[31b.2\]]dang /_ko la ka dang /_ka Tu ka pha la dang /_u la dang /_dwi ba dang /_ma ri tsa dang /_ma da'u o shi ta dang /_de dag ni ka ko la'i ming ngo /_/la lba ga dang /_de ba ku su ma dang /_bring ga ra dang /_shi kha ran dang /_la bA ni dang /_d+h+yi da sh+ya ma dang /_tsan+dan pu da sh+ya ba dang /_de dag ni li
[\[31b.3\]]shi'i ming ngo /_/she le ya dang /_shi la pu sha dang /_shi la dza dang /_ta bi ra dang /_kal na sa ri dang /_ba li ta dang /_dzar+Na dang /_pri da dang /_shilA b+ha ba dang /_de dag ni rdo dreg gi ming ngo /_/nI li ka dang /_b+hi da ma la ta dang /_ka bod da tsa ra ni dang /_na li dang /_su shi ra dang /_d+ha ma ni dang /_
[\[31b.4\]]shu n+ya dang /_nirma r+ya dang /_nar+d+ha ka dang /_ni di dang /_de dag ni ka po ta tsa ra na'i ming ngo /_/mu ni su to dang /_dan+da dang /_gan+du da ka dang /_mu ni dang /_ri shi su tra dang /_ta ba so dang /_tsi ni ta dang /_ku la b+hu ta dang /_de dag ni d+ha ma nA ga'i ming ngo /_/mu ra dang /_gan+d+ha ba ti dang /_dri pya dang /_
[\[31b.5\]]gan+d+ha d+ha dang /_gan+d+ha man+da ni dang /_su ra rtsi dang /_b+hu ri gan dang /_ko ti dang /_de dag ni gan mu ril gyi ming ngo /_/ka tsu ra dang /_gan+d+ha mU la dang /_dra brnga dang /_ka bya dang /_be da mu khya dang /_dur la hi dang /_shi thi dang /_de dag ni ka tsu ra'i ming ngo /_/tu mthu ru dang /_ban dza dang /_sh+ya ra dang /_
[\[31b.6\]]su'u ra sa dang /_sa mudz+dza dang /_an+da ka dang /_tik+Sh+Na pha la dang /_tik+Sh+Na bal ka dang /_de dag ni g.yer ma'i ming ngo /_/su man dang /_ma la ti dang /_dzA ti dang /_ra dza dza ba ti dang /_pri laM b+ha dang /_ma bug na ha dang /_hring gan+d+ha dang /_tsa ti ka dang /_tai la ba ni dang /_de dag ni sna ma'i me tog
[\[31b.7\]]ste sri shing gi me tog gi ming ngo /_/mal+li ka dang /_b+hi dza yel dang /_rbi bu ta dang /_shi ta bi ru ka dang /_a shaM ba ti dang /_b+hu mi dan+ta dang /_ma d+ha yan+ti dang /_pra mo dang /_de dag ni ma li ka'i ming ngo /_/yu ti ka dang /_pa la pu sh+ya dang /_pu na n+ya gan+d+ha dang /_g+hu nu dzA la dang /_g+han+di dang /_
[\[32a\]]
[\[32a.1\]]shi khan+di ni dang /_ra la dang /_dza la mo ta dang /_paN+Da ra dang /_de dag ni shi gu shi'i ming ngo /_/su bar+Na yu ti dang /_pra mo dang /_ha ri ni dang /_pi ti ka dang /_pi ti yu ti ka dang /_a byag ta gan+d+ha dang /_yu pa ti dang /_yu ti ka dang /_su bar+Na yu ti ka dang /_de dag ni ha ri ni'i ming ngo /_/
[\[32a.2\]]baisan+ti dang /_pra ha san+ti dang /_su shu dang /_ma hA pu dz+wa la dang /_shi bar dang /_shi ra ta tsi ra dang /_sa ra ni dang /_kun+da sa ha ya dang /_de dag ni ba san+da'i ming ngo /_/g+hu da pu sha dang /_shi ta gan ha dang /_bi sha rad dang /_ma d+hu gan+d+ha dang /_su gan+d+ha dang /_sing he ka sa ra dang /_de dag
[\[32a.3\]]ni pa ku la'i ming ngo /_/ti la ka dang /_k+Shu ra ka dang /_sri ma dang /_mu kha man+da na ka dang /_be+e te dang /_muny+tsi lin+da dang /_tshan+da gu sha dang /_bi sho ka dang /_kar nang bu ra ka dang /_de dag ni ti la ka'i me tog gi ming ngo /_/ya ti mug+ta dang /_bA ya gran+ta dang /_son pa san+ta dang /_pa ra sra
[\[32a.4\]]ya dang /_a ni yuk+ta dang /_su gan+d+ha dang /_ku mu ka dang /_bi ma dri ya dang /_de dag ni a ti muk+ta ka'i ming ngo /_/bu bya gan+d+ha dang /_pu shi shu shra gan+d+ha ga dang /_pa ra nam d+ha ka dang /_kany+tsa na pu dang /_bra ma riSh+Ta tA dang /_no ha ra dang /_de dag ni tsam ba ka'i ming ngo /_/baR+sha ka dang /_ra dza pu
[\[32a.5\]]tre dang /_su gan+d+ha dang /_muk+ta ban+d+ha na dang /_su ru pa tsa dang /_ro ma sha dang /_gan+d+ha ta dang /_de dag ni baR+sha bu sha'i ming ngo /_/ku h+ya ka dang /_ta ra ni dang /_bal+la li dang /_ku ma r+ya dang /_a li ku la bri ya dang /_kaN+Da pri bra d+ha bir dang /_ni pa li ku la ku dang /_de dag ni ku ha'i ming ngo /_/ta
[\[32a.6\]]ra ni dang /_ra ma ta ra ni dang /_ba ra ni ka dang /_tsa rA ke sa ra dang /_ma h+ya ku ma ri dang /_gan+d+h+ye da dang /_rba ri pha g+ha na sam+ma ta dang /_de dag ni ta ru na'i ming ngo /_/kan+da dang /_sum kan+d+ha dang /_ma hA pu sha dang /_ma nar ta dang /_a ta ha sa dang /_bring ga su ri dang /_d+ha ma la dang /_paN d+h+ya ra dang /_
[\[32a.7\]]si ta dang /_de dag ni kun de'i ming ngo /_/o ma dang /_a ti si dang /_ru tra pa ta ni dang /_nI la pu shi dang /_de dag ni zar ma'i me tog gi ming ngo /_/a ma la ya na dang /_ka ran+d+ha da dang /_a ma ta ka dang /_ra dza shrir+ya gai dang /_tam+bu sha dang /_de dag ni ka ra ba ka'i ming ngo /_/de las kyang
[\[32b\]]
[\[32b.1\]]ku ra ba kai ni dmar po'i ming ngo /_/ku ran+d+ha ka ni me tog ser po yin no/_/su ku ma ra dang /_su gan+d+ha d+h+ra ti dang /_g+h+rish+ma sa dang /_na ba tsha li ka dang /_ka ka hri tra dang /_bu ma li dang /_ma la ya ni dang /_de dag ni na ba ma li ka'i ming ngo /_/ki ka raT dang /_pita ka dang /_pi tra b+h+yat+t+ra ka dang /_
[\[32b.2\]]hi ma go ra dang /_bi tra lo bi dang /_shad ba d+ha a nan+da brda na dang /_de dag ni ki ki ra ti'i ming ngo /_/su bar+Na dang /_ka na ka dang /_rug maM dang /_ha ta ka dang /_sha ta ka b+ha ka dang /_tsa ni kang dang /_dza ta rU pa dang /_he ran+n+ya dang /_he ma dang /_kany+tsha na dang /_de dag ni gser gyi ming yin
[\[32b.3\]]no/_/rU pya dang /_rA dza ta dang /_ta ra dang /_ru tsi ra dang /_me ru pa ta dza dang /_shu dan dang /_ku pyam dang /_b+ha su dang /_shreSh+Ta ma dang /_bi mal dang /_she ta ka dang /_swa ta ma dang /_de dag ni dngul gyi ming ngo /_/tam+m+ra dang /_u dum+bA ra dang /_sho bam dang /_me hi ra dang /_ra bi
[\[32b.4\]]nA ma ka dang /_rak+ta d+ha du dang /_m+li tsha tsha mu kha dang /_ma ru dang /_tsarma da la pra ha dang /_de dag ni zangs ma'i ming ngo /_/tra pu dang /_bang+ka dang /_ru tsa dang /_ru bi shat+tu dang /_tsi tra ka dang /_si ta dang /_tra pu ka dang /_shA+e ta ma ni la dang /_kha ra ti dang /_ni li ka dang /_g+ha na dang /_de
[\[32b.5\]]dag ni zha nye dkar po'i ming ngo /_/si sa dang /_ba hu ma la dang /_na gan dang /_u ra gan dang /_g+hu ru dang /_ya ba niSh+Ta dang /_tsi na ba sha ta ma dang /_par b+ha ta dang /_d+ha'u sam+b+ha ba dang /_de dag ni zha nye'i ming ngo /_/ri ti dang /_ka pi la lo han+ta dang /_shAkyas ra dang /_su brka na dang /_
[\[32b.6\]]ka pi li ha dang /_tri la ha dang /_brta lo ha ka dang /_de dag ni ra gan gyi ming ngo /_/kr-iSh+Na lo ha dang /_A yA dang /_shu shra dang /_tad kyis ta dang /_sad yo ma la dang /_man+d+ha ra dang /_tsi mr-i ra dang /_kr-iSh+Na dang /_sha tsu ran dang /_a yu dza dang /_de dag ni lcags nag po'i ming ngo /_/ra
[\[32b.7\]]dza ri ti dang /_rag na dang /_ra tsa pa ta ni dang /_me hi shi ri dang /_bra ha ni dang /_ra h+ma hi ri di dang /_ka pi la dang /_pi ga la dang /_de dag ni ra gan gyi rgyal po'i ming ngo /_/kan sa dang /_lo ha dang /_na dzi na dang /_g+ho sha dang /_pra ka sha dang /_kaM sa ka dang /_kaM lA ba dang /_an+na lo ha
[\[33a\]]
[\[33a.1\]]dang /_ba ta lo ha dang /_pany+tsa lo ha dang /_ri ti ka dang /_de dag ni khar ba'i ming ngo /_/pra ba la dang /_ba li tra gra dang /_bi ru ma ra dang /_rak+ta ba na ka dang /_de dag ni byu ru'i ming ngo /_/dza ti dza ru dang /_ba marda na dang /_mug+ti ka dang /_de dag ni mu tig gi
[\[33a.2\]]ming ngo /_/ha ri ta la dang /_a la dang /_ta la dang /_ko tan+ta dang /_na ta man+d+ha na dang /_dzatarU pa pra b+ha dang /_lo b+h+ya dang /_biny+tsa ra dang /_b+ha sra gan+ti ka dang /_de dag ni ba bla'i ming ngo /_/man shi la dang /_shi na smra ho dang /_shi la a smra d+ha dang /_kun+na di dang /_ka ra
[\[33a.3\]]bI ri ka dang /_ni ba la dang /_gub+ta ba dang /_ma no ha dang /_nA ga dzi hi dang /_de dag ni ldong ros kyi ming ngo /_/gi ri mri ga dang /_gaM ri ku ta pa sha na dang /_rak+ta da ru dang /_sta smra da ru dang /_lo ha ta dang /_gci gu ku dang /_de dag ni btsag gi ming ngo /_/su bar+Na gai ri ka dang /_sau nya dang /_
[\[33a.4\]]tsak+Shu sha dang /_she la sam+b+ha ba dang /_su rak+ta dang /_rak+ta sha ma dang /_kan+na b+hu shan+na dang /_de dag ni btsag yug snam gyi ming ngo /_/dzA ti dang /_hiM gu la ka dang /_rak+ta dang /_bAr b+ha ta dang /_par+b+ha tod b+ha ba dang /_a ti mug+ta dang /_si ka taM dang /_kra'u tsa lo hi ta dang /_de dag ni mtshal gyi ming
[\[33a.5\]]ngo /_/mang go la dang /_shi la d+ha ru dang /_d+ha ba la dang /_phan d+ha ra da ra dang /_sti tha dang /_go mi di ni ka dang /_shwe ta ni ka dang /_su da pa sha na go pa ra dang /_de dag ni sa dkar po'i ming ngo /_/ki ri pa ka dang /_sau raSh+Ti ta dang /_hi ma shod+da ni dang /_mrid sa dang /_tri sa dang /_trid ka sna dang /_
[\[33a.6\]]mri da sa g+ha dang /_ka tsa dwa ka k+Sha dang /_pra ra su dza dang /_de dag ni beg ban da tshur gyi ming ngo /_/ba gan+d+ha dang /_gan pa sha na dang /_b+ha na sau gan+d+hi ga dang /_sau gan+d+hi dang /_gan+d+ha ku dang /_gan+d+ho dang /_gan+d+ha a mra dang /_pi da gan+d+ha ka dang /_de dag ni mu zi'i ming ngo /_/a bra gra dang /_bi ma la dang /_shu
[\[33a.7\]]b+hu dang /_ba ra pi ta dang /_pi ta ka dang /_nirma la dang /_bar b+ha to b+hu ta dang /_a bra pa ta la dang /_de dag ni lang tsher ba'i ming ngo /_/ba lu ka dang /_srid ta dang /_sir dang /_lo b+ha ma ta dang /_pra lo bi ni dang /_nA nA da tu ma dang /_sug sma dang /_so bar na saM b+ha ba dang /_de dag ni gser la
[\[33b\]]
[\[33b.1\]]sogs pa 'byung khung gi ming ngo /_/ta pya dang /_ma k+Shi ka d+ha tu dang /_ta bya dza dang /_ta b+ha Da ma k+Shi ka dang /_a brta dang /_b+hu ma d+hu da ru dang /_ti bi sa mud+b+ha dang /_de dag ni bu len te dub mar rdzang gi ming ngo /_/shaM kha dang /_b+hi ri b+ha dang /_kum+bu dang /_dza la dza la dang /_d+hi rga
[\[33b.2\]]ni sa ra dang /_su sra ro dang /_d+hirga ba dang /_d+ha ba la dang /_sri b+hi b+hu shan dang /_de dag ni dung gi ming ngo /_/sa mu dra phe na dang /_phe na dang /_shuk+Sha shu k+Sha dang /_ba yu ti dza dang /_so d+ha ni phe na dang /_sa ga ra ma la dang /_de dag ni rgya mtsho dbu ba'i ming ngo /_/
[\[33b.3\]]go ro tsan+da dang /_pi ga la dang /_ru tsir dang /_ru tsi dang /_me da dang /_gau ri dang /_gau ta mi dang /_ban+da ni ya dang /_graha pha ha dang /_de dag ni gi wang gi ming ngo /_/sin+d+hu ra dang /_rak+ta re na dang /_nA ga rak+ta dang /_nA ga dza dang /_sri ga pu sha na dang /_sri
[\[33b.4\]]man+ta dang /_ba san+tud pa tsa man+d+ha dang /_de dag ni li khri'i ming ngo /_/kaM ku sha ta dang /_bI rang+ga dang /_rang+gan ga dang /_ro tsa na dang /_mU la ka dang /_tra sa dang /_sho d+ha dang /_ka tsa pa la ka dang /_de dag ni kar ku sha ta'i ming ngo /_/tun+na dang /_tun+na ka dang /_kad tsha
[\[33b.5\]]ka dang /_a bi ta dang /_tut+naka dang /_ku be+e re ka dang /_kan+ta la ka dang /_nag ti bir k+Shu dang /_nan+ti ka dang /_de dag ni tu na'i ming ste/_ser tshos 'bras bu ser po'o/_/su ra man+d+ha pu sa na sa dang /_pa ri sru dang /_ma di ra ra ba ra dang /_ba ru ni dang /_
[\[33b.6\]]ma da ni dang /_bi ra dang /_de ba shreSh+Ta dang /_mi trid b+hu ba dang /_ka tam+ba ri dang /_g+han+d+ha ru su ra dang /_ta dang ru dza la dang /_de dag ni chang gi ming ngo /_/marti ka dang /_ma d+hu dang /_ma d+hu shi shriSh+Ta dang /_ma d+hU da ka dang /_ma d+ya ta dang /_de dag ni rgun chang
[\[33b.7\]]gi ming ngo /_/rgun chang bskol ba ni dro 'jam zhes bshad do/_/bu ram gyi khu ba ni i shu ra sa zhes bya'o/_/de bskol ba las byung ba ni bu ram chang zhes bya'o/_/sman bskol ba'i khu ba dngas ma'i nang du bu ram la sogs pa bcug nas yun ring du gzhag pa'i btung ba ni a
[\[34a\]]
[\[34a.1\]]sa ba'i chang zhes bshad do/_/de shin tu grang ba ni a sa grang mo btung ba zhes bshad do/_/da da ki cham chom brdungs pa bskol ba'i khu ba dngas ma'i nang du li khar btab nas gzhag pa'i btung ba ni li kha ra'i chang zhes bya'o/_/da da ki dang /_bu ram
[\[34a.2\]]lhan cig bskol ba'i btung ba ni gau da'i chang zhes bshad do/_/da da ki dang /_sbrang rtsi dang chu gsum bskol ba ni mad pa zhes bya ba'i btung ba yin no/_/hwags dang /_da da ki dang /_chu lhan cig bskol ba ni khaN+Da'i btung ba zhes bya'o/_/'bras la sogs pa las byas
[\[34a.3\]]pa'i chang ni 'bru'i chang zhes bya ba ste/_ka tu la dang /_ko la hi'i rnam grangs so/_/btags pa las byas pa'i chang ni 'bru'i chang zhes bya ste/_de'i ming ni me dang /_ka dang /_dza la ka dang /_dza ga ga la dang /_g+han dang /_ba ga pa dang de dag go/_/chang ngo cog legs
[\[34a.4\]]par smin pa spyi'i ming ni/_ma d+hu ma ga zhes bya'o/_/chang shin tu skyur bar gyur pa ni/_tsug+ta dang /_tshan+dan dang /_su ra sa su ta zhes bya ba ste/_tsha'i ming ngo /_/kany+tsi ka dang /_a ra na la dang /_kany+dza dang /_de bya a la ba dang /_a an di su ma dang /_si'u bi ra dang /_de
[\[34a.5\]]dag ni rtsabs skyur ba ste/_rang skyur gyi ming ngo /_/de'i snyigs ma ni ka ta ri zhes bya ste/_nas khral khrol tsam du btags pa phub ma dang bcas par chur spangs pa'i nang du mung+ga'am/_sran chung la sogs pa'i chang bus bcu ste nyi ma la gzhag_/skyur bar gyur pa'i btung ba ni/_san+d+ha na dang /_a
[\[34a.6\]]b+hi shiny+dza dang /_a su dang /_u su bo zhes bya ste/_de dag ni ming gi rnam grangs so/_/gzhan yang rgun 'brum dang /_bu ram shing gi khu ba dang /_sbrang rtsi dang /_'bras dmar po dang /_'bras drug cu pa dang /_de dag las chang byas pa yang chang gzhan dang nus pa mtshungs
[\[34a.7\]]par blta'o/_/'bras dmar po la sogs pa ni gram can gyi 'bru zhes bya'o/_/mung+ga la sogs pa ni gang bu can gyi 'bru zhes bya'o/_/khre dang ci tse la sogs pa ni rtswa'i 'bru zhes bya'o/_/drug cu pa la sogs pa ni 'bras zhes bya'o/_/'bras bu dmar po ni 'bras kyi mchog yin
[\[34b\]]
[\[34b.1\]]no/_/'bru'i nang na drug cu pa mchog yin no/_/pri yang+ku dang /_ka ta su gnyis dang /_de dag ni khre'i ming ngo /_/ko ra tu sha dang /_ko ta ba ni dang /_ci tse'i ming ngo /_/gu ti dra na dang /_nri ta ku ta ru dang /_ma li tsi ka dang /_stan tu dang /_ni dzi dang /_nrid+da kun+da ka
[\[34b.2\]]dang /_de dag ni 'bras ma du lung ga'i ming ngo /_/g+ha pa b+hu ka dang /_g+hi bi tswa hwa dang /_ka shi ka dang /_de dag ni 'bras ka tsa da ka'i ming ngo /_/dzur+Na hwa dang /_u da ni ka dang /_sh+Ta ma ku dang /_mu ni bi dzi na dang /_sha ma ka dang /_de dag ni khre rgod kyi ming ngo /_/
[\[34b.3\]]ni ba ra dang /_mu ni bag sha dang /_de dag ni ni ba ra'i ming ngo /_/go d+hu ma dang /_ya ma la ni gro'i ming ngo /_/nag+ti ma khu dang /_ka ya ni dang /_shu ka dang /_king sha ta ka dang /_de dag ni nan+ti mu kha'i ming ste nas rgod yin no/_/mang g+ha la dang /_hi ri ta dang /_mung+ga
[\[34b.4\]]dang /_de dag ni mon sran snge'u'i ming ngo /_/tu pa ri dang /_arda ka dang /_de dag ni tu pa ri'i ming ngo /_/ha ri ni pa ri dang /_tsa na dang /_de ni bu 'o'i ming ngo /_/kri shan zhes bya ba ni mon sran tsa na'i ming ngo /_/she ta shim+ba dang /_khan+ti ka dang /_pri pu ta dang /_
[\[34b.5\]]de dag ni nis pa pa'i ming ngo /_/ra dza mi sha dang /_tsa pa la dang /_b+ha na mung+ga dang /_ma yuSh+Ta ta ka dang /_de dag ni ra dza sha ste'i ming ngo /_/da n+ya dang /_pu la ku dang /_nis yan dang /_pra sa ga na dang /_pra sa ti dang /_a ti ta ka la pra ti ka dang /_de
[\[34b.6\]]dag ni 'bru spyi'i ming ngo /_/shin tu sla bar byas pa'i thug pa ni/_thug pa rkyang rkyang pa zhes bya'o/_/de bas yid ska ba tsam du stong ste/_phyar las gyur pa ni thug pa zhes bya'o/_/de bas gar bar 'gyur te/_kha gzar gyis bcu rung ba tsam du song ba ni/_thug pa
[\[34b.7\]]'dag gu lta bu zhes bya'o/_/o da na dang /_an+da baM dang /_bo dza dang /_a ha ra dang /_a sha na dang /_de dag ni 'bras chan gyi ming ste/_bza' ba zhes bya'o/_/snga dro bza' ba ni par ta zhes bya'o/_/phyi dro bza' ba ni sa pa sha zhes bya'o/_/pri thu
[\[35a\]]
[\[35a.1\]]ga dang /_ru gu la dang /_de dag ni gro dang nas la sogs pa'i snye ma smin pa la rag rog bsregs pa'i ming ngo /_/tsi pa ta dang /_taN+Du la ni 'bru ma smin pa brdos shing btsos pa'i chang gi ming ngo /_/gro zhib tu btags pa ni ka ni ka
[\[35a.2\]]ta ste/_bag phye zhes bya'o/_/'bras dang /_sgang bu can dang /_gra ma can/_nas la sogs pa las ni skyo ma'i rgyu bya'o/_/til btags pa chu dang sbyar ba ni pa la la zhes bya'o/_/sha skam po ni ba lu ra zhes bya'o/_/byi na ka dang /_kha na dang /_pi
[\[35a.3\]]pi la dang /_de dag ni til gyi tshigs ma'i ming ngo /_/zho dang sbrang rtsir sbyar ba ni mardza ta zhes bya'o/_/zho dang dri sna bzhir sbyar ba ni shing kha ri na zhes bya'o/_/sbyor ba de gsum re re'i nang du na le sham gyis bsres pa yang ming de ltar gdags so/_/u da gi rig dang /_stu pa li ska dang /_pu
[\[35a.4\]]ba dang /_bak+Sha dang /_de dag ni khur ba'i ming ngo /_/gro dang 'bras la sogs pa btags pa'i snum khur ni/_a du pa zhes bya'o/_/snum khur skam po ni par ta zhes bya'o/_/gang zho dang bsres pa ni zho can zhes bya'o/_/sman bskol ba'i rang gi khu ba'i nang du/_'o ma dang bsres pa ni 'o ma can
[\[35a.5\]]zhes bya'o/_/lan tshwa dang sbyar ba ni lan tshwa can zhes bya'o/_/mud dag dang sbyar ba ni mud dag can zhes bya'o/_/thur ma la bsregs pa ni thur ma can zhes bya'o/_/dud pas bdugs pa ni ba si ta zhes bya'o/_/sman bskol ba'i rang gi khu ba'i nang du/_sman de nyid dang bsres pa ni sman gzhan
[\[35a.6\]]dang bsres pa yang rung ste/_de ni b+ha ba te zhes bya'o/_/gang na 'o ma dang btsos pa'i chan ni pa ya sa zhes bya'o/_/til dang 'bras lhan cig btsos pa'i zan ni kri sa ra zhes bya'o/_/lha ma mchod pa'i zan ni ha bya zhes bya'o/_/mtshun gtor la bsngos pa'i zas ni ka bya zhes bya'o/_/gang 'o ma dang sbyar
[\[35a.7\]]ba'i zan ni bAr man+na ma na zhes bya'o/_/zhes la la dag 'chad do/_/la du'i ming ni mo da ka zhes bya'o/_/chu grang gi nang du mar nyung shas btab ste ha cang mi sla mi ska ba ni skyo ma zhes bya'o/_/rgun 'brum dang /_pa ru sha dang /_'bra go dang /_li kha ra dang /_sbrang rtsi dang ldan pa'i chu'i nang du/_'bras
[\[35b\]]
[\[35b.1\]]yos kyi phye dang /_mar btab pa ni snying po lnga'i phye ma zhes bya'o/_/sha khu dang /_lu su'i khu ba bsres pa'i nang du/_'bras bu gsum dang /_til gyi tshigs ma dang /_la phug skam po dang /_til btags pa dang /_skyur gang yang rung ba mang du bsres pa ni kam+bi la zhes bya'o/_/
[\[35b.2\]]nad kyi bye brag gis snum 'chos dang /_rtsub 'chos gang rigs par byed par ni kri ta kra ta zhes bya'o/_/sha nyung shas dang /_'u su dang /_se'u 'bru la sogs pa bskol ba'i dngas ma ni d+ha kal dang /_ba ni zhes bya'o/_/zhes drang srong dag 'chad do/_/ha ti dang /_i pu dang /_ba ra nu
[\[35b.3\]]dang /_dun+ti dang /_tri ra du dang /_ma tang gdang /_dwa bi dang /_ga la b+ha dang /_pu k+Sha ri dang /_nA ga dang /_kuny+dza ra dza dang /_sha g+hi ha yan dang /_de dag ni glang po che'i ming ngo /_/kai re Nu ka dang /_ha ti bu ga dang /_de dag ni glang po che mo'i ming ngo /_/a shwa dang /_bi dza dang /_ha ya dang /_sha
[\[35b.4\]]sha li ru rdza dang /_tu raM ga ma dang /_go ta dang /_ba hu dang /_pa ri dang /_sab ti dang /_su raM ga dang /_stu raM go dang /_dza bi dang /_de dag ni rta'i ming ngo /_/ba tra ba dang /_g+ho to ka dang /_de dag ni rgod ma'i ming ngo /_/siM ha dang /_mri ga ri dang /_sha ru la dang /_ke sa ri dang /_she ta pa ka li
[\[35b.5\]]dang /_ha re dang /_pany+tshu mu ka kha dang /_kra bya dang /_mi ra ga ra dza dang /_sra kri pra dza dang /_de dag ni seng ge'i ming ngo /_/b+h+ya g+ha dang /_sta ra si dang /_mri ga ra dang /_daSh+Ti dang /_tsid tra dang /_gu pa ka ya dang /_b+h+ya la dang /_pany+tsha nA ga dang /_dwi bi dang /_mri ga ta dang /_b+hi ma daR+sha na dang /_de dag ni
[\[35b.6\]]stag gi ming ngo /_/u sho dang /_b+hu ri ga mo dang /_b+ha ya dang /_ka ra bu dang /_d+hir+g+ha dang /_mar+g+ha dang /_dwa ka ku dang /_sha ku sa ni dang /_bag kra g+hu la ba dang /_su cig kra ma dang /_de dag ni rnga mo'i ming ngo /_/g+har d+ha pa dang /_ra sa gu dang /_ba sa hwa dang /_dwe ra ta dang /_d+hu ra ka dang /_kha
[\[35b.7\]]ra dang /_bA li ya dang /_shaM ku kar+Na dang /_b+hag kra ba dang /_g+ha li du sa ra dang /_de dag ni lung bong gi ming ngo /_/dan+du dang /_go pa ti dang /_ka ku sman dang /_bri sha bcu dang /_u grub dang /_dan myo dang /_bal+li b+r+d+ha dang /_ga'u rak+Sha sha dang /_d+hu pa ra ta dang /_de dag ni glang gi ming ngo /_
[\[36a\]]
[\[36a.1\]]ga pu dang /_a d+hi dang /_pu ra bi dang /_d+hi bu dang /_bri shA ti dang /_nan+da ni dang /_ba su dang /_de dag ni ba'i ming ngo /_/rgyun be'u skye ba'i ba'i ming ni ka ya zhes bya'o/_/lan cig be'u skyes pa'i ming ni g+huSh+Ta zhes bya'o/_/ma he shu dang /_ga pa la dang /_dan
[\[36a.2\]]shi ni dang /_dan sha bi ru ka dang /_ka lu ka dang /_shring gi dang /_bra bu kan+da dang /_ra dza sa la dang /_de dag ni ma he'i ming ngo /_/mr-i gu dang /_ta ra na dang /_t+ya shA dang /_sha raM ga dang /_kr-iSh+Na shar ga dang /_ye na dang /_sha pa la br-iSh+Ta dang /_pa sha ga dang /_ra tsa lo tsa na dang /_de
[\[36a.3\]]dag ni ri dgas kyi ming ngo /_/bA rA ha dang /_b+hag kra dang /_shu ka dang /_sU ka ra dang /_ro ma sha dang /_ki ti dang /_daSh+Ta dang /_dan+ta yu ta dang /_tsan tra dang /_bi ra kan+d+ha dang /_b+ha'u pra dza dang /_de dag ni phag gi ming ngo /_/bi dang /_lu dang /_bri sha dan sha dang /_mrar dza dang /_
[\[36a.4\]]dib da lo tsa na dang /_ma ya b+hi dang /_kri sha sha ki dang /_bug ka dang /_tsin+du ga dang /_na ku la ri dang /_de dag ni byi la'i ming ngo /_/mu sha ka dang /_in+du ra pha la dang /_bai to dang /_a khu dang /_bi li sha ya dang /_sarba pa ha ra dang /_de dag ni byi ba'i ming ngo /_/tshud tshun da ri dang /_
[\[36a.5\]]ra dza pu tra dang /_pu ti mu shi ka dang /_gan+d+ha mu shi ka dang /_de dag ni byi ba'i rigs gan+d+ha mu shi'i ming ngo /_/pri ka lu dang /_dzam+bu ka dang /_kriSh+Ta dang /_go ma sa dang /_shi pa dang /_bag tsha ra dang /_mr-i ga durta dang /_b+ha ru ga dang /_go rab dang /_de dag ni ce spyang gi ming ngo /_/ku ku ra
[\[36a.6\]]dang /_swa ra mi ya dang /_b+han+da dang /_sha na kha dang /_shu na dang /_b+ha la lu ka dang /_b+hu ru ka dang /_pu ka ra shi dang /_kri tag sna dang /_de dag ni khyi'i ming ngo /_/mar ta ka dang /_baN rdza dang /_mu sa dang /_ha re dang /_sha kha mr-i ga dang /_ka bi dang /_sla mar g+ha mar dang /_ba na tsa ra
[\[36a.7\]]dang /_dur mu kha dang /_ni ri gong tser dang /_de dag ni spre'u'i ming ngo /_/tsha gu dang /_a dza dang /_tsag la dang /_ba sta dang /_b+hu ga dang /_pa ya sa la dang /_a dzo dang /_mu ga dang /_tsha ga la ka dang /_lam+pa kar+Na dang /_pa shu dang /_de dag ni ra'i ming ngo /_/me Sha dang /_me d+ha dang /_hu
[\[36b\]]
[\[36b.1\]]ta dang /_ur bra dang /_a bi dang /_a li lu dang /_li lung dang /_tsa ra ka dang /_pri thur shri ga ka dang /_de dag ni lug gi ming ngo /_/pA k+Sha ta ti dang /_pig+ga dang /_bi ha ga dang /_sha ku ni da dang /_pad twa ra thu dang /_dwi dang /_yan d+h+ya tha dang /_ba hang ga ma dang /_de dag ni bya
[\[36b.2\]]rnams kyi ming ngo /_/ma yU ra dang /_b+han ri na dang /_shi khan+ti dang /_nI la kaN+Tha ka dang /_shi khi dang /_sha dang /_pat+t+ra dang /_me gar ba dang /_ka li pi dang /_pri tra piny+tsa ka dang /_de dag ni rma bya'i ming ngo /_/kur ku ta dang /_stam ma burda dang /_b+hi k+Shi ka ra dang /_tsa ra na yu ta dang /_
[\[36b.3\]]kri ka ba ku dang /_ba hu ba tu dang /_da k+Sha dang /_sha'u tri dang /_shi hin+d+ri ka dang /_de dag ni khyim bya ste/_bya gag gi ming ngo /_/tsa kra ba ka dang /_tsa kra hwa dang /_pa tra rla thu dang /_ra thi dang /_ra tha ga na ma dang /_su shi ka dang /_ka mu dang /_ra ga ta dang /_de dag ni dur pa'i ming ngo /_/
[\[36b.4\]]han+sa dang /_shwe ta dang /_darda raSh+Ta dang /_ra dza han+sa dang /_ma nu ra ma dang /_ka la han+sa dang /_ba ra bi ta dang /_bA kra ga dang /_dza la pa tra dang /_de dag ni ngang pa'i ming ngo /_/ko ki la dang /_pa ra pu she dang /_ka la kan+ta dang /_pa ra bri tha dang /_ba san+ta tu ta dang /_ta ma mra k+Shu dang /_g+han+darba
[\[36b.5\]]dang /_ma du ra swa ra dang /_de dag ni bya khu byug gi ming ngo /_/ka ka dang /_drang sha dang /_b+ha li b+hug dang /_du li dza ka dang /_b+ha ya sa dang /_ka na dang /_riSh+Ta dang /_a pra ma ta dang /_tsi ra dzi ba dang /_ni bi ta krid dang /_de dag ni bya rog gi ming ngo /_/u lu ka dang /_b+ha ya sa ri pu dang /_
[\[36b.6\]]kau shi ka dang /_ri ta tsa ra dang /_nag+ta tsa ri dang /_ka kaSh+Ta T+ya dang /_de ban+da dang /_a maM ga l+ya pak+Shi dang /_hi ra lo tsan dang /_de dag ni 'ug pa'i ming ngo /_/ba dang /_g+ha ha pak+Sha dang /_gri ta ka po ta dang /_g+h+ri ha sha pu dang /_barbu ha dang /_rag tan+ta tsa ma ka na dang /_de dag ni phug ron
[\[36b.7\]]gyi ming ngo /_/shu ka dang /_ki ru dang /_rak+ta run+ta dang /_mi da byi dang /_bri ya dar sha na dang /_ma hA rA dza shu ka dang /_sha ta pa tra dang /_de dag ni ne tsho'i ming ngo /_/bai da bI ni dang /_sha ri ka dang /_go ri ka dang /_ka la ha ku la dang /_so ma dang /_go ri tig dang /_go ki ra ti dang /_d+hu
[\[37a\]]
[\[37a.1\]]ti ka dang /_pri ya na di ni dang /_de dag ni ri skegs kyi ming ngo /_/so ma dang /_bra ma ra dang /_shad parda dang /_br-ing+ga dang /_br-ing+ga ra dzi dang /_shi la mu kha dang /_dwi ri pa dang /_a la dang /_ma du ka ra dang /_ma du li dang /_bu sh+ya lo lu pa dang /_de dag ni bung ba'i
[\[37a.2\]]ming ngo /_/tsa ta ka dang /_ka la bi ka dang /_ku li ga dang /_ku li dang /_bA ra dwa dza dang /_dza ti dang /_b+hu mi dang /_de dag ni bye'u mchil pa'i ming ngo /_/swa ra na dang /_ma du dang /_ma k+Sha ka dang /_de dag ni sbrang ma'i ming ngo /_/a ti dang /_a su bla ba ti dang /_bla ba dang /_na ra
[\[37a.3\]]ta dang /_bar li dang /_han+si dang /_ba la dang /_ke sa rany+dzi ka dang /_sha ra rI ra ta dang /_krony+tsa dang /_pu ti ka dang /_de rnams ni chu la gnas pa'i bya rnams te a ti ka zhes bya'o/_/ku ru da zhes bya ba ni bya u gro sha yin no/_/shu kun+da dang /_b+ha sa dang /_g+hid+da dang /_de dag ni bya rgod
[\[37a.4\]]kyi ming ngo /_/tsarma tsi kri ka dang /_dza lu ka dang /_dza la tsa ri ni dang /_barma swa hA dang /_de dag ni srin bu pad pa'i ming ngo /_/gu dang /_ga dang /_kad tsha pa dang /_kur ma dang /_go sho lu dang /_dza la su ka dang /_de dag ni rus sbal gyi ming ngo /_/ku ra bil pa dang /_ka lir dang /_ba ri
[\[37a.5\]]la shi ta dang /_de dag ni srin bu karka ta'i ming ngo /_/kam+bu dang /_brit+ta dang /_shaM kha dang /_nad dang /_dza la dza dang /_am+bu dza dang /_de dag ni dung gi ming ngo /_/med tsha dang /_mi na dang /_dz+ha Sha dang /_kan+thi dang /_sha phar+ya dang /_k+Sho tra ma tshi ka dang /_de dag ni nya'i ming ngo /_/man+d+ya ka
[\[37a.6\]]dang /_d+ha du ra dang /_ba ka dang /_ka ka hi dang /_to ya sarba dang /_bAR+sha bu dang /_ra dza ma na r+ya ya ka dang /_dwa man r+ya bya dang /_pi ta bar+Na ba dang /_de dag ni sbal pa'i ming ngo /_/sarba dang /_daSh+Te dang /_dri dzi hwa dang /_a hi dang /_b+ho dza ga dang /_ma ru ta shan dang /_o ra ga dang /_pan+na ga
[\[37a.7\]]dang /_bi gi dang /_pha ni dang /_nA ga dang /_bru ma dza ma dang /_de dag ni sbrul gyi ming ngo /_/kri ki las dang /_ma ru ra ri dang /_ku ta dza la dang /_tri bar+Na ka dang /_sa tsar dang /_b+hig ge d+ha dang /_ba ru pa dang /_sar ru dang /_de dag ni rtsangs pa'i ming ngo /_/ka lin+da dang /_khan+d+ha le hi ka
[\[37b\]]
[\[37b.1\]]dang /_ta la tra dang /_stu la dan+ti ka dang /_ga ru ti ka dang /_di mad+sa dang /_tsi ka ku dang /_gri ha gu li ku dang /_de dag ni b+hi da ti many+tsha zhes bya ba'i srin bu'i ming ngo /_/ga bi bu gang zhes bya ba'i 'bud pa 'dra ba'i srin bu yod de/_de'i dbye ba ni sngar bstan pa yin te/_ga byin ka zhes bya'o/_/
[\[37b.2\]]u te ta ka dang /_u pa dzem+bi ka dang /_dai la pi li ka dang /_de dag ni grog mo'i ming ngo /_/k+Shu ta ka dang /_ma k+Sha ka dang /_nan ni lam k+Sha ka dang /_ban ya khrid ka dang /_de dag ni sbrang rtsi byed kyi sbrang ma'i ming ngo /_/pa taM ga dang /_sha la ba dang /_de dag ni chag pa ste bye ma'i ming ngo /_/
[\[37b.3\]]kha du he dang /_rany+dzi ka dang /_de dag ni srin bu me khyer gyi ming ngo /_/ba ni dang /_ki ka dang /_shi kha dang /_tsu da dang /_tsan+da ku dang /_mi tsi ka dang /_shi khan+da dang /_ka lu pu dang /_bA hra pa k+Sha dang /_de dag ni rma bya'i cod pan gyi ming ngo /_/pud tsha dang /_ta laM ku la dang /_bA la
[\[37b.4\]]bi dang /_khu bar shi ba dang /_de dag ni byugs pa'i ming ngo /_/br-ik+Sha dang /_sta ru dang /_sha ka ha dang /_sha khi dang /_du ma dang /_pA ra pa dang /_g+han ba na dang /_de dag ni shing zhes bya ste/_de las kyang shing chen po 'bras bu can ni ba ni ya ti zhes bya'o/_/'bras bu dang me tog tu ldan pa ni ban
[\[37b.5\]]ya ti zhes bya'o/_/lo ma dang shun par ldan pa ni btu ta zhes bya'o/_/'bras bu smin pa'i dus kyi rtsa ba ni dza ta shi ba zhes bya ste/_de ltar sman gyi dbye ba bzhir byas pa yin no/_/gang rtsa ba dang /_lo ma dang ldan pa ni pra kan+te zhes bya'o/_/gang rgya chen por 'phros pa de ni bi ta baSh+Ta ba zhes bya'o/_/
[\[37b.6\]]yal ga dang lo ma dang ldan pa de ni sa la zhes bya'o/_/myu gu dang /_snye ma dang /_thor to dang ldan pa de ni bang la pa dang /_ke sa la ya dang /_a ku ra dang /_a ba ya ba dang /_na ya dang /_de dag ni yal ga phre'u'i ming ngo /_/pad tra dang /_b+har+Na dang /_pa la sha dang /_tsha da na dang /_
[\[37b.7\]]tshan dman dang /_tsha man dang /_de dag ni lo ma'i ming ngo /_/mu gu la dang /_ka li ka dang /_a su na dang /_kud ma lu dang /_dza la ka dang /_k+Sha ra ka dang /_de dag ni me tog kha 'bus pa'i ming ngo /_/a tri phrar pu li ta dang /_i bu pi ti dang /_pra su ta dang /_pra sa ma ma dang /_pu
[\[38a\]]
[\[38a.1\]]sh+ya dang /_ku su ma dang /_phul+la dang /_de dag ni me tog gi ming ngo /_/gu lu dang /_gud tsha dang /_sta ba ka dang /_pu sha sa ma ha ri dang /_de dag ni me tog rgyas pa'i ming ngo /_/ma ka ran do ra sa dang /_pu sha ra ka dang /_ra dzo dang /_ma d+ha dang /_de dag ni ge
[\[38a.2\]]sar te ze ba'i ming ngo /_/su gan+d+ha zhes bya ba ni dri zhim pa yin no/_/durgan+d+ha zhes bya ba ni dri nga ba yin no/_/ga ru la pa'i dri ni sar gan+d+ha zhes bya'o/_/shing stug por mdzes pa ni la tan+ta ra zhes bya'o/_/'bras bu skam pa'i ming ni d+ha ru zhes bya'o/_/dur+thi ta zhes bya ba ni ru pa yin no/_/gang
[\[38a.3\]]'grigs pa'i ming ni brti zhes bya'o/_/gran gyi dang /_sba tu dang /_par+pa dang /_de dag ni 'bus pa'i ming ngo /_/shin tu dang /_shri sha masta ka dang /_shi ka ra dang /_de dag ni shing gi thor to'i ming ngo /_/dra tsa dang /_bAlka la dang /_tsha bi dang /_de dag ni shing shun gyi ming ngo /_/
[\[38a.4\]]sa ra dang /_ta tu na dang /_de dag ni shing gi snying po'am rkang gi ming ngo /_/da ru zhes bya ba ni shun pa dang /_rkang gi bar na 'dug pa ste shing zhes bya'o/_/sha ya zhes bya ba ni rtswa gzhon nu ma'i ming ngo /_/tri na dang /_k+Sha ka dang /_tri no phal dang /_de dag ni rtswa'i ming ngo /_/lo ma dang /_'bras
[\[38a.5\]]bu dang /_me tog la sogs pa brit+ta b+han dang zhes bya'o/_/pra ra ha dang /_ka ni dang /_a ku ra dang /_de dag ni n+ya gro d+ha la sogs pa shing gi myu gu'i ming ngo /_/shing gi yal ga'am/_lcug ma'am/_lo ma gzhon nu ni dbyar ram dpyid btu dus yin no/_/rtswa btu ba'i dus ni sos ka'am
[\[38a.6\]]ston yin no/_/shing gi shun pa dang /_'o ma dang /_rtsa ba rnams ni ston btu ba yin no/_/shing gi snying po ni dgun btu ba yin no/_/me tog dang 'bras bu ya sa smin pa'i dus su btu ba yin no/_/de ltar so so'i dus su btus pa ni nus pa shin tu che ba yin no/_/shing mngar ba dang /_bsil
[\[38a.7\]]ba ni dpyid kyi dus su btu'o/_/sman rno ba ni sos ka tsha ba'i dus su btu'o/_/de ltar dus legs pa'i sman nad pa la sbyar na bdud rtsi dang 'dra bar 'gyur ro/_/n+ya gro d+ha dang /_u dum+bA ra dang /_a shwad+tha dang /_p+lak+sha dang /_lcang ma dang /_lnga po de dag la cha snyoms te gcig tu byas pa
[\[38b\]]
[\[38b.1\]]ni shing 'o ma can shun pa lnga zhes bya'o/_/ba'i lci ba dang /_gcin dang /_zho dang /_mar dang /_'o ma dang /_de rnams snyoms pa ni ba'i rnam lnga zhes bya'o/_/lo ma dang /_me tog dang /_'bras bu dang /_rtsa ba dang /_shun lpags dang /_de rnams ni yan lag lnga zhes bya'o/_/
[\[38b.2\]]mngar ba ni mad+hu zhes bya'o/_/skyur ba ni tsu kra zhes bya'o/_/lan tshwa ni pa Tu zhes bya'o/_/tsha ba ni ka Tu zhes bya'o/_/kha ba ni tig ta zhes bya'o/_/de ltar so so'i ro rnams shes par bya'o/_/a'u sha dang /_bai sha tsa dang /_tra bya dang /_hi ta dang /_pa th+ya dang /_ba sha tsa ha
[\[38b.3\]]dang /_de dag ni sman zhes bya ba'i ming ngo /_/dag pa dang /_zhi ba la sogs pa ni gso ba ste dza gits+tsha zhes bya'o/_/snum chos kyis stags par byed pa ni yi ge zhes bya'o/_/sman 'jam pos ni dag par bya'o/_/sman rnon pos ni bsku sman bya'o/_/bsku ba dang gdab par bya ba'i ni
[\[38b.4\]]nir b+ha na zhes bya'o/_/gcad pa dang dag pa ni don gcig pa yin no/_/sman mas gtong ba'i ming ni/_a ta pa na dang /_a nu bas na dang gnyis so/_/de la a ta pa na zhes bya ba ni ni ru ha yin te bkru sman drag po zhes bya'o/_/pits+tsha ba sti dang /_nyams brta ba'i mas gtong ba dang /_
[\[38b.5\]]de dag byed pa'i ni byed kyi mas gtong ba dang /_nad slong zhing bsdu ba'i mas gtong ba dang /_le kha na dang /_ro tsa bar byed pa'i mas gtong ba dang /_sbrang rtsi dang /_til mar gyi sbyor ba dang /_de dag ni mas gtong bar grags pa'i ming ngo /_/a nu bas na ni 'jam rtsi yin te/_de'i
[\[38b.6\]]ming ni nyes pa 'joms byed dang /_yug+ti ra tha dang /_mtshan nas mas gtong ba ste/_sa de dag ni snun gyi 'jam rtsi zhes bya'o/_/stod kyi nyes pa la ni skyug sman zhes bya ste/_de'i ming ni tsa ra ti dang /_ba ma ni zhes bya'o/_/smad kyi nyes pa la ni bkru sman gyis bsal te/_de'i
[\[38b.7\]]ming ni shwan tra sa na bi ri tsan dang /_be+e ra na zhes bya'o/_/phyi sa la sogs pa'i nyes pa 'byin pas be dan ste bkru sman yin no/_/bkru sman par 'byung drags te/_mchod pa la ni gcad par bya ste/_de'i ming ni stam pa zhes bya'o/_/gang bsgrub cing sbyar ba ni bkru sman zhes bya ste/_ci'i
[\[39a\]]
[\[39a.1\]]bkru sman zhe na/_dri ma 'byin par byed pas so/_/nad gzhi'i nyes pa dang /_lus zungs dang /_dri ma rnams rang gi gnas las ma nyams par 'dug pa ni lugs su 'byung ba dang /_tshul bzhin 'byung ba dang /_legs par 'byung ba zhes bya'o/_/
[\[39a.2\]]nyes pa la sogs pa ni dag rang gi gnas las nyams shing log par song ba ni nad gzhi dang mi mthun pa dang /_lugs su mi 'byung ba zhes bya'o/_/bil ba dang /_ag+ni man+tha dang /_'o na na ka dang /_ta pa la dang /_pa ta la dang /_de dag ni rtsa ba chen po lnga zhes bya
[\[39a.3\]]ste/_de'i ming ni ma hA dang /_ad dam pa dang /_ba da ni dang /_bri ha dang /_de dag ni spyi'i ming ngo /_/sa la par+Ni dang /_kr-iSh+Na par+Ni dang /_bri ha ti dang /_kaN+Da ka ri dang /_gze ma dang /_de dag ni rtsa ba chung ngu lnga zhes bya ste/_de'i ming ni/_ka ni ya sa dang /_ha swa
[\[39a.4\]]dang /_alpa dang /_la gu'o/_/pi pi ling dang /_pi pi ling gi rtsa ba dang /_dbyi mo dang /_kru trug tres dang /_bca' sga lnga ni tsha ba lnga zhes bya ste/_de'i ming ni pany+tsa ka ko la zhes bya'o/_/dngul dang /_zangs ma dang /_lcags nag po dang /_zha nye
[\[39a.5\]]nag po dang /_zha nye dkar po dang /_de rnams lcags lnga zhes bya ste/_pany+tsa lo ha yin no/_/a shwang+tha dang /_u dum+bA ra dang /_p+lag sha dang /_bil ba dang /_phal gu dang /_de dag ni shing 'o ma can lnga zhes bya'o/_/'phel ba'i gnas ni 'bri d+ha zhes bya'o/_/khang ba
[\[39a.6\]]la sogs pa phyi rol gyi gnas ni/_tri ku na zhes bya'o/_/grong gi phyi rol lha stengs ni mod ces bya'o/_/tsu li dang /_ba ka sha ka ra dang /_de dag ni kha ra tshos pa'am smin pa'i ming ngo /_/kha cig na re ba li dang /_be kru saM g+ha tri dang /_a g+ha ta dang /_shar ba ni dang /_sru
[\[39a.7\]]ta dang /_de yang kha ra'i ming ngo /_/ka ku ba dang /_kaSh+Ta dang /_de dag ni phyogs kyi ming ste/_kha cig ni bzhir 'dod/_kha cig ni brgyad du 'dod/_de las kyang shar phyogs dbang po/_/lho gshin rje/_nub chu lha/_byang rnam thos kyi bu/_shar lho me lha/_lho nub srin
[\[39b\]]
[\[39b.1\]]po/_/nub byang rlung lha/_byang shar mtshams dbang ldan te/_de ltar gnas so/_/dbang phyug dang /_'dod chags dang bral ba/_snyan par grags pa dang /_dpal dang ldan pa dang /_ye shes dang ldan pa ni bcom ldan 'das zhes bya'o/_/bdag dang /_blo dang /_nga rgyal
[\[39b.2\]]dang /_yid rtsal la sogs pa'i yul lnga dang /_nam mkha' la sogs pa 'byung ba chen po lnga dang /_blo'i dbang po lnga dang /_las kyi dbang po lnga dang /_yon tan dang bslabs pa'i skyes bu ste/_de ltar bdag gi rang bzhin nyi shu rtsa lnga po de dag go/_/de la bdag ces bya ba'i
[\[39b.3\]]rang bzhin ni mi gsal ba dang /_gtso bo dang /_snying stobs dang /_dbang phyug dang /_srog dang /_shes pa po dang /_gang zag dang /_sems pa dang /_skyes bu dang /_bdag po dang /_mi 'jigs pa dang /_de dag ni bdag gi ming gi rnam grangs so/_/blo zhes bya ba
[\[39b.4\]]ni yid gzhungs pa dang /_dmigs pa dang /_blo dang /_shes rab dang /_ye shes dang /_blo gros chen po dang /_yid kyi sems dang /_dbugs kyi 'byung rngub dang /_mthong ba dang /_lta ba dang /_de dag ni blo'i ming gi bye brag go/_/de la ngar sems pa ni mngon pa'i nga
[\[39b.5\]]rgyal can gyi bdag nyid dang /_bdag dpa'o snyam pa'i bdag nyid can dang /_bdag nyid nor dang ldan pa yin no snyam pa dang /_de dag ni rang sems pa'i ming ngo /_/de la yid ces bya ba ni sems dang /_yid la sems dang /_sems pa dang /_snying stobs dang /_g.yo ba'i
[\[39b.6\]]bdag nyid can dang /_kun du 'gro ba dang /_thogs pa med pa dang /_snying la gnas pa dang /_gzhan gyi rnam pa zur gyis go bar byed pa de yin no/_/rna ba la sogs pa'i don ni sgra la sogs pa yin la/_spyod yul gyi yon tan nam mkha' la sogs pa yin te/_sgra dang /_reg
[\[39b.7\]]pa dang /_gzugs dang /_ro dang /_dri dang /_de rnams kyi yon tan ni 'byung ba chen po yin par shes par bya ste/_sgra'i de tsam ni nam mkha'o/_/reg pa'i de tsam ni sa'o/_/gzugs kyi de tsam ni me'o/_/ro'i de tsam ni chu'o/_/dri'i de tsam ni rlung yin te/_de ltar rnam par dbye
[\[40a\]]
[\[40a.1\]]ba lngar brtags pa yin no/_/de ltar sman la sogs pa'i rim pa gong du bstan nas/_'di nas mar sman gyi ming don gcig pa bstan par bya ste/_sha ta ku su mi bya zhes bya ba ni sha ta puSh+pa yin no/_/tan+ta ha ti zhes bya ba ni tsan ji tsam mo/_/sarba ra sa ni sardza ra sa
[\[40a.2\]]yin no/_/ba hu sra ba ni sa la ki'o/_/kum+d+ha ma kha la go ni gu gul lo/_/bra bri shi ni ka bi ka tsu'o/_/an+ni dza la ni dwa ta ki ni'o/_/ku ra ni thu ni ya ka'o/_/ka ti paR+sha ni pri ka'o/_/a ba da n+ti ni u sha ra'o/_/tsan+da ni kam+bi la'o/_/go su ni ba la ka'o/_/pri had twag nan ni
[\[40a.3\]]sa ba ta ba ra ni'o/_/ma du da ru ni asma k+Shi'o/_/bI thi ra ni musta'o/_/asma la khya ni sha ta ba ri'o/_/uSh+Ta da ki ni muts+tsha ba sha na ki'o/_/ha ta bi sha si ni na kha'o/_/any+dza ke shi ni ni li ka'o/_/i shu ba ti ni ba tsa'o/_/shardu la ni kaM tha ka ri'o/_/hing gu la ni briha ta'o/_/
[\[40a.4\]]b+ha ni shring gi ni go k+Shu ra ka'o/_/man+du ka ra na ni s+yo na ka'o/_/go blar na ni gle ta ka ni ma du yaSh+Ti'o/_/ma hA gle ta ni sa na bar ti'o/_/ku mu ti ka ni kad pa la'o/_/ma hA ku mu ti ka ni ka sma ra'o/_/sru ba br-ik+Sha ni bi kang ga ta'o/_/ta ba sa br-ik+Sha ni ung gu ta'o/_/tsarma k+Shu ni bur
[\[40a.5\]]dza'o/_/k+Shi ra pu ru spri ni kang shang ka pu yi'o/_/ma arkang pu sh+yi ni pa ya sa'o/_/ma du pu shi ni pu tra dzi pa ka'o/_/kan da na la ni sla k+Sha'o/_/sha pa rgya ni asma ta ka'o/_/ti la ku su ya ni tsan dang pur ti'o/_/ba na ta bu sa ni tsi bi ta'o/_/kam+ba ra ni tan tu li ya
[\[40a.6\]]ka'o/_/k+Shu ta bi dza ni k+Sha pa ka'o/_/a dza sri gi ni kra ga na ta shri ga'o/_/sa dan ni a ti muk+ta ka'o/_/e la pra ni ni ra sna'o/_/a sa pra ni ni tsa dan yin no/_/tsi ta prar+Ni ni pris bar+Ni ka'o/_/ka ka par+Na ni mung+ga par+Ni'o/_/paN t+ya ro ni ma sha par+Ni'o/_/sha ra da ni kra ba sa'o/_/ba ra dwa dza ni pad tra ka pa sa'o/_/
[\[40a.7\]]bi ra ru ta ru ni ba ru na'o/_/sho lam ni she ba la'o/_/dan tri ka ni pad kri ri ka'o/_/a bi ru ba tri ni kaSh+Ta pha la'o/_/paN+Tu ra ka ni ra bil la'o/_/ka kA li ni ka kA dam+pa'o/_/da bya dam+pa ra ni e raN+Da'o/_/ka la dza ni ka rany+dza'o/_/ku
[\[40b\]]
[\[40b.1\]]mA ra dzi ba ni pu tra dzi ba ka'o/_/ku tse la ni ku the ra'o/_/b+han tig ni na la g+han+d+ha ka'o/_/ma ra shig ni gan+d+ha ri'o/_/ka ra ba ni saR+sha ba'o/_/ma du sha ka ni ka tu la sha ka'o/_/k+Sha ra pa tra ni ba stu ga'o/_/sha la kya ni pa lag kya'o/_/ku the ra ka ni ku rten dza
[\[40b.2\]]ra'o/_/bag kya ni ba yu ka'o/_/lo ka sha na ni gu gul lo/_/mad sa ka la ni ud pod ka'o/_/shri ga be ra ni go dzi ga hwa'o/_/bA la la shim+bi ni u da la ka'o/_/tu pa ri ni a da ka'o/_/ka li na da ni kha khod ka'o/_/e ra pa ru ni karka ta'o/_/ku smad ni su tha ka'o/_/a lam+bu ni a lam+bu pha
[\[40b.3\]]la'o/_/ba ti gan ni b+ha ta ka'o/_/kus kun+da ni Ta ka'o/_/kus kun ma ni pany+tsa ang+ku la sha la'o/_/ya ru ra ka ni ku la ma'o/_/ba san+ti ni kri shan mang+ga'o/_/shar da ni mung+ga sar po'o/_/hi man+ta ni tsa na ka'o/_/ma yu k+Sha ko ni ma
[\[40b.4\]]yaSh+Ta ka'o/_/ha re Na ni sa ti na'o/_/oM ma ni a ta si'o/_/na ni di mu khi ni ka shi ni'o/_/ka ku ni pra ya ku ni kang+ku ni'o/_/shu ra du sha ni ka ta bi tsha ba'o/_/shi tu sha ka ni ya ba'o/_/ba ya nu ni go d+hu ma'o/_/a k+Sha ta ni da mya'o/_/na di bu ka ni ga la gong du ma'o/_/a
[\[40b.5\]]shi ka ni shar du li'o/_/dro na yu kha ni gan+d+ha tri na'o/_/na ra yar ni sha ta ba ri'o/_/a kwa sha ni ni bu ka'o/_/pa la la ni ti la kal dang ka'o/_/bal ru ra ni shru ka man sa'o/_/nA ga ba la ni tam+bu'o/_/d+ha ru ra'o/_/ma du la ni ba ga'o/_/ma ru ra su tra ni d+ha ru ra pa
[\[40b.6\]]la'o/_/i ti par+Ni so bar tsa la'o/_/pa t+ya l+ya ni pa ta li ka'o/_/eka shi ka ni tri bi ta'o/_/ba ru dza ni b+ha d+hi ni ka'o/_/pri thu la ni briSh+Ta dan du la'o/_/de dag ni sman gcig gi ming gnyis par bshad pa'o//_//de nas sman gyi dngos po gcig la
[\[40b.7\]]sman gyi ming 'dom pa bshad par bya ste/_pa ya zhes bya ba ni chu dang 'o ma gnyis la zer ro/_/pin ka zhes bya ba ni/_til gyi tshogs dang /_du ru ka gnyis la zer ro/_/de dag ni sha ta twa zhes 'dogs so/_/shing 'o ma can zangs ma gnyis la ni/_u dum+bA ra
[\[41a\]]
[\[41a.1\]]zhes smra'o/_/bong nga dkar po dang /_bca' sga gnyis la ba shwa zhes bya'o/_/am pu dang /_ba la ka gnyis la ni chu'i ming yod do/_/bri ha ti dang /_ba sha ka gnyis la ni grub pa zhes zer ro/_/yungs kar dang /_na li ga
[\[41a.2\]]gnyis la ni ka dam+pa zhes bya'o/_/ka sha smrar ta dang /_bi la ga gnyis la ni dar ka sha zhes bya'o/_/a ba marka dang /_ko sha ta ki gnyis la ni a ba mar+Na zhes bya'o/_/brag zhun dang /_skyer khaN+Da gnyis la ni k+Sha ka zhes bya'o/_/na da mU la dang /_mi Sh+Ta gnyis
[\[41a.3\]]la ni shai le ya zhes zer ro/_/ro hi dang /_sa ta la la tsar ma k+Sha zhes zer ro/_/k+Shi ri ka dang /_pi ya la la ra dza da ni zhes bya'o/_/byi tsher ba dang /_kha sral la dur la b+ha zhes bya'o/_/ka da ka ri dang /_a ru bar la dza ya zhes zer ro/_/nA ga ge sar dang /_
[\[41a.4\]]tsam pa ka la kany+tsan zhes bya'o/_/masma dza ka dang /_pu shel tsi la byi kun+da zhes bya'o/_/sle tres dang /_ko bid ra la kun+da li zhes bya'o/_/tu la ni ka dang /_ba tri ka ro da la gu mu ka zhes bya'o/_/pu nA ga dang /_pad+ma ge sar la ltung ga zhes bya'o/_/zer
[\[41a.5\]]sna dang /_hi ta pi pi li la sri ya se zhes bya'o/_/shal+ma li dang /_shi sha pa li pad tsha zhes bya'o/_/pad+ma'i sa bon dang /_ri'u bu phul+la a ti sha ma zhes bya'o/_/masma dza ka dang /_pu shel tsi la mri na la zhes bya'o/_/da trig dang /_a ma bi li ka la
[\[41a.6\]]br-ik+Sha am bla zhes bya'o/_/tsi ti ka dang /_go bye la d+ha ha nu zhes bya'o/_/grag bu'i rtsa ba dang /_kAN+Tu rany+dza la a ga ra bal zhes bya'o/_/pad+ma'i sa bon dang /_'od ma'i 'bras bu la ku lu da zhes bya'o/_/'bu sug hang dang /_mur ba la de bi zhes bya'o/_/
[\[41a.7\]]la la phud dang /_timu sa la di bya ka zhes bya'o/_/la many+dza ka dang /_pu shel tsi la la se bya zhes bya'o/_/ting mu sa dang /_shu ti la ka ra pi zhes bya'o/_/hing ha mi tri ka dang /_a tsa gan+d+ha la ka ra tsi zhes bya'o/_/gze ma dang /_bi kang ka ta la swa du gan+d+ha
[\[41b\]]
[\[41b.1\]]ka zhes bya'o/_/'bu sug hang dang /_ga bra'i rtsa ba gnyis la 'bri mi zhes bya'o/_/chu las skyes pa'i shing mngar dang /_mur ba la ru li zhes bya'o/_/mur pa dang /_tsim bi la pid lu par ti ni zhes bya'o/_/go bye dang /_lang+ga li la ag+ni mu k+Shi zhes
[\[41b.2\]]bya'o/_/gur gum dang /_le brgan rtsi la ag+ni mu khi zhes bya'o/_/dur byid dang /_rgya sran la a lad ti ka zhes bya'o/_/btsag yug snam dang /_thal tres la a sbu ta zhes bya'o/_/mu sa li dang /_mi sra la ta ma la'i lo ma zhes zer ro/_/pa tha
[\[41b.3\]]dang /_byi tang ga la ma nu zhes bya'o/_/mi sri dang /_tsa na ka mu ni la g+ha la zhes bya'o/_/sti ni sha dang /_bany+dza la yan da na zhes so/_/ya ba sha ka dang /_seng ldeng la sa'i lo ma zhes bya'o/_/lo mi ni dang /_sug smel la ta h+ma zhes so/_/shu
[\[41b.4\]]dag dang /_la la phud la a gran daM zhes so/_/zangs rtsi ba dang /_chu'i pi pi ling la ga ra da zhes bya'o/_/pi pi ling dang /_ti la mu pa la ka na zhes so/_/lang+ga li dang /_in+d+ra ba ru la in+d+ra zhes so/_/dUr ba dang /_man+sa ri hi la gu ha la
[\[41b.5\]]zhes bya'o/_/dud pa dang /_shu dag la go li mi zhes bya'o/_/pri yang ku dang /_tsam pa ka la gan+d+ha phal zhes bya'o/_/dzA ti pha ti ka dang /_dzA ti pha la la so ma na shu na ka zhes so/_/gan+d+ha pa la shi ka dang /_ga bur la shi shi zhes bya'o/_/in ba ru ni dang /_chang gnyis la ba ru ni
[\[41b.6\]]zhes gdags so/_/spang spos dang /_ma da ga many+dza ri la ta pa sri ni zhes bya'o/_/ku ran+ta ka dang /_sa ha tsa ra gnyis la a mra la ni ku ra zhes bya'o/_/yung dang /_gi wang la gi ri zhes bya'o/_/dung tsang rdo dang /_'tsho
[\[41b.7\]]byed gnyis la ma du ra zhes 'dogs so/_/shing tsha dang /_tsa li pa ta la tsho ba zhes bya'o/_/ni rgun thi dang /_sin du ba dang /_shar la she pha li zhes 'dogs so/_/ku sum+ba dang /_pad+ma ge sar la pad+mo dir zhes smra'o/_/l+yam tsha dang /_mi sra tsa ni
[\[42a\]]
[\[42a.1\]]la shi ta pa zhes bya'o/_/rgya shug dang /_ka ko la la ka ko la zhes 'dogs so/_/ka ka dza ga dang /_nag tshur la ma la ma sa zhes 'dogs so/_/mo ra ta dang /_bir ta ru la d+hirga mU la zhes 'dogs so/_/hing gu ba tri ka
[\[42a.2\]]dang /_u pa kun zin dang /_zir nag po dang /_sug smel dang /_de dag ni pri to ka zhes bya'o/_/'ol ma si dang /_mon sran sne'u dang /_dme ru la dang /_ka kA ha zhes 'dogs so/_/sa la par+Ni dang /_byi tsher ba gnyis la dirga mU la
[\[42a.3\]]zhes bya'o/_/dzam+bi ri dang /_ba ma ga gnyis la ni mar pa ko zhes 'dogs so/_/ba la ka dang /_lcang ma ni dza la ste chu'i ming ngo /_/bi sha ni ka dang /_me sha shri gyi la zhes 'dogs so/_/dan ti dang /_dran can ti la bra tak+Shi ni zhes bya'o/_/shi ta la
[\[42a.4\]]dang /_ba ta ku dang /_cag dang /_de dag ni a ba ra bi ta zhes bya'o/_/ka ka dzad na dang /_dzo ti sman ti la la ta parti zhes bya'o/_/'od ma dang /_dug mo nyung la ba ya pha la zhes bya'o/_/kaN+Da ka ri dang /_byi tsher ba d+hu yang zhes bya'o/_/ras bal
[\[42a.5\]]dang /_bim+bi la Tun+di ka zhes bya'o/_/rgya spos dang /_s+yi na ka la na zhes bya'o/_/b+ha ta dang /_tsi tra dang /_ra ni la bed na ha zhes bya'o/_/ka ku ba dang /_dzal pi pi ling la sha ku ta ni zhes bya'o/_/pa ri pel+la pa dang /_/ka ka ka la ba dang /_ku ta Nan+ta
[\[42a.6\]]zhes bya'o/_/btsod dang /_Tu ta na Tu li ri la b+han+d+hi ri ka zhes bya'o/_/shre ba sa dang /_k+Shi ri ka ru dang /_gnyis la ni zho'i ming ni da d+hi da zhes bya'o/_/nas tshig 'khus pa'i thal ba dang /_sardzi ka'i thal ba gnyis ni thal ba ste/_k+Sha ra zhes bya'o/_/te dzo ba ti dang /_
[\[42a.7\]]dUr ba la te dzi ni zhes bya'o/_/'dam bu dang /_ldong ros la te dza na zhes bya'o/_/sha kha na li ka dang /_yungs kar sha kha na li ka zhes bya'o/_/pa to la to dang /_ku la ka zhes bya'o/_/a pa marga dang /_ko sha da ki la dang /_d+ha mar la zhes bya'o/_/e
[\[42b\]]
[\[42b.1\]]raN+Da dang /_ga gon la hang sto par+Ni zhes zer ro/_/nye'u shing dang /_mur ba la sha da bir+ya zhes bya'o/_/nye'u shing dang /_dUr ba dkar po la sa sra dUr ba zhes bya'o/_/dzam+bi ra dang /_ka pi ra dang /_ka pid la la dan+tha sha tha zhes zer ro/_/tsang gi ri dang /_am byi la dan+da sha thi zhes bya'o/_/tsa ki
[\[42b.2\]]ri dang /_da trig la am li ka zhes 'dogs so/_/nI la pad+ma dang /_rgya shug la ku la ba zhes so/_/ka dan pa dang /_ku ra ku ti la nI la pa zhes bya'o/_/chu'i shing dang /_a sa ma dza ta la ma du ku la
[\[42b.3\]]zhes bya'o/_/ba li dang /_ge ri puSh+pa la ba la zhes bya'o/_/ku sman da dang /_ka pid thA la pu sha pha la zhes bya'o/_/'dab bu dang /_bring ga ra la bring ga dza ru zhes bya'o/_/dan+ta dang /_dra tsan+di la tsa tra zhes bya'o/_/da trig dang /_pri yang+ku la u pha
[\[42b.4\]]b+hits+tsha zhes bya'o/_/ag+ni man+tha dang /_tang pa la dang /_pad+ma ba du dang gsum la shi par+Ni zhes 'dogs so/_/tun+ti ka ra ka dang /_tang pa la dang /_gnyis la ni nan tri br-ik+Sha zhes bya'o//_//da ni sman gyi don gsum pa bshad par bya ste/_rtsab mo
[\[42b.5\]]dang /_stang zil dang /_rgya shug dang gsum po ni any+dza na zhes bya'o/_/nim pa dang /_sgog skya dang /_a sa ba'i chang dang gsum la ni a ri ta zhes bya'o/_/byi tsher ba dang /_kaN+Da ka ri dang /_ka pi kan tshu gsum la d+hung yaR+sha zhes bya'o/_/pri mang+ku dang
[\[42b.6\]]dur byid dang /_pi pi ling gsum la ni sha ma zhes bya'o/_/pi pi ling dang /_u pa kuny+dza ka dang /_ni li ni gsum la ni kr-iSh+Na zhes bya'o/_/pa tha dang /_mu tsi ka dang /_tsaM gi ri gsum la ni a ma Sh+Ta zhes 'dogs so/_/pin+ta ka ra dang /_spra
[\[42b.7\]]tshil dang /_lang tang tshe gsum la ma dam zhes bya'o/_/sle tres dang /_skyu ru ra dang /_a ru ra dang gsum la a mr-i ta zhes bya ste bdud rtsi yin no/_/yung ba dang /_'bra go dang /_ting gu bkri ka la byin ta zhes bya'o/_/ba ku rtsi dang /_bra h+mi dang /_
[\[43a\]]
[\[43a.1\]]sle tres la so ma ba li zhes bya'o/_/shri sha dang /_thu ni ya ka dab/_ba lu'i lo ma la shu ka zhes bya'o/_/u pa kuny+dzi ka dang /_btsod dang /_ni li ka la ka la zhes bya'o/_/bong nga dang /_dur byad dang /_bku tsi la ka
[\[43a.2\]]la mi shi zhes bya'o/_/rgya spos dang /_pri mad+ku dang /_thal tres la ka la na sa ri zhes bya'o/_/rgya skyegs shing dang /_zur ba dang /_bre'u sul ba la sha na zhes bya'o/_/chu shing dang /_shal ma li ka dang /_sa bon la son ka zhes 'dogs so/_/
[\[43a.3\]]hi gu la tri ka dang /_u pa kuny+dzi ka dang /_sug sems la pri thi ka zhes bya'o/_/sug smel dang /_thal tres dang /_dzo tisma ti la pa ta zhes bya'o/_/sa la go dang /_mu ra dang /_i la ba lu ka la sur byi zhes 'dogs so/_shri ba sa dang /_bil ba
[\[43a.4\]]dang /_li shi la sti yA hA zhes bya'o/_/brag zhun dang /_rdo dreg dang /_ldong ros la li la ha zhes bya'o/_/tsa pan+ka dang /_nA ga ge sar dang /_pad+ma ki na ja la ka la tsa pa lI ya zhes bya'o/_/a pa marga dang /_ti mus dang /_spangs pa ma lam yU ra ka
[\[43a.5\]]zhes 'dogs so/_/rtsal ru tsha dang /_ya b+k+Sha ra dang /_mching bu la ba kya zhes bya'o/_/sle tres dang /_tang pa la dang /_ni li kal ma du par+Na zhes bya'o/_/pa ri pe la ba dang /_a shwa khur dang /_pash+sha bi she shal brta ka zhes bya'o/_/lcim rtsa
[\[43a.6\]]dang /_sha mi sha dang /_ring di dang gsum la shi mi zhes bya'o/_/rgya shug dang /_sla ba dang /_ma d+ha na la g+hon+ta zhes bya'o/_/u pa kuny+dzi ka dang /_ka ra bil la dang /_puN+Da rI ka la su shi di zhes bya'o/_/dung dang /_ba la ka dang /_li shil ba riny+dza
[\[43a.7\]]zhes bya'o/_/kha san dang /_a pa marga dang /_pu ti ka rany+dza la ma ra ka ti zhes bya'o/_/kha a shwa shan da dang /_ba ra hi ba ra ra zhes bya'o/_/sla k+Sha dang /_aM ba dang /_shri shi dang gsum la ni a mra ta ka zhes bya'o/_/seng ldeng dkar po dang /_kad pa la dang /_
[\[43b\]]
[\[43b.1\]]karany+dzal so mang bang ka zhes bya'o/_/star bu dang /_shing kun dang /_gla rtsi la ha sa sra bi do zhes bya'o/_/ma nu dang /_gur gum dang /_bu shar la ka mir zhes bya'o/_/lcang ma dang /_sap+n+d+ha ra dang /_a sho la la b+hadzul zhes bya'o/_/a sa na
[\[43b.2\]]dang /_pri yang+ku dang /_ku ram pa la bri yang+ku zhes bya'o/_/man+da ra dang /_bir dza ta dang /_thang shing la pa ri b+ha tra zhes bya'o/_/sle tres dang /_ri ka ru ha dang /_shaka bi she sha la dzi ban+ti zhes bya'o/_/bim+bi dang /_du yar sha dang /_pi ta yu ti dang
[\[43b.3\]]gsum la he ma pu shi zhes bya'o/_/lcim rtsa dang /_ga bra'i rtsa ba dang /_pad+ma na ti ka la pad+ma zhes bya'o/_/kun ka dang /_ras bal dang /_yab ka ka la su man+ta zhes bya'o/_/tshwa dang /_skyur dang /_tsang gar la prig ga zhes bya'o/_/ta trig dang /_tshwa dang
[\[43b.4\]]star bu la tsu tri ka zhes bya'o/_/bu tri na dang /_bu ni ba la ni b+hu ni ti ka zhes bya'o/_/ra sna dang /_sa la ka dang /_pa tha la nir sa zhes 'dogs so/_/yab sha ka dang /_pi pi ling dang /_dUr ba la ni ran tra zhes 'dogs so/_/pa ta la dang /_ta pal dang
[\[43b.5\]]ma sha par+Ni kri sha mri ti ka zhes bya'o/_/chu lcang dang /_star bu dang /_tad ka ri la na de ya zhes bya'o/_/karka ta dang /_ran+na zhes bya ba rin po che'i bye brag dang /_de dag ni be ta ka zhes bya'o/_/nI la chus pa dang /_gan+d+ha ba shal dang /_so gan+d+hi zhes bya'o/_/
[\[43b.6\]]rasna dang /_she pha li dang /_ga dan ku li dang gsum la ni su ba ha zhes bya'o/_/rgya skyegs dang /_gu gul dang /_gze ma la ni pa laM sha zhes bya'o/_/he ma ba ti dang /_a ru ra dang /_shu dag dkar po la ni he maM ba ti zhes bya'o/_/a ru ra dang /_ma hA
[\[43b.7\]]sra ba ni dang /_lcim rtsal ni a pa tha zhes bya'o/_/da da ki dang /_dur byid dang /_pa tal gsum la ni a pra pu sho zhes bya'o/_/shu dag dang /_shu ti dang /_gi wang dang gsum la ni sham+bi zhes bya'o/_/lang+ga li dang /_nan nyi dang /_sle tres la bi sha pa zhes bya'o/_/
[\[44a\]]
[\[44a.1\]]rma shing dang /_seng ldeng dang /_tsan+dan dmar po gsum la ni rak+ta sa tar zhes bya'o/_/bong nga dkar po dang /_kar sha shring gi dang /_mi sha bi shin ka gsum la ni shing gi zhes bya'o/_/ya sho dang /_dUr ba dang /_ka tsi dan tshu dang gsum
[\[44a.2\]]la ni kang tshu ra zhes bya'o/_/b+hush+ma dang /_bcod dang /_ar+ya lang ke la maN+Da ka par+Ni zhes bya'o/_/tin+tu la dang /_seng ldeng smug po dang /_tam la gsum la ni ka la skan+da zhes bya'o/_/kha sral phre'u dang /_kr-iSh+Na par+Ni dang /_sa mang ga la swa yang gul ta zhes bya'o/_/
[\[44a.3\]]tri ka dang /_sau many+dza na dang /_rgya mtsho'i tsha gsum la ni a shes pa zhes bya'o/_/til dang /_ko kI lak+Sha dang /_gze ma gsum la ni kur zhes bya'o/_/rgun 'bru dang /_mur ba dang /_tang ba la gsum la ni ma du ras zhes bya'o/_/mi tri ka dang /_nye'u shing dang /_
[\[44a.4\]]pu gtsang sto dang gsum la ni sa du sa zhes bya'o/_/a sa pa marga dang /_rgya mtsho'i cha dang /_d+ha ti pi pi ling gsum la ni ba sir zhes bya'o/_/mung+ga par+Ni b+ha la dang /_de dag ni sa ha zhes bya'o/_/ma sha par+Na dang /_ma hA ba la dang /_be+e ta ra ni gsum la ni
[\[44a.5\]]ma hA sa hA zhes bya'o/_/cha bu chang stong dang /_bye'u rug pa'i dang /_a ru ra dang gsum la ni ka pa ta zhes bya'o/_/k+Sha yang Sh+Di ki zhes bya'o/_/pa dang /_sle tres dang /_skyu ru ra gsum la ni arka dang /_kun dang /_bil ba la ni
[\[44a.6\]]d+puSh+pa zhes bya'o/_/k+Sha ra ka ko li dang /_ardzun dang /_d+harba byi she sha dang gsum la ni bi ra na zhes bya'o/_/a sha ra ka ra na dang /_a sa na dang /_sa la dang gsum la ni ra sa ra dza zhes bya'o/_/a ri ka dang /_shri sha dang gsum la ni ar tra
[\[44a.7\]]zhes bya'o//_//sman dpyad yan lag brgyad pa'i snying po'i 'grel pa mdzad pa'i slob dpon zla ba la dga' bas yan lag brgyad pa la sogs pa'i sman gyi ming gi rnam grangs mdzad pa rdzogs so//_//
[\[44b\]]
[\[44b.1\]{D4310}]@##/_/rgya gar skad du/_aSh+Ta aM ga hr-i da ya/_saM hit+ta nA ma/_bod skad du/_yan lag brgyad pa'i snying po bsdus pa zhes bya ba/_bcom ldan 'das de bzhin gshegs pa sman gyi bla bai DUr+ya 'od kyi rgyal po la phyag 'tshal lo/_/'dod chags la
[\[44b.2\]]sogs ma lus pa yind/_/rgyun du 'brel pas lus kun ma lus khyab/_/'dod dang gti mug khro ba sel ba yi/_/sman pa sngon med de la phyag 'tshal lo/_/de nas tshe ring par 'dod pa'i le'u bshad par bya'o/_/rgyun shes kyi bu la sogs pa drang srong chen po
[\[44b.3\]]rnams kyis 'di ltar bshad do/_/tshe ni ring par 'dod pa yis/_chos dang nor dang bde ba bsgrub/_/tshe yi rig byed lung bshad pa/_/rab tu gus par bya bar gyis/_/tshangs pas tshe yi rig byed dran/_/skye dgu'i bdag la bshad pa yin/_/de yis tha skar
[\[44b.4\]]des brgya byin/_/des rgyun shes stsogs drang srong la'o/_/de yis me bzhin 'jug la stsogs/_/de rnams kyis rgyud so sor byas/_/shin tu 'thob pa de rnams las/_/rab ces phal cher btus pa ni/_/shin tu bsdus min rgyas min par/_/yan lag brgyad
[\[44b.5\]]pa'i snying po byas/_/lus dang byis pa gdon lus stod/_/mtshon dang mche ba rgas ro tsa/_/gso dpyad gang la gnas pa yi/_/yan lag brgyad du de bshad do/_/rlung dang mkhris pa bad kan yang /_/nyes pa rnam gsum mdor bsdus yin/_/de ni rnam gyur
[\[44b.6\]]ma gyur pas/_/lus ni 'joms dang gnas pa yin/_/des khyab gyur kyang snying ga dang /_/lte ba'i 'og bar steng na gnas/_/na tshod nyin zhag zas zos la/_/de ni mtha' dbus stsogs rtogs rim/_/des ni 'ju ba mi snyoms rno/_/chung dang mnyam pas
[\[44b.7\]]mnyam par 'gyur/_/de ni lto ba sra snyi ran/_/mnyam pas kyang ni bar mar 'gyur/_/skye ba'i dang por khu khrag gnas/_/dug can srin bu'i dug dang mtshungs/_/de ni rang bzhin rnam gsum ste/_/chung 'bring chen po so sor lta/_/ma lus pa la khams mnyam pa/_/
[\[45a\]]
[\[45a.1\]]mchog yin nyes pa gnyis 'byung smad/_/de la rlung ni rtsub cing yang /_/grang zhing sra la phra zhing g.yo/_/mkhris pa smum bcas rno zhing dro/_/yang zhing dri mnam 'khru zhing gsher/_/bad kan snum bsil lci ba dang /_/rtul zhing 'jam brtan 'byar ba gcan/_/
[\[45a.2\]]de gnyis gsum zad 'khrugs pa las/_/ldan pa dang ni 'dus pa yin/_/lus zungs dngas ma khrag dang sha//tshil dang rus rkang khu chu ste/_/gnod bya bdun yin dri ma gcin/_/bshang brdul la stsogs pa yin/_/thams cad mnyam pas 'phel 'gyur zhing /_/de las
[\[45a.3\]]bzlog pas gnod par 'gyur/_/ro ni mngar skyur lan tshwa dang /_tsha dang kha dang bska ba ste/_/rdzas drug la gnas de dag kyang /_/go rims bzhin du stobs chen yin/_/de las dang po'i gsum po ni/_/rlung 'joms tshwa stsogs bad kan sel/_/bska dang kha dang
[\[45a.4\]]mngar ba ni/_/mkhris sel gzhan dag skyed pa yin/_/de ltar rdzas ni rnam pa gsum/_/zhi 'khrugs tha mal gnas la phan/_/de la tsha bsil phul byung bas/_/nus pa rnam pa gnyis su bshad/_/rdzas ni khu ba rnam gsum ste/_/mngar skyur tsha ba'i bdag nyid can/_
[\[45a.5\]]yon tan lci rtul bsil dang snum/_/'jam dang bska ba mnyen dang brtan/_/phra dang bcas shing bska bag can/_/de bzlog pa dang nyi shu yin/_/dus don las kyi sbyor ba rnams/_/dman dang log par lhag pa dang /_/yang dag sbyor bas nad dang ni/_/nad med rgyu
[\[45a.6\]]gcig yin zhes bya/_/nad ni nyes pa ma snyoms yin/_/nyes pa snyoms pa nad med nyid/_/de la nad ni rang bzhin gnas/_/glo bur cha yis gnyis su bshad/_/de rnams lus sems dbye ba yis/_/gnas kyang rnam pa gnyis yin no/_/'dod chags gti
[\[45a.7\]]mug kyang yid kyi/_/nyes pa gnyis su bstan pa yin/_/nad pa blta dang reg pa dang /_/dris pa yas ni yongs su brtag_/nad kyi gzhi yi dang po'i tshul/_/mtshan nyid nyer bsten 'thob pa yin/_/sa dang lus kyi bye brag gis/_/'di la yul sa rnam gnyis bshad/_/
[\[45b\]]
[\[45b.1\]]skams phal cher rlung skyed cing /_/rlan can bad kan 'phel ba yin/_/cha mnyam nyes pa mnyam pa ste/_/sa yi phyogs ni gsum du bshad/_/skad cig la sogs nad kyi skabs/_/dus su sman ni sbyor bar byed/_/mdor na sman ni rnam gnyis te/_/sbyang ba dang ni
[\[45b.2\]]zhi ba'o/_/lus las byung ba'i nad rnams kyi/_/rim gyis sman gyi dam pa ni/_/mas gtong bkru sman slon sman dang /_/de bzhin til mar mar sbrang rtsi/_/blo dang brtan bdag stsogs shes pa/_/sems kyi nyes pa'i sman mchog yin/_/gso ba dag tu bstan
[\[45b.3\]]pa ni/_/sman pa sman dang nad g.yog dang /_/nad pa yan lag rnam bzhi ste/_/re re'ang rnam pa bzhi bzhi yin/_/sman pa mkhas stegs gzhung don shes/_/las rnams mthong bzhin gtsang ba yin/_/sman ni cho ga mang po dang /_/yon tan mang ldan phun
[\[45b.4\]]tshogs 'phrod/_/nad g.yog rjes brtse gtsang sbra can/_/sgrim zhing blo dang ldan pa yin/_/nad pa phyug cing bsgo ba nyan/_/shes par nus shing snying stobs ldan/_/sman kun bzod par nus pa'i lus/_/skyes bu gzhon zhing bdag nyid thul/_/gnad du ma song
[\[45b.5\]]rgyu sngar tshul/_/mtshan nyid chung dang gnod pa med/_/gnod bya yul dus rang bzhin rnams/_/mtshungs min yan lag phun sum tshogs/_/bza' ni rjes su mthun pa la/_/nyes pa lam gcig gsar gso sla/_/nad ni mtshan stsogs kyis btab cing /_/gso
[\[45b.6\]]ba dka' zhing de las 'dres/_/tshe yi lhag ma lus phyir 'tsho/_/go bzlog pa la goms phan nyid/_/bcos pa'i thabs med nyid du 'gyur/_/shin tu phyin ci log par gnas/_/'dod dang rmongs dang khro bar byed/_/'chi ltas snang zhing dbang po nyams/_/sman pa rgyal po
[\[45b.7\]]la sdang dang /_/de dang mi mdza' sdang ba dang /_/yo byad mi 'byor brel ba dang /_/nyan du mi btub tshe zad dang /_/gtum zhing mya ngan la mnan 'jigs/_/byas pa mi gzo sman brnyas spangs/_/de nas gzhan yang rgyud 'di yi/_/le'u bsdus pa bshad bya ste/_/tshe ring nyin re
[\[46a\]]
[\[46a.1\]]dus spyod dang /_/nad med bya dang btung ba dang /_/zas shes bya dang zas bsdam dang /_/zas tshod sman dang ro la gnas/_/nad shes bya dang de'i dbye ba/_/de gso ba dang gso thabs gnyis/_/sbyang stsogs snum chos khrus brta bya/_/sman dung khar
[\[46a.2\]]dor mig bkru dang /_/gso dang dbyung thabs zug rngu mtshon/_/gtar dpyad zug rngu dbyung ba'i dpyad/_/mtshon dang thal sman me btsa'i las/_/mdog nas le'u sum cu ni/_/'di yin lus kyi brjod bya ste/_/mngal du 'jug dang de'i nad dang /_/yan lag gnad kyi bye
[\[46a.3\]]brag dang /_/rnam 'gyur bang chen las byung drug_/nad kun 'byung ba'i nad gzhi dang /_/rims khrag dbugs mi bde gcong stsogs/_/chang dang gzhang 'brum tshad pa'i nad/_/chu 'gags gcin ni snyi ba dang /_/khong 'bras dmu rdzing dag dang ni/_/skya rbab mdze nad rlung
[\[46a.4\]]gis gzir/_/dreg nag dag dang bcu drug yin/_/rims nad gso dang khrag dang ni/_/lud pa dbugs mi bde dang gcong /_/slon dang chang nad gzhang 'brum dang /_/tshad nad pho ba gcin nad gnyis/_/khong 'bras skran dang dmu rdzing dang /_/sbya rbab 'or nad me
[\[46a.5\]]dbal dang /_/mdze dang sha bkra rlung nad dang /_/drag nad gso ba'i dpyad rnams te/_/le'u nyi shu gnyis 'di yin//_//de las gzhan pa cho ga grub/_/skyug sman bkru sman cho ga dang /_/de grub mas gtong cho ga dang /_/mas gtong nyes grub drug pa ni/_/
[\[46a.6\]]sman yin de nas phyi ma ni/_/byis pa nyer spyod de'i nad dang /_/de gdon 'byung por gtogs pa gnyis/_/smyo dang brjed byed stsogs gnyis gnyis/_/mig chu rdzi ma'i grwa mtshams dang /_/mig 'bras rab rib mthong nyams gsum/_/gnyis gnyis kun la
[\[46a.7\]]'gro ba yin/_/rna nad sna dang kha nad mgo'i/_/rma dang chag grugs mtshan bar rdol/_/'bras stsogs phra mo'i nad rnams dang /_/gsang ba'i nad ni tha dad gnyis/_/dug dang sbrul dang srin bu'i dug_/byi ba dang ni bcud kyis len/_/bu med sa bon gso ba ste/_/
[\[46b\]]
[\[46b.1\]]le'u bzhi bcu nyid yin no/_/de ltar le'u ni brgya nyi shu/_/gnas ni drug tu bshad pa yin/_/yan lag brgyad pa'i snying po bsdus pa las/_mdo'i gnas kyi le'u dang po'o//_//de nas nyin re zhing dpyad pa'i le'u bshad par bya'o/_/bde gnas tshe ni
[\[46b.2\]]bsrung ba'i phyir/_/yud tsam tshangs phyir gnas te langs/_/lus kyi bya ba rdzogs byas nas/_/de nas gtsang sbra'i cho ga bya/_/arka n+ya gro d+ha seng ldeng /_/ka rany+dza ka ku la stsogs/_/bska dang tsha dang kha ba dag_/rtse 'jam nang par zas spyad nas/_/so
[\[46b.3\]]dang rnyil la ma gnod par/_/so yi dag byed bca' bar bya/_/ma zhu slon bro dbugs mi bde/_/lud pa lu rims kha yon can/_/skom zhing kha skams snying mig rna/_/mgo bo na bas 'di mi bca'/_/rtag tu mig sman skyer khaN+Da/_/mig la phan pas de phyir
[\[46b.4\]]bsten/_/de ni me yi rang bzhin te/_/lhag par bad kan la 'jigs pas/_/mchi ma 'dzag phyir skyer khaN+Da/_/zhag bdun zhing ni blugs par bya/_/de nas sna sman mkhur bkang dor/_/dud pa so rtsi bsten par bya/_/so rtsi glo 'grams mkhris pa khrag_/rtsub
[\[46b.5\]]pas mig ni na ba dang /_/dug gis brgyal zhing chang nad gzir/_/lus skem gyur la gnod pa yin/_/rtag tu bsku byug spyod byed na/_/de ni rgas ngal rlung 'joms yin/_/mig gsal lus rgyas tshe 'phel zhing /_/gnyid 'od pags 'jam rtas byed yin/_/
[\[46b.6\]]des ni mgo dang rna ba dang /_/rkang pa khyad par rtag tu brtan/_/bad kan skyes dang ma zhu dang /_/bkru sman stsogs btang bsku byug spang /_/yang zhing las ni nus pa dang /_/me yi drod skyed tshul 'bri la/_/lus kyi skabs phyed mkhregs pa nyid/_/rtsol ba las ni
[\[46b.7\]]'byung bar 'gyur/_/rlung mkhris nad can byis pa dang /_/rgas shing 'khogs pas de spang bya/_/stobs ldan snum bag za ba dang /_/grang ba'i dus dang dpyid dus dang /_/nus ldan dag gis de bsten bya/_/de las gzhan tshe dal ba nyid/_/de byas ci bder lus dag ni/_/kun
[\[47a\]]
[\[47a.1\]]nas yongs su mnye bar bya/_/rtsol ba de byas zin nas ni/_/bde bar lus kun gnas par bya/_/shin tu rtsol bas lud pa dang /_/skom dang gcong can mi dran mun/_/khrag dang mkhris rgyas ngal dang dub/_/rims dang slon pa 'byung bar 'gyur/_/
[\[47a.2\]]rtsol ba mi nyal lam bud med/_/dgod dang smra sogs shugs 'byin dang /_/seng ges glang po drangs pa bzhin/_/shin tu drags pas ma rung 'gyur/_/dril phyis bad kan sel ba dang /_/tshil ni rab tu zhu byed cing /_/yan lag brtan par byed pa dang /_/pags pa
[\[47a.3\]]gsal bar byed pa'i mchog/_/khrus ni drod skyed ro tsa dang /_/tshe dang mdangs dang stobs rab skyed/_/g.ya' dang dri ma ngal dang rdul/_/snyom skom lus tsha mi shis sel/_/chu dron gyis ni lus kyi smad/_/blugs shing bkrus pa stobs skyed yin/_/de nyid mgor blugs
[\[47a.4\]]khrus byas na/_/skra dang mig gi stobs 'phrog yin/_/khrus ni 'gram chags mig nad dang /_/rna ba'i nad dang tshad pas 'khru/_/lto sbos cham pa ma zhu dang /_/zos ma thag pa rnams la smad/_/zhu nas phan zhing ran par za/_/bshang stsogs nan gyis brnag mi bya/_/shugs ma
[\[47a.5\]]phyung bar gzhan mi bya/_/gnod las mi bde bar ma yin/_/sems can thams cad bde 'dod phyir/_/rtsom pa kun la 'jug par 'dod/_/bde bar chos med par ma yin/_/de bas chos la brtson par bya/_/mos pas dge ba'i bshes gnyen bsten/_/cig shos
[\[47a.6\]]ring du spang bar bya/_/'tshe dang brku dang 'dod log spyod/_/phra ma ngag rtsub brdzun tshig dang /_/mi 'brel smra dang gnod sems dang /_/brnab sems lta ba phyin ci log_/de ltar sdig pa'i las rnams bcu/_/lus ngag yid kyis spang bar bya/_/phongs pa nad pa
[\[47a.7\]]mya ngan gzir/_/ci nus par ni phan gdags bya/_/'bu srin grog sbur dag la yang /_/rang dang 'dra bar rtag tu blta/_/lha dang dge slong bram ze dang /_/sman pa rgan rgyal mgron pos mchod/_/slong la rgyab kyis phyogs mi bya/_/brnyas par mi bya tshar mi gcad/_/
[\[47b\]]
[\[47b.1\]]gnod par byed brtson dgra gzhan la'ang /_/phan gdags pa ni gtso cher bya/_/'byor dang rgud la'ang yid gcig bya/_/rgyu la phrag dog 'bras bu min/_/dus su phan dang ran par smra/_/slu ba med cing nges par bya/_/bzhin 'dzum gsong por smra ba dang /_/spyod pa
[\[47b.2\]]bzang zhing snying rje 'jam/_/gcig pu bde min thams cad la/_yid mi brtan zhing dogs mi bya/_/su yang bdag gi dgra yin dang /_/bdag ni su yi dgrar gyur dang /_/brnyas dang bdag la gtso bo ni/_/mi byams zhes ni smra mi bya/_/'gro ba'i bsam
[\[47b.3\]]pa shes nas ni/_/gang zhig ji ltar yongs mgu ba/_/de la de bzhin rjes 'jug cing /_/gzhan dag dga' byed mdzangs pa yin/_/dbang po gzir bar mi bya zhing /_/'di rab nyams bder bya ba'ang min/_/tshoms gsum med pa'i rtsom pa la/_/mi bsten de dang
[\[47b.4\]]'gal mi bya/_/chos rnams kun gyi lam la ni/_/dbu ma'i lam gyi rjes 'jug bya/_/skra sen kha spu ring mi gzhag_/sgo dgu rkang pa dri med bya/_/khrus la dga' zhing dri zhim bsgo/_/cha lugs bzang zhing mi 'phyar spa/_/rin chen grub pa'i gsang sngags dang /_/
[\[47b.5\]]sman chen rtag tu bcang bar bya/_/gdugs dkar lham dang ldan pa ni/_/gnya' shing gang tsam blta zhing 'gro/_/mtshan mo don chen dag la ni/_/dbyig thogs mgo dkri grogs ldan bya/_/mchod rten mchod bya rgyal mtshan dang /_/mi shis grib ma thal phub dang /_/mi
[\[47b.6\]]gtsang gseg bod gtor ma dang /_/khrus byas sa ni 'gom mi bya/_/chu bor rgyal te 'gro mi bya/_/me chen phung por 'gro mi bya/_/the tshom bcas pa'i gru shing la/_/bzhon pa mi bsrun bzhin mi 'dzeg_/sbrid pa gad mo glal ba la/_/kha ni gdangs par mi bya'o/_/
[\[47b.7\]]sna ni brud par mi bya zhing /_/don med sa ris mi bya'o/_/lus kyi yan lag mi gcu zhing /_/tsog tsog por yang 'dug mi bya/_/lus ngag yid kyi spyod pa ni/_/snga nas ngal las bzlog par bya/_/bus 'greng yun rings gnas mi bya/_/mtshan mo shing drung bsten mi bya/_/
[\[48a\]]
[\[48a.1\]]sum mdo mchod rten drung bzhi mdo/_/lha'i khang pa yang de bzhin no/_/gsod sa 'brog stong khang stong dang /_/dur khrod du ni nyin mo'ang min/_/rnam kun nyi ma la mi blta/_/mgo yis khur ni bskur mi bya/_/shin tu phra dang 'tsher ba dang /_/mi gtsang mi
[\[48a.2\]]sdug rgyun mi blta/_/chang 'tshong ba dang sbyor ba dag_/sbyin dang len la spyad mi bya/_/mdun gyi ser bu nyi tshan rdul/_/ba mo dang ni rlung rtsub dang /_/sbrid bsgregs pa lud pa zas/_/gnyid log nyal po gcu mi bya/_/gad kha'i grib ma rgyal po sdang /_/sbrul gdug
[\[48a.3\]]gcan gzan rwa can dang /_/dus mtshams dag tu zas bza' dang /_/bud med nyal klog sems las dang /_/dgra bo'i nar mar zan tshogs 'dus/_/smad 'tshong tshong pa'i zas dag dang /_/lus dang mchu dang sen sgra 'byin/_/lag pa skra ni sprugs pa dang /_/chu me
[\[48a.4\]]mchod bya'i bar du 'gro/_/ro bsregs la brten dud pa dang /_/chang stsogs chags dang bud med la/_/yid rton rang dbang gyur pa spang /_/blo ldan spyod pa thams cad la/_/'jig rten nyid ni slob dpon yin/_/de bas 'jig rten pa yi don/_/rtogs par byed pas de nyid bya/_/
[\[48a.5\]]snying rjes brlan zhing gtong dang ldan/_/lus dang ngag yid dul ba dang /_/gzhan gyi don la rang don sems/_/de dag dam pa'i spyod mthar thug_/da ltar bdag ni nyin mtshan du/_/ji lta bur ni gnas 'gro zhes/_/rtag tu dran pa nyer 'jog pa/_/sdug bsngal snod du mi
[\[48a.6\]]'gyur ro/_/de ltar spyod pa mdor bsdus pas/_/gang zhig kun tu spyod byed pa/_/tshe dang nad med dbang phyug dang /_/grags pa 'jig rten rtag 'thob 'gyur/_/yan lag brgyad pa'i snying po bsdus pa las/_/mdo'i gnas kyi le'u gnyis pa'o//_//de nas dus su
[\[48a.7\]]spyod pa'i le'u bshad par bya'o/_/dgun zla ra ba stsogs gnyis gnyis/_/rim bzhin dus ni drug tu bshad/_/de las dgun zla tha chungs stsogs/_/gsum ni byang du 'gro zhes bya/_/de tshe mi rnams nyin re bzhin/_/mthu 'phrogs pa zhes bya ba yin/_/de tshe shin tu rno
[\[48b\]]
[\[48b.1\]]zhing tsha/_/rtsub pa'i las kyi ngo bo nyid/_/nyi ma rlung gi zla ba yi/_/sa yi yon tan zad par byed/_/'dir ni tshab ska kha ba yi/_/ro rnams stobs ni che ba yin/_/de bas me ni mthu stobs 'phrog_/lho phyogs su ni 'gro ba'i dus/_/dbyar la sogs pa'i slar
[\[48b.2\]]stobs skyed/_/'di stobs slar ni skyed pas na/_/'dir ni bsil bas zla ba ni/_/stobs dang ldan pas nyi ma 'bri/_/char 'bab pa dang rlung bsil bas/_/sa stengs tsha ba zhi ba na/_/'dir ni snum dang skyur lan tshwa/_/mngar ba'i ro rnams mthu skyed do/_/
[\[48b.3\]]dgun tshe char dang tsha dus su/_/stobs chung lhag ma dag la 'bring /_/stobs ldan grang bas bkag pas na/_/dgun gyi dus su me stobs ldan/_/de ni rlung gis sbar bas na/_/zas nyung gyur na lus zungs skems/_/de bas dgun ni mngar skyur dang /_/lan tshwa'i ro ni
[\[48b.4\]]bsten par bya/_/de tshe mtshan mo ring bas na/_/nang par nyid ni bkres par 'gyur/_/nges par bya ba byas nas ni/_/ji skad bshad rdzogs de rjes la/_/rlung 'joms til mar gyis byug cing /_/spyi bo'ang til mar gyis byug mnye/_/bag yod pa dang stobs 'gyed cing /_/rkang pas ran par mnye bar bya/_/
[\[48b.5\]]de nas bska bas snum bsal la/_/cho ga bzhin du khrus dag bya/_/gur gum gla rtsi dang bcas pas/_/lus bsku a ka ru yis bdug/_/sha tshon khu ba snum pa dang /_/bu ram chang dang chang dang sa chang /_/gro dang 'bras khur ma sha dang /_/'o ma bu ram shing byas bza'/_/
[\[48b.6\]]kha zas gsar dang zhag til mar/_/dro 'jam chu yis gtsang sbra bya/_/be+e'u ras slag pa dar stsogs go/_/dre'u rngog re'u bal chen gding /_/rang bzhin dro zhing yang ba yi/_/gos bgo mal la brten par bya/_/nyi ma'i 'od la ran par 'de/_/dugs bya lham ni rtag tu bgo/_/
[\[48b.7\]]chung ma gzhon zhing yid 'ong rgyags/_/nu ma brla dang ro smad rgyas/_/gur gum gyis byugs spos kyis bdug/_/lus kyi drod kyis grang sel ba'o/_/sa khang khang pa nyis rim byas/_/mdag me'i drod kyis bsros pa ni/_/grang dang rtsub pa las byung ba'i/_/nyes pa nam yang mi
[\[49a\]]
[\[49a.1\]]'byung ngo /_/dgun smad dus su lhag par yang /_/cho ga 'di nyid bya ba yin/_/de tshe lhag par grang ba dang /_/stobs 'phrogs las byung rtsub pa yin/_/dgun ni bad kan khong na stsogs/_/dpyid dus nyi ma'i 'od dros pa/_/me yi drod nyams nas
[\[49a.2\]]skyed de/_/de bas de ni myur du bsal/_/rno dang skyug sman sna sman sogs/_/yang dang rtsub pa'i kha zas dang /_/bcag dang lus phyi mnyes pa yis/_/bad kan bdo ba'i nad bsal bya/_/khrus byas ga pur tsan+dan dang /_/gur gum stsogs pas bsku bar
[\[49a.3\]]bya/_/nas dang gro ni rnying pa dang /_/sbrang rtsi skam sa'i bsregs sha bza'/_/a mra'i khu ba dang sbyar ba'i/_/khu ba skom du sbyar ba btung /_/chung ma dri zhim ut+pal gyi/_/mig dang ldan dang lhan cig cing /_/yid ni dga' zhing bder byas pas/_/grogs
[\[49a.4\]]dang lhan cig btung bar bya/_/skyon med chang rgan dro 'jam dang /_/bu ram rgun chang sbrang chang dang /_/sga chu bskol dang se'u'i chu/_/sbrang chu'am gla sgang chu btung bya/_/lho phyogs ser bus bsil ba dang /_/mtha' ma kun tu chu 'bab la/_/nyi ma'i 'od ni mi snang dang /_/
[\[49a.5\]]nor bu bcag 'dra'i mdangs ldan pa/_/khu byug snyan pa sgra sgrogs shing /_/'dod pa'i longs spyod ldan pa'i sa/_/sna tshogs me tog ldan pa'i shing /_/dri zhim skyed mos tshal du ni/_/dga' 'dun gtam ni sna tshogs pas/_/phyed du bde bas bde bar bya/_/lci bsil
[\[49a.6\]]nyin mo nyal ba dang /_/snum bag mngar skyur spang bar bya/_/nyi ma'i 'od zer rab tsha bas/_/so ga 'phrog pa 'dra ba yin/_/de bas de tshe lan tshwa tsha/_/skyur rtsol nyi ma'i 'od zer spang /_/zas ni mngar dang yang ba dang /_/snum bsil sla ba nyid bsten bya/_/rab bsil chu
[\[49a.7\]]yis lus bkru zhing /_/phye zan kha rar bcas pa bza'/_/chang mi btung ste 'thung na yang /_/nyung ba'am chu mang bsres la btung /_/gzhan du de ni kha skom lhod/_/tsha dang rmongs par byed pa yin/_/'bras chan kun+da ltar dkar dang /_/skam sa'i srog chags sha dag bza'/_/
[\[49b\]]
[\[49b.1\]]khu ba mi ska zho dang ni/_/bu ram sbyar stsogs g.yos byas btung /_/phal cher skyur ba btung bar bya'o/_/snying po lnga yi btung ba ni/_/kham phor sar pa la gnas pa/_/chu shing rgya star dum bu bsres/_/skyur bcas kham phor snod kyis btung /_/chu ni pa ta las bsgos shing /_/
[\[49b.2\]]ga bur bcas shing shin tu bsil/_/zla zer lta bu'i bza' ba ni/_/mtshan mo'i dus su bza' ba dang /_/zla ba skar ma ltar dkar ba'i/_/ma he'i 'o ma bsil mo btung /_/sA la ta la chen mo ni/_/sprin reg tsha ba'i 'od zer sgrib/_/rgun 'bru'i snye ma g.yur za zhing /_/
[\[49b.3\]]'khri shing ldan dang nags tshal bzang /_/dri bzang khang pa chu yis ni/_/bsil khang lus dang 'tsham byas la/_/chag chag btab dang a mra yi/_/ldum bu 'bras bu 'phyang ba dang /_/chu shing 'dab dang kal ltar/_/pad rtsa pad+ma ut+pal/_/me tog rgyas pa dang ldan par/_/
[\[49b.4\]]'jam pa'i gnas mal bcas nas ni/_/phyed dus nyi mas gdungs pa na/_/nyal ba'am chu yi khang pa ni/_/bud med bcos gzugs nu ma lag_/kha las u shir chu 'bab bya/_/mtshan mo yang thog rdo thal byugs/_/zla ba'i 'od kyis bsil bar nyal/_/
[\[49b.5\]]mal stan bde bar sems bde zhing /_/tsan+dan lde gu phreng ba thogs/_/rab tu phra ba'i gos bgos te/_/'dod pa'i rgyun las bzlog par bya/_/ta la'i bsil yab spos chus btab/_/pad+ma'i 'dab rgyas rlung yab dang /_/dal gyis legs par g.yob pa dang /_/rdzi char
[\[49b.6\]]ser bu dang ldan bya/_/ga bur ma li ka'i phreng ba/_/mu tig do shal tsan+dan dkar/_/ne tso sha ri ka la stsogs/_/sgra snyan yid 'ong sgrogs pa dang /_/chung ma gdu bu pad rtsa 'dra/_/pad+ma rgyas pa lta bur mdzes/_/pad+ma can ni 'gro 'dral/_/snyom pa sel bar byed pa
[\[49b.7\]]yin/_/mthu 'phrogs pa ni na ba'i lus/_/dman pa las kyang dman gyur te/_/dbyar ni gnod pas gnod gyur te/_/mkha' la sprin 'dus chu yis brlan/_/chu thigs bcas pa'i rlung dang ni/_/grang ba drag por ldang ba dang /_/sa yi rlangs pa skyur min dang /_/chu ni rnyog ma
[\[50a\]]
[\[50a.1\]]can dag gis/_/me drod chung bas gnod par byed/_/phan tshun gnod pa de la ni/_/dro zhing me yi stobs skyed pa/_/thun mong gang yin bsten par bya/_/sbyang bas lus ni dag byas la/_/zas ni yang bag khu ba bza'/_/skam sa'i srog chags sha khu dang /_/
[\[50a.2\]]sbrang rtsi can ni rnying pa btung /_/dar ba kha ru tshar sbyar ba'am/_/tsha ba lnga ni phye ma can/_/khron pa'i chu ni bskol ba'ang rung /_/char che'i dus su kha zas ni/_/rab skyur lan tshwa snum dang bcas/_/skam zhing sbrang rtsir ldan la yang /_/rkang gis mi 'gro dri zhim byugs/_/rtag
[\[50a.3\]]tu gos ni spos kyis bdug_/khang bzangs steng du ba mo bsil/_/char gyi zer spangs gnas par byas/_/rlung chu dang sbyar skyom dang /_/nyin gnyid rtsol dang nyi tshan spang /_/dbyar lus bsil bar gyur pa la/_/'phral du nyi zer gyis gdungs pas/_/char
[\[50a.4\]]'bab tshe na'ang bsags pa yi/_/mkhris pa ston ni ldang bar 'gyur/_/de bsal phyir ni sman mar kha/_/bkru sman gtang dang gtar ga bya/_/kha dang mngar dang bska ba dang /_/bkres tshe zas ni yang ba bza'/_/'bras chan mung+ga skyu rur/_/sbrang rtsi skam sa'i pa to la/_/
[\[50a.5\]]nyi ma'i zer gyis gdungs pa dang /_/zla ba'i 'od kyis bsil byas la/_/r-i Shi shar bas dug med pa/_/nyin mtshan gnyis kar sbyangs chu btung /_/dngas pa'i dri mad chu zhes pa/_/dri med dri ma sel 'gyur ba/_/mi 'brug rtsub pa ma yin pa/_/btung ba la sogs bdud
[\[50a.6\]]rtsir mtshungs/_/tsan+dan ur shing ga pur dang /_/mu tig chun 'phyangs phreng gos mdzes/_/khang bzangs rdo thal gyis dkar zhing /_/zla zer can du mtshan gnas bya/_/zil pa thal sman ha cang 'grangs/_/zho dang til mar zhag nyi tshan/_/mi bzad chang dang nyin par nyal/_/
[\[50a.7\]]mdun gyi ser bu yongs su spang /_/dgun dang dbyar ni dang po'i gsum/_/dpyid ni tha ma'i ro gsum bsten/_/sos ka mngar te ston ka ni/_/mngar dang kha dang bska ba bsten/_/mdor na zas dang skom dag ni/_/ston dang dpyid ni rtsub pa ste/_/so ga dbyar mtha' bsil
[\[50b\]]
[\[50b.1\]]bar bya/_/gzhan dag tu ni de las bzlog_/rtag tu ro kun bsten pa las/_/rang rang dus su lhag par bsten/_/dus gnyis thog ma'i zhag bdun ni/_/dus mtshams yin par shes par bya/_/de ni snga ma'i cho ga spang /_/'og ma rim bzhin bsten par bya/_/
[\[50b.2\]]ma spangs na ni nad 'gyur te/_/'phral du nad ni 'ong bar 'gyur/_/yan lag brgyad pa'i snying po bsdus pa las/_mdo'i gnas kyi le'u gsum pa'o//_//de nas nad mi 'byung bar bya ba'i dpyad kyi le'u bshad par bya'o/_/phyi dbugs bshang gci sbrid pa dang /_/
[\[50b.3\]]bkres skom gnyid dang lud pa dbugs/_/glal dang mchil ma skyugs pa dang /_/khu ba'i shugs ni dgag mi bya/_/'phyen ni bkag par gyur pa yis/_/skran dang rtug skam gzer snyom lci/_/'phyen dang bshang gci khong du 'gags/_/mig rtul drod chung snying nad
[\[50b.4\]]'gyur/_/bshang 'gags byin pa'i nya 'gyur zhing /_/cham pas 'debs shing klad pa na/_/khar ni mi gtsang 'byung ba dang /_/sngar bshad nad du'ang 'gyur ba yin/_/gcin 'gags pa yis yan lag na/_/rde'u chu so pho mtshan dang /_/dku yi nang na sngar gyi nad/_/phal
[\[50b.5\]]cher 'byung ngo de yi sman/_/reng bu bsku byug lus bcing dang /_/dugs dang sman mar mas gtong ba'o/_/zas skom bshang ba 'gags pa dang /_/bshang 'gags las byung glo gcong mtshungs/_/chu bkag pa las mar gsar ni/_/che tshad tsam ni rab tu sbyar/_/sgregs
[\[50b.6\]]pa bgag na yi ga 'chus/_/lus 'dar snying dang brang 'gags na/_/sbo zhing lud pa skyigs bus 'debs/_/de'i sman skyigs bu dag dang 'dra/_/sbrid bkag mgo na dbang mi rno/_/gnya' rengs kha yo 'gram chags 'gyur/_/dud rnon gyis bdug mig sman dang /_/sna
[\[50b.7\]]sman nyi ma lta ba yis/_/sbrid pa 'gags pa bsal bya zhing /_/snum dang dugs kyang bsten par bya/_/skom pa 'gags pas kha skams shing /_/yan lag mi bde rna mi gsang /_/mgo 'khor myos shing snying nad 'byung /_/der bsil cho ga thams cad phan/_/bkres pas lus
[\[51a\]]
[\[51a.1\]]zhig yi ga 'chus/_/lus snyom nyam chung gzer mgo 'khor/_/de la zas yang snum dro dang /_/chung ba dag ni sbyar bar bya/_/gnyid bkag khong myos spyi bo mig_/lci zhing snyom la glal 'ong zhing /_/lus zhig snyam sems de la ni/_/gnyid log
[\[51a.2\]]lus mnye phan pa yin/_/lud pa bkag pas de 'phel zhing /_/dbugs mi bde zhing yi ga 'chus/_/snying nad skems byed skyigs bus 'debs/_/der ni lud pas la cho ga bya/_/ngal dub dbugs ni bkag pa las/_/skran dang snying nad myos par 'gyur/_/de la
[\[51a.3\]]ngal gso bya ba dang /_/rlung sel bya ba'i cho ga phan/_/glal bkag na ni sbrid bkag mtshungs/_/cho ga thams cad rlung 'joms bya/_/mchil ma bkag pas mgo snying na/_/gnya' rengs yi ga 'chus mgo 'khor/_/skran bcas sna chu 'dzag 'gyur der/_/gnyid
[\[51a.4\]]ngoms chang btung gtam snyan phan/_/skyug bro brnags pas mi dbal mdze/_/'bras dang mig nad g.yan pa rims/_/skya rbab lud pa dbugs mi bde/_/dang ga ro stod mi bde skrang /_/der kha bkang dbo dud smyung gnas/_/rtsub bros de nyid skyugs pa dang /_/rtsol
[\[51a.5\]]dang myur bar gtar ga gdab/_/bkru sman gtang ba'ang bsngags pa yin/_/khu ba bkag pas de 'dzag dang /_/pho mtshan na dang 'or nad rims/_/snying nad chu 'gags lus zhig dang /_/rde'u 'phel dang ma ning 'gyur/_/de la khyim bya'i sha dang chang /_/'bras chan
[\[51a.6\]]mas gtong lus bcing dang /_/chu so'i nad bsal til mar btsos/_/'o ma bud med gzhon bsten phan/_/shugs ni bkag dang btsir ba yis/_/nad ni kun kyang 'byung bar 'gyur/_/shin tu mang po de yi phyir/_/gso dpyad mang po 'dir bshad do/_/de las phal cher
[\[51a.7\]]rlung du ma/_/gang phyir 'khrugs par 'gyur bas na/_/de phyir de'i zas skom dang sman/_/mnyam par 'gyur bar sbyar bar bya/_/'di dang gzhan du phan 'dod pas/_/'dod chen phrag dog zhe sdang dang /_/ser sna 'dod chags la sogs shugs/_/rtag bkag dbang po thul bar bya/_/
[\[51b\]]
[\[51b.1\]]dri ma rnams ni sbyang ba'i phyir/_/ji bzhin dus su nan tan bya/_/de ni shin tu sogs 'gyur na/_/shas cher 'khrugs pas srog rgyun gcod/_/gnod pa smyung dang gzhu byas pas/_/bsal kyang slar ni ldang srid kyi/_/gang zhig legs par sbyangs pa dag_/de ni
[\[51b.2\]]slar yang 'byung mi 'gyur/_/dus shes pa yis de phan chad/_/rim pa bzhin du ci rigs par/_/bcud kyis len rnams grub pa dang /_/ro tsa'i sbyor ba sbyar bar bya/_/sman rnams kyis ni lus sbyangs phan/_/sA lu drug cu pa dang dro/_/mung+ga sha dang mar la sogs/_/
[\[51b.3\]]phan pa'i zas kyis rim lus brtas/_/yid 'ong drod skyed sman sbyar ba/_/yi ga 'byed cing 'ju byed dang /_/bsku zhang dril phyis khrus byas dang /_/drag po 'jam rtsi mas gtong brtas/_/des ni me kun stobs ldan zhing /_/blo mdog dbang po dri ma med/_/de bzhin tshe
[\[51b.4\]]ring ro tsa dang /_/dpal dang gzi mdangs thob par 'gyur/_/'byung po dugs dang rlung dang me/_/mtshon smas chag grugs stsogs 'byung dang /_/'dod chags zhe sdang 'jig tshogs gang /_/de ni glo bur nad ces bya/_/shes rab nyes pa spang ba dang /_/dbang po nyer
[\[51b.5\]]zhi dran pa dang /_/yul dus bdag nyid shes pa dang /_/dam pa'i spyod pa'i rjes 'jug pa/_/lhan cig skyes dang glo bur nad/_/mdor na ma skyes mi 'byung dang /_/skyes pa zhi bar bya ba'i phyir/_/cho ga 'di ni bsten pa yin/_/grang ba las byung nyes tshogs dpyid kyi tshe/_/
[\[51b.6\]]rnam bsal sog las byung dbyar dus na/_/dbyar bsags sprin bral dus su legs sbyangs na/_/dus byung nad ni nam yang 'byung mi 'gyur/_/rtag tu phan pa'i zas dang spyod lam bsten/_/brtags te byed cing yul rnams la mi chags/_/gtong ldan sems snyoms bden
[\[51b.7\]]brtson bzod dang ldan/_/nyams ldan sten par byed na nad med 'gyur/_/yan lag brgyad pa'i snying po bsdus pa las/_/mdo'i gnas kyi le'u bzhi pa'o//_//de nas chu sna tshogs pa la sogs pa'i bye brag shes par bya ba'i le'u bshad par bya'o/_/mkha' las 'bab
[\[52a\]]
[\[52a.1\]]pa'i gang gA'i chu/_/'tsho byed ngoms byed yi gar 'ong /_/tshim byed sems ni gsal byed la/_/sla zhing ro mi gsal la zhim/_/bsil zhing yang ba bdud rtsir mtshungs/_/nyi zla rlung gis reg gyur pa/_/de ni yul dus la ltos nas/_/phal/_
[\[52a.2\]]cher phan dang gnod pa yin/_/gang zhing char 'bab dri ma med/_/'bras chan dngul phor nang gnas pa/_/ma rul mdog kyang ma gyur pa/_/gang gA'i chu de btung bar bya/_/gzhan du mtsho chu ston zla ni/_/'bring po min par btung mi bya/_/char pa'i chu ni snod bzang bzhag/_
[\[52a.3\]]'gyur ba med par rtag tu btung /_/de med na ni thang la gnas/_/bar snang ba dang rjes mthun yin/_/sa phyogs dkar nag gtsang zhing yangs/_/nyi 'od rlung gis phog pa bsngags/_/lteng ka 'dam rdzab nya lcibs dang /_/rtsa dang lo ma rnyog ma can/_/nyi zla rlung gis
[\[52a.4\]]ma phog pa/_/mngon du 'bab dang chu gar lci/_/dbu ba srog chags can dang dro/_/grang ches so yis mi bzod pa/_/char gang dus su ma bab dang /_/dus kyi dang por bab pa gang /_/srog chags gdug dang ba stsogs 'dres/_/bshang gci dug 'dres gnod
[\[52a.5\]]mi btung /_/nub phyogs nas ni rgya mtshor bab/_/gang yang myur 'bab rdul med chu/_/de dag mdor na dge ba yin/_/de las zlog na bzang ma yin/_/rdo la shugs drag rdebs pa yis/_/rgyun chad g.yengs pa'i chu dag dang /_/gangs can ma la ya las byung /_
[\[52a.6\]]dge'o de ni brtan g.yung na/_/srin bu rkang bam snying dang ni/_/lkog ma klad pa'i nad skyed 'gyur/_/shar dang nub kyi mtha' las byung /_/gzhang 'brum skyed do dbang chen 'bab/_/dmu rdzing rkang bam nad skyed 'gyur/_/sa h+ya bin da'i ri las 'bab/_/mdze dang skya rbab
[\[52a.7\]]klad nad 'gyur/_/pa ri ya tra'i nad kun sel/_/khron pa rdzing la stsogs pa'i chu/_/skam sa rlan can brag las shes/_/drod chung skran yod skya rbab dang /_/dmu rdzing tshad 'khru gzhang 'brum mam/_/pho ba'i drod chung 'or nad can/_/mi btung brnag dka' nyung zad btung /_/
[\[52b\]]
[\[52b.1\]]ston ka so ga ma gtogs par/_/nad med mis kyang cung zad btung /_/zan zos bar mtha' thog mar ni/_/chu 'thungs ran dang sbom skems 'gyur/_/chu bsil chang nad brgyal ba dang /_/skyugs dang ngal dang mgo 'khor dang /_/skom dang lus tsha mkhris pa dang /_/
[\[52b.2\]]khrag rgyas dug naM sel byed yin/_/chu tshan drod skyed zas 'ju zhing /_/mgul bde lus yang gcin nad sel/_/skyigs bu lto sbos rlung bad kan/_/rims sar 'phral du zlog byed cing /_/lud pa cham sar dbugs mi bde/_/rtsib logs zug la bsngags pa yin/_/
[\[52b.3\]]chu ni bskol ba grang ba dag_/bad kan mi skyed lus yang zhing /_/mkhris pa can la'ang phan pa yin/_/de ni zhag lon nyes gsum skyed/_/rgya star chu ni snum pa dang /_/ro mngar ro tsa bsil zhing yang /_/skom dang mkhris pa rlung nad sel/_/drod skyed lgang
[\[52b.4\]]pa'i nad sbyong byed/_/dbyar gyi char chu chu bo'i chu/_/mchog tu bzang dang ngan par bshad/_/chu'i sde tshan no//_//'o ma phal cher ro zhu mngar/_/snum zhing mdangs skyed lus zungs 'phel/_/rlung dang mkhris sel ro tsa byed/_/bad kan skyed lci bsil ba yin/_/
[\[52b.5\]]ba yi 'o ma 'tsho byed cing /_/bcud kyis len yin glo rdol dang /_/glo gcong la phan yid gzhungs byed/_/stobs skyed nu zho skyed dang 'khru/_/ngal dang mgo 'khor myos dpal nyams/_/lud pa dbugs mi bde bkres skom/_/rims rnying gcin ni srib dang /_/khrag dang mkhris
[\[52b.6\]]pa sel ba yin/_/ma he'i 'o ma 'ju drags dang /_/gnyid med la phan rab lci bsil/_/ra ni chu nyung 'thung zas rgod/_/kha zhing tsha ba za bas yang /_/skems dang rims dang dbugs mi bde/_/khrag dang mkhris pa tshad nad sel/_/rnga mo'i 'o ma cung rtsub dro/_/lan tshwa bro zhing
[\[52b.7\]]drod che yang /_/rlung dang bad kan lto sbos srin/_/'or nad dmu rdzing gzhang nad sel/_/bud med nu zho rlung mkhris khrag_/snad pa'i mig nad sel byed de/_/tshim byed mig dang snar blugs phan/_/lug gi 'o ma snying gnod tsha/_/rlung 'joms skyigs bu dbugs mi bde/_/mkhris
[\[53a\]]
[\[53a.1\]]pa bad kan skyed pa yin/_/ban glang mo yis rab brtan byed/_/rmig pa gcig pa'i 'o ma tsha/_/yan lag rlung sal skyur bcas shing /_/lan tshwa bo zhing rmongs par byed/_/'o rlon bad kan skyed cing lci/_/rigs par bskol bas de las gzhan/_/shin tu
[\[53a.2\]]bskol na 'ju dka' lci/_/bzhos ma thog dro bdud rtsir mtshungs/_/zho ni ro dang zhu rjes skyur/_/rtug skam lci la rlung nad sel/_/tshil dang khu chu stobs bad kan/_/khrag mkhris drod skyed 'or nad skyed/_/yi ga 'bye zhing kha zas len/_/grang ba'i rims dang mi snyoms
[\[53a.3\]]rims/_/cham pa gcin 'gags gyur pa dang /_/'khru ba'i nad la rtsub mo phan/_/zho dron dpyid dang sog dang /_/ston dus mtshan mo btung mi bya/_/de ni mung+ga'i sran tshod dang /_/sbrang rtsi mar dang sha khar/_/skyu ru ra ni med mi btung /_/rtag tu ma yin ma langs min/_/
[\[53a.4\]]gzhan du me dbal rims khrag dang /_/mdze dang skya rbab mgo 'khor skyed/_/dar sar yang la bska zhing skyur/_/drod skyed bad kan rlung dag sel/_/skran nad dmu rdzing gzhang 'brum dang /_/pho nad chu sri yi ga 'chus/_/mcher pa skran dang mar ma zhu/_/sbyar dug skya rbab nad/_/
[\[53a.5\]]rnams sel/_/de 'dra zhog chu 'khru yang /_/rtsa sbubs sbyong la rtug skam sel/_/'phral gyi mar sar ro ci zhing /_/bsil zhing mdog stobs drod skyed byed/_/'khru gcod rlung mkhris khrag gzhang 'brum/_/glo gcong kha yon lung pa sel/_/zhun mar blo rno dran gsal zhing /_/
[\[53a.6\]]yid gzhungs drod skyed stobs tshe 'phel/_/mig dang byis rgan bu 'dod dang /_/mdangs bzang rab gzhon skad snyan phan/_/glo rdol skem dang gcod dang 'bras/_/mtshon smas mes tshig rma la'ang bsngags/_/rlung dang mkhris pa dug dang smyo/_/lus skems mdangs nyams
[\[53a.7\]]rims nad sel/_/snum gyi nang na snum mchog ste/_/bsil zhing na tshod 'jog pa'i mchog_/zhun mar stobs ni stong dang ldan/_/sbyor bas las ni stong byed 'gyur/_/mar rnying smyo dang brjed byed brgyal/_/glad nad rna mig mngal nad dang /_/rma rnams sbyang zhing 'tsho byed pas/_/
[\[53b\]]
[\[53b.1\]]nad las rgyal byed dam pa yin/_/phrum sar sbri dang rgya phrum dang /_/chur ba la sogs stobs skyed cing /_/khu ba gnyid dang bad kan 'phel/_/rtug skam byed lci nyes ba dang /_/ba mar 'o ma mchog yin te/_/lug las byung ba smad pa yin/_/'o ma'i sde tshan no//_//
[\[53b.2\]]bu ram shing khu 'khru lci snum/_/sha skye ro tsa bad gcin 'phel/_/bsil zhing khrag mkhris sel ba dang /_/ro dang zhu rjes mngar ba yin/_/de tshe lan tshwa bro zhing sos/_/bcas na khar dag dang 'dra/_/rtsa ba rtse mo dbus zos stsogs/_/btsir dang dri mas sbags pa dang /_/dus
[\[53b.3\]]ni cung zad lon pa las/_/'khrul 'khor can ni rnam 'gyur te/_/tsha zhing lci la ma khrigs par 'gyur/_/de la khar dkar po'i shing /_/bsil dang mngar bas mchog yin la/_/de yi 'og ma sbubs can yin/_/tshigs brgya pa dang kan+ta ra/_/bal yul skyes stsogs
[\[53b.4\]]de las rim/_/cung zad tsha bro bska ba dang /_/drod bcas cung zad tsha ba skyed/_/dbu ba can lci bad kan skyed/_/sogs byed gcin ni sbyong byed yin/_/dkar por dkan cher mi skyed/_/bshang dang gci ba bde bar 'byin/_/dmar nag phal cher srin bu khrag_/rkang tshil
[\[53b.5\]]sha dang bad kan skyed/_/rnying pa yid 'ong phan pa yin/_/sar pa drod 'bri bad kan skyed/_/hwags dang khaN+Da kar dkar/_/rim gyis yon tan che ba ste/_/ro tsa glo gcong glo rdol dang /_/khrag dang mkhris pa rlung sel yin/_/ya ba kha ra tsha zhing mngar/_/bska ste yon tan de
[\[53b.6\]]dang 'dra/_/kha ra kar kun tsha dang skom/_/skyug bro brgyal dang khrag mkhris sel/_/bu ram shing gdus khang dang /_/dbu ba can mchog tha ma yin/_/sbrang rtsi mig phan gcod skom dang /_/bad kan skyigs bu khrag mkhris 'joms/_/tshil chen mdze nad gcin nad skyug/_
[\[53b.7\]]lud pa dbugs mi bde tshad sel/_/rma sbyong rma 'tsho chag grugs sbyor/_/rlung ni skyed par byed pa yin/_/rtsub cing bska la mngar ba ste/_/sbrang rtsi'i khaN+Da de dang 'dra'o/_/tsha zhing tshas gdungs tsha bar ldan/_/tsha ba des ni gsod par 'gyur/_/skyug sman sman mar mas gtong la/_/sbrang rtsi
[\[54a\]]
[\[54a.1\]]dro ba'am bkag pa med/_/bu ram shing gi sde tshan no//_//'bru mar rang gnas lta bu yin/_/de la til mar til dang mtshungs/_/gtso bo rno zhing khyab pa yin/_/pags pa'i nyes sel mig la gnod/_/tsha zhing rno la bad kan
[\[54a.2\]]sel/_/skem po dag ni sha skyed cing /_/sbom po'i sha 'bri mkhregs par 'ong /_/rtug skam srin bu 'joms pa dang /_/sbyar bas nad rnams thams cad sel/_/e raN+Da mar tsha zhing kha/_/zhu rjes mngar lci 'khru ba yin/_/rlig rlugs skrang rlung bad kan dang /_/lto nad
[\[54a.3\]]ldang dub rims nad sel/_/'or nad rked pa gsang ba'i nad/_/lto ba ro rgyab nad la phan/_/e raN+Da ni dmar po'i mar/_/rno tsha dri nga rab 'byil 'dred/_/yungs mar tsha dro rno ba dang /_/bad kan rlung sel khu ba 'bri/_/yang zhing khrag mkhris skyed byed la/_/sha bkra mdze
[\[54a.4\]]'brum rmen bu sel/_/ba ru ra'i mar mngar bsil lci/_/skran skye rlung dang mkhris pa sel/_/nim dmar rab tu tsha min kha/_/lto srin mkhris pa bad kan sel/_/zar ma le brgan rtsi yi mar/_/dro zhing pags nad bad mkhris skyed/_/zhag dang rkang ni rlung 'joms shing /_/
[\[54a.5\]]stobs dang khu chu bad kan skyed/_/sha ni rang dngos rjes mthun la/_/tshil yang de dang 'drar shes bya/_/til mar la stsogs pa'i sde tshan no//_//chang ni drod 'bar yi ga 'byed/_/rno zhing drod skyed khor brta dga'/_/mngar bcas kha zhing tshab dang /_/zhu rjes skyur zhing cung zad
[\[54a.6\]]'khru/_/bska bcas gdangs snyan nad med dang /_/spobs bskyed mdog 'gyur khong yangs shing /_/gnyid med pa dang gnyid che la/_/phan zhing khrag dang mkhris pa skyed/_/rigs 'thungs skem dang sbom phan zhing /_/rtsub rno las sgo khyab cing sbyong /_/rlung dang bad kan sel ba yin/_/
[\[54a.7\]]gzhan du bsten na dug dang mtshungs/_/chang sar lci zhing nyes skyed yin/_/chang rnying de las gzhan du byed/_/tsha ba'i spyod par ldan mi btung /_/sun cing bkres nyen nad bas min/_/shin tu rno min sar pa dang /_/legs par ma bslangs rnyog can yin/_/'bru chang skran dang dmu
[\[54b\]]
[\[54b.1\]]rdzing dang /_/rtug skem glo gcong sel ba dang /_/rlung 'joms tshil dang khrag skyed cing /_/gcin bder 'byin zhing bad kan skyed/_/chang dngas yon tan de 'dra las/_/yid 'ong yang zhing rno ba dang /_/gzer dang lud pa dbugs mi bde/_/skyug bro bshang 'gags
[\[54b.2\]]sbos cham 'joms/_/ba rur chang yang zhing phan/_/shin tu ra ror mi 'gyur zhing /_/rma dang skya rbab mdze nad la/_/ha cang gnod par mi 'gyur zhing /_/rdzas bzhin yon tan rjes mthun chang /_/chang gi yon tan kun las lhag_/pho nad skya rbab mdze gzhang 'brum/_/lus
[\[54b.3\]]skem skrang 'or dmu rdzing rims/_/skran dang srin bu mcher nad sel/_/ro ni bska zhing tsha rlung skyed/_/rgun chang nad sbyong snying la phan/_/shin tu dro min mngar zhing 'khru/_/mkhris rlung cung zad skyed skya rbab/_/gcin nad gzhang 'brum srin nad sel/_/bu ram chang ni gcin rtug
[\[54b.4\]]'gags/_/'byin zhing ngoms la drod skyed yin/_/bu ram shing chang rlung mkhris skyed/_/snum dang bad kan las byung 'joms/_/tshil 'or dmu rdzing gzhang 'brum sel/_/de bas khu ba bskol mchog yin/_/sbrang chang 'grib byed rno ba ste/_/gcin nad cham pa lud pa sel/_/
[\[54b.5\]]tsha ni khrag mkhris bad kan dag_/'ju zhing rlung ni snyoms byed la/_/rab tu tsha zhing rno rtsub skyur/_/yid 'ong yig 'bye zhing 'khru/_/drod skyed reg na bsil ba dang /_/skya rbab srin sel mig la gnod/_/bu ram bur shing rgun chang dang /_/tsha ni phyi ma phyi ma yang /_/sdong bu rtsa ba 'bras
[\[54b.6\]]stsogs las/_/mnan byas de dang 'drar shes bya/_/rdo gu la sogs bzhur ba gzhan/_/dus kyi skyur po yang zas len/_/'bras khu'i rang skyur 'khru rno tsha/_/mkhris pa skyed byed bskus na bsil/_/ngal dang rmya sel yig 'byed/_/drod skyed chu se'i nad sel yin/_/
[\[54b.7\]]mas gtong la phan yid du 'ong /_/yang zhing rlung dang bad kan 'joms/_/ba gcin ra lug ma he dang /_/glang po rta bong rnga mo'i gcin/_/mkhris skyed rtsub cing rno la tsha/_/'thungs rjes tsha bro ro tsha ste/_/srin nad 'or nad dmu rdzing sbos/_/gzer dang skya rbab bad kan rlung /_/dug skran sha bkra
[\[55a\]]
[\[55a.1\]]yi ga 'chus/_/mdze dang gzhang 'brum myur du 'joms/_/de ltar chu bo bu ram shing /_/til mar chang gi sde tshogs rim/_/gsher ba'i rdzas phyogs gcig pa 'di/_/rags rim ji bzhin bstan pa yin/_/yan lag brgyad pa'i snying po bsdus pa las/_/
[\[55a.2\]]mdo'i gnas kyi le'u lnga pa'o//_//de nas kha zas kyi tshul brtag cing shes par bya ba'i le'u bshad par bya'o/_/rtsa snar 'bras chan ka ma la/_/drug cu pa dang bya yis blangs/_/sgron bu'i mchu dang rtse rnon dang /_/ro 'dra'i 'bras 'dra dri bzang dang /_/pa tang ka dang gser
[\[55a.3\]]mdog can/_/gang gzhan 'bras ni bzang po rnams/_/ro mngar zhu rjes mngar zhing snum/_/ro tsa bshang gci ska zhing chung /_/ro rjes bska zhing phan pa dang /_/yang zhing gcin mang bsil ba yin/_/de la rtse rno nang rtsa snar/_/mchog yin skom dang nyes gsum sel/_/
[\[55a.4\]]de yi 'og tu 'bras chan smad/_/de'i 'og ka ma la de'i 'og_/nas 'dra ha yan char ma/_/ne sha da ka la sogs ni/_/ro mngar dri zhim lci la snum/_/zhu ba'i rjes skyur bad mkhris skyed/_/bshang dang gci ba thur du 'byin/_/snga ma snga ma smad pa yin/_/'bras nang drug cu ba mchog
[\[55a.5\]]ste/_/rtsa ser shun pa nag pa dag_/snum zhing 'ju sla brten zhing mngar/_/nyes pa gsum sel bsil rtug 'dril/_/de las rim bzhin thug chen dang /_/shun nag rgya skyegs tshigs ma 'dra/_/khyim bya'i sgang 'dra 'ur ba'i mig_/phug ron 'bras dang su khar/_/'ba'
[\[55a.6\]]ra kha dang ut+pal dmar/_/tsi ta ston skyes da dur/_/gan d+han dang ku ru bin/_/yon tan rim bzhin chung shes bya/_/'bras gzhan mngar zhing zhu rjes skyur/_/mkhris pa skyed cing lci ba dang /_gcin rtug mang zhing tshab yin/_/pa ta la nyid nyes gsum skyed/_/ci tshe khre dang
[\[55a.7\]]ni ba ra/_/khre rgod sne 'bras stsogs bsil yang /_/rtsa'i 'bru de dag rlung skyed cing /_/khong rtsub bad kan mkhris pa sel/_/de la khre ni rtas byed lci/_/lus kyi chag grugs 'byor bar byed/_/khre rgod mchog tu 'khru gcod cing /_/reg na bsil la dug sel yin/_/nas
[\[55b\]]
[\[55b.1\]]ni rtsub bsil lci la mngar/_/cung zad khong 'khru bshang rlung 'phel/_/ro tsa brtan byed gcin dang ni/_/tshil dang mkhris pa bad kan sel/_/cham pa lud pa dbugs mi bde/_/da rgan lkog nad pags nad sel/_/nas rgod cung zad dman pa yin/_/smyig
[\[55b.2\]]skyes 'bras nas rtsub cing tsha/_/gro ni ro tsa snum bsil lci/_/'tsho byed rlung dang mkhris pa sel/_/chag grugs 'byor byed mngar ba dang /_/sha mkhregs byed cing cung zad 'khru/_/nan+ti mu ka ro bska zhing /_/bsil zhing mngar yang phan pa yin/_/gra ma can gyi 'bru sna
[\[55b.3\]]tshogs kyi sde tshan no//_//mon sran sde'u dkar sran chung stsogs/_/gang bu can 'bru rtsa sgo bkag_/ro bska mngar zhing 'khru ba gcod/_/zhu rjes tsha la bsil zhing yang /_/tshil dang khrag dang mkhris pa la/_/bskus shing blugs na phan pa yin/_/'di las mung+ga mchog
[\[55b.4\]]rlung chung /_/sran ma shin tu rlung skyed yin/_/mon sran dkar po rlung skyed cing /_/rtsub cing lci la bshang ba 'phel/_/rgya sran nag tsha zhu rjes skyur/_/khu chu'i rde'u cham lud pa/_/dbugs mi bde rlung bad gzhang 'brum/_/'joms shing khrag mkhris mchog tu skyed/_/
[\[55b.5\]]nis pa ba ni rlung khrag mkhris/_/nu zho gcin 'phel lci zhing 'khru/_/tsha byed mig gnod khu ba 'bri/_/bad kan 'or nang dug rnams sel/_/ma sha snum stobs bad kan skyed/_/bshang gci mkhris pa 'phel byed 'khru/_/lci zhing tsha la rlung 'joms dang /_/khu ba 'phel zhing
[\[55b.6\]]'byin par byed/_/ka kan du la kha sral phre'u/_/yon tan mon sran gre'u dang 'dra/_/til 'bru dro zhing pags pa 'jam/_/bsil zhing skra dang stobs skyed pa/_/lci zhing gcin nyung zhu rjes tsha/_/yid gzhungs drod skyed bad mkhris skyed/_/zar ma snun mngar kha zhing dro/_/
[\[55b.7\]]lci zhing bad kan mkhris pa skyed/_/mig gnod khu skems zhu rjes tsha/_/le brgan rtsi 'bras de dang 'dra/_/gra ma can las nas rgod dang /_/ma sha gang bu can tha chad/_/'bru yi gsar thog bad kan skyed/_/lor lon 'bru ni yang ba yin/_/myur skye de bzhin sran ma ni/_
[\[56a\]]
[\[56a.1\]]spun med legs brngos tshod ma yang /_/gang bu chags pa'i 'bru sna tshogs kyi sde tshan no//_//'bras thug sla ska gar ba dang /_/'bras chan rnams ni snga ma bzhin/_/yang ngo de las sla ba ni/_/dge 'o rlung ni lugs mthun byed/_/skom rmya nyes pa
[\[56a.2\]]lhag ma 'joms/_/'ju zhing lus zungs mnyam par byed/_/rtsa sbubs mnyen byed rngul ba dang /_/me yi drod ni skyed par byed/_/thug ska bkres skom nyam chung rmya/_/lto nad rims nad sel ba yin/_/dri ma 'gags la phan pa dang /_/drod skyed nad ni 'ju bar byed/_/
[\[56a.3\]]thug gar 'khru gcod yi gar 'ong /_/skom sel drod skyed rma dang mig_/bkru sman rjes dang nyam chung dang /_/snum 'thungs rjes la phan pa yin/_/'bras chan legs bkrus khu btsags tshos/_/rlangs pa dang ni bral ba dang /_/gang yang tsha ba'i sman rnams kyis/_/bskol
[\[56a.4\]]ba'i 'bras tshos yang ba yin/_/de las bzlog pa gang zhig ni/_/sha khu 'o ma bskol stsogs lci/_/de ltar rdzas dang bya sbyor dang /_/tshad la sogs pas kun shes bya/_/khu ba nyams rtas tshim byed cing /_/ro tsa mig phan rma la gnod/_/mon san sde'u sbyong dang rma/_/lkog
[\[56a.5\]]ma mig nad dag la phan/_/ku lang+ga tha khu rlung dang skran/_/ro smad slar gzer gnod pa sel/_/til tshigs g.yos su sbyar byas nas/_/tshod ma skam dang myu gu dang /_/skyur por chang bu bcug pa ni/_/mig gnod nyes skyed rmya byed lci/_/dri 'dzin lus brta ro tsa zhing /_/snum
[\[56a.6\]]zhing stobs skyed yi ga 'bye/_/rgun chu'i btung ba ngal dub dang /_/bkres sel tshim par byed cing lci/_/rtug skam gcin mang yi gar 'ong /_/de yi yon tan sman bzhin blta/_/'bras yos skom dang skyug tshad 'khru/_/gcin mang tshil dang bad kan sel/_/lud pa
[\[56a.7\]]mkhris pa nyer zhi byed/_/drod skyed yang zhing bsil ba yin/_/srus leb lci zhing stobs skyed la/_/bad kan bshang ba sra byed cing /_/nas yos rtug mkhregs rtsub pa dang /_/skom zhing khong 'khrugs lci ba yin/_/nas phye khong yang bkres skom dang /_/ngal dub mig
[\[56b\]]
[\[56b.1\]]nad rma la phan/_/skyo mar byas pa 'thungs pa yis/_/'phral du stobs ni skyed byed yin/_/chu dang phye spel mi bza' zhing /_/dus gnyis mtshan mo 'phrad med min/_/'grangs rjes mi bza' sos bcad min/_/ha cang 'grangs ches bza' mi bya/_/'ba' cha nyam
[\[56b.2\]]'bri rtsub pa dang /_/bshang mkhregs mig la gnod pa yin/_/sha g.yos spod sbyar snum zhing lci/_/stobs skyed sha 'phel rtas byed yin/_/mung+ga g.yos sbyar lci ba dang /_/sman gyi cha dang yon tan 'dra/_/khur ba mdag btsos dog le dang /_/sa slang da nur rgya sol
[\[56b.3\]]bsregs/_/khur ba 'di rnams rigs gcig kyang /_/phyi ma phyi ma yang ba yin/_/g.yos su byas pa'i zas kyi sde tshan no//_//sha ba dgo ba ku rang ga_/rkyang dang ri sha ri dwags ma/_/ri bong dang sgo tsa ru ka/_/ldang sgo la sogs ri dwags yin/_/la ba bar ti bar
[\[56b.4\]]ti ka/_/go tsa dmar dang gong mo dang /_/sreg pa u pa tsakra dang /_/ka pin tsa ra ku ru ba/_/bar da ka dang bar ti ka/_/gong ma sreg dang rma bya dang /_/khyim bya dang ni tsa kor/_/gon nad dang ri la gnas/_/sha ra ba dang in+d+ra ba/_/ri bya 'di dag zas khron rko/_/shang shang
[\[56b.5\]]te'u da du ha/_/bung 'dra ne+e tso sha ri ka_/ta la khu byug ha ri ta/_/bye'u la sogs mchus rko yin/_/sbal pa sbrul dang skyin gor dang /_/bi dur la sogs khung na gnas/_/ba lang rta bong dre'u dang /_/stag gzig seng ge dom spre'u/_/byi la byi ba spyang ki dang /_/sre
[\[56b.6\]]mo dang ni dred dag dang /_/wa dang 'phar ba khra dang ni/_/chun lag khra spyang bya rog gi/_/bya rigs khra sngon bya ku ru/_/bya rgod 'ug pa ka ling ka/_/dung can ma du ha la sogs/_/bya dang gcan gzan rtsal mthus za/_/phag rgod ru ru ma he skyin/_/ro hi ta dang glang po
[\[56b.7\]]che/_/mdzo rgod g.yag rgod bse dang ni/_/smyig glang zhes grags ri dwags che/_/chur gnas ngang pa sa ra sa/_/chu skyar ka ran da bya bla/_/rgya dang khrung khrung ngur pa dang /_/so bya ka tam+ba sogs yin/_/nya ro ha ti ba ti na/_/nya phyis rus sbal kum bir/_/kar ta
[\[57a\]]
[\[57a.1\]]dung sram sham+bu ka/_/nye ldang bar mi tsan ti ka_/bu lu chu srin nag khra dang /_/nya bo che ni byis pa gsod/_/ja ri ci li tsi ma stsogs/_/de ltar sha ni brgyad du bshad/_/ra lug gzas kyi spyod yul ni/_/'dres pas rigs gcig nges ma yin/_/thog ma
[\[57a.2\]]tha ma skam gsher gnas/_/bar ma gnyis po thun mong bshad/_/de las skam sa'i sha rtug 'gags/_/bsil ba dang ni yang pa yin/_/'dus pa mkhris pa shas che zhing /_/rlung 'bring bad kan chung la phan/_/ri bong sha ni drod skyed rtsub/_/zhu rjes tsha zhing 'khru gcod
[\[57a.3\]]bsil/_/bar ta ki la sogs pa'i sha/_/cung zad snum dro lci rtas byed/_/de rnams las kyang rgya bya'i sha//_/yid gzhungs drod stobs khu ba 'phel/_/bshang skems mdog bzang rlung shas che/_/'dus pa sel ba'i dam pa yin/_/rma bya'i sha ni bzang min yang /_/rna mig
[\[57a.4\]]skad 'gags rgas srar phan/_/khyim byed 'dra'i ro tsa la/_/grang gnas lci zhing bad kan skyed/_/gong mo u pa tsa krar bcas/_/yid gzhungs drod skyed yi gar 'ong /_/thi ba zhar ba'i sha lci zhing /_/tsha bro nyes pa thams cad skyed/_/bye'u sha bad kan skyed cing snum/_/rlung 'joms
[\[57a.5\]]khu ba rab tu 'phel/_/sde tshan de las phyi ma rnams/_/rim bzhin lci dro snum zhing mngar/_/gcin mang ro tsa stobs skyed cing /_/rlung 'joms bad kan mkhris pa skyed/_/de las ri dwags chen po bsil/_/rtsal mthus sha rlon za ba'i yang /_/ro rjes lan tshwa bro zhu rjes/_/
[\[57a.6\]]tsha zhing sha ni 'phel bar byed/_/gzhang 'brum rnying pa pho ba grang /_/skem nad nyen la mchog tu phan/_/ra sha shin tu bsil min zhing /_/lci snum ma yin nyes med yin/_/lus dang khams ni mnyam pas na/_/bad kan mi skyed lus rtas byed/_/lug sha de las bzlog
[\[57a.7\]]pa ste/_/lus rtas yin par shes par bya/_/ba lang sha ni lud skam dang /_/ngal dang tsho ches ma snyoms rims/_/cham pa dang ni skem pa dang /_/rlung nad gcig pu na ba sel/_/ma he'i sha ni lci zhing tsha/_/gnyid che brtan byed shas cher skyed/_/phag rgod sha ni de 'dra zhing /_/
[\[57b\]]
[\[57b.1\]]ngal sel zas len khu stobs skyed/_/nya ni mchog tu bad kan skyed/_/tsi li tsi ma nyes gsum skyed/_/la ba ro ha ti skyin gor/_/sha ba rang rang sde tshan mchog_/sha ni 'phral bsad pa dag dang /_/dar la bab pa bsten par bya/_/rang shi rid dang shin tu tsho/_/nad chu dug
[\[57b.2\]]gis shi ba spang /_/pho dang mo yi stod smad phyed/_/lci ste sbrum ma thams cad lci/_/rkang bzhi mo yi yang ba yin/_/bya rnams kyi ni pho yi yang /_/mgo bo ro stod brang dang rgyab/_/rked pa dpyi yi lci ba yin/_/de bzhin pho ba rgyu ma sogs/_/go rims bzhin du
[\[57b.3\]]lci ba yin/_/khrag la sogs pa'i lus zungs rnams/_/phyi ma phyi ma lci ba yin/_/sha las rlig pa pho mtshan dang /_/mkhal ma mcher pa gzhang dag lci/_/sha'i sde tshan no//_//tshod ma pa tha sha ti dang /_/su sha su ni sha na dang /_/sa tin dza rgya sne'u stsogs/_/
[\[57b.4\]]nyes pa gsum 'joms rtug sri yang /_/de las su ni shan dro/_/ro tsa ra dzak+Sha pa ti/_/pho ba gzhang 'brum nad sel mchog_/rgya sne'u rtug skam 'joms pa yin/_/mon sne'u dme ru nyes gsum 'joms/_/mdze sel ro tsa bcud len dro/_/'khru zhing mgul pa snyan
[\[57b.5\]]par byed/_/tsang gi ri skyur me drod skyed/_/pho ba gzhang 'brum bad kan rlung /_/drod che 'khru gcod yang ba yin/_/pa to la dang sab ta la/_/nim pa shang gas+tha sle tres/_/a pal gu za rtsa'i myu gu/_/bri ha ti dang bA sha dang /_/ti la par Ni ku ta la/_/
[\[57b.6\]]man du ka 'dab kar ko ta/_/ka ra be la par ba ta/_/Na ti dang ni ka ta ya/_/go dzi ha dang bar da ka_/ba na tig ta ka ri ram/_/ku li ka dang nan ti dang /_/ku tsel shag kun da ni/_/ka til dang ke'u kam/_/sho tam ko sha ta ka dang /_/kar sha 'jam bsil kha
[\[57b.7\]]zhing tsha/_/bshang sri rlung skyed bad mkhris sel/_/pa to la zhim srin nad sel/_/zhu rjes mngar zhing yi ga 'byed/_/bri ha ti gnyis mkhris skyed 'khru/_/drod skyed rlung ni 'joms pa yin/_/bri shan rlung dang lud pa 'joms/_/khrag mkhris sel ba'i dam pa
[\[58a\]]
[\[58a.1\]]yin/_/kar bel la kha ba dang /_/drod skyed bad kan sel mchog yin/_/bar ta ka ro kha zhing tsha/_/mngar dro bad kan rlung dag sel/_/lan tshwar bcas pa me drod skyed/_/yid 'ong zas len mkhris mi skyed/_/ka ri ra ni sbos byed cing /_
[\[58a.2\]]ro bska mngar zhing kha ba yin/_/ko sha ta ka bal gu za/_/'khru zhing drod ni skyed byed yin/_/tan du li bsil rtsub pa dang /_/ro mngar zhu rjes mngar zhing yang /_/chang nad mkhris nad dug khrag sal/_/mun dza las byung rlung mkhris sel/_/snum bsil lci zhing mngar ba dang /_/
[\[58a.3\]]lus rtas khu ba 'phel ba'i mchog_/pa lag kya lci 'khru bar byed/_/u po da ka chang nad 'joms/_/tsu tsu pa lag kya 'dra las/_/de ni 'khru gcod bdag nyid can/_/bi da ri ni rlung mkhris sel/_/gcin mang mngar zhing bsil ba yin/_/'tsho bar byed cing
[\[58a.4\]]lkog nad sel/_/lus brta ro tsa lci bcud len/_/dzi ban ti mngar bsil ba dang /_/mig la phan zhing nyes gsum sel/_/ku sman da bum sha ka ling /_/kar ka dang ni er ba ru/_/da na dis zhes bya ba dang /_/da na dis dang ga gon dang /_/tsin ta ka dang tsir bi ta/_/
[\[58a.5\]]bad rlung skyed cing 'khrug cin mang /_/bshang sri lci zhing zhu rjes mngar/_/'khri shing 'bras bu'i nang na mchog_/ku sman da ste rlung mkhris sel/_/gcin nad sel zhing ro tsar byed/_/ga gon shin tu gcin mang zhing /_/ku ba shin tu rtsub pa yin/_/ka ling ka dang er
[\[58a.6\]]ba ru/_/tsir bi mkhregs gzhon mkhris sel bsil/_/smin pa de las gzhan du byed/_/'bras bu rnying lung lan tshwar bcas/_/mkhris skyed bad kan rlung nad sel/_/yi ga 'bye zhing dro yid 'ong /_/hen langs lto lbos sel zhing yang /_/pad rtsa rtsa ba ut+pal rtsa/_/
[\[58a.7\]]ku mu ut+pal chu ba dang /_/chus pa sha lu ka ta dang /_/sring gdang ga sha ru ka/_/kron dza da na ka lod/_/rtsub cing bshang sri bsil zhing lci/_/ka lam pa dang na li ka/_/mar she zhes ni bya ba dang /_/ku ti na dza ra ku kha/_/seng phrom yungs ma lo ni ka_/ka ru da ka ga pe du/_/
[\[58b\]]
[\[58b.1\]]'tsho byed dang ni dzun dzu dang /_/e dag dza dag dang ni/_/ya ba sha ka lcam pa dang /_/a lu ka stsogs thams cad dang /_/sran lo shing mngar lo ma dang /_/mngar zhing rtsub la lan tshwa bro/_/bad kan rlung skyed lci ba dang /_/bsil zhing bshang lci 'byung sla byed/_/phal
[\[58b.2\]]cher zhu nas bshang gci mkhregs/_/tshos shing khu ba legs btsir la/_/mar cher btab pa nyes mi skyed/_/seng phrom 'dab ma zhes bya gang /_/de ni rgya sne'u dang 'drar 'dod/_/tar ka ri bar na mngar/_/kha bcas rlung dang bad kan sel/_/pur+Na rnam gnyis ka la
[\[58b.3\]]sha/_/cung zad tsha bro kha zhing tsha/_/drod skyed khong 'khru sbyar dug dang /_/'or nad bad kan rlung nad 'joms/_/tsi bi ra yi myu gu ni/_/drod skyed rlung dang bad sel 'khru/_/nye'u shing myu gu kha ba ste/_/ro tsa nyes gsum sel ba yin/_/smyig ma'i myu gu rtsub pa dang /_/
[\[58b.4\]]khong tsha rlung dang mkhris pa skyed/_/ba ru ra ni drod skyed kha/_/mcher pa gzhang 'brum bad rlung sel/_/ka sa mar da srin lung pa/_/bad kan sel zhing zhu byed 'khru/_/le brgan rtsi tshod rtsub skyur tsha/_/lci zhing mkhris pa skyed la 'khru/_/yungs kar tshod ma lci zhing tsha/_
[\[58b.5\]]bshang dang lci 'gags nyes kun skyed/_/la phug gzhon nu ro mi gsal/_/cung zad tsha bro kha dang bcas/_/gang yin de ni nyes kun sel/_/yang zhing cung zad tsha ba dang /_/skran dang lud gcong dbugs mi bde/_/rma dang mig nad lkog nad sel/_/skad 'gags
[\[58b.6\]]drod chung rtug skam dang /_/cham pa'i nad ni 'joms pa yin/_/nar son ro dang zhu rjes tsha/_/drod skyed byed cing nyes gsum skyed/_/bad kan skyed lci btsos pa ni/_/snum zhing de yang rlung sel yin/_/skam po rlung dang bad kan sel/_/rjen pa thams cad nyes skyed
[\[58b.7\]]yin/_/yungs ma tsha zhing dro ba dang /_/bad kan rlung sel mkhris pa skyed/_/shan ta mU la mkhris sel zhing /_/bsil zhing zhu rjes mngar ba dang /_/ro mngar kha zhing bska ba ste/_/bad kan dug kyang sel bar bshad/_/ku ther bye'u rug shi kru/_/su mu kha dang ske
[\[59a\]]
[\[59a.1\]]tshe dang /_/bu srin dang pha ni dza/_/zin thig le dang dzam bi ra/_/de la stsogs pa'i ldum rnams ni/_/bshang gci sra zhing me drod skyed/_/khong pa tsha byed kha rtsub tsha/_/yid 'ong lus dro yi ga 'bye/_/mig gnod khu ba srin 'joms rno/_/
[\[59a.2\]]skrang par byed dang yang ba yin/_/bye rug skyigs lud dbugs mi bde/_/rtsib logs zug dug kha mnam sel/_/su mu kha ni rab tsha min/_/sbyar dug 'or nad sel ba yin/_/'u su'i lo ma kha zhing mngar/_/gcin mang mkhris pa skyed ma yin/_/sgog skya rab tu
[\[59a.3\]]tsha zhing rno/_/zhu rjes tsha zhing 'khru ba dang /_/zhim zhing skra skyed lci ro tsha/_/snam zhing drod skyed yi ga 'bye/_/sha bkra mdze skran gzhang 'brum dang /_/gcin nad srin dang bad kan rlung /_/skyigs bu cham pa dbugs mi bde/_/lud pa sel te khrag mkhris skyed/_/kun dong de las
[\[59a.4\]]yon tan dman/_/bad kan skyed mkhris rab mi skyed/_/ke'u btsos dug sbyar zos pa yis/_/bad kan rlung dang gzhang 'brum sel/_/rno zhing rtug pa sri ba dang /_/de ni mkhris can la phan min/_/su ra drod skyed kha zas len/_/bad sel dri ma sbyong zhing yang /_/mchog tu
[\[59a.5\]]gzhang 'brum dag la phan/_/sbang phrum shin tu nyes skyed yin/_/me tog 'dab ma 'bras yal ga_/sdong bu rim bzhin lci ba yin/_/tshod ma'i rab mchog 'tsho byed yin/_/yungs kar tshod ma tha chad yin/_/tshod rngad rnams kyi sde tshan no//_//rgun 'brum
[\[59a.6\]]'bras bu'i mchog yin te/_/ro tsa mig sman bshang gci sla/_/mngar zhing zhu rjes snum pa dang /_/cung zad bska zhing bsil la lci/_/rlung dang khrag mkhris sel byed cing /_/kha nang kha bro chang nad dang /_/skom lud tshad rims dbugs mi bde/_/skad 'dzer glo rdol glo
[\[59a.7\]]gcong sel/_/bal po se'u mngar mkhris rgyas dang /_/nyes pa gsum po sel ba yin/_/skyur ba mkhris skyed min cung dro/_/rlung dang bad kan 'joms par byed/_/se'u kun kyang yid 'ong snum/_/yang zhing bshang sra drod zas len/_/mo tsha 'bra go pa nas/_/rgya
[\[59b\]]
[\[59b.1\]]star pa ru sha ka dang /_/a mra ta la kasma 'bras/_/ra ja da na ma du'i 'bras/_/rgya shug so bi ra ang kol/_/phal ku sles ma ta'i 'bras bu/_/ta mal bi shu star ga'i 'bras/_/myu gu la dang rgya kham dang /_/a ru ma na pi yal 'bras/_/rtas byed lci zhing bsil
[\[59b.2\]]ba yin/_/lus tsha glo rdol glo gcong sel/_/khrag dang mkhris pa snyoms par byed/_/zhu rjes mngar zhing snum pa dang /_/bshang lci bad kan khu ba 'phel/_/ta la'i 'bras bu mkhris skyed 'khru/_/kasma rgya 'bras bsil ba dang /_/bshang lci 'gags pa sel byed
[\[59b.3\]]cing /_/skra byed yid gzhungs bcud len 'gyur/_/pa ta ma stsogs dro ba dang /_/bad kan mkhris pa skyed byed 'khru/_/snum zhing mchog tu rlung skyed byed/_/pi la ya'i 'bras tshab min/_/pi la ya yi tshi gu mngar/_/ro tsa mkhris pa rlung nad sel/_/rgya shug tshi gu'i yon tan ni/_/de 'dra
[\[59b.4\]]skam slon lud pa sel/_/bil 'bras smin pa 'ju dka' zhing /_/nyes skyed 'phyen ni dri ba byed/_/ma smin drod skyed bad rlung sel/_/de dag gnyis ka 'khru ba gcod/_/ma smin ka pid mgul nad dab/_/nyes pa kun skyed smin pa ni/_/nyes 'joms skyigs bu slon bro sel/_/
[\[59b.5\]]kun kyang 'khru gcod dug 'joms yin/_/'dzam bu'i shang tog bshang gci sri/_/bsil zhing shin tu rlung skyed yin/_/bshang dang lci ba gcod byed cing /_/lkog ma la gnod bad mkhris sel/_/a mra'i 'bras bu ma smin rlung /_/khrag mkhris skyed byed rus chags pa/_/
[\[59b.6\]]bad kan mkhris skyed min rlung skyed/_/lci mngar bad kan khu ba 'phel/_/br-ik+Sha am+la rtsub bshang sri/_/lci tsha bad kan rlung dag 'joms/_/sha mya tsha lci skra gnod rtsub/_/pi lu'i 'bras bu mkhris pa skyed/_/bad kan rlung nad sel zhing 'khru/_/mcher pa
[\[59b.7\]]gzhang 'brum skran srin sel/_/pi lu mngar zhing kha ba gang /_/shin tu tsha min nyes gsum 'joms/_/ba lu shun kha tsha zhing snum/_/rlung nad sel bar byed pa yin/_/ba lung 'bras shas rtas byed mngar/_/rlung dang mkhris pa sel zhing lci/_/de yis rkang yang
[\[60a\]]
[\[60a.1\]]skyigs lud pa/_/dbugs mi bde dang chang nad sel/_/kha skam rlung dang bad kan dang /_/rtug sra skyugs bro yi ga 'chus/_/skran dang gzhang 'brum gzer nad dang /_/me drod chung ba nyid sel to/_/na rang ga 'bras mngar cung skyur/_/
[\[60a.2\]]yi gar 'ong zhing kha zas len/_/lci zhing rlung ni rab skyed pa'i/_/yon tan ldan par shes par bya/_/bse shing 'bras bu'i shun pa sha/_/khong rtas byed cing mngar la bsil/_/de'i rus me mnyam yid gzhungs byed/_/bad kan rlung ni sel ba'i mchog_/ku shu rnam
[\[60a.3\]]gnyis lci ba ste/_/mngar skyur bsil dang tsha ba yin/_/yi ga 'bye zhing me rab 'bri/_/kham sha yi ga 'byed cing mngar/_/smin pa myur du 'ju bar 'gyur/_/shin tu tsha min lci nyes skyed/_/rgun 'brum pa ru sha ka dang /_/ka ra mar dang btsos rlon skyur/_/mkhris pa
[\[60a.4\]]bad kan skyed cing 'khru/_/lci zhing nus tsha rlung 'joms so/_/rgya shug skyur thung li gu tshe/_/a mra ka ta de bzhin no/_/e ra ba ti tu da dang /_/mri ka lin da dzam bir bcas/_/smin dang ka ra yar ta skam/_/mkhris pa shin tu skyed byed min/_/am+li ka dang rgya
[\[60a.5\]]shug skyur/_/skam po drod skyed 'khru ba dang /_/skom dang ngal dang rmya ba sel/_/yang zhing rlung dang bad kan 'joms/_/de las 'bras bu kun tha chad/_/li gu tsi ste nad kun slong /_/kha ba me dang rlung gnod nyen/_/sbrul gyi kha chu stsogs pas phog_/srin
[\[60a.6\]]bus zos dang chu nang ltung /_/sa ngan dus min skyes pa dang /_/'bru gzhan 'dres zhing mthu nyams dang /_/shin tu rnying 'gyur 'bru spang bya/_/tshod ma'ang de bzhin rtsub par ni/_/g.yos pa dag dang mi snyi dang /_/ro ni smin par ma gyur dang /_/la phug ma gtogs
[\[60a.7\]]skam po dang /_/'bras bu'ang phal cher de bzhin te/_/bil ba ma gtogs rlon pa spang /_/'bras bu'i sde tshan no//_//lan tshwa kun kyang bad kan skyed/_/phra zhing bshang gci 'byin la 'jam/_/rlung 'joms 'ju byed tsha zhing rno/_/yi ga 'bye zhing bad mkhris skyed/_/
[\[60b\]]
[\[60b.1\]]de la lce myang tsha mngar bcas/_/ro tsa yid 'ong nyes gsum sel/_/yang zhing tsha la mig la phan/_/tsha ba mi skyed me drod skyed/_/rtsal ru tsha yang yid 'ong zhing /_/sgregs pa sbyong zhing dri zhim la/_/zhu rjes tsha zhing bshang sri sel/_/drod skyed yi ga 'byed byed yin/_/
[\[60b.2\]]kha ru tsha ni stod bad kan/_/smad kyi rlung 'byin drod skyed la/_/bshang 'gags lto sbos rtug skam dang /_/gzer zug lus lci sel ba yin/_/rgya mtsho'i lan tshwa zhu rjes mngar/_/lci zhing bad kan rnam 'phel byed/_/bkod ma'i tsha ni cung zad kha/_/tsha dang ba tsha rno byed
[\[60b.3\]]gsher/_/kha ru tsha nag yon tan dri/_/ma gtogs yon tan bi dar mtshungs/_/mtsho tsha yang ste sa skam tsha/_/bad kan skyed cing 'ju dka' lci/_/lan tshwa rnams kyi sbyor ba la/_/rgya mtsho la sogs rab tu sbyar/_/nas tshig 'khus pa'i lan tshwa ni/_/skran dang
[\[60b.4\]]snying nad skya rbab dang /_/pho ba mcher pa lkog nad dang /_/lud pa gzhang 'brum dbugs mi bde/_/lto sbos bad kan sel ba yin/_/swa rdzi ka sogs thal tsha kun/_/rab rno tsha zhing srin sel yang /_/khrag mkhris skyed byed smin byed la/_/gcod cing mi zhim rnam
[\[60b.5\]]par 'byed/_/nas tshig 'khus tsha kha bas na/_/mdog mdangs khu ba skra mig gnod/_/shing kun rlung dang bad kan sel/_/gzer 'joms mkhris pa skyed byed de/_/zhu rjes ro tsha yi ga 'byed/_/drod skyed zas 'ju yang ba yin/_/a ru ra bska zhu rjes
[\[60b.6\]]mngar/_/rtsub cing lan tshwa'i ro med yang /_/drod che zas 'ju yid gzhungs byed/_/na tshod la 'jog dam pa yin/_/dro zhing 'khrul tshe la phan/_/blo dang dbang gsal stobs rab skyed/_/mdze dang bzhin lus mdog mi sdug_/skad 'gags rims rnying
[\[60b.7\]]mi bzad rims/_/glad pa mig nad skya rbab dang /_/mig ser pho ba'i nad rnams dang /_/skem bcas 'or dang gcin nad sel/_/tshad 'khru rmongs bag myos slon srin/_/mchil mang lud pa dbugs mi bde/_/gzhang 'brum mcher pa lto sbos dug/_/
[\[61a\]]
[\[61a.1\]]gsum 'phel rgyun 'gags skran dang ni/_/da rgan na dang yi ga 'chus/_/rlung dang bad kan las gyur nad/_/de dang de ni sel byed yin/_/skyu ru ra yang de 'dra bsil/_/ro skyur bad mkhris sel de las/_/yon tan cung dman ba ru ra/_/
[\[61a.2\]]zhu rjes tsha mngar skra mig phan/_/'bras bu gsum po 'di dag ni/_/bcud kyis len mchog mig nad sel/_/rma 'tsho pags nad rma red dang /_/tshil ches gcin snyi bad khrag sel/_/shing tsha sug smel b+ha dra gsum/_/ge sar bcas pa dri bzang bzhi/_/na
[\[61a.3\]]le sham ni mkhris skyed rno/_/rtsub cing drod skyed yi ga 'byed/_/ro dang zhu rjes dag kyang tsha/_bad kan 'joms shing yang ba yin/_/pi pi ling rlon bang skyed mngar/_/bsil zhing lci la snum pa yin/_/skam po de las bzlog pa yin/_/snum zhing ro tsa ro tsha la/_/zhu
[\[61a.4\]]rjes mngar zhing bad rlung dang /_/lud pa dbugs mi bde sel 'khru/_/de gnyis bcud len ma gtogs pa/_/gzhan las shas cher sbyar mi bya/_/dong gra drod skyed ro tsa dang /_/'khru gcod yid 'ong mkhregs pa sel/_/yi ga 'bye yang zhu rjes mngar/_/khong snum drod
[\[61a.5\]]che bad rlung sel/_/sge'u gsher de 'dra de dag ni/_/tsha ba gsum ste sha spom dang /_/me drod nyams dang dbugs mi bde/_/lud pa rkang bam cham pa 'joms/_/dbyi mo pi pi ling rtsa ba/_/nal sham yon tan cung zad chung /_/tsi tra ka stobs me dang mnyam/_/
[\[61a.6\]]'or nad gzhang 'brum srin mdze sel/_/'di rnams las ni na le sham/_/ma gtogs tsha ba lnga zhes bshad/_/skran chen dmu rdzing lto sbos dang /_/gzer 'joms drod ni skyed pa'i mchog_/bil ba kash+ma tar ka ri/_/ba ta la dang dun du ka_/rtsa chen lnga po
[\[61a.7\]]bska kha dro/_/rlung dang bad kan sel byed yin/_/ang shu ma ti pri ha ti/_/gnyis gnyis gze rtsa chung lngar bshad/_/zhu rjes ro mngar ha cang ni/_/bsil dang tsha min nyes kun sel/_/ba la pur+Na e raN+Da/_/su pya par+Ni rnam gnyis rtsa/_/'bring yin bad
[\[61b\]]
[\[61b.1\]]kan rlung 'joms yin/_/shin tu mkhris pa mi skyed 'khru/_/nye'u shing ka ko la 'tsho byed/_/dzi ba ka dang ri shar bshad/_/'tsho byed ces bya mig la phan/_/ro tsa rlung dang mkhris pa sel/_/'jag ma ku sha 'bras bur shing /_/'dam rtsa rtsar bshad lnga
[\[61b.2\]]mkhris sel/_/gra ma gang bu g.yos sbyar zas/_/sha dang tshod ma shing tog sman/_/zas cha cung zad tshan gdus 'di/_/rtag tu dgos pa yod pa smra/_/yan lag brgyad pa'i snying po bsdus pa las/_/mdo'i gnas kyi le'u drug pa'o//_//
[\[61b.3\]]de nas kha zas bsrung ba'i le'u bshad par bya'o/_/rgyal po'i pho brang nye 'khor du/_/srog 'tsho'i slob dpon gzhag par bya/_/de ltar byas pas thams cad du/_/thams cad las ni bsrung bar 'gyur/_/khyad par du ni sa bdag gi/_/zas skom dug las
[\[61b.4\]]bsrung bar bya/_/chos la stsogs dang gang 'brel pa'i/_/'byor ba de de la rag las so/_/'bras chan dug bcas gsher bag kyang /_/skam bag can ni 'dra bar 'gyur/_/yun ring tshos par gyur pa dang /_/tshos pa'ang zhag lon lta bur 'gyur/_/rlangs pa rma
[\[61b.5\]]bya'i mgrin 'dra zhing /_/khong myos brgyal dang lus rngul skyed/_/dri dang mdog stsogs nyams par 'gyur/_/rul zhing rma bya'i sgro ltar 'tsher/_/tshod ma myur du skams pa dang /_/bskol ba'i mdog ni gnag 'gyur zhing /_/der gzugs chung ba'am che ba'am/_/
[\[61b.6\]]mi sdug pa'am mi snang 'gyur/_/dbu ba steng 'byung ri mo mtshams/_/kha chu 'dra dang chu bur 'byung /_/btung ba mngar skyur tshod ma dang /_/sha dag mtshams bye ro dang bral/_/sha khu'i ri mo sngor snang zhing /_/'o ma zangs mdog zho dri ma/_/
[\[61b.7\]]dar ba la ni ser dang gnag_/mar khu chu dang 'dra bar snang /_/chang dang chu rnag sbrang rtsi la/_/ljang snang til mar dag la dmar/_/shing tog ma smin smin par snang /_/smin pa dag ni yongs su 'drul/_/kha zas rlon dang skam pa dag_/rnyings shing mdog
[\[62a\]]
[\[62a.1\]]ni nyams par 'gyur/_/snyi ba dang ni sra ba dag_/reg pa go ni bzlog par 'gyur/_/me tog phreng rtse lo ma gas/_/rnying cing dri ni mi zhim 'gyur/_/gos la nag po tal til dang /_/spu rnams 'thul zhing kha tshar 'chad/_/gser
[\[62a.2\]]dngul mu tig shing dang rdo/_/rin chen stsogs la dri ma chags/_/gzi mdangs reg pa 'od nyams 'gyur/_/sa yi snod ni mdog bcas byed/_/dug ster kha ni sngo bskams la/_/gnong bag gis ni phyogs su blta/_/rngul zhing 'dar la skrag pa dang /_/'jigs
[\[62a.3\]]shing 'gros 'khyor glal bar 'gyur/_/dug ldan zas ni mes bsregs na/_/me lce gcig 'khyil me stag rgal/_/du ba rma bya'i mgrin 'drar 'gyur/_/me lce mi 'bar 'bar yang mnan/_/sbrang mas zos na 'chi bar 'gyur/_/bya rog gis zos skad zhan 'gyur/_/
[\[62a.4\]]'di ni ne tso da ru ha/_/ri skegs kyis mthong ca co 'byin/_/ngang pas zos na rdeg 'chos la/_/shang shang te'u na bar 'gyur/_/sreg pa mig ni mi chags byed/_/khrung khrung dag ni 'dzur bar 'gyur/_/phug ron khu byug bya gag dang /_/ngur bas zos na 'chi bar 'gyur/_/
[\[62a.5\]]byi la skyo zhing 'dor bar 'gyur/_/spre'u mi gtsang 'dor bar byed/_/rma byas de mthong dga' bar byed/_/dug gi dbal ni nyams par 'gyur/_/de ltar zas ni dug ldan par/_/shes shing ci nas de yi ni/_/srog chags phra mo yan chad la/_/gnod par 'gyur bas
[\[62a.6\]]'bad de dor/_/reg na tsha zhing g.ya' lan/_/rims 'debs 'brum 'byung tshor ba chung /_/sen mo spu 'byung lus skrangs te/_/de la dug ni rnam 'jig pa'i/_/tsan+dan shug pa pu shel tsi/_/so ma'i shun bcas bal bu'i 'dab/_/ru rta sle tres a ka ru'i/_/
[\[62a.7\]]chus bkrus blugs shing bsku bar bya/_/khar chud na ni mchil snabs mang /_/lce mchu sbrid cing be+em por byed/_/lus tshan zhing so brtse la/_/ro mi tshor zhing 'gram so 'thams/_/de la dug kun 'joms sman dang /_/ur shi stsogs khus mkhur bkang
[\[62b\]]
[\[62b.1\]]dbo/_/ma zhu'i gnas 'bab rdul ba dang /_/brgyal zhing lto sbos myos mgo 'khor/_/ba spu ldang zhing skyug lus tsha/_/mig mi gsal zhing snying mi dran/_/yan lag thig les khyab par 'gyur/_/zhu ba'i gnas su phyin na yang /_/kha dog sna tshogs skyug pa
[\[62b.2\]]dang /_/gcin mngar rab tu 'khru bar 'gyur/_/rmya snyom skem zhing mdog skya la/_/gsus pa che zhing nyams stobs zad/_/de gnyis slon dang khrus byas nas/_/ser gnyis bu ram gir kar ni/_/san+du ba ri nis pa ba/_/ba shi ka dang tshigs brgya pa/_/tan du
[\[62b.3\]]li ya'i rtsa ba dang /_/bya gag sgo nga bal ku za/_/snar gtang mig sman blud bya ba/_/dug zhi'i phyir ni sbyar bar bya/_/dug 'thungs pa dag steng dang ni/_/de bzhin 'og ni sbyangs gyur nas/_/dus su zangs bzang bdar phye ma/_/sbrang rtsir bcas pa snying sbyong sbyin/_/
[\[62b.4\]]snying nad sbyangs nas gser phye ni/_/zhib mo zho phyed sbyin byas na/_/pad+ma'i 'dab mar chu bzhin du/_/gser gyis yan lag la mi chags/_/tshe yang ring du 'phel bar 'gyur/_/sbyar dug la yang cho ga 'di'o/_/kha zas dag kyang mi mthun zos/_/sbyar dug
[\[62b.5\]]'dra bar shes par bya/_/rlan can sha dang mon sran gre'u/_/sbrang rtsi 'o ma myu gu can/_/pad+ma'i rtsa ba la phug gam/_/bu ram dang bcas mi 'phrod yin/_/khyad par du ni 'o ma nya/_/nya rnams las kyang tsi li tsim/_/'o ma lhan cig skyur kun ni/_/mi 'phrod
[\[62b.6\]]shing tog de bzhin no/_/de bzhin rgya sran khre dag dang /_/ba la ku mu ta mi 'phrod/_/la phug la stsogs sngo rngad ni/_/zos nas 'o ma spang bar bya/_/phag rgod byi dur sha mi bza'/_/khyim bya bri sha ta zhor min/_/sha rlon mkhris pa dag dang ni/_/la
[\[62b.7\]]phug ma sha'i tshod mar min/_/le brgan tsi tshod lug shar min/_/myu gu'i tshod ma pad rtsar min/_/ma sha'i sran tshod bu ram zho/_/mar 'o li gu rtse'i 'bras min/_/chu shing 'bras bu dar bar min/_/ta la'i 'bras bu zhor mi 'phrod/_/tshab gnyis
[\[63a\]]
[\[63a.1\]]po bu ram dang /_/sbrang rtsi ka kam tsir min/_/de ni nya btsos pa'i snod dang /_/dong gra btsos bar g.yos pa min/_/ka ma ta ni snod gzhan du/_/btsos nas nyin mtshan lon mi bza'/_/nya brngos pa yi snum la ni/_/pi pi ling brngos
[\[63a.2\]]spang bar bya/_/mar sar khar snod zhag bcu lon/_/go bye'i 'bras bu dror mi bza'/_/ba sa bsregs shar mi 'phrod cing /_/dar bar kam pi la btsos min/_/'o thug dang ni kri sar/_/chang dang lhan cig mi 'phrod spang /_/sbrang rtsir mar sar zhag til mar/_/chu
[\[63a.3\]]rnams gnyis gnyis gsum gsum mam/_/cha mnyam lhan cig zos pa dag_/phan tshun dag ni mi mthun no/_/mar sbrang cha ni mi mnyam yang /_/char pa'i chu ni 'thungs na gnod/_/sbrang rtsi pad+ma'i sa bon dang /_/sbrang rtsi 'bru chang kha rar min/_/'o thug rjes la skyo mar min/_/
[\[63a.4\]]sha mo yungs mar brngos mi 'phrod/_/u po ta ka til tshigs la/_/btsos pa 'khru bar byed pa yin/_/bya gag sha ni chang dngas dang /_/kul ma sha yi thug mi 'phrod/_/de nyid phag rgod tshil la brngos/_/srog ni 'phral du 'joms par byed/_/de bzhin sreg pa rma bya
[\[63a.5\]]dang /_/la ba ka pin dza la sram/_/e raN+Da yi me la ni/_/e raN+Da mar brdos mi 'phrod/_/ha rid tra sha skyer pa yi/_/thur ma dag la bskyon nas ni/_/skyer pa'i me la bsregs gyur pa/_/'phral du srog ni 'joms par byed/_/de nyid thal brdul gyis gos/_/sbrang
[\[63a.6\]]rtsir bcas pa 'phrod ma yin/_/gang yang nyes pa ma sbyangs pa/_/mdor na de ni mi 'phrod yin/_/nyes 'di sbyang bar 'dod pa'am/_/yang na de dang mi mthun pa'i/_/rdzas de nyid kyis dang po ni/_/lus ni mngon par sbyang bar bya/_/rtsol can snum bsten drod che dang /_/dar
[\[63a.7\]]la bab cing nyams stobs ldan/_/goms par zos dang cung zad zos/_/mi 'phrod gyur kyang gnod mi 'gyur/_/mi 'phrod cha yis goms bya'am/_/cha yis cha yis yongs su spang /_/phan pa'ang de bzhin bsten bya ste/_/'di dag gnyis gsum gyis
[\[63b\]]
[\[63b.1\]]chod bya/_/skyon ni rim gyis 'grib pa dang /_/yon tan rim gyis 'phel 'gyur na/_/slar skye bar ni mi 'gyur zhing /_/g.yo ba med pa dag tu 'gyur/_/mi 'phrod pa yang spangs gyur zhing /_/'phrod pa goms par gyur pa nyid/_/'phral du spangs dang ma bsten las/_/
[\[63b.2\]]nyes pa rnams ni 'byung bar 'gyur/_/gnod pa gnod bya'i bdag nyid can/_/shin tu nyes par gyur pa la/_/phan med gnod par byed pa ni/_/mkhas pas phyir zhing bya mi rigs/_/zas dang mal stan 'dod la spyod/_/ran zhing rigs par sbyar ba yis/_/khang khyim
[\[63b.3\]]'chos pa lta bur ni/_/rtag tu lus ni gzung bar bya/_/de la zas ni bshad zin zhing /_/de dang der ni bshad par bya/_/bde sdug sbom skem stobs che chung /_/bud med la phod mi phod dang /_/shes dang mi shes 'tsho dang 'chi/_/gnyid la rag ni lus pa yin/_/
[\[63b.4\]]dus min ha cang thal ches dang /_/gnyid ni kun tu 'gegs pa dag_/bde dang tshe ni nyams byed de/_/dus mtshan gnyis pa lta bu yin/_/mtshan mo gnyid ni ma log rtsub/_/nyin mo gnyid log snum lcir 'gyur/_/tsog pur 'dug ste yur bdag_/mig
[\[63b.5\]]rtsub bad kan med par 'gyur/_/so ga rlung 'phel stobs 'phrog dus/_/rtsub cing mtshan mo thung bas na/_/nyin par gnyid phan gzhan dag tu/_/de ni bad kan mkhris pa skyed/_/smra mang bzhon dang lam gyis dub/_/ra ro bud med bsten khur las/_/
[\[63b.6\]]khros dang mya ngan 'jigs pas dub/_/skyigs bu dbugs mi bde tshad 'khru/_/rgan dang byis pa nyams stobs zad/_/glo rdol skem dang gzer gyis gnod/_/zas ma zhu dang bcom dang smyo/_/nyin par gnyid log rigs ma gtogs/_/'di dag de bzhin
[\[63b.7\]]lus zungs snyoms/_/bad kan skyes shing lus brtas gyur/_/tshil che bad kan mang dang snum/_/rtag za nyin par gnyid ma log_/dug gis phog dang lkog nad can/_/mtshan mo nam yang gnyid ma log_/dus min gnyid log rmongs bag dang /_/rims
[\[64a\]]
[\[64a.1\]]skyed rmugs shing cham pas 'debs/_/mgo na skrang zhing slon sgyid skyur/_/rtsa yi rgyun 'gags me drod nyams/_/de la bsnyung dang slon sman dang /_/rngul 'byung sna sman btang ba dang /_/gnyid ches gyur la skyug sman rno/_/mig sman rno dang sna sman
[\[64a.2\]]dang /_/smyung ba sel las bud med bsten/_/mya ngan 'jigs dang khros ba sbyar/_/'di dag nyid kyis gnyid drags pa/_/'jig cing bad kan rab zad byed/_/gnyid yar ba yis yan lag snyoms/_/klad pa lci zhing glal 'ong la/_/mi gsal na zhing mgo 'khor
[\[64a.3\]]la/_/zas mi 'ju rmya rlung skyed nad/_/de bas mtshan mo dus bzhin du/_/ci bder gnyid ni log par bya/_/ma goms gnyid kyis ma log na/_/nang par ma zos phyed gnyid log_/gnyid yar gyur na 'o ma dang /_/chang dang sha khu zho rnams btung /_/lus bsku
[\[64a.4\]]dril dang khrus bya zhing /_/mgo bsku rna ba mig dag bya/_/na chung lag ngar gyis 'khyud dang /_/sems bde bya ba zin pa dang /_/yid dang rjes mthun yul ldan pa/_/ci 'dod gnyid 'ong bde bar skyed/_/nyal po'i bde la sems ma chags/_/tshangs par spyod pa la
[\[64a.5\]]dga' ba/_/chog shes pa yis mgu ba'i gnyid/_/rang gi dus las 'da' mi byed/_/nyal po'i chos ni spang bya ba/_/bkan min zla mtshan ldan pa dang /_/yid du mi 'ong mi sdug spyod/_/mngal ni skyon gyis khyab pa dang /_/rab sbom skem dang btsas pa dang /_
[\[64a.6\]]sbrum ma gzhan gyi bud med dang /_/rigs gzhan skye gnas mi mthun dang /_/bla ma lha dang rgyal po'i gnas/_/mchod rten dur khrod gsod gnas dang /_/bsti sa lam gyi bzhi mdo chu/_/dus tshigs nyin mo yan lag min/_/snying ga mgo bor brdeg spang bya/_/
[\[64a.7\]]'grangs ches ltogs dang stan bral dang /_/yan lag mi bder gnas dang skom/_/byis pa rgan dang shugs gzhan nyen/_/nad pa yis kyang 'khrig pa spang /_/dgun dus ro tsa byas drags tshe/_/'dod pas 'dod pa bsten bar bya/_/dpyid ston zhag ni gnyis
[\[64b\]]
[\[64b.1\]]gnyis nas/_/so ga dbyar tshe zla phyed cing /_/gzhan du bud med la zhugs na/_/mgo 'khor ngal dang bla mthu nyams/_/stobs dang lus zungs dbang po nyams/_/dus min 'chi bar byed pa yin/_/bud med dag la legs gdams na/_/dran dang yid gzhungs nad
[\[64b.2\]]med tshe/_/dbang po rtas shing grags stobs rnams/_/lhag par 'phel zhing rgas srar 'gyur/_/khrus dang byug pa rlung bsil khar la sogs bza'/_/chu bsil 'o ma sha khu sran tshod chang dngas 'thungs/_/nyal po dga' byas 'od da dang bral gyur rjes la bsten/_/
[\[64b.3\]]de 'dras de yi lus mdangs stobs slar skye bar 'gyur/_/sman pa thos spyod phun tshogs ldan zhing las mkhas snying rje can/_/gags dang gnod med lus srung byed pa nye bar bzhag byas nas/_/rgyal po rang gi dge ba'i 'bras bu'i longs spyod bder spyod cing /_/nad med
[\[64b.4\]]mthu dang gzi brjid grags pa yun ring 'phel bar 'gyur/_/yan lag brgyad pa'i snying po bsdus pa las/_/mdo'i gnas kyi le'u bdun pa'o//_//de nas kha zas kyi tshod ran par bza' ba'i le'u bshad par bya'o/_/dus kun du ni tshod zin bza'/_/de ni
[\[64b.5\]]me drod skyed byed yin/_/rdzas ni lci ba'am yang ba'ang rung /_/chad la ltos par bya ba yin/_/lci ba las ni phyed 'grangs bya/_/yang ba las ni rab 'grangs min/_/bde blag 'ju ba de tsam la/_/tshod zin zhes ni bshad pa yin/_/zas tshod ma zin chung gyur
[\[64b.6\]]na/_/stobs dang gzi mdangs 'phel mi 'gyur/_/rlung gi nad ni thams cad kyi/_/rgyu nyid du ni 'gyur ba yin/_/tshad las shin tu ches ba yang /_/nyes pa thams cad myur du skyed/_/ma zhu'i zas ni mi bzad pa/_/de yis rlung stsogs gzir gyur pas/_/
[\[64b.7\]]cig car rnam par 'khrugs 'gyur zhing /_/de nyid du ni zhugs gyur nas/_/rtsa sgo 'gags shing be snabs skyed/_/steng dang 'og gi lam dag tu/_/bskyod pas gsud cing zug byed pa/_/brkam chags can la 'phral skyed byed/_/de las rlung las gzer mgo
[\[65a\]]
[\[65a.1\]]'khor/_/khong sbos 'dar zhing rengs stsogs 'gyur/_/mkhris pa las ni 'khru rims 'debs/_/khong tsha skom zhing kha stsogs 'gyur/_/bad kan slon zhing yan lag lci/_/tshigs thog mchil ma mang bar 'gyur/_/khyad par du ni
[\[65a.2\]]nyam chung zhing /_/me drod zhan dang shugs bkag pa'i/_/zas ni rlung gis bkag pa dang /_/bad kan gyis ni bar bkag pa'i/_/nyes pa be'u snabs dkrugs pas na/_/zug rngu zug pa lta bur gnas/_/'khru dang slon par mi byed par/_/gzer la sogs pa
[\[65a.3\]]mi bzad pa/_/be'u snabs de yin nyes rab gdug_/be snabs mi bzad kyis sbubs bkag_/rtsib logs kun tu drang por 'gro/_/shing bzhin rengs par 'gyur na ni/_/ma zhu shing 'dra zhes bya ste/_/myur du gsod byed de spang bya/_/mi 'phrod lhag za ma zhu bar/_/
[\[65a.4\]]zad byed ma zhu dug gi ni/_/mtshan nyid can de mi bzad pa/_/dug gi ming can gang yin te/_/dug gi tshul can myur gsod byed/_/gso dpyad bya bar dka' bas spang /_/de nas ma zhu'i be'u snabs 'gyur/_/gsor rung shu dag rgyam tsha dang /_/po son cha bcug chu
[\[65a.5\]]dron ni/_/'thung bas skyugs bcug de nas na/_/dug dang mas gtong ring bu dag_/dri ma rlung dag legs rgyu sbyar/_/yan lag 'khums par gyur pa la/_/shin tu dugs bya dkri bar bya/_/gsud nad shin tu 'phel ba dang /_/rting par me btsa' gdab pa
[\[65a.6\]]bsngags/_/de ni de'i nyin ni smyung par gzhag_/khrus btang lta bur nye bar spyad/_/ma zhu mi bzad nyen gyur kyang /_/gzer 'joms sman ni btung mi bya/_/be'u snabs ma zhu me drod nyams/_/nad kyi sman ni 'ju mi nus/_/de yis nad pa 'phral du ni/_/
[\[65a.7\]]thung zhing 'chi ba dag tu 'ang 'gyur/_/kha zas zhu nas lto ba ni/_/rtsub srar gyur la sman dag kyang /_/nyes pa'i lhag ma sbyang phyir dang /_/pho ba'i me ni bskyed phyir gtang /_/ma zhu'i 'gyur ba zhi ba dag_/nyams smad par ni byas las gyur/_/de gsum nyes pa
[\[65b\]]
[\[65b.1\]]rnam gsum ni/_/brtags nas rab tu sbyar bar bya/_/de la chung la smyung ba phan/_/'bring la smyung dang bzhu bya ba/_/chen po la ni sbyang ba ste/_/de yis dri ma rtsa nas 'byin/_/de bzhin nad gzhan dag la yang /_/rang nad gzhi las go bzlog pas/_/gso ba
[\[65b.2\]]de las rjes 'brel yod/_/rgyu las go bzlog rnam spang ba/_/sman pas ji lta ji lta bar/_/nad las go bzlog sbyar ba'am/_/de'i don byed pa sbyor bar bya/_/nyes smin me drod skyed 'gyur nas/_/nyams rtas snum gyis byug pa dang /_/btung dang 'jam rtsi stsogs rigs
[\[65b.3\]]sbyar/_/bad kan ma zhu'i be snabs te/_/de ni mig dang mkhur ba skrang /_/sgregs pa zos ma thag 'dra 'byung /_/mchil ma mang zhing nyes g.yo lci/_/rlung las rengs bag gzer ba dang /_/bshang gci 'gags shing sbos drod nyams/_/mkhris las khong tsha skom mgo
[\[65b.4\]]'khor/_/rmongs bag sgregs pa skyur zhing tsha/_/ma zhu be+e snabs smyung bar bya/_/rengs bag las ni dugs rab bya/_/tsha ba'i ma zhu skyug sman dag_/btang ba'am gnas skabs gang phan bya/_/ma zhu'i be snabs lci ba na/_/rtsa sbubs thim las yun rings can/_/
[\[65b.5\]]bad kan rlung ni 'dres mtshan ma/_/de dang mnyam par bsgrub par bya/_/dngas ma lus las zas dad chung /_/snying na sgregs pa mnam par 'gyur/_/'di la cung zad gnyid log bya/_/ma zhu kun gyis nyin par ni/_/zas ma zos par gnyid log la/_/bkres
[\[65b.6\]]gyur yang las ran par bza'/_/ma zhu spyi yi mtshan ma ni/_/rnam par 'gags sam shas cher 'byung /_/na zhing rlung ni mi gsal rgyu/_/mkhregs shing lus lci mgo bo 'khor/_/zas tshod lhag par gyur pa nyid/_/gcig bu ma zhum zad kyi/_/mi 'dod
[\[65b.7\]]gags byed tshig ma tshos/_/lci dang rtsub dang mi gtsang drang /_/khong tsha skom dad chu mang dang /_/bsres pa'i zas ni 'ju mi 'gyur/_/mya ngan khro dang bkres pa yis/_/nye bar gdungs shing zas mi 'ju/_/phan dang mi phan bsres pa dag/_/zos pa mnyam za
[\[66a\]]
[\[66a.1\]]yin par 'dod/_/'grangs rjes slar yang za gyur pa/_/lhag par za ba yin zhes bya/_/dus min che ba'am chung zos pa/_/mi mnyam par ni zab yin/_/gsum po 'dis kyang gsod pa'am/_/mi bzad nad kyis 'debs par byed/_/dus
[\[66a.2\]]su goms shing gtsang la phan/_/snum dro yang dang ma yengs dang /_/ro drug ldan zhing mngar bag che/_/shin tu myur min dal bar min/_/khrus byas bkres shing dben par gnas/_/kha gdong lag pa rkang pa bkrus/_/lha dang yi dgas rjed cing sbyin/_/
[\[66a.3\]]bla ma byis pa mgron mchod byas/_/dud 'gro rnams kyang rab brtags shing /_/bdag nyid legs par brtags nas ni/_/ma smad smra'am yid 'ong smra/_/skye bo gtsang zhing gus pas stobs/_/yid 'ong gnyen dang lhan cig bza'/_/zas ni rtswa dang skra sbu stsogs/_/
[\[66a.4\]]'dres shing khong du slar sros dang /_/tshod ma zas ngan mang ba dang /_/tsha ches lan tshwa mang ba spang /_/phrum dang zho dang phrum skam dang /_/ba tsha tsha dang la phug rjen/_/phag rgod lug dang ba glang nya/_/ma he'i sha dang rid dang skam/_/ma sha chu ldum nis sha ba/_/
[\[66a.5\]]pad rtsa 'bras 'khur myu gur gyur/_/tshod ma skam dang nas 'dra dang /_/bu ram phra mo bza' mi bya/_/sA lu'i 'bras dang gro dang nas/_/drug cu pa dang skam sa'i sha/_/a ru skyu ru rgun 'brum dang /_/mung+ga kha ra pa to la/_/zhun mar char chu 'o ma dang /_/sbrang rtsi se'u
[\[66a.6\]]'brum rgyam tsha bza'/_/mig dang stobs phyir mtshan mo ni/_/'bras gsum sbrang rtsi mar sar bza'/_/mi nar 'jog par byed gang dang /_/nad sel byed pa gang yin bsten/_/pad rtsa bur shing tso tsa dang /_/mo tsa a mra'i 'bras bu dang /_/la du 'khur
[\[66a.7\]]ba bu ram can/_/zas ni lci zhing snum pa dang /_/mngar zhing 'ju dka' bsten pa rnams/_/dang po nyid du bza' bar bya/_/de las bzlog pa tha mar bza'/_/bar du skyur tsha lan tshwa can/_/lto yi cha gnyis zas kyis te/_/cha gcig skom gyis dgang bar bya/_/
[\[66b\]]
[\[66b.1\]]rlung la sogs pa'i gnas su ni/_/cha bzhi pa ni lhag mar gzhag_/zos rjes skom ni bsil ba'i chu/_/nas dang bag phye'i g.yos byas zos/_/zho chang dug 'bags sbrang rtsi la/_/chu bsil rjes su 'thungs na phan/_/mi 'ju 'gags la chu dron gtang /_/
[\[66b.2\]]chad ma mung+ga'i gnod pa la/_/zhog chu dang dar ba dang /_/rang sgyur rtsab mo btung bar bya/_/skem po rgyas phyir chang btung ste/_/sbom pos sbrang rtsi'i chu btung ngo /_/gcong chen nad la sha khu btung /_/drod chung sha zos chang btung bya/_/nad dang sman stsogs sbrum
[\[66b.3\]]bud med/_/zan bcad dka' thub las rnams kyis/_/skem dang byis pa rgan po la/_/'o ma bdud rtsi lta bur phan/_/mdor na zos rjes btung ba ni/_/gang zhig zas dang yon tan gyis/_/mi mthun mi 'phrod med gyur pa/_/de ni rnam pa kun tu bsngags/_/zas
[\[66b.4\]]rjes skom 'thungs ngoms dang khyab/_/stobs 'phel lus ni brtan byed la/_/zas sdud snyi bar 'gyur ba dang /_/'drul zhing rnam par 'ju bar 'gyur/_/de ni nam tshang yan chad nad/_/dbugs lud glo rdol cham pa dang /_/glu len smra mang la chags dang /_/skad
[\[66b.5\]]'gags pa la gnod pa yin/_/lus las rnag 'dzag gcin nad mig_/lkog nad rma yi nad kyis nyen/_/skom spang kun gyis skom 'thungs nas/_/mang smra lam zhugs nyal ba spang /_/zas zos nas ni nyi tshan me/_/rta zhon rkyal dang 'degs pa spang /_/bshang
[\[66b.6\]]dang gci gsal snying la dri med nyes pa lam min par mi 'gro/_/sgregs pa dag cing bru ba tsha gyur thur gyi rlung ni tha mal rgyu/_/de bzhin me yi drod bdo dbang po gsal zhing lus kyang rab tu yang /_/zas kyi tshod ran cho gar sbyar bzhin za ba de ni dus su 'dod/_/
[\[66b.7\]]yan lag brgyad pa'i snying po bsdus pa las/_/mdo'i gnas kyi le'u brgyad pa'o//_//de nas sman la stsogs pa'i bye brag shes par bya ba'i le'u bshad par bya'o/_/sman rnams nyid kyi ro la stsogs/_/de ni de la bsten pas mchog_/de yang 'byung
[\[67a\]]
[\[67a.1\]]lnga'i bdag nyid can/_/sa la brten te skye ba yin/_/chu ni skye gnas me dang rlung /_/nam mkha' rnams ni tshogs pa las/_/de skyes gyur dang khyad par phyung /_/ming ni shas che las gyur yin/_/de bas 'byung ba 'dus pa las/_/byung bas sman ni
[\[67a.2\]]ro gcig min/_/de phyir nad kyang nyes gcig min/_/de la gsal ba ro zhes bshad/_/mi gsal ro rjes mtha' mar ni/_/cung zad gsal bdag tu'ang 'dod/_/sman gyi yon tan lci sogs dang /_/ro ni sa la stsogs bsten pas/_/mtshungs par spyod pa nyer gdags
[\[67a.3\]]pas/_/ro las ming du btags pa yin/_/de la sa'i sman lci dang sbom/_/sra zhing dri yi shes rab che/_/lci zhing brtan dang 'dus pa dang /_/nye bar 'phel bar byed pa yin/_/chu yi gsher dang lci bsil snum/_/rtul zhing bskal ro shas che/_/'jam zhing bad kan 'dra
[\[67a.4\]]ba la/_/'drul zhing tshim byed sdud par byed/_/me yi rtsub rno tsha zhing skam/_/phra zhing gzugs kyi yon tan che/_/tsha zhing 'bar la mdog skyed cing /_/gsal zhing smin pa'i bdag nyid can/_/rlung gi rtsub cing khyab la yang /_/reg pa'i yon tan shas che yin/_/rtsub
[\[67a.5\]]cing yang la dri ma sel/_/rnam dpyod na bar byed pa yin/_/nam mkha'i phra zhing dngas la yang /_/sgra yi yon tan shas che ste/_/khong stong yang bar byed pa yin/_/de ltar 'gro na don dang ni/_/sbyor ba sna tshogs dbang gis ni/_/sman min ci yang yod ma yin/_/de la sman
[\[67a.6\]]ni gyen du 'gro/_/phal cher me dang rlung shas che/_/thur du 'gro ba phal cher ni/_/sa chu'i yon tan shas cher yin/_/de ltar sman no ro'i bye brag_/'di yi 'og nas ston pa yin/_/sman mthu la las bshad pa ni/_/lci snum bsil dang 'jam pa dang /_/yang rtsub tsha
[\[67a.7\]]dang rno ba ste/_/de ltar rnam pa brgyad du 'dod/_/sman mthu tsar kas bshad pa/_/gang gis bya ba gang byed pa/_/mthu min cir yang mi byed kyi/_/de dag thams cad mthu yis byed/_/des na lci la stsogs pa nyid/_/nus pa'i khyad par ldan pa dang /_/yon tan ma
[\[67b\]]
[\[67b.1\]]lus snying por ni/_/gyur pas mthu zhes bshad pa dag_/don dang mthun par btags pa yin/_/gcis pa mang du yod na yang /_/tha snyad gtso bo nyid kyis yin/_/de bas go ni bzlog pa'i phyir/_/de ni ro la stsogs pa la/_/srid du zin kyang ma bshad de/_/de bas lci ba
[\[67b.2\]]la sogs yin/_/gzhan dag tsha dang bsil nyid gnyis/_/stobs yin zhes kyang ston par byed/_/sman ni sna tshogs bdag nyid can/_/nyi ma zla ba'i stobs can yin/_/'gro 'di gsal dang mi gsal las/_/nam yang 'da' bar mi 'gyur ro/_/de la tsha ba mgo
[\[67b.3\]]'khor skom/_/rmya rdul tsha zhing myur 'ju byed/_/rlung dang bad kan zhi bar byed/_/bsil ba dag ni tshim byed cing /_/'tsho dang rengs par byed pa dang /_/khrag dang mkhris pa rab dang byed/_/pho ba'i me dang phrad pa las/_/gang zhig ro gzhan byung gyur pa'i/_/ro rnams
[\[67b.4\]]kyi ni mthar zhu ba/_/de ni zhu ba zhes bshad do/_/mngar dang lan tshwa zhu rjes mngar/_/skyur ba'i zhu rjes skyur ba yin/_/kha dang bska dang tshab rnams/_/zhu rjes phal cher kha ba yin/_/ro dang zhu rjes 'bras bu mnyam/_/de la sman ni bzang dang ngan/_/la la ro yis las byed
[\[67b.5\]]la/_/gzhan dag 'ju bar byed pa yin/_/yon tan gzhan dang nus pa dang /_/mthu yis la la byed pa yin/_/sman gyi ro stsogs gang dang gang /_/stobs ldan nyid kyis gnas byed de/_shin tu zil mnan de dang de/_/sgrub byed rgyu ni nyid du gnas/_/yon
[\[67b.6\]]tan mi 'phrod sbyar ba ni/_/mang pos nyung ngu zil gyis gnon/_/ro dang 'ju ba'i mthu dag ni/_/de yi stobs kyi zil gyis gnon/_/ro stsogs de ltar stobs ni mnyam/_/ma bcos pa yi stobs dang ldan/_/ro stsogs mnyam pa'i las gang ni/_/khyad 'phags
[\[67b.7\]]de ni mthu las skyes/_/dan ti dang ni tsi tra ka/_/ro stsogs mtshungs kyang dan ti 'khru/_/shing mngar rgun 'brum 'dra yang 'khru/_/'o ma mar 'dra mar drod skyed/_/de ltar sman la sogs pa yi/_/spyi yi las te de yang ni/_/sna tshogs rkyen gyi dbye ba yis/_/
[\[68a\]]
[\[68a.1\]]sman dbye tha dad gyur pa yin/_/gro dang nas ni mngar ba dang /_/lci las rlung 'joms skyed pa yin/_/nya gro 'o ma bsil ba dang /_/seng ge kha yis phag ma yin/_/yan lag brgyad pa'i snying po bsdus pa las/_/mdo'i gnas kyi le'u dgu pa'o//_//
[\[68a.2\]]de nas ro tha dad pa shes par bya ba'i le'u bshad par bya'o/_/mngar ba la sogs ro skye ba/_/sa chu me sa chu dang me/_/mkha' rlung me rlung sa dang rlung /_/gnyis gnyis shas che las rim 'byung /_/de las ro ni mngar ba dag_/gang zhig myangs pa'i tshe na ni/_/kha la chags shing
[\[68a.3\]]lus kyang ni/_/tshim byed dbang po rab dang byed/_/grog ma la sogs dga' ba yin/_/skyur ba kha nas chu 'dzag cing /_/so brtse sbu ni ldang ba dang /_/mig dang smin ma 'dzum par byed/_/lan tshwa khar ni mchil ma 'du/_/mkhur ba gre ba tsha bar byed/_/kha ba kha yi dri ma sbyang /_/
[\[68a.4\]]lce ni 'joms par byed pa yin/_/tsha ba lce rtse skyo byed cing /_/tsag tsag byed par 'gyur ba dang /_/kha mig sna las 'dzag byed cing /_/mkhur bsreg par byed pa yin/_/bska bas lce ni bem por byed/_/gre ba rtsa sbubs 'gags par byed/_/ro yi tshul ni de dag ste/_/las ni
[\[68a.5\]]ro mngar ba dag gis/_/skyes nas 'phrod par byed pa dang /_/lus zungs mthu stobs rab skyed cing /_/byis pa rgan po glo rdol skem/_/mdog mdangs skra dang dbang po bzang /_/lus rtas skad 'gags phan zhing lci/_/nu zho skyed cing rma 'byor byed/_/tshe ring 'tsho byed snum pa dang /_/
[\[68a.6\]]rlung dang mkhris pa dug rnams sel/_/ha cang drags na tshil bcas dang /_/bad kan las byung nad skyed cing /_/lus sbom drod bri chang nad dang /_/gcin nad lba ba rmen stsogs skyed/_/skyur ba me drod skyed byed snum/_/zhim zhing 'ju byed yi ga 'bye/_/dro ba'i nus skyed reg
[\[68a.7\]]pa bsil/_/tshim byed 'drul byed yang ba ste/_/bad kan khrag mkhris rgyas par byed/_/rlung 'gags rgyu bar byed pa yin/_/de ni shin tu bsten drags na/_/lus lhod rab rib mgo 'khor dang /_/g.yan pa skya rbab me dbal dang /_/'or nad thor bu skom rims skyed/_/
[\[68b\]]
[\[68b.1\]]lan tshwa sra dang 'khyil pa dang /_/'gags pa 'byin zhing drod skyed byed/_/snum dang dugs kyis rdul zhing rno/_/yi ga 'byed cing gcod 'byed byed/_/de ni drags pas rlung khrag dang /_/skra 'byi skra dkar gnyer ma dang /_/skom mdze dug dang me dbal rnams/_/skyed cing
[\[68b.2\]]stobs ni bri bar byed/_/kha ba rang nyid zhim min zhing /_/yi ga 'chus dang srin skom dug_/mdze dang rgyal dang rims slon bro/_/tsha dang mkhris pa bad kan 'joms/_/'drul dang tshil dang zhag dang rkang /_/bshang dang gci ba skems pa dang /_/yang zhing yid gzhungs bsil
[\[68b.3\]]zhing rtsub/_/nu ma'i nad dang skad 'gags sel/_/de ni shin tu drags gyur na/_/lus zungs zad cing rlung nad skyed/_/tsha bas lkog nad 'gags pa dang /_/mdze dang ma zhu 'or nad sel/_/rma 'jig byed cing snum pa dang /_/tshil dang 'drul bag skems par byed/_/drod
[\[68b.4\]]skyed 'ju byed yi ga 'byed/_/sbyong zhing zas ni 'jig par byed/_/'ching ba gcod cing rtsa sbubs dag_/rnam par 'byed cing bad kan sel/_/de ni shin tu drag 'gyur bas/_/skom skyed khu ba stobs zad cing /_/brgyal zhing lus 'khums 'dar ba dang /_/rked pa rgyab
[\[68b.5\]]stsogs na bar byed/_/bska bas mkhris pa bad kan sel/_/lci zhing khrag nad rnam par sbyong /_/skem zhing rma 'tsho bsil ba dang /_/'drul dang tshil ni rnam par skems/_/be+e'u snabs 'khyil zhing sri bar byed/_/rtsub cing lpags mdog rab dang byed/_/de ni shin tu
[\[68b.6\]]bsten drags na/_/bshang 'gags lto sbo snying nad dang /_/skom dang skem zhing skyes mthu nyams/_/rtsa sgo 'gags shing dri ma sri/_/zhun mar bu ram star ga gser/_/mo tsa tso tsa pa ru sha/_/nye'u shing ram nye pa nas/_/ra dza dan pa la gsum/_/med gnyis dang
[\[68b.7\]]par+Ni bzhi/_/'tsho byed dzi ba ri sho ba/_/shing mngar ma du ka bim+bi/_/shra ba ni gnyis bi da ri/_/cu gang k+Shi ra shu ku la/_/sa ha'o can kash+ma ri/_/'o ma bu ram shing gze ma/_/rgun 'brum sbrang stsogs mngar ba'i sde/_/skyur ba skyu ru am+li ka/_/ba lung dang ni
[\[69a\]]
[\[69a.1\]]star bu dang /_/se'u 'bru rdul dang dar ba dang /_/tshwa dang ku shu a mra dang /_/am+la ta ka b+ha bya dang /_/ka ram rda ka pid ta'o/_/tsha mchog rtsal ru kha ru tsha/_/bi da rgya mtsho bkod ma'i tsha/_/mtsho tsha skam tsha ro nye dang /_/k+Sha ra lan tshwa'i sde tshan yin/_/
[\[69a.2\]]kha ba kyi lce pa to la/_/tsan+dan ur shi ba le ka/_/ci skrigs nim pa pu tse shel/_/rgya spos a kar ba tsha ka_/nag ta ma la ser po gnyis/_/gla sgang mur ba ba sha ka_/a pa marga po son cha/_/'khar lcags sle tres byi tsher ba/_/rtsa ba che lnga bya gri gnyis/_/bong nga
[\[69a.3\]]shu dag bi sha la/_/tsha ba shing kun na le sham/_/byi dang ga dang tsha ba lnga/_/ku the ra stsogs ldum rngad sngo/_/mkhris pa gcin dang go bye yin/_/bska tshan a ru ba ru ra/_/sbrang rtsi seng ldeng shi ri sha/_/ka dam u dum+b+hAr dang /_/mu tig byu ru an tsan bcag_/ka pid tha
[\[69a.4\]]gzhon kha rdzur/_/pad rtsa pad+ma ut+pa la'o/_/'bras rnying nas rnying gro rnying dang /_/mung+ga sbrang rtsi sha ka ra/_/skam sa'i sha rnams ma gtogs pa'i/_/mngar ba phal cher bad kan skyed/_/skyu ru se 'bru ma gtogs pa'i/_/skyur ba phal cher mkhris pa skyed/_/rgyam tsha lce
[\[69a.5\]]myang tsha ma gtogs/_/lan tshwa phal cher mig la gnod/_/sle tres pa to la bca' sga/_/sgog skya pi pi ling ma gtogs/_/kha dang tsha ba phal cher ni/_/ro tsa 'bri zhing rlung skyed yin/_/bska las a ru ra ma gtogs/_/phal cher bsil zhing sri bar byed/_/ro tsha
[\[69a.6\]]skyur dang lan tshwa rnams/_/go rims bzhin du dro nus ldan/_/kha dang bska dang mngar ba rnams/_/de bzhin du ni bsil ba nyid/_/kha dang tsha dang bska ba rnams/_/de bzhin rtsub cing dri ma sri/_/lan tshwa skyur mngar snum pa dang /_/bshang gci thur gyi dbugs
[\[69a.7\]]'byin byed/_/lan tshwa las bska de bas kyang /_/mngar ba mchog tu lci ba yin/_/skyur las tsha dang de bas kyang /_/kha bdag ni yang ba yin/_/ro rnams kyis ni dbye ba las/_/sbyor ba lnga bcu rtsa bdun dang /_/brtags pa drug cu rtsa gsum du/_/rags rim
[\[69b\]]
[\[69b.1\]]ji bzhin phye ba yin/_/de lnga re re phri ba las/_/lngar gyur pa ni ro gnyis pa/_/gsum pa mngar bcu skyur drug ste/_/lan tshwa gsum ste kha ba gcig_/bzhi pa la ni mngar po bcu/_/skyur ba bzhi po lan tshwa gcig/_/lnga pa la ni skyur gcig pu/_/mngar ba lnga la brten pa yin/_/
[\[69b.2\]]sman ni ro drug gcig pu yin/_/ma 'dres pa ni ro drug 'gyur/_/lnga pa drug dang ro ni tha dad drug_/bzhi pa gnyis pa rnam pa bcwa lnga yin/_/dbye ba gsum pa nyi shu gcig nyid de/_/sman ni ro drug de ltar drug cu gsum/_/de rnams ro dang rdo rjes ro'i dbye ba/_/rab dang rab
[\[69b.3\]]mchog dag tu brtags pa las/_/rtsis las 'das par byung bar gyur pa ni/_/nad dang sman gyi dbang las nye bar sbyar/_/yan lag brgyad pa'i snying po bsdus pa las/_/mdo'i gnas kyi le'u bcu pa'o//_//de nas nad la stsogs pa'i tshul shes par bya ba'i le'u bshad
[\[69b.4\]]par bya'o/_/nad dang lus zungs dri ma rnams/_/rtag tu lus kyi rtsa ba yin/_/de rlung dbugs 'byung dbugs rngub dang /_/bskyod dang las spyod shugs 'byin dang /_/lus zungs legs par rgyu ba dang /_/dbang po rnams ni gsal ba dag_/mi gnod pa ni rjes 'dzin yin/_/
[\[69b.5\]]mkhris pa 'ju drod mthong byed dang /_/bkres skom zas len mdangs yid gzhungs/_/blo ldan dpa' snying lus 'jam pas/_/bad kan brtan zhing snum nyid dang /_/tshigs 'brel bzod la stsogs pas so/_/lus zungs las gtso go rims bzhin/_/tshim byed 'tsho byed g.yogs
[\[69b.6\]]pa dang /_/snum dang brtan dang 'gengs pa dang /_/mngal ni skyed byed yin par bshad/_/brtan par byed pa bshang ba yin/_/'drul dang 'byin pa gcin gyi yin/_/ba spu brtan pa rdul gyi yin/_/rlung ni 'phel bar gyur pa yis/_/skem dang mdog gnag drod bag
[\[69b.7\]]dga'/_/'dar dang lto sbos bshang ba sre/_/stobs dang gnyid dang dbang po nyams/_/smra mang mgo 'khor zhum par byed/_/mkhris pa bshang gci pags mig ser/_/bkres skom lus tsha gnyid chung byed/_/bad kan drod nyams mchil ma mang /_/khong snyom lci
[\[70a\]]
[\[70a.1\]]dang sha mdog dkar/_/lus grang yan lag lhod pa dang /_/lud pa dbugs mi bde gnyid che/_/dngas ma'ang bad kan dang 'dra la/_/khrag 'phel me dbal khong 'bras mcher/_/mdze dang rlung khrag mkhris pa khrag_/skran dang rnyil nad mig ser
[\[70a.2\]]dang /_/bskyod dka' drod nyams rmongs bag can/_/mig dang gcin pags dmar bar 'gyur/_/sha 'phel wa ba rmen bu mdud/_/mkhur tshos brang lto brla sbom zhing /_/mgul stsogs lhag par sha yang che/_/tshil 'phel de 'dra de bzhin ngal/_/cung zad bskyod
[\[70a.3\]]kyang dbugs rgod cing /_/rkub tshos nu ma gsus 'phyang 'gyur/_/rus 'phel rus lhag so lhag 'gyur/_/rkang 'phel lus lci mig rtsa g.yung /_/tshigs kyi mgo bo sbom pa dang /_/tshigs la thor bu gso dka' 'byung /_/khu 'phel bud med la rab gdung /_/
[\[70a.4\]]khu ba'i rde'u dag tu 'ang 'gyur/_/bshang 'phel lto sbos rgyu 'khrug cing /_/lus lci lto ba na bar byed/_/gcin 'phel chu sor zug cing na/_/gcis kyang ma gcis snyam sems 'gyur/_/rngul 'phel rdul che dri mi zhim/_/g.yan pa nyid kyang skyed ces bya/_/mig rdul la stsogs dri
[\[70a.5\]]ma rnams/_/mang bas lci la stsogs par byed/_/rlung zad mtshan ma lus mi bde/_/smra nyung rtsol ba chung bar 'gyur/_/dran pa mi gsal bad kan 'phel/_/sngar bshad pa yi nad rnams 'byung /_/mkhris zad drod nyams grang ba dang /_/mdog nyams byed de bad kan zad/_/
[\[70a.6\]]mgo 'khor bad kan gnas stongs shing /_/snying 'dar tshigs ni lhod par 'gyur/_/cung zad rtsub ngal skam pa dang /_/na zhing sgra cher mi bzod 'gyur/_/khrag zad skyur dang bsil la dga'/_/rtsa lhod pags pa rtsub par 'gyur/_/sha zad dbang nyams mig mkhur ba'i/_/
[\[70a.7\]]rus skam lhu tshigs na bar 'gyur/_/tshil zad gnyid che dpyi rked mngon/_/mcher pa che dang lus skem 'gyur/_/rus zad rus zug so dang ni/_/sen mo skra la sogs pa 'byung /_/rkang zad rkang sbubs stong pa dang /_/mgo 'khor rab rib can du 'gyur/_/khu ba
[\[70b\]]
[\[70b.1\]]zad pas ring nas 'byung /_/yang na khu ba khrag nyid 'byung /_/rlig pa shin tu na ba dang /_/pho mtshan tshig pa snyam du sems/_/bshang zad rlung ni rgyu ma'i nang /_/sgra bcas 'khyil pa lta bur byed/_/lto bar rgyu zhing gyen du 'gro/_/snying ga rtsib logs mi bzad na/_/gcin
[\[70b.2\]]zad gcin ni nyung sri dang /_/mdog 'gyur ba 'am khrag bcas nyid/_/rdul zad sbu 'byi spu 'grengs la/_/pags pa rnams ni 'gas par 'gyur/_/dri ma shin tu phra ba rnams/_/zad pas brtag dka' dri ma yi/_/rang gnas bskams dang na ba dang /_/stong dang yang ba
[\[70b.3\]]las shes bya/_/nad stsogs rang nyid ji lta ba'i/_/yon tan 'di ni bzlog pa dang /_zad pa dang ni 'phel gyur las/_/'phel 'bri sman pas shes par bya/_/dri ma thogs las 'phel ba ste/_/shin tu 'byung las zad shes bya/_/lus ni dri mas brten pas na/_/'phel
[\[70b.4\]]bas zad pa gnod pa yin/_/de la rlung ni rus par gnas/_/mkhris pa rngul dang khrag la gnas/_/bad kan lhag ma gnas des 'di/_/phan tshun rten dang brten pa yin/_/'phel dang zad par byed pa'i sman/_/gcig gi gang yin gzhan gyi'ang de/_/rus pa rlung gnyis la 'di min/_/phal cher
[\[70b.5\]]rtas pas 'phel bar 'gyur/_/bad kan rjes mthun de yi phyir/_/de las bzlog pas zad pa yin/_/rlung dang rjes mthun de ltar na/_/'phel dang zad pa 'byung 'gyur ba'i/_/smyung dang brta bar bya ba yis/_/nad ni rim gyis gso bar bya/_/rlung ma gtogs
[\[70b.6\]]te de skyes la/_/de nyid bzlog thabs sbyar bar bya/_/khyad par du ni khrag skyes nad/_gtar ga bkru sman dag gis gso/_/sha cher skyes las byung ba'i nad/_/gtar ga me btsa' thal sman sbyar/_/tshil ches sbom skem gso bar bya/_/rus pa zad pa las byung la/_/mar dang 'o
[\[70b.7\]]ma kha rang sbyar/_/de bzhin 'jam rtsi gtang bas gso/_/bshang ba 'phel la 'khru bas gso/_/bshang bzas las byung ba'i nad/_/ra lug nang grol zan dron dang /_/sbyar thug ma sha gnyis sogs sbyin/_/gcin 'phel gyur la gcin 'bri ba/_/gcin zad las byung
[\[71a\]]
[\[71a.1\]]gcin snyi gso/_/rdul mi 'byung la rtsol dang bsku/_/rdul 'byung cho gas gso bar bya/_/lus kyi me drod rang gnas 'dug_/cha shas lus zungs rnams la brten/_/de rnams 'bri zhing rab 'bar ba/_/lus zungs 'phel dang zad par 'gyur/_/lus
[\[71a.2\]]zungs dang po phyi ma ni/_/rgyas byed zad pa'ang de bzhin no/_/nyes 'khrugs pas ni lus zungs nyen/_/gnyi gas dri ma la gnod byed/_/'og na gnyis te mgo bor bdun/_/bu ga dang ni rdul 'byung ba'i/_/dri ma'i gnas ni dri ma ste/_/rang rang gnas su nad skyed 'gyur/_/lus
[\[71a.3\]]zungs khu ba'i mthar thug pa'i/_/nang nas gzi can mdangs mchog yin/_/snying la gnas kyang khyab pa dang /_/lus ni brtan par gnas pa yin/_/gang zhig 'jig na nges 'jig la/_/gang zhig gnas na gnas gyur pa/_/gang la dngos rnams sna tshogs pa/_/lus
[\[71a.4\]]la brten pa 'byung ba yin/_/mdangs ni sems 'khrugs bkres sems las/_/mya ngan ngal la stsogs pas zad/_/de zad sdang zhing lus rid la/_/yang yang sems shing dbang po nyams/_/gzi nyams rtsub dang yid mi dga'/_/nyam chung bar ni 'gyur ba yin/_/'tsho
[\[71a.5\]]byed sman dang 'o ma dang /_/sha khu la sogs de'i sman yin/_/zas gang mi 'dod gang zhig slong /_/de la mi 'phrod 'phrod pa ni/_/spang dang sbyin par bya ba dag_/de dang des 'phel zad par 'gyur/_/nyes pa phyin ci log pa dang /_/mthun pas sred pa skyed byed de/_/phal
[\[71a.6\]]cher 'phel dang zad pa dag_/mi mkhas pa yis mi shes so/_/ji bzhin stobs dang rang ji bzhin/_/'phel na nyes pa rgyas par 'gyur/_/zad pas rang bzhin 'dor bar 'gyur/_/mnyam na rang gi las rnams byed/_/gang zhig mnyam pas lus ni 'phel bar
[\[71a.7\]]byed/_/nyes pa de nyid mi mnyam gsod par byed/_/de bas zad ba'ang 'phel ba lta bu ni/_/phan pa'i spyod pa nyid kyis bsrung bar bya/_/yan lag brgyad pa'i snying po bsdus pa las/_/mdo'i gnas kyi le'u bcu gcig pa'o//_//de nas nad kyi bye brag
[\[71b\]]
[\[71b.1\]]shes par bya ba'i le'u bshad par bya'o/_/zhu ba'i gnas dang rked pa dpyi/_/rna ba rus pa reg dbang po/_/rlung gnas yin te de las kyang /_/zhu ba'i gnas su khyad par gnas/_/mkhris gnas lte ba pho ba rdul/_/chu ser dngas ma khrag dang ni/_/mig dang pags pa dag yin
[\[71b.2\]]te/_/de las lte ba khyad par gnas/_/bad kan brang dang mgul pa mgo_/glo ba rus tshigs ma zhu'i gnas/_/dngas ma tshil dang sna lcer gnas/_/brang ni khyad par dag gi gnas/_/rlung ni srog stsogs dbye ba yin/_/lnga yi bdag nyid 'dir srog ni/_/spyir gnas brang dang
[\[71b.3\]]gre bar rgyu/_/blo dang dbang po sems 'dzin byed/_/mchil 'dor sbrid 'byung sgregs pa 'don/_/dbugs rngub zas ni mid par byed/_/gyen rgyu'i gnas ni brang yin te/_/sna dang lce dang lkog mar rgyu/_/tshigs 'byin 'bad rtsol mdangs dang ni/_/stobs dang kha dog dran las byed/_/
[\[71b.4\]]khyab byed snying gnas lus kun la/_/ma lus khyab cing rab tu mgyogs/_/'gro dang 'degs dang 'jog pa dang /_/mig 'byed 'dzums pa la sogs pa/_/lus can bya ba phal cher ni/_/de la rag ni lus pa yin/_/mnyam gnas me drod nye bar gnas/_/nang grol kun tu rgyu ba
[\[71b.5\]]yin/_/bya ba zas len 'ju ba dang /_/dngas snyigs 'byed cing 'dor bar byed/_/thur sel gzhang gnas 'dong mo dang /_/lgang pa pho mtshan brla nang rgyu/_/bya ba khu ba zla mtshan dang /_/bshang gci mngal gnas 'byin par byed/_/mkhris pa'i rang bzhin lnga de la/_/zhu
[\[71b.6\]]dang ma zhu'i gnas par gnas/_/'byung lnga'i bdag nyid can gyis ni/_/gang me'i yon tan shas che bas/_/gsher nyid skems byed 'ju la stsogs/_/las kyi me yi sgrar bshad do/_/zas ni 'ju dang de bzhin du/_/dngas ma tshigs ma 'byed par byed/_/der gnas
[\[71b.7\]]bzhin du mkhris pa ni/_/lhag ma rnams kyi grogs byed pas/_/stobs bskyed pa yis byed 'gyur bas/_/de ni 'ju byed ces bshad do/_/mkhris pa ma zhu'i gnas la brten/_/dngas mdog bsgyur bas dmar sgyur yin/_/mkhris pa sgrub byed snying la gnas/_/blo dang
[\[72a\]]
[\[72a.1\]]yid gzhungs nga rgyal stsogs/_/mngon 'dod don ni sgrub byed pas/_/mig la gnas te gzugs mthong byed/_/mthong byed ces bshad mdog gsal ni/_/pags mdog gsal byed pags par gnas/_/bad kan rnam lnga brang gnas pa/_/
[\[72a.2\]]rang gi stobs kyis sum mdo dang /_/snying dang zas kyi mthu dang ni/_/de nyid la gnas chu las byed/_/bad kan lhag ma'i gnas gyur pa'i/_/rten ni gang phyir byed gyur pas/_/de phyir rten byed ces bshad do/_/gang zhig ma zhu'i gnas la gnas/_/de ni zas stsogs 'drul byed
[\[72a.3\]]pas/_/myags byed ces ni bya ba yin/_/myong byed lcer gnas ro tshor byed/_/rtas byed mgor gnas dbang po ni/_/tshim par byed de 'byor byed ni/_/tshigs la gnas nas 'byor par byed/_/de ltar nad ni phal mo che/_/mi 'gyur bdag nyid can khyab kyang /_/gnas
[\[72a.4\]]yin par ni shes bya ste/_/las rnams kyang ni tha dad yin/_/rtsub sogs dro bar ldan pas ni/_/rlung ni stsogs par 'gyur ba yin/_/grang bas ldang byed snum la sogs/_/yon tan dro ldan zhi byed 'gyur/_/rno stsogs bsil ba dang ldan pas/_/mkhris pa stsogs par
[\[72a.5\]]byed 'gyur la/_/dro bas ldang zhing ro rtul stsogs/_/bsil bar ldan pas zhi bar 'gyur/_/snum stsogs grang dang ldan pa yis/_/bad kan stsogs par byed 'gyur la/_/gro bas ldang 'gyur de nyid ni/_/rtsub sogs yon tan gyis zhir 'gyur/_/rang gnas nyid du 'phel
[\[72a.6\]]stsogs yin/_/dkyil 'gyur rgyu las 'khrugs pa dang /_/mi mthun pa yi yon tan 'dod/_/ldang ba log pa'i lam zhugs nyid/_/rang gi rtags ni ston pa dang /_/bde med nad ni 'byung 'gyur ba'o/_/rang gnas gnas pa mnyam nyid dang /_/nad rnams ma byung
[\[72a.7\]]zhi ba yin/_/sogs dang ldang dang rab zhi ba/_/rlung ni so ga stsogs gsum tshe/_/mkhris pa dbyar la sogs par te/_/bad kan dgun smad stsogs par ro/_/yang dang rtsub pa la sogs pa'i/_/sman dang lus kyang de mtshungs pas/_/so ga rlung ni sogs 'gyur gyi/_/
[\[72b\]]
[\[72b.1\]]dro ba'i dus kyis ldang mi 'gyur/_/chu rnams 'ju ba skyur ba dang /_/sman yang de dag 'dra ba yis/_/mkhris pa stsogs kyi dus kyis ni/_/grang ba nyid kyis ldang mi 'gyur/_/chu dang sman ni bsil ba dang /_/snum pas dus ni mtshungs 'gyur yang /_/dgun smad bad kan stsogs
[\[72b.2\]]'gyur gyi/_/bsgongs pas ldang bar mi 'gyur ro/_/de ltar dus kyi rang bzhin 'di/_/zas la stsogs pa'i dbang gis ni/_/dus la bab par ma gyur kyang /_/'phral du stsogs pa la sogs 'gyur/_/nad ni ldang gyur 'phral du lus/_/mgo nas rkang gi bar du khyab/_/
[\[72b.3\]]ldog 'gyur chu yi rgyun bzhin du/_/cung zhig cung zhig dag gis zhi/_/nad 'khrugs sna tshogs tshul can ni/_/grangs med par ni gyur pa'i lus/_/thams cad nye bar gzir gyur pa/_/de rgyu tshul dang sgrub pa dag_/re re nas ni bstan mi nus/_/de bas spyi yi brjod pa
[\[72b.4\]]yin/_/nad rnams dag ni thams cad kyi/_/nyes pa'i rgyu ni gcig pu nyid/_/dper na bya ni lding 'gyur pa/_/nyin rangs kun tu seng gyur kyang /_/rang gi grib ma dang mi 'bral/_/'gro kun de dang 'dra ba yin/_/yang na ji ltar ma lus pa'i/_/'gro ba mi 'dra sna tshogs
[\[72b.5\]]'di/_/yon tan gsum dang mi 'bral lo/_/de bzhin rang khams ma snyoms pa'i/_/rgyu yang gnas skabs thams cad du/_/nad rigs nyes pa gsum mi 'bral/_/de rnams kyis ni ldang ba'i rgyu/_/dbang don mi 'tsham phrad pa dang /_/dus dang nyes pa'i las rnams so/_/
[\[72b.6\]]de yang dman ltag log sbyor bas/_/dbye ba rnam pa gsum du 'gyur/_/dbang don rang yul chung du'am/_/mi sbyor ba ni dman pa ste/_/shas cher gtad pa lhag sbyor ba/_/rab phra'i 'od dang 'jigs pa dang /_/shin tu nye dang shin tu ring /_/yid du mi 'ong mi sdug pa'i/_/
[\[72b.7\]]gzugs la mig ni lta byed pa/_/lag sbyor de ni mi zad yin/_/de bzhin rab drags rdul la sogs/_/dbang don ji bzhin shes par bya/_/dus kyang grang dang tsha ba dang /_/char dus dbye bas gsum du 'dod/_/de dman grang stsogs chung ba dang /_/lhag sbyor shin tu che
[\[73a\]]
[\[73a.1\]]mtshan nyid/_/rang gi mtshan nyid phyin ci log_/log pa'i sbyor ba yin par bshad/_/lus ngag yid kyi dbye ba yis/_/las kyang rnam pa gsum du bshad/_/lus la sogs pa'i las dman la/_/'jug pa dman pa'i ming can yin/_/
[\[73a.2\]]brtun ngas 'jug pa lhag sbyor ba'o/_/shugs bkag pa dang btsir ba dang /_/mi bzad lus kyi las rnams dang /_/gcus dang rdeg 'chos gom 'khyor stsogs/_/ldang bzhin smra bar byed pa dang /_/'dod chags zhe sdang 'jig stsogs dang /_/srog gcod la sogs
[\[73a.3\]]las rnams dang /_/rnam bcu de yang smad pa yin/_/'di dang gzhan du byas pa rnams/_/de dag ma lus log sbyor yin/_/'di dag nad kyi rgyu yin no/_/ldang 'gyur de ni mtha' yas te/_/sna tshogs nad ni byed par 'gyur/_/yan lag nang khrol lhu tshigs brten/_/yan lag
[\[73a.4\]]khrag stsogs pags pa yin/_/de ni phyi rol nad gnas te/_/de brten ma zhu yan lag na/_/lba ba be'u snabs 'brum pa stsogs/_/gzhang 'brum skran dang 'or nad sogs/_/de dag phyi rol nad ces bya/_/nang nad rtsa sbubs chen po dang /_/ma zhu zhu ba'i gnas la brten/_/
[\[73a.5\]]gnas de las ni skyugs tshad 'khru/_/dmu rdzing lud pa dbugs mi bde/_/nang gi cha yi gzhang 'brum skrang /_/skran dang me dbal khong 'brum pa/_/mgo bo snying dang chu so stsogs/_/rus pa'i tshigs nad gnad yin no/_/de 'brel rtsa dang chu ba dang /_/chu ba chen stsogs bar
[\[73a.6\]]ma yin/_/de la nad lam der gnas pa/_/gcong chen gzhogs phyed mjing kha yo/_/glad nad stsogs dang tshigs rus dang /_/dpyi yi gzer dang gnod nad stsogs/_/'byin khyab zug dang snyom pa dang /_/lus tsha nad gzer bye ba dang /_/'ja' zhing chag snyam
[\[73a.7\]]rkang lag 'khums/_/bsgongs dang rtse dang skom byed dang /_/'dar dang rtsub dang khong stong dang /_/skem dang mgul dang dkris snyam dang /_/rengs dang ro bska bro ba'o/_/mdog ni gnag gam dmar ba dag_/rlung gi las yin mkhris pa'i las/_/lus tsha mdog dmar dro
[\[73b\]]
[\[73b.1\]]smin byed/_/rngul dang gnag dang 'dzag rma red/_/'drul dang brgyal zhing myos pa dang /_/kha'i ro kha dang sgyur ba dang /_/mdog skya dmar rtsa ma yin pa'o/_/bad kan las ni mkhrang zhing snum/_/g.ya' zhing khong grang lci ba dang /_/tshigs dam sha rgyas rmongs bag dang /_/
[\[73b.2\]]skrang zhing gnyid che zas mi 'ju/_/mdog dkar kha ro lan tshwa mngar/_/las kyi mtha' las 'dam ring ngo /_/de ltar ji skad bshad pa yi/_/mtshan nyid kyis ni nad kun khyab/_/de ni ma yengs lta stsogs pas/_/yang dag par ni shes par bya/_/nad kyi gnas skabs dbye shes
[\[73b.3\]]pas/_/nad pa skad cig re rer blta/_/goms pas nges par thob 'gyur te/_/las rnams grub pa gsal byed yin/_/rin chen la sogs bzang ngan shes/_/bstan bcos 'ba' zhig las mi 'byung /_/nad ni 'di ltar rnam gsum ste/_/la la tshe 'di'i nyes las byung /_/la la sngon gyi nyes las byung /_/
[\[73b.4\]]gzhan dag de gnyis 'dres las byung /_/nyes 'byung nad gzhi ji bzhin par/_/las skyes rgyu ni med pa yin/_/rgyu chung ba la dkyel che'i nang /_/nyes dang las las byung ba yin/_/dang po mi mthun bza' ba yin/_/las skyes las ni zad pa
[\[73b.5\]]ste/_/gnyi ga las byung nyes dang las/_/zad pas zad par 'gyur ba yin/_/nad ni rang rgyud gzhan rgyud las/_/gnyis 'gyur mtha' 'ang gnyis yin te/_/sngar skyes snga ma'i tshul du bshad/_/phyi skyes pa ni bla brnan yin/_/rang gnas ji bzhin gnas pa ni/_/rang rgyud
[\[73b.6\]]can de mtshan nyid gsal/_/gzhan dag de las go bzlog pa/_/dri ma'ang de bzhin shes par gyis/_/de ni nad re ldang ba na/_/ma yengs pas ni shes bya ste/_/de rnams gtso bo zhi byas pas/_/zhi 'gyur zhi bar ma gyur na/_/de bzhin phyi nas gso bar bya/_/'on te
[\[73b.7\]]bla brnan stobs che na/_/myur gso de nad kyis gzir ba/_/lus la shas cher gnod byed yin/_/nad la rnam par mi mkhas shes/_/ngo tsha nam yang ma byed cig_/nad kyi 'gyur ba thams cad kyi/_/ming gi nges bstan yod pa min/_/nyes pa de nyid 'khrugs nas ni/_/khyad
[\[74a\]]
[\[74a.1\]]par du ni ldang gyur nas/_/gnas gzhan dag tu song nas ni/_/nad ni mang por byed par 'gyur/_/de bas nad kyi rang bzhin ni/_/rang gnas gzhan du 'phos pa dang /_/rgyu yi khyad par shes byas la/_/sman dpyad kyis gso myur du bya/_/gnod bya yul
[\[74a.2\]]dang nyams stobs dus/_/me drod rang bzhin na tshod dang /_/snying stobs goms dang zas rnams kyis/_/gnas skabs rnam pa tha dad pa/_/'di dag phra mo yan chad brtag_/nad dang sman gyi tshul brtags pas/_/gang zhig gso ba la 'jug pa/_/de ni nam yang 'khrul mi
[\[74a.3\]]'gyur/_/nad dkyel che ba'am chung ba dag_/phog snya lus nyams che chung las/_/gnod par byed pa snang 'gyur bas/_/de la'ang ma yengs nyid du bya/_/sman pa ngan pas nad rnams ni/_/lci ba yang bar yongs rtog cing /_/nad nyung dag tu brtags pa yis/_/
[\[74a.4\]]gso ba log pa dag tu 'gyur/_/de bas chung ba'ang stobs chung ba/_/dkyel chen nad la rab tu sbyor/_/sbyor ba chung ngur sbyar ba yis/_/nad ni shin tu slong ba yin/_/sbyor ba'ang lhag par sbyor ba dang /_/log par sbyor bas phyin ci log_/dri ma 'byung bar mi zad kyi/_/
[\[74a.5\]]lus kyang shin tu ma rung 'gyur/_/de bas rtag tu brtson pa dang /_/thams cad kun tu legs brtags nas/_/ci nas nad med brtan gyur pa/_/de ltar sman dpyad sbyar bar gyis/_/de nas gzhan yang nad rnams ni/_/'phel zad dbye bas bshad bya ste/_/tha dad pa las gsum
[\[74a.6\]]shes bya/_/ldan gsum de yang de dgu yin/_/mnyam par 'phel bas gsum nyid de/_/gcig rab lhag pas drug tu 'gyur/_/ma lus pa las bcu gsum yin/_/gnyis gcig lhag pa las drug ste/_/mtshungs las gcig yin rab dang ni/_/rab mchog
[\[74a.7\]]brtags pa las drug yin/_/de ltar nyi shu rtsa lnga ni/_/'phel ba'o zad pa'ang de snyed yin/_/de dag re re 'phel mnyam zad/_/drug ste slar yang de dag ni/_/gcig zad gnyis gnyis 'phel ba ni/_/go bzlog bcas las drug tu 'gyur/_/dbye ba drug cu gnyis su
[\[74b\]]
[\[74b.1\]]bstan/_/drug cu gsum pa bder gnas rgyu/_/de bzhin 'di dag dngas ma khrag stsogs 'dres pa las/_/nad ni zad dang mnyam dang 'phel ba'i dbye ba yis/_/rab dang rab mchog dag las mtha' yas nyid 'gyur bar/_/rang bzhin ci 'dra ma yengs yid kyis shes
[\[74b.2\]]par gyis/_/yan lag brgyad pa'i snying po bsdus pa las/_mdo'i gnas kyi le'u bcu gnyis pa'o//_//de nas nad gso ba'i thabs kyi le'u bshad par bya'o/_/rlung nad gso ba snum dang ni/_/dugs dang sbyang ba 'jam rtsi dang /_/mngar skyur lan tshwa bro ba yi/_/
[\[74b.3\]]zas dang bsku zhing mnye ba dang /_/dkri snun sman chu blugs pa dang /_/gro chang 'bras chang bu ram chang /_/snum dro 'jam rtsi gtang ba ni/_/'jam rtsi nges pa bde dga' dang /_/skye gnas du ma'i snum dag ni/_/drod che 'ju bar byed g.yos sbyar/_/khyad par du ni sha tshon dang /_/til
[\[74b.4\]]mar dang sbyar 'jam rtsi bya/_/mkhris pa mar sar blud pa dang /_/mngar zhing bsil ba'i bkru sman dang /_/mngar dang kha dang bska ba yi/_/zas dang sman ni sbyin pa dang /_/dri bzang bsil zhing yid 'ong ba'i/_/dri ni nye bar bsten pa dang /_/mgul du do shal se mo do/_/nor
[\[74b.5\]]bu brang du gdags par bya/_/ga bur tsan+dan ur shi ra'i/_/byug pas skad cig re re bsku/_/srod la rdo thal can zla zer/_/yid 'ong glu dang ser bsil bsten/_/bag phebs mdza' bo bde ba dang /_/bu la gzhon skad nyams rangs smra/_/chung ma yid mthun las byed cing /_/
[\[74b.6\]]sdug cig yon tan rnams kyis brgyan/_/khang pa nyi rim chu bsil blugs/_/skyed mos tshal rdzing bzang po ni/_/rgya tsha dang ni stegs bcas pa/_/chus brlan bye ma bsil ba dang /_/spyil bu lus tshad shing khebs dang /_/chu 'gram pad+mar bcas par ni/_/bde gnas
[\[74b.7\]]khyad par 'o ma dang /_/mar sar bza' dang bkru sman bya/_/bad kan cho gar ldan par ni/_/skyug sman bkru sman rnon po btang /_/zas ni rtsub chung rno zhing dro/_/tsha zhing kha dang bska ba bza'/_/chang ni yun rings lon pa btung /_/rtse dga' dang ni gnyid mi log_/rtsol
[\[75a\]]
[\[75a.1\]]ba'i tshul ni sna tshogs dang /_/sems las rtsub pas mnye ba dang /_/khyad par sman khu skyug sman btang /_/sbrang rtsi tshil 'joms sman bsten bya/_/smyung bdud bdug mkhur bkang dbo/_/bde ba med nyid bde phyir bya/_/nad rnams so sor gso ba dang /_/nad las dpags
[\[75a.2\]]te bshad pa yin/_/ldan pa dang ni 'dus pa dag_/de ni so so'i tshul bzhin brtag_/rlung ni zung du 'jug pas na/_/rlung mkhris phal cher so ga'i bya/_/bad kan rlung la dpyid kyi bya/_/bad kan mkhris pa ston gyi bya/_/zung du 'jug pa rlung gi mchog_/yang dag 'dres pas gnyis bdag can/_/
[\[75a.3\]]me dang ldan pas sreg par byed/_/zla ba ldan pas bsil bar byed/_/nad ni dkyel sogs dus su bsal/_/ldang na gzhan don med par gso/_/thams cad ldan na tshabs che ba/_/nad gzhan gnod pa med par gso/_/nad ni sbyor bas zhi bya ba/_/gang gzhan ldang bar byed pa dag_/de ni dag
[\[75a.4\]]min gzhan dag ni/_/ldang bar mi 'gyur rnam dag yin/_/rtsol drag tsha ba rno ba dang /_/gnod par 'gyur ba spyad pas kyang /_/khong pa yan lag rus pa dang /_/gnad du rlung ni 'jug par 'gyur/_/de bzhin de la rtsa sgo ni/_/rnam par sbyangs pas 'byung bar 'gyur/_/smin byas rlung ni
[\[75a.5\]]tshar bcad pas/_/khong pa'i nang du 'du bar 'gyur/_/der gnas nas kyang rgyu dag la/_/sdod cing ring du thogs pa yin/_/de ni dus sogs stobs thob nas/_/gzhan la brten yang ldang bar byed/_/de la gnas gzhan gnas pa ni/_/de nyid stobs ni med nyid la/_/gso bar bya ba rang gi
[\[75a.6\]]ni/_/stobs kyis gzhan zil gnon byed na'o/_/bla brnan nad ni zhi byas na/_/rang gnas gnas pa gso mi dgos/_/phal cher rtsib logs 'gro ba'i nad/_/nad pa yun rings nyon mongs byed/_/lus me'i stobs ni shes pa yis/_/de la rings thabs dag mi bya/_/de ni sbyor bas zhi bya'am/_/
[\[75a.7\]]khong du bde bar bsdu bar bya/_/khong du 'dus par shes nas ni/_/ji ltar nye ba bzhin du bsal/_/bu ga 'byung 'gags stobs nyams shing /_/lci zhing rlung ni khung du 'khrul/_/khong snyom mi 'ju mchil ma mang /_/bshang gci sri dub zas mi len/_/nad rtse ma zhil spyi yi rtags/_/rtse
[\[75b\]]
[\[75b.1\]]zhil de las bzlog pa yin/_/khong ba'i drod stobs chung nyid kyis/_/lus zungs dang po mi 'ju ba/_/nad ni pho bar zhugs pa dag_/dngas ma ma zhu yin par bshad/_/gzhan dag nad nyid rab 'khrugs pa/_/rab sdug phan tshun 'doms las byung /_/ko dra ba yi dug bzhin du/_/nad tshabs chen po
[\[75b.2\]]'byung bar bshad/_/nad tshabs de dang 'dres pa dang /_/gnod pa gnod bya gnod 'gyur dang /_/nad gzhan gang dag de las byung /_/ma zhu ba dang bcas par bshad/_/de ni lus kun zhugs gyur pa/_/nad nang zhugs te rtse ma bcil/_/ma smin dbyung bar mi bya ste/_/ma smin shing thog
[\[75b.3\]]khu bar mtshungs/_/de ni dbyung bar dka' bas na/_/rten ni 'jig par byed par 'gyur/_/de ni smin dang drod skyed snum/_/dugs bya rtse bcil de bsil ba/_/ji ltar nye dang stobs ji bzhin/_/sbyangs pa'i dus su bsal bar bya/_/kha nas rigs par sman btang bas/_/ma zhu'i gnas
[\[75b.4\]]las nad myur bsal/_/nam tshod yan chad sna sman gyis/_/zhu ba'i gnas yong mas gtong bsal/_/steng ngam 'og tu 'byung bar rtsom/_/nad ni rang nyid 'byung bas na/_/sman gyis nad ni mi dgag ste/_/bkag na de nyid nad skyed 'gyur/_/de bas dang por nad 'byung la/_/bsdad de phan
[\[75b.5\]]par bza' bar bya/_/'khyil la smin pa de dang des/_/smin byas de bzhin bsal bar bya/_/dbyar ston tha chungs dpyid zla 'bring /_/thun mong dus su rim bzhin du/_/so ga dbyar dang dgun bsags pa'i/_/rlung sogs nad ni myur du bsal/_/so ga dbyar dang dgun gyi tshe/_/rab tsha char dang
[\[75b.6\]]grang ba'i dus/_/de rnams dus mtshams thun mong ste/_/de tshe nad ni mi bzang bsal/_/tha mal bde gnas dbang byas kyi/_/nad pa nad kyi dbang du ni/_/grang tsha char gyi dus dag gi_/gnyen po ji bzhin byas nas ni/_/sbyor ba'i dus su bab pa na/_/bya ba dus la mi sdod do/_/sman ni
[\[75b.7\]]zas ma zos sngon dang /_/dbus dang mtha' dang kham gyi bar/_/zas bar tseg bu zas bcas dang /_/zas mnan mtshan mo btung ba'o/_/bad kan bdo 'das nad pa ni/_/nyams stobs ldan la ma zos btang /_/thur sel rlung la zas sngar btang /_/mnyam gnas ldang la bar du yin/_/
[\[76a\]]
[\[76a.1\]]khyab byed nang par zas za'i mthar/_/gyen rgyu'i rlung la dgongs ka'o/_/srog ces bya ba'i rlung ldang la/_/kham gyi bar dang zas bar bza'/_/dugs dang skyugs lud dbugs mi bde/_/skom dad skye la tseg bu'o/_/yi ga 'chus la sna tshogs zas/_/sman dang zas
[\[76a.2\]]bcas sbyar bar bya/_/skyigs bu lus 'dar lag 'dar dang /_/zas nyung za la mnan pa gtang /_/nam tshong yan chad nad la ni/_/mtshan mo'i dus su btang ba bsngags/_/yan lag brgyad pa'i snying po bsdus pa las/_/mdo'i gnas kyi le'u bcu gsum pa'o//_//de
[\[76a.3\]]nas gso ba'i thabs rnam pa gnyis bstan pa'i le'u bshad par bya'o/_/gso ba rnam pa gnyis yin phyir/_/gso thabs rnam pa gnyis su 'dod/_/de gcig brta bar bya ba yin/_/gnyis pa nyams ni smad pa'o/_/de dag rgyas bya smyung ba zhes/_/rnam grangs dag tu bshad pa yin/_/
[\[76a.4\]]lus sha rgyas phyir rgyas bya ste/_/yang ba nyid phyir smyung bar bya/_/de ni phal cher sa chu dang /_/cig shos las ni gyur pa yin/_/las gang snum dang dgag pa dang /_/dugs dang khong rtsub bya ba ste/_/'byung ba de yang gnyis yin phyir/_/gnyis las 'da' bar mi byed do/_/de
[\[76a.5\]]la'ang sbyong dang zhi bya ba/_/rnam pa gnyis po smyung ba yin/_/gang zhig nad ni phyir 'byin pa/_/sbyong yin de ni rnam lnga ste/_/mas gtong skyugs sman lus nad bkru/_/mgo bo'i nad bkru gtar gas dbyung /_/gang zhig nad ni mi sbyong dang /_/snyoms gnas glongs pa ma yon dang /_/ma
[\[76a.6\]]snyoms snyoms par byed pa dag_/zhi ba yin te de rnams bdun/_/smin dang drod skyed bkres skom dang /_/rtsol bcag nyi tshan ser bu bsil/_/brta ba dag ni rlung dang ni/_/rlung bcas mkhris pa zhi byed yin/_/brta bya nad dang sman dang chang /_/bud med mya ngan gyis nyam chung /_/khur dang
[\[76a.7\]]lam gyis glo rdol dang /_/lus rtsub nyams dma' rlung shas che/_/sbrum ma bu btsas byis pa rgan/_/so ga'i dus dang gzhan yang brta/_/sha dang 'o ma ka ra dkar/_/mar sar mngar bag mas gtong dang /_/gnyid log nyal bde bsku byug dang /_/khrus dang bder gnas nyams dga' brta/_/
[\[76b\]]
[\[76b.1\]]gcin snyi ma zhu snum rab zos/_/rims btab brla rengs mdze nad can/_/shub khong 'bras mcher pa na/_/glad nad lkog nad mig nad dang /_/sbom po dgun dang gzhan dag kyang /_/rtag tu smyung bar bya ba yin/_/de la sbyang bya shas che sbom/_/stobs ldan mkhris pa bad kan
[\[76b.2\]]rgyas/_/ma zhu'i nad dang rims dang skyug_/tshad pas 'khru dang snying nad can/_/lus lci sgregs mang bshang gci 'gags/_/yi ga 'chus sogs kyis na ba/_/'bring tsam spom sogs phal cher ni/_/dang por smin dang drod bskyed bya/_/nad ni 'di dag gis nyam thag_/sbom
[\[76b.3\]]dang stobs sogs chung ba la/_/bkres dang skom pas tshar bcad do/_/nad kyis nyam thag stobs 'bring brtan/_/ser bu tsha rtsol gyis smad na/_/nyam chung mi brta smos ci dgos/_/nyams smad bya ba brta mi bya/_/brta bya nyams smad 'jam pos bya/_/yang na yul dang stobs
[\[76b.4\]]sogs las/_/rigs pas de ni nye bar spyad/_/brta bas stobs ni 'phel ba dang /_/de yis bsgrub bya'i nad zad 'gyur/_/smyung bas dbang gsal dri ma rnams/_/mi sri khong yang yi ga 'bye/_/bkres dang skom pa lhan cig 'byung /_/dang ga snying dang sgregs pa dag_/nad kyi rtse
[\[76b.5\]]zhil spro ba che/_/snyom bag med pa dag tu 'gyur/_/de dag tshad la sogs pa dang /_/mi ldan sten par byed pa dag_/rab sbom rab tu skem sogs 'gyur/_/de yang sman bcas bshad pa yin/_/tshul ni shin tu brta ba dang /_/nyams smad de nyid las shes bya/_/shin tu tsho ches
[\[76b.6\]]'brum gcin snyi/_/rims dang dmu rdzing mtshan bar rdol/_/lus rmongs gcin sri be+e'u snabs chags/_/mdze la sogs pa mi bzad 'byung /_/de la tshil dang rlung bad kan/_/sel bar byed pa thams cad phan/_/dzur na khre rgod ku lang+tha/_/nas dang sran chung mon sran sde'u/_/dar
[\[76b.7\]]ba dar rnying zho ga chu/_/sems las bya dang mi nyal bya/_/sbrang rtsi 'bras bu gsum pa'am/_/sle tres gla sgang a ru ra/_/skyer khaN+Da dang rtsa ba ni/_/chen po lnga dang gu gul dang /_/brag zhun gyi ni sbyor ba dang /_/ag ni man tha'i khu bcas phan/_/nas tshig 'khus thal byi dang ga_/
[\[77a\]]
[\[77a.1\]]bca' sga lcags phye sbrang rtsi dang /_/nas dang skyu ru'i phye ma yi/_/sbyor bas shin tu tsho nad sel/_/tsha gsum 'bras gsum pu tse shel/_/shi kru byi dang po s+Thir/_/shing kun go snyod kha ru tsha/_/la la phud dang 'u su dang /_/kru trug tres dang ser po gnyis/_
[\[77a.2\]]bri ha gnyis dang chu rtsi mo/_/ha pu sha dang pa ta dang /_/ke pu ka yi rtsa ba ste/_/'di rnams phye ma mar sbrang rtsi/_/til mar dag ni cha snyoms pa/_/nas phye'i cha ni bcu drug bskyed/_/sbyar ba 'thungs na de 'joms so/_/shin tu shas che'i bdag nyid kun/_/gzhan yang de 'dra'i
[\[77a.3\]]nad rnams dang /_/snying nad mig ser sha bkra dang /_/lus dbugs mi bde lkog nad sel/_/blo dang yid gzhungs sems dran byed/_/zas 'ju pho ba'i drod kyang skyed/_/smyung drags rab skam mgo 'khor lud/_/skom dad che zhing yi ga 'chus/_/snum drod gnyid mig rna ba
[\[77a.4\]]nyams/_/khu ba gzi mdangs skad gsang zad/_/rgu so snying klad byin pa brla/_/dku do rtsib logs na rims 'debs/_/tshig mang stong du rlung nad 'jug_/rmya zhing skyug bro rus tshigs na/_/bshang gci sri ba la sogs pa/_/smyung ba drags pas 'byung bar 'gyur/_/
[\[77a.5\]]rab tu tsho bas skem nyid mchog_/shin tu tsho drags pa yi sman/_/shin tu tshil ches me rlung sel/_/brta dang nyams smad yod ma yin/_/gang zhig mngar dang snum bag bza'/_/bsod bde dag gis skem pa sel/_/de las shin tu bzlog pa dag_/nges par bsten pas sbom
[\[77a.6\]]nyid sel/_/de la bza' btung sman rnams ni/_/brta bar byed pa thams cad sbyar/_/sems las med dang dga' ba dang /_/nges par brta bar bya ba dang /_gnyid cher log pas skam pa yang /_/phag dang 'dra bar lus rgyas gyur/_/lus ni brtas shing tsho byed pa/_/sha
[\[77a.7\]]dang 'dra ba gang yang med/_/sha mi za la sha za'i shas/_/lus ni shin tu brtas byed yin/_/sbom la nyams smad lci bas bya/_/de las bzlog pa skem la phan/_/nas dang gro ni gnyis ka la/_/de la 'os par byed pas brtag_/nad kyi dbye ba tha dad kyi/_/gcod 'khrul
[\[77b\]]
[\[77b.1\]]sogs dbye ba yis/_/nad ltar tha dad gyur kyang ni/_/gso ba gnyis las yod ma yin/_/yan lag brgyad pa'i snying po bsdus pa las/_mdo'i gnas kyi le'u bcu bzhi pa'o//_//de nas sbyang ba la stsogs pa sman gyi sde tshan 'dus pa'i le'u bshad par bya'o/_/po
[\[77b.2\]]son cha dang shing mngar dang /_/ku ba kha bo nim pa dang /_/bim pa ga gon bi sha la/_/dug mo nyung dang mur ba dang /_/de ba da li byi dang ga_/lcang ma tsi tra kru trug tres/_/ko sha pa ti ka rany+dza/_/pi pi ling dang rgyam tsha dang /_/shu dag sug smel yungs kar te/_/'di dag skyugs
[\[77b.3\]]ba'i sman gyi sde/_/dan ti dang ni tri bid ta/_/'bras bu gsum dang bi sha la/_/shang ki ni dang snu ha dang /_/seng phrom dong ga ni li ni/_/khron bu dang ni kam pi l+ya/_/'o ma ba gcin 'khru bar byed/_/po son cha dang dug mo nyung /_/ru rta de ba da li dang /_/shing mngar shu dag
[\[77b.4\]]rtsa ba bcu/_/thang shing ra snal la phud/_/sha ta pus pa pa ta la/_/rgya sran nag po sbrang rtsi dang /_/rgyam tsha lce tsha shing nye ro/_/'di dag mas gtong bkru sman te/_/a ba marga byi dang ga_/tsha ba gsum dang skyer pa'i rtsa/_/su ra la dang shi ri Sha/_/bri had shi kru'i sa bon
[\[77b.5\]]dang /_/seng ldeng ma du ka'i snying po/_/rgyam tsha dngul rdo pha bong dreg_/sug smel gnyis dang go snyod spom/_/mgo bo'i nad sbyong byed pa yin/_/thang shing rgya spos ru rta dang /_/rtsa ba bcu dang bal gnyis/_/bi ra ta ri'i sman sder gtogs/_/bi da ri sogs rlung nad sel/_/
[\[77b.6\]]dUr ba dang ni byi tsher ba/_/nim pa ba sha ka'i lo ma/_/kha sral phre'u 'ol ma se/_/nye'u shing pa zhes bya dang /_/shi ta ba ki pri yang ku/_/n+ya gro d+ha sogs shug pa sogs/_/s+thi ra rnam gnyis pad+ma'i ze/_/ban n+ya thal tres sogs mkhris sel/_/dong ga sogs dang arka sogs/_/
[\[77b.7\]]mung+ga sogs dang po son sogs/_/bye'u rug pa sogs gla sgang sogs/_/dug mo nyung sogs bad kan sel/_/dzi ban+ti dang ram nye ba/_/me da ma hA me da dang /_/mung+ga ma sha par+Ni dang /_/ldum bu zangs rtsi ba dang ni/_/dzi ba ka dang shing mngar te/_/sde 'di 'tsho byed ces bya
[\[78a\]]
[\[78a.1\]]yin/_/bid ri dang e raN+Da/_/priSh+tsi kha li pur+Na rna/_/de ba ha sa de ba dang /_/par+Ni gnyis dang kha sral dang /_/'tsho byed lnga dang rtsa chung lnga/_/thal tres dang ni lcang ma dang /_/haM sa pa ti zhes bya rnams/_/bi da ri sogs 'di snying phan/_/nyam
[\[78a.2\]]chung rlung dang mkhris pa sel/_/lus skem skran tshigs yan lag na/_/dbugs mi bde dang lud pa lu/_/sel bar byed pa'i sde tshan yin/_/thal tres dang ni pu shel tse/_/tang pa la dang ni ma du ka/_/tsan+dan dkar dang dmar ba dang /_/shing mngar pa ru sha ka rnams/_/tshad
[\[78a.3\]]pa mkhris pa khrag rgyas dang /_/skom dang rims kyis btab pa sel/_/shug pa puN+Da rI ka dang /_/br-it+ti r-it+ti cu gang dang /_/sring gi sle tres 'tsho byed bcu/_/nu zho skyed byed rlung mkhris sel/_/nyam chung tshim byed brtas byed la/_/'tsho byed ro tsa nyid du byed/_/pa ru sha dang
[\[78a.4\]]'bras bu gsum/_/rgun 'brum dang ni kad pa la/_/ka ta ka'i 'bras ra dza dan/_/se'u 'bru ba ra da du rnams/_/skom dang che dang gcin sri dang /_/rlung gi nad rnams sel byed yin/_/any+dza na dang pha li ni/_/spang spos pad+ma ut+pa la/_/skyer khaN+Da dang sug smel dang /_/
[\[78a.5\]]shing mngar nA ga ge sar bcas/_/dug dang nang gi tsha ba dang /_/mkhris pa rgyas pa sel bar byed/_/pa tol dang pu tse shel/_/tsan+dan dkar po mur ba dang /_/sle tres skra lor bcas pa dag_/bad kan mkhris pa mdze dang rims/_/dug dang skyug bro yi ga 'chus/_/mig ser
[\[78a.6\]]gyi ni nad rnams 'joms/_/sle tres dang ni shug pa dang /_/nim pa 'u su'i 'bras bu dang /_/tsan+dan dmar po zhes bya rnams/_/mkhris pa dang ni bad kan dang /_/rims dang skyug bro lus tsha dang /_/skom dad che sel me drod skyed/_/dong ga dang ni dug mo nyung /_/ka ka tig ta
[\[78a.7\]]ba ta li/_/nim pa sle tres dUr ba dang /_/mur ba bi dang ka ta dang /_/pa tha ci skrigs she rgya ka/_/ka rany+dza gnyis pa to la/_/lo ma bdun pa kru trug tres/_/su Sha byi ta po son cha/_/sa ha ra tsa zhes bya dang /_/rgya shug gi ni 'bras bu rnams/_/de ni slon bro mdze nad dang /_/dug dang
[\[78b\]]
[\[78b.1\]]rims dang bad kan dang /_/g.yan pa dang ni gcin snyi dang /_/rma red pa rnams sbyong bar byed/_/a sa na dang ti ni sha/_/stag pa shwe ta ba ha dang /_/ka ta ra dang seng ldeng dang /_/ban da dang ni shing sha ba/_/a dza sring ga tsan+dan gsum/_/ta la a kar pa la sha/_/sa
[\[78b.2\]]la kha ra pa tra dang /_/d+ha ba ka ling ka spro tog_/tsha ga karna bad tsha ka/_/tha ram zhes ni bya ba ste/_/a san sogs de rnams kyis/_/sha bkra mdze nad bad kan dang /_/srin nad skya rbab gcin snyi dang /_/tsho ches nad ni sel bar byed/_/bar na she rgya ka gnyis/_/nye shing
[\[78b.3\]]tsi tra mo ra ta/_/bil ba any+dza sring gi dang /_/bri ha ti ni rnam gnyis dang /_/ka rany+dza gnyis dza ya gnyis/_/shi kru ku sha ru rta'o/_/ba ra ni sogs bad kan tshil/_/me drod chung dang rlung nad 'khyims/_/klad pa la brten nad sel zhing /_/skran dang khong 'bras 'joms pa
[\[78b.4\]]yin/_/ru sha ka shing kun spangs ma/_/rgyam tsha brag zhun nag tshur gnyis/_/gcin sri rde'us 'gags pa dang /_/skran dang tshil ches bad kan sel/_/be+e lan ta ra ar ni/_/sbra tog bri sha sru sru'i rtsa/_/i ka ta dang gzem dang /_/sa ha ra dza ba na dang /_/ka sha br-ik+Sha da ni
[\[78b.5\]]dang /_/'dam bu ku sha rnam gnyis dang /_/kun+tha dang ni kha sral dang /_/ba lu ka dang mo ra ta/_/ku ru ta dang ka ram pa/_/lcam pa zhes bya'i sman sde 'di/_/be len ta ra la sogs pa/_/rlung las gyur pa'i nad 'joms shing /_/rde'u'i phre'u yod pa dang /_/gcin sri ba yi nad
[\[78b.6\]]rnams sel/_/seng phrom sha ba ra ro tra/_/pa la sha dang dz+hin dzi ni/_/thang shing kad pa la ra sna/_/ka tam pa dang chu shing dang /_/e la ba lu a shwa ka/_/pa ri pe la mo tsa ka/_/'di ni seng phrom sogs zhes bya/_/tshil ches bad kan sel ba'i sde/_/mngal nad 'joms shing
[\[78b.7\]]'khru ba gcod/_/mdog bzang dug nad sel byed yin/_/arka dang ni a ral ka/_/nA ga dan+ti bi sha l+ye/_/ga bra ra sna bri shal/_/a ba marga ka rany+dza/_/ka kad ri ka rany+dza/_/gi ri kar gnyis iM gu dang /_/arka la sogs sde tshan 'di/_/bad kan tshil ches dug
[\[79a\]]
[\[79a.1\]]rnams sel/_/srin nad dang ni mdze nad 'joms/_/khyad par du ni rma la phan/_/bye'u rug rnams gnyis ku ther/_/ka la mal byi dang ga_/kha ra pa tra kad pa la/_/bri sha kar+Ni sha kun ti/_/ske tshe ka bid tha'i lo ma/_/ga bra mon sne'u ka mu ka_/
[\[79a.2\]]rkang mar bi sha muSh+Thi dang /_/bu srin dang 'bam po'o/_/bye'u rug pa la sogs pa'i sde/_/bad kan tshil ches srin nad sel/_/cham pa yi ga 'chus lud pa/_/dbugs mi bde 'joms rma red sbyong /_/muska ka dang snu ha dang /_/'bras bu gsum dang tsi tra ka/_/pa la sha dang
[\[79a.3\]]d+ha ba dang /_/shing sha pa zhes bya ba rnams/_/skran dang gcin nad rde'u chags/_/skya rbab dang ni tshil ches nad/_/bad kan rgyas dang khu ba yi/_/nad rnams sel bar byed pa yin/_/dug mo nyung dang mur ba dang /_/bar gi dang ni bu tse shel/_/na le sham dang bong nga dkar/_/
[\[79a.4\]]chu sgog sug smel pa ta dang /_nyungs kar zir ur lu/_/a za mo dang po son cha/_/shu dag zi ra nag po dang /_/shing kun dang ni byi dang ga_/pa shu gan+d+ha tsha ba lnga/_/rlung dang bad kan tshil ches dang /_/cham pa skran dang rims dang gzer/_/gzhang 'brum gyi ni nad rnams
[\[79a.5\]]sel/_/shu dag gla sgang thang shing dang /_/dong gra bong nga a rur/_/ser po gnyis dang shing mngar dang /_/kr-iSh+Na par+Ni dug mo nyung /_/shu dag yung ba la sogs sde/_/be+e'u snabs tshad pas 'khru smin gcod/_/tshil ches bad kan rgyas rlung 'khyil/_/nu ma'i nad rnams sel bar byed/_
[\[79a.6\]]pri yang+ku dang ra gan dud/_/lig bu mig dang stang zil dang /_/lcim rtsa pad+ma ge sar dang /_/btsod dang ya ba sha ka dang /_/shal ma li dang de'i khu ba/_/sa mang ga dang bun ma/_/tsan+dan da ta ka'i me tog_/aM pa sha dang shing mngar dang /_/na ma ka ra tu ni shing /_/rgya skyegs
[\[79a.7\]]shing dang kad tshur/_/seng phrom bil rkang da ta ki/_/pad+ma'i ge sar ka tang ka_/pri yang aM pas+tha sde gnyis/_/zhu ba'i tshad pa'i 'khru ba sel/_/'byor byed mkhris pa dag la phan/_/rma yang 'tshob par byed pa yin/_/kla sgang shu dag kru trug tres/_/ser po gnyis dang kha ba
[\[79b\]]
[\[79b.1\]]gnyis/_/go bye pa tha 'bras bu gsum/_/bong nga dkar nag ru rta dang /_/sug smel dang ni shu dag rnams/_/nu zho mngal nad dri ma sel/_/n+ya gro d+ha dang a shwad+tha/_/u dum+bA ra seng phrom gnyis/_/'dzam bu gnyis dang ardzu na/_/ka pi ta dang kad pa la/_/blag sha a
[\[79b.2\]]mra lcang ma dang /_/bi ya la dang pa la sha/_/nan+ti rgya shug ka dam pa/_/bir shing mngar ma du ka_/n+ya gro d+ha sogs sde tshan 'di/_/rma 'tsho 'khru gcod chag grugs sbyor/_/tshil ches khrag mkhris skom dad che/_/mngal gyi nad rnams sel bar byed/_/e la gnyis dang
[\[79b.3\]]du ru ka_/ru rta gan+d+ha bri yang ku/_/spang spos pa la bya ma ka_/spri ka tso ra tso tsa dang /_/shing tsha gan+d+ha b+ha dra dang /_/rgya spos bo la s+the ne ya/_/rgya mtsho'i lbu ba chu srin sen/_/thang shing dang ni a ka ru/_/gur gum shi ri bas ka_/tsan+dan gu gul lce pog dkar/_/bur
[\[79b.4\]]na ma dang kun du ru/_/nA ga ge sar zhes bya'o/_/e la sogs ste rlung bad kan/_/dug rnams sel zhing mdog gsal byed/_/g.yan pa thor bu'i nad rnams dang /_/sha bkra bas ldag sel bar byed/_/sha ma dan+ti dra ban+ti/_/ku ta ra na kra mu ka_/shaM gi ni dang sa ta la/_/
[\[79b.5\]]khron bu dang ni ga bak+Shi/_/su d+ha k+Shi ra kam+bi l+ye/_/sle tres dong ga ka rany+dza/_/baSh+Ta an+t+ra shi kru dang /_a mra shing ro tsha'i 'bras bu/_/dur byid la sogs sde tshan 'di/_/skran dang dug dang yi ga 'chus/_/bad kan dang ni snying nad dang /_/gcin sri ba yi nad rnams 'joms/_/
[\[79b.6\]]de ltar sum cu rtsa gsum bshad/_/sde tshan de las ma rnyed na/_/de dang mtshungs pa gzhan dang sbyar/_/mi 'dra'i sbyor ba spang bar bya/_/sde tshan de dag gnod dang gnod bya sogs ltos te/_/cho ga bskol dang snum dang bsdams pa la sogs ldan/_/btung dang snar gtang mas gtong
[\[79b.7\]]dang ni phyi rol du/_/bsku zhing byugs pas shin tu gso dka'i nad kun 'joms/_/yan lag brgyad pa'i snying po bsdus pa las/_/mdo'i gnas kyi le'u bcwa lnga pa'o//_//de nas snum gyi cho ga bya ba'i le'u bshad par bya'o/_/snum byed sman rnams phal cher ni/_/
[\[80a\]]
[\[80a.1\]]lci zhing bsil la khong 'khru snum/_/rdul dang bral la mnyen zhing brlan/_/de las bzlog pa rtsub byed yin/_/zhun mar rkang dang tshil til mar/_/snum rnams kyi ni mchog rab 'dod/_/de dag las kyang zhun mar ni/_/sbyor rjes su 'jug pas mchog
[\[80a.2\]]yin no/_/de dag sngon bzhin mkhris pa sel/_/phyi ma bzhin du cig shos sel/_/mar bas til mar lci de bas/_/tshil de tshil bas rkang lci'o/_/de las gnyis dang gsum dang bzhi/_/zung dang gsum pa che zhes bya/_/dugs bya sbyang bya chang bud med/_/rtsol
[\[80a.3\]]chags sems las che ba dang /_/rgan po byis pa stobs chung spegs/_/rtsub dang khrag dang khu ba zad/_/rlung nad kyis nyen rab rib dang /_/shin tu dbye dka' la snum bya/_/shin tu drod chung rab drod che/_/shin tu sbom dang rid pa dang /_/brla rengs tshad 'khru ma zhu dang /_/lkog
[\[80a.4\]]nad dbyig dug dmu rdzing dang /_/brgyal skyugs bad kan yi ga 'chus/_/skom dad chang nad kyis nyen dang /_/dus min bu skyes sna sman dang /_/mas gtong bkru sman byas la min/_/de la blo dran yid gzhungs sogs/_/'dod pa rnams la zhun mar bsngags/_/rmen bu bad
[\[80a.5\]]kan srin bu dang /_/tshil ches rlung nad yod pa dang /_/lus yang mkhrang 'dod lto srab pa'i/_/lus can rnams la til mar phan/_/rlung dang nyi tshan lam bud med/_/khur dang rtsol bas lus zungs zad/_/rtsub nyon mongs bzod me drod rno/_/rtsa sgo rlung 'gags lhag ma phan/_/
[\[80a.6\]]tshigs dang rus pa gnad rnams dang /_/lto na mes tshig rma byung ltung /_/mngal dang rna ba glad nad la/_/tshil yang mchog tu phan pa yin/_/til mar dbyar phan zhun mar ni/_/dbyar mtha' de bzhin dpyid kyang bsngags/_/thun mong dus la snum rnams ni/_/nyin mor nyi ma gsal
[\[80a.7\]]tshe bsngags/_/rings la dgun yang til mar gtang /_/tsha ba'i dus su'ang mar tshan gtang /_/mkhris pa rlung dang mkhris par bcas/_/ldan pa la yang mtshan mo nyid/_/mtshan mo las gzhan rlung bad kan/_/nyin par sbyar bas mkhris nad 'gyur/_/bza' sogs zas
[\[80b\]]
[\[80b.1\]]dang mas gtong dang /_/sna nas gtang bsku mkhur bkang dgo/_/mgo bsku rna mig dgang ba yi/_/snum ni rigs par dpyad par bya/_/ro yi dbye ba re re yis/_/drug cu rtsa bzhir rnam par brtags/_/snum ni gzhan gyis zil gnon zhing /_/chung ngu dgos pas rim par bshad/_/
[\[80b.2\]]ji skad bshad pa'i rgyu med pas/_/dngas ma btung la dpyad mi dgos/_/snum gyi las ni myur bsgrubs pas/_/snum de'i cho ga mchog yin no/_/gang zhig thun ni gnyis dang bzhi/_/brgyad kyis rim bzhin 'ju 'gyur ba/_/tshad chung 'bring dang che ba ste/_/de las chung ngu bza'
[\[80b.3\]]ba mchog_/nad la sogs pa brtags nas ni/_/thog mar shin tu chung ngu bza'/_/snga de'i zas de zhu nyid na/_/sbyang phyir dngas ma mang du btung /_/zhi bya ltogs byas zas med par/_/'bring tshad tsam ni bsngags pa yin/_/brta ba sha dang sha khu sogs/_/de yang 'bras
[\[80b.4\]]chan nyung bcas pa/_/byis pa rgan po skom gyis gdungs/_/snum 'gras chang dad che ba dang /_/bud med snum ni rtag bsten dang /_/drod chung bde dang dka' mi bzod/_/lto snyi nad dkyel chung tsha dus/_/nyam chung pa la bsngags pa yin/_/dang po bar dang zas rjes zos/_/lus
[\[80b.5\]]kyi smad bar stod las byung /_/nad rnams sel zhing lus kyi stobs/_/bskyed pa'i rim bzhin byed pa yin/_/de ni legs par smin phyir dang /_/khar chags pa ni phyi ba'i phyir/_/snum dag 'thungs rjes chu tshan btung /_/e raN pa la ta kar min/_/zhu'am ma zhu'i dogs
[\[80b.6\]]skyes na/_/slar yang chu tshan btung bar bya/_/des ni sgregs pa dag 'gyur zhing /_/de las khong yang yi gar 'ong /_/nang par 'thung ngam 'thungs pa dang /_/'thungs par gyur tshe kha zas ran/_/gsher dro bad kan mi skyed dang /_/shin tu snum min 'dres min bza'/_/kha
[\[80b.7\]]lag chu dron gyis bkru zhing /_/bud med mi bsten mtshan mo nyal/_/shugs dgag drag shul las rnams dang /_/khro dang mya ngan nyi tshan grang /_/ser bu'i khar 'dug rta zhon 'gro/_/mang smra rab mtho'i stan la 'dug_/sngas ni rab mtho rab dma' dang /_/nyin nyal dud rdul gnas
[\[81a\]]
[\[81a.1\]]pa spang /_/gang gis nyin mo 'thungs gyur pa/_/de ltar gzhan la'ang spang bar bya/_/rim 'di las rnams thams cad dang /_/nad zad pa la spyad par bya/_/zhi ba'i snum gyi nyer spyad ni/_/bkru sman btang ba lta bur bya/_/lto snyi zhun mar zhag
[\[81a.2\]]gsum btung /_/lto sra ba yis zhag bdun btung /_/yang na ji srid snum par btung /_/de phan chad ni goms par 'gyur/_/rlung ni bder rgyu me drod 'bar/_/bshang ba snum zhing mi sri la/_/snum mi 'dod cing snyoms 'gyur pa/_/snum legs yin te rtsub go bzlog_/
[\[81a.3\]]snum drags pa yis skya ba dang /_/sna dang kha rkub las 'dzag 'gyur/_/tshad dang mi ldan dus min gnod/_/zas dang spyod lam log pa yis/_/snum chos byed skrang gzhang 'brum dang /_/khong rmya rengs shing sems myos dang /_/g.yan pa mdze dang rims skyug gzer/_/
[\[81a.4\]]lto sbos mgo 'khor la sogs 'gyur/_/de la bkres skom skyug sman dugs/_/zas skom sman ni rtsub pa dang /_dar ba chang rnying tshod ma dang /_/'bru rgod ci tse khre rgod dang /_/sbrang rtsi 'bras gsum pi pi ling /_/ba gcin gu gul a ru ra/_/nad dmigs so so ji bzhin du/_/
[\[81a.5\]]snum las nad gyur bcos thabs yin/_/rtsub pa dag ni smyung byas dang /_/shin tu byas dang 'dra ba yin/_/slon dro skams sa las byung snum/_/sha khu btung zhing dugs dpyad bya/_/khrus byed pa'am skyug sman gtong /_/snum byas zhag gsum gnas par bya/_/nyin zhag
[\[81a.6\]]gzhan pa gcig cig ni/_/de bskyed pa yis bad kan skyod/_/sha che tshil che bad kan mang /_/me yi 'ju drod mi snyoms dang /_/snum la goms pa'i snum bya rnams/_/de ni sngon du rtsub chos bya/_/de nas snum byas sbyangs gyur na/_/de la snum nad mi 'byung ngo /_/snum
[\[81a.7\]]la goms par gyur pas na/_/dri ma 'thon par nus pa yin/_/byis pa rgan phol sogs pa/_/snum spang bar ni mi nus la/_/skye bar mi byed sbyor ba 'dis/_/'phral du snum ni sbyar bar bya/_/de la mar brngos sha khu dang /_/mar dang brngos pa'i thug pa'am/_/til che snum
[\[81b\]]
[\[81b.1\]]bcas bu ram chung /_/bcas dang kri sar dang ni/_/'o thug mar mang dro ba'am/_/bu ram zho dang bcas pa'am/_/thug pa snum ni bzhi pa la/_/lnga pa 'bras dang ldan par bya/_/bdun pa de dag 'phral snum bya/_/snum rnams lan tshwa cher btab pa/_/de ni bad kan skyed
[\[81b.2\]]rtsub min/_/phra zhing dro la lus khyab byed/_/mdze dang skran nad gcin snyi la/_/bu ram bcas bza' 'o ma sha/_/til dang ma sha chang dang zho/_/snum bya'i don du mi bya'o/_/'bras gsum pi pi ling gu gul/_/a ru ra la sogs bskol bas/_/de dag snum la ji bzhin du/_/
[\[81b.3\]]gnod pa med par sbyar bar bya/_/nad kyis nyam chung gyur pa las/_/lus drod stobs bskyed nus pa btang /_/skyes bu snum la brten par byed pa rnams/_/nang gi drod 'bar khong pa dag pa dang /_/lus zungs 'phral brta stobs dang mdog bzang ldan/_/dbang brtan rgas sra lo
[\[81b.4\]]brgya thub par bshad/_/yan lag brgyad pa'i snying po bsdus pa las/_/mdo'i gnas kyi le'u bcu drug pa'o//_//de nas dugs kyi cho ga'i le'u bshad par bya'o/_/dugs bsro bcing dang tha mal pa/_/chu dugs dbye bas rnam pa bzhi/_/bsro ba gos dang lcags
[\[81b.5\]]dang ni/_/lag mthil la sogs mer bsros bsro/_/bcing ba shu dag sbang ma dang /_/thang shing sha ta put+pa dang /_/'bru kun dri rnams ra sna dang /_/e raN+Da'i rtsa shu dag dang /_/snum bag tsha dang dar ba dang /_/'o mas sbrus shing tsha cher btab/_/rlung lus byung ba 'ba'
[\[81b.6\]]zhig sel/_/bad kan 'dres la bye'u rug sogs/_/mkhris pa 'dres la shug sogs kyis/_/glan pa zhes bya yang dang yang /_/dkri ba snum zhing nus pa dro/_/spu 'jam lpags rul min pas dkri/_/ma rnyed rlung 'joms lo ma dang /_/dar dang snam bu ras kyis dkri/_/
[\[81b.7\]]mtshan mo dkris pa nyin par dgrol/_/nyin par dkris pa mtshan mo dgrol/_/tha mal pa ni khur ba dang /_/bong ba gyo mo rdo sa phye/_/gso ma'i lo ma 'bru rnams dang /_/lci ril phye ma phub ma rnams/_/thabs rnams du mas legs bsros pa/_/yul dang dus las dpags
[\[82a\]]
[\[82a.1\]]te sbyar/_/chu dugs shi kru ba ra na/_/e raN+Da dang ka rany+dza/_/byi'u rug pa dang ardza ka_/shi ri sha dang ba sha ka/_/'od ma arka ma la ti/_/ya ba sha ka'i lo ma bkru/_/shu dag la sogs sman rnams dang /_/gsher sa chur gnas sha rnams dang /_
[\[82a.2\]]rtsa bcu nad dmigs ji bzhin du/_/so so'am lhan cig sbyar nas ni/_/snum ldan chang dang tsha dang ni/_/'o ma chu sogs kyis btsos la/_/bum pa'am sbu gu ring po ni/_/bkang la nad kyis nyam thag pa'i/_/lus ni gos kyis dkris nas su/_/ci bde bar ni snum chu blugs/_/
[\[82a.3\]]lus la rlung nad zhugs gyur pa/_/de nyid kyis 'dir bkang snod du/_/nad pa zhugs te gnas na ni/_/gcin sri gzhang 'brum sogs nad sel/_/rlung med phyi nang snum bcas shing /_/zas 'ju'i dus su dugs dpyad bya/_/nad dang nad pa yul dus kyi/_/dbang las
[\[82a.4\]]chung 'bring chen po bya/_/bad kan gyis nyin rtsub dugs bya/_/bad kan rlung la rtsub snum bya/_/rlung ni ma zhu'i gnas zhugs dang /_/bad kan zhu ba'i gnas brten la/_/gnas kyi dbang gis rtsub dugs dang /_/de bzhin snum sngar 'gro dugs bya/_/sta zur dag dang
[\[82a.5\]]mig dang snying /_/rlig par nyung ngu'am bya ba min/_/dugs kyis grang dang zug gzer bral/_/yan lag mnyen par gyur pa dang /_/dal gyis mnyes la khrus byas la/_/de nas snum gyi cho ga bsten/_/dugs drags pa yis khrag mkhris 'khrugs/_/skom brgyal skad
[\[82a.6\]]'gags yan lag 'jums/_/mgo 'khor tshigs na rims 'debs shing /_/tshi gu dmar po tal til snang /_/lums kyis skyugs bro bar 'gyur te/_/der ni zhi bya'i sman gyis gso/_/dugs dang thal sman me btsa' dang /_/tshad 'khru skyugs bro brgyal nad gso/_/dugs
[\[82a.7\]]ni phal cher lci dro rno/_/de las gzhan pa zhi byed yin/_/gsher zhing brtan 'khru snum pa dang /_/rtsub cing sra ba dugs sman yin/_/'jam dang rtsub dang zhi 'byar bag_/gsher bag de ni sel byed yin/_/mdor na phal cher kha ba dang /_bska dang mngar ba de sman yin/_/
[\[82b\]]
[\[82b.1\]]zhi zhing rtse bcil stobs thob 'gyur/_/ji skad bshad pa'i nad rnams zad/_/bcil drags pags pa rtsa 'khums shing /_/'dar snying kha 'gram nad du 'gyur/_/rkang mchu lag pa pags nag 'gyur/_/bcil drags pa yi nad du bshad/_/shin tu spom dang rtsub pa dang /_/nyam
[\[82b.2\]]chung brgyal bar gyur pa dang /_/dugs drags bcos dgos glo rdol dang /_/skem dang chang nad kyis btab dang /_/rab rib dmu rdzing shu ba mched/_/mdze nad 'or nad rlung mkhris dang /_/'o ma zho dang mar sbrang rtsi/_/'thungs dang bkru sman btang ba dang /_/lus nad tshigs
[\[82b.3\]]dang gzhang nad yod/_/khro dang mya ngan 'jigs pas nyen/_/bkres skom mig ser skya rbab dang /_/gcin nad mkhris nad zla mtshan 'dzag_/sbrum dang bu skyes dugs mi bya/_/nad tshabs che na 'jam por bya/_/lud pa cham pa dbugs mi bde/_/skyigs bu lto spos
[\[82b.4\]]bshang 'gags dang /_/skad 'gags rlung gi nad rnams dang /_/bad kan be snabs 'khyil zhing lci/_/lus rengs rked pa rtsib logs dang /_/sgur dang lto nad 'gram nad dang /_/rlig nad skrangs dang da rgan dang /_/rtsol dang rlung nad kyis zug dang /_/gcin 'gags
[\[82b.5\]]thor bu rmen bu dang /_/khu ba bkag dang rlung 'khyims la/_/de yi sman gyi dbye ba yis/_/dugs ni so so ji bzhin bya/_/dugs phan me yis bsro min pa/_/rlung nad tshil dang bad kan can/_/rlung med khang par rtsol ba dang /_/gos lci ba dang 'jigs pa dang /_/dkri dang
[\[82b.6\]]stobs 'gyed khro ba dang /_/chang mang bkres dang nyi tshan bzhag_/nad gang nad khrol gnas pa'i lus zungs gnas/_/rtsar song rkang lag rus pa'i nang song ba'i/_/nad de dugs kyis bsrung bar byas nas ni/_/khong du bsdus la sbyang bas dpyis dbyung bya/_/yan lag
[\[82b.7\]]brgyad pa'i snying po bsdus pa las/_mdo'i gnas kyi le'u bcu bdun pa'o//_//de nas skyugs sman dang bkru sman gtang ba'i cho ga'i le'u bshad par bya'o/_/bad kan nad dam 'dres pa yi/_/bad kan rgyas la skyugs sman gtang /_/de bzhin mkhris pa bkru sman bya/_/rims
[\[83a\]]
[\[83a.1\]]sar tshad 'khru thur du ni/_/mkhris pa khrag 'khru glo gcong dang /_/mdze dang gcin nad 'brum thor bu/_/rkang bam mi dran lud pa can/_/dbugs mi bde snying 'phar 'bras mched/_/nu ma'i nad dang ro stod nad/_/khyad par du ni skyug sman bya/_/skyug sman
[\[83a.2\]]mi gtong sbrum khong rtsub/_/bkres dang rtag tu sdug bsngal ba/_/byis pa rgan skem sbom snying na/_/glo skam smras dang nyam chung dang /_/rtag tu slon dang mcher pa na/_/rab rib lto na srin bu yod/_/rlung khrag 'dren mar gyen du 'byung /_/so nams gtong skad 'dzer dang /_/
[\[83a.3\]]gcin sri dmu rdzing skran can dang /_/slon dka' drod che gzhang 'brum can/_/rtug skam mgo 'khor rtsib logs sra/_/rtsib logs zug dang rlung can no/_/de dag dug 'thungs ma zhu dang /_/mi 'phrod zas zos ma gtogs so/_/rtag tu slon pa yan chad dang /_/phal cher
[\[83a.4\]]ma zhu'i rims dag dang /_/ma zhu ba ni thams cad la'ang /_/dud pas bdug pa'i las kun spangs/_/bkru sman gyis gso skran gzhang 'brum/_/'brum bu mig ser gzhogs phyed lci/_/rims rnying dmu rdzing dbyig dug dang /_/skyugs dang mcher nad skya rbab dang /_/long nad rab
[\[83a.5\]]rib sngon por gyur/_/mchi 'dzag zhu ba'i gnas na zug_/mngal dang khu ba'i gnas kyi nad/_/khong nad gtogs dang srin nad rma/_/dreg nad nam tshong yan chad nad/_/gcin sri bshang ba 'gags pa dang /_/slon bya mdze gcin nad sogs yin/_/khrus mi bya ba rims
[\[83a.6\]]gsar dang /_/drod chung khrag mkhris thur du 'byung /_/rmas dang gzhang nad tshad pas 'khru/_/khong du mtshon lus lto sra dang /_/snum ches pa dang skem ches pa'o/_/de nas thun mong dus su ni/_/cho ga bzhin du snum gyis nyen/_/nya dang ma sha til sogs kyis/_/nang par
[\[83a.7\]]slon bya'i bad kan skyed/_/mtshan mo gnyid log zas legs zhu/_/snga dro'i dang por bkra shis byas/_/zas ma zos pa'am cung zad snum/_/thug pa zhun mar ldan par btung /_/byis pa rgan po nyams stobs chung /_/sman stobs chung ba nad dbang las/_/chang 'o bu ram
[\[83b\]]
[\[83b.1\]]shing sha khu/_/nad dmigs ji skad bshad pa bzhin/_/sbrang rtsi rgyam tsha dang ldan pa/_/sman tshad lto ba las dpags te/_/sman la sngags ni mngon bzlas la/_/lkog mar phyin ba'i bar du blud/_/tshangs pa skye dgu'i bdag dang tha skar bu/_/drag po dbang po nyi zla sa me rlung /_/
[\[83b.2\]]drang srong rnams kyi tshogs dang bcas pa dang /_/'byung po'i tshogs kyis khyed ni bsrung bar shog_/drang srong rnams kyi bcud kyis len pa dang /_/lha rnams kyi ni bdud rtsi lta bu dang /_/klu mchog rnams kyi bdud rtsi lta bur ni/_/khyod la sman 'di nye bar gnas gyur cig_/oM na mo b+ha ga ba
[\[83b.3\]]te/_b+hai Sha dz+ya gu ru bai DUr+ya pra b+ha rA dzA ya/_/ta thA ga tA ya/_arta te/_saM myag saM bud+d+hA ya/_/tad+ya thA/_/oM b+haiSha dz+ye b+hai Sha dz+ye ma hA b+hai Sha dz+ye/_rA dza sa mung+ga te swAhA/_shar du kha bstan 'thung du bzhug_/'thungs nas de la sems dmigs te/_/yud tsam bsdad la dang gar
[\[83b.4\]]'khyil/_/mchil ma de nas slon du gzhug_/ma gnod par ni sor mos sam/_/yang na chu ba 'jam po yis/_/lkog ma lce'u chung ma snang bya/_/skyug mi bro bar mi drang ngo /_/'byung bar bzlog pa slon par bya/_/pus mo dang mnyam stan la gnas/_/de ni slon tshe glo gnyis
[\[83b.5\]]dang /_/'phral ba dag nas brten par bya/_/de bzhin lte ba btsir ba dang /_/rgyab nas gyen du mnye bar bya/_/de ltar bad kan rno drod kha/_/mkhris pa mngar dang bsil bas slon/_/rlung 'dres bad kan snum pa dang /_/skyur dang lan tshwa dag gis slon/_/ji srid bad
[\[83b.6\]]kan rgyun chad pa'am/_/mkhris pa snang gi bar du skyugs/_/shugs dal pi pi ling skyu ru/_/yungs kar rgyam tsha chu dag gis/_/yang dang yang ni slon du gzhug_/de ni slon par ma gyur pa'am/_/sdod pa dang bcas slon pa'am/_/sman ni 'ba' zhig byung gyur na/_/sbyor
[\[83b.7\]]nyes de ni mchil ma mang /_/g.yan pa thor pu rims sogs 'byung /_/bder skyugs bad kan mkhris pa dang /_/rlung ni rim gyis 'byung bar 'gyur/_/sbyor ba legs yin sbyor drags pas/_/dbu ba tshon can khrag 'drar snang /_/slon nas khong rmya lus tsha dang /_/lkog
[\[84a\]]
[\[84a.1\]]skam mgo 'khor mig mi mthong /_/rlung nad mi bzad ldan gyur zhing /_/srog gi khrag 'byung 'chi bar 'gyur/_/sbyor ba legs pas slon na ni/_/yud tsam ngal gso dud pa gsum/_/gang yang rung bas bdugs pa dang /_de'i 'og snum gyi spyod pa
[\[84a.2\]]bstan/_/de nas dgongs ka'am nang par ni/_/bkres tshe chu dron gyis bkru la/_/sA lu rtsa snar 'bras kyi ni/_/thug pa la sogs rim bzhin bsten/_/thug pa gar g.yos ma byas pa'i/_/khu ba sha khu gsum dang gnyis dang gcig_/mchog dang bar ma tha ma'i sbyong bas
[\[84a.3\]]sbyang /_/mi yis zas kyi dus su rim bzhin spyad/_/dper na me chu rtswa dang lci sogs kyis/_rnam par sbar na rim gyis mched pa na/_/che zhing brtan la thams cad mched par nus/_/sbyangs pa'i nang me thug sogs kyis de bzhin/_/slon tshad chung dang 'bring dang chen po
[\[84a.4\]]ni/_/bzhi dang drug dang lan brgyad slon par 'dod/_/de nyid bcu dang nyis ldab sum ldab 'khru/_/bre gang de bzhin nyis ldab bzhi ldab 'gyur/_/skyug sman mthar mkhris bkru sman las byed dang /_/bad kan mthar dbyung 'khru ba mchog tu bshad/_/'khru ba gnyis gsum
[\[84a.5\]]bshang dang bcas ma gtogs/_/'khru ba gzhal te slon la 'thungs ma gtogs/_/de nas slon pa de la ni/_/slar yang snum dang dugs byas te/_/bad kan dus 'das lto shes nas/_/legs par bkru sman gtang bar bya/_/mkhris pa mang zhing lto snyi la/_/'o mas byang ni
[\[84a.6\]]bkru bar byed/_/rlung shas che shing lto sra na/_/dur byid sogs kyis kyang bkru dka'/_/bkru sman mkhris la mngar dang bska/_/bad kan la ni kha bas bya/_/rlung la snum bro lan tshwa can/_/mi 'khrun ni chu tshan blud/_/lag pa bsros pas de yi ni/_/lto ba legs par
[\[84a.7\]]dugs bya'o/_/ma 'khrus de zhag ldang zas zos/_/nyi ma gnyis par slar yang btung /_/lto ba rab sra snum dag ni/_/zhag bcu'i bar du yang btung bas/_/slar yang snum dang dugs kyis ni/_/lus sbyangs nas ni bkru sman gyis/_/sbyor ba legs par brtags pa dang /_/sngar
[\[84b\]]
[\[84b.1\]]gyi nyes pa dran par bya/_/snying dang lto na yi ga 'chus/_/bad kan mkhris pa glongs pa dang /_/g.yan pa lus tsha thor bu dang /_/cham pas 'debs shing bshang rlung 'gags/_/sbyor ba nyes pa'i mtshan nyid yin/_/sbyor legs ji skad bshad go bzlog_/bshang ba mkhris pa
[\[84b.2\]]bad kan rlung /_/rim gyis 'khru zhing 'byung ba na/_/bad kan mkhris pa med chu 'khru/_/skya zhing rnag dang khrag dang bcas/_/yang na sha bkrus lta bu'am/_/tshil gyi dum bu 'dra nyid dam/_/gzhang 'byung skom dad che ba dang /_/mgo 'khor mig ni phugs su bros/_/
[\[84b.3\]]bkru sman drags pas 'byung ba yin/_/de bzhin skyug sman drags nad 'byung /_/legs par 'khrus pa de la ni/_/dud pas bdug pa ma gtogs pa'i/_/cho ga skyug sman dang mtshungs pas/_/de nas slon dang 'dra bar bya/_/zas la rim gyis spyad nas ni/_/de 'og nar
[\[84b.4\]]ma'i kha zas bsten/_/sman 'thungs me drod chung ba dang /_/ma dag nad kyis rmya ba dang /_/zhu ba'i mtshan ma ma mthong na/_/de ni nyin par smyung byas la/_/snum dang dugs dang sman rnams kyis/_/glongs pa'i nad kyis nyen mi 'gyur/_/sbyangs dang khrag ni 'byung ba dang /_/snum mchog
[\[84b.5\]]la sbyar smyung ba yis/_/me drod zhan pa nyid 'gyur te/_/de bas thug sogs rim gyis spyad/_/bad kan mkhris pa bri zhing chung /_/chang 'thungs rlung dang mkhris pa che/_/de la thug pa mi blud kyi/_/brta ba la sogs rim pa phan/_/skyug sman
[\[84b.6\]]ma zhu bar nad 'byin/_/bkru sman zhu nas 'byin pa yin/_/de yi phyir na skyug sman dag_/zhu ba la ni bsdad mi dgos/_/steng dang 'og tu 'byung rigs pas/_/gang tshe phyin ci log gyur na/_/de tshe skyugs la rkang par ni/_/chu dron dag gis blugs par bya/_/lus kyi stod
[\[84b.7\]]ni chu grang blugs/_/'khru ba la ni de las bzlog_/gang zhig nyam chung nad mang dang /_/nad smin pa yis rang nyid ni/_/'khru bar byed la 'khru ba ni/_/kha zas byin la der 'khrur gzhug_/sngar sbyangs pas ni nyam chung dang /_/nad kyi dkyel chung lus zad mi/_/lto bsra
[\[85a\]]
[\[85a.1\]]snyi mi shes la/_/sman ni 'jam zhing chung ngu blud/_/de mang 'thungs pa mchog yin gyi/_/gzhan du dgos pa bcas mi rung /_/nyam chung pa yi nad mang po/_/g.yos gyur cung zad cung zad cig_/sman ni 'jam pos lan mang zhig_/de ni nyung 'gyur zhi
[\[85a.2\]]bar bya/_/ma btsal de ni yun ring du/_/nyon mongs pa'am gsod par 'gyur/_/me drod chung dang lto sra la/_/thal sman rgyam tsha mar bcas pas/_/me yi drod ni bskyed nas su/_/rlung dang bad kan bsal bar bya/_/rtsub cing rlung mang lto sra dang /_/rtag tu rtsol ba'i tshul can
[\[85a.3\]]dang /_/me drod rab tu che la sman/_/mi 'khru bar ni zhu bar 'gyur/_/de la sngar ni 'jam rtsi btang /_/de nas snum pa'i bkru sman bya/_/sman ni rnon po'i reng bu yis/_/bshang ba cung zad dbyung bar bya/_/dri ma legs par 'khrus nas ni/_/snum 'khru bde bar 'byung bar
[\[85a.4\]]'gyur/_/dug gis phog na thor bu 'byung /_/mdze dang 'or nad me dpal dang /_/mig ser skya rbab za khus nyen/_/ha cang snum ches sbyang mi bya/_/kun la bkru sman snum bag gtang /_/snum gyis zhen la rtsub pa gtang /_/skyug sman la sogs las rnams la/_/slar yang bar
[\[85a.5\]]skabs bar skabs su/_/snum dang dugs kyi cho ga bya/_/snum rjes la ni stobs bskyed bya/_/lus las nad rnams bsal ba na/_/gos kyi dri ma 'khru dang mtshungs/_/snum dang dugs dag ma byas par/_/gang zhig sbyang ba'i las byed pa/_/shing skam 'gugs par byed pa ltar/_/
[\[85a.6\]]de yi lus ni ma rungs 'gyur/_/sbyang ba legs par nye bar bstan pas ni/_/blo gros gsal zhing dbang po stobs dang ldan/_/lus zungs brtan zhing khong pa'i me drod 'bar/_/na tshod dag kyang ring du 'jog par byed/_/yan lag brgyad pa'i snying po bsdus pa las/_/mdo'i gnas kyi
[\[85a.7\]]le'u bcwa brgyad pa'o//_//de nas mas gtong ba'i cho ga'i le'u bshad par bya'o/_/rlung shas che ba'i nad rnams sam/_/rlung la mas gtong bsngags pa ste/_/de ni gso ba thams cad kyi/_/mchog ste de yang rnam pa gsum/_/bkru drags 'jam rtsi mas gtong gong /_/de yis
[\[85b\]]
[\[85b.1\]]gso bya skran dang ni/_/lto sbos dreg nad mcher pa dang /_/'khru ba 'ba' zhig gzer nad dang /_/rims rnying bying dang cham pa dang /_/khu ba rlung dang dri ma 'gags/_/rlig rlugs rde'u nad zla mtshan 'jig_/rlung gi nad ni mi bzad gso/_/bkru drags mi bya snum drags dang /_/glo rdol shin tu
[\[85b.2\]]skems pa dang /_/be+e snabs 'khru dang slon bro dang /_/sbyang byas sna sman btang ba dang /_/dbugs mi bde lud cham gzhang 'brum/_/skyigs bu lto sbos me drod chung /_/gzhang skrangs kha zas zos zin dang /_/lto 'gags bu ga chu yod dang /_/mdze can gcin nad sbrang mdog dang /_/sbrum ma zla
[\[85b.3\]]bdun yan chad do/_/bkru drags bya nyid 'jam rtsi bya/_/khyad par du ni me drod che/_/rtsub dang rlung nad gcig pus nyen/_/'jam rtsi mi bya'ang de nyid do/_/de bzhin skya rbab mig ser dang /_/tshil che cham btab zas ma zos/_/bshang bar 'khru bar byed pa dang /_/lto lci lto nad bad kan
[\[85b.4\]]can/_/mchil ma mang dang shin tu sbom/_/lto na srin yod rlung 'khyims dang /_/dug dag 'thungs dang 'brum bus btab/_/rkang bam lkog ma'i wa ba can/_/de gnyis sbu gu gser sogs dang /_/shing rus 'od ma las byas pa/_/ba lang mjug 'dra bug rdol med/_/'jam zhing drang la
[\[85b.5\]]kha zlum pa'o/_/lo gcig ma lon sor lnga pa/_/lo tshad lo bdun pa yi bar/_/tshad ni sor drug yin par bshad/_/lo bdun pa yi bdun nyid de/_/bcu gnyis pa la sor brgyad bya/_/bcu drug yan chad sor dgu ste/_/nyi shu yan chad sor bcu gnyis/_/lo gzhan dag la na tshod dang /_/
[\[85b.6\]]stobs dang lus tshad brtags nas ni/_/tshad ni mngon pa bskyed par bya/_/rtsa ba rang gi mthe bong mnyam/_/rtse mo mthe'u chung tshad du bya/_/lo gcig lon sor nas bzung ste/_/de yis phyed phyed kyis bskyed bya/_/gang zhig rtsa ba'i bu ga'i tshad/_/sor mo gsum rtse shong ba mchog_/mung+ga ma sha
[\[85b.7\]]sran ma btsos/_/rgya shug 'bras shong rim bzhin bya/_/rtsa ba'i bu ga'i tshad kyis ni/_/mthar ni bug pa 'gegs par bya/_/lce rtse rang gi sor gnyis kyis/_/chod par 'gag pa gnyis pa bya/_/der ni rkyal bu gdags bya ba/_/ra lug ma he la sogs pa'i/_/lgang pa legs mnyes sra
[\[86a\]]
[\[86a.1\]]ba dang /_/dmar btsos bu ga thag thug med/_/dri nga rtsa ris med srab par/_/sman ni legs par blugs byas la/_/srad bus dam par bcing bar bya/_/lgang med rkyal pa'i dpung pa'am/_/byin pa'i pags pa'am ras stug bzang /_/ni ru ha tshad dang po ni/_/lo gcig pa la
[\[86a.2\]]srang gcig mchog_/ji srid srang ni bcu gnyis par/_/lo re srang res bskyed par bya/_/bcu gnyis pa nas bcwa brgyad par/_/de yang bdun cu'i bar chad 'di/_/de phan tshad srang nyi shu nyid/_/bkru sman drag tshad ji lta ba/_/de yi bzhi cha 'jam rtsi tshad/_/bkru sman drag bya snum dugs bya/_/
[\[86a.3\]]sbyang byas nas kyang stobs thob pa/_/'jam rtsi gtang 'os par shes nas/_/thog ma nyid du 'jam rtsi gtang /_/dgun dpyid nyin par gtang de las/_/gzhan du mtshan gtang la la 'dod/_/bsku byug khrus bya sngon thang las/_/bzhi gsum phan zhing yang ba dang /_/snum dang rtsub ches ma yin
[\[86a.4\]]bza'/_/khu ba la sogs zos rjes btung /_/bcags la bshang gci bsal nas ni/_/mal du bde bar gnas byas la/_/mtho dman med par mgo smad de/_/glo g.yon gyis ni phab nas su/_/rkang pa g.yas pa bkug nas ni/_/rkang pa g.yon pa brkyang bar bya/_/de nas de la gce'u kha dang /_/gzhang
[\[86a.5\]]sgo snum gyis bskus nas ni/_/gce'u lgang pa'i dbugs bton la/_/kha bcings lag pa mi 'dar bar/_/rgyab kyi logs su 'dug nas ni/_/shin tu myur dang bul min dang /_/ha cang shugs drag dal min par/_/ran par lan cig khong na btsir/_/rlung ni lhag par gnas pas na/_/
[\[86a.6\]]lhag ma cung zad lus par bya/_/btang nas lus ni gan rkyal bzhag_/rkub tshos lag pas brdab par bya/_/rting pas mjug tsos brdung bya zhing /_/rting pa bteg la lan gsum gsig_/de nas lus ni brkyangs nas su/_/sngas dang bcas pa'i rting par ni/_/khu tshur gyis brdung lus
[\[86a.7\]]kyang ni/_/snum gyis bskus la mnye bar bya/_/tshor bas nyen pas snum dag ni/_/myur du phyir 'byung mi byed do/_/gal te myur du phyir byung na/_/phan mi byed pas gzhan dag gtang /_/me drod che zhing snum byung na/_/dgongs ka kha zas yang ba sbyin/_/dbyung ba'i dus kyi dam pa ni/_/thun gsum
[\[86b\]]
[\[86b.1\]]yin te de phan chad/_/nyin mtshan gcig ni bsdad nas su/_/de yi 'og tu reng bu yis/_/snum dbyung phyir ni 'bad bya ba'am/_/mas gtong ba ni rnon po bya/_/shin tu rtsub pas ma byung zhing /_/snyom bag la sogs nad med na/_/btang snyoms su ni gzhag par bya/_/de nas mtshan 'das nang
[\[86b.2\]]par ni/_/bca' sga 'u su bskol chu 'am/_/yang na chu tshan 'ba' zhig btung /_/'jam rtsi btang nas nyin gsum mam/_/nyin lnga lon nas slar gtang ba'am/_/ji srid snum ni 'jug gyur pa'am/_/yang na rlung ni shas che dang /_/rtag tu rtsol byed me drod che/_/khong rtsub pa la nyin re gtang /_/
[\[86b.3\]]de ltar snum ni gsum mam bzhi/_/snum gyur rtsa sgo sbyang ba'i phyir/_/mas gtong khrus kyis sbyang ba dang /_/snum med lus ni snum gyur gtang /_/nyi ma gsum mam nyin lnga na/_/tshes grangs bzang zhing dge ba la/_/nyin phyed cung zad yol ba'i tshe/_/gtor ma bkra shis cho ga bya/_/
[\[86b.4\]]snum bskus dugs bya bshang gci ni/_/bsal zhing shing tu bkres min la/_/skyes bu'i nad dmigs sman la sogs/_/'bad de shes par byas nas ni/_/sman pa de la mkhas pa ni/_/mar dang lhan cig mas gtong sbyar/_/sman gyi srang ni nyi shu dang /_/bo son cha brgyad lhan cig
[\[86b.5\]]bskol/_/bskol ba de yi bzhi cha yis/_/sman mar rlung la rjes su sbyar/_/mkhris pa bde bar gnas drug cha/_/bad kan shas che brgyad cha gcig/_yang na kun la sman gyi ni/_/brgyad cha gcig gam ci nas kyang /_/mas gtong ska slar mi 'gyur bya/_/bu ram dag ni srang gcig
[\[86b.6\]]tsam/_/rigs pas sbrang rtsi rgyam tsha sogs/_/lhag ma de kun snod cig blugs/_/bum par chu bskol rlangs pa yis/_/bsro zhing gzar bus dkrugs nas ni/_/rkyal pa'i nang blugs mjug mar ni/_/gtong tshe shin tu tsha grang min/_/shin tu snum min rtsub pa'ang min/_/shin tu rno min
[\[86b.7\]]'jam pa'ang min/_/shin tu ska min sla ba'ang min/_/shin tu mang nyung tshad med pa'ang /_/tsha che skyur ba'ang de dang 'dra/_/de la mkhas pa gzhan smra ba/_/snum dang sbrang rtsi gnyis so sor/_/srang ni gsum gsum byas nas su/_/rgyam tsha dag ni zho gnyis dang /_/nad med la btang sman srang gnyis/_/khu ba'i
[\[87a\]]
[\[87a.1\]]sman ni lhag ma kun/_/srang bcu yongs su sbyar bar bya/_/sbrang rtsi rgyam tsha snum rnams dang /_/sman phye khu ba'i rim pa ni/_/mas gtong rkyal bar bcug byas te/_/'di ni sbyor ba'i cho gar bshad/_/gan rkyal bzhag nas btang ma thag_/sngas kyis brten te mas gtong la/_/yid ni gzhan
[\[87a.2\]]du ma yengs pas/_/'khru ba tsog pus gtang bar bya/_/'ong dus dam pa yud tsam ste/_/de las gzhan du 'chi byed yin/_/de la bcos pa'i thabs gyur snum/_/thal sman ba gcin khu skyur sbyar/_/myur bas snum la rno dro ba'i/_/mang gtong gzhan dag gtang bar bya/_/yang na sman gyi reng bu
[\[87a.3\]]dag_/gtong zhing dugs la sogs pa bya/_/rang nyid 'ongs par gyur na ni/_/mas gtong gnyis pa gtang ba'am/_/lan gsum lan bzhi'i bar du ni/_/ji srid legs par gyur par gtang /_/de yis sbyor sogs bkru sman dang /_/'dra bar shes bya sbyor legs na/_/chu dron 'jam pos
[\[87a.4\]]bkrus nas ni/_/sha khu 'bras chan nyung zad sbyin/_/mas gtong drag pos nad rnams kyi/_/dri ma bskyod pas byung gyur pa/_/de ni chu dron gyis bkru dang /_/kha zas tshul bzhin thos bas 'byung /_/gal te rlung gis nyam thag na/_/slar yang 'phral du 'jam rtsi gtang /_/de ni legs dang ma
[\[87a.5\]]legs dang /_/grags pa snum 'thungs 'drar shes bya/_/gang zhig dus ni cung zad gnas/_/bshang dang bcas par 'byung 'gyur zhing /_/thur du dbugs dang snum lhan cig_/'byung 'gyur 'jam rtsi legs pa yin/_/bad kan la ni mas gtong ba'i/_/'jam rtsi gcig gam gsum
[\[87a.6\]]gtang bya/_/mkhris pa la ni lnga'am bdun/_/rlung la dgu'am bcu gcig gtang /_/slar yang de la zung min pa/_/mas gtong rjes la bya ba yin/_/bad mkhris rlung la rim bzhin zas/_/yu sha 'o ma sha khu gtang /_/rlung 'joms sman ni legs bskol ba/_/dur byid rgya mtshar bcas par
[\[87a.7\]]bya/_/snum mngar skyur sha khu dron sbyar/_/mas gtong gcig ni rlung la phan/_/n+ya gro d+ha sogs sde tshan bskol/_/shug sogs kar dkar dang bcas/_/mngar bsil bu ram shing khu mar/_/'o ma sbrang rtsir bcas mkhris sel/_/dong ga la sogs bskol ba dang /_/dug mo nyung sogs bcas pa
[\[87b\]]
[\[87b.1\]]gsum/_/rtsub dang sbrang rtsi ba gcin bcas/_/rno zhing dro kha bad kan sel/_/gsum po 'dus pa'i nad la yang /_/gang phyir rim bzhin sel ba yin/_/gsum po de las gzhan pa yin/_/mas gtong gso zhes gzhan mi 'dod/_/gang phyir slar yang sbyin bya ba'i/_/nyes pa bzhi
[\[87b.2\]]po yod ma yin/_/nad bskyod dag par byed pa dang /_/zhi bar bya ba'i rim pa yis/_/mas gtong gsum po nyid brtag ces/_/de skad gzhan dag smra ba yin/_/nad dang sman sogs stobs las ni/_/'di dag thams cad tshad mas gzhal/_/bskru sman drag btang legs mtshan ma/_/ma mthong
[\[87b.3\]]bar du 'phro mi bcad/_/dang por snum gcig tha mar lnga/_/bkru sman drag po bcu gnyis te/_/'jam rtsir bcas ba mas gtong ba'i/_/las ni sum cur bshad pa yin/_/dus ni bco lnga 'dir gcig ni/_/thog ma'i snum ste tha mar gsum/_/dugs dang mas gtong lnga par bshad/_/mas
[\[87b.4\]]gtong sbyor 'dir brgyad yin te/_/ni ru ha dang snum gsum dang /_/thog ma tha ma gnyis ka'o/_/'jam rtsi'am bkru sman mas gtong drag_/gcig pu lhag par bsten mi bya/_/'jam rtsis nad slongs me drod 'joms/_/ni ru has rlung skyed 'jigs yod/_/de bas snum rjes bkrus drags gtang /_/khrus drag
[\[87b.5\]]btang nas 'jam rtsi bya/_/de ltar rim pas snum sbyang bya/_/mas gtong las ni nyes gsum sel/_/snum gyi tshad ni chung ngu yi/_/tshad dang de ni mnyam byas pa'i/_/snum tshad 'jam rtsi'i tshad du bshad/_/de ni byis rgan lam dang khur/_/bud med rtsol zhen pas du ba dang /_/rlung nad kyis gzhom me
[\[87b.6\]]drod chung /_/rgyal po phyug po la bde ba/_/yin pas rtag tu bsten par bya/_/nad 'joms yang ba med pa dang /_/stobs skyed bshang ba bde bar 'byung /_/mas gtong bud med ro smad kyi/_/mngal dang mo mtshan nad rnams la/_/bkrus drags gnyis gsum gyis dag par/_/mas gtong
[\[87b.7\]]gong mas gtang bar bya/_/de yi gce'u nad pa yi/_/sor tshad bcu gnyis tshad du bya/_/zlum zhing ba lang mjug ma 'dra/_/rtsa ba dbus su gag pa gdags/_/rtse mo yungs kar shong ba tsam/_/'jam pa gser la sogs las byas/_/kun+da sri zhing so man/_/me tog rtse mo ltar zlum phra/_/de yi rkyal bu 'jam
[\[88a\]]
[\[88a.1\]]zhing yang /_/tshad srang phyed dam gang rigs bya/_/de nas khrus byas zas zos la/_/'jam rtsi gtong ba'i cho ga bya/_/khri stegs bus mnyam 'jam pa la/_/drang zhing bde bar 'dug nas ni/_/pho mtshan bteg cing drang bar bya/_/sbubs sbyang phyir ni thur ma ni/_/'jam pa rim gyis gzhug
[\[88a.2\]]par bya/_/de dag pho mtshan dang 'tsham pa/_/'bras bu'i mthar thug bar gtang ba/_/mi 'dar 'jam rtsi btang ltar bya/_/btsir te btang la snum rjes bya/_/'jam rtsi'i rim pa bzhin du bya/_/mas gtong cho ga 'di yis ni/_/gsum mam bzhi yi bar du gtang /_/lhag ma 'jam rtsi ji lta bar/_/'di la
[\[88a.3\]]thams cad sbyar bar bya/_/bud med zla mtshan dus su ni/_/mngal bye ba las chags par 'gyur/_/de phyir de tshe gtang bya la/_/rab na dus min par yang gtang /_/mo mtshan nyams dang gzer ba dang /_/mngal khrag rtag tu 'byung gtong ba/_/gce bu sor bcu rtse mo yi/_/bu ga mung+ga shong sor bzhi/_/mngal
[\[88a.4\]]gyi gnas su gtang bar bya/_/sor gnyis gcin 'bab lam du btang /_/gcin 'gags pa yi nad rnams la/_/bu mo rnams la sor gcig gtang /_/'bring tshad srang ni gcig pa ste/_/bu mo rnams la srang phyed nyid/_/mal du gan rkyal 'dug nas ni/_/brla ni legs par bskums nas su/_/
[\[88a.5\]]pus mo bstod de nyin zhag ni/_/gcig la lan gsum lan bzhi gtang /_/de ltar mas gtong zhag gsum la/_/snum gyi tshad ni bskyed par bya/_/de nas zhag gsum ngal bso nas/_/slar yang zhag gsum gtang bar bya/_/skyug sman byas zla phyed bkru sman/_/de nas zla phyed nas bkrus
[\[88a.6\]]drags/_/bkrus drags 'phral la 'jam rtsi gtang /_/khrus btang zhag bdun nas 'jam rtsi/_/dper na leb rgan sogs btsos pa'i/_/gos ni chu las tshos len ltar/_/de bzhin bangs par byas lus la/_/mas gtong bas ni nang rnams 'byin/_/lus kyi yan lag nang khrol dag tu song nad
[\[88a.7\]]dang /_/gnad dang lus stod yan lag kun khyab nad/_/gang zhig yod pa de las skye ba'i rgyu/_/rlung ma gtogs pa gzhan dag yod ma yin/_/bshang dang bad kan mkhris sogs nad sogs pa/_/gang phyir 'thor zhing sdud par byed pa yin/_/de ni rab 'phel gyur la zhi ba'i phyir/_/'jam
[\[88b\]]
[\[88b.1\]]rtsi ma gtogs sman gzhan gang yang med/_/de bas gso ba ma lus las ma btang /_/gso ba'i phyed yin zhes ni la la 'dod/_/de bzhin nad rnying glo bur skyed byed la/_/gtar ga khrag dbyung sman nyid 'gyur ba yin/_/yan lag brgyad pa'i snying po bsdus pa las/_mdo'i gnas kyi le'u
[\[88b.2\]]bcu dgu pa'o//_//de nas sman sna nas gtong ba'i cho ga'i le'u bshad par bya'o/_/nam tshong yan chad nad rnams la/_/ltag par sna nas btang ba phan/_/sna ni klad pa'i sgo yin te/_/des na de nas nad de 'joms/_/bkru sman klad pa'i nad rnams dang /_/glong bag lkog nad
[\[88b.3\]]mchi ma 'dzag_/skrang dang thor bu srin rmen bu/_/mdze snyom cham pas btab la gtang /_/brta ba rlung las byung gzer dang /_/glad pa phyed nas skad 'gags dang /_/sna dang kha skom tshig mi thon/_/mig dbye dka' dpung bskyod dka' gtang /_/zhi ba mig sngon gdong pags nad/_/skra yi
[\[88b.4\]]skyon mig dmar la gtang /_/dang po rang sbyor ji lta'i snum/_/sman gyi lde gu sogs bskol dang /_/shing mngar rgyam tsha chang rnying sogs/_/ci rigs pa ni bskol ba gtang /_/brta ba 'u su'i khu ba dang /_/sha khu khrag dang thang chu'ang sbyar/_/zhi ba snga ma 'o ma dang /_/chu dang bcas par sbyar bar bya/_/
[\[88b.5\]]tshad chen dang ni tshang phran te/_/'di yi snum tshad rnam pa gnyis/_/lde gu la sogs btsir ba yi/_/rno de spyi bo'i bkru sman yin/_/phye ma bud pa'i bkru sman te/_/sbu gu sor drug kha gnyis pa/_/nang na sman dang bcas pa dag_/kha yi dbugs kyis bus te gtang /_/des ni mgo nad mang po yang /_
[\[88b.6\]]phye ma yin pas 'byen par byed/_/mdzub mo'i tshigs ni gnyis ba'i bar/_/smyugs pa'i phyir byung gyur pa las/_/thigs pa bcu'am brgyad dam drug_/ji srid 'dzags par gyur pa dag_/sna nas gtong tshad che 'bring chung /_/rim pa de nyid kyis shes bya/_/lde gu la sogs thigs pa ni/_/
[\[88b.7\]]gnyis kyis phri ste gtang bar bya/_/chu dang chang dang sbyar dug mar/_/'thungs pa'am 'thung bar 'dod pa dag_/kha zas zos dang mgo bkrus dang /_/'khru bar 'dod dang gtar ga byas/_/cham pa shugs 'ongs kyis gzir dang /_/bu btsas lud pa dbugs mi bde/_/sbyang byas mas gtong cho ga byas/_/de bzhin
[\[89a\]]
[\[89a.1\]]dus min yul rmugs la/_/sna sman gtang bar mi bya ste/_/tshabs chen nad dang sogs ma gtogs so/_/de nas sna nas sman gtang ba/_/bad kan nang par mkhris nyin phyed/_/rlung can phyi 'bred mtshan mo gtang /_/nad med pa la ston ka dang /_/dpyid kyi tshe na snga dro gtang /_/dgun ni phyed dus so
[\[89a.2\]]ga'i tshe/_/phyi 'bred dbyar ni nyi dron bcas/_/glad pa rlung nad kyis thebs dang /_/skyigs bus btab dang mgo 'dar dang /_/gnye'u rengs skad ni 'gags pa la/_/nyin re nang par dgongs ka gtang /_/gzhan la nyin res bar bcad la/_/nyi ma bdun du de spyad bya/_/rtag tu bya ba'i las byas nas/_/dang por mgo snum
[\[89a.3\]]bsku dugs byas/_/rlung med mal du gnas nas ni/_/nam tshong yan chad dugs kyang bya/_/de nas gan rkyal lus drang brkyang /_/rkang pa lag pa legs brkyangs la/_/rkang pa cung zad bstod nas su/_/mgo bo yid tsam smad par bya/_/sna khung gcig ni rab bkag la/_/rim gyis yongs su blugs bya ba/_/sman
[\[89a.4\]]ni chu dron gyis bsros la/_/sbu gu'am ras bal gyis blugs bya/_/blugs nas rkang mthil phrag pa dang /_/lag pa rna ba la sogs mnye/_/rim gyis brngubs la glo gnyis su/_/mchil ma dor ba de nas ni/_/sman ni zad par 'gyur gyi bar/_/lan gnyis lan gsum snar btang spyad/_/gal te brgyal gyur
[\[89a.5\]]bsil ba'i chus/_/mgo ma gtogs par gtor bar bya/_/bkru sman 'og tu snum dag ni/_/nad sogs tshul las dpags te gtang /_/sna sman btang mthar gan rkyal du/_/grangs brgyar de las bsdad par bya/_/dud pa brdubs la chu dron 'jam/_/gre ba mtshul pa dag phyir bya/_/snum btang legs gyur
[\[89a.6\]]dbugs bder rgyu/_/gnyid log sad bde dbang po gsal/_/nyes pas mgo rtsub mi 'gyur skam/_/sna dang kha skams klad stong snyam/_/snum drags g.yan dang lci ba nyid/_/mchil mang cham 'debs yi ga 'chus/_/legs bkrus mig gsal yang ba dang /_/kha dang skad ni dag par 'gyur/_/bkrus
[\[89a.7\]]nyen nad ni 'phel bar 'gyur/_/bkrus drags khong ni rmya bar 'gyur/_/tshad phran glo rdol rid pa dang /_/byis pa rgan po skyid par gnas/_/dus min char 'bab par yang gtang /_/de ni cham pas drag btab dang /_/chang 'thungs rna ba 'on pa dang /_/klad rgyas srin bu zhugs pa dang /_/nad bsdus phyir ni ma phyung
[\[89b\]]
[\[89b.1\]]la/_/tshad phra ba ni gtang mi bya/_/nyin mtshan zas zos slon gnyid nyal/_/mtha' dang bud med lam ngal dub/_/mgo bskus mkhur bkang dbo ba'i rjes/_/bshang gci mig sman btang rjes dang /_/so shing gi rjes dgod pa yin/_/rjes la thigs pa gnyis pa gtang /_/lnga yis dbang po'i bu ga dag_/
[\[89b.2\]]gsum gyis rim bzhin ngal ba sel/_/lnga yis mig ni gsal bar byed/_/so brtan rlung nad zhi bar 'gyur/_/sna sman lo bdun ma lon dang /_/brgyad cu 'das la gtang mi bya/_/bcwa brgyad ma lon dud mi bdug_/mkhur bkang lnga ma lon la min/_/lo bcu ma lon sbyang mi gtang /_/bdun cu 'das la'ang
[\[89b.3\]]mi bya'o/_/skyes nas rgas pa'i bar du ni/_/tshad phran mas gtong lta bur bsngags/_/de ni rtag tu bsten gyur/_/tshad che ba ltar yon tan skyed/_/'di la bdam pa gang yang med/_/gnod las tshad chen ltar 'jigs med/_/sna sman don du til mar nyid/_/rtag tu bsten pa bsngags pa yin/_/mgo ni bad
[\[89b.4\]]kan gnas yin phyir/_/snum gzhan bde gnas la mi bsngags/_/myur byed ring zhig byed pa dang /_yon tan che dang chung byed pa'i/_/khyad par tshad chen tshad phran la/_/gal te med par gyur na ni/_/gang zhig spang byas gnod byas pa'i/_/tshad chen ngag ni su zhig ston/_/snum dngas btung ba rtag bshad
[\[89b.5\]]du/_/spyil bu rlung dang tshad par gnas/_/'jam rtsi tshad chen mas gtong tshad/_/de dang 'dra bar rnam par bstan/_/dza la sgron shing dzi ban+ti/_/gla sgang shing tsha pu shel tse/_/go bi tsan+dan skyer pa'i rtsa/_/shing mngar gla ba a ka ru/_/nye'u shing bil ba puN+Da rI/_/ut+pal mur ba par+Ni gnyis/_/bri ha ti gnyis
[\[89b.6\]]byi dang ga_/gan+d+ha b+ha dra sug smel dang /_/ha re Nu ka pad+ma yi/_/ge sar dang ni ba la ste/_/sman ni 'di rnams cha mnyam la/_/char pa'i chus ni bskol bar bya/_/til mar las ni sman gyi khu/_/bcu 'gyur lhag byas de la ni/_/til mar chu dang bskol ba bya/_/lan bcu nyid ni bskol nas ni/_/tshos pa yi ni bcu cha
[\[89b.7\]]la/_/de mnyam ra yi 'o ma blugs/_/snar btang til mar yon tan che/_/thigs phran zhes bya 'di bsten bya/_/sna nas btang ba'i sman bsten pas/_/phrag pa mgrin pa dpung mgo ni/_/mkhregs shing mthol pa gas mdog gsal/_/dbang brtan skra dkar med par 'gyur/_/yan lag brgyad pa'i snying po
[\[90a\]]
[\[90a.1\]]bsdus pa las/_mdo'i gnas kyi le'u nyi shu pa'o//_//de nas sman gyi dud pa gtang ba'i cho ga'i le'u bshad par bya'o/_/nam tshong yan chad bang rlung las/_/byung ba'i nad rnams mi skye dang /_/skyes pa rnams ni bsal ba'i phyir/_/mkhas pas rtag tu dud pa brngub/_/de ni 'jam dang bar ma
[\[90a.2\]]rno/_/rlung dang bad rlung bad kan la/_/gtang ngo mkhris khrag gis nyen dang /_/bkrus dang dmu rdzing za khu dang /_/rab rib sbos dang stod rlung nad/_/lkog nad mas gtong byas pa dang /_/nya dang chang dang 'o ma zho/_/sbrang rtsi mar dang dug 'thungs sogs/_/mgo nad skya rbab nad can ni/_/mtshan gnyid ma
[\[90a.3\]]log la mi gtang /_/gal te dud pa cher brngubs na/_/khrag dang mkhris 'phel 'on dang long /_/skom dang brgyal dang rmongs par byed/_/der ni bsil ba'i cho ga phan/_/bkres sbrid glal dang bshang gci bsal/_/bud med bsten dang gtar ga btab/_/dgod dang so shing bcas pa yi/_/mthar ni
[\[90a.4\]]dud pa 'jam po gtang /_/dus 'di dag nas mtshan zas zos/_/sna sman rjes la bar ma brngub/_/gnyid log sna sman mig sman khrus/_/slon pa'i rjes la rnon pos bkru/_/mas gtong gce'u 'drar byas pa yi/_/dud gce'u sbubs gsum drang por bya/_/rtsa ba mtheb shong rtse mo ni/_/rgya shug shong ba'i
[\[90a.5\]]tshad du bya/_/de yi tshad ni rngub byed pa'i/_/sor ni nyi shu sum cu gnyis/_/bzhi bcu rno dang bar ma dang /_/'jam po la ni rim bzhin bya/_/drang por 'dug cing de la sems/_/kha gdangs nas ni lan gsum brngub/_/sna khung re re bkag nas ni/_/snar ni dud pa brngub par bya/_/mgo dang snar gtogs nad
[\[90a.6\]]bskyod pa/_/dang por sna nas brngub par bya/_/bskyod pa'i don du kho nas brngub/_/gre bar gtogs pa de las bzlog/_/du ba kha gnyis nad slon gyi/_/snar slon mig la gnod par byed/_/du ba rngub dang 'byin pa yis/_/lan ni gsum gsum brngub par bya/_/'jam po nyin gcig lan gcig gtang /_/bar ma lan gnyis
[\[90a.7\]]sbyor ba ni/_/lan gsum lan bzhi gtang bar bya/_/der sman gu gul a ka ru/_/gla sgang rdo dreg s+tho ni ya/_/spang spos ur shi ba la ka_/shing tsha kon ti shing mngar dang /_/bil rkang e la ba lu ka_/pog dkar shri be ta ka dang /_/gla ba sbra tshil bya ma ka_/pog nag gur gum ma sha dang /_/kun tu ru dang nas dang til/_/snum bcas
[\[90b\]]
[\[90b.1\]]'bras bu snying po dang /_/tshil dang rkang dang zhag dang mar/_/zhi ba pog nag rgya skyegs dang /_/rgun 'brum pad+ma ut+pal/_/n+ya gro d+ha dang a shwad tha/_/u dum+bA ra blag sha dang /_/seng phrom shun pa kha ra dang /_/shing mngar klu shing shug pa btsod/_/dri las rgya spos ru rta bskol/_/rnon po dzo ti sma ti dang /_/skyer pa dang ni rtsa ba bcu/_/
[\[90b.2\]]ldong ros ba bla rgya skyegs dang /_/gi ri gar kar 'bras bu gsum/_/dri yi sman la ro rno ba'i/_/mgo bo'i bkru sman sde tshan no/_/de dag zhag gcig nur spangs la/_/dud pa'i sman rnams btags nas ni/_/thur ma sor ni bcu gnyis la/_/lan lnga'i bar du byug par bya/_/gdar bu mthe bong tsam sbom la/_/nas kyi
[\[90b.3\]]dbyibs dang 'dra bar bya/_/grib mar skam zhing khong stong med/_/snum gyis ji bzhin bskus byas la/_/brngub phyir me yis bsregs nas ni/_/dud pa'i gce'u sbyar bar bya/_/kham phor kha sbyar bu gar ni/_/gce'u sor bcu'am sor brgyad pa/_/bcug pa kha nas dud pa ni/_/lud pa can gyis brngub par bya/_/
[\[90b.4\]]dud pa brngubs la lud pa dbugs mi bde/_/skad 'gags rnag dang dri mi zhim gdong skya/_/skra skyon rna mig 'dzag g.ya' rmongs bag dang /_/snyom dang skyigs bu cham pa'i nad mi 'byung /_/yan lag brgyad pa'i snying po bsdus pa las/_mdo'i gnas kyi le'u nyi shu rtsa gcig pa'o//_//de nas
[\[90b.5\]]sman gyi khu bas mkhur ba dgang ba la sogs pa'i cho ga'i le'u bshad par bya'o/_/mkhur bkang rnam pa bzhi yin te/_/snum dang zhi byed sbyong rma 'tshob/_/de las gsum ni rlung la sogs/_/gsum gtang tha ma rma la phan/_/'dir sman mngar skyur lan tshwa dang /_/tsha dang snum ni bskol ba yin/_/zhi byed
[\[90b.6\]]kha bska mngar sman bskol/_/sbyong ba kha dang tsha dang skyur/_/rma 'tshob byed pa kha ba dang /_/bska ba'i sman ni bskol bar bya/_/de la snum dang 'o ma dang /_/sbrang rtsi chu dang tsha dang chang /_/ba gcin 'bru yi khu ba rnams/_/sman ni ji lta ji lta dang /_/lde gur bcas pa bskol ba ni/_/ji tsam bzod pa rnam par
[\[90b.7\]]sbyar/_/so brtse so ni 'gul ba dang /_/rlung las gyur pa'i kha nad la/_/dro 'jam tsam mam bsil ba yi/_/til chus mkhur ba bkang ba phan/_/rtag tu mkhur ba bkang ste gzhag_/til mar dag gam sha khu bsngags/_/kha drod che tsha tshos pa dang /_/'phral du rma ni byung ba dang /_/dug
[\[91a\]]
[\[91a.1\]]dang thal sman mes tshig la/_/zhun mar dag gom 'o mas dgang /_/sbrang rtsi mkhur bkang byas pas ni/_/kha yi dri ma sbyong byed cing /_/kha yi rma ni 'tshob byed yin/_/kha tsha skom dad rab zhi byed/_/ro mi tshor dang dri ma che/_/kha mnam 'bras rtsabs bkang bas sel/_/
[\[91a.2\]]de nyid cung zad tsha bcas bsil/_/kha skams sel ba'i dam pa yin/_/thal sman rnon khus mkhur bkang bas/_/bad kan sogs pa myur du sel/_/chu tshan dro 'jam mkhur bkang bas/_/kha ni yang zhing bde bar byed/_/rlung med nyi tshan bcas par ni/_/phrag pa mjing bar dugs
[\[91a.3\]]bya mnye/_/mkhur ba bkang nas gdong pa ni/_/cung zad bteg ste ji srid na/_/bad kan gyis ni kha gang ba'ang /_/sna mig 'dzag pa'i bar du gzhag_/kha bkang mi spo bzhag mkhur bkang /_/gzhan du khar brngub par 'gyur ro/_/khar brngubs pa yis khyad par gso ba ni/_/gnye'u
[\[91a.4\]]rengs mgo mig rna nad kha nag dang /_/mchil mang gre nad snying ga sra ba dang /_/snying 'phar snyam dang cham pa yi ga 'chus/_/mkhur bkang bshad pa'i sman rnams kyi/_/lde gu sman khu phye ma ste/_/kha mur bya ba rnam gsum yin/_/de ni bad kan nad la gtang /_/
[\[91a.5\]]gdong bskus gsum ste nad sel dang /_/dug sel kha dog bzang byed pa'o/_/de drod bad kan rlung la bsngags/_/lhag ma la ni rab bsil ba/_/de yi tshad dpangs sor bzhi cha/_/sum cha phyed de rnam pa gsum/_/ma bskams bar du de bzhag gi/_/bskams na pags
[\[91a.6\]]pa la gnod 'gyur/_/de nas spangs nas bkru bar bya/_/de yi rjes la bsku byug bya/_/nyin par gnyid log mang smra khro/_/me tshan nyi tshan mya ngan spang /_/de ni cham pa sna sman gtang /_/ma zhu 'gram 'thams yi ga 'chus/_/mtshan gnyid ma log la mi gtang /_/de ni legs par
[\[91a.7\]]spyod pa yis/_/dus min skra dkar ngo khabs dang /_/gnyer ma rab rib mig sngo sel/_/rgya shug snying po ba sha'i rtsa/_/seng phrom yungs kar dkar po rnams/_/sing hi'i rtsa ba til nag dang /_/skyer ba'i shun pa rme'u rnams/_/'jag rtsa tsan+dan ur shir/_/shiR+sha sha ta pus pa 'bras/_/ku mud ut+pal
[\[91b\]]
[\[91b.1\]]ka la ha/_/dUr ba shing mngar tsan+dan rnams/_/ka li ya ka ur shi ti/_/spang spos rgya spos shug pa rnams/_/da lis kun dra puN+Da rI/_/shing mngar rgya spos a ru ra/_/de ltar tshigs bcad phyed kyis bshad/_/bsku ba dgun stod sogs drug sbyar/_/gdong bsku ba la goms pa rnams/_/mthong ba brtan
[\[91b.2\]]par 'gyur ba dang /_/gdong ni yongs su mi rnying la/_/'jam zhing pad+ma 'dra bar 'gyur/_/bsku dang blugs dang ras bal can/_/pags pas g.yogs dang rnam pa bzhi/_/de ni spyi bo'i til mar te/_/phyi bzhin du ni yon tan che/_/de la byugs pa rtsub pa dang /_/g.ya' dang dri ma can la sbyar/_/rlugs pa glog
[\[91b.3\]]pa glad gzer dang /_/cha dang rma smin rnags la gtang /_/ras bal snum can skra 'byi dang /_/gza' zhugs mig ni rengs la gtang /_/bags bcibs mgo bo tshor ba med/_/kha yo gnyid ni yar ba dang /_/kha dang sna skam rab rib dang /_/mi bzad mgo nad dag la sbyar/_/de yi cho ga 'dug pa la/_/khri'u pus mnyam 'jam
[\[91b.4\]]pa la/_/lus bkrus bsku zhing dugs byas la/_/dgongs ka ba'am ma he yi/_/pags pa mgo bo dang mnyam la/_/rgyar ni sor ni bcu gnyis pa/_/rna ba'i mthar thug bar bcings pa/_/'phral ba gos kyis dkris pa ni/_/gos sam lan bus bcings byas la/_/ma sha'i lde gus bsku bar bya/_/de nas nad dmigs ci
[\[91b.5\]]'dra la/_/snum bskol ba ni dro 'jam tsam/_/de ni spyi bo man chad nas/_/skra drung sor gcig nub tsam blugs/_/kha dang snam tshul phyin par gzhag_/de ni rlung sogs nad rnams la/_/stong phrag bcu dang brgyad drug gzhag_/nad mad sa la stong phrag gcig_/mar gsar phrag pa la sogs mnye/_/de ltar zhag
[\[91b.6\]]bdun blugs par bya/_/rna ba gang bar blugs te gzhag_/rna ba'i rtsa la mnye bar bya/_/nad rtse zhil gyi bar bya zhing /_/rna ba se gol brgya par gzhag_/pus mo g.yas pa'i lha nga ni/_/lag rtses bskor ba'i bar dang ni/_/mig 'byed 'jums dang mnyam pa yi/_/yun ni grangs kyi tshad du bshad/_/spyi bo'i
[\[91b.7\]]til mar sbyar ba bskus pas ni/_/skra dkar dmar ser skra 'byi gza' zhugs dang /_/mgo bo'i rlung nad sel zhing dpang po gsal/_/skad gdangs 'gram pa mgo yi stobs skyed byed/_/yan lag brgyad pa'i snying po bsdus pa las/_/mdo'i gnas kyi le'u nyi shu rtsa gnyis pa'o//_//
[\[92a\]]
[\[92a.1\]]de nas sman gyi thigs pa mig tu blugs pa dang sman gyis mig bsku ba'i cho ga'i le'u bshad par bya'o/_/mig nad dag ni thams cad la/_/dang por sman thigs blugs pas ni/_/zug na g.ya' drud mchi ma 'dzag_/mig tsha mig dmar rnams la phan/_/rlung
[\[92a.2\]]la dron po bad dro 'jam/_/khrag mkhris la ni de bsil bsngags/_/rlung med gnas su 'dug nas ni/_/lag pa g.yon pas mig phye la/_/nya phyis nang sbyar ras bal ni/_/bsnyad pa'i thigs ba blugs bya ba/_/sor gnyis tsam spangs las mig grwa/_/thigs pa bcu'am bcu
[\[92a.3\]]gnyis blugs/_/de nas gos 'jam dag gis phyi/_/rlung dang bad kan can dag la/_/gos 'jam gzhan ni chu dron la/_/sbangs pas dugs ni 'jam po bya/_/mig sman blugs pa rab tsha rnos/_/na zhing mig dmar rtul bar 'gyur/_/shin tu grang bas zug pa dang /_/
[\[92a.4\]]'dzums mi shes dang na bar 'gyur/_/drags pas mig mchu dmar dang drud/_/rtsub cing mig ni 'byed dkar 'gyur/_/shin tu chung bas nad dkyel skyed/_/ma pho bas ni thu bar byed/_/bskus legs nad rtsa sna sul dang /_/kha yi sbubs su sman gyis khyab/_/spyi bor gtogs
[\[92a.5\]]pa'i nad kyi ni/_/dri ma dpyis ni 'byin par byed/_/de nas lus sbyangs mig sman bsku/_/mig tsam la ni gnas gyur pa/_/cung zad skrangs dang shin tu g.ya'/_/rdu ma chags pas smin shes shing /_/cung zad drud dmar mchi ma 'dzag_/mig rdu stug la gtang bar bya/_/
[\[92a.6\]]bad kan dang ni khrag mkhris dang /_/mchog tu rlung gis gzir la bsku/_/mig sman phyi dang rmag so dang /_/gsal bar mthong ste rnam pa gsum/_/de la phyi ba'i mig sman ni/_/bska dang skyur dang tsha dang kha/_/rma gso sman ni kha ba ste/_/gsal sman mngar dang bsil ba yin/_/
[\[92a.7\]]thur ma sor bcu dbus phra la/_/rtse mo sri zhing kha 'bus 'dra/_/phyi ba'i thur ma zangs kyi bsngags/_/rma gso lcags nag byas sor tsam/_/bzang po gsal bar byed pa ni/_/gser dang dngul las byas pa bsngags/_/gdar bu khu ba phye mas te/_/mig sman rnam gsum nyid du
[\[92b\]]
[\[92b.1\]]brtag_/de ni mig nad lci 'bring dang /_/yang ba la ni rim bzhin sbyar/_/mtshan mo nyal dang nyi ma'i gung /_/zos 'thungs nyi ma tsha ba yis/_/mig gi nad ni 'phel ba dang /_/dkyel ni skye dang 'khrugs par 'gyur/_/de bas de zhi phyir na dgongs/_/nyi ma sprin bral dus su bslu/_/
[\[92b.2\]]gzhan dag smra ba nyin par ni/_/mig sman rnon po gtang mi bya/_/bkrus pas nyam chung gyur pa'i mig_/nyi ma bltas na gnod par 'gyur/_/mtshan mo gnyid ni log pa dang /_/zla dus yin pas rtas 'gyur te/_/mig ni me yi rang bzhin pas/_/bsil bas gnad med bsten
[\[92b.3\]]par 'gyur/_/mig nad bad kan shas che ba'am/_/phyi zhing gsal bar bya ba las/_/rab cha min pa'i nyin par yang /_/mig sman rnon po blugs par 'dod/_/lcags ni rdo las 'byung ba yin/_/rno ba de nyid las byung yang /_/de nyid kyis ni gnod byed nus/_/mig gi rang
[\[92b.4\]]bzhin de dang 'dra/_/dgun tshe mtshan mo mig sman ni/_/rnon po phan pa ma yin te/_/'dzag mi 'gyur bas mig rengs dang /_/g.ya' dang mi gsal la sogs skyed/_/mig sman mi gtang 'jigs dang slon/_/khrus btang zan zos shugs kyis nyen/_/khros dang rims btab mig phyir byung /_/blang
[\[92b.5\]]nad mya ngan gnyid ma log_/nyi ma ma mthong mgo bkrus dang /_/chang 'thungs dud pa brngubs pa dang /_/kha zas ma zhu nyi tshan gdungs/_/nyin nyal skom pa la mi gtang /_/mig sman rab rno 'jam dang nyung /_/mang sla ska dang rtsub pa dang /_/shin tu bsil dang tsha ba yi/_/mig sman bsku bar mi
[\[92b.6\]]bya'o/_/des na mig ni ma phye bar/_/dal gyis nang du khyab par bya/_/mig sman bskus nas mig mchu ni/_/cung zad bskyod la mig sman ni/_/rnon pos myur du khyab par 'gyur/_/dbye dang 'dzums par mi bya'o/_/mig mchu gnyis ni bsdam pa dang /_/bkru ba dag ni mi bya'o/_/
[\[92b.7\]]gang tshe mig sman gyis bskus pa'i/_/sman gyi rtsom pa zhi gyur na/_/nad kyi dmigs dang mthun pa yi/_/chu yis de tshe bkru bar bya/_/de nas gos 'jam bcas pa yi/_/mthe bong dang ni mdzub mo gnyis/_/mig ni ci ran phye ste phyi/_/g.yon pas g.yas pa phyi bar bya/_/
[\[93a\]]
[\[93a.1\]]gzhan du mig sman blugs pa yis/_/mig mchu khyab pas nad skyed 'gyur/_/sman gyis g.ya' ba'am rtul gyur na/_/rnon po'i dud brngub par bya/_/mig sman rnon pos tsha gyur na/_/slar 'chos mig sman bsil byed gzhug_/yan lag brgyad pa'i snying po bsdus
[\[93a.2\]]pa las/_mdo'i gnas kyi le'u nyi shu rtsa gsum pa'o//_//de nas mig brta ba'i cho ga dang /_mig sman gyi phur ma bsregs shing btsos pa'i khu ba mig tu blugs pa'i cho ga'i le'u bshad par bya'o/_/mig 'dzums mi shes rengs bag dang /_/skam dang rtsub dang snad pa
[\[93a.3\]]dang /_/rlung mkhris nad gyur zhum bag dang /_/rdzi ma byi zhing g.yogs par mthong /_/dbye dka' rtsa ni brtse ba dang /_/mig ni rtsa 'gyur mi mthong dang /_/dmar zhing mchi 'dzag klad phyed na/_/rlung nad kun 'gro ling tog can/_/mig nad brtse zhing mchi ma 'dzag_/na zhing
[\[93a.4\]]dmar la mig rdu chags/_/thun mong dus su nang par ram/_/dgongs ka gan rkyal nyal nas ni/_/lus dang mgo sbyang rlung med pa'i/_/gnas su brta ba'i sman gtang ngo /_/nas sam ma sha'i rjen zan gyis/_/mig sbubs mtha' bskor mnyam pa ni/_/dpangs su sor gnyis
[\[93a.5\]]rten byas la/_/nad dmigs ji bzhin sman bskol la/_/zhun mar chu tshan la bsros te/_/mig ni btsums par blugs par bya/_/mtshan mo mi mthong rlung rab rig_/dbye dka' stsogs la tshil zhun blugs/_/rdzi ma'i rtse nub bar bkang la/_/de nas bskyod cing dbye ba ni/_/de
[\[93a.6\]]ni dal gyis byed du gzhug_/tshad bgrang bya ba de la ni/_/mig mchu mig 'gram dkar nag nad/_/grangs brgya sum brgya lnga brgya dang /_/brgya phrag bdun dang brgyad rim bzhin/_/dkrugs dang rlung la grangs stong ste/_/mkhris pa nad med la drug brgya/_/bad kan la ni lnga
[\[93a.7\]]brgya gzhag_/de nas mig 'gram 'dzag sgo bya/_/sman mar snod du gzags byas la/_/dud pa brngubs nas nam mkha' dang /_/gzugs 'tsher ba ni blta mi bya/_/de ltar rlung la nyin re bya/_/mkhris pa nyin re'i bar du gcod/_/bad kan bder gnas gnyis par bcad/_/tshim
[\[93b\]]
[\[93b.1\]]par 'gyur gyi bar du gtang /_/tshim pas gsal bar mthong nus shing /_/bde zhing mig yang dri ma med/_/ma tshim pa las go bzlog yin/_/tshim drags bad kan nad skyed 'gyur/_/de ni lus kyis snum 'thungs ltar/_/mi gsal mthong ba nyam chung 'gyur/_/de bas lta ba'i rjes la ni/_/mthong ba'i stobs ni skyed
[\[93b.2\]]byed la/_/sngar bshad pa yi mig nad la/_/phur ma btsos pa sbyar bar bya/_/de ni rlung las snum can te/_/bad kan bcas te phyi ba ban/_/mthong nyams rlung dang mkhris bcas dang /_/khrag mkhris bde gnas la gsal byed/_khung nas mthus tshol rlan can gyi/_/tshil dang
[\[93b.3\]]rkang dang zhag sha rlon/_/'o ma dag dang btags pa dang /_/'tsho byed dag dang sbyar ba'i snum/_/ri dwags bya yi mcher pa sha//mu tig lcags zangs rgyam tsha dung /_/rgya mtsho'i lbu ba lig bu mig_/ba bla zhog chur sbyar bya/_/ri dwags bya yi mcher pa rkang /_/lto tshil rgyu ma snying
[\[93b.4\]]dang sha/_/mngar bag mar bcas nu zhor bcas/_/btags pa gsal bar byed pa yin/_/sha dang sman gyi lde gu ni/_/gong bu srang gcig so sor byas/_/e raN n+ya gro pad+ma yi/_/lo ma snum pos rim bzhin du/_/dkris la 'byin pas byugs nas ni/_/da ba dgon pa'i lci
[\[93b.5\]]ba'i me/_/'bar bar yongs su bsreg par bya/_/tshos nas de yi khu ba btsir/_/mig tu brta ba'i sman ltar blugs/_/phyi dang snum dang bsal ba la/_/brgya phrag gcig gnyis gsum car bzhag_/dang por dro 'jam phyi bsil blugs/_/de nyid rjes la dud pa brngub/_/des ni
[\[93b.6\]]sbyor ba brta dang mtshungs/_/brta dang phur btsos thigs pa blugs/_/sna sman mi bya la mi gtang /_/ji srid dus ni sman gtong ba/_/de yi nyis 'gyur 'phrod pa bza'/_/me tog dzA ti ma li kas/_/mig bcings mtshan mo gnas par bya/_/sna sman mig sman brta ba la sogs
[\[93b.7\]]pas/_/mig mthu bskyed phyir kun tu 'bad par bya/_/mthong ba nyams na 'gro ba sna tshogs pa'ang /_/mun pa'i rang bzhin tshul gcig nyid du 'gyur/_/yan lag brgyad pa'i snying po bsdus pa las/_mdo'i gnas kyi le'u nyi shu rtsa bzhi pa'o//_//de nas cha spyad kyi cho ga'i le'u
[\[94a\]]
[\[94a.1\]]bshad par bya'o/_/zug rngu rnam pa sna tshogs dang /_/lus ni sna tshogs gnod byed pa/_/'byin ba'i thabs su gang gyur pa/_/spyad yin de bzhin gzhang 'brum dang /_/mtshan par rdo la sogs brta ba dang /_/gtsags bu thal sman me btab pa'i/_/yan lag
[\[94a.2\]]lhag ma bsrung phyir dang /_/mas gtong la sogs spyad ma gtogs/_/bum pa ku ba rA dang ni/_/'dzam bu'i mchu la sogs spyad yin/_/gang phyir cha spyad cho ga bzhin/_/sna tshogs tshul du brdung bya ba/_/blo yis rnam dpyad bya ba ni/_/rags rim tsam zhig bstan pa yin/_/seng
[\[94a.3\]]ge kang+ka dom bya rog_/ri dgas bya sogs kha 'dra ba'i/_/mchu can cha spyad byas nas ni/_/de yi ming yang gdags par bya/_/phal cher lcags kyi rgyu las ni/_/srid du sor ni bco brgyad pa/_/skam pa 'brel pa'i mtshams su ni/_/sran chung lta bu'i gzer gdab pa/_/rtsa ba
[\[94a.4\]]lcags kyu ltar gug pa'i/_/cha spyad bde legs yin zhes bya/_/rtse mo g.yung drung lta bu'o/_/de ni brtan par rus zug pa'i/_/zug rngu 'byin la sbyar bar bya/_/gzer btab rtse mo gyes pa dang /_/skam pa yin te sor bcu drug_/de ni pags pa rtsa rgyus shar/_/zhen pa'i zug
[\[94a.5\]]rngu 'byin la sbyar/_/skam pa sor drug zug rngu phra/_/rdzi ma ma rungs 'byin la sbyar/_/so phra drang zhing rtsa ba ni/_/gdu bus brgyan pa mu tsa ti/_/des rma gting du zug pa dang /_/mig mdzer gting du lus la sbyar/_/nya mgo 'dra bar sor bcu gnyis/_/cha spyad gnyis pa gcig pa bya/_/
[\[94a.6\]]nya mgo lta bu zhes bshad de/_/rna khung zug rngu 'byin la sbyar/_/cha spyad sbu gu can khong stong /_/rtse mo gcig gam mang po bya/_/des ni bu ga'i zug rngu dang /_/nad yod blta dang dbyung ba dang /_/bya ba sla bar bya phyir dang /_/dgang bar bya ba'i don du bya/_/de yi zheng dang sbom srid tshad/_/
[\[94a.7\]]bu ga'i tshad las dpag par bya/_/srid du sor bcu sbom sor lnga/_/gre ba'i zug rngu rtog byed yin/_/rtse mo lnga pa bu ga can/_/rtse mo bzhi la spyi mdud bya/_/cha spyad thur ma gnyis pa ni/_/bu ga gsum pa de'i tshad bya/_/cha spyad bya ba rang gi dbyibs/_/sbom dang chu yi tshad
[\[94b\]]
[\[94b.1\]]mnyam pa'i/_/sbu gu de 'dra gzhan dag kyang /_/cha spyad shes par byed du gzhug_/rtse mo pad+ma'i snying po 'dra/_/srid du sor ni bcu gnyis pa/_/bzhi cha khong stong byas sbu gu/_/zug rngu 'byin pa yin par bshad/_/gzhang 'brum cha spyad pa yi ni/_/nu sor 'dra ba sor bzhi pa/_/
[\[94b.2\]]skyes pa'i sor lngas 'khyud pa ste/_/bud med sor drug gis 'khyud bya/_/nad lta ba la bu ga gnyis/_/las la bu ga gcig pa bya/_/dbus kyi bu ga sor gsum pa/_/mthe bong shong ba tsam du bya/_/de steng rtse mo zlum po ni/_/dpangs su sor ni phyed par bya/_/khar dkrol de 'dra bug
[\[94b.3\]]med/_/cha spyad gzhang 'brum btsir la sbyar/_/mtshan par rdol la rnam kun tu/_/bu ga yan chad bsal bar bya/_/sna yi shu ba'i 'brum pa la/_/bu ga gcig pa sor gnyis bya/_/zheng du mdzub mo'i tshad tsam las/_/mtshan par rdol gyi spyad 'drar bya/_/sor mo bsrung phyir
[\[94b.4\]]ba so'am/_/shing gis shubs ni sor bzhi bya/_/ba yi nu 'dra bu ga gnyis/_/de yis kha ni dbye bar bya/_/mo mtshan rma brtag dbus su ni/_/khong stong sor ni bcu drug pa/_/phyogs bzhir gdu bus bcing bar bya/_/rtse mo pad+ma kha zlum 'dra/_/thur ma bzhi ni mnan pa yis/_/rtsa
[\[94b.5\]]ba bsdams na kha dbye bya/_/cha spyad 'jam rtsi'i sbubs 'dra la/_/rtsa ba mtheb shong rtse sran shong /_/rtse mo gag pa med pa la/_/rtsa bar lpags 'jam rkyal bu bcing /_/rma yi phug ni 'chas pa dang /_/rma bkru ba la sbyar bar bya/_/'od ma'i sbu gu'am sgro rtsa ni/_/'dra ba kha
[\[94b.6\]]gnyis dmu rdzing spyad/_/dud pa mas gtong la sogs spyad/_/rang rang gi ni skabs su smras/_/rdabs rwa kha zheng sor gsum pa/_/dpangs su sor brgyad pa'am bcu/_/rtse mo'i bu ga g.yungs kar shong /_/legs bkag nu sor dbyibs 'dra bya/_/ku ba srid du sor bcu gnyis/_
[\[94b.7\]]khyud skor sor ni bco brgyad pa/_/kha zlum sor ni gsum mam bzhi/_/nang 'bar bad kan khrag 'dren byed/_/de bzhin bum pa de 'dra ba/_/glan pas skran yang 'ju bar byed/_/thur ma zhes bya'i cha spyad ni/_/las dang dbyibs ni sna tshogs pa/_/ci rigs pa yi tshad ldan bya/_/
[\[95a\]]
[\[95a.1\]]de la rma tshol las la gnyis/_/srin bu gan du pa ta'i dbyibs/_/bu ga'i nang gi zug rngu 'byin/_/kha ni sran chud phye 'dra gnyis/_/sor brgyad pa dang dgu pa'i tshad/_/thur ma drug ste de las gnyis/_/sor ni bcu drug bcu gnyis pa/_/thal sman btang ba sbrul kha 'dra/_/gnyis po bcu gnyis sor bcu pa/_/bskul spyad kha ni mda' ltong 'dra//
[\[95a.2\]]'byin pa'i cha spyad lcags kyu'i dbyibs/_/thur ma rtse mo gug pa ni/_/mngal gyi phur pa zhes bya ste/_/srid du sor brgyad byas pa des/_/bud med mngal du bu shi dbyung /_/rde'u 'byin cha spyad sprul mgo yi/_/gdengs
[\[95a.3\]]ka 'dra la rtse gug pa'o/_/mda' ltong 'dra bar sor bzhi pa/_/so dbyung ba la sbyar bar bya/_/rtse mo ras bal gyis dkris pa'i/_/phyi bsal thur ma drug bya'o/_/gzhang gi nye ring nang la gnyis/_/sor bcu ba dang bcu gnyis pa/_/sna yi sor drug bdun pa gnyis/_/rna ba'i sor brgyad
[\[95a.4\]]dgu pa gnyis/_/rna ba bsal la a shwad+tha'i/_/rtse'am blugs gzar kha 'dra bya/_/thur ma 'dzam bu'i thor to 'dra/_/thal sman me btsa' so sor gsum/_/phra sbom rim bzhin sbyar bar bya/_/rgyu ma'i las la thur ma ni/_/khar ba 'dra zhing dbus zlum la/_/rtsa ba zla ba phyed 'dra bya/_/rgya
[\[95a.5\]]shug tshi gu bkas 'dra ba/_/sna yi thor to 'brum sreg byed/_/sor brgyad pa la rtse mo ljon/_/gsum pa thal sman sman rim la/_/mthe'u chung gung mo srin lag gi_/sen mo lta bu'i so byas pa'o/_/pho mtshan spyad dang mig sman stsogs/_/cha spyad rang rang le'ur bshad/_/nye ba'i cha spyad
[\[95a.6\]]khab long dang /_/thag pa ras dang tho ba dang /_/'bring bu rgyu ma lce rta rda/_/yal ga sren mo kha so dang /_/dus dang smin dang lag rkang dang /_/'jigs dang dga' ba de'i bya ba'i/_/bye brag thabs ni shes pa'o/_/mkhas pas blo yis dpyad par bya/_/cha spyad gdung srub dgang dang rgyun
[\[95a.7\]]srang dag bya dang /_/thal sman gdab dang mtshon dbyung bcing dang bcer ba dang /_/gzhib dang smad dang stod dang bskyod dang bcag pa dang /_/bzlog dang drang por bya ba tsha spyad las rnams yin/_/legs par zug cing 'byin par byed pa dang /_/gzung bya blangs nas 'byin par byed phyir dang /_/yan
[\[95b\]]
[\[95b.1\]]lag kun la gnod pa med pas na/_/cha spyad kun gyi mchog ni kang+ka'i mchu/_/yan lag brgyad pa'i snying po bsdus pa las/_/mdo'i gnas kyi le'u nyi shu rtsa lnga pa'o//_//de nas gtar spyad kyi cho ga'i le'u bshad par bya'o/_/mgar ba mkhas pas cho ga bzhin/_/brdungs pa'i
[\[95b.2\]]gtar spyad nyi shu drug_/spu ni chod par nus pa dag_/phal cher sor ni drug par bya/_/gzugs legs so ni legs pa dang /_/gzung bar bde ba nyid du bya/_/ya yo med cing 'thar legs pa'i/_/shin tu rno ba'i lcags las bya/_/rtse mo shin tu legs brdungs la/_/ut+pal sngon
[\[95b.3\]]po'i mdog 'dra ba'i/_/rang ming rjes mthun gzugs can ni/_/rtag tu nye bar gzhag par bya/_/rtse mo re re dag la yang /_/rang tshod sor phyed gnyis dang bzhi/_/phal cher gnyis dang gsum du bya/_/de gnas khyad par dag la sbyar/_/de las dkyil 'khor 'dra ba'i rtse/_/mdzub sen nang
[\[95b.4\]]gi dbyibs 'drar bya/_/de ni rnyil skyes lkog ma yi/_/sha lhag la sogs gzhar bcad sbyar/_/'phel gtsags spu gri'i dbyibs lta bu/_/gcod dang dral dang 'byin la sbyar/_/rtse drang skrangs nad mtho ba dang /_/zab pa la sbyar de las gzhan/_/ltag pa ring zhing rtse gug pa/_/so thung
[\[95b.5\]]nad tshul ji bzhin sbyar/_/ut+pa la dang so phyed kyis/_/dral dang de bzhin gcad par bya/_/sbrul kha rtse sor phyed rna ba/_/sna yi thor bu dpyad la sbyar/_/rma tshol 'jam po rta bla ba'i/_/mgo bo 'dra gzhal brtag par bya/_/de las gzhan pa khab rtse 'dra/_/rtse bug can ni dbug la
[\[95b.6\]]sbyar/_/ljang pa'i lo 'dra 'bigs pa la/_/sha ri'i mchu 'dra mda' bug ni/_/kha 'dra rtse gsum khrag gzags la/_/'jag rtse a ta'i mchu 'dra ba/_/'bras bu sor gnyis khrag 'byin la/_/de 'dra'i so ni nang du lta/_/gtsags 'bras zla ba kham pa 'dra/_/sor ni phyed dang gnyis yod bya/_/
[\[95b.7\]]rtse mo 'bras dang 'dra pa la/_/sor ni phyed dang gnyis yod dag_/de ni rtsa lto'i nad la sbyar/_/sta re'i spangs 'dra ba lang so/_/'dra ba'i gtsags 'bras sor phyed pa/_/de yi yu ba gyen bstan la/_/rus pa'i steng gnas rtsa la gdab/_/zangs ma'i thur ma rtse gnyis pa/_/rtse mo me
[\[96a\]]
[\[96a.1\]]tog kha 'bus 'dra/_/de yis mthong nyams mig sbris dbug_/rgya 'dra'i gcags bu bya ba ni/_/sor gdub 'dra las kha 'byung ba/_/gtsags 'bras rgyar ni sor phyed pa/_/rig pas 'phel gtsags lta bu'am/_/dkyil 'khor lta bu'i rtse 'dra bya/_/de ni
[\[96a.2\]]mdzub mo'i thor tol/_/gdags su rung ba'i rgya 'dra bya/_/srad bus brtod la gre ba'i nang /_/nad rnams gcad dang dral la sbyar/_/gre ba'i sha lhag thor gtsug 'dzin/_/lcags kyu'i rtse mo legs gug bya/_/rus pa gcod pa'i sog le ni/_/srid du sor bcu zhing sor gnyis/_/so
[\[96a.3\]]rnams phra zhing rab tu rno/_/yu ba chang gzung legs par bya/_/rma yi chu rgyus skra bcad pa'i/_/chan pa chan pa 'dra bar bya/_/so yo so drang kha gnyis pa'i/_/sen mo 'dreg spyad sor dgu pa/_/zug rngu phra 'byung gcad pa dang /_/dral dang dbug dang phyi bar bya/_/zur bzhi pa la sor
[\[96a.4\]]gcig pa/_/dbyibs ni kun tu gcig 'dra ba/_/so phyi ba yi gcags spyad de/_/so yi dreg pa phyi bar bya/_/khab ni mgo zlum mig zab che/_/mkhrang pa gsum bya de las ni/_/sha che ba yi phyogs su ni/_/zur gsum srid du sor gsum pas/_/sha chung pa dang rus tshigs na/_/
[\[96a.5\]]rma yod pa la srid sor gnyis/_/zhu dang ma zhu'i gnas nad rma'i/_/khab rtse 'bras dbyibs gzhu ltar sgu/_/srid du sor ni phyed dang gsum/_/khab ni bdun dang brgyad kun yang /_/zlum po sor ni legs sbom pa/_/khri gcig la btsugs pir 'dra ba/_/brtsan sngo gdong nad thig le
[\[96a.6\]]gnag_/skra 'byi ba la gtsags par bya/_/khab brgyad zlum po sor phyed pa/_/gcig tu sbom la gzar bu 'dra/_/lag pa gnyis kyis btsugs nas ni/_/de yis sna yi khrag dbyung ngo /_/rna shal dbug pa'i snyung bu ni/_/yu ti ka ni kha 'bus 'dra/_/snyung bu sor ni phyed par bya/_/de yi
[\[96a.7\]]tshad dbug de yan chad/_/zur bzhi par byas de yis ni/_/skrangs smin ma smin dogs la dbug_/rna drung sha ni stug po dbug_/snyung bu kha ni sbom po la/_/sum cha sbu gu yod byas la/_/sor gsum pa yis rna ba dbug_/pad+ma thal sman me btsa' dang /_/mching bu rdo dum sen mo stsogs/_/
[\[96b\]]
[\[96b.1\]]lcags min gtar spyad phra mo ste/_/de yang de bzhin sbyar bar bya/_/cha spyad 'khrul 'khor stsogs pas kyang /_/mkho ba nad kyi dmigs dang sbyar/_/'dren dang 'byin dang 'dral dang 'drub/_/dmigs tshol phya bsal zhal zhal gdab/_/gtsags bcad gshegs dbug btsugs pa dang /_/
[\[96b.2\]]gzung sreg de yis bya ba yin/_/gcad dang dral dang phyi ba'i phyir/_/spyad kyi gtsags 'bras rtsa ba'i bar/_/mdzub mo gung mo mtheb mo yis/_/ma yengs pa dang legs par gzung /_/gtar ga gdab phyir rtse mo'i drung /_/mdzub mo dang ni mthe bos gzung /_'bras 'dra ba yi yu ba
[\[96b.3\]]ni/_/chang par bcug ste rtse mas gdab/_/dbyung don yu ba nas gzung bya/_/gzhan dag bya ba gang bder bya/_/gtar spyad sna tshogs dag gi snod/_/gso ras bal snam men dri'am/_/pags 'jam du gu la las byas/_/rab tu stug pa zheng sor dgu/_/srid du sar ni bcu gnyis
[\[96b.4\]]pa/_bal gyis bar bcad spyad bcug la/_/legs par gzhag ste drub pa dang /_/thur mas kha ni brgyu bar bya/_/srin bu pad pa bder gnas pa/_/khrag dbyung phyir ni sbyar bar bya/_/chu nang nya dang sbal stsogs dang /_/mi ro'i dri ma mnam las byung /_/dmar dang dkar dang shin tu
[\[96b.5\]]gnag_/mi srun sbom dang 'byil ba dang /_/'ja' tshon dang 'dra ro stod bkra/_/spu yod de rnams dug can yin/_/spang bya des ni khrag gzhibs na/_/g.ya' rnags 'dzag rims mgo 'khor skyed/_/de la dugs khrag mkhris gso bya/_/chu mdog rnam par gsal ba dang /_/dug med nya
[\[96b.6\]]lcibs med las byung /_/rtsa snar ro stong sngo khra zlum/_/rgyab ni ngur smrig 'dra lus phra/_/lto ni cung zad ser ba bzang /_/de yang legs par ma skyugs dang /_/rtag tu 'thung du bcug pa dag_/chu nang zhugs te nub pa ni/_/khrag gis myos pa yin pas spangs/_/de nas cig shos
[\[96b.7\]]skye rab brtags//_chu sbyar ba yi nang du gzhug_/kan dzi'am dar ba'i nang du gzhug_/slar yang chur ni dbugs phyung nas/_/mar ram sa zhag nu zho 'am/_/khrag gi thigs pa bskus 'thung gzhug_/'thungs tshe ro stod mthor gyur na/_/ras ma srab mos g.yogs par bya/_khrag
[\[97a\]]
[\[97a.1\]]ni bzang ngan 'dres pa las/_/pad pa dang por nad khrag ni/_/'thungs te ngang pas 'o ma dang /_/'dres chu'i 'o ma len dang mtshungs/_/so yis 'debs pa'am g.ya' gyur na/_/de ni slar dbyung skyug tu gzhug/_/rgyam tsha til mar gyis kha bsku/_/phye ma 'jam pos rgyab tu
[\[97a.2\]]gtor/_/slar yang zhag bdun bar du ni/_/khrag myos bsrungs la 'thung mi gzhug_/srin bu pad pa legs skyugs na/_/sngon bzhin khong grims brtan par 'gyur/_/drags na dal zhing snyom 'chi 'gyur/_/skyugs ma legs na rengs myos 'gyur/_/bum pa chu dang sa blugs pa/_/gzhan
[\[97a.3\]]dang gzhan du gzhag par bya/_/kha chu rul bag sbyang phyir bya/_/gzhan du dug dang bcas par 'gyur/_/ma dag pa'am khrag mang byung /_/skyer pa bu ram sbrang rtsis bsku/_/lan brgyar dkrugs mar ras bal gyi/_/ye'us byugs la sman bsil bsku/_/nad kyi khrag dang bral gyur
[\[97a.4\]]na/_/'phral du rtsa dmar nad med 'gyur/_/ma dag gnas nas bskyod gyur pa/_/rma yi gnas su 'dug pa'i khrag_/zhag lon na ni gnag par 'gyur/_/de bas de ni slar dbyung ngo /_/mkhris rgyas khrag gi nad la ni/_/ku ba bum pa sbyar mi bya/_/de gnyis me dang bcas pa yin/_/rlung
[\[97a.5\]]dang bad kan la sbyar bya/_/bad kan las gyur nad khrag ni/_/ska bas rngabs rus gzhib mi bya/_/rlung dang mkhris pa las gyur khrag_/rngabs rwas gzhibs te dbyung bar bya/_/lus kyi gong du srad bu'am/_/ras kyis dam du bcings nas ni/_/chu ba tshigs rus gnad rnams ni/_/dor
[\[97a.6\]]te zhal zhal gdab bar bya/_/gyen du dbyung ba'i thabs kyis ni/_/thur du babs pa gdab bar bya/_/zab dang nye dang 'phred mi gdab/_/btab ba'i gnas su'ang gdab mi bya/_/zhal zhal bya ba phyogs gcig 'dus/_/rtsa mdud srin bus khrag 'byung zhing /_/bem bem por gyur rwa stsogs
[\[97a.7\]]gdab/_/nad khrag lus khyab gtar ga gdab/_/khrag nad 'dus pa zhal zhal bya/_/gting na yod pa pad pas dbyung /_/pags gnas ku bum rngabs ras dbyung /_/lus khyab khrag la gtar gnyid/_/rlung stsogs gnas la rngabs rwa dang /_/pad pa ku bas rim bzhin dbyung /_/khrag phyung
[\[97b\]]
[\[97b.1\]]bsil bskus la stsogs pas/_/rlung ni rnam par 'khrugs gyur te/_/rma na g.ya' zhing skrangs gyur na'ang /_/de la zhun mar dron pos bsku/_/yan lag brgyad pa'i snying po bsdus pa las/_mdo'i gnas kyi le'u nyi shu rtsa drug pa'o//_//de nas gtar ga gdab pa'i cho
[\[97b.2\]]ga'i le'u bshad par bya'o/_/cung zad mngar zhing tsha bro la/_/grang dang tsha min ska ba min/_/pad+ma lam bu chu gsher dang /_/btsod dang ri bong khrag ltar dmar/_/dag cing dmar ba 'byung ba ni/_/de nyid kyis ni lus gnas byed/_/de ni phal cher bad mkhris kyi/_/nad
[\[97b.3\]]kyis 'khrugs pas gnod bskyad pas/_/me dbal 'bras dang mcher nad dang /_/skran dang me drod bri dang rims/_/kha dang mig dang mgo nad dang /_/myos dang skom dang tsha bro dang /_/mdze dang dreg nad mkhris khrag dang /_/sgregs pa skyur zhing mgo 'khor byed/_/bsil
[\[97b.4\]]dro snum dang rtsub stsogs kyis/_/nad gang gsos par gyur pa dag_/legs par 'chos par ma gyur pa/_/de ni khrag 'khrugs las gyur yin/_/khrag bdo gyur pa de las ni/_/gtar ga gdab pas dbyung bar bya/_/de yang bcu drug ma lon dang /_/bdun cu 'das la khrag mi dbyung /_/
[\[97b.5\]]nyam chung dugs drags dugs ma byas/_/rlung gi nad kyis nyen pa dang /_sbrum ma bu btsas zas ma zhu/_/khrag mkhris lud pa dbugs mi bde/_/tshad 'khru rims dang skyugs pa dang /_/skya rbab yan lag kun skrangs dang /_/snum 'thungs pa la sbyor ba dang /_/de bzhin las
[\[97b.6\]]lnga byas la min/_/ma bsdams gtar ga mi gdab cing /_/yon po'am mi snang la mi gdab/_/tshabs chen nad ni ma gtogs pa/_/grang la tsha char rlung dus min/_/mgo dang mig gi nad rnams la/_/'phral ba'i rtsa la gtar ba'am/_/mig 'gram sna drung rtsa la gdab/_/rna ba'i nad
[\[97b.7\]]la rna ba'i rtsa/_/sna yi nad la sna rtser ro/_/cham pa sna dang dpral rtsar gdab/_/kha nad rnams la lce dang ni/_/mchu dang rkan gyi rtsar gdab bo/_/nam tshong yan chad rtsa mdud mgul/_/rna ba mur 'gram spyir gnas gdab/_/smyo byed mig 'gram brang dpral rtsa/_/brjed byed 'gram pa'i
[\[98a\]]
[\[98a.1\]]mtshams su gdab/_/yang na kun la smin mtshams gdab/_/'bras dang rtsib logs zug pa la/_/rtsib logs nu ma'i bar rtsa gdab/_/nyin gsum pa la phrag mtshams gdab/_/nyin bzhi pa la ltag pa'i 'og_/'khru ba gzer dang ldan pa la/_/mjug to'i
[\[98a.2\]]gong ma sor gnyis par/_/khu ba'i mtshan nad pho mtshan rtsa/_/lkog ma'i wa bar brla rtsa gdab/_/gzugs 'khums pus mthil 'og gam ni/_/gong gi sor bzhi pa la gdab/_/'bras kyi phreng bar byin pa'i nywa/_/'og tu sor ba gnyis gdab bo/_/rkub tshos bus mo'i lha nga'i
[\[98a.3\]]steng /_/nad la long mo'i ltag sor bzhir/_/rkang tsha 'theng dang sbrid pa dang /_/rting rdol rlung nad mdzer pa dang /_/rkang sor snags su chad pa la/_/rgya tshigs las gong sor gnyis gdab/_/'khums la rkang 'khums lta bur gdab/_/ji skad bshad pa ma mngon na/_/gnad
[\[98a.4\]]ma gtogs pa gar nye ba'i/_/phyogs gzhan dag tu gtar ga gdab/_/de nas lus snum gtar ga yi/_/yo byad kun bsags stobs dang ldan/_/bkra shis byas shing kha zas ni/_/snum zos khu ba 'thungs pa dang /_/me dang nyi tshan gyis dugs byas/_/pus mnyam mtho ba'i
[\[98a.5\]]stan la 'dug_/skra rtsa ras ni 'jam pos bcings/_/pus mo'i lha ngar gru mo btsugs/_/khu tshur nang du glod bcug pas/_/mgul pa dam du btsir bar bya/_/so bsdam lud pa lu ba dang /_/mkhur ba gnyis ni bud par bya/_/de la rgyab nas btsir ba dang /_/gos kyis
[\[98a.6\]]dkri zhing mdzub mo ni/_/g.yon pa lkog mar bcug nas su/_/nang du legs par gzhug par bya/_/'di ni nang du kha bltas rtsa/_/ma gtogs bsdam pa'i cho ga yin/_/de 'og sman pa'i mthe bo las/_/gung mo btang bar gyur ba yis/_/rtsa byung mngon la gdab byas nas/_/
[\[98a.7\]]reg pa'am mthe bos mnan byas la/_/lag pa g.yon pas bzung ba yi/_/gtsags pu sta res dbus su gdab/_/gtsags bu'i kha phyogs mi g.yo gtad/_/de bzhin gdab pa'am btsir ba yis/_/bem rtol gdab las khrag dbyung ngo /_/sna drung gi ni rtsar
[\[98b\]]
[\[98b.1\]]gdab pa/_/rtse mo mthe bos bteg nas ni/_/gtsags rtse 'bras 'dra gdab par bya/_/lce bteg bzlog ste sos mnan la/_/lce 'og rtsar ni gdab par bya/_/nu ma yan chad bsdams nas ni/_/mgul par gnas pa'i rtsar gdab bo/_/lag pa gnyis su rdo bcangs te/_/lag
[\[98b.2\]]pa pus mor brten te brkyang /_/mchan khung man chad mnyes nas na/_/gong du bcings la mdo rtsar gdab/_/lag ngar rtsa ni bder 'dug ste/_/gdab pa'i sor bzhi gong gi ni/_/phyogs su ras kyis dam bcings la/_/mthe bo chang par bcug nas ni/_/lag ngar brkyang la
[\[98b.3\]]gdab par bya/_/rtsib logs rtsa ni dpung pa gnyis/_/thur du dpyangs te gdab bar bya/_/pho mtshan rtsa ni bteg gdab/_/byin rtsa pus mo ma bkug par/_/rkang pa legs gzhag pus mo la/_/'og tu lag pa gnyis kyis ni/_/long mo'i bar du dam btsir la/_/rkang
[\[98b.4\]]pa de steng gnyis pa ni/_/cung zad bkug ste bzhag pa yis/_/mnan la de nas lag pa ltar/_/rtsar gdab de ltar ma smos pa'i/_/gzhan dag la yang gdab byas la/_/thabs shes gtsags spyad de dang des/_/phyogs ni de dang de ru gdab/_/sha che ba yi phyogs su 'debs/_
[\[98b.5\]]'bras 'dra 'bras kyi srid tsam gdab/_/rus pa'i steng rtsa sta re 'dras/_/nas kyi phyed tsam gdab par bya/_/legs par btab nas khrag gzags te/_/chings ma bkrol nas gzag mi bya/_/gdab ma legs pa dus cung zad/_/nyung zad 'byung ba til phye gdab/_/gdab drags
[\[98b.6\]]sgra dang bcas par ni/_/'byung zhing bcad kyang dka' bar 'gyur/_/dbang dang 'bog par 'gyur ba dang /_/chings lhod mtshon rtul 'grangs drags dang /_/nyam chung shugs nyen dugs ma byas/_/khrag mi 'byung ba'i rgyu yin no/_/khrag ni legs par ma byung na/_/byi dang tsha gsum
[\[98b.7\]]skyer pa dang /_/rgya spos rgyam tsha khyim dud bcas/_/til mar btags la rma la bsku/_/khrag ni legs byung til mar dang /_/rgyam tshar bcas pa dro 'jam bsku/_/le brgan rtsi las tshon ser ltar/_/dang po nad khrag 'byung par 'gyur/_/legs par byung na rang nyid 'chad/_/khrag bzang
[\[99a\]]
[\[99a.1\]]byung na'ang dbyung mi bya/_/brgyal 'gyur na ni chings ma dgrol/_/rlung g.yab kyis g.yab slar khrag dbyung /_/slar 'bog gyur na nyi ma ni/_/gnyis pa'ang gsum pa dag la gdab/_/rlung khrag gnag cing dmar la rtsub/_/shugs drag gsal zhing lbu ba can/_/
[\[99a.2\]]mkhris khrag ser la rtsa gnag mnam/_/sbyin bag dro zhing tshon can yin/_/bad kan khrag ni 'jam la skya/_/rgyun can 'byar zhing ska ba yin/_/'dres pa'i mtshan ma 'dres ma yin/_/nyes gsum dri ma rnyog ma can/_/khrag ngan pa ni nyams che la'ang /_/tshad las lhag par
[\[99a.3\]]dbyung mi bya/_/khrag dbyung drags na'ang 'chi ba'am/_/rlung nad mi bzad 'byung bar 'gyur/_/de la bsku byug 'o ma khu/_/khrag bcud blud pa sman yin no/_/khrag phyung nas ni chings ma dag_/dal gyis bkrol la chu bsil gyis/_/bkrus la til mar gyis byugs pa'i/_
[\[99a.4\]]gos 'jam gyis ni rma kha dkri/_/khrag nad yod na phyi 'bred dam/_/phyi de nyin par slar yang dbyung /_/shin tu gnod pa'i khrag zla phyed/_/snum gyis brtas pa'i lus las dbyung /_/khrag ngan cung zad lus kyang ni/_/nad ni lhag par mi skyed pas/_/de phyir lhag ma yod
[\[99a.5\]]gyur yang /_/gzhag gi shas cher mi dbyung ngo /_/lhag ma rngabs rwa stsogs gdab pa'ang /_/yang na spyod bsil khrag mkhris bsal/_/sbyang dang skam pa'i bye brag ni/_/gso bas de ni dang bar bya/_/nad khrag rab rgyas ma gyur ba'am/_/de 'dra'i thabs kyis gso bar bya/_/
[\[99a.6\]]khrag gi rgyun ni mchod na/_/gcad pa'i sbyor ba myur du bya/_/seng phrom rma shing pri yang ku/_/ma sha shing mngar yug snam btsag_/gyo dum zar ma snag tsha dang /_/'o ma can shing shun lo ma/_/btags pa'i phye ma rma khar gdab/_/shug stsogs chu grang sbyar ba blud/_/
[\[99a.7\]]yang na rtsa btab de gong gi_/rtsa de nyid la gtar ga gdab/_/yang na thur ma bsregs pa yis/_/rma kha myur du bsreg par bya/_/bcings pa nyes pas lam log la gnas te/_/nad ni rgyas pas khrag ni 'khrugs 'gyur ba/_/rang gi gnas su slar phyin ma gyur pa/_/de srid
[\[99b\]]
[\[99b.1\]]zas dang spyod lam phan pa bsten/_/shin tu tsha grang ma yin yang drod skyed/_/khrag sel byed pa'i bza' dang btung ba phan/_/de tshe lus dang khrag bder mi gnas pas/_/khyad par du ni me las bsrung bar bya/_/mdog dang dbang po gsal zhing dbang po yul/_/'dod
[\[99b.2\]]cing zas 'ju shugs kyang bde bar 'ju/_/bde dang ldan zhing stobs rgyas phun sum tshogs/_/mi yi nad khrag dag pa yin par bshad/_/yan lag brgyad pa'i snying po bsdus pa las/_/mdo'i gnas kyi le'u nyi shu rtsa bdun pa'o//_//de nas zug rngu dbyung
[\[99b.3\]]ba'i cho ga'i le'u bshad par bya'o/_/zug rngu'i bgrod pa rnam lnga ste/_/yo drang thad ka steng dang 'og_/kha gnag skrangs dang nad dang bcas/_/yang dang yang du khrag 'dzag la/_/rma yi nye 'khor mtho zhing glo/_/chu bur lta bu'i thor bu 'byung /_/sha ni 'jam 'gyur
[\[99b.4\]]lus mdor na/_/khong du zug rngu yod shes bya/_/khyad par du ni pags pa na/_/mtshon lus mdog nyams sra ba dang /_/skrangs par 'gyur ro shar gnas pa/_/nad dang skrang pa lhag par 'phel/_/btsir bar mi bzod smin pa dang /_/rma yi sgo ni 'drub mi shes/_/nya yi
[\[99b.5\]]nang zug shar zug dang /_/'dra las skrang bag med pa yin/_/chu ba'i dra ba'i nang lus pa'i/_/chu ba las ni 'byung dka' zhing /_/bsgul dka' bskyod tshe rengs shing na/_/rtsa la brten pa rtsa skrang 'gyur/_/bu ga'i sbubs gnas sbubs kyis ni/_/rang gi las dang yon tan
[\[99b.6\]]nyams/_/rtsa chen gnas pa'ang dbugs dang khrag_/lbu ba can du 'byung 'gyur zhing /_/sgra dang bcas par 'byung ba dang /_/snying dang yan lag na bcas 'gyur/_/rus tshigs bog rer mtshon lus pa/_/rus brtse tshabs cher na bar 'gyur/_/rus gnas nad mang skrang
[\[99b.7\]]bar byed/_/tshigs la gnas pa de dang 'dra/_/bskyod par dka' ba dag tu'ang 'gyur/_/nang grol nang yod 'khrugs pa dang /_/lbo zhing kha zas ngan skyugs gcin/_/rma yi khar ni 'byung bar 'gyur/_/gnad kyi nang du mtshon lus pa/_/gnad zug mtshan nyid las
[\[100a\]]
[\[100a.1\]]shes bya/_/pags pa la sogs rang rang gi_/ji ltar 'dzag las shes par bya/_/skyon med lus kyi rma 'tsho ba ste/_/de ni gnod pa med par gnas/_/nad 'khrugs snad pa la sogs kyis/_/bslangs nas slar yang gnod pa skyed/_/gang yang
[\[100a.2\]]rung bar pags pa nyams/_/bsku dang mnye dang dugs byas nas/_/mdog dmar na zhing tsha la 'khrugs/_/yang na gang du mar gzhag 'ju/_/lde gus byugs pa myur du bskams/_/gnas der zug rngu bcas shes bya/_/shar lus sbyang bar byas pa
[\[100a.3\]]yis/_/skem byas lhongs 'gyur bskul ba dang /_/btsan dmar sogs kyis shes par bya/_/nya dang rus tshigs nang grol gyi/_/zug rngu'ang de bzhin shes par bya/_/rus pa zug rngus ma rungs 'gyur/_/rus pa bsku dang dugs bya zhing /_/mnye dang btsir
[\[100a.4\]]las shes par bya/_/rus tshigs gnas pa rus 'dra dang /_/brkyang dang bskum las shes par bya/_/chu ba rtsa dang rtsa chen sbubs/_/zug rngu mi mnyam lam 'gro dang /_/shing rta chag pa'i rta dang ni/_/ldan par nad pa bskyon nas su/_/myur du drangs nas de nas ni/_/bskyod pas
[\[100a.5\]]zug rngu shes par bya/_/gnad zug logs shig ma bshad de/_/de rnams sha stsogs la gnas yin/_/spyir ni zug rngu bcas bskyod pa'i/_/bya bas nad bcas las shes bya/_/mdor na zlum dang gyes pa dang /_/zur bzhi ba dang zur gsum pa'i/_/rma yi dbyibs las zug
[\[100a.6\]]rngu ni/_/mi mngon rnam par shes par bya/_/de rnams dbyung ba'i thabs gyur gnyis/_/phyir drang ba dang mdun nas drang /_/rtse nas drang dang rtsa nas drang /_/de las bzlog pas dbyung bar bya/_/dbyung sla gang na yod dral te/_/de nas thad kar drang bar bya/_/mtshon ni brang dang mtshan
[\[100a.7\]]khung dang /_/brla drung rtsib logs zug pa dang /_/mdun drang rtse mo mngon gcad bya/_/kha zheng che drang mi bya dang /_/zug rngur ma gyur mde'u dang /_/mi mngon gnod med pa mi dbyung /_/de nas lag pas zin gyur na/_/lag pa gnyis kyis drang bar bya/_/snang gzhan seng ge chu srin
[\[100b\]]
[\[100b.1\]]dang /_/bar gyi karta ti mchus drang /_/mi mngon rma yi dbyibs las ni/_/gal te dbyung bar nus gyur pa/_/kang ka bring ka khrung khrung dang /_/bya rog sha ra bye'i mchus drang /_/pags stsogs la gnas skam pas drang /_/khong stong nang nas nya mgos dbyung /_/sbu
[\[100b.2\]]gur gnas pa 'dam bu 'dras/_/lhag ma gzhan gyis ci rigs drang /_/yang na dang po mtshon gyis dral/_/de nas rma yi khrag bsal ba/_/byas la mar gyis dugs bya zhing /_/bcings te spyod pa bsten par bya/_/rtsa dang chu bar mtshon lus pa/_/thur mas bskyod
[\[100b.3\]]de dbyung bar bya/_/snying gar gnas pa'i zug rngu ni/_/chu grang gtor bas sngangs byas la/_/gnas gzhan phyin cing 'phags gyur na/_/ci rigs par ni dbyung bar bya/_/rma yi sgo nas dbyung dka' ba/_/gzhan dag la yang de bzhin sbyar/_/rus par zug pa rkang
[\[100b.4\]]pa ni/_/gnyis kyis mnan la drang bar bya/_/de ltar ma nus stobs che ba'i/_/g.yog gis dam du bzung ste dbyung /_/'on kyang ma nus mde'u'i rtsa/_/bkug la gzhu rgyud dam btags la/_/rta srab kyi ni kha lcags mthar/_/ma yengs pa yis dam btags te/_/
[\[100b.5\]]yan lag lnga pa legs bsdams nas/_/rta ni lcag gis gzhus nas su/_/brdeg cing mgo bo bteg nas ni/_/shugs kyis ji bzhin brtod nas ni/_/de ltar zug rngu dbyung ba'am/_/yang na shing gi yal gar gdags/_/mde'u rtsa phra bar srad bu dag_/btags te zug
[\[100b.6\]]rngu dbyung bar bya/_/rma skrangs mde'u rtsa mi mngon na/_/skrangs pa lags par btsir nas dbyung /_/dong bu tho bas brdungs pa yis/_/mtho zhing snang bar gyur na dbyung /_/lam ma yin par 'byung ba gang /_/de nyid kyis ni rmar dbyung bya/_/mde'u zur bcum ste dbyung ba'am/_/dong
[\[100b.7\]]bu kha yis dbyung bar bya/_/rna ba med cing rma kha dbye/_/drang 'dug khab long bstan pas dbyung /_/zhu ba'i gnas su zug rngu ni/_/bkru sman nyid kyis dbyung bar bya/_/rlung gnod dugs dang nu zho dang /_/khrag dang chus gnod gzhibs pas bsal/_/gre ba'i nang zhugs
[\[101a\]]
[\[101a.1\]]zug rngu la/_/skud pa gre bar gzhug bya ste/_/pad+ma'i rtsa bar skud pas gdags/_/pad rtsa zug rngu lhan cig drang /_/lcags sreg mig chur bcug pa yi/_/lcags thur brtan por byas nas ni/_/rgya skyegs can nam rgya skyegs med/_/rgya skyegs kyis
[\[101a.2\]]bsgos zug rngu dbyung /_/skra shad 'dzings pa 'thungs pa dang /_/gsher bas tsher ma zug pa gdon/_/'phral du srad bu thogs pa yis/_/slon par bya'o des cig shos/_/kha snar drang bar ma nus na/_/gzhan du thur du mid par bya/_/zas kyis brnangs pa'i zug rngu ni/_
[\[101a.3\]]chu btung phrag par brdegs pas gzhug_/mig gi rma yi zug rngu phra/_/dar ram bal lam chu yis bsal/_/mi ni chus gang kha sbubs te/_/sprugs pa'am brkyang la btsir slon pa'am/_/thal khung brkos te mi yi ni/_/ske yi bar du nub par gzhug/_/rna ba chus
[\[101a.4\]]gang lag pa yis/_/mnyes la til mar rgyun blugs la/_/rna ba thur du bstan nas ni/_/gdab pa'am yang na brngub bar bya/_/rna ba'i nang du 'bu zhugs na/_/rna ba tsha chus bkang ba'am/_/tsha chu dro 'jam nyid kyis dgang /_/shi nas 'bu ro dbyung thabs bya/_/rgya skyegs
[\[101a.5\]]can dang gser dngul stsogs/_/'byung khungs las byung yun rings gnas/_/mtshon ni phal cher lus kyi me/_/drod kyis 'ju bar byed pa yin/_/sa dang 'od ma shing rwa rus/_/so dang skra dang rdo ba'ang 'ju/_/rwa dang 'od tshal lcags ta la/_/shing tshal zug rngu ring
[\[101a.6\]]pos kyang /_/phal cher de dag tshos 'gyur la/_/khrag dang sha yis tshos par byed/_/zug rngu sha yi gting du zug/_/phyogs de tsha ba'am med gyur na/_/de nas de ni snang bya'i phyir/_/mnye dugs sbyangs dang sha dbri blta/_/sman rnon bcings dang zas skom sbyin/_/mtshon
[\[101a.7\]]gyis btab cing gtsags pa yis/_/smin par byas nas rma dbral dang /_/btsal dang bye bas zug rngu dbyung /_/zug rngu'i gnas dang cha spyad kyi/_/tshul ni mang pos legs brtags te/_/blo ldan thabs ni de dang des/_/shes par byas la zug rngu dbyung /_/yan lag brgyad pa'i snying
[\[101b\]]
[\[101b.1\]]po bsdus pa las/_/mdo'i gnas kyi le'u nyi shu brgyad pa'o//_//de nas gtar ga gdab pa'i las kyi cho ga'i le'u bshad par bya'o/_/rma ni phal cher dang por ni/_/skrangs dang smin las 'byung bar 'gyur/_/de bas de nyid gso bya ste/_/de bsil byugs blugs
[\[101b.2\]]khrag dbyung dang /_/legs par sbyangs pa la sogs pas/_/smin par gyur las 'bad de bsrung /_/thor bu ma smin skrangs drod chung /_/mdog 'dra sra zhing brtan par gnas/_/smin tshe mdog ni 'gyur ba dang /_/dmar zhing rkyal bu'i dbyibs ltar 'dug_/gas pa lta bu'i
[\[101b.3\]]nad bcas dang /_/yan lag snyom zhing glal bcas dang /_/lus grugs 'khrugs tsha yig 'chus/_/rims 'debs skom dad gnyid med dang /_/mar 'khyags bzhag na 'ju ba dang /_/rma gtar reg na mi bzod do/_/smin gyur na ba'i shugs chung zhing /_/rnyid cing skya
[\[101b.4\]]la gnyer ma 'du/_/mtha' ma 'jum zhing dbus su mtho/_/g.ya' dang skrang ba la sogs chung /_/rkyal pa yi ni chu lta bur/_/reg na rnag ni phan tshun rgyu/_/rlung min min mkhris min tsha/_/med de bad kan med mi skrang /_/khrag med dmar bar mi 'gyur te/_/de bas nad
[\[101b.5\]]khrag dang bcas smin/_/smin pa thal drags khong stong dang /_/nad kyis zos pas pags pa srab/_/gnyer ma 'jum zhing mdog gnag la/_/ba spu rnams ni 'byi bar 'gyur/_/bad kan shas che'i skrang pa ni/_/smin pa gting ring khrag gis gang /_/de bas smin rtags
[\[101b.6\]]gsal ma yin/_/skrang pa gang du bsil 'gyur zhing /_/pags mdog mi 'gyur nad tshabs chung /_/rdo ltar reg na sra ba ni/_/mkhas pas the tshom med par de/_/khrag gi smin pa zhes bshad bya/_/snying stobs nyam chung byis pa dang /_/thor bu smin pa'i tshabs che'am/_/gnad
[\[101b.7\]]dang rus tshigs la sogs par/_/'byung ba ma gtogs gzhan dag 'dral/_/ma smin brtol na rtsa rgyus la/_/gnod cing khrag ni mang du 'byung /_/nad tshabs rab 'phel rma gyes pa'am/_/rma 'byung thor bu 'byung bar 'gyur/_/rnag ni nang du gnas gyur pa/_/'phel
[\[102a\]]
[\[102a.1\]]bas rtsa rgyus sha dang ni/_/khrag rnams myur du sreg byed de/_/rtswa skam la ni me dang mtshungs/_/gang zhig ma smin brtol ba dang /_/gang zhig smin kyang btang snyoms 'jog_/khyad par mi shes de dag ni/_/sme sha can 'drar shes par bya/_/ma brtol
[\[102a.2\]]ba yi dang po ni/_/kha zas phan pa sbyin par bya/_/tshor ba mi bzad bzod 'gyur bas/_/chang 'thung ba la chang blud bya/_/zas zos pas ni mi brgyal zhing /_/nang du mtshon btab tshor mi 'gyur/_/rum du bu shi rde'u chags pa dang /_/kha nad dmu rdzing can ma gtogs/_/
[\[102a.3\]]de nas yo byad kun bsags te/_/nad pa shar du kha bstan la/_/sman pa mngon phyogs bsdams nas ni/_/gnad stsogs ma gtogs gtsags bus gdab/_/sha shugs rjes mthun shin tu rno/_/gtsags bu rnag phyin bar du gdab/_/de ni cig car gdab bar
[\[102a.4\]]bya/_/smin pa chen po yod kyang ni/_/rma zheng sor gnyis dral bya'am/_/sor gnyis pa yi zab sor gsum/_/mdzub mo chu ba spu dag gis/_/gnas phyogs ji bzhin brtag pa'am/_/rma 'tshol gyis ni legs btsal zhing /_/kun
[\[102a.5\]]tu legs par brtag par bya/_/gang nas gang du 'gro bar 'gyur/_/gang du mtho ba shes byas la/_/de dang der ni rma btod de/_/legs phye phug ni med par bya/_/chu dang zheng du ci nas kyang /_/nad ni gnas par mi 'gyur bya/_/sman pa dpa' brtan las la myur/_/mtshon rno mi rtul mi 'dar la/_/kun
[\[102a.6\]]tu rmongs par ma gyur pa/_/gtsags bus 'debs pa'i las la bsngags/_/gyen du bcad rtsa 'phral smin rtsa/_/rnyil dang ske rtsa lto sbos dang /_/mchan khung dang ni mig sbubs mchu/_/mkhur tshos brla drung chu so rtsa'o/_/gzhan dag gyen du bcad na ni/_/rtsa dang chu ba'ang
[\[102a.7\]]ma rungs 'gyur/_/gtsags bus btab nas nad pa ni/_/tshig snyan chu ni bsil ba yis/_/dbugs phyung nas ni de 'og rma/_/sor mos kun nas btsir ba dang /_/bska ba'i chu yis legs bkrus shing /_/sman chur bcug pa'i gos kyis phyi/_/gu gul yungs kar a
[\[102b\]]
[\[102b.1\]]ru ra/_/shing kun ka ra rgyam tsha dang /_/shu dag nim pa'i lo ma ni/_/mar dang sbyar bas bdug par bya/_/til gyi lde gu mar sbrang rtsi/_/rang gi sman ni ji lta bas/_/byugs shing de nas rma tshangs gzhug_/de nyid kyis ni de g.yogs la/_/mar dang phye sprus bskus
[\[102b.2\]]pa dang /_/de'i 'og kog tse stug po ni/_/gzhag ste shin tu ma yengs pas/_/gos kyis legs par bcing byas te/_/glo dang g.yas dang g.yon dag gam/_/steng dang 'og tu ma song bya/_/rma tshangs kog tse dkris mar bcas/_/phra zhing sra la gtsang ba la/_/spos kyis
[\[102b.3\]]bdugs shing 'jam la mnyen/_/kham khum med cing rma la phan/_/bcings nas de'i 'og tu de/_/gnod pa bzlog phyir bsrung bar bya/_/de rnams la ni gtor ma sbyin/_/lak+Sh+mi gu ha a ti gu ha/_/spang spos pra ma tsa ri ni/_/tsha tra a ti tsha tra dang /_/dur ba shu dag nyungs
[\[102b.4\]]kar dag_/rtag tu de yi spyi bor btags/_/de nas snum gyi cho gar bshad/_/nyin re'i kun spyod bshad pa bstan/_/nyin par gnyid log rma g.ya' zhing /_/kha dmar na skrangs rnag 'khyims 'gyur/_/bud med dran nam reg pa'am/_/mthong bas khu ba byung
[\[102b.5\]]'gyur na/_/ma phrad na'ang 'khrig pa las/_/byung ba'i skyon ni thob par 'gyur/_/kha zas dag ni gang goms las/_/nas dang gro dang drug cu pa/_/sran chung mung+ga du ba ri/_/ni shan nA ga dzi ban+ti/_/la phug gzhon nu brta ka/_/rgya sne'u dan+du li ya ka/_/ka ra be+e la
[\[102b.6\]]karko ta/_/ka du ga pal pa to la/_/rgyam tsha se 'bru skyu ru ra/_/chu bskol ba ni bsgrangs pa dang /_/'bras rnying chang dang snum nyung zad/_/zos rjes su chu tshan btung ba dang /_/skam sa'i sha ni zos gyur na/_/rma ni myur du 'tsho bar 'gyur/_/dus su ran par bza' ba dang /_/
[\[102b.7\]]phan pa zos na bde 'ju 'gyur/_/ma zhu ba yi rlung la stsogs/_/ldang zhing nad ni stobs can 'gyur/_/de las skrangs dang rnags pa dang /_/tsha dang sbos par 'gyur ba yin/_/'bru gsar til dang ma sha dang /_/chang dang rlan can las byung sha_/'o ma bu ram shing
[\[103a\]]
[\[103a.1\]]las gyur/_/skyur dang lan tshwa tsha ba dang /_/gzhan gang 'khru ba gcod byed dang /_/tsha dang bsil dang lci ba yang /_/'bru sa ra la sogs sde tshan 'di/_/rma dang lan pa'i nad kun skyed/_/chang ni rno ba tsha rtsub 'gyur/_/rma la myur du gnod par
[\[103a.2\]]byed/_/ba la uR+shi ras g.yab cing /_/'di ni bskyod par mi bya la/_/drag shul mi gzug 'phrug mi bya/_/bskyod pa'i tshe na bag bya'o/_/mdza' dang bram ze rgan stsogs kyi/_/gtam ni yid la dga' ba nyan/_/nad las thar ba'i re bcas pas/_/rma ni myur du 'tsho
[\[103a.3\]]bar 'gyur/_/nyin gsum lon tshe rma yi tshas/_/slar yang bkrus sogs las rnams ni/_/snga ma bzhin bya de bzhin du/_/nyin zhag gnyis par mi bya'o/_/tshabs cher na zhing mi 'byar la/_/rma ni yun ring zhig na 'tsho/_/rma tshangs sam ni lde gus glan/_/snum ches rtsub
[\[103a.4\]]ches dam pa dang /_/lhod drags gzhag nyes mi bya ste/_/snum ches rma ni rid par 'gyur/_/rtsub ches sha 'chad shin tu na/_/gas shing khrag ni 'byung bar 'gyur/_/dam dang klod drags gzhag nyes pas/_/rma yi kha ni 'drud par 'gyur/_/rma ni rnag bcas skrangs shing
[\[103a.5\]]mtho/_/rgyu bcas rnag phugs 'chas pa dag_/rma tshangs 'jam po nang gnas pas/_/rma yi skyon ni dag par byed/_/skrangs pa ha cang ma smin brtol/_/smin zhing rnags par 'gyur ba spyad/_/phan pa'i sman dang zas sbyin dkri/_/shin tu rmar mi gnod pas gso/_/
[\[103a.6\]]snad pa'i rma ni gsar du byung /_/ral zhing kha bye 'phral du btsem/_/rmen bu chen po bkas pa dang /_/rna shal bu ga chad pa'ang btsem/_/mgo dang mig phugs sna dang mchu/_/mkhur tshos rna pa dpung pa brla/_/mgul pa phrag pa rlig pa dpyi/_/pho mtshan gzhang dang lto ba
[\[103a.7\]]stsogs/_/phugs ring ba yi gnas rnams dang /_/sha che mi 'gul ma yin dang /_/chu so mchan khung la stsogs dang /_/sha chung mgul pa'i rma dag dang /_/dbugs dbyung zug rngu yod pa dang /_/thal sman dug mes tshig mi btsem/_/btsem pa rus dum khrag skam
[\[103b\]]
[\[103b.1\]]dang /_/rtsa dang spu rnams bsal nas ni/_/sha chad dum bu 'phyang ba dang /_/rang gi gnas su glan pa dang /_/rus tshigs bcug cing khrag gzags la/_/skud pa shing shun rgyus pas btsem/_/srubs ni nye ba'am ring mi bya/_/blang ba che ba'am chung mi bya/_/de nas spro
[\[103b.2\]]bsring byas nas mthar/_/rma ni sbrang rtsi mar sbyar dang /_/skyer pa zar ma'i dud pa dang /_/'bras bu gsum dang sa la ki/_/seng phrom mngar dang snum bcas pas/_/bskus la bcing stsogs sngon bzhin bya/_/rma kha khrag ni med 'gyur gang /_/de ni cung zad 'brud bya ste/_/rma
[\[103b.3\]]'byor byed pa khrag yin pas/_/phyung ste legs par drub par bya/_/de la bcings pa yul la stsogs/_/brtags nas nges par sbyar bar bya/_/bal gos pags pa dar gsum dro/_/zar ma'i ras ni bsil ba yin/_/dro grang ran pa shing bal 'dab/_/ras bal rgyus pa shing
[\[103b.4\]]shun yin/_/zangs lcags zha nye ro nye yis/_/bad kan tshil ches rma la glan/_/chag thur shing byang pags pa dang /_/shing shun smyig tshal stsogs pas bcings/_/dbyibs ni rang min rjes mthun pa'i/_/bcing ba bco lnga rnam bya ste/_/shubs dang bkra shis lhod par
[\[103b.5\]]bcing /_/mthar chags bcing dang zlum por bcing /_/mda' lcags khri dang dam bcing dang /_/sgye'u bla re lkog shal dang /_/'ur mthil zung glan zlum pa dang /_/yan lag lnga pa zhes bya sbyar/_/de las gang zhig gang legs sbyor/_/de ni de ru legs par sbyar/_/
[\[103b.6\]]brla dang mjug tsos mchan khung dang /_/chu so spyi bor dam du bcing /_/lag ngar gdong dang rna ba dang /_/rgyab dang rtsib logs mgul pa lto/_/pho mtshan rlig pa ran par bcing /_/mig dang tshigs su lhod par bcing /_/lhod bcings rma ni bad kan dang /_/rlung shas che
[\[103b.7\]]la ran par bcing /_/ran zhing gnas su dam du bcing /_/dam zhing shin tu dam du bcing /_/dgun dang de bzhin dpyid kyi tshe/_/zhag ni gsum gsum dag nas dgrol/_/khrag mkhris shas che'i rma dag ni/_/dam bcing gnas su ran par bcing /_/ran bcing
[\[104a\]]
[\[104a.1\]]gnas su lhod par bcing /_/lhod bcing gnas su bcing mi bya/_/de gnyis so ga ston gyi tshe/_/snga dro phyi dro dgrol bar bya/_/ma bcings sha sbrang sbrang bu dang /_/lhags pa ser bu stsogs pas gnod/_/rma red 'gyur zhing der snum dang /_/sman ni
[\[104a.2\]]yun ring gnas mi 'gyur/_/sbyang ba'am 'tsho bar dka' ba dang /_/'tshob kyang mdog ni mi sdug 'gyur/_/bcings na chag bcing phyi mar 'gyur/_/'phres sam 'bur gyur dral gyur tam/_/rtsa dang rgyus pa chad gyur kyang /_/rma ni myur du bde bar 'tsho/_/ldang
[\[104a.3\]]dang nyal ba la sogs pa'i/_/spyod lam kun la gnod pa med/_/rma kha skyes mtho mi mnyam dang /_/sra zhing rab na 'tsho ba dka'/_/'jam zhing mnyam la na ba med/_/rma ni myur du dag cing 'tshob/_/rma ni yun ring sha chung dang /_/rtsub pas 'byor par ma gyur na/_/
[\[104a.4\]]nad gzhi dus tshigs ji bzhin du/_/sman dang lo mas dgab par bya/_/ma rnying gzhon zhing bu ga med/_/kun nas legs par khebs pa dang /_/phyis shing mi rtsub lo ma ni/_/'o ma can shing stag pa dang /_/ardzu na dang ka dam+ba'i/_/lo ma yis ni g.yogs par
[\[104a.5\]]bya/_/mdze dang me yis tshig pa dang /_/'bus zos gcin nad sbrang rtsi 'dra/_/byi ba sbrul gyi dug dang ni/_/thal sman rno dang dug gis pho/_/rma ni bcing bar mi bya zhing /_/sha 'drul gzhang khar mi bzad rnags/_/'drul zhing tsha dang na bcas par/_/skrangs skams
[\[104a.6\]]med bal mi bcing ngo /_/rma gang legs par ma bsrungs par/_/sbrang ma srin bu 'jug byed de/_/de yis zos pas na ba dang /_/skrang dang rnag khrag 'dzag par byed/_/der ni bkru dang dag par ni/_/bye'u rug la sogs sde tshan sbyar/_/sap+ta par+Ni ka rany+dza/_/arka dang
[\[104a.7\]]ni nim pa dang /_/ra tsha dang ni shing tsha rnams/_/ba gcin dang ni btags pa yi/_/lde gu de la bsku ba dang /_/thal sman chu ni blugs pas phan/_/yang na sha rlon gyis g.yogs la/_/de ni myur du dbyung bar bya/_/'di ni nang na skyon bcas pas/_/myur du
[\[104b\]]
[\[104b.1\]]'tshob bar mi bya ste/_/de ni gnod pa'ang chung ngus kyang /_/slar zhing 'grams par 'gyur ba yin/_/'tshob par gyur kyang ma zhu dang /_/drag shul bud med bsten stsogs spang /_/zla ba drug gam bdun gyi bar/_/cho ga 'bad pas bsrung bar bya/_/gnas
[\[104b.2\]]skabs de dang der ni byung gyur tshe/_/nad gzhi la stsogs stobs kyis rjes 'brangs te/_/phyi ma nas bshad rgya cher legs brtags la/_/thabs ni de dang de yis 'bad de gso/_/yan lag brgyad pa'i snying po bsdus pa las/_/mdo'i gnas kyi le'u nyi shu rtsa dgu pa'o//_//
[\[104b.3\]]de nas thal sman rnon po dang me btsa' gdab pa'i cho ga'i le'u bshad par bya'o/_/gtsags spyad lcags spyad rjes 'dra ba/_/mang po kun las thal sman mchog_/dka' ba rnams su'ang bcad pa'am/_/dbug pa la stsogs byed par 'gyur/_/gtsags bus gdab par
[\[104b.4\]]dka' ba la'ang /_/de yis bsgrub par rung ba dang /_/shin tu gso dka'i nad rnams la/_/gang zhig btung du'ang rung ba yin/_/de ni gzhang 'brum me drod nyams/_/rde'u 'gags sbyar dug skran stsogs btung /_/sme ba sha bkra sna 'thor dang /_/phyi rol gzhang 'brum tshor
[\[104b.5\]]med mdze/_/thor bu 'brum phran mtshan bar rdol/_/rma log stsogs la byug par bya/_/khrag mkhris rlung can nad stobs chung /_/rims dang tshad 'khru snying klad nad/_/skya rbab yi ga 'chus pa dang /_/rab rib can la slon khrus btang /_/lus kun khyab pa'i 'or nad dang /_/
[\[104b.6\]]'jigs dang sbrum ma zla mtshan 'dzag_/pho mtshan mo mtshan skrangs pa dang /_/byis pa rgan po zas ma zhu/_/rtsa bo che dang rus tshigs gnad/_/rus pa gzhon nu chu ba rtsa/_/lto bsrubs mgul pa lte ba dang /_/sha srab phyogs dang rlig pa dang /_/pho mtshan bu ga sen mo
[\[104b.7\]]phrag_/mig mchu ma gtogs mig nad rnams/_/tsha grang char dang yul rmus tshe/_/gnyi ga'ang gtang bar mi bya'o/_/mu ka ka nag sha mya ka_/chu shing pa ri ba tra ka_/a shwa ka r+Na 'dzam bu'i shing /_/pa la sha dang a po ta/_/en+d+ra br-ik+Sha arga dang /_/nag+ha ma la
[\[105a\]]
[\[105a.1\]]muk+ti ka_/sring shing a pa marga dang /_/ka ka dza ka tsi tra ka/_/ag+ni man+ta til bca' sga/_/rlon shing rtsa ba la stsogs bcas/_/dum bur yongs su gtubs pa dang /_/ko sha ta ka rnam bzhi dang /_/nas kyi sog ma gram rnams/_/rlung med gnas su
[\[105a.2\]]bsags nas de/_/rdo leb steng du so sor gzhag_/mu ka ka yi phung po dang /_rdo thal rdo ni bcug par bya/_/de nas til gyi sdong bus bsreg_/tshig nas me ni shi ba dang /_/rdo thal thal ba logs shig dbye/_/thal ba gzhan dag bre gang ste/_/mu ka'i
[\[105a.3\]]thal lhag blangs nas ni/_/so sor phye ste chu dang gcin/_/srang stong dag dang bsres nas bzhu/_/tshags ni bzang pos de btsags la/_/ji srid 'byar bag dmar zhing dngas/_/rno bar gyur pa'i bar du ni/_/thal ba'i dngas ma de blangs la/_/lcags snod bzang por
[\[105a.4\]]bskol zhing dkrugs/_/de nas 'tshod par byed pa der/_/rdo thal bsregs rdo'i dum bu dang /_/nya phyis k+Shi ra pa ka dang /_/dung gi lte ba lcags snod gzhug_/me mdog can du lan mang bya/_/thal sman cha ni phul gang dang /_/me bsad de nyid dang btags la/_/lde gu der
[\[105a.5\]]ni gzhug par bya/_/khyim bya rma bya bya rgod dang /_/kang+ka phug ron rtug pa dang /_/bya dang rkang bzhi'i mkhris pa dang /_/ba bla ldong ros lan tshwa rnams/_/zhib btags bcug bya de nas ni/_/gzar bus de yang kun tu dkrugs/_/gang tshe lbu bar bcas par khol/_/chu
[\[105a.6\]]bur sbom ska lde gu 'dra/_/de tshe phab la grangs pa dang /_/lcags snod bcug ste nas nang gzhug_/'di ni thal sman 'bring po yin/_/'jam po ma btags phar bcug la/_/gsur la slar ni gdon par bya/_/rnon por snga ma bzhin bcug la/_/lang+ka ling+ka dan+ti dang /_/shu
[\[105a.7\]]dag pong nga tsi tra ka_/_swa rtsi ka dang khron bu dang /_/shing kun ka rany+dza'i lo ma/_/ta la'i lo ma kha ru tsha'i/_/phye bcug zhag bdun de gzhag bya/_/rnon po de ni rlung bad kan/_/tshil skyes thor bu tshogs la btang /_/'di nyid nad tshabs 'bring la 'bring /_/'jam po khrag
[\[105b\]]
[\[105b.1\]]mkhris gzhang 'brum la'o/_/mthu bskyed phyir ni 'o ma chu/_/thal sman chu ni slar yang gzhug_/shin tu rno min 'jam dang mnyen/_/'byar bag sna rno dkar ba dang /_/rtse can bde bar 'jil ba dang /_/mi 'dzag byugs na nad mi che/_/thal sman yon tan bcu dang ldan/_/
[\[105b.2\]]gtsags bu me btsa'i las kyang byed/_/dkrugs pas gzhibs pa lta bu dang /_/lus ni btsir ba lta bu dang /_/nad kyi rjes 'gro snyegs pas na/_/rtsa ba nas ni 'byin par byed/_/las byas nad dang bral nas kyang /_/rang nyid bar zhi bar 'gyur/_/thal sman gyis
[\[105b.3\]]ni gso ba'i nad/_/mtshon bcad brud pa'am gtar ga bya/_/thal sman thur ma gos kyis ni/_/dkris pa bsgos te glan nas su/_/grangs brgya'i bar du bsdad nas phyi/_/de la gzhang 'brum bskus gos kyis/_/g.yogs te lag pas dgab par bya/_/mig mchu'i
[\[105b.4\]]nad la mig mchu bzlog_/mig 'bras nag po ras bal gyis/_/bkab ste legs par byug par bya/_/thal sman pad lo tsam srab bsku/_/sna yi bu ga'i thor bu ni/_/nyi ma la bltas 'dug pa la/_/sna rtse legs par btag nas ni/_/grangs ni lnga bcu'i bar du
[\[105b.5\]]gzhag_/rna ba'i thor bu la de bzhin/_/thal sman bskus pa'i 'og tu ni/_/phyis la legs nyes rtogs bya ste/_/legs tshig mar dang sbrang rtsi bsku/_/'o ma rang skyur zho ga chus/_/dbal bsad de nas mar bcas pa'i/_/mngar dang bsil bas byug par bya/_/
[\[105b.6\]]bza' btung bad kan bskyed pa dang /_/bsrul pa'i phyir ni sbyin par bya/_/gal te rtsa ba brtan gyur pas/_/thal sman gyis bsregs mi 'drul na/_/'u su skyur snyigs shing mngar dang /_/til gyi lde gus de tshe bsku/_/til gyi lde gu shing mngar bcas/_/mar gyis
[\[105b.7\]]bskus na rma 'tshob byed/_/smin pa 'dzam bu ltar kun gnag_/legs tshos de las go bzlog pa/_/dmar zhing na la g.ya' stsogs byed/_/bsregs nyes yin te de slar bsreg_/bsregs drags khrag ni 'dzag pa dang /_/brgyal zhing tsha dang rims stsogs 'gyur/_/
[\[106a\]]
[\[106a.1\]]gzhang khar bsregs drags khyad par du/_/'gags pa'am shas cher 'byung bar 'gyur/_/khu ba zad par 'gyur ba'am/_/gzhang kha 'byung bas 'chi bar 'gyur/_/snar drags sna yi mtshul bar ni/_/nyams pa'am yang na yo ba'am/_/yul
[\[106a.2\]]ni 'dzin mi nus par 'gyur/_/rna ba stsogs pa'ang de dang 'dra/_/'dir ni mchog tu skyur ba blugs/_/shing mngar mar dang til btags byug_/rlung dang mkhris pa sel ba dang /_/bsil pa'i spyod pa thams cad phan/_/skyur ba'i reg pa bsil bas na/_/thal
[\[106a.3\]]sman de dang 'dres gyur na/_/de yis myur du mngar 'gyur bas/_/skyur bas tsha ba shin tu 'jil/_/me btsa' thal sman las mchog ste/_/des bsregs pas ni slar mi 'byung /_/sman dang thal sman mtshon spyad kyis/_/ma grub par yang grub byed yin/_/pags pa sha dang
[\[106a.4\]]rtsa rgyus dang /_/tshigs dang rus stsogs de la gdab/_/sme ba mdze nad glad nad dang /_/mgo bo'i gzhogs phyed na stsogs la/_/pags bsregs ras bal ba lang so/_/me shel mda' smyug stsogs me gdab/_/gzhang 'brum rmen bu mtshan bar rdol/_/bu ga rma
[\[106a.5\]]longs la stsogs la/_/sha bsreg spra tshil mar bsregs dang /_/bu ram 'dzam bu'i chu yis bsreg_/pags pa 'jar dang khrag ma chod/_/thig le gnag stsogs pags nad na/_/de dag nyid kyi rtsa bsreg go/_/bsreg min thal sman bkag pa dang /_/nang na mtshon
[\[106a.6\]]lus rma chen 'byung /_/khrag zags pa dang lto dral ba'o/_/legs bsreg mar dang sbrang rtsis bsku/_/snum dang bsil bas byug par bya/_/legs pa'i mtshan ma khrag mi dbyung /_/sgra can chu bur phre'u 'byung /_/ta la'i 'bras smin thi ba 'dra/_/na ba chung zhing 'tshob pa
[\[106a.7\]]sla/_/bag med pas bsregs thams cad dang /_/bsregs nyes bsregs ni drags pa dang /_/ma tshos mtshan nyid dang bcas bzhi/_/ma tshos pags mdog mi sdug tsha/_/chu bur 'byung bar mi 'gyur ro/_/bsregs nyes chu bur che rab tsha/_/bsregs drags pas ni sha
[\[106b\]]
[\[106b.1\]]'phyang dang /_/pags pa 'khums shing rab tu tsha/_/dud pa 'khyims pa lta bu dang /_/rtsa stsogs 'khums shing skom dang brgyal/_/rma yi gting zab 'chi bar 'gyur/_/mtshos pa ni me phrad cing /_/tsha ba'i sman ni gtang bar bya/_/khrag ska shin tu na bar 'gyur/_
[\[106b.2\]]zags par gyur na nad tshabs chung /_/bsregs nyes bsil dang dro ba'i sman/_/dang por btang na de 'og bsil/_/bsregs legs na ni cu gang dang /_/p+lag sha tsan+dan btsag yug snam/_/sle tres bcas pa mngar bcas bsku/_/de 'og mkhris me dbal
[\[106b.3\]]ltar spyad/_/bsregs drags mkhris pa me dbal gyi/_/cho ga thams cad myur du spyad/_/snum gyis shin tu bsregs drags pa/_/der ni rtsub pa'i cho ga'ang bya/_/snying po gsang ba lta bu ni/_/gnas 'dir rdzogs par byas pa yin/_/'dir don phra ba mdor
[\[106b.4\]]bshad kyi/_/rgya cher kun tu bstan pa yin/_/yan lag brgyad pa'i snying po bsdus pa las/_/mdo'i gnas kyi le'u sum cu tham pa'o//_//yan lag brgyad pa'i snying po bsdus pa las/_/mdo'i gnas te gnas dang po rdzogs so//_//de nas lus kyi
[\[106b.5\]]rum du zhugs pa'i gnas dang po bshad par bya'o/_/de yang sngon gyi drang srong chen po rgyun shes kyi bu la stsogs pas 'di skad bshad do/_/khu khrag skyon med par sems can/_/rang las nyon mongs kyis bskul nas/_/tshogs pas mngal chags 'gyur te/_/gtsub
[\[106b.6\]]shing las ni me 'byung mtshungs/_/sa bon bdag nyid 'byung ba che/_/phra mo sems kyi rjes 'gro dang /_/ma yi kha zas dngas ma las/_/rim gyis mngal du rnam par 'phel/_/ji ltar nyi ma'i zer gyi me/_/me shel dang ni phrad gyur pa'i/_/shing la 'gro bar mi snang ste/_/sems
[\[106b.7\]]can mngal gnas de dang 'dra/_/rgyu yi rjes su 'gro bas na/_/'bras bu de dang skal mnyam nyid/_/sems can skye gnas sna tshogs 'dzin/_/zangs ma la stsogs bzhu dang mtshungs/_/de bas khu ba mang ba las/_/phal cher skyes par skye 'gyur la/_/zla mtshan mang bas
[\[107a\]]
[\[107a.1\]]bud med de/_/de gnyis mnyam las ma ning 'gyur/_/khu khrag rlung gis mang du phye/_/ji lta ba las mtshe mar 'gyur/_/skye gnas mi mthun gzugs mi sdug_/gnod pa'i dri mas skye bar 'gyur/_/bud med zla ba re re'i khrag_/dngas ma las byung
[\[107a.2\]]zhag gsum 'dzag_/lo ni bcu gnyis yan chad nas/_/lnga bcu'i bar 'dzag de nas zad/_/bud med lo ni bcu drug lon/_/skyes pa nyi shu lon dang 'dus/_/mngal gnas lam dang khu ba khrag_/rlung dang sems ni dag gyur pa'i/_/pu ni stobs dang ldan pa skye/_/de
[\[107a.3\]]las lo ni ma tshang ba'i/_/nad can tshe thung skal ngan pa'i/_/bu chags pa'am chags mi 'gyur/_/rlung stsogs rul dang mdud pa can/_/dri ma skyon dang ldan bshad pa'i/_/khu khrag sa bon byed mi nus/_/rang gi mtshan mas skyon byung bshad/_/khrag gis rul zhing bad
[\[107a.4\]]kan dang /_/rlung gis mdud pa can 'drar 'gyur/_/khrag dang mkhris pas rnag 'dra la/_/rlung dang mkhris pas zad par 'gyur/_/'di dag gso dka' nyes gsum ldan/_/bshang gci 'dra ba gsor mi rung /_/rlung la sogs pas gnod gyur pa/_/rang gi sman gyis
[\[107a.5\]]gso bar bya/_/rul la da ta ka'i me tog_/seng ldeng se 'bru ardzu na/_/mar dang bskol ba blud pa'am/_/a sa na stsogs bskol ba blud/_/khu khrag mdud 'dra pa la sha'i/_/thal ba sru sru'i rtsa bas phan/_/rnag 'dra pa ru sha ka dang /_/n+ya gro d+ha stsogs bskol
[\[107a.6\]]ba blud/_/khu ba zad la ro tsa'i dpyad/_/bshang 'dra slon khrus shing kun dang /_/pu shel tsi tra ka bskol blud/_/zla mtshan mdud 'dra pa tha dang /_/tsha gsum dug mo nyung bskol blud/_/zla mtshan rul dang rnag 'dra la/_/tsan+dan blud bya phyis bshad pa'i/_/gsang ba'i
[\[107a.7\]]nad gsor bshad kun dang /_/'jam rtsir bcas pa gang yin bya/_/khu ba dkar zhing lci ba dang /_/dmar dang bska dang mang ba dang /_/mar dang sbrang rtsi til mar 'dra/_/mngal du legs chags zla mtshan yang /_/rgya skyegs khu ba ri bong khrag_/'dra zhing bkrus na dag 'gyur
[\[107b\]]
[\[107b.1\]]bzang /_/khu khrag skyon med nad med cing /_/phan tshun du ni chags pa dang /_/ro tsa'i snum gyis brtas pa dang /_/sbyang ba byas shing 'jam rtsi btang /_/mchog tu skyes pa 'o ma mar/_/mngar ba'i sman gyis brta bar bya/_/bud med til mar sha dag ni/_/mkhris pa
[\[107b.2\]]skyed pa nye bar spyad/_/bud med nyam chung bzhin ras dang /_/nu ma rked pa 'gul ba dang /_/mig dang dku g.yo skyes pa 'dod/_/zla mtshan ldan par shes par bya/_/dper na nyi ma nub pa na/_/pad+ma'i kha ni zum par 'gyur/_/de bzhin zla mtshan dus 'das pa'i/_/
[\[107b.3\]]mngal ni khu ba len mi 'gyur/_/zla ba gcig tu bsags pa'i khrag_/rtsa chen gnyis las dus su ni/_/cung zad gnag cing dri bral ba/_/rlung gis mngal gyi sgo ru 'byin/_/de nas zla mtshan mthong nyid nas/_/zhag gsum bar du sems dge bsam/_/rgyan dang
[\[107b.4\]]khrus ni spang ba dang /_/ku sha'i stan la nyal bar bya/_/nas thug 'o mar btsos nyung zad/_/blud cing lto sbyang nyams smad bya/_/lo ma'am rdza skyogs legs par ni/_/bza' zhing 'khrig pa spang bar bya/_/de nas zhag ni bzhi pa la/_/khrus byas gos phreng dkar zhing
[\[107b.5\]]gtsang /_/pha dang 'dra ba'i bu 'dod cing /_/mdun du khyo ni blta bar bya/_/zla mtshan zhag ni bcu gnyis dus/_/de las dang po'i zhag gsum dang /_/bcu gcig pa smad tshes zung la/_/bur 'gyur gzhan du bu mor 'gyur/_/de nas bu phyir slob dpon gyis/_/cho ga cho
[\[107b.6\]]ga bzhin byas la/_/dmangs rigs phyag 'tshal la brtson pas/_/sngags kyis bya ba med par bya/_/de ltar 'dod spyod don ldan zhing /_/yid la 'dod pa'i bu skyed 'gyur/_/bu 'dod bza' bran dben par ni/_/'dod spyad bya zhes dam pa smra/_/gzhan du rigs
[\[107b.7\]]bzang las kyang ni/_/bu ngan rigs sreg me 'drar 'gyur/_/ji lta ba yi bu 'dod pa/_/de yi tshal du de yis spyad/_/yul de'i skye bo'i spyod pa dang /_/de yi yo byad la bsam bya/_/las mthar skyes pas zhun mar dang /_/'o ma 'bras chan bcas pa bza'/_/skar
[\[108a\]]
[\[108a.1\]]mkhan lung gis mal khrir ni/_/skyes pa dang po rkang g.yas kyis/_/'dzeg bya bud med g.yon gyis 'dzeg_/de yi g.yas logs ngag tu nyal/_/til mar mon sran gre'u sbyar bza'/_/der ni sngags kyi tshig brjod bya/_/a hi ra si/_/a
[\[108a.2\]]yu ra si/_sarba taHpra tiSh+Tha si d+ha twa d+ha tu/_/bi d+ha ba twa/_ba d+ha du/_brah+ma brtsa sa b+ha ba zhes bya'o/_/tshangs pa phur bu khyab 'jug dang /_/nyi zla tha skar bu gnyis dang /_/legs ldan mdza' bo chu lha rnams/_/bdag la dpa' ba'i bu stsol cig_/de nas phan tshun spro
[\[108a.3\]]bskyed de/_/dga' dang bcas pas gnas par bya/_/bud med der sems gan rkyal gnas/_/yan lag legs par gnas 'dug bya/_/de ltar nyes pa rang gnas 'dug_/sa bon legs par 'dzin par 'gyur/_/'phral du mngal chags mtshan ma ni/_/mngal
[\[108a.4\]]du sa bon 'dzin pa dang /_/'dod ngoms lci dang g.yo ba dang /_khrag dang khu ba rjes 'dres dang /_/snying 'phar ba dang snyom pa dang /_/skom dang rmya dang ba spu ldang /_/zla ba dang po mig gsal zhag_/bdun nas nur nur po ru 'gyur/_/'dir ni mngal gyi bu skyes
[\[108a.5\]]pa/_/gsal bar ma gyur gong du bya/_/skyes bu byed pa 'di stobs ldan/_/las kyang zil gyis gnon par nus/_/skar ma rgyal skyes bu yi gzugs/_/gser ram dngul lam lcags las byas/_/me mdog 'gyur bsregs 'o mar bcug_/de ni snyim gang blud
[\[108a.6\]]par bya/_/yang na go ra dan+da dang /_/a pa marga dzi ba ka_/zangs rtsi ba dang sher+ya ka_/gcig gam gnyis sam gsum zhig gam/_/thams cad chu la btab pa ni/_/skar ma rgyal la bab tshe blud/_/bri ha ti ni dkar po'i rtsa/_/'o mar btab pa rang nyid kyis/_/
[\[108a.7\]]bu 'dod sna khung g.yas par blugs/_/bu mo 'dod na g.yon par blugs/_/lag sma na'i rtsa 'o mar sbyar/_/bu skyed gnas pa rab ster byed/_/de bzhin n+ya gro'i myu gu brgyad/_/sbyar ba sna 'am kha nas btung /_/'tsho byed kyi ni sman sde rnams/_/phyi dang nang nas nye bar
[\[108b\]]
[\[108b.1\]]sbyar/_/mngal 'dzin yid 'ong phan pa yi/_/khyo dang 'khor gyis bsnyen bkur bya/_/mar gsar zhun mar 'o ma rnams/_/rtag tu de la blud par bya/_/nyal po drags dang rtsol drags dang /_/khur dang gos ni lci ba dang /_/nyin nyal nub mo gnyid mi log_/
[\[108b.2\]]stan srab tsog pur 'dug pa dang /_/mya ngan khro dang 'jigs dang skyo/_/shugs dang sred pa dgag pa dang /_smyung ba lam 'gro rno dang tsha/_/lci dang bshang 'gags zan za dang /_/gos dmar gyon dang g.yang sa dang /_/khron lta sha za chang 'thungs dang /_/gan rkyal
[\[108b.3\]]nyal dang bud med dang /_/mi 'dod gang yin de kun spang /_/de bzhin gtar ga gdab slon khrus/_/mas gtong zla brgyad bar mi bya/_/'di dag gis ni mngal 'jig pa'am/_/dku skams pa'am 'chi bar 'gyur/_/rlung ni skyed par byed pas mngal/_/sgur po 'on
[\[108b.4\]]long mi thung 'gyur/_/mkhris pa can gyis spyi ther ser/_/bad kan sha bkra skya rbab 'gyur/_/nad gzhan 'jam zhing bde ba dang /_/rnon po ma yin sman gyis gso/_/nur nur po las zla gnyis bar/_/gor gor mer mer nar nar po/_/de las pho mo ma ning
[\[108b.5\]]rim/_/de nas gsal 'gyur mtshan ma ni/_/rid cing dku ni lci ba dang /_/brgyal skyugs yi ga 'chus pa dang /_/glal dang mchil mang snyom bag dang /_/spu yi phreng ba gsal ba dang /_/skyur la dga' zhing nu ma rgyas/_/nu zhor bcas shing rtse mo gnag_/
[\[108b.6\]]rkang pa skrangs shing kha zas tsha/_/sred pa sna tshogs nyid du 'gyur/_/'di yi snying ni ma las skyes/_/ma yi snying yang de dang ni/_/'brel pas de phyir sbrum ma ni/_/sred pa dgag par mi bya'o/_/de la gnod par 'gyur ba'ang /_/phan dang bsres te cung zad sbyin/_/sred
[\[108b.7\]]pa bkag na mngal gyi bu/_/mi sdug pa'am 'jig par 'gyur/_/zla ba gsum par de yi lus/_/mgo bo dpyi gnyis dpung pa gnyis/_/yan lag lnga ni gsal dod 'gyur/_/yan lag phra mo rnams kyang 'byung /_/mgo bo sogs dang cha mnyam du/_/bde dang
[\[109a\]]
[\[109a.1\]]sdug bsngal shes pa 'byung /_/mngal gnas lte ba ma yi ni/_/snying gi rtsa dang 'brel pa'i phyir/_/de yis de ni 'phel 'gyur te/_/zhing gi yur ba dag dang mtshungs/_/bzhi par yan lag gsal dod 'gyur/_/lnga par sems ni gsal bar
[\[109a.2\]]'gyur/_/drug par chu ba rtsa dang spu/_/sen mo pags pa mdog stobs 'gyur/_/bdun par dngos po thams cad kyis/_/yan lag kun ni rdzogs par 'gyur/_/mngal gnas nad kyis nyer gzir na/_/de tshe snying dang 'brel pa'i phyir/_/g.ya' dang tsha bar byed
[\[109a.3\]]pa dang /_/pags gas rma phran 'byung bar 'gyur/_/der ni mar sar rgya shug chu/_/mngar ba'i sman sde bskol ba phan/_/lan tshwa nyung zhing snum bag can/_/yang zhing mngar ba'i kha zas bza'/_/tsan+dan pu shel rtsi'i lde gus/_/brang dang nu ma lto la bsku/_/'bras
[\[109a.4\]]bu gsum pa'am e ne ya/_/sha bkra ri bong khrag sbyar bsku/_/ka ra bI ra'i lo ma dang /_/til mar bskol bas bskus te mnye/_/pa to la dang nim pa btsod/_/bye'u rug gis kyang bsku bar bya/_/skyer pa shing mngar chu yis ni/_/bkru dang bsku ba bsten par bya/_/
[\[109a.5\]]zla ba brgyad par ma dang bu/_/thang re rim gyis gzi mdangs 'pho/_/de yis de gnyis zhum dgar 'gyur/_/byis mdangs ma la mi gnas pas/_/de tshe btsas na mi 'tsho la/_/bud med the tshom bcas skabs 'gyur/_/'dir ni'o ma can blud cing /_/mngar ba'i
[\[109a.6\]]sman dang bskol ba yi/_/mar gyi 'jam rtsi gtang bya zhing /_/phyis rnying pa dag bya ba'i phyir/_/la phug skam dang rgya shug skyur/_/bska ba dang ni bskol ba bsngags/_/sha ta put+pa'i lde gu ni/_/rgyam tsha til mar 'jam rtsi gtang /_/de tshe zhag gcig 'das pa
[\[109a.7\]]na'ang /_/dus su btsas yin de phan chad/_/rlung gis dkur ni bkag gyur na/_/lo yi bar du gnod pa skyed/_/zla dgu lon na snum bcas pa'i/_/'bras chan sha khu blud pa bsngags/_/snum mang nas thug sbyin pa'am/_/sngar bshad pa yi 'jam rtsi gtang /_/de
[\[109b\]]
[\[109b.1\]]nyid la bcug ras bal ni/_/mtshan mar rtag tu gzhug par bya/_/rlung 'joms lo ma bskol ba'i chu/_/bsgrangs pas nyin re bkrus pa phan/_/zla dgu phan chad lus la ni/_/snum med par ni mi gzhag go/_/nu zho g.yas pa sngar byung zhing /_/g.yas logs la
[\[109b.2\]]ni brten pa dang /_/'dri tshig skyes pa'i ming can smra/_/dga' zhing rmi lam skyes pa mthong /_/dku ni g.yas pa mtho ba dang /_/mngal yang kun nas zlum pa dag/_/bu skye gzhan du bu mor 'gyur/_/gang yang skyes pa phrad 'dod dang /_/glu gar rol mo la dga' dang /_/
[\[109b.3\]]dri dang phreng chags bu mor skye/_/de 'dres pas ni ma ning 'gyur/_/dku yi dbus ni mtho ba yin/_/mtshe ma logs gnyis mtho bas na/_/lte ba dma' bar 'dug pa yin/_/dgu pa'i dang po nas brtsams te/_/sa phyogs shis shing yo byad ni/_/phun tshogs ldan
[\[109b.4\]]par dge ba'i zhag_/de ni btsas khyim zhugs par bya'o/_/der ni bud med btsa' myong bas/_/bskor te btsa' ba'i dus bar bsdad/_/deng ngam sang ni bu btsas rtags/_/snyom zhing dku dang mig lhod dub/_/smad du lci zhing yi ga 'chus/_/mchil ma mang zhing
[\[109b.5\]]gcin mang 'byung /_/brla dang rked pa lto dang rgyab/_/snying dang chu so brla rtsa na/_/mtshan bye na zhing zug pa dang /_/'gul zhing 'dzag par 'gyur ba yin/_/rang dbang med gyur rjes su ni/_/de 'og mngal gyi chu 'dzag 'gyur/_/de nas mngal nas las byung rtsom/_/
[\[109b.6\]]bkra shis bsrung ba'i cho ga byas/_/lag par 'bras bu skyes ming gzhag_/legs bskus chu ni dron mo blugs/_/mar dang bcas pa'i thug pa blud/_/de 'og sa la mal bcas 'dug/_/brla gnyis bkug ste gan rkyal gnas/_/yan lag yang nas yang du bsku/_/
[\[109b.7\]]lte ba man chad mnye bya zhing /_/glal dang 'chag pa byed du gzhug_/de ltas mngal gnas thur du 'byung /_/de rtags snying ga las 'phos nas/_/mngal gnas lto bar zhugs nas ni/_/chu so'i steng na gnas par 'gyur/_/de nas dbang med nad ldang ste/_/myur du khri la
[\[110a\]]
[\[110a.1\]]gzhag par bya/_/de 'og mngal gnas legs btsir nas/_/de yi mtshan ni dbye bar bya/_/dang por dal gyis btsir bya zhing /_/btsa' khar drag tu btsir bar bya/_/de nas bu skye'i sgra dang ni/_/chu dang rlung gis dga' ba skyed/_/btsa' ba'i nad kyis
[\[110a.2\]]gzir ba yi/_/sreg bral 'dra ba slar gso bya/_/mngal du thogs na sbrul nag po'i/_/pags pas mo mtshan bdug par bya/_/bya r+Nu'i me tog rtsa ba'am/_/lcam pa'am yang na byi sha l+ya/_/rkang pa'am lag par gdags par bya/_/sha ma dbyung ba'i phyir yang ni/_/de dag
[\[110a.3\]]nyid bya de nas bteg_/dpung pa gnyis nas bzung ste sbrug_/rting pas mjug to rdeg pa dang /_/rkub tshos dam du btsir par bya/_/skra yis lkog ma rkan reg bya/_/snu ha'i 'o ma spyi por blugs/_/stag pa ku ba lang+ka li/_/sbrul lpags ru rta yungs kar rnams/_/re
[\[110a.4\]]re 'am gnyis sam ma lus pas/_/mo mtshan byug pa'am bdag par bya/_/ru rta'am bal bu'i lde gu ni/_/chang dngas dang ni blug par bya/_/ku lang+tha 'am bal ba dza/_/chang rnyings dag la btab ste blud/_/shu ti nyungs kar zi ra dang /_/shi kru tig sna kru drug tres/_/shing
[\[110a.5\]]kun ru rta po son cha/_/'o ma ba gcin yungs mar dang /_/bskol ba bshang ba'i sgo'am ni/_/mo mtshan nas ni 'jam rtsi btang /_/shu ti shu dag ru rta dang /_/yungs kar pi pi ling lde gu/_/snum dang lan tshwar bcas pa yi/_/mas gtong sha ma myur du 'byin/_/der
[\[110a.6\]]thogs rgyu ni rlung yin te/_/de bcom sha ma myur du 'byung /_/yang na lag bkrus sor mo bregs/_/mkhas pa yis ni drangs te dbyung /_/sha ma byung na mo mtshan dang /_/yan lag til mar gyis byugs mnye/_/mngal nad gzer ni chu so mgo_/lto ba gzer la thal sman
[\[110a.7\]]ni/_/rnon po zhib tu btags pa dag_/mar ram chu tshan sbyar ba blud/_/'u su bskol chu bu ram dang /_/tsha gsum dri bzangs gsum btab blud/_/de nas byes pa'i nyer spyod kyis/_/byis pa ma mas skyong du gzhug_/bu btsas bkres yod til mar dang /_/mar las tshad
[\[110b\]]
[\[110b.1\]]chen blud bya ba/_/tsha ba lnga phye ran btab sbyin/_/de 'og bu ram chu dron nam/_/rlung 'joms sman bskol chu blud de/_/des ni rlung nad ldang mi 'gyur/_/khrag ngan dag kyang dag par byed/_/rim 'di zhag ni gnyis gsum bya/_/snum mi 'phrod la cho ga 'di/_/snum
[\[110b.2\]]med par ni bsten par bya/_/'thungs nas lto ba til mar dang /_/mar bskus nas ni gos kyis dkri/_/zhu nas khrus byas thug pa ni/_/sngar bshad sman dang bskol ba blud/_/zhag gsum phan chad bi da ri/_/la stsogs sman sde'i khu bar bskol/_/nas thug phan
[\[110b.3\]]zhing snum mang ba'am/_/goms pa'i dbang las 'o thug blud/_/zhag bdun phan chad de la ni/_/rim gyis brta ba'i cho ga phan/_/zhag ni bcu gnyis ma lon par/_/sha ni sbyin par mi bya'o/_/mngal du 'phel dang btsas pa'i nad/_/gsher dang khrag 'dzag btsir ba
[\[110b.4\]]yis/_/nad de gso dka' yin pa'i phyir/_/btsas tshe 'bad de rim gro bya/_/de ltar zla ba phyed dang gnyis/_/kha zas bsdams stsogs dang bral nas/_/btsas pa'i ming dang bral ba'am/_/zla mtshan byung bar gyur bar du'o/_/yan lag brgyad pa'i snying po bsdus pa
[\[110b.5\]]las/_/lus kyi gnas kyi le'u dang po'o//_//de nas lus kyi rum du zhugs pa'i nad kyi bye brag bshad par bya'o/_/sbrum mas spang bar bya ba dag_/bsten pa'am nad kyi dbang las ni/_/zla mtshan byung ba'am gzer zhing na/_/phyi nang snum dang bsil thabs bya/_
[\[110b.6\]]uR+shi pad+ma tsan+dan dang /_/'o ma can shing shun pa yi/_/lde gur mar ni bsku ba dang /_/ras bal sbangs pa bshang sgo dang /_/mo mtshan gnyis su them bur gzhug/_/lan brgyar bkrus pa'i mar gyis ni/_/bsku ba'am bud med de yi lus/_/uR+shi ra stsogs chu nang gzhug/_
[\[110b.7\]]kha ra sbrang rtsi ku mu ta/_/pad+ma ut+pal ge sar ni/_/'o ma'i mar sbyar ka she ru/_/sh-ing+ga ta ka sbyin bar bya/_/gan+d+ha pri yang ku dang ni/_/chu skyes rnams kyi rtsa ba dang /_/u du m+ba' ra gzhon nu dang /_/ldan pa'i 'o ma skom du blud/_/sA lu'i rtsa ba ka ko la/_/ba la gnyis
[\[111a\]]
[\[111a.1\]]dang shing mngar dang /_/bu ram shing dang bskol ba yi/_/'o ma sA lu rtsa snar chan/_/sbrang rtsi kha rar bcas pa ni/_/skam sa'i sha khu ldan par bza'/_/bkru sman ma gtogs khrag mkhris kyi/_/gso dpyad bshad pa thams cad bya/_/
[\[111a.2\]]zla gsum ma tshang bar du ni/_/khrag dgag phyir ni 'bad par bya/_/be'u snabs ldan pa'ang dgag par bya/_/der ni bsil pan rtsub pa dang /_/smyung dang gla sgang uR+shir/_/sle tres 'u su a ral/_/byi tsher dang ni parba ta/_/tsan+dan ba la bong nga dkar/_/bskol
[\[111a.3\]]ba'i chu ni blud par bya/_/rtsa 'bru las g.yos zas sbyin dang /_/mung+ga sogs khus be+e'u snabs ni/_/bsal la snum stsogs sngon bzhin gtang /_/mngal ni rnam par 'jig gyur na/_/mngal nang dag par bya phyir dang /_/nad kyis gzir ba mi dran phyir/_/chang
[\[111a.4\]]rno ci nus btung bar bya/_/de nas rtsa ba lnga po ni/_/chung ngu'i thug pa rtsub de blud/_/chang mi 'thungs la thug pa ni/_/tsha ba lnga dang bskol ba dang /_/bil ba la sogs lnga dang bskol/_/til dang rtsa 'bru chan sbyin bya/_/zla ba dang mnyam nyin zhag rim/_/mngal
[\[111a.5\]]'jig pa la thug stsogs sbyin/_/yang zhing snum dang lan tshwa med/_/drod bskyed ldan la phan pa yin/_/nad dang lus zungs ljan ljin ni/_/skam phyir cho ga 'di bya'o/_/de phan chad zas snum 'jam rtsi/_/stobs skyed drod skyed 'tsho byed sbyin/_/snying por ldan
[\[111a.6\]]pas cher skyes la/_/mo mtshan nas ni khrag 'dzag pas/_/mngal du skye bar mi nus la/_/lto na 'gul dang bcas par gnas/_/de ni so na gnas shes bya/_/des ni lto ba rgyas mi 'gyur/_/mya ngan smyung dang rtsub sogs sam/_/yang na mngal nas khrag 'dzag pas/_/
[\[111a.7\]]mngal du skye bar mi nus la/_/rlung 'khrug skam zhing bskams gyur pa'i/_/mngal de klu yi lto zhes bya/_/'dir ni lto ba rgyas gyur yang /_/'grib cing yun rings lon na 'phar/_/de gnyis brta dang rlung 'joms sman/_/mngar ba dag dang bskol ba yi/_/mar
[\[111b\]]
[\[111b.1\]]dang 'o ma tshim sbyin zhing /_/skyes ma thag pa'i sha sbyin bya/_/de gnyis kyis ni tshim bya'i phyir/_/khyogs dang bzhon par bskyon te bskul/_/sngon po zhes bya mi 'gul la/_/khra dang ba lang nya sha dang /_/sgra sgrogs bya dang rma bya yi/_/sha khu mar ni mang po dang /_/mon
[\[111b.2\]]sran gre'u dag dang ni/_/la phug dag gi khu ba blud/_/bil ba gzhon nu ma sha til/_/phye dang 'o ma sbyar ba blud/_/tshil bcas sha dang sbrang chang sbyin/_/rked pa bsku ba bsten par bya/_/de ni rtag tu dga' ba skyed/_/de 'dras mngal ni 'phel bar 'gyur/_/rgyas
[\[111b.3\]]pa gzhan du lo tshang nas/_/dka' bas btsas pa'am skye mi 'gyur/_/sbrum ma rtug pa 'gags gyur na/_/snum mam mthun pa'i 'jam rtsi yis/_/myur ba kho nar gso bar bya/_/gzhan du sbrum ma bu btsas 'chi/_/mngal du nang rab bsags pas sam/_/
[\[111b.4\]]mi mthun pa'am gnod gzhan gyis/_/nang du shi na lto grang zhing /_/rengs dang sbo dang nad tshabs che/_/mngal mi 'gul dang mgo 'khor skom/_/dbugs 'byin dka' zhing dub pa dang /_/dga' ba med cing mi 'gyur dang /_/dbang med nad ni mang po 'byung /_/de
[\[111b.5\]]la chu dron blugs pa dang /_/bu ram spang ma lan tshwar bcas/_/btags pas mo mtshan bsku ba dang /_/shal ma li dang zar ma ya/_/khu ba mar dang lde gur byas/_/nang du yang dang yang du gzhug/_/sngags dang sha ma 'byin sbyor bya/_/gal te bu shi ma byung na/_/
[\[111b.6\]]de nas sman pas rgyal po la/_/zhu la de 'bad myur du dbyung /_/shal ma li yi thang chu mar/_/bcas pas lag pa mo mtshan bsku/_/lag pas dbyung nus de nyid kyi/_/lus ni legs par mi gnas na/_/gcus shing bsgyur dang bzlog pa dang /_/btsir dang 'degs
[\[111b.7\]]gzhag la stsogs kyis/_/lugs dang mthun par drangs nas ni/_/mngal gyi sgor ni drang por drang /_/gang zhig rkang lag mgo bo ni/_/yon por mngal du gnas gyur dang /_/rkang pa gcig ni mtshan du 'byung /_/gnyis pa bshang sgor chud yon po/_/de ni 'gags pa
[\[112a\]]
[\[112a.1\]]zhes bya ste/_/mtshon gyis bcad par 'os pa yin/_/las der dkyil 'khor sor gdub can/_/gtsags bu gnyis ni bsngags pa yin/_/'phel gtsags rtse mo rno bas ni/_/mngal du gtang bar mi bya'o/_/dang por mgo bo'i thod pa ni/_/phye la rnam par dbyung
[\[112a.2\]]bar bya/_/de nas mchan khung brang kos ko/_/rkan gyi phyogs ni gang rung bar/_/gtang de mngal gyi lcags kyu ni/_/brtan po dag gis mkhas pas drang /_/mgo bo ma phye mig sbubs dang /_/mkhur tshos nas kyang drang bya zhing /_/phrag pa thogs na dpung par bcad/_/lto ba rlung gis
[\[112a.3\]]sbos gyur pa/_/nang grol dbral tam rgyu ma ni/_/phyi rol du ni bton te dbyung /_/rked par thogs na de bzhin du/_/de yi rus tshigs dbye bar bya/_/rlung gi dbang gis yan lag gang /_/mngal du thogs pa de dang de/_/dum bur gtubs la legs phyung ste/_/'bad de bud med
[\[112a.4\]]bsrung bar bya/_/rlung ni rnam par 'khrugs gyur pas/_/mngal gyi gnas skabs sna tshogs byed/_/de phyir de ni mkhas pa yis/_/gnas skabs dag ni bltas te spyad/_/ma dang lhan cig 'chi 'gyur bas/_/gson po mngal du gcad mi bya/_/'chi bar 'gyur ba dag la ni/_/
[\[112a.5\]]yud tsam btang snyoms gzhag mi bya/_/mo mtshan 'gags dang nyams pa dang /_/gzer nad dbugs kyis nyam thag dang /_/sgregs pa mnam dang lus grang ba'i/_/mngal du bu shi bud med spang /_/de nas sha ma thon na/_/sman pas sngon bzhin dbyung bar bya/_/de ltar zug
[\[112a.6\]]rngu phyung nas ni/_/chu dron gyis ni bkru bar bya/_/lus la snum gyis byugs pa dang /_/mtshan du ras bal snum can gzhug_/des ni mo mtshan 'jam 'gyur zhing /_/de yis gzer ba zhi bar 'gyur/_/la la phud dang bong ba dkar/_/ra sna shing kun sug smel dang /_/tsha ba lnga yi phye ma
[\[112a.7\]]snum/_/sbyar ba'am lde gu chu bskol blud/_/de bzhin nad rnams 'dzag pa dang /_/tshor ba zhi phyir zhag gsum ni/_/pu tse shel dang bong nga dkar/_/ba sha ka yi shun pa dang /_/shing kun te dzo ba ti rnams/_/btags pa'i phye ma'am bskol ba blud/_/de nas zhag bdun bar du ni/_/
[\[112b\]]
[\[112b.1\]]snum nyid nye bar btung bar bya/_/dgongs ka chang ni rnying pa dang /_/de bzhin legs sbyar chang btung bya/_/shiR+sha ka ku bar bskol sbangs/_/ras bal mo mtshan nang du gzhug_/bla brnan gzhan dag gang byung ba/_/de la rang gis gso bas gso/_/rlung 'joms sman ni 'o mar
[\[112b.2\]]bskol/_/zhag bcu'i bar du bza' ba phan/_/zhag bcu'i bar du sha khu btung /_/de phan chad ni yang zhing phan //_/nyung ngu bza' zhing snum bsku dugs/_/ba la'i til mar la sogs bsten/_/zla ba bzhi lon phan chad de/_/de ni rim gyis ci bder spyad/_/ba le'i rtsa ba'i khu ba
[\[112b.3\]]ni/_/cha drug 'o ma de mnyam dang /_/nas dang rgya shug ku lang+tha/_/rtsa ba bcu pa'i cha gcig dang /_/bskol ba'i cha ni char byas pa'i/_/til mar cha ni bcu bzhi dang /_/med gnyis dang thang shing bcod/_/ra mnye ba gnyis tsan+dan dang /_/thal tres ru rta dzi ba ka_/rgya spos
[\[112b.4\]]rgyam tsha zangs rtsi ba/_/gla sgang rdo dreg shu dag dang /_/pur+Na rna ba a ka ru/_/a shwa gan+d+ha nye shing dang /_/k+Shi ra ku shu shing mngar dang /_/ba la ras shu ti dang /_/pa r+Ni gnyis dang sug smel dang /_/shing tsha gan+d+ha b+har dra rnams/_/zhib tu btags pa'i lde gu dang /_/til mar me chung la
[\[112b.5\]]bskol ba/_/rlung nad thams cad sel ba'i mchog_/bu btsas byis pa rus pa gnad/_/snad dang skem la bsngags pa yin/_/rims skran gdon dang smyo byed dang /_/gcin nad rgyu ma skyes pa sel/_/thang la 'bar gyis mngal gyi ni/_/nad rnams sel ba'i mchog tu bshad/_/ma ni
[\[112b.6\]]shi tshe chu sor ni/_/mngal gnas gal te dkur 'phar na/_/de ni skye ba'i dus yin pas/_/dbral te byis pa myur du dbyung /_/shi ri ka yi sa bon dang /_/pa ya s+ya dang thang shing bzhi/_/til nag sru sru'i rtsa ba dang /_/btsod dang nye'u shing zhes bya bzhi/_/bri sha dang ni pa ya s+ya/_
[\[112b.7\]]ut+pal thal tres pri yang ku/_/byi tsher thal tres ra sna dang /_/pad+ma tsa ri shing mngar dang /_/bri ha te gnyis tang pal dang /_/'o shing myu gu shun pa dmar/_kr-iSh+Na pa r+Ni ba la dang /_/shi kru gze ma sle tres dang /_/shring ga sta rga rgun pad rtsa/_/shing mngar kha ra ka she ru/_/tshigs
[\[113a\]]
[\[113a.1\]]bcad phyed kyis rdzogs bshad pa'i/_/bdun pa 'di dag 'o mar sbyar/_/zla ba bdun la rim bzhin du/_/mngal 'dzag pa la gtang bar bya/_/ka bid ta dang bil ba dang /_/bri ha ti dang bu ram dang /_/kaN+Da ka ri pa to la'i/_/rtsa ba bskol bar byas pa dang /_/de
[\[113a.2\]]bzhin 'o ma sha rnams ni/_/zla ba brgyad pa'i tshe na'ang btang /_/dgu par thal tres er Na dang /_/pa ya s+ya mngar gtang /_/zla ba bcu par pa ya s+ya/_/'o ma dang ni bskol ba blud/_/yang na shing mngar dong gra dang /_/thang shing 'o mar sbyar ba sbyin/_/bud med mngal du rlung
[\[113a.3\]]gis khrag bsgongs te/_/gnas pa de ni mngal chags cha 'dra bas/_/bu chags yin zhes mi mkhas pa dag smra/_/sman kha rno dros khrag ni 'ba' zhig zags/_/blun pos mngal gnas 'byung pos zos zhes zer/_/mdangs 'phrog yin phyir de lus mngon sum du/_/'phrog
[\[113a.4\]]par mi snang ba 'am 'byung po ni/_/gzhung 'dor ma ni btang snyoms 'jog mi byed/_/yan lag brgyad pa'i snying po bsdus pa las/_lus kyi gnas kyi le'u gnyis pa'o//_//de nas lus kyi yan lag gi bye brag bstan pa bshad par bya'o/_/mdor na yan lag rnam drug
[\[113a.5\]]ste/_/mgo dang khog pa dpung pa gnyis/_/brla gnyis yin te de'i nying lag/_/mig snying lag pa rkang pa stsogs/_/sgra dang reg bya gzugs ro dri/_/go rims bzhin du nam mkha' rlung /_/me chu sa yi yon tan yin/_/yon tan re res phyi ma skyed/_/de la mkha' las lus
[\[113a.6\]]bu ga/_/rna ba sgra dang khong stong nyid/_/rlung las reg pa lpags dbugs 'byin/_/me las mig dang gzugs 'ju nyid/_/chu las lce dang ro dang gsher/_/sa las sna dri rus pa yin/_/'dir ni ma las skyes 'jam khrag/_/sha dang rkang dang gzhang kha stsogs/_/pha skyes brtan dang khu
[\[113a.7\]]chu dang /_/rtsa bo che rus skra stsogs yin/_/sems las sems byung dbang po rnams/_/skye gnas sna tshogs rnams kyang 'byung /_/goms pa las byung nad med tshe/_/le lo med stobs gzi mdangs yin/_/dngas ma las byung lus skyed dang /_/gnas dang 'phel dang mi brkam nyid/_/
[\[113b\]]
[\[113b.1\]]snying stobs can gtsang yod par lta/_/chos dkar la dga' blo gros ldan/_/rdul can mang du smra ba dang /_/nga rgyal tshul 'chos khro phrag dog_/mun pa 'jigs dang mi shes dang /_/gnyid dang le lo skyo ba'o/_/de ltar 'byung ba'i rang bzhin lus/_/de la khrag skyes lpags rim bdun/_/
[\[113b.2\]]'o ma las ni spris ma bzhin/_/smin pa'i tshe na 'byung bar 'gyur/_/lus zungs gnas ni nang gsher gyi/_/rang gi drod kyis smin pas na/_/bad kan rgyus pa shams g.yogs/_/char bshad shing gi snying po 'dra/_/bdun po de dag gnas bdun te/_/dang por khrag yin gzhan rim
[\[113b.3\]]bzhin/_/bad kan ma zhu mkhris zhu ba/_/rlung dang gcin gyi gnas su bshad/_/bud med mngal gnas brgyad pa ste/_/mkhris pa zhu ba'i gnas par gnas/_/'di la nang grol yan lag gnas/_/snying glo mchin mkhris mcher mkhal ma/_/pho ba grod pa rgyu ma dang /_/gnye
[\[113b.4\]]ma long ka lgang pa'o/_/srog gi gnas ni rnam bcu ste/_/mgo dang lce yi rtsa ba dang /_/lkog ma khrag dang snying lte ba/_/chu so khu chu dngas dang gzhang /_/lus la rtsa dra chu ba che/_/re re bcu drug yod par bshad/_/pir 'dra drug dang srubs 'dra bdun/_/pho mtshan lce dang mgo la
[\[113b.5\]]brten/_/de dag gtsags bus gdab mi rung /_/sha yi thag pa rnam pa bzhi/_/rus pa'i tshogs 'dus bcu bzhi yod/_/mtshams ni dgu phrag gnyis yod la/_/so dang sen mor bcas pa yi/_/rus pa sum brgya drug cu yin/_/thang la 'bar ni sum brgyar 'dod/_/tshigs
[\[113b.6\]]ni nyis brgya rtsa bcur 'dod/_/rgyun shes bus ni tshigs kyi grangs/_/nyis stong dag ni yod par 'dod/_/rgyus pa dgu brgya skyes pa la/_/sha ni spar tshad lnga brgya yod/_/bud med kyi ni nu ma dang /_/mo mtshan la gnas nyi shu lhag_/rtsa chen rtsa ba snying la gnas/_/de dag kun
[\[113b.7\]]gyis lus kun khyab/_/dngas ma'i bdag nyid mdangs su 'gyur/_/de ni phra ba kun dang 'brel/_/rtsa ba sbom zhing rtse rab phra/_/lo ma'i rtsa ltar gyes pa yin/_/gyes pa de las rtsa phran ni/_/bdun brgya dag tu gyur pa yin/_/de la yan lag re re zhing /_/brgyad brgyad der ni gnas
[\[114a\]]
[\[114a.1\]]pa yin/_/de la dbug par mi bya ba/_/rtsa yi dra ba 'dzin zhes bya/_/nang na gnas pa gsum po yin/_/rked par bcu drug phrag gnyis te/_/de las brla rtsar gnyis gnyis dang /_/rked pa'i gnad rnams gnyis gnyis te/_/de brgyad gtsags bus
[\[114a.2\]]gdab mi bya/_/rtsib logs gnyis la rtsa bcu drug_/de las gyen 'gro zhes bya spang /_/rgyab tu rtsa ni nyi shu bzhi/_/sgal tshigs kyi ni ngos gnyis na/_/de las gnyis gnyis gyen 'gro ba/_/mtshon gyis gdab par mi bya'o/_/rgyab bzhin lto na
[\[114a.3\]]gnas rtsa de/_/pho mtshan steng na gnas pa dang /_/sbu yi phreng ba'i ngos gnyis rtsa/_/gnyis gnyis mtshon gyis mi gdab bo/_/brang la gnas pa bzhi bcu las/_/bcu bzhi dbug par mi bya ste/_/nu ma jing de yi rtsa ba dang /_/snying ga dag ni so sor gnyis/_/gnod bral gnad ni gnyis po dang /_/mi gsal
[\[114a.4\]]zhes bya gnyis kyi gnyis/_/mgrin pa ltag pa 'dra ba las/_/sngon po mjing pa ltag pa dang /_/'gal pa dang ni ma mo brgyad/_/bcu drug yongs su spang bar bya/_/'gram pa bcu drug de las gnyis/_/mtshams ni 'brel par byed pa spang /_/lce yang 'gram pa dang
[\[114a.5\]]'dra ste/_/'og gi ro tshor byed gnyis dang /_/tshig 'byin byed pa gnyis po spang /_/sna yi rtsa ni nyi shu bzhi/_/de las dri tshor byed gnyis dang /_/rkan du 'gro ba'i rtsa gnyis spang /_/mig gnyis kyi ni lnga bcu drug/_/'byed dang 'dzums pa'i las byed pa/_/gnyis
[\[114a.6\]]gnyis dang ni mig 'gram gnyis/_/drug po de dag spang bar bya/_/mig dang snar gnas 'phral ba la/_/brten pa'i rtsa ni drug cu las/_/bzhag pa gcig dang gtsug gi gnyis/_/skra mtshams gnas pa'i rtsa bzhi ste/_/bdun po de dag mtshon gdab spang /_/rna bar
[\[114a.7\]]bcu drug de las 'dir/_/sgra thos byed pa'i rtsa gnyis spang /_/de nyid las ni mur 'gram gyi/_/mtshams su 'gro ba gnyis po spang /_/spyi bor bcu gnyis de las ni/_/gyen 'gro skra mtshams bdag po las/_/so so'i re re spang bar bya/_/de ltar yan lag re re'i rtsa'i/_/dbye ba
[\[114b\]]
[\[114b.1\]]dbug min shes phyir bshad/_/de las lus la dbug mi rung /_/ma lus dgu bcu rtsa brgyad yod/_/dog dang rtsa mdud shin tu phra/_/yo dang tshigs la gnas mi dbug_/rtsa ni bdun brgya de rnams las/_/bzhi char khrag ni so sor rgyu/_/rlung dang mkhris pa bad
[\[114b.2\]]kan khrag_/nad med khrag ni de ltar gnas/_/de ni lus la phan 'dogs te/_/gzhan du gnod pa skyed par 'gyur/_/de la gnag dang dmar dang phra/_/skad cig re re gang zhing stongs/_/mgul pa rlung gi khrag rtsa yin/_/reg na tsha zhing myur du rgyu/_/mdog sngo ser
[\[114b.3\]]por 'dug pa ni/_/mkhris pa'i khrag rtsa'i mtshan nyid yin/_/dkar snum brtan grang bad kan rtsa/_/'dres pa'i mtshan nyid 'dren ma yin/_/mi mngon mnyam gnas snum pa dang /_/mdog dmar khrag rtsa nad med yin/_/rtsa bo che ni nyi shu bzhi/_/lte ba la ni brten pa
[\[114b.4\]]yin/_/de rnams kyis bskor lte ba ni/_/'khor lo'i lte ba rtsibs bskor mtshungs/_/des ni steng 'og thad ka ru/_/lus 'di rjes su 'dzin pa yin/_/bu ga sna dang rna ba gnyis/_/mig gnyis kha rkub pho mtshan gyi'o/_/bud med nu ma gnyis khrag sgo/_/gsum gyis
[\[114b.5\]]lhag par gyur pa yin/_/nang gi srog gi gnas gyur pa'i/_/bu ga bcu gsum yod par bshad/_/srog dang lus zungs dri ma chu/_/zas rgyu mi mthun bsten pa yin/_/de la gnod pas nad skyed la/_/skyon med dag pas bde bar byed/_/rang gi lus zungs mdog mnyam
[\[114b.6\]]zhing /_/zlum dang sbom dang phra ba yin/_/bu ga'i dbyibs ni ring po ste/_/lo ma'i rtsa 'phros lta bu yin/_/zas dang spyod lam dag gis gang /_/nad kyi mthu dang mnyam gyur dang /_/gang yang lus zungs mi mnyam ste/_/bu ga'i rgyun la gnod byed yin/_/
[\[114b.7\]]mang du 'byung ngam 'gags pa'am/_/rtsa ni mdud pa chags pa'am/_/lam gzhan dag tu 'gro ba ni/_/bu ga'i rgyu 'khrugs mtshan nyid yin/_/pad+ma'i rtsa ba phra mo las/_/ring du rgyu bar byed pa ltar/_/gang gis dngas ma nyer 'phel ba'i/_/lus kyi sgo ni
[\[115a\]]
[\[115a.1\]]bu ga yin/_/bu ga rnams ni brtol 'gyur na/_/'dar myos lto sbos lkugs dang rims/_/sla dang gzer dang bshang gci 'gags/_/yang na 'chi ba nyid du 'gyur/_/de bas sman pas bu ga brtol/_/re thag bcad de gso bar bya/_/'phral
[\[115a.2\]]du rma byung cho ga yis/_/'bad de zug rngu dbyung bar bya/_/zas 'ju byed pa mkhris pa ni/_/'ju byed yin zhes sngar bshad do/_/nad dang lus zungs dri ma yi/_/drod yin zhes ni rgyun shes zer/_/de ni zas kyi gnas yin zhing /_/'dzin cing 'dzin byed ces bshad
[\[115a.3\]]do/_/de nyid thang la 'bar gzhung gis/_/mkhris pa 'dzin pa'i cha ru bshad/_/tshe dang nad med brtson gzi mdangs/_/lus zungs me drod stobs 'phel byed/_/zhu ba'i gnas kyi sgor 'jug gang /_/zas kyi lam gyi sgo gtan yin/_/de ni stobs ldan zos pa rnams/_/
[\[115a.4\]]zhu nas zur du 'dren par byed/_/stobs zhan gyur na kha zas ni/_/ma smin nyid du 'byung bar byed/_/'dzin byed stobs ni me drod de/_/de yang 'dzin byed stobs can yin/_/de bas me drod nyams gyur na/_/'dzin byed nad ni skyed par byed/_/zas gang lus kyi lus zungs
[\[115a.5\]]mdangs/_/stobs dang kha dog stsogs rgyas byed/_/de rgyu kha zas me drod ni/_/mi 'ju dngas ma stsogs mi 'gyur/_/zas ni dus su zos gyur pa/_/lto bar srog gi rlung gis drangs/_/skom gyis gong por rnam par phye/_/snum gyis mnyen par byas pa yin/_/me mnyam
[\[115a.6\]]gnas kyis bus nas ni/_/ma zhu'i gnas na gnas smin byed/_/phyi yi snod gnas 'bras chu ltar/_/lto ba'i me yis 'ju bar byed/_/dang por ro drug zas kyang ni/_/mngar ba nyid du gyur nas ni/_/sbu ba can gyur bad kan 'gyur/_/zhu ba'i gnas nas 'pho ba na/_/rnam
[\[115a.7\]]par tsha bas skyur nyid 'gyur/_/mkhris gyur 'phos pa'i rjes la ni/_/me drod kyis skams zhu ba dang /_/kha zhing gong bur gyur rlung skyed/_/sa dang chu dang me dang rlung /_/nam mkha' bcas pa'i drod lnga pos/_/rang rang yon tan zas lnga po/_/sa stsogs kyis smin de 'og tu/_/
[\[115b\]]
[\[115b.1\]]de dag rang rang ji bzhin rgyas/_/smin 'byung yon tan tha dad yin/_/sa ru gtogs pas sa nyid dang /_/lhag mas lus gtogs lhag ma rgyas/_/zas de zhu ba'i tshigs ma dang /_/dngas ma zhes bya gnyis su 'gyur/_/de las zas kyi tshigs ma sla/_/gcin 'gyur ska ba bshad
[\[115b.2\]]bar 'gyur/_/dngas mas lus zungs rang rang gi/_/me drod kyis smin rnam bdun 'gyur/_/dngas ma las khrag de las sha/_/sha las tshil te de las rus/_/rus rkang de las khu ba yin/_/khu ba las na ming la gnas 'gyur/_/lus zungs tshigs ma rim bzhin du/_/bad
[\[115b.3\]]mkhris bu ga'i dri ma dang /_/rdul dang sen mo ba spu dang /_/mi lpags bshang snum dngas ma yin/_/de ltar lus zungs smin pa las/_/dngas ma tshigs ma gnyis su 'gyur/_/lus zungs snum ni gcig la gcig/_/phan tshun nye bar bsten pa yin/_/zas 'ju dngas ma
[\[115b.4\]]stsogs rim gyis/_/khu chur gyur pa la la ni/_/nyin zhag gcig 'dod gzhan dag ni/_/zhag drug kha cig zla gcig 'dod/_/lus kyi zungs ni zas kyi rgyun/_/'khor lo lta bur yongs su 'khor/_/ro tsa stsogs pa'i mthu yis ni/_/'phral du khu ba la stsogs skyed/_/
[\[115b.5\]]phal cher sman gzhan nyin zhag ni/_/gcig gis las rnams byed pa yin/_/khyab byed kyis dngas lus zungs rnams/_/'thor bar byed pa'i las kyis ni/_/cig car rgyun mi 'chad kun tu/_/lus la rtag tu rnam par 'thor/_/gtor tshe bu ga'i skyon gyis ni/_/dngas ma gang du
[\[115b.6\]]chags 'gyur te/_/der ni gnod pa skyed byed de/_/mkha' la sprin chags char 'bab mtshungs/_/nad kyang ma snyoms gyur pa las/_/phyogs gcig 'dus na ldang bar 'gyur/_/de ltar 'byung ba lus zungs me'i/_/las ni yongs su bshad pa yin/_/zas ni dus su zos
[\[115b.7\]]gyur pa/_/sa dang chu dang me dang rlung /_/dngas ma lus zungs rang rang gis/_/smin byed kun la zas 'ju ba'i/_/me ni lhag pa yin par 'dod/_/de ni rtsa ba de 'phel 'phel/_/zad gyur zad pa'i bdag nyid 'gyur/_/de bas rigs pas cho ga bzhin/_/zas skom rigs
[\[116a\]]
[\[116a.1\]]shing phan pa yin/_/de 'bad pas bsrungs gnas gyur na/_/tshe dang stobs ni gnas par 'gyur/_/mnyam gnas rang gnas 'dug na mnyam/_/mnyam lam gzhan 'gro drod mi snyoms/_/mkhris pa shas che rno bar 'gyur/_/bad kan gyis
[\[116a.2\]]gnod me drod chung /_/me drod mnyam dang mi mnyam rno/_/chung dang de ltar rnam bzhi yin/_/gang zhig zas ni legs zos pa/_/legs par 'ju 'di mnyam pa yin/_/legs par ma zos myur 'ju ba'am/_/legs zos ring zhing 'ju mi mnyam/_/zas ni legs par ma
[\[116a.3\]]zos kyang /_/myur 'ju me drod rnon po yin/_/zas ni legs par zos gyur kyang /_/ring nas 'ju zhing kha skam dang /_/sbo dang rgyu ma 'khrugs pa dang /_/lci ba me drod chung ba yin/_/me drod nyams na 'chi 'gyur zhing /_/skyon med na ni yun ring 'tsho/_/ma snyoms
[\[116a.4\]]nad ni skye 'gyur bas/_/de phyir me drod gtso bo yin/_/lus stobs lhan cig skyes pa dang /_/dus skyes rigs pa las byung gsum/_/de la lus sems las byung ba/_/rang bzhin lhan cig skyes pa'i stobs/_/na tshong dus tshigs las byung ba/_/dus skyes yin te
[\[116a.5\]]rigs pa las/_/byung ba spyod lam zas kyis bskyed/_/de bzhin gzi bskyed sbyor las 'byung /_/yul phyogs shing ring chu nyung la/_/skams nad nyung skyed byed yin/_/rlan can de las bzlog pa yin/_/cha snyoms thun mong yin par bshad/_/rkang dang tshil dang zhag dang gcin/_/
[\[116a.6\]]mkhris pa bad kan phyis khrag_/dngas ma chu rnams lus gnas pa'i/_/snyim pa re res skyed par byed/_/mdangs dang klad rgyas khu chu ni/_/re re'ang rang gi khyor gang yin/_/bud med nu zho snyim do dang /_/zla mtshan snyim pa bzhi yod do/_/lus zungs mnyam gnas tshad 'di yin/_/
[\[116a.7\]]de las 'phel dang zad shes bya/_/khu chu khrag dang sbrum ma'i zas/_/spyod lam mngal gnas dus tshigs las/_/gang zhig nyes pa lhag gyur des/_/rang bzhin rnam pa bdun du bshad/_/khyab dang myur bar byed phyir dang /_/stobs ldan ba dang gzhan ldang byad/_/rang dbang
[\[116b\]]
[\[116b.1\]]can dang nad mang phyir/_/nad las phal cher rlung stobs can/_/de nyid kyis na rlung gis bskyod pa'i mi rnams ni/_/nad kyi bdag nyid rdul can skra bshor pags pags/_/grang lhags mi bzod brtan dran blo gros spyod mdza' sred/_/blta dang 'gro ba g.yo zhing smra ba shin tu mang /_/bad
[\[116b.2\]]kan nor nyung tshe thung gnyid srab dang /_/gcom chung tshig thogs g.yo zhing skad 'dzer dang /_/chad lta mang du za zhing sgeg dang bcas/_/glu dang dgod dang rngon las 'thab la dga'/_/mngar skyur kha dang tsha ba'i ro goms sred/_/lus skem dbyibs ring 'gro tshe sbra dang bcas/_/mi
[\[116b.3\]]brtan dbang po mi thul dam pa min/_/bud med mi chags bu mang skye mi 'gyur/_/de yi mig ni rtsub cing rdul gyis gang /_/zlum zhing mi mdzes 'chi ba lta bu dang /_/phye gdangs gnyid log lta bur snang ba yin/_/de ni shing dang ri 'dzeg mkha' 'phur rmi/_/skal ngan ser sna che zhing
[\[116b.4\]]khengs pa dang /_/rku zhing byin snying rtsa rings bcas pa dang /_/khyi dang wa dang rnga mo bya rgod khra/_/byi ba'i mtshan nyid ldan mi rlung can yin/_/mkhris pa me 'dra me las byung yin phyir/_/mkhris pa rgyas pa skom dang bkres shas che/_/mdog ser lus tsha rkang lag gdong yang dmar/_/
[\[116b.5\]]skra ser spu nyung dpa' zhing nga rgyal che/_/phreng ba byug pa rgyan la lhag par dga'/_/spyod bzang gtsang sbra che zhing mnyes gshin la/_/'byor dang rtul phod blo gros stobs dang ldan/_/'jig rten dgra bo'ang skyabs 'ongs skyob par byed/_/
[\[116b.6\]]yid gzhungs tshigs kyi mtshams dang sha ni rab tu lhod/_/bud med mi dga' khu ba dang ni 'dod pa chung /_/gnyer ma'i tshogs dang skra dkar mig sngo'i gnas gyur la/_/zas ni mngar dang bska dang kha bsil za bar dga'/_/than pa mi bzod rngul zhing dring la/_/bshang gci bza'
[\[116b.7\]]btung khro dang phrag dog mang /_/rmi lam dong ka pa la sha'i me tog_/glog 'gyu phyogs tshig skar mda' nyi me mthong /_/'di yi lus phra mig ser g.yo ba dang /_/rdzi ma srab cing nyung zhing grang la dga'/_/khro dang chang dang nyi ma'i 'od zer gyis/_/mig ni myur bar dmar por
[\[117a\]]
[\[117a.1\]]'gyur ba yin/_/tshe ni ran cing stobs ni 'bring ba dang /_/mkhas shing sdug bsngal dag la sran chung 'gyur/_/stag dang dred dang spre'u byi la dang /_/gnod sbyin rang bzhin ldan pa mkhris can yin/_/bad kan bsil bas bad kan can bsil zhing /_/
[\[117a.2\]]rus tshigs mi mngon snum zhing sha rus 'brel/_/bkres skom nyon mongs sdug bsngal than pa bzod/_/blo ldan snying stobs che zhing dam bca' brtan/_/pri yang ku dang dUr ba 'dam bu'i mdog/_/tshon dang gi'u wang pad+ma gser mdog can/_/lag ngar ring zhing drang ni yangs la rgyas/_/
[\[117a.3\]]'phral ba'i dbyes che skra ni mthug cing gnag/_/lus 'jam snyoms shing yan lag mdzes pa dang /_/mdangs che khu bcud bu tsha g.yog 'khor mang /_/chos ldan tshig rtsub nam yang smra mi byed/_/dgra la zhe sdang 'dam rings khon 'dzin byed/_/glang po'i mchog dregs bcas pa lta
[\[117a.4\]]bur 'gro/_/rgya mtsho 'brug dang rdza rnga seng ge yi/_/sgra ldan dran dang brtson 'grus dul bar ldan/_/byis pa'i tshe na'ang ngu dang skom shas chung /_/zas ni kha bska cha dang dro zhing rtsub/_/nyung ngu zos kyang de ni stobs dang ldan/_/mig gi mtha' dmar snum zhing dkyus ring yangs/_/
[\[117a.5\]]dkar nag rab gsal rdzi ma snyoms dang ldan/_/smra dang khro dang bza' btung spyod pa nyung /_/tshe ring nor mang ring lta tshig 'jam smra/_/dad cing blo zab lta che bzod dang ldan/_/rang bzhin bzang zhing gnyid che las mtha' ring /_/byas gzo drang mkhas skal bzang ngo tshar ldan/_/
[\[117a.6\]]bla ma la gus mdza' bshes dag la brten/_/rmi lam pad+ma bya yi phreng bar bcas/_/chu yi gnas dang sprin yang mthong ba yin/_/tshangs pa drag po dbang po chu lha dang /_/nam mkha' lding dang ngang pa glang po mchog/_/de bzhin seng ge dang ni khyu mchog dang /_/bad kan can ni
[\[117a.7\]]rang bzhin 'drar shes bya/_/rang bzhin gnyis dang kun las byung /_/gnyis gnyis kun gyi yon tan bskyed/_/gtsang sbra yod par smra stsogs kyi/_/yon tan gyis ni de ldan bshad/_/na tshod bcu drug par byis pa/_/de las lus zungs dbang po gzi/_/'phel
[\[117b\]]
[\[117b.1\]]'gyur bdun cu'i bar bar ma/_/zad pa phan chad rgan po yin/_/rang rang khru ni phyed dang bzhi/_/lus ni tshe ring bde ba'i snod/_/spu med gnag dang shin tu sbom/_/ring po nyid ni mi mthun bcas/_/smad pa brgyad dang rang nyid ldan/_/gang yin de ni de snod min/_/skra ni
[\[117b.2\]]rab tu 'jam pa dang /_/phra zhing rtsa ba ma 'dres brtan/_/dpral ba mtho zhing mur 'gram 'phyar/_/zla ba kham pa 'ang ba bzang /_/rna brgyab phyogs rgya che mdzes/_/rna shal che zhing sha yis rgyas/_/mig ni dkar nag 'byes pa dang /_/rdzi ma stug cing snyoms pa bzang /_/
[\[117b.3\]]sna yi rtse mo dbugs cher 'byung /_/sha rgyas drang zhing snyoms pa bzang /_/mchu ni dmar zhing ma 'phyangs ba/_/'gram pa yangs shing mi 'bur bzang /_/kha che so yi tshigs dam la/_/snum zhing dkar la 'jam zhing snyoms/_/lce ni dmar zhing yangs la srab/_/ko sko
[\[117b.4\]]che zhing sha yis rgyas/_/mgrin pa thung zhing sha rgyas zlum/_/phrag pa mthong zhing sha yis rgyas/_/lto ba zlum zhing lte ba ni/_/zab cing mtho la g.yas su 'khyil/_/rkang pa lag pa legs gnas shing /_/sen mo 'jam zhing mtho la dmar/_/snum zhing kun dmar sha
[\[117b.5\]]rgyas pa/_/sor mo ring zlum bu ga med/_/rgyab zhing che zhing sgal tshigs nub/_/tshigs mtshams mi mngon dam pa dang /_/tshigs gsang mtho zhing brtan pa dang /_/mdog snum kha dog brtan par gnas/_/rang bzhin gyis 'byung snying stobs brtan/_/phongs
[\[117b.6\]]pa'i tshe na'ang zhum pa med/_/mngal nas brtsams te nad med pa/_/gong nas gong du zhing bzang la/_/shes dang ye shes rgya cher ni/_/'phel zhing rim gyis dge bar 'gyur/_/de ltar yon tan kun ldan pa'i/_/lus ni ston brgya'i bar dag tu/_/tshe dang dbang phyug
[\[117b.7\]]'dod pa yi/_/dngos po thams cad rab tu gnas/_/bags pa khrag stsogs snying stobs par/_/brgyad po phyi ma bzhin du mchog/_/stobs dang tshad dang shes pa'i phyir/_/lus can rnams kyi snying por bshad/_/snying po kun dang ldan pa yi/_/mchog tu bkur bar
[\[118a\]]
[\[118a.1\]]bya bar 'gyur/_/rtsom pa kun la'ang re bcas dang /_/bzod ldan blo bzang brtan par 'gyur/_/dregs dang zhum pa med par ni/_/bde dang sdug bsngal bsten gyur ba/_/snying stobs can yin rdul can khengs/_/mun pa can ni de ltar min/_/
[\[118a.2\]]sbyin dang tshul khrims snying brtse bden/_/tshangs par spyod dang byas pa gzo/_/byams ldan bcud kyis len bsten pa/_/tshe dang bsod nams 'phel ba'i sde'o/_/yan lag brgyad pa'i snying po bsdus pa las/_/lus kyi gnas kyi le'u gsum pa'o//_//de nas lus
[\[118a.3\]]kyi gnad kyi bye brag bshad par bya'o/_/gnad ni brgya las bdun lhag pa/_/de las bcu gcig brla dang ni/_/de bzhin lag ngar gnyis so sor/_/lto ba la gsum brang la dgu/_/rgyab la bcu bzhi nam tshong ni/_/yan chad sum cu rtsa bdun yod/_/rkang pa'i mthil
[\[118a.4\]]nas gung mo yi/_/thad ka na ni mthil 'phrog pa'i/_/gnad yod ces ni rnam bshad de/_/de phug gnad kyis 'chi bar 'gyur/_/mtheb sor dbus na rgya tshigs te/_/de phug bskyod pa'i gnad kyis 'chi/_/de gong sor gnyis shes par bya/_/rkang pa 'khar zhing 'dar
[\[118a.5\]]bar byed/_/long mo'i tshigs 'og pir mgo ste/_/de bcad skrang dang nad skyed byed/_/byin pa rkang pa gnyis kyi bar/_/long mo gnad rengs bem por byed/_/byin pa'i nang na nya zhes pa/_/khrag zad pa yis 'chi bar byed/_/byin pa brla mtshams pus mo ste/_/de phug
[\[118a.6\]]gson yang 'theng por 'gyur/_/pus gong sor gsum par gnyan gong /_/de phug brla rengs skrang bar byed/_/brla nang brla dbang zhes bya ba/_/de phug khrag zags brla bskam 'gyur/_/brla rtsa mig dmar zhes bya ba/_/khrag zad pas ni gzhogs phyed
[\[118a.7\]]'joms/_/brla rtsa rlig pa'i bar gyi gnad/_/ljon shing zhes bya ma ning byed/_/de dag brla'i'o dpung de bzhin/_/mkhrig ma 'di ni long mor mtshungs/_/gru mo byin 'dra de gnyis phug/_/zha bo ljon shing 'dra ba ni/_/mchan khung nang na mchan khung 'dzin/_/
[\[118b\]]
[\[118b.1\]]de phug zha bo nyid du 'gyur/_/long ka'i gnad ni gzhang zhes bya/_/de phug gzhang rlung gis 'phral gsod/_/lgang ba gzhu ltar yo ba yi/_/chu so'i gnad ni sha khrag nyung /_/dbus na kha cig thur du lta/_/rked pa'i dbus gnas srog 'phral 'joms/_/rde'u 'byin
[\[118b.2\]]rma bug gnas ma gtogs/_/de yang ngos gnyis phug ste 'dra/_/gcin 'dzag gnas dang gcig tu phug/_/rma ni 'tsho bar shin tu dka'/_/lus kyi zhu dang ma zhu'i gnas/_/dbus na lte ba rtsa kun gyi/_/rten yin de yang 'phral gsod byed/_/ma zhu ba yi gnas sgor
[\[118b.3\]]gyur/_/'dod chags stsogs gnas snying zhes bya/_/brang dang nu ma lto dbus gnas/_/nu mjing nu ma'i rtsa zhes bya/_/steng 'og sor gnyis nu ma'i gnad/_/de phug bad kan khrag gis ni/_/rim bzhin lto 'gengs 'jig par byed/_/rengs bral brang gi ngos gnyis na/_/
[\[118b.4\]]rtsa sbubs gnyis po rlung rgyu ba/_/de phug khong pa khrag gis gang /_/lud pa dbugs mi bde bas 'chi/_/rgyab kyi sgal tshigs brang gi bar/_/de gnyis kyi ni ngos gnyis na/_/phrag pa gnyis kyi 'og na ni/_/mi gsal zhes bya'i gnad gnyis yod/_/de gnyis phug pas
[\[118b.5\]]khong pa ni/_/khrag khengs rnag ste 'chi bar 'gyur/_/sgal tshigs kyi ni ngos gnyis na/_/rked pa'i cha gnyis gnas pa dang /_/rkub tshos ltag gnas sgal tshigs brten/_/rked pa can dang gzhon nur bshad/_/de snad khrag zad skya rbab dang /_/gzugs nyams pas ni
[\[118b.6\]]'chi bar 'gyur/_/rgyab kyi sgal tshigs ngos gnyis kyi/_/rked pa'i mtshams ni gang yin pa/_/ro smad kyi ni rgyab phyogs na/_/khung bu zhes bya'i gnad gnyis yod/_/de snad bskyod pa nyams pa dang /_/ro smad tshor ba med par 'gyur/_/gang zhig rtsib logs gnyis
[\[118b.7\]]dang 'brel/_/sta zur rtse mo gnyis steng gi/_/gnas ni g.yogs par gyur pa dang /_/ro smad gzhon nu'i rus par gnas/_/de snad ro smad skrangs pa dang /_/nyam chung 'chi ba nyid du 'gyur/_/rtsib logs gnyis kyi nang dang 'brel/_/rked pa'i ngos gnyis dbus na gnas/_
[\[119a\]]
[\[119a.1\]]thad ka dang ni gyen gnas pa/_/rtsib logs mtshams te de phug na/_/khong pa khrag gis gang ba dang /_/lus dang bral ba nyid du 'gyur/_/nu ma gnyis kyi thad ka'i cha/_/rgyab kyi sgal tshigs la brten pa/_/rtsa chen zhes bya de phug na/_/khrag
[\[119a.2\]]zad nas ni 'chi bar 'gyur/_/dpung mgo gnyis dang 'brel pa yi/_/sgal tshigs kyi ni ngos gnyis/_/phrag pa gnyis kyi sog pa ste/_/de snad bskams shing tshor bral 'gyur/_/mgrin pa gnyis kyi ngos gnyis rtsa/_/dpung mgo dang ni mgrin pa'i bar/_/
[\[119a.3\]]brag pa brag pa la brten gnad/_/de phug lag ngar bya ba nyams/_/srol gong gi ni ngos gnyis na/_/'gram pa la ni brten pa'i rtsa/_/bzhi ste de la sngon po gnyis/_/gnyis pa'ang mjing pa'i gnad du bshad/_/de phug skad 'gags mi sdug dang /_/lce yis ro ni
[\[119a.4\]]mi tshor 'gyur/_/lkog ma'i sbubs kyi ngos gnyis nas/_/lce dang snar ni 'gro ba'i rtsa/_/so sor bzhi bzhi yod ma mo/_/de bcad 'phral du srog 'joms so/_/mgo bo ske mtshams ltag pa ste/_/de phug mgo bo ldem por 'gyur/_/rna ba gnyis 'og lcong ba na/_/
[\[119a.5\]]rna rtsa zhes bya'o na bar 'gyur/_/sna yi bu ga gnyis dang ni/_/sna yi lam 'gro mgrin nang gnas/_/sbrul mgo zhes bya de bcad na/_/dri mi tshor bar byed par 'gyur/_/mig gnyis kyi ni phyi rol mtshams/_/smin ma skyes pa'i mtha' yi 'og/_/mig zur
[\[119a.6\]]smin steng dma' bar gnas/_/'khyil pa phug pas long bar 'gyur/_/rna mchan 'phral ba'i mtha' na ni/_/mur 'gram zhes bya dbral 'chi byed/_/mur 'gram gnyis steng skra mtshams na/_/gdeg pa zhes bya bzhag bya yang /_/smin mtshams bar gnas
[\[119a.7\]]gsum char la'ang /_/zug rngu dag ni ma phyung zhing /_/smin nas rang nyid byung na 'tsho/_/phyung na 'phral du 'chi bar 'gyur/_/lce mig sna dang rna ba yi/_/bu ga bzhi ni 'dus pa dag/_/rkan dang sgo ru kha bzhi ste/_/bu ga'i gnad ni de rnams kyi/_/gnad ni sum
[\[119b\]]
[\[119b.1\]]mdo ris zhes bya/_/de bcad srog ni 'phral du 'dor/_/thod pa yi ni mtshams lnga po/_/thad ka gyen 'gro mtshams kyi mtha'/_/de snad pas ni mgo 'khor dang /_/smyo zhing dran pa nyams te 'chi/_/spyi bo'i steng na gtsug 'khyil pa'i/_/rtsa dang ldan sbubs 'dus pa na/_/spu
[\[119b.2\]]'khyil bdag po zhes bya ba'i/_/gnad kyis srog ni 'jig par byed/_/gang du mnan na shin tu 'gul/_/rab na de gnad yin zhes bya/_/sha rgyus rus pa rtsa chen dang /_/rtsa dang tshigs ni 'dus pa ru/_/gnad ces bya ste des na der/_/srog ni lhag par gnas pa yin/_
[\[119b.3\]]mang du rnam par bstan mod kyi/_/gnad ni rnam pa drug tu bstan/_/srog gi gnas su thun mong bas/_/gnad ni gcig tu'ang gnas pa yin/_/shar gtogs bcu ste byin lag nywa/_/mthil 'phrog nu mjing nu rtsa'o/_/rus pa'i gnad brgyad mur 'gram dang /_/rked pa
[\[119b.4\]]can dang gzhon nu dang /_/ro smad dang ni sog pa'o/_/rgyus pa'i gnad ni nyi shu gsum/_/gnyan gong zhes bya pir dang ni/_/pir mgo mig zur rgya tshigs dang /_/phrag pa gzhag dang chu so yi/_/rtsa chen gnad ni rnam dgu ste/_/gzhang dang rengs bral rna rtsa dang /_/sum
[\[119b.5\]]mdo ris zhes bshad pa'o/_/rtsa la gnas gnad sum cu bdun/_/rtsa chen gnyis dang ma mo sngo/_/'gram pa mchan khung 'dzin sprul mgo/_/ljon shing snying dang lte ba dang /_/rtsib logs mtshams dang nu ma'i 'og/_/mi gsal gzhag dang brla dbang dang /_/dmar po zhes bya
[\[119b.6\]]bzhi po'o/_/tshigs la nyi shu 'khyil pa dang /_/mkhrig ma gnyis dang khung bu dang /_/mtshams mtha' gru mo long mo dang /_/ltag pa pus mo bdag po'o/_/gzhan dag gzhang sha'i gnad ces zer/_/mchan khung 'dzin dang ljon shing ni/_/rgyus pa la brten rna rtsa dang /_/
[\[119b.7\]]sum mdor si dang rengs bral dang /_/mig 'gram rtsa yi gnad yin gyi/_/rtsa chen gnas par de ma bshad/_/sha yi gnad bcad khrag rgyun 'dzag/_/sha bkrus 'drar 'gyur sla ba dang /_/skya zhing dbang po nyams pa dang /_/myur du 'chi ba nyid du 'gyur/_/rus
[\[120a\]]
[\[120a.1\]]gnas gnad bcad rkang bcas na/_/sla dang bar bar chad cing 'dzag/_/rgyus pa'i gnad bcad na zhing 'khrug/_/brkyang bskum mi shes gnod par 'gyur/_/'gro dang stan gnas nus pa chung /_/dbang po nyams pa'am 'chi bar 'gyur/_/
[\[120a.2\]]rtsa chen gnad bcad lbu ba dang /_/sgra bcas 'byung zhing dran nyams 'gyur/_/rtsa yi gnad bcad khrag ska zhing /_/rgyun mi 'chad par mang du 'byung /_/de zad mgo 'khor dbugs mi bde/_/skom rmongs skyigs bus 'debs bas 'chi/_/lus ni gra ma lta bus khyab/_/'tshob
[\[120a.3\]]kyang sgur po'am 'theng por 'gyur/_/tshigs gnad stobs dang spyod pa nyams/_/lus skem tshigs ni skrang bar 'gyur/_/lte ba mur 'gram bdag po gzhang /_/snying dang chu so sum mdo ris/_/ma mo brgyad dang bcu dgu po/_/'phral du srog ni gcod par byed/_/de rnams
[\[120a.4\]]'phral du mi 'chi yang /_/zhag bdun gyis ni nges par 'chi/_/rengs bral mthil 'phrog rtsib logs mtshams/_/rked pa can gzhon mtshams kyi mtha'/_/nu rtsa dbang po chu so'i gnad/_/rgyab tshigs mi gsal rtsa chen dang /_/ro smad nu mjing sum cu gsum/_/zla ba'am
[\[120a.5\]]zla phyed son nas ni/_/dus gzhan du ni 'chi bar byed/_/brdeg dang gzhag pa zhes bya gsum/_/der ni zug rngu byung gyur na/_/rlung gis sha dang tshil dang rkang /_/glad rgyas rnams ni skems par byed/_/mtshon phyung lud pa dbugs mi bde/_/'byung zhing srog ni 'joms par
[\[120a.6\]]'gyur/_/sbrul mgo mig zur rna rtsa dang /_/sngon po 'gram gnas ltag pa'i gnad/_/phrag pa'am phrag stsogs 'khyil pa dang /_/ljon shing brla dbang khung bu dang /_/mig dmar pus mo'i gnad dang bcas/_/mtshan 'dzin pir 'dra gru mo'i gnad/_/de ltar
[\[120a.7\]]gnad ni bzhi bcu bzhis/_/rkang lag 'jas par byed 'gyur ba'am/_/gal te tshabs cher snad gyur na/_/des ni srog kyang 'joms par byed/_/pir mgo 'dra dang long mo dang /_/mkhrig ma'i gnad brgyad nad tshabs skyed/_/de las ljon shing mchan khung 'dzin/_/
[\[120b\]]
[\[120b.1\]]brla dang pir mgo lta bu ste/_/bcu gnyis sor gcig tshad yin no/_/mkhrig ma dang ni long mo dang /_/nu ma'i rtsa ba sor gnyis tshad/_/pus mo gru mo sor gsum tshad/_/gzhang dang chu so lte ba snying /_/sngon po mtshams mtha' ma mo dang /_/pir 'dra sum mdo ris 'gram pa/_/
[\[120b.2\]]gnad ni nyi shu dgu yi tshad/_/rang gi lag mthil tshad yin no/_/lhag ma gnad ni lnga bcu drug_/sor phyed kyi ni tshad du 'dod/_/gzhan dag gnad de til 'bru ste/_/'bras tsam gyi ni tshad du 'dod/_/rtsa bzhir bshad pa gang yin pa/_/lus kun brtas par byed pa rnams/_/de ni
[\[120b.3\]]gnad la gnas pa yin/_/des na de phug khrag drag 'byung /_/lus zungs rnams ni zad pa'i phyir/_/rlung 'phel nad ni mi bzang 'debs/_/rlung gis mkhris pa rgyas par byed/_/mkhris pa rgyas par gyur pas na/_/skom dang mgo 'khor skam dang myos/_/lus rngul
[\[120b.4\]]tshigs dbye lus lhod dang /_/de ni gshin rje'i dbang du 'gro/_/gnad gcod na ni myur ba ru/_/lus kyi tshigs ni chod 'gyur te/_/tshigs kyi phyogs su bcad pas na/_/rtsa ni 'khums par byed pa yin/_/de la srog chags rnams kyi srog/_/khrag gnas na ni gnas pa
[\[120b.5\]]yin/_/de bas gnad min legs phog na/_/nges par 'chi bar mi 'gyur ro/_/'ga' zhig sman pa'i yon tan dang /_/phyogs gcig tu ni phog pa yis/_/'tsho bar gyur kyang de yi ni/_/dbang po mtshang nyid du 'gyur/_/de bas 'bad de gnad du ni/_/thal sman me
[\[120b.6\]]btsa' la sogs spang /_/gnad du phog na chung dus kyang /_/phal cher shin tu gnod pa yin/_/de bzhin gnad la brten pa'i nad/_/rab tu 'bad pas gso bar bya/_/yan lag brgyad pa'i snying po bsdus pa las/_/lus kyi gnas kyi le'u bzhi pa'o//_//
[\[120b.7\]]de nas lus kyi 'gyur ba'i bye brag shes par bya ba'i le'u bshad par bya'o/_/ji ltar 'bras bu me tog dang /_/me yi du ba char gyi sprin/_/phyis 'byung mtshan ma yin pa ltar/_/de bzhin 'chi ltas las nges 'chi/_/'chi ltas med na mi 'chil/_/'chi ltas snang na
[\[121a\]]
[\[121a.1\]]'tsho mi 'gyur/_/'chi ltas 'chi ltas mi shes pa/_/mi mkhas 'chi ltas med min shes/_/la la rten dang brten pa po'i/_/khyad par gyis de gnyis su 'dod/_/nad kyi tshul ni mang po las/_/'chi ltas tshul du 'byung bar 'gyur/_/nad zhin ni
[\[121a.2\]]zhi 'gyur la/_/brtan par gnas na 'chi bar 'gyur/_/gzugs dang dbang po skad dang mdog_/gzugs brnyan bya ba sogs pa dang /_/dngos po dag ni gzhan la yang /_/tha mal pa las rgyu med par/_/gzhan du gyur gang mdor gang ni/_/'chi ltas yin par de shes bya/_/
[\[121a.3\]]skra dang ba spu ma bskus par/_/snum gyis bskus ltar gang snang dang /_/gang zhig mig ni rab g.yo dang /_/mi 'gyur phyir 'byung khung bur zhugs/_/yo dang bgrad dang 'jums pa dang /_/bcum zhing smin ma smad pa dang /_/'khrul dang mthong ba nyams pa dang /_/sre mo'i mig
[\[121a.4\]]ltar lta ba dang /_/thi ba 'dra dang mgal me 'dra/_/mchi ma 'dzag cing rdzi ma 'khrugs/_/sna ni shin tu gdangs pa dang /_/zhom dang 'brum phran gyis khyab dang /_/skrang dang gos dang rnyid pa dang /_/gang gi ma mchu 'phyangs pa dang /_/yam chu gyen la brdzes pa dang /_/
[\[121a.5\]]gnyi ga 'dzam bu smin 'drar snang /_/so gnag gseg mar bcas pa dang /_/dmar zhing so zho nag nog can/_/glo bur du ni 'byung ba dang /_/lce ni yo dang rtag tu 'byin/_/skrang dang skam dang lci dang gnag_/gos dang rtsub dang tshor ba med/_/mjing pas mgo ni mi thig
[\[121a.6\]]dang /_/rang gi ltag rgyab khur ltar lci/_/'gram pas khan gnas pa yi/_/kha zas bldad par mi nus pa/_/gang zhig rgyu med par yan lag_/shin tu lci ba'am shin tu yang /_/dug dang snad pa med par ni/_/bu ga rnams las khrag 'byung dang /_/gang zhig pho mtshan
[\[121a.7\]]nub pa dang /_/rlig pa rab tu 'phyangs pa'am/_/de las go log gyur ba rnams/_/thams cad 'chi bdag dbang gyur yin/_/gang gi rtsa ris sngon med par/_/zla ba tshes pa lta bu ni/_/'phral ba'am chu so'i steng na gnas/_/de ni zla drug las mi 'tsho/_/lus can
[\[121b\]]
[\[121b.1\]]gang gi lus la chu/_/pad+ma'i 'dab ma lta bur ni/_/rgyal tshe chu ni mi chags pa/_/de ni zla ba drug na 'chi/_/spyi bo du ba'am snum bcas snang /_/de ni zla ba gcig na 'chi/_/spyi bo'am smin mtshams gsar du ni/_/mtshams bye ba'am gtsug 'khyil snang /_/nad med zhag
[\[121b.2\]]ni drug gis 'chi/_/nad pa zhag gsum na 'chi 'gyur/_/lce gnag kha ni mnam pa dang /_/mig g.yas phugs su bros ba'am/_/bya ni mgo la babs pa dag_/gang yin de ni yongs su spang /_/gang zhig khrus byas byugs pa dang /_/lus kun gsher bar gnas bzhin du/_/
[\[121b.3\]]snying ga shin tu myur bar bskams/_/de ni zla phyed las mi 'tsho/_/glo bur du ni lus kun mdog_/cig car tha mal pa las nyams/_/de bzhin nad ni sogs pa dang /_/rtsub dang snum 'gyur 'chi ba yin/_/gong gi sor mo drangs pa dang /_/sgra mi 'byung ba de mi 'tsho/_/de bzhin
[\[121b.4\]]lud pa sbrid stsogs la/_/gang zhig sngon med sgra byung ba'am/_/dbugs 'byin thung ba'am ring ba'am/_/dri mnam pa'am dri zhim 'gyur/_/lus ni khrus byas ma byas rung /_/mi ma yin pa'i dri 'byung ba'am/_/gos rma dri ma byung na yang /_/de ni lo gcig nas 'chi 'gyur/_/
[\[121b.5\]]gang zhig shig dang sbrang ma stsogs/_/dri zhim pas ni 'du ba'am/_/dri nga bas ni spong 'gyur na/_/de ni lo gcig las mi 'tsho/_/gang zhig rtag tu lus tshal/_/grang ba nyid du snang ba dang /_/bsil ba shin tu tsha bar snang /_/rgyu med par ni rngul dang rengs/_/gang
[\[121b.6\]]zhig grang ba'i chu bur 'byung /_/lus grang ba las tsha ba skyes/_/grang gdungs than pa la mi dga'/_/de ni gshin rjes dbang 'gyur yin/_/gang gi snying ga dro gyur la/_/lto ba shin tu grang gyur cing /_/bshang ba 'khru zhing skom dad che/_/de ni ro dang 'dra ba yin/_/
[\[121b.7\]]bshang dang gci ba mchil snabs sam/_/kha chu chu nang nub gyur pa'am/_/mchil ma kha dog sna tshogs pa/_/gang yin pa de zla gcig 'chi//_sa ni nam mkhar mthong ba dang /_/nam mkha' sar ni mthong gyur dang /_/gzugs med gzugs can lta bu dang /_/
[\[122a\]]
[\[122a.1\]]gzugs can gzugs med ltar gnas mthong /_/de bzhin 'od can 'od med mthong /_/dkar po gnag dang pa med/_/mig nad med par zla ba ni/_/gzugs mngar ri med mthong dang /_/gnyid ma log par dri za srin/_/yi dwags
[\[122a.2\]]gzhan yang de 'dra ba'i/_/gzugs mi sdug pa mthong 'gyur ba/_/gang yin de ni 'chi bar 'gyur/_/sme bdun dang ni nyer gnas pa'i/_/skar ma sgrib med ma mthong dang /_/dgu tshigs gung tshugs ma mthong ba/_/de ni lo gcig mi 'tsho'o/_/'brug sgra chu bo'i sgra dang ni/_/gling
[\[122a.3\]]bu pi wang rnga yi sgra/_/sgra gzhan med kyang thos pa'am/_/yod pa thos par ma gyur dang /_/rna ba'i bu ga bkab pa yis/_/'ur 'ur po yi sgra mi thos/_/de bzhin dri dang ro dang reg_/gang zhig log par shes pa dang /_/yang na yong ye mi tshor dang /_/me mar shi ba'i dri mi tshor/_/cho ga
[\[122a.4\]]bzhin byas nad skyed la/_/cho ga log pas bde gnas dang /_/gang gi lus ni rdul g.yogs 'dra/_/lus la snad ba mi chor dang /_/dka' thub drag dang cho ga ni/_/sngon 'gro'i rnal 'byor med pa ru/_/dbang po las 'das shes pa skyed/_/de rnams 'chi bar shes par bya_/
[\[122a.5\]]skad 'gags dman zhing mi gsal dang /_/gang zhig skad ni 'dzer gyur dang /_/smra 'dod pa ni 'phral du ni/_/brjed 'gyur de ni mi 'tsho'o/_/skad gsang shin tu nyam chung 'gyur/_/mdog dang stobs ni nyams pa dang /_/rgyu med par ni nad 'phel bar/_/snang ba dag kyang
[\[122a.6\]]'chi bar bshad/_/skad gdangs nyams par gyur pa dang /_/bdag nyid 'chi bar smra ba dang /_/de 'dra'i sgra ni thos pa dag_/ring du yongs su spang bar bya/_/lus dbyibs dang ni tshad dang ni/_/mdog gam gzi mdangs gang dag gis/_/gzugs brnyan 'gyur ba rmi lam du/_/
[\[122a.7\]]mthong na'ang de ni 'chi bar 'gyur/_/nyi ma me long chu stsogs la/_/gang zhig dbyibs dang tshad dang ni/_/lus kyi rnam pa snang gyur pa/_/gzugs brnyan zhes ni de la bshad/_/mdog dang gzi mdangs la brten gang /_/lus gtogs gzugs brnyan lta bu yin/_/gang
[\[122b\]]
[\[122b.1\]]gi gzugs brnyan bcad pa dang /_/gyes dang lhag dang 'khrugs pa dang /_/mgo med mgo gnyis yon po dang /_/mi sdug gzhan du gyur par snang /_/mtshan nyid las byung ma yin na/_/de ni tshe zad yin zhes bya/_/gang gi mig gi rgyal mor ni/_/gzugs brnyan
[\[122b.2\]]snang bar ma gyur dang /_/nam mkha' la stsogs lnga po yi/_/gzugs brnyan rnam pa sna tshogs lnga/_/nam mkha' dngas shing sngo ba dang /_/snum bcas mdog dang bcas pa yin/_/rlung las rdul can dmar dang gnag_/thal mdog rtsub cing mdog nyams yin/_/me yi
[\[122b.3\]]dmar zhing dang bar snang /_/mdangs ldan/_/blta na sdug pa yin/_/chu skyes baiDUr+ya 'drar snang /_/dag cing rab snum bde ba yin/_/sa yi brtan snum dag pa dang /_/mthug cing dkar dang sngo bsangs yin/_/rlung ni 'chi sdug bsngal skyed/_/gzhan dag bde ba skyed pa
[\[122b.4\]]yin/_/me yis thams cad mdog can te/_/de ni rnam pa bdun du bshad/_dmar dang ser dang dkar nag po/_/ljang dang skya dang nag po'o/_/de rnams la ni gang gsal 'gyur//_snum dang dri ma med de dag_/dri ma can dang rtsub pa dang /_/zhum pa sdug bsngal
[\[122b.5\]]skyed pa yin/_/mdangs kyis mdog ni zil gyis gnon/_/'od ni kha dog gsal byed yin/_/mdangs kyis nye bar snang ba yin/_/'di ni ring nas snang ba yin/_/'ga' zhig mdangs dang kha dog gi_/mtshan ma'i khyad par med min te/_/mi rnams mtshan ma bzang
[\[122b.6\]]ngan 'byung /_/dus su mdangs la brtan pa yin/_/gang zhig rkang pa 'drud pa dang /_/phrag pa yo bas 'gro ba dang /_/gang zhig phan zas mang zos kyang /_/rtag tu stobs ni nyams 'gyur na/_/gang zhig nyung zos bshang gci mang /_/mang zos bshang gci nyung ba dang /_/
[\[122b.7\]]nyung zos bad kan gyis nyen zhing /_/dbugs rings 'byin zhing sa la 'gre/_/gang zhig dbugs rings phyung nas ni/_/thung du rngubs te shugs 'byin dang /_/thung du dbugs 'byin bsnun pa ltar/_shin tu 'dar bar byed pa yang /_/gang zhig lag ngar bskums nas ni/_
[\[123a\]]
[\[123a.1\]]mgo bo dka' bas 'debs pa dang /_/gang zhig 'phral ba las rdul 'dzag_/tshigs mtshams lhod par gyur pa dang /_/nyams che ba 'am nyam chung gyur pa gang /_/ldang ba'i tshe na mi dran 'gyur/_/gang zhig gan rkyal nyal nas ni/_/rkang
[\[123a.2\]]pa rnam par bskyod pa dang /_/rtsig pa mal stan la sogs pa/_/gang zhig rtag tu snyes pa dang /_/rgyu med par dgod myongs tshul gyis/_/mchu la ldags par byed pa dang /_/ya mchu ldags par byed pa dang /_/sgra bcas par yang gang byed dang /_/lus mdog nag po
[\[123a.3\]]ser po dang /_/dmar po'i gzugs brnyan snang ba dang /_/sman pa sman dang kha zas dang /_/bla ma mdza' bshes la sdang gang /_/'di dag thams cad gshin rje yi/_/dbang gyur yin par shes par bya/_/gang zhig drod chung sems g.yengs dang /_/rtag tu mdangs ngan
[\[123a.4\]]yid mi bde/_/gang zhig gtor ma bya rog la/_/byin yang za bar mi byed dang /_/gang zhig rgyu med yid gzhungs dang /_/mdzes shing lus rgyas dpal thob pa'am/_/de las nyams par gyur pa dag_/de ni gshin rje'i khyim du 'jug_/tha mal par ram nad pa yis/_/
[\[123a.5\]]gang zhig yon tan skyon rang bzhin/_/snga las gzhan du 'gyur par snang /_/de ni zla drug las mi 'tsho/_/dad dang tshul khrims dran dang sbyin/_/blo gros stobs ni rgyu med par/_/'di drug las ni ldog gyur pa/_/zla ba drug nas 'chi bar 'gyur/_/'gro dang
[\[123a.6\]]tshig ni smyo ba 'dra/_/'dar rmongs zla ba gcig nas 'chi/_/skra phyi ba na tshor ba med/_/zhag drug nas ni 'chi bar 'gyur/_/gang zhig lkog nad med pa ru/_/mid par kha zas mi chud dang /_/bran g.yog log par byed gyur pa/_/de ni 'chi ba dang 'drar
[\[123a.7\]]bshad/_/gang zhig rtag tu gnyid log pa'am/_/gnyid med de yang mi 'tsho'o/_/mchi mas gdong ni khebs pa dang /_/rkang pa shin tu rngul ba dang /_/mig ni mi sdug par snang ba/_/gshin rje'i gnas su 'gro bar 'gyur/_/sngon chad dga' ba'i dngos la gang /_/
[\[123b\]]
[\[123b.1\]]dga' mi 'gyur ba de mi 'tsho/_/gang zhig 'phral du 'gyur ba yin/_/mtshan nyid thams cad snang ba dang /_/'phral du ldog par 'gyur ba dag_/de ni mod la 'chi bar 'gyur/_/rims ni stobs dang ldan pa dang /_/gting du zhen zhing yun ring dang /_bla bcas
[\[123b.2\]]mgo 'khor dbugs mi bde/_/rid cing skrangs dang me drod nyams/_/tshig mi gsal zhing thogs pa dang /_/mig dmar snying ni gzer ba dang /_/snga dro lud pa skam po 'byung /_/phyi dro de las gzhan du 'gyur/_/bad kan lud par bcas pa dang /_/stobs
[\[123b.3\]]dang sha ni zad na 'chi/_/khrag dang mkhris pa shin tu dmar/_/yang na gnag pa'am tshon can nam/_/dmar dang ser dang ljang mdog tu/_/khrag gi gzugs ni rab tu snang /_/ba spu'i bu ga nas 'dzag dang /_/lkog ma snying gar gos pa dang /_/gos la ma chags dri
[\[123b.4\]]ngal/_/shugs byung shin tu mang du 'byung /_/rgad po skya rbab rims thabs skyugs/_/lud pa skrang dang tshad 'khru gsod/_/lud pa dbugs mi bde rims skyugs//_/skom dang tshad 'khru 'or nad dang /_/gcong can sbos dang rtsib logs gzer/_/khrag skyug phrag pa
[\[123b.5\]]tshan 'chi/_/skyug pa shugs dang ldan pa dang /_/bshang gci dri yod tshon can dang /_/lud pa bshang nag khrag dang bcas/_/dbugs mi bde yun ring na 'chi/_/skom dad nad gzhan gyis nyam smad/_/lce 'byung dran pa stor na 'chi/_/chang nad shin tu grang bas
[\[123b.6\]]nyen/_/sha zad til mar gdong bskus 'dra/_/gzhang 'brum rkang lag lte ba dang /_/bshang sgo rlig pa'i kha skrangs dang /_/snying ga rtsib logs yan lag na/_/slon bro gzhang rnams rims kyis nyen/_/chad 'khru mcher ba'i dum bu dang /_/sha bkrus pa'am snum
[\[123b.7\]]nag dang /_/til mar 'o ma mar 'dra yang /_/zho dang rkang zhag chang snying dang /_/glad pa gnag tsha 'dra ba dang /_/sha brdungs chu dang sbrang rtsi dang /_/rab dmar gnag dang snum pa dang /_/rnag 'dra sla ska rnag dang bcas/_/lus zungs sna tshogs 'byung ba dang /_/bshang ba
[\[124a\]]
[\[124a.1\]]med pa'am che ba 'am/_/'byar bag sbrang ma lta bu'am/_/ri mo can dang tshon can dang /_/gzhang gi gnyer ma phyir 'byung dang /_/sgra can rus tshigs gzer ba dang /_/bshang sgo bye zhing stobs zad dang /_/zas ni nyams 'byung ba dang /_/skom bcas
[\[124a.2\]]rims dang skyug pa dang /_/lus tsha lto sbos rgyun 'khrus 'chi/_/rde'u 'gags rlig pa skrangs pa dang /_/gcin 'gags nad kyis nyam thag gsod/_/gcin snyi skom dang tsha 'brum bcas/_/sha rul tshad pas 'khru ba 'chi/_/thor nad dang ni snying ga rgyab/_/nu ma phrag pa spyi bor
[\[124a.3\]]byung /_/tshigs dang rkang pa lag par gnas/_/gcin sri nad can stobs chung dang /_/sha rnams thams cad 'drul ba dang /_/skom dang tsha myos rims btab 'chi/_/me dbal gnad ni 'gags pa dang /_/skyigs bu mgo 'khor dbugs mi bde/_/skran ni rgya cher kun nas zlum/_/
[\[124a.4\]]sra zhing rus sbal ltar mtho dang /_/rtsa mngon rims btab skyugs pa dang /_/skyigs bu sbos shing zug gzer bcas_/lud pa che ma pa snying 'phar dang /_/tshang 'khru skrang dang dbugs mi bde/_/dmu rdzing bshang gci 'gags pa dang /_/dbugs mi bde skrang skyigs bu dang /_/
[\[124a.5\]]rims dang mgo 'khor brgyal slon 'khru/_/nyam chung mi ni gsod 'gyur zhing /_/mig skrang ba dang mchan khung dang /_/pags pa rul zhing srab pa dang /_/bkru sman gyis bkrus lto sbos zhing /_/yang dang yang du 'phel ba 'chi/_/skya rbab skrang dang bcas pa dang /_/mig dang
[\[124a.6\]]sen mo ser por snang /_/snyoms tsha yi ga 'chus dang slon/_/brgyal dang lto sbos tshad 'khru 'chi/_/skrangs nad bla brnan sna tshogs ldan/_/skyes pa rkang gnyis dang por skrangs/_/bud med mgo nas skrangs na 'chi/_/gnyi ga'ang mtshan dang mchan khung skrangs/_/
[\[124a.7\]]ri mor bcas 'dzag skyugs pa dang /_/rims dang tshad 'khru dbugs mi bde/_/skrangs pa'i tha mar rims tshad 'khru/_/de gnyis gnyis zad mthar skrangs dang /_/lus can nyam chung gyur pa dag/_/skrangs par gyur na 'chi bar 'gyur/_/gang zhig skrangs pa rkang par
[\[124b\]]
[\[124b.1\]]gnas/_/byin pa'i nywar ni phyin pa dang /_/dpyi yi bar du gnod gyur pa/_/de ni sman pas spang bar bya/_/gang gi gdong lag rkang pa ni/_/lhag par skams par gyur pa'am/_/lus ma gtogs 'di shas cher skrangs/_/de ni zla ba gcig na 'chi/_/me dbal lud pa kha dog
[\[124b.2\]]nyams/_/rims brgyal yan lag bcag snyam sems/_/mgo 'khor kha skams snying ga na/_/lus snyom tshad pas 'khru ldan spang /_/mdze ni yan lag 'drul ba dang /_/mig dmar skad ni 'gags pa dang /_/drod nyams srin bu rnams kyis gtses/_/skom
[\[124b.3\]]dang tshad pas 'khru ldan 'chi/_/rlung nad pags pas tshor med byed/_/lus 'dar skrang dang nad kyis gzir/_/dreg nad rmongs shing brgyal ba dang /_/myos dang gnyid che rims mgo rengs/_/yi ga 'chus dang dbugs mi bde/_/'khums shing chu bur rul pa 'dra/_/
[\[124b.4\]]mgo nad yid 'chus dbugs mi bde/_/rmongs bag la 'khru zhing skom mgo 'khor/_/skad 'gags lus zungs me drod zad/_/lus nyam chung nad kun gsod byed/_/rlung gi nad dang brjed byed dang /_/mdze nad khrag dang dmu rdzing gcong /_/skran can gcin nad ldan pa
[\[124b.5\]]yis/_/sha zad nad tshabs chung yang sdang /_/sha dang stobs ni shin tu zad/_/nad 'phel yi ga 'chus pa dag_/nad pa gang la snang 'gyur te/_/zla ba phyed dang gnyis na 'chi/_/rlung nad gtun 'dra la 'phel 'gyur zhing /_/mi zad snying ga gnas pa dag_/skom
[\[124b.6\]]dad kyis ni yongs gdungs pa/_/'phral du srog ni 'phrog par byed/_/rlung nad nywa ni lhod byed cing /_/sna ni yon por 'chus byed pa/_/gang gi 'gram pa zad par snang /_/'phral du srog ni 'phrog pa yin/_/rlung nad lte ba gzhang bar song /_/yang na brla dbrag gnyis
[\[124b.7\]]na gnas/_/stobs ldan rlung ni nyam chung ba'i/_/gzhang dang snying gar gnas byed pa'am/_/dri ma chu so'i ltag lte ba/_/bkag te nad ni skyed pa dang /_/chu sor gzer bar byed 'gyur la/_/skom dad 'khru bar byed pa dang /_/chu so bshang sgor gnas nas ni/_/rlung ni
[\[125a\]]
[\[125a.1\]]dbugs mi bde skyed dang /_/rtsib ma'i rtse mo 'degs byed cing /_/snying gar rlung ni brten pa dang /_/mig bgrad 'gyur ba med byed pa/_/'phral du srog ni 'phrog par byed/_/'phral du rims dang tsha bas btab/_/skom dad brgyal dang stobs
[\[125a.2\]]zad dang /_/tshigs mtshams bral bar gyur pa rnams/_/nye bar 'chi bar 'gyur ba yin/_/nang par gang gi gdong las ni/_/rngul nas shas cher 'dzag 'gyur zhing /_/khar chags rims kyis gdungs pa rnams/_/de yang 'tsho bar dka' ba yin/_/gang gi lus la 'brum
[\[125a.3\]]phran ni/_/byi ru'i mdog 'dra snang gyur pa/_/byung nas myur du mi snang gyur/_/de ni ring por mi thogs 'chi/_/'brum pa sran chung bshus 'dra zhing /_/de bzhin byi ru'i mdog 'dra ba/_/nang du kha blta tshad 'brum 'dra/_/'brum bus lus ni 'jig byed yin/_/mig
[\[125a.4\]]ser gdong ser rgyas pa dang /_/mur 'gram gnyis kyi sha zad pa/_/skrag cing lus ni tsha bdag_/gang yin de ni spang bar bya/_/rgyu med phrugs pa dag las rma/_/'phel zhing mched par byed pa dang /_/rlung skyed gang yin na ba med/_/mkhris pa las gyur tsha ba med/_/
[\[125a.5\]]bad kan las gyur rnag med dang /_/gang zhig nad skyed zug gzer med/_/phye mas khyab dang rnying par snang /_/gang du glo bur dag tu ni/_/rgyal mtshan mdung la sogs gzugs snang /_/rma de thams cad spangs bar bya/_/mtshan par rdol na bshang gcig rlung /_/'byung zhing
[\[125a.6\]]srin bus gtses pa dang /_/pus mo phan tshun 'byer ba dang /_/rkang pa bteg nas ltung gyur dang /_/yang dang yang du kha bsgyur ba'i/_/nad pa de ni 'tsho mi 'gyur/_/so yis sen mo'i rtse gcod cing /_/sen mos skra'am rtsa gcod dang /_/sa la shing bus 'dri
[\[125a.7\]]ba dang /_/bong pas bong ba rdeg pa dang /_/spu ldang gcin ni bska ba dang /_/lud pa bskams shing rims kyis 'debs/_/skad cig dgod cing spyugs glu len/_/ma la la rkang bas rdeg pa dang /_/skad cig re res bu gsol/_/nad pa gang yin de mi 'tsho/_/
[\[125b\]]
[\[125b.1\]]gdong la sme ba ngo khabs dang /_/mdzer skyes so sen thig le chags/_/lto la sna tshogs rtsa snang ba/_/glo bur byung ba de mi 'tsho/_/gyen du dbugs rtseg drod yal zhing /_/brla dbrag gnyis su gzer gyis nyen/_/dpal dang rnam par bral gyur pa/_/blo dang ldan pas yongs su
[\[125b.2\]]spang /_/gang gi nad ni 'phel 'gyur dang /_/rang bzhin yongs su nyams pa ni/_/gang la 'phral du 'byung gyur pa/_/de ni mod la 'chi bar 'gyur/_/sman pas nad pa gang zhig la/_/sman gyi bya ba byas gyur pa/_/'bad kyang sos par ma gyur na/_/de yi srog ni rnyed par dka'/_/
[\[125b.3\]]mkhas shing mang du grub pa dang /_/cho ga bzhin du byin gyur yang /_/sman gyi bya ba ma grub gang /_/de la gso ba'i thabs med do/_/gang gis sman ni sbyor ba'i tshe/_/rgyu med par ni phyin ci log/_/mdog dang ro stsogs logs gyur na/_/nad med yin yang de mi 'tsho/_/gang
[\[125b.4\]]gi gnas su shing bcas med/_/rlung med kyang ni shi 'gyur dang /_nad pa gang gi khyim du ni/_/snod ni shin tu mang po dag_/chag gam lhung bar gyur pa na/_/de yi srog ni rnyed par dga'/_/mi gang nyam chung gyur ba yang /_/glo bur sos par snang 'gyur ba/_/de yi srog kyang ma
[\[125b.5\]]nges pa/_/yin par rgyun shes bus bshad do/_/nye du mdza' bo rnams kyis ni/_/dris kyang mnyan par mi bya la/_/sman pas smra bar mi bya zhing /_/de yi gso ba'ang khas mi blang /_/gshin rje'i pho nya sha za stsogs/_/gzhan gyis nye bar bsten pa gang /_/sman gyis stobs ni
[\[125b.6\]]'joms pas na/_/de phyir de ni yongs su spangs/_/tshe yi rig byed 'bras bu kun/_/tshe shes pa la gnas pa yin/_/de bas 'chi ltas gnas pa kun/_/sman pas 'bad de shes par bya/_/tshe dang bsod nams gnyi ga zad/_/de gnyis zad par ma gyur yang /_/yang ba ni
[\[125b.7\]]ma spangs pas/_/srog chags rnams ni 'chi bar bshad/_/yan lag brgyad pa'i snying po bsdus pa las/_lus kyi gnas kyi le'u lnga pa'o//_//de nas lus kyi gnas kyi pho nya la stsogs pa bshad par bya'o/_/ya mtshan can dang dge sbyong dang /_/rigs mthun
[\[126a\]]
[\[126a.1\]]las ni 'grub par bshad/_/de las go bzlog pho nya ni/_/las ni 'grub min rtags su bshad/_/dman dang 'jigs rengs sngangs pa dang /_/rtsub dang bkra mi shis smra dang /_/mtshon cha dbyug thogs mgo reg dang /_/ma ning smar ral pa can/_/
[\[126a.2\]]bkra mi shis pa'i ming dang ldan/_/sdig las bud med dri ma can/_/mang po nad pa mi sdug dang /_/phreng ba byug pa dmar pos brgyan/_/til mar 'dam bskus gos rnying dang /_/mdog ngan rlan can gos gcig gon/_/bong bu rnga mo ma he zhon/_/shing dang bong ba nyed pa dang /_/ring nas
[\[126a.3\]]'bod pa'i pho nya 'ongs/_/sman pas yongs su spangs bar bya/_/bkra mi shis pa sems dang smra/_/gcer bu gcod dang 'jig pa dang /_/mtshun gtor me la bsreg pa dang /_/'chi ba rnams la ster ba dang /_/sar nyal skra bshig skud pa dang /_/ngu dang ma bsdams gnas
[\[126a.4\]]skabs su/_/sman pa gnas tshe pho nya 'ongs/_/mi ni 'chi bar ston pa yin/_/nad dang mtshan nyid mtshungs ba yi/_/yul lam dus su sman pa gnas/_/bang chen 'bod du 'ongs mthong na/_/nad pa de ni gso mi bya/_/lte ba kha dang sna reg dang /_/skra dang spu dang sen mo so/_/
[\[126a.5\]]mtshan rgyab nu ma mgrin pa dang /_/lto dang srin lag dag dang ni/_/ras bal phub ma zha nye rtsa/_/rus pa gtun brdung phyags ma rdo/_/zhabs ma gos kyis mtha' ma dang /_/thal ba sol ba kha tshar sogs/_/gzhan yang thog gi zhags pa
[\[126a.6\]]thogs/_/pho nya de 'dra sngon du mthong /_/'chi ba dag tu ston pa yin/_/de bzhin mtshan phyed nyi ma'i gung /_/thun mtshams dang ni dus tshigs dang /_/tshes drug tshes bzhi tshes dgu dang /_/sgra gcan mjug rings 'char dus stsogs/_/bra nye smin drug skag chu stod/_/gre
[\[126a.7\]]dang khrums stod snrubs dang ni/_/gong du pho nya nad pa yi/_/mtshan nyid la ni brten pa'i tshig_/mi dge smra dang mi shis mthong /_/der ni sman pa 'gro mi bya/_/dbang bo ma tshang mi ro'am/_/mi rus kyis ni brgyan pa'am/_/chad dang tshig dang nyams chag dang /_/de yi tshig tu
[\[126b\]]
[\[126b.1\]]smra ba'am/_/ro ni tsha dang drag pa'am/_/dri ni shas cher rul pa'am/_/reg bya rgya cher mi bzad dang /_/gang yang de 'dra gzhan dag ni/_/de kun mdun du smra ba'am/_/yang na de skad smra ba'i tshe/_/pho nya 'ongs par mthong na ni/_/nad pa de ni gso mi bya/_/kyi hud kyi hud cho
[\[126b.2\]]nges 'debs/_/'od dod mod mo 'gyel sbrid sgra/_/gos dang gdugs dang lham 'jig dang /_/sdug bsngal ba dag mthong ba dang /_/shing chen rgyal mtshan gang ba'i snod/_/chu nang nub par mthong ba dag_/gsod stsogs yid du mi 'ong smra/_/thal ba phyag dar gyis gtor dang /_phyi la
[\[126b.3\]]sram dang sbrul dang ni/_/spre'us lam ni bcad pa dang /_/'bar ba'i phyogs su ri dgas bya/_/gdug pa sgra ni sgrogs pa dang /_/'bru gnag bu ram dar ba dang /_/lan tshwa chang rnying pags pa dang /_/yungs kar zhag dang 'bru mar dang /_/rtswa dang 'dam bu bud shing dang /_/ma ning mi srun sme
[\[126b.4\]]sha can/_/rgya dag dang ni rnyi rnams dang /_/slon dang bshang ba gtong ba dang /_/rnag dang mtshan ma ngan pa mthong /_/snying po med dang 'khrig pa spyod/_/ras bal stsogs dang dgra bo mthong /_/mal stan dang ni khyogs la stsogs/_/kha sbub tu ni gnas par mthong /_/nad pa
[\[126b.5\]]dag dang gzhan dag dang /_/snod stsogs ngan mthong mi shes so/_/skyes pa'i ming can bya g.yon na/_/bud med ming can g.yas 'dug bzang /_/bya dang ri dwags g.yas skor bzang /_/khyi dang wa ni de lta min/_/ri dwags rnams ni zung min shis/_/tsa sha bya rgod khany+dza ri/_/ne+e'u
[\[126b.6\]]le dang rma bya rnams/_/mthong ba rtag tu shis pa yin/_/'ug pa byi la sbrul mthong ba/_/rnam pa kun tu shis ma yin/_/go da dang ni ri bong sbrul/_/dza ba ka ni ming thos dge/_/mthong dang sgra sgrogs de lta min/_/dred dang spre'u de las bzlog_/'phral ba'i phyogs su 'ja'
[\[126b.7\]]tshon mthong /_/mi shis rgyab tu mthong na shis/_/me yis gang ba'i snod dag ni/_/chag dang khong stong gnas pa dang /_/nad pa 'chi 'gyur khyim du ni/_/sman pa 'jug par byed pa'i tshe/_/zho stsogs bkra shis 'og nas bshad/_/gang ba'i snod phyir byung mthong dang /_/pho nya la
[\[127a\]]
[\[127a.1\]]stsogs mi shis mthong /_/de lta'i nad pa spang bar bya/_/de las gzhan par snying rje'i rgyud/_/dag pas 'bad de gso bar bya/_/zho 'bru bu ram shing dang khre/_/sbrang rtsi zhun mar pri yang ku/_/nas thug dngul rdo bum pa dang /_/dril bu mar me chu skyes
[\[127a.2\]]dang /_/dUr pa nya dang sha rlon dang /_/'bras yos 'bras bu kha zas dang /_/bum pa rin po che yis gang /_/bu mo gzhon dang shing rta dang /_/mi ni mgo 'phang mtho ba dang /_/lha rnams dang ni rgyal po dang /_/gos dkar gon dang me tog dkar/_/khyim dang rnga yab rta dkar mthong /_/dam
[\[127a.3\]]pa bram ze gtsug tor dung /_/rta babs dang ni g.yung drung dang /_/sa ni brkos par gyur pa dang /_/me ni rab tu 'bar ba dang /_/bza' btung yid du 'ong ba dang /_/mi yis shing rta legs gang dang /_/ba ni be'u dang bcas pa dang /_/rgod ma bud med btsas dang /_/shang shang te'u sha bkra
[\[127a.4\]]dang /_/ngang pa khu byug rma bya dang /_/sar sa ni sgra snyan sgrogs/_/de bzhin phyugs gcig btags pa dang /_/gdu bu me long yungs kar dang /_/gi wang rnams ni mthong ba dang /_/byug pa dri zhim gyis byugs dang /_/khu ba dkar zhing mngar ba dang /_/khyu mchog de bzhin ba lang rnams/_/rjes su
[\[127a.5\]]mthun pa'i sgra sgrogs dang /_/ri dwags bya dang mi rnams ni/_/yid 'ong sgra snyan smra ba yi/_/gdugs dang rgyal mtshan pa dan bsgreng /_/mngon par stod par byed pa dang /_/rdza rnga dung dang rnga bo che/_/sgra dang bkra shis sgra sgrogs pa/_/bram ze rig byed 'don pa dang /_/bde ba'i rlung ni rjes
[\[127a.6\]]mthun rgyu/_/lam dang khyim du 'jug tshe yod/_/nad sos mtshan nyid yin shes bya/_/de ltar pho nya dge bshad nas/_/de 'og rmi lam bshad bya ste/_/rmi lam shi ba'i mi rnams dang /_/lhan cig chang 'thungs khyis drangs gang /_/mi de rim gyis gzugs can gyi/_/'chi
[\[127a.7\]]bdag gis ni myur khyer 'gyur/_/lus dang gos dang phreng ba dmar/_/bud med rgod pas drangs rmis gang /_/de ni khrag mkhris dag gis 'chi/_/ma he rta phag bong bu dang /_/rnga mo zhon te lho phyogs 'gro/_/de ni gcong chen nad kyis 'chi/_/lcug ma tsher can 'od ma'am/_/ta la
[\[127b\]]
[\[127b.1\]]snying gar skyes pa rmi/_/gang yin de ni skran gyis 'chi/_/gang zhig me ni mi 'bar la/_/sbyin sreg byed cing mar gyis bskus/_/gcer bur 'dug dang pad+ma ni/_/snying gar byung rmis mdze yis 'chi/_/gang zhig sme sha can lhan cig/_/snum mang 'thungs par rmi bde/_/gcin nad
[\[127b.2\]]kyis ni 'chi bar 'gyur/_/srin po lhan cig gar byed cing /_/chu la bying rmi smyo byed 'dzin/_/ra ro gar byed shi ba yi/_/mis khyer rmi ba brjed byed 'dzin/_/bong bu rnga mo byi la spre'u/_/seng+ge stag dang khwa dag dang /_/wa 'am mi ro la zhon rmis/_/de ni 'chi bdag khar song yin/_/
[\[127b.3\]]snum khur sha khu li zos rmis/_/sad nas de 'dra slon 'gyur ba/_/gang yin de ni 'tsho mi 'gyur/_/nyi zla gzas zin rmis mig na/_/nyi ma zla ba lhung ba yi/_/rmi lam mthong na long bar 'gyur/_/spyi bor 'od ma'i lcug stsogs skyes/_/de bzhin bya rog tshang 'cha' dang /_/
[\[127b.4\]]mgo bo chad par rmis pa dang /_/khwa dang bya rog sogs kyis bskor/_/de bzhin yi dwags sha za mo/_/byad ma sme sha can gyis bskor/_/'od ma'i tshal dang tsher ma dang /_/rtswa yi tshang tshing nang du tshud/_/g.yang sar lhung dang dur khrod nyal/_/phyag dar thal ba'i nang du lhung /_/
[\[127b.5\]]chu dang 'dam la stsogs par nub/_/chu rgyun gyis ni myur du khyer/_/glu gar dang ni rol mo dang /_/gos dang phreng ba dmar po 'chang /_/lus 'phel na tshod rgas pa dang /_/bag ma len zhing kha spu 'dreg_/zas btsos snum za chang 'thung dang /_/skyugs dang 'khru ba rmi ba dang /_/
[\[127b.6\]]lcags dang gser dag rnyed pa dang /_/btsong dang rtsod las pham pa dang /_/mchil lham gnyis ni stor ba dang /_/rkang pags lhung ba rmi ba dang /_/shin tu dga' dang rab khros ba'i/_/shi ba'i gnyen gyis spyos pa dang /_/mar me gza' dang skar ma dang /_/so mig lha'i gzugs
[\[127b.7\]]rnams ni/_/lhung ba'am 'jig pa rmis pa'am/_/ri bo ral par 'gyur pa dang /_/nags tshal 'bar ba'i nang dang ni/_/sdig can khyim du 'jug pa dang /_/ro bsregs pa dang mun par zhugs/_/ma yi mngal du zhugs pa dang /_/brag dang khang pa sar lhung dang /_/de bzhin nya
[\[128a\]]
[\[128a.1\]]yis mid pa dang /_/chos gos gon pa'i mi srun dang /_/gcer bu dbyug pa thogs pa dang /_/mig dmar kha dog gnag pa ni/_/mthong na nam yang shis yin/_/bud med sdig can gdong gnag dang /_/skra dang sen mo nu ma ring /_/gos dang
[\[128a.2\]]phreng ba dmar po thogs/_/rmis pa dus mtshan yin par 'dod/_/nad ni stobs dang ldan pa yis/_/yid 'jug bu ga bkag pa'i phyir/_/mi bzad rmi lam mthong 'gyur te/_/nad pa 'chi bar 'gyur pa yin/_/nad med the tshom bcas gyur zhing /_/'ga' zhig thar bar
[\[128a.3\]]'gyur pa yin/_/mthong dang thos dang nyams myong dang /_/gsol ba btab dang brtags pa dang /_/'byung bar 'gyur dang nad las byung /_/rmi lam rnam pa bdun du bshad/_/de las dang po'i lnga po dang /_/rang gi rang bzhin nyin mo brjed/_/shin tu ring thung 'bras bu med/_/
[\[128a.4\]]cha 'dres pa yi rang bzhin can/_/mtshan stong rmi lam 'bras bu ring /_/mthong ba chung ngu byed pa yin/_/nang par mthong dang gnyid ma log/_/mi mthun gtam gyis bar mchod/_/de yi nyin par 'bras chen 'gyur/_/sbyin dang sbyin sreg la stsogs kyis/_/rmi lam 'bras bu
[\[128a.5\]]chung bar 'gyur/_/gang zhig rmi lam ngan mthong nas/_/slar yang gnas skabs de nyid du/_/rmi lam bzang po mthong gyur na/_/'bras bu bzang po nyid thob 'gyur/_/lha dang bram ze khyu mchog dang /_/ba lang rgyal po mdza' bshes gson/_/skyes bu dam pa grags ldan dang /_/
[\[128a.6\]]me 'bar ba dang dngas pa'i mtsho/_/bu mo khye'u ser ba dang /_/gos dkar gon zhing mdangs dang ldan/_/skyes bu za dang lus 'bar dang /_/khrag gis lus kun byugs pa dag/_/gang gis mthong bar gyur ba dang /_/gdugs dang sha rlon me long dug/_/sna ma dkar pos
[\[128a.7\]]gos pa dang /_/mi gtsang gis byugs 'bras bu rnyed/_/ri bo khang bzangs 'bras bcas shing /_/'dzeg dang seng ge glang chen mi/_/rta dang ba lang dag la zhon/_/chu bo mtsho bran rgya mtsho rgal/_/shar dang byang du 'gro ba dang /_/bgrod min 'gro dang shi ba dang /_/nyam nga
[\[128b\]]
[\[128b.1\]]las thar lha rnams dang /_/pha mas mngon par bstod pa dang /_/ngu dang ltung las ldang ba dang /_/dgra bo pham par byas pa dag_/gang rmis tshe ring nad med dang /_/nor mang po ni rnyed par 'gyur/_/de bzhin nad pa'i g.yog 'khor ni/_/bkra shis cho ga phun sum tshogs/_/
[\[128b.2\]]dad ldan rjes su mthun pa dang /_/nor mang bsdus par gyur pa dang /_/snying stobs mtshan nyid dang ldan zhing /_/sman pa bram ze stsogs la gus/_/gso dpyad rnams la skyo ba med/_/de ni nad med 'gyur mtshan nyid/_/rtag tu shis pa sdud pa dang /_/bkra mi shis pa rnam par spang /_/
[\[128b.3\]]'di dag de nyid mthong ba yi/_/drang srong rnams kyis shis par bshad/_/de ltar 'di ni skye dang 'chi/_/mtshan nyid gang phyir bshad pas na/_/de phyir lus kyi gnas yin pas/_/'di ni lus kyi gnas su bshad/_/yan lag brgyad pa'i snying po bsdus pa las/_lus kyi gnas
[\[128b.4\]]kyi le'u drug pa'o//_//yan lag brgyad pa'i snying po bsdus pa las/_lus kyi gnas te gnas gnyis pa rdzogs so//_//de nas nad thams cad kyi nad gzhi bshad par bya'o/_/de yang rgyun shes kyi bu la stsogs pa drang srong chen po rnams kyis 'di skad ces bshad do/_/
[\[128b.5\]]nad dang sdig pa rims gnod byed/_/'gyur byed sdug bsngal ma zhu'i skyon/_/zad byed 'tsho dka' mkhun gnod skyed/_/ming gi rnam grangs sgras bshad do/_/nad gzhi sngar byung tshul dang ni/_/de bzhin tshul phyed goms byed dang /_/dkyel gyur shes par byed pa ste/_/nad ni
[\[128b.6\]]rnam pa lngar shes bya/_/gzhi dang rgyu dang skye mched dang /_/rkyen dang slong bar byed pa'i rgyu/_/rnam grangs kyis ni nad gzhi bshad/_/gang gis sngar byung tshul shes pas/_/nad ni 'byung bar 'dod gyur la/_/bye brag phyed par ma gyur ba/_/nad kyi tshul ni ji bzhin par/_/
[\[128b.7\]]chung phyir mtshan nyid mi gsal ba'o/_/de nyid gsal ba nyid gyur pa/_/tshul phyed pa zhes bya bar bshad/_/dbyibs dang gsal mngon rtags dang ni/_/mtshan nyid mtshan ma rnams yin no/_/rgyu dang nad dang mi mthun zhing /_/mi mthun pa yi don byed pa'i/_/sman dang zas
[\[129a\]]
[\[129a.1\]]dang spyod lam rnams/_/nyer bar bsgyur pas bde 'gyur ba/_/nyams brtas byed par shes bya ste/_/de ni goms pa zhes byar bshad/_/de las bzlog pa'i ma goms nad/_/mi 'phrod nad ces bya ba'o/_/gang gis nad ni dkyil gyur pas/_/ji bzhin
[\[129a.2\]]rjes su 'phel 'gyur zhing /_/nad rnams rdzogs shing mngon gyur pa/_/skyes shing 'ongs pa dkyel gyur yin/_/de ni grangs brtag gtso bo dang /_/stobs dang dus kyis phye ba yin/_/grangs ni ji ltar 'di nyid las/_/rim ni brgyad du bshad pa yin/_/nad rnams spyir ni bsdus pa las/_/
[\[129a.3\]]cha shas dbye ba brtag pa yin/_/rang dbang gzhan dbang gnyis las ni/_/nad rnams gtso bor bshad pa yin/_/rgyu stsogs ma lus phyogs gcig las/_/stobs ni che chung shes par bya/_/nyin mtshan dus dang zas zos chas/_/nyes pa ji bzhin nad kyi dus/_/de ltar nad
[\[129a.4\]]gzhi'i don bshad nas/_/de ni rgyas par bshad par bya/_/nad rnams kun gyi nad gzhi ni/_/nad ni 'khrugs par gyur pa yin/_/de ni gnod 'gyur sna tshogs pa/_/bsten pas ldang bar 'gyur bar bshad/_/gsum po'i sbyor ba rnam pa gsum/_/gnod 'gyur sngar ni bshad pa yin/_/
[\[129a.5\]]kha dang tsha dang bska chung zad/_/rtsub dang bcud med sra ba dang /_/bkag dang nan gyis btsir ba dang /_/mtshan mo mi nyal skad cher smra/_/sbyangs pa'i sbyor drags mya ngan 'jigs/_/sems las drag shul bud med drags/_/so ga nyin mtshan zas zhu'i rjes/_/rlung gi nad ni ldang bar 'gyur/_/
[\[129a.6\]]mkhris pa tsha dang skyur dang rna/_/lan tshwa bro dang lus tsha dang /_/ston ka nyin phyed mtshan phyed dang /_/tsha ba'i dus su ldang bar 'gyur/_/mngar skyur lan tshwa snum pa dang /_/lci dang bad kan skyed bsil dang /_/'dug dang bde dang gnyid ma zhu/_/nyin par gnyid log brtas drags dang /_/slon
[\[129a.7\]]stsogs sbyor ba nyes pa dang /_/zos ma thag dang dpyid kyi dus/_/snga dro mtshan stod bad kan ldang /_/'dres pa las ni ldan pa yin/_/thams cad bsten pas 'dus par 'gyur/_/de bzhin gzhan yang 'dren mar zos/_/ma zhu ma snyoms mi 'phrod dang /_/lhag par zos pa la stsogs
[\[129b\]]
[\[129b.1\]]dang /_/chang dang btung ba nyes pa dang /_/tshod ma skam dang la phug rjen/_/til tshigs sa zhag so ba'i chang /_/sha rul sha skam sha rid rnams/_/de dang de yis nyes gsum skyed/_/de bzhin kha zas sbos pa dang /_/dus tshigs log pa bdun gyi rlung /_/gdon zhugs dug dang
[\[129b.2\]]dbyig dug zos/_/be'u snabs nad 'khrugs ri rtsar gnas/_/btsas skar la ni gza' zhugs dang /_/log par sbyor ba sna tshogs dang /_/sdig pa'i las la brten pa dang /_/bud med bu btsas log par byung /_/gso ba log par byas las ldang /_/de ltar so so'i nad ldang bas/_/
[\[129b.3\]]nad kyi gnas su 'gro byed pa/_/rtsa sbubs rnams su phyin pa dang /_/nad rnams lus la myur du skyed/_/yan lag brgyad pa'i snying po bsdus pa las/_nad gzhi'i gnas kyi le'u dang po'o//_//de nas rims nad kyi nad gzhi bshad par bya'o/_/rims ni nad bdag sdig can
[\[129b.4\]]dang /_/'chi bdag mdangs za 'chi byed yi/_/khros pas myur ba'i mchod sbyin brlag/_/drag po dpral ba'i mig las byung /_/skye dang 'chi tshe rmongs byed pa/_/mi 'phrod sna tshogs bsten las byung /_/mi bzad ming ni sna tshogs pas/_/skye gnas du ma rnams la gnas/_/
[\[129b.5\]]de ni nad rnams so sor 'dres/_/'dus dang glo bur las brgyad 'gyur/_/de la nad rnams rang rang ni/_/rgyu las 'khrugs te ldang ba yis/_/ma zhu'i gnas su zhugs gyur pa/_/lhan cig gnas nas rtsa sgo bkag/_/zhu ba'i gnas nas me drod ni/_/phyi rol du ni 'byin par byed/_/
[\[129b.6\]]de dang lhan cig mngon khyab nas/_/lus kun tsha bar byed pa yin/_/yan lag shin tu tsha byed pas/_/rims ni de yis skyed par byed/_/rtsa sgo bkag pas de 'og tu/_/rdul ni mang du mi 'byung ngo /_/de yi sngon tshul sgyid zhan dang /_/nyams mi dga' zhing lus lci la/_/
[\[129b.7\]]ro mi tshor zhing yi ga 'chus/_/glal 'byung mig 'khrugs mchi mar bcas/_/yan lag na zhing 'ju stobs chung /_/nyam chung gnyid ni che ba dang /_/sbu ldang bya rmyang byed 'dod dang /_/byin pa'i nywa na lus snyom dang /_/phan par bstan pa mi bzod khro/_/skyur dang tsha dang drod
[\[130a\]]
[\[130a.1\]]la sred/_/kha zas mngar ba la mi dga'/_/byis pa la sdang skom dad che/_/sgra me grang lhags rlung dang chu/_/grib ma nyin mtshan rgyu med par/_/dga' dang mi dga' dag tu byed/_/de rjes rims ni gsal bar 'gyur/_/rims thebs 'byang nye'i tshe nad tshabs/_/
[\[130a.2\]]chung zhing tshab mi snyoms la/_/yan lag de dang der 'pho zhing /_/na bde dang der g.yo 'gyur/_/rkang pa be+ems po rengs pa dang /_/byin snying na zhing ngal ba dang /_/tshigs rnams bye ba lta bur sems/_/brla dang rked pa na ba dang /_/rgyab ni brdungs pa ltar sems dang /_/lto ba btsir ba snyam
[\[130a.3\]]sems dang /_/rus pa bcad pa snyam pa dang /_/rtsib ma lhag par na ba dang /_/snying ni btsir snyam sems shing zug/_/brang du btsugs pa lta bur gzer/_/phrag pa brdungs snyam dpung pa ni/_/bcom snyam sems shing sgrog dus na/_/'gram pas kha zas bldad mi nus/_/glal 'byung rna ba
[\[130a.4\]]sgra dang bcas/_/mur 'gram zug cing mgo bo na/_/lce yis ro ni mi tshor ram/_/yang na kha bska bro bar 'gyur/_/dri ma rnams ni sri ba dang /_/lpags mig kha dang sen mo dang /_/bshang sogs rtsub cing dmar ba dang /_/mchil mang yi ga 'chus sred chung /_/zas mi 'ju zhing rdul mi
[\[130a.5\]]'byung /_/gnyid yar mchu dang gre bskam/_/skom dad che zhing lud pa skam/_/lud pa lu zhing skyugs pa skam/_/sems zhum lus kyi ba spu ldang /_/pags pa so dag brtse ba dang /_/rkang lag 'dar zhing sbrid pa thogs/_/mgo 'khor tshig ni bla ba dang /_/drod bag la dga' bya rmyang
[\[130a.6\]]byed/_rlung gi rims su shes par bya/_/lus kun cig car khyab pa dang /_/bla zhing kha'i ro kha ba dang /_/bsil 'dod kha snar thor bu 'byung /_/mgo 'khor brgyal myos snying mi dga'/_/bshang sla mkhris pa slon pa dang /_/mchil ma khrag bcas sgregs pa skyur/_/thor bu dmar
[\[130a.7\]]po 'byung ba dang /_/pags pa la stsogs ser rtsa sngo/_/rdul 'byung dbugs ni mnam pa dang /_/skom dad rab che mkhris pa'i rims/_/lhag par yi ga 'chus shing rmongs/_/bu ga 'gags shing rims shugs dal/_/mchil mang kha nang mngar ba bro/_/dang ga lci zhing
[\[130b\]]
[\[130b.1\]]dbugs mi bde/_/cham btab snying na skyug pa 'byung /_/lud pa lus rengs lpags stsogs skya/_/yan lag thor bu grang mo 'byung /_/snyom zhing lus 'dar bad kan rims/_/rang gi dus su thams cad ni/_/'byung zhing 'phel ba nyid 'gyur ba/_/nad gzhir bshad pa'i mi mthun
[\[130b.2\]]bsten/_/bsgyur bas bde bar byed pa yin/_/rang rang mtshan ma 'dres pa ni/_/ldan pa'i rims yin gzhan yang ni/_/mgon brgyal slon lus tsha rmongs bag 'gyur/_/gre ba kha skam mi dga' rus tshigs na/_/gnyid mid mgo 'khor spu ldang skom dad che/_/kha glal tshig mang rlung
[\[130b.3\]]mkhris 'dres pa'i rims/_/tsha med yi ga 'chus shing klad tshigs na/_/cham pa lud pa dbugs mi bde bshang sri/_/khong bsil rmongs bag rab rib mgo 'khor rmya/_/bad kan rlung 'dres rims kyi mtshan ma yin/_/lus rdul rengs dang tsha bsil sor mi gnas/_/skom dad
[\[130b.4\]]lud pa bad kan mkhris bag 'byung /_/rmongs bag rmya dang kha bro khar dri chags/_/bad kan mkhris pa 'dres pa'i rims kyi rtags/_/kun nas 'byung ba rtags kun ldan/_/'dir yang thang ri tsha ba ldang /_/de bzhin grang dang nyin mo ni/_/gnyid che mtshan mo gnyid med byung ba'am/_/
[\[130b.5\]]rtag par gnyid 'ong pa'am yang na yar/_/rdul cher 'byung ba'am rdul mi 'byung /_/glu dang gar dang dgod stsogs pa/_/spyod pa ngan pa la 'jug cing /_/mig dmar mchi ma 'dzag dang bcas/_/zhum zhing rdzi ma 'khrugs par snang /_/byin snying rtsib logs na ba dang /_/
[\[130b.6\]]mgo bo rus tshigs na mgo 'khor/_/rna ba sgra dang nad dang bcas/_/mgul pa gra mas gang snyam sems/_/lce rtsub kun nas bsregs ltar snang /_/lus lci tshigs ni 'bye snyam sems/_/mchil mar khrag mkhris bad kan 'byung /_/mgo bo g.yo zhing skom dad che/_/
[\[130b.7\]]thor bu 'brum phran mtha' 'khor la/_/dmar zhing gnag pa 'byung bar 'gyur/_/snying na bshang gci sri ba'am/_/yang na nyung ba'am rab mang 'byung /_/kha nang snum zhing nyams stobs chung /_/gcom chung 'gyur zhing bla ba dang /_/nad smin dka' zhing rmugs pa dang /_/rgyun tu
[\[131a\]]
[\[131a.1\]]gre ba 'dzer ba ni/_/'dus pa'i rims te mngon rmugs byed/_/de ni mdangs 'phrog ces kyang bshad/_/nad kyis bkag cing me drod nyams/_/mtshan ma thams cad rdzogs gyur pa/_/gsor mi rung te de las gzhan/_/gso dka' 'am dbang po ma tshang 'gyur/_/
[\[131a.2\]]gzhan yang 'dus pa las byung ba/_/gang du mkhris pa logs shig gnas/_/pags pa'am nang grol tsha ba dag_/'debs pa'am tsha ba snga phyis 'byung /_/de bzhin bad kan rlung grang ba/_/de gnyid tsha snga gso dka' yin/_/grang snga der ni mkhris pa yis/_/bad kan gsher ba skam pa dang /_/
[\[131a.3\]]grang bzhi byes kha sgyur brgyal/_/myos dang skom dad skye bar 'gyur/_/tsha ba snga ma de rjes la/_/rmugs slon mchil mang khod snyom 'gyur/_/glo bur drag shul las byung dang /_/mngon zin byad byas dmod byung bzhi/_/de la smas bcad mes tshig stsogs/_/ngal ba drag shul las byung yin/_/
[\[131a.4\]]de ni phal cher rlung nad kyis/_/khrag ni gnod cing 'khrugs byas pas/_/na bcas mdog nyams skrang dang bcas/_/zug gzer bcas pa'i rims skyed 'gyur/_/gdon zhugs sman gyi dri dang dug_/khros 'jigs mya ngan gdon las 'byung /_/mngon par zin las byung rims yin/_/
[\[131a.5\]]'dir gdon rgyu med dgod cing ngu /_/sman gyi dri bskyed brgyal ba dang /_/sbid pa glad nad skrangs par 'gyur/_/dug las brgyal dang tshad par 'khru/_/mdog nag lus tsha snying nad 'byung /_/khros pas lus 'dar glad nad 'gyur/_/mya ngan 'jigs las bla bar 'gyur/_/'dod
[\[131a.6\]]las mgo 'khor yid 'chus tsha/_/ngo tsha gnyid blo brtan nyams 'gyur/_/gdon la sogs pa 'dus pa'i rims/_/'jig tshogs gsum ni rlung gi rims/_/khro las mkhris pa ldang bar 'gyur/_/dmod pa byad byas las byung gang /_/'dus pa'i rims ni mi bzad pa/_/de ni
[\[131a.7\]]shin tu bzod dkar bshad/_/de la byad byas sngags kyis ni/_/sbyin sreg byas pa bzhin du byas/_/thog mar sems 'bab de 'og lus/_/de nas thor bu mgo 'khor skom/_/tsha bcas brgyal bas zin gyur ba'i/_/rims ni nyin re bzhin du 'phel/_/de ltar rims ni brgyad du bcas/_/
[\[131b\]]
[\[131b.1\]]de dag mdor na rnam gnyis te/_/lus dang sems kyi rims dang ni/_/grang dang tsha dang phyi nang gnas/_/rang bzhin dang ni gyur ba dang /_/gsor rung gsor mi rung ba dang /_/smin dang ma smin zhes bya'o/_/lus rims thog mar lus tsha byed/_/sems kyi dang por snying tsha 'gyur/_/
[\[131b.2\]]rlung dang bad kan cig car ni/_/'byung tshe grang ba'i rims su 'gyur/_/mkhris pa dang ldan tsha ba ste/_/'dres pas 'dres pa'o nang gnas pa/_/rims nad dkyel ni bskyed 'gyur nas/_/nang na na zhing bshang gci sri/_/phyi rol rims ni tsha ba dang /_/phyi rol gnas pa gso bar sla/_/
[\[131b.3\]]dbyar dang ston dang dpyid dus su/_/rlung stsogs rim 'byung rang bzhin rims/_/gzhan du gyur pa de gso dka'/_/phal cher rlung ni rang bzhin rims/_/yin yang gso bar dka' ba yin/_/dbyar dus rlung nad ldang 'gyur na/_/mkhris pa bad kan ldan rims 'gyur/_/ston ka mkhris bas nad
[\[131b.4\]]slong ste/_/bad kan de yi grogs byed 'gyur/_/der ni smyung ba byas gyur kyang /_/gnod par 'gyur ba ma yin no/_/bad kan dpyid ldang de yang ni/_/de rjes rlung dang mkhris pa 'byung /_/nyams stobs che zhing nad tshabs chung /_/bla brnan med rims gso bar sla/_/rnam kun 'gyur bzhes
[\[131b.5\]]bya bar/_/gsor mi rung ba sngar bshad do/_/rims kyi nad tshabs che zhing tsha/_/khong rmya nyam chung gcin mang dang /_/bshang sri kha zas mi 'ju la/_/bkres chung ma smin rims mtshan nyid/_/rims shugs stobs che skom dad che/_/bla zhing mgo 'khor dbugs mi bde/_/bshang gci
[\[131b.6\]]bder 'byung nad bskyod pa/_/smin par 'gyur pa'i mtshan ma yin/_/ma smin go bzlog mtshan nyid dang /_/zhag bdun smyung byas las smin bshad/_/rims ni nad kyi dus dang ni/_/stobs chung che las rnam lngar bshad/_/phal cher 'dus par gyur ba yi/_/rims su mang du
[\[131b.7\]]'gyur bar bshad/_/rgyun dang rtag pa nyin gcig pa/_/nyin gsum pa dang nyin bzhi ba'o/_/lus zungs bshang gci rgyu ba yi/_/bu gnad kyis khyab byas pas/_/lus kun tsha bar gyur nas ni/_/gnod bya stsogs dang mnyam par 'phel/_/stobs che lus lci rkang lag rengs/_/khyad par du ni
[\[132a\]]
[\[132a.1\]]dngas mar gnas/_/gnyen pos bcos dka' bzod par dka'/_/rgyun gyi rims su 'gyur ba yin/_/de yi drod kyis dri ma dang /_/lus zungs myur du zad par byed/_/de 'og rnam kun lus zungs stsogs/_/dag pa'am ma dag rims kyis ni/_/rlung dang mkhris
[\[132a.2\]]pa bad kan zhag_/bdun nam bcu'am bcu gnyis gnas/_/phal cher mtshams las mi 'da' bar/_/'tsho ba'am 'chi ba dag tu byed/_/de skad me bzhin 'jug gis bshad/_/ljang sngon gyis ni bshad pa'i gzhung /_/bdun pa nyis bldab gyur ba yin/_/de bzhin dgu dang bcu gcig
[\[132a.3\]]bldab/_/'di ni nad gzhi gsum gyis tshigs/_/'tsho dang 'chi bar byed pa yin/_/rims dus dag dang ma dag las/_/yun rings dus su gnas pa yin/_/nad rtse zhil ba nyam chung dang /_/kha zas mi 'phrod stsogs bsten pas/_/nad dkyel chung yang gnod bya stsogs/_/brten te
[\[132a.4\]]stobs che nyid gyur las/_/gnyen por bcas shing 'phel 'bri gnas/_/mi bzad pa ni nyid du 'gyur/_/de rnams kyis ni nad kyi stobs/_/rang gi dus su rims stobs skyed/_/slar yang de dag bcos thabs kyis/_/stobs che chung las ldog par byed/_/nad zad rims ni phrar gyur
[\[132a.5\]]pa/_/bcud la sogs pa nyid la thim/_/thim pas lus rid sha mdog nyams/_/rmongs bag la sogs de yis skyed/_/nye zhing kha ni bye ba'i phyir/_/dngas ma rgyu ba'i rtsa sgo las/_/lus kun myur du khyab pa ni/_/nad kyis skye bar byed pa yin/_/des na rgyun tu rtag rims 'gyur/_/
[\[132a.6\]]de las bzlog pa tshul mi 'dra/_/mi snyoms rtsol ba mi mnyam pa/_/bya ba'i dus min mnyam yun ring /_/de ni nyin mtshan lan gnyis ldang /_/gzhan dag nyin re lan re yin/_/phal cher nad ni khrag la brten/_/rtag pa'i rims ni byed par 'gyur/_/
[\[132a.7\]]de yang nyin mtshan lan gnyis ldang /_/nyin gcig nyin re lan re ldang /_/de ni sha yi rtsa la brten/_/gsum pa tshil gyi rtsa la gnas/_/mkhris pa rlung gnyis spyi nas 'dzin/_/bad kan mkhris gyur sum mdo na/_/rlung dang bad kan rgyab nas 'dzin/_/de ni zhag gcig gis chod yin/_/nyin bzhi pa'i rims
[\[132b\]]
[\[132b.1\]]nad tshil dang /_/rkang dang rus pa'i nang na gnas/_/gzhan dag tshil nyid la gnas zer/_/de yi nus pa bstan pa ni/_/bad kan gyis ni byin gnyis na/_/rlung gis glad pa na bar byed/_/rus rkang gnyis kar zhugs pa yin/_/nyin bzhi pa ni go bzlog pa'o/_/nyin gsum pas ni nyin gnyis na/_/nyin cig na bar mi byed do/_/nad rnams kyi ni stobs
[\[132b.2\]]che chung /_/zas dang spyod pa las 'byung zhing /_/de bzhin rims rnams 'byung ba ni/_/yid dang las las skye bar 'gyur/_/nad kyis lus zungs dkrugs gyur pa/_/nad sos nyi tshe zhu bar 'gyur/_/de tshe nad ba dbugs drag rdul/_/mkhun zhing slon byed 'gre ba dang /_/lus 'dar tshig mang tshab dang /_/lus grang bzhin mdog nyams pa
[\[132b.3\]]dang /_/dran stor rims kyi shugs kyis gzir/_/khros pa'i tshul gyis lta ba dang /_/bshang ba nad dang sgrar bcas pa/_/sla ba shugs drag 'byung ba yin/_/lus ni yang zhing rmya dang rmongs bag tsha ba med/_/kha na thor bu 'byung dang dbang po brtas shing bde/_/yid ni sor gnas rdul sbrid bder 'byung yi ga 'byed/_/mgo bo g.ya' ba rims
[\[132b.4\]]nad 'byang ba'i mtshan ma yin/_/yan lag brgyad pa'i snying po bsdus pa las/_/nad gzhi'i gnas kyi le'u gnyis pa'o//_//de nas khrag dang mkhris pa dang lud pa'i nad gzhi bshad par bya'o/_/rab dro rab rno tsha dang skyur/_/lan tshwa la sogs tsha ba dang /_/khre rgod ut+pa la yi zas/_/de bcas shin tu bsten drags dang /_/mkhris pa can gyi mkhris nad ni/_/gsher dang khrag rgyas nad
[\[132b.5\]]du 'gyur/_/de ni phan tshun 'dres gyur bas/_/lus kun khyab par byed par 'gyur/_/mkhris pa khrag las gyur pa dang /_/'dres dang gnod bya las dang gcig/_/mdog dang dri ni rjes mthun pas/_/khrag gi ming du bstan pa yin/_/de ni khrag gnas
[\[132b.6\]]mchin pa dang /_/mcher pa las ni 'byung bar 'gyur/_/mgo bo lci zhing yi ga 'chus/_/bsil 'dod sgregs pa dud can skyur/_/skyug cing skyugs mdog btsog par snang /_/lud pa dbugs mi bde mgo 'khor/_/khong snyom khrag dmar nya dri bro/_/kha dri mi zhim skad 'gags la/_/mig la stsogs pa'i kha dog ni/_/
[\[132b.7\]]dmar dang ljang dang ser por snang /_/rmi lam du yang kha dog de/_/'dir ni mthong bar 'gyur ba yin/_/stod du sna mig rna ba kha/_/smad du bshang sgo pho mo'i mtshan/_/ba spu'i bu ga kun las kyang /_/khrag rab rgyas pa 'byung bar 'gyur/_/stod kyi bad kan yin gso sla/_/de ni bkru sman btang bas gso/_/sman mang yod cing
[\[133a\]]
[\[133a.1\]]mkhris pa yi/_/sman gyi mchog ni bkru sman yin/_/zla la yod pa'i bad kan yang /_/der ni de yis sbyangs byas 'gyur/_/de la sman ni mngar dang bska/_/bad kan dag la phan pa la/_/gang gtogs ngang gis bad kan sel/_/kha dang bska ba smos ci dgos/_/thur du 'byung ba'i rlung yin phyir/_/de ni skyug sman btang
[\[133a.2\]]bas gso/_/mkhris pa'i sman ni nyung ba yin/_/skyug sman mkhris pa'i sman mchog yin/_/zla la yod pa'i rlung nad kyang /_/de ni de yis zhi mi 'gyur/_/de la ro ni mngar bskol ba/_/'ba' zhig phan par 'gyur ba yin/_/bad kan rlung ni 'dres pa'i nad/_/gnyi gar 'byung ba gso dka' ste/_/bzlog pa'i thabs ni med phyir dang /_
[\[133a.3\]]sman yang yod pa ma yin no/_/'di las bzlog par bya ba'i thabs/_/sbyang ba'ang yod pa ma yin te/_/sbyangs pas bzlog par bya ba dang /_/sman pas khrag mkhris gso ba yin/_/mkhris pa nye bar zhi ba yang /_/'di las yong ye yod ma yin/_/'dres par gyur ba'i nad la ni/_/thams cad sel ba'i zhi bya phan/_/de la nad dang rjes
[\[133a.4\]]mthun pa'i/_/gtar ga btab ste brtag par bya/_/bla brnan byung bar gyur pa dag_/'gyur bar shes las rtogs par bya/_/de la lud pa myur gnod byed/_/de phyir de nyid bshad par bya/_/lud pa rlung mkhris bad kan dang /_/glo rdol glo gcong la lngar bshad/_/thams cad ma gsos zad byed 'gyur/_/phyi ma bzhin du stobs chen yin/_/de
[\[133a.5\]]rnams 'byung bar 'gyur ba'i rtags/_/gre ba g.ya' zhing yi ga 'chus/_/gre nang gra mas gang snyam sems/_/de la thur rgyu'i rlung gnod 'gyur/_/stod du song ste brang du phyin/_/de tshe mgul ba'i nad du zhen/_/mgo ba'i rtsa rnams bkang nas ni/_/de nas yan lag 'degs pa ltar/_/g.yengs byed mig rdol tsam du na/_/rgyab brang
[\[133a.6\]]rtsib logs na zhing zug_/kha ru 'byung zhing rgyu ba ni/_/lud pa snod chag 'dra'i sgra 'byung /_/nad gzhi'i dbye bas nad kyang ni/_/tha dang shugs dang bcas pa yin/_/nad gang sgra ni mi snyoms pa'i/_/de las lud pa 'byung ba yin/_/rlung nad skyes pa rlung 'khrugs pa/_/brang dang gre ba skam zhing /_/snying brang rtsib logs klad pa
[\[133a.7\]]gzer/_/rmongs bag khong 'khrugs skad 'gags shing /_/lud pa skam po 'byung byed cing /_/na ba'i shugs drag sgra cher 'byung /_/lus kun brtse bcas bad kan skam/_/'thon par dka' zhing nyung ngu 'byung /_/mkhris pas mig dang bad kan ser/_/kha nang kha zhing rims mgo 'khor/_/khrag mkhris slon zhing skom
[\[133b\]]
[\[133b.1\]]dad che/_/skad 'gags dud 'dra skyur ba dang /_/lud pa'i shugs kyi rgyun 'byung ba/_/skar mda' 'phro ba lta bur snang /_/bad kan las brang nad tshabs chung /_/mgo lci snying ga gang snyam sems/_/gre bar bskus 'dra snyom par byed/_/cham 'debs zas skyug yi ga 'chus/_/spu rtse lud pa skam pa dang /_/snum zhing dkar ba 'byung bar
[\[133b.2\]]'gyur/_/stobs 'gyed la sogs drag shul rnams/_/mi nus bzhin byas de dang des/_/rlung gis brang nang glo dral la/_/mkhris pa rjes 'brangs dkyel gyur pa/_/'khrugs te lud pa lu bar byed/_/de ni bad kan khrag bcas dang /_/ser zhing gnag la skam pa dang /_/ril ril por mnam mang du 'byung /_/'byung tshe gre ba na ba dang /_/
[\[133b.3\]]brang ni dral ba snyam du sems/_/khab ni rnon pos phug snyam sems/_/gzer gyis 'debs par byed pa dang /_/tshigs 'bye rims dang dbugs mi bde/_/skad 'gags lus 'dar skom dad che/_/phug ron lta bur mkhun 'byin to/_/rtsib logs gzer 'gyur de nas ni/_/rim gyis stobs dang me drod dang /_/nus pa nyams ni 'bri bar
[\[133b.4\]]'gyur/_/zad byed kyis gcin khrag dang bcas/_/rgyab dang rkang pa na bar 'gyur/_/gtso bo rlung ni 'khrugs pa yis/_/lus zungs zad byed nad rgyal bo/_/glo gcong gi ni gnas byed cing /_/lud pa lu zhing bad kan 'byung /_/rnag 'dra mnam zhing ser ba dang /_/rul zhing rtsa sngo dmar ba dang /_/rtsib logs bton pa ltar sems shing /_/snying ni
[\[133b.5\]]ltung bsnyam du byed/_/rgyu med dro dang grang ba 'dod/_/zas mang za zhing nyams stobs zad/_/bzhin ni snum zhing dang bar snang /_/mig ni mdang ldan pa lta sdug 'gyur/_/de nas de las zad byed 'gyur/_/thams cad 'byung bar 'gyur ba yin/_/de ltar glo rdol las byung lud/_/nyam chung lus ni 'jig byed de/_/stobs ldan gso ba brtsam du rung /_/
[\[133b.6\]]glo gcong las byung de dang 'dra/_/de gnyis gsar byung mgon ldan 'grub/_/nad gzhi tha dad gsum gsor rung /_/gnyis 'dres kun kyang rgan po ni/_/na tshod zad btab 'tsho btsam/_/lud pa yal bar bor ba las/_/dbugs mi bde dang zad byed slon/_/skad 'gags la sogs nad 'byung 'gyur/_/de phyir de ni myur du gso/_/yan
[\[133b.7\]]lag brgyad pa'i snying po bsdus pa las/_/nad gzhi'i gnas kyi le'u gsum pa'o//_//de nas dbugs mi bde ba dang skyigs bus btab pa'i nad gzhi bshad par bya'o/_/lud pa 'phel ba'am sngar nad gzhi/_/'khrugs las dbugs mi bde 'byung 'gyur/_/ma zhu tshad 'khru slon dug 'thungs/_/skya rbab rims btab las kyang 'byung /_/
[\[134a\]]
[\[134a.1\]]phran tshegs mun can chad pa dang /_/chen po gyen 'byung rnam pa lnga/_/bad kan gyis ni rgyu lam bkag_/rlung ni sna tshogs khyab par gnas/_/srog dang zas skom rgyu ba'i lam/_/sbu gu nad kyis bkag pas na/_/ma zhu'i gnas nas 'byung ba'i dbugs/_/brang gnas dbugs mi bde bar byed/_/de yi sngon
[\[134a.2\]]tshul snying rtsib logs/_/gzer zhing srog rlung mi mthun rgyu/_/spos dang mur 'gram na ba yin/_/des ni drag shul 'grangs drags pas/_/bskyod pa'i rngam pa phran tshegs 'gyur/_/de ni rang nyid zhi bar 'gyur/_/rlung gis rtsa sbubs logs rgyu byed/_/bad kan slongs par gyur nas ni/_/klad pa mgul ba'i nang song ste/_/brang dang
[\[134a.3\]]rtsib logs na bar byed/_/lud pa ngar sgra 'dzer mi dran/_/cham pa mi bzad yi ga 'chus/_/mi bzad shugs ni skyed byed cing /_/dbugs mi bde bde'i shugs kyis/_/srog la gnod 'gyur lud pa'i mthar/_/skad cig bde bar byed pa yin/_/nyal tshe shin tu mi bde la/_/'dug na cung zad bde bar 'gyur/_/mig gdangs
[\[134a.4\]]'phral ba'i phyogs nas ni/_/rngul 'dzag shin tu na bas nyen/_/kha skam dbugs ni bstud mar 'byung /_/dro ba 'dod cing 'dar dang bcas/_/char 'bab grang dang ser bus phog_/bad kan bskyed pas rnam par 'phel/_/mun can de ni 'tsho bya tsam/_/nyams ldan gsar du btab gso sla/_/rims dang brgyal
[\[134a.5\]]las byung gang ba'i/_/sman gyis zhi ste rab mun can/_/dbugs 'chad dbugs 'byin rgyun chad pa'i/_/gnad gcod nad kyis gzir bar byed/_/rngul bcas brgyal dang spos dang bcas/_/lgang pa tsha zhing gcin 'gags byed/_/mig mi sdug cing thur du lta/_/mig gcig dmar zhing dran pa stor/_/kha skam smre zhing skad
[\[134a.6\]]gdangs dma'/_/gzim dngas nyams shing sems bral ba'o/_/chen por ro cher 'byung zhing /_/sgra che sdur pa drag pa dang /_/bskyod pa bzhin du 'byung 'gyur zhing /_/khyu mchog rgyags pa'i nga ro 'dra/_/shes dang rnam shes rab nyams shing /_/mig 'khrul bzhin ni 'gyur ba dang /_/ro stod zhum par 'gyur ba dang /_/bshang
[\[134a.7\]]gci 'gags shing skad gsang nyams/_/mgul skam yang dang yang mi dran/_/rna ba mur 'gram klad pa na/_/gyen 'byung dbugs ni ring du 'byin/_/slar ni thur du rngub mi nus/_/bad kan gyis kha rtsa sgo 'gags/_/rlung ni 'khrugs pas gzir 'gyur ba/_/gyen du blta zhing 'khrul byed pas/_/mig ni kun tu lta byed pa/_/gnad rnams
[\[134b\]]
[\[134b.1\]]'chad par byed bzhin du/_/skad 'gags smre sngags 'don par byed/_/'di dag ma tshang gsor rung la/_/tshang na nges par srog 'phrog byed/_/dbugs mi bde rgyu sngon tshul dang /_/grangs dang rang bzhin rten gcig yin/_/skyigs bu thas byung phran tshegs dang /_/zung dang chen por 'byung ba dang /_/
[\[134b.2\]]za bdag dang rnam pa lnga/_/de la rlung gis ring zos dang /_/rtsub tsha sra dang ma goms pa'i/_/zas dang skom gyis btsir gyur pa'i/_/rlung gis skyigs bu nad med dang /_/sgra mi grag cing sbrid 'byung ste/_/gang zhig goms pa'i zas skom gyis/_/zhi 'gyur
[\[134b.3\]]skyigs bu zas byung yin/_/drag shul gyis rlung cung zad be skyod/_/skyigs bu phra mo 'byung bar 'gyur/_/nam tshong rtsa ba nas 'byung byed/_/de ni shul ngal 'jam pa yin/_/rtsol ba drag po 'phel 'gyur la/_/zas zos tsam gyis dal bar 'gyur/_/
[\[134b.4\]]zung 'byung tshigs ni ring bal/_/gang zhig zas las 'byung 'gyur ba/_/'ju bar nye ba'i tshe na 'dabs/_/zas zhu zin nas 'phel 'gyur ba'o/_/mgo dang mgul pa 'dar byed cing /_/sbo dang shin tu skom dad skyed/_/bla dang slon dang tshad par 'khru/_/mig
[\[134b.5\]]gdangs glal ni 'byung bar 'gyur/_/skyigs bu zung 'byung shugs drag la/_/zhu dang bcas par de shes bya/_/skyigs bu chen po 'byung ba'i tshul/_/smin ma mur 'gram gnyis rengs shing /_/mi gnas ma chi 'dzag har bar lta/_/lus rengs tshig ni thogs
[\[134b.6\]]byed cing /_/dran dang 'du shes 'khrul par byed/_/mid pa'am sbubs ni 'gags byed cing /_/gnad kyi tshogs ni skyod par byed/_/rgyab sgu lus ni khong skem byed/_/rtsa ba che zhing sgra che la/_/nad tshabs che zhing stobs cher 'byung /_/zhu ba'i gnas sam lte 'og
[\[134b.7\]]nas/_/snga ma 'dra bar gang zhig 'byung /_/de 'dra'i tshul ni bstud mar 'byung /_/glal dang rkang lag bya rmyang byed/_/brag ca zab 'byung zab mo'o/_/de rnams las ni dang po yi/_/gnyis po gso bar bya ba yin/_/tha ma gnyis dang zung 'byung ba/_/mtshan nyid
[\[135a\]]
[\[135a.1\]]kun rdzogs shugs drag spang /_/'di dag thams cad yun rings bsags/_/rgad po bud med kyis dub dang /_/nad kyis nyam chung zas bcad pa/_/glo rdol nad can spang bar bya/_/nad kun gyis 'chi byed mod kyi/_/skyigs bu dbugs mi bde [(]bltar[,]ltar[)]/_/
[\[135a.2\]]nad gzhan myur du gsod mi byed/_/'di dag 'chi tshe nges 'byung 'gyur/_/yan lag brgyad pa'i snying po bsdus pa las nad gzhi'i gnas kyi le'u bzhi pa'o//_//de nas glo gcong chen po zad byed kyi le'u bshad par bya'o/_/nad ni du ma rjes 'brang zhing /_/nad mang sngon du
[\[135a.3\]]'gro 'gyur la/_/rgyal po zad byed skem byed dang /_/nad kyi rgyal po zhes kyang bshad/_/rgyu skar rnams dang bram ze yi/_/rgyal po'i gcong du sngon gyur cing /_/gang yang nad kyi rgyal por 'gyur/_/de phyir gnod pa'i rgyal por bshad/_/lus dang sman ni zad byed cing /_/
[\[135a.4\]]zad las 'byung bas zad byed yin/_/drangs stsogs skems pas skem byed yin/_/de rnams de las gsal pas rgyal/_/drag shul bsten dang shugs bkag dang /_/khu chu drangs ma snum zad dang /_/zas skom cho ga dang bral bsten/_/bzhi po 'di dag de yi rgyu/_/
[\[135a.5\]]de yis rlung dang mkhris pa dang /_/bad kan bslangs nas thams cad du/_/lus kyi tshigs kun la zhugs te/_/de yis rtsa sgo la gnod cing /_/bu ga'i sgo ni bkag pa'am/_/yang na shin tu kha bye 'gyur/_/stod smad thad kar gnas nas ni/_/rang gi nad ni ji bzhin
[\[135a.6\]]skyed/_/de 'byung 'gyur ba'i sngon tshul ni/_/cham 'debs sbrid pa shin tu mang /_/mchil ma kha nas ro mngar bro/_/lus dang me drod nyam chung byed/_/gzhong snod zas skom la sogs ni/_/gtsang yang mi gtsang nyid du mthong /_/phal cher zas dang skom stsogs la/_
[\[135a.7\]]sbrang ma sku dang rtsa stsogs 'bab/_/snying 'phar slon bro yi ga 'chus/_/kha zas zos kyang nyams stobs zad/_/lag par lta zhing rkang gdong skrang /_/mig ni shin tu dkar por snang /_/lag ngar dag ni 'jal bar 'dod/_/lus la 'jigs su rung bar mthong /_/bud med
[\[135b\]]
[\[135b.1\]]chang dang sha la dga'/_/smod dang klad pa 'gebs par byed/_/skra dang sen mo shin tu 'phel/_/rmi lam du ni phye ma leb/_/rtsangs pa sdig sbrul gcan gzan spre'u/_/bya rnams kyis ni gtses par mthong /_/skra rus phub ma thal stsogs kyi/_/phung po la ni
[\[135b.2\]]'dzegs pa dang /_/yul dang grong ni stong pa dang /_/chu klung skams par rmi lam mthong /_/skar mda' ri bo ltung ba dang /_/ljon shing rnams ni 'bar ba rmi/_/stod du gnas na cham pas 'debs/_/lud pa lu zhing dbugs mi bde/_/phrag pa spyi bo na ba dang /_/skad 'gags yi ga 'chus par
[\[135b.3\]]'gyur/_/smad gnas bshang sla rtug skem byed/_/nang grol nang gnas slon par byed/_/thad kar gnas pas rtsib logs zug_/tshigs la gnas na rims su 'gyur/_/de ltar nad tshul bcu gcig ni/_/gcong chen ldan las 'byung bar 'gyur/_/de rnams kyi ni bla brnan dag_/skad
[\[135b.4\]]'gags brang du na ba dang /_/kha glal lus grugs mchil snabs mang /_/drod nyams kha mnam yin shes bya/_/de la rlung gyur klad pa dang /_/rtsib logs zug sha yan lag na/_/skad 'gags mgul pa subs par 'gyur/_/mkhris rgyas rkang lag phrag pa tsha/_/
[\[135b.5\]]tshad 'khru khrag tu slon pa dang /_/kha mnam rims 'debs myos par 'gyur/_/bad kan las gyur yi ga 'chus/_/slon lud lus dang yan lag lci/_/mchil snabs mang zhing cham pas 'debs/_/dbugs mi bde skad 'gags drod nyams/_/nad kyi me drod nyam chung
[\[135b.6\]]bas/_/'byar bcas bad kan rgyas gyur nas/_/rtsa sbubs sgo ni 'gags pa dang /_/lus zungs drod ni chung 'gyur bas/_/dngas ma rang gi gnas su ni/_/ma zhu bla brnan de dang de/_/skyed cing sha stsogs mi 'gyur la/_/khrag ni gyen du 'byung bar byed/_/khong pa nyid du zas
[\[135b.7\]]'du bas/_/dngas mar 'gyur bar mi byed cing /_/phal cher dri ma nyid 'gyur gyi/_/lus zungs 'phel bar mi byed do/_/dngas ma khrag tu mi 'gyur na/_/shar 'gyur ba lta smos ci dgos/_/zad byed can ni bshang 'phel ba/_/'ba' zhig gis ni gnas par byed/_/mtshan
[\[136a\]]
[\[136a.1\]]ma chung yang nyam chung zhing /_/nad kyis sman gyi stobs mi bzod/_/spang bya de las gzhan pa ni/_/thams cad ldan yang gso bar bya/_/nad ni sna re 'dus pa dang /_/zad byed tshil las gyur pa drug/_/skad 'gags kyi ni dbye ba yin/_/de las
[\[136a.2\]]rlung g.yo nyam chung rtsub/_/gre ba gra mas gang snyam byed/_/de la snum dro 'o ma phan/_/mkhris pa las gyur rkan lkog tsha/_/skam zhing smra bar mi nus 'gyur/_/bad kan mgul ba byugs snyam byed/_/skad kyi gsang dma' ngar ngar 'dzer/_/thogs bcas
[\[136a.3\]]'gyur ro thams cad kyi/_/mtshan ma thams cad ldan pa yin/_/zad byed las ni drud snyam byed/_/du bas bdugs ltar shin tu na/_/tshil gyur bad kan bdag gnyid can/_/tshig gi brda sprod mi nus 'gyur/_/'dir ni 'dus dang tha mar spang /_/yi ga 'chus pa'i nad
[\[136a.4\]]rnams ni/_/lce snying gnas pa so so dang /_/'dus pa dang ni yid kyi ni/_/gdung ba las gyur lnga pa yin/_/kha ni bska dang kha mngar bro/_/rlung stsogs gsum dang rim bzhin sbyar/_/kun las gyur pa ro bro med/_/mya ngan khro stsogs nad ji bzhin/_/slon bro nad gzhi
[\[136a.5\]]sna re kun/_/mi sdug yul las byung lnga pa/_/'di dag stod du rgyu ba'i rlung /_/'khrugs pas nad ni thams cad phul/_/de rnams bslangs na kha tsha bro/_/mchil mang yi ga 'chus sngon byung /_/rlung gyur lte ba rgyab tu zug_/rtsib logs na zhing zas slon nas/_/
[\[136a.6\]]cung zad 'byung zhing chad pa dang /_/ro bska lbu ba can du skyugs/_/sgregs pa'i sgra bcas mdog gnag la/_/sla zhing 'byung dka' sgra dang bcas/_/lud pa kha skam glad snying na/_/skad 'gags pa dang khong snyom bcas/_/mkhris gyur thal chu 'dra ba la/_/dung kha
[\[136a.7\]]ljang sngon mdog ser skyug_/khrag bcas ro skyur tsha zhing bro/_/skom dad brgyal tsha brdungs bcas yin/_/bad kan las byung snum bska bsil/_/nal nal bor 'dug dra ba ris/_/ro mngar lan tshwa bro tshabs che/_/chags shing ba spu brtse bar byed/_/gdong
[\[136b\]]
[\[136b.1\]]skrang kha nang mngar ba bro/_/snyom zhing snying na lud pa can/_/gsum char las byung rtags kun ldan/_/'chi ltas las bshad gang de spang /_/rul dang mi gtsang btsog pa dang /_/skyugs bro mthong dang thos stsogs kyis/_/yid gdung snying la phog gyur slon/_/
[\[136b.2\]]mi sdug yul las byung ba yin/_/yid mi bde skom srin be'u snabs/_/rlung stsogs nyid la gnas par brtag_/gzer dang 'phar dang snying na ba/_/bye brag tu ni srin bu'i nad/_/srin bu'i snying nad mtshan ma las/_/de ni shes par bya ba yin/_/snying nad nad
[\[136b.3\]]ni re re 'dus/_/srin bu las gyur rnam lngar bshad/_/rlung gis shin tu zug cing na/_/gas dang bshags pa snyam du sems/_/bcom snyam sems shing skam la rengs/_/snying ga stong snyam zag par byed/_/rgyu med zhum zhing mi dga' la/_/'jigs
[\[136b.4\]]shing dgra ni mi bzod cing /_/'phar zhing 'gre la gcus snyam byed/_/rmongs bag dbugs thung gnyid chung 'gyur/_/mkhris gyur snyom dang mgo 'khor brgyal/_/tsha rngul snying ga skyur lus snyom/_/mkhris pa skyur ba slon par byed/_/dud pa khar song ser rims
[\[136b.5\]]'debs/_/bad kan las byung snying ga rengs/_/khong na rdo bcug lta bur lci/_/drod nyams mchil mang lud pa lu/_/gnyid che snyom rims yi ga 'chus/_/nyes gsum mtshan nyid thams cad ldan/_/srin bus mig ni gnag pa dang /_/mun par
[\[136b.6\]]zhugs snyom byed snying 'phar/_/lus skam g.ya' zhing bad kan 'dzag_/'di ni rtag tu sog le yis/_/snying la 'drud pa lta bur sems/_/mi bzad nad des myur gsod pas/_/de ni rings par gso bar bya/_/skom dang rlung mkhris bad kan dang /_/'dus
[\[136b.7\]]pa dngas ma zad pa dang /_/nad 'dres pa las drug tu 'gyur/_/de ltar gyur pa thams cad la/_/rlung mkhris gnyis ni rgyu yin te/_/de 'khrugs lus zungs bsil ba ni/_/skams nas ldang bar 'gyur ba yin/_/lus kun 'dar zhing mgo 'khor tsha/_/skom dang khong tsha rmongs par byed/_/
[\[137a\]]
[\[137a.1\]]lce drung mgul pa glo ba dang /_/skom dad skom 'thungs rgyu ba'i rtsa/_/skom pas skom dad skye bar 'gyur/_/de rnams kyi ni spyi'i mtshan nyid/_/kha skam skom gyis mi ngoms dang /_/zas la mi dga' skad 'gags dang /_/gre ba lce mchu rtsub mor 'gyur/_/lce 'byin byed cing khong snyom
[\[137a.2\]]la/_/bla zhing sems ni myos pa dang /_/de bzhin skom gdung nad du 'gyur/_/lus skams rmya zhing 'on pa dang /_/rmongs bag mgo 'khor snying nad de/_/'di lta bu yi nad rnams ni/_/skom pas gdungs las skye bar 'gyur/_/rlung 'gyur khong rmya nyam chung la/_/mur 'gram zug cing klad pa 'khor/_/sna lces dri
[\[137a.3\]]dang ro mi tshor/_/'on zhing gnyid med nyams stobs zad/_/chu grang 'thungs na skom 'phel 'gyur/_/mkhris pa kha nang ro khyab rgyal/_/mngar por mthong zhing rtag par ni/_/kha skam khong tsha dbugs mnam pa'o/_/bad kan ldang bas skom rgyu'i rtsa/_/bkag pas rlung ni 'khrugs gyur nas/_/de tshe de yis bad kan
[\[137a.4\]]ni/_/'dam bzhin de yis skem par byed/_/mgul pa gra mas gang snyam sems/_/gnyid che kha nang mngar bar bro/_/lto ba mgo bo tshor ba chung /_/rmongs bag slon gyur yig 'chus/_/lus skam kha zas mi 'ju'o/_/kun las gyur pa rtags kun ldan/_/be'u snabs las gyur kha zas ni/_/mid dka' rlung mkhris las
[\[137a.5\]]gyur yin/_/tsha bas ngal bas 'phral du na/_/chu grang bsten gyur skom dad che/_/khong par tsha ba bsdus pa yis/_/skom dad de ni mkhris skyes yin/_/gang yang chang drags me drod rno/_/snum zos skyes pa'ang mkhris 'byung yin/_/snum zhing skyur dang lan tshwa'i bag_/zos pas bad kan las skyes 'gyur/_/zad byed las
[\[137a.6\]]ni skom dad 'gyur/_/dngas ma zad dang mtshan nyid 'dra/_/khong skam gcin nad rims nad stsogs/_/yun rings nad ni rims skom nad/_/gang zhig skom dang mi bzang skyes/_/de ni 'dres las 'byung bar bshad/_/yan lag brgyad pa'i snying po bsdus pa las/_/nad gzhi'i gnas kyi le'u lnga pa'o/_/
[\[137a.7\]]de nas chang nad kyi nad gzhi bshad par bya'o/_/rno dang drod che rtsub phra skyur/_/nyal po 'dod myur byed dang yang /_/gsal dang dang bar byed par bshad/_/mdangs ni 'di las go bzlog yin/_/dug kyang rno stsogs yin mod kyis/_/sems la gnod par byed pa yin/_/nus pas 'chi bar byed pas na/_/dug
[\[137b\]]
[\[137b.1\]]ni lhag par mthu che'o/_/chang ni rno stsogs yon tan gyi/_/mdangs kyi yon tan rtul la stsogs/_/bcu po bcu yis 'khrugs byas nas/_/sems ni sgyur bar byed pa yin/_/ra ro dang po gnyis pa yis/_/bag med pa yi gnas la gnas/_/rnam rtog ngan bcom rmongs pa rnams/_/
[\[137b.2\]]bde ba yin snyam sems par 'gyur/_/'bring dang chen po bar gyi tshe/_/rngul dang mun pa'i rang bzhin can/_/glang chen lcags kyu med pa ltar/_/rmongs pas mi bya ci yang med/_/'di ni kha nam tho'i gnas/_/'di ni tshul khrims 'chal pa'i gzhi/_/'di gcig ngan 'gror
[\[137b.3\]]'gro ba'i lam/_/mang po ston par byed pa yin/_/ra ro gsum pa'i tshe na ni/_/sems med par ni ro ltar nyal/_/nyes pa'i bdag nyid shi ba las/_/shin tu ma rungs gnas skabs 'thob/_/chos dang chos min bde dang sdug_/don dang don min phan dang gnod/_/gang la chags
[\[137b.4\]]pa mi shes pa/_/de la mkhas pas ji ltar bsten/_/chang las myos 'jigs mya ngan dang /_/khro dang srog dang bral ba nas/_/smyo byed myos dang brgyal bar bcas/_/brjed byed bcas pa kun song nad/_/gang du dran pa nyams gcig yod/_/der ni mi dge thams cad 'byung /_/
[\[137b.5\]]mi 'phrod zas ni zos pas kyang /_/nad dam yang na 'chi bar 'gyur/_/chang ni sde tshan gsum blo ldan/_/ngo tsha stsogs kyang 'jig par byed/_/nyams stobs ldan dang zas zos dang /_/zas cher za dang snum bag za/_/snying stobs lang tshor ldan pa dang /_/rtag tu chang 'thungs de'i rigs skyes/_/
[\[137b.6\]]tshil dang bad kan shas che la/_/rlung dang mkhris pa shas chung dang /_/me drod che zhing brtan pa rnams/_/shas cher ra ror mi 'gyur ro/_/de las bzlog pa chang dad can/_/khros dang chang rtsub skyur shas che/_/ma zhur bcas dang mnga' 'thung pa/_/gang yin shas cher ra ror 'gyur/_/rlung
[\[137b.7\]]mkhris bad kan kun las byung /_/chang nad rnam pa bzhir 'gyur ro/_/kun kyang kun las skyes mod kyi/_/shas che ba las ming du btags/_/de rnams kyi ni spyi mtshan nyid/_/rmongs dang snying ni na ba dang /_/'khru zhing rtag tu skom dad che/_/tsha grang rims 'debs yi ga 'chus/_/
[\[138a\]]
[\[138a.1\]]mgo bo rtsib rus na dang 'dar/_/gnad 'jig ltag pa na ba dang /_/brla rengs rab rib khyer ba dang /_/lud pa dbugs mi bde gnyid med/_/rngul cher 'byung zhing bshang ba 'gags/_/skang zhing sems ni 'khrul pa dang /_/bla zhing slon par byed pa dang /_/
[\[138a.2\]]mgo 'khor rmi lam ngan mthong ba'o/_/rlung gyur khyad par gnyid mi 'ong /_/dbugs mi bde zhing klad na 'dar/_/rmi lam du ni 'phyan zhing 'phur/_/gshin po rnams dang gtam smra rmi/_/mkhris pas lus tsha skad 'gags dang /_/rmongs bag tshad 'khru skom mgo 'khor/_/
[\[138a.3\]]lus mdog ljang dang ser ba dang /_/mig dang mkhur tshos dmar bar 'gyur/_/bad kan gyis slon snying na dang /_/gnyid che grang 'dar yan lag lci/_/kun skyes mtshan nyid kun dang ldan/_/chang spangs pa las 'phral du ni/_/mang du 'thungs sam ma goms
[\[138a.4\]]'thungs/_/de las 'joms dang lus skam nad/_/rlung las sdug bsngal ldan pa 'byung /_/nyam chung ba la mchog tu 'byung /_/'joms pas bad kan mchil ma mang /_/lkog ma skams shing gnyid rab che/_/sgra drag mi bzod glong bag 'gyur/_/lud skam yan lag
[\[138a.5\]]mgo rab na/_/snying nad mgul nad rmongs bag dang /_/lud pa skom dad slon rims 'debs/_/gang zhig chang rnams spangs pas ni/_/dbang po thul zhing brtags te byed/_/nam yang de la lus sems kyi/_/skyon rnams 'byung bar mi 'gyur ro/_/rdul dang mun pa mi 'phrod
[\[138a.6\]]zas/_/mchog tu bsten las nad gsum 'byung /_/dngas ma khrag dang sems rgyu ba'i/_/rtsa sbubs bkag pa las byung ba/_/myos dang brgyal dang kun song nad/_/phyi ma bzhin du stobs rab che/_/'dir myos nad sna re re kun/_/khrag chang dug rnams las kyang 'byung /_/
[\[138a.7\]]rlung las gtam la chags pa dang /_/mang smra nyung smra spyod pa 'khrul/_/lus ni rtsub gnag dmar ba yi/_/myos pa rlung las skyes pa yin/_/mkhris pa las khro dmar ba dang /_/ser por snang zhing rtsod la dga'/_/bad kan tshig nyung 'brel smra skya/_/sems
[\[138b\]]
[\[138b.1\]]las che zhing le lo che/_/'dus pa mtshan nyid kun dang ldan/_/khrag las mig dang yan lag rengs/_/mkhris pa'i mtshan nyid ldan pa yin/_/chang gis yan lag skad bskyod 'gyur/_/dug gis 'dar zhing gnyid rab che/_/de ni kun las myos tshabs che/_/
[\[138b.2\]]khrag stsogs pa yis rlung stsogs pa'i/_/mtshan nyid lhag par shes par bya/_/brgyal ba rlung gi bdag nyid can/_/nam mkha' dmar sngo gnag par ni/_/mthong zhing mun par zhugs snyam sems/_/myur du sangs par byed pa dang /_/snying na 'dar zhing
[\[138b.3\]]mgo 'khor la/_/skem zhing bzhin mdog dmar nag 'gyur/_/mkhris pas dmar ba'am ser por ni/_/nam mkha' mthong zhing mun 'thibs byed/_/sangs nas rdul dang bcas pa dang /_/tsha skom gdungs pas nyen pa dang /_/'khru zhing kha dog ser
[\[138b.4\]]dang dmar/_/mig dmar ser bar snang bar 'gyur/_/bad kan gyis ni sprin lta bur/_/nam mkha' mthong zhing mun 'thibs byed/_/rings nas sangs par 'gyur ba dang /_/snying na bcas pas mchil ma mang /_/pags pa rlon pas g.yogs pa bzhin/_/yan
[\[138b.5\]]lag lci zhing tshor ba chung /_/nyes pa gsum gyi mtshan kun ldan/_/brjed byed gnyis pa lta bu ste/_/myur du 'gyel zhing brgyal 'gyur la/_/'jigs rung spyod pa med pa yin/_/lus can myos dang brgyal ba yis/_/nad la shugs yod gyur kyang ni/_/
[\[138b.6\]]rang nyid zhi bar 'gyur ba yin/_/kun zhugs sman med par mi zhi/_/nad ni shin tu stobs che la/_/'dus pa las gyur kun zhugs pa/_/srog gi gnas la brten pa yis/_/lus dang ngag yid spyod pa 'phrog_/de yis skyes bu ro dang ni/_/shing dang
[\[138b.7\]]rtsig pa 'dra bar byed/_/rings par gso bar ma byas na/_/myur du 'chi bar byed pa yin/_/mtsho zab chu srin mang po can/_/chu 'jing 'jug ngogs med par ni/_/kun zhugs pa ni nub byed la/_/mi ni myur du gdon par bya/_/rigs pas brten dang bral
[\[139a\]]
[\[139a.1\]]ba'i chang 'thungs pas/_/myos dregs khro dang bral ba'i rang bzhin can/_/rang gi dgra bos yongs su 'khyud 'gyur zhing /_/rigs dang mi rigs mnyam par byed par 'gyur/_/stobs dang dus dang yul dang goms pa dang /_/rang bzhin grogs
[\[139a.2\]]dang na tshod nad rnams ni/_/legs brtags de dang rjes mthun gang zhig 'thung /_/de ni bdud rtsi 'thungs dang mtshungs pa yin/_/yan lag brgyad pa'i snying po bsdus pa las/_/nad gzhi'i gnas kyi le'u drug pa'o//_//de nas gzhang 'brum gyi nad gzhi
[\[139a.3\]]bshad par bya'o/_/dgra ltar srog chags rnams kyi tshe/_/gzhang 'brum 'byung bas gsod byed pas/_/de phyir bshang ba'i lam 'gegs pas/_/gzhang 'brum zhes ni bshad pa yin/_/nad kyis lpags tshil sha rnams ni/_/gnod byas dbyibs ni sna tshogs pa'i/_/
[\[139a.4\]]sha yi myu gu gzhang stsogs su/_/skyes de gzhang 'brum yin par bshad/_/lhan cig skyes dang phyis 'byung dang /_/skam dang khrag tu 'dzag pa yi/_/dbye bas mdor na rnam gnyis yin/_/gzhang ni rgyu ma sbom por brten/_/sor ni phyed dang lnga yod do/_/
[\[139a.5\]]gnyer gsum sor ni phyed dang gnyis/_/rim pa de yi nang ma ni/_/phyir 'phul bar ma sel ba yin/_/de yi phyi rol 'dzum pa yin/_/de yi phyi rol sor gcig kha/_/nas ni phyed dang gnyis kyi tshad/_/de phan chad ni spu skye 'gyur/_/de la lhan cig skyes
[\[139a.6\]]pa'i rgyu/_/gnyer ma'i sa bon gnod 'gyur nyid/_/gzhang 'brum sa bon gnod pa yang /_/pha mas mi 'phrod zos pa dang /_/sngon las de gnyis dang 'dus pa/_/'khrugs pa las gyur de dag ni/_/gsor mi rung ba nyid du bshad/_/rigs 'byung nad kun de
[\[139a.7\]]dang 'dra/_/lhan cig skyes pa khyad par du/_/rtsub cing brta bar dka' ba dang /_/nang du kha bltas dkar ba dang /_/bla brnan mi bzod can gso dka'/_/cig shos drug ste nad tha dad/_/'dres dang 'dus pa khrag las 'byung /_/rlung dang bad kan gnyis las
[\[139b\]]
[\[139b.1\]]skam/_/khrag dang mkhris pa las rlan can/_/nad rnams ldang rgyu sngar bshad pa/_/'khrugs pa de yis khong pa yi/_/me drod nyams shing bshang ba 'phel/_/gzhan yang nyal bo rab drags dang /_/gzhon pas khong dkrugs stan dag ni/_/ma snyoms sra dang tsog
[\[139b.2\]]pur 'dug_/'jam rtsi'i gce'u sa dang ni/_/rdo dang gos kyis drud pa dang /_/shin tu grang ba'i chus bkrus dang /_/rtag tu 'khru bar byed pa dang /_/bshang dang gci dang 'phyen gyi shugs/_/bkag dang nan gyis btsir ba dang /_/rims dang skran dang tshad par 'khru/_/
[\[139b.3\]]'or nad skya rbab be snabs kyis/_/skems byas gnod par 'gyur ba yi/_/spyod pa bsten las 'byung bar 'gyur/_/bud med zla grangs ma tshang 'phyil/_/zla ba rdzogs pas gzir las 'byung /_/de 'dra dag dang gzhan yang rlung /_/thur sel 'khrugs pas dri ma ni/_/
[\[139b.4\]]gzhang gi gnyer mar de gzhag pas/_/de ni mi mngon gyur pas gnas/_/gzhang 'brum 'byung bar 'gyur ba yin/_/de yi sngon tshul me drod nyams/_/brla ni rengs shing na ba dang /_/byin pa'i nywa na mgo 'khor zhing /_/yan lag na zhing mig gnyis skrang /_/
[\[139b.5\]]bshang ba 'khru ba'am yang ni sri/_/rlung chen nang nas 'khyil ba dang /_/phal cher lte ba'i 'og nas rgyu/_/nad bcas bcad pa lta bur sems/_/dka' bar 'byung zhing sgra can 'byung /_/rgyu ma krul krul zer zhing spos/_/skem zhing sgregs pa mang du
[\[139b.6\]]'byung /_/gcin mang bshang nyung yi ga 'chus/_/sgregs pa dud 'drar skyur ba 'byung /_/mgo dang brang dang rgyab tu gzer/_/snyom zhing kha dog nyams pa dang /_/glong bag dbang po nyam chung la/_/khro zhing bsnyen bkur dka' ba dang /_/ma zhu skem nad
[\[139b.7\]]skya rbab dang /_/dmu rdzing rnams la som nyi skyes/_/gzhang 'brum skye bar gyur ba la/_/'di dag nyid ni 'phel bar 'gyur/_/de yis 'og gi lam bkag pas/_/thur du sel ba'i rlang log ste/_/lus dang dbang po kun gnas pa'i/_/rlung gzhan
[\[140a\]]
[\[140a.1\]]thams cad 'khrug par byed/_/de bzhin bshang gci mkhris pa dang /_/bad kan lus zungs rten bcas pa/_/'khrugs shing me drod nyams par byed/_/de nas gzhang 'brum nad can la/_/phal cher thams cad nyer 'byung ba/_/skem
[\[140a.2\]]zhing mchog tu bskyod mi nus/_/stobs zad khong rmya bzhin mdangs nyams/_/lus lhod snying po med 'gyur zhing /_/'bus zos pa yi shing 'dra la/_/bla brnan ma lus dag gis 'debs/_/ji skad bshad pa'i gnad gzir zhing /_/lud pa skam dang skad
[\[140a.3\]]'gags dang /_/kha ro mi tshor cham 'debs sbo/_/sgyid sgyur rka lag na zhing slon/_/sbrid pa skrang dang rims nad dang /_/khu ba zad cing rab rib slon/_/rde'u chags nad kyis gzir ba dang /_/skad 'gags zhum la sems khong chud/_/mchil ma mang 'dor
[\[140a.4\]]yi ga 'chus/_/rus tshigs kun dang snying lte ba/_/gzhang dang sna rtsa gzir dang bcas/_/gzhang nang 'bru ni ma smin btsos/_/khu ba lta bu'i sbyin bag 'dzag_/rtug skam sbyin pa'am sla bar 'gyur/_/smin dang ma smin bar bar 'khru/_/skya zhing ser dang
[\[140a.5\]]sngon po yi/_/khrag ni sbyin bag 'khru bar 'gyur/_/gzhang 'brum rlung shas che las gyur/_/skam zhing tseg tseg tsha ba dang /_/rnyid cing dmar nag rengs pa dang /_/mi snyoms rtsub cing sra ba dang /_/phan tshun mi 'dra yo ba dang /_/rtse mo rno zhing gas pa dang /_/
[\[140a.6\]]bim pa rgya shug kha rdzu ra/_/ras bal sa bon dang 'dra zhing /_/la la ka tam me tog 'dra/_/la la yungs kar lta bur skyes/_/mgo dang phrag pa rtsib logs brla/_/chu so dag tu lhag par na/_/sbrid pa sgregs pa bshang ba sri/_/snying 'phar yi ga 'chus pa skyed/_/
[\[140a.7\]]lud dbugs mi bde me drod nyams/_/rna ba sgra bcas mgo 'khor byed/_/des nyes rtug skam nyung ngu ni/_/sgra bcas ska sla 'dren ma dang /_/na zhing lbu ba 'byar bag can/_/rtug skam tshul gyis 'byung bar 'gyur/_/pags pa sen mo bshang gci dang /_/mig dang
[\[140b\]]
[\[140b.1\]]gdong ni gnag par 'gyur/_/skran dang mcher pa dmu rdzing dang /_/gtun 'dra de nyid las 'byung 'gyur/_/mkhris shas che las rtse mo ni/_/sngo zhing dmar ser dkar bar snang /_/phra zhing dri mnam khrag sla 'dzag_/srab cing 'jam la lhod pa yin/_/mcher pa'i dum bu
[\[140b.2\]]ne tso'i lce/_/srin bu pad pa'i mchu 'drar snang /_/tsha zhing gnag la rims dang rngul/_/skom dad yi ga 'chus rmongs skyed/_/bshang dro sla zhing sngo la tsha/_/ser zhing dmar bar 'khru bar 'gyur/_/nas rul nang 'dra pags pa dang /_/sen stsogs sngo ser ljang bar 'gyur/_/
[\[140b.3\]]bad kan shas che rtsa ba sbom/_/mthug cing nad kyi shugs dal dkar/_/skrang zhing rgyas la snum pa dang /_/'greng zhing snum la lci zhing brtan/_/'byar bag tshor ba chung zhing 'jam/_/g.ya' zhing reg na dga' bar byed/_/ka ri ra ba na sa yi/_/rus pa ba yi nu sor 'dra/_/
[\[140b.4\]]chu sor zug cing sbo gzhang na/_/lte ba lgang pa bcad snyam sems/_/lud pa dbugs mi bde snying na/_/mchil mang cham 'debs yi ga 'chus/_/gcin sri mgo bo tshor ba med/_/grang ba'i rims ni skyed par byed/_/kha chu 'dzag cing me drod nyams/_/slon zhing ma
[\[140b.5\]]zhu'i nad kun skyed/_/bshang ba tshil 'dra bad kan mang /_/'khru dang bcas par 'byung bar 'gyur/_/'dzag par mi byed rdol mi byed/_/pags pa la sogs snum zhing dkar/_/'dres las mtshan nyid 'dres pa yin/_/'dus pa mtshan nyid kun dang ldan/_/khrag
[\[140b.6\]]shas che las gzhang 'brum ni/_/mkhris pa'i mtshan nyid 'dra ba la/_/n+ya gro d+ha yi myu gu 'dra/_/byi ru 'ol ma se mdog 'dra/_/shin tu tsha bro na ba dang /_/bshang ba shugs kyis rab btsir las/_/'phral du khrag ni 'byung ba dang /_/de nyid shin tu 'dzag par 'gyur/_/sbal
[\[140b.7\]]pa 'dra zhing khrag zad las/_/byung ba'i sdug bsngal gyis nyen 'gyur/_/mdog stobs spro ba nyams pa dang /_/mdangs 'phrog dbang po zhan par 'gyur/_/mung+ga ko dra ba'i phye ma/_/tsa na ka ri ra stsogs pa/_/rtsub dang bshang ba sri bas rlung /_/rang gnas 'khrugs pa stobs
[\[141a\]]
[\[141a.1\]]ldan pas/_/thur du rgyu ba'i bu ga ni/_/bkag ste smad du rab skams nas/_/bshang ba gci ba 'phyen rnams ni/_/'gags pas nad ni mi bzad skyed/_/de yis khong pa rgyab rtsib logs/_/snying gar nad ni shin tu skyed/_/lto spos gsus pa na ba dang /_/snying
[\[141a.2\]]gcus rgyu ma bcad snyam sems/_/chu sor shin tu zug pa dang /_/mkhur bar skrang pa 'byung bar 'gyur/_/rlung ni gyen du song gyur na/_/de las slon rims yi ga 'chus/_/snying nad be'u snabs ma zhu dang /_/gcin sri bshang ba 'khru ba dang /_/'on dang rab rib dbugs mi bde/_/
[\[141a.3\]]mgo na lud pa cham pas 'debs/_/yid kyis 'gyur ba skom dang khrag_/mkhris pa skran dang dmu rdzing stsogs/_/rlung gi nad gtogs de dang de/_/shin tu mi bzad 'byung bar 'gyur/_/gzhang 'brum gyen du 'khyil 'gyur ba/_/'di ni mchog tu gnod byed yin/_/rlung shas che ba'i
[\[141a.4\]]khong par ni/_/de med par yang 'byung bar 'gyur/_/lhan cig skyes dang nad gsum ldan/_/phugs ma'i gnyer mar gang gnas pa/_/de dag gsor mi rung ba yin/_/me drod stobs che stsogs kyis 'tsho/_/'dres las gyur dang gnyer ma ni/_/bar mar gnas pa gang yin
[\[141a.5\]]pa/_/lo gcig yan chad lon gyur pa/_/de dag gso dka' yin par bshad/_/phyi rol gnyer mar byung ba dang /_/nad gcig shas che las byung dang /_/skyes nas ring po ma lon gang /_/gzhang 'brum de ni gso ba sla/_/pho mtshan stsogs kyi 'og nas ni/_/rang rang skabs
[\[141a.6\]]bshad lte bar skyes/_/rta bla ba yi kha 'dra zhing /_/'byung bag can la 'jam pa yin/_/khyab byed kyis ni bad kan bsdus/_/pags pa'i phyi rol thor bur byed/_/mdzer pa 'dra zhing rtsub par gnas/_/pags pa'i mdzer pa yin par shes/_/rlung gis zug cing rtsub par 'gyur/_/
[\[141a.7\]]mkhris pas gnag la dmar rtsar 'gyur/_/bad kan gyis de snum nyid dang /_/rmen bu'i mdog dang 'dra bar 'gyur/_/blo dang ldan pas myur bar ni/_/'bad de gzhang 'brum gso bar byed/_/de yis gzhang ni myur 'gags nas/_/dmu rdzing nad ni skye bar 'gyur/_/yan lag brgyad
[\[141b\]]
[\[141b.1\]]pa'i snying po bsdus pa las/_nad gzhi'i gnas kyi le'u bdun pa'o//_//de nas tshad pas 'khru ba dang pho ba'i nad gzhi bshad par bya'o/_/nad gzhi sna re kun dang ni/_/'jigs dang mya ngan las gyur pa'i/_/tshad pas 'khru ba rnam drug yin/_/de ni chu 'thungs drags pa dang /_/
[\[141b.2\]]sha rid sha skam ma goms pa'i/_/til gyi khu ba ma smin 'bru/_/chang rtsub kha zas tshod ma zin/_/gzhang 'brum snum bag drags pa dang /_/'bu dang shugs ni bkag las 'byung /_/de 'dras rlung ni 'khrugs pa yis/_/chu khams thur du bskyod gyur la/_/de nyid kyis ni me drod
[\[141b.3\]]nyams/_/de 'og khong pa khyab nas ni/_/bshang ba sla ba nyid du byed/_/de ltar tshad 'khru 'byung bar bshad/_/de yi 'byung 'gyur mtshan ma ni/_/bshang lam snying ga lto bar zug_/lus snyom bshang ba sri ba dang /_/sbo zhing kha zas mi 'ju ba'o/_/de las rlung gyur bshang chur
[\[141b.4\]]bcas/_/nyung zhig 'byung zhing gzer sgra bcas/_/'gag cing 'byung bar 'gyur ba dang /_/rtsub sla dbu bar bcas pa 'am/_/gong bu yang dang yang du 'byung /_/de bzhin bu ram tshig pa 'dra/_/sbyin bag bcas shing bcad snyam sems/_/kha skam gzhang ni snad pa dang /_/spu
[\[141b.5\]]langs pa dang 'khru ba yin/_/mkhris pas ser zhing gnag pa dang /_/sngo zhing du ba'i mdog 'dra la/_/khrag bcas shin tu dri mnam pa/_/skom dad brgyal tsha rdul dang bcas/_/gzer bcas gzhang kha tsha dang bcas/_/gzhang khar thor bu 'byung ba yin/_/bad kan las gyur
[\[141b.6\]]ska ba dang /_/'byar bag dkar zhing nal nal po/_/snum zhing be'u snabs bad kan bcas/_/rgyun du 'khru zhing lci la mnam/_/ska zhing nad rjes 'brang ba dang /_/gnyid che khong snyom yi ga 'chus/_/nyung zad nyung zad 'khru dang bcas/_/ba spu brtse zhing glong bcas dang /_/chu
[\[141b.7\]]so lto ba gzhang kha lci/_/bshang yang bshang ba ma btang snyam/_/kun skyes mtshan nyid kun dang ldan/_/'jigs pas sems ni 'khrugs gyur pa/_/rlung gis mkhris bcas bshang ba ni/_/sla byed de nas 'khru ba ni/_/tsha zhing sla la 'phyo ba dang /_/mtshan ma rlung mkhris
[\[142a\]]
[\[142a.1\]]las byung 'dra/_/mya ngan las byung de dang 'dra/_/mdor na tshad 'khru rnam gnyis te/_/ma zhur bcas dang ma zhu med/_/khrag bcas khrag med de las ni/_/dang po bshang gci chur 'bying 'gyur/_/dri mnam lto ni sbo ba dang /_/mkhregs shing mchil snabs shin tu
[\[142a.2\]]mang /_/smin pa de las bzlog pa yin/_/bad kan smin pa'ang chu nang 'bying /_/gang zhig tshad 'khru 'bad pa ni/_/med des pho ba'i nad du 'gyur/_/me drod nyams par byed pa yi/_/zas bsten pa yis me drod nyams/_/gang zhig zhu nas bshang ba ni/_/be+e'u snabs bcas
[\[142a.3\]]dang be'u snabs med/_/'khru ba de ni tshad 'khru ste/_/rang bzhin gyis ni myur gsod byed/_/ma zhu kha zas ma zhu dang /_/zhu ba smin pa'ang mi 'khru 'gyur/_/rgyu med yang dang yang sri ba'am/_/rgyu med yang yang sla bar 'byung /_/pho bar ma zhu stsogs shing 'khru/_/yun ring
[\[142a.4\]]na bar byed pa yin/_/de ni nad sna re re 'dus/_/las byung rnam pa bzhi yin no/_/de yi sngon tshul snyom pa dang /_/ring nas 'ju zhing skyur bag 'byung /_/mchil mang kha yis ro mi tshor/_/rmya snyom skom zhing yi ga 'chus/_/lto sbo slon ni bro ba dang /_/rna ba rgyu
[\[142a.5\]]ma sgra dang bcas/_/spyi yi mtshan nyid skem pa dang /_/du ba mun dang rims kyis 'debs/_/brgyal zhing mgo na bshang ba 'gags/_/rkang pa lag pa skrangs par 'gyur/_/de la rlung la rkan bskams zhing /_/rab rib rna bar sgra 'byung dang /_/rtsib logs brla
[\[142a.6\]]dang chu sor na/_/bshang ba yang dang yang du 'byung /_/yang yang sbo zhing gsud pa dang /_/ro rnams kun la brkam pa dang /_/bkres skom rgyu ma bcad snyam sems/_/zas zhu nas ni sbo ba dang /_/zas zos nas ni bde bar 'gyur/_/rlung gi snying nad skran gzhang 'brum/_/
[\[142a.7\]]mcher pa skya rbab 'byung bar dogs/_/bshang ba 'byung dka' ska slar 'byung /_/de yang be+e snabs sgra can 'byung /_/gzhang na lud pa dbugs mi bde/_/mkhris pa sngo zhing ser ba dang /_/ser po sla bag 'khru bar 'gyur/_/mnam zhing sgregs sgyur snying lkog tsha/_/
[\[142b\]]
[\[142b.1\]]yi ga 'chus shing skom dad che/_/bad kan las gyur 'ju dka' zhing /_/zas slon yi ga 'chus pa dang /_/khar chags mchil ma mang ba dang /_/lud pa snying nad cham pas 'debs/_/snying ga mer mer por sems shing /_/lto ba tshor ba chung zhing lci/_/sgregs pa dri mnam
[\[142b.2\]]mngar 'byung snyom/_/bud med mi dga' me drod chung /_/be+e'u snabs bad kan 'dres par 'khru/_/bshang ba lci bar 'byung bar 'gyur/_/rid pa min yang nyams stobs chung /_/kun skyes mtshan nyid 'dren mar ldan/_/ma snyoms la sogs me drod gsum/_/yan lag
[\[142b.3\]]char phye gang bshad pa/_/de yang pho ba'i nad du 'gyur/_/snyoms pa bde gnas rgyu yin no/_/rlung nad rde'u nad mdze nad dang /_/gcin snyi dmu rdzing mtshan bar rdol/_/gzhang 'brum pho nad ces bya brgyad/_/nad chen gso bar dka' ba yin/_/yan lag brgyad pa'i snying
[\[142b.4\]]po bsdus pa las/_/nad gzhi'i gnas kyi le'u brgyad pa'o//_//de nas gcin 'gags pa'i nad gzhi bshad par bya'o/_/lgang pa lgang pa'i mgo pho mtshan/_/rked pa rlig pa gzhang kha ni/_/gzhang kha'i rus par brten gyur zhing /_/gcig tu 'brel ba yin par
[\[142b.5\]]bshad/_/lgang pa kha ni thur bltas kyang /_/gcin 'dzag pa yi rtsa sgo nas/_/rgyun mi 'chad par 'dzag pa yis/_/ngos gnyis nas ni phre'us 'gengs/_/zhugs pa gang yin de yis ni/_/gcin 'gags pa dang gcin snyi ba'i/_/gso dka' gnad la brten
[\[142b.6\]]pa'i nad/_/nyi shu skyed par byed pa yin/_/lgang pa chu so pho mtshan na/_/cung zad yang dang yang du 'byung /_/sri ba rlung las gyur ba yin/_/mkhris pa las gyur ser tsha na/_/mdog dmar bad kan las gyur pa/_/lgang pa pho mtshan lci zhing skrangs/_/'byar bag ngal
[\[142b.7\]]gyis 'byung zhing thogs/_/nad kun las byung mtshan kun ldan/_/gang tshe rlung gis lgang pa'i kha/_/bkag pa de tshe gcin mkhris pa/_/bad kan khu chur bcas pa ni/_/rim gyis bskams par byas pa las/_/mi bzad rde'u chags 'gyur te/_/ba lang mkhris par gi
[\[143a\]]
[\[143a.1\]]wang ltar/_/thams cad bad kan la brten 'gyur/_/'di yi sngon tshul mtshan nyid ni/_/lgang pa sbo zhing de yi ni/_/nye 'khor kun du rab tu na/_/gcin yang lhag par dbre bro zhing /_/gcin 'gags rims 'debs yi ga 'chus/_/spyi yi mtshan
[\[143a.2\]]nyid lte ba dang /_/lgang mgo lgang pa'i srubs na zhing /_/de yis gcin 'byung sgo bkag pas/_/gcin gyi rgyun ni 'chad cing 'byung /_/de byung zin nas bde bar byed/_/sla zhing ba lang tshil 'dra la/_/de bskyod pa yis khrag tu 'gyur/_/drag shul spyod pas rab tu na/_/
[\[143a.3\]]de la rlung gyur shin tu na/_/so 'thams sdom zhing lus 'dar la/_/pho mtshan nyed cing lte ba 'tshir/_/rgyun du na zhing 'khun par byed/_/bshang ba 'phyen dang bcas par 'byung /_/gcin gyi thigs pa yang yang 'ong /_/rde'u gnag cing rtsub pa dang /_/chu sor tsher
[\[143a.4\]]mas gang snyam byed/_/mkhris pas lgang pa tsha ba dang /_/btsos pa snyam byed rab tu dro/_/go bye'i 'bras bu'i dbyibs 'dra la/_/rde'u mdog dmar zhing ser la gnag_/bad kan gyis bsil lci ba dang /_/lgang pa'i nang du zug cing na/_/rde'u che zhing 'jam pa la/_/
[\[143a.5\]]sbrang rtsi'i mdog gam yang na dkar/_/'di dag byis pa rnams la ni/_/phal cher 'byung bar 'gyur ba yin/_/gnas dang sha ni chung ba'i phyir/_/bzung dang dbyung ba bde ba yin/_/mi chen khu ba las byung rde'u/_/khu ba bkag las 'byung bar 'gyur/_/gnas
[\[143a.6\]]las 'phos pa phyir ma byung /_/rlig bar gnas pa rlung gis ni/_/bskams nas nye bar bsdus gyur pa/_/de ni khu ba rde'u chags yin/_/lgang par gcin ni sri byed cing /_/tsha zhing skrang bar byed pa yin/_/de ni skyes ma thag tu ni/_/khu ba zhu ste sla bar
[\[143a.7\]]'gyur/_/phyogs der mnan na zhu bar byed/_/rde'u gseg ma lta bur gnas/_/rlung gis phye mar bshig gyur pa/_/de 'dir tshul bzhin 'byung zhes bya/_/gcin dang lhan cig phyir 'byung 'gyur/_/lugs bzhin mi 'byung rde'ur chags/_/gcin ni bkag par
[\[143b\]]
[\[143b.1\]]byas gyur pas/_/rlung gis lgang ba'i kha bkag nas/_/gcin 'gags na zhing g.ya' bar 'gyur/_/lan 'ga' rang gnas las spangs nas/_/lgang pa rgyas te kha che zhing /_/mngal 'dra sbom zhing log par 'dug_/der ni na zhing tsha bar byed/_/'phar zhing
[\[143b.2\]]gcus pa snyam du sems/_/thigs pa tsam du 'dzag pa dang /_/lgang btsir rgyun ni 'byung bar 'gyur/_/rnam pa gnyis po 'di dag ni/_/rlung gi lgang pa'i nad ces bya/_/gso dka' gnyis pa rlung gi yin/_/mthu chen shin tu gso dka' yin/_/bshang lam de
[\[143b.3\]]ni ldang pa yi/_/bar na rlung ni brten gyur pa/_/gtun 'dra sra zhing mtho ba dang /_/mi 'gyur gnas byed mdud pa can/_/rlung nad gtun 'dra de sbos bcas/_/bshang gci 'phyen ni 'gags byed yin/_/log rgyu 'khyil bar byed pa yi/_/rlung gis chu
[\[143b.4\]]sor mi bzad gzer/_/gcin las zhugs te 'khyil byed cing /_/rengs byed lci zhing gcus snyam byed/_/gcin ni nyung shas nyung shas 'byung /_/yang na bshang gci gtong tshe 'byung /_/'di ni rlung nad 'khyil ba yin/_/gcin ni yun rings bkag gyur
[\[143b.5\]]pa/_/sri zhing 'byung bar mi 'gyur la/_/gcin thon nas ni nad tshabs 'bri/_/gcin bkag pa yis gnod gyur pa/_/gang tshe rlung gis bzlog gyur pa/_/lte ba'i 'og nas lte ba'i bar/_/gcin gyis gang 'gyur de yi tshe/_/rab tu na zhing sbos pa dang /_/zas mi 'ju
[\[143b.6\]]zhing dri ma 'gags/_/de ni ltor gcin 'gags zhes bya/_/gcin 'byung bu ga 'chus pa'am/_/rlung gis bkag nas gcin nyung 'byung /_/lgang pa mtshan sbubs nor bu ni/_/gnas nas de 'og rim gyis 'dzag/_/nad bcas pa'am nad med pa/_/gcin ni chad dang
[\[143b.7\]]bcas par 'byung /_/lhag ma lus te mtshan lci yin/_/lgang pa'i kha nang zlum zhing sra/_/cung zhig 'phral du 'byung 'gyur na/_/gcin stsogs rde'u lta bu ni/_/gcin gyi mdud par de bshad do/_/gcin snyoms pa las nyal po byas/_/rlung gis khu ba bskyod gyur pa/_/
[\[144a\]]
[\[144a.1\]]gnas las bskyod cing gcin btang tshe/_/sngon nam phyi nas thal chu dang /_/mdog 'dra byung bar 'gyur ba yin/_/khu ba 'dres par de bshad do/_/rtsub cing skem la rlung gis ni/_/gang tshe rtug skam nad gyur pa/_/gcin 'byung bu gar song nas
[\[144a.2\]]ni/_/bshang ba dang 'dres de yi tshe/_/gcin ni bshang ba'i dri can 'byung /_/bshang ba 'gags par de bshad do/_/mkhris pa drag shul kha zas ni/_/rno tsha nyi tshan la sogs kyis/_/'phel zhing rlung ni zhugs gyur pa/_/lgang pa'i nye 'khor tsha zhing na/_/
[\[144a.3\]]gcin ni ser por 'gyur ba 'am/_/yang na khrag bcas khrag nyid 'byung /_/tsha zhing sril yang yang 'byung /_/de ni tsha rlung zhes byar bshad/_/rtsub cing lus ni rmya ba yi/_/lgang par gnas pa'i mkhris pa rlung /_/gcin zad tsha dang na bar bcas/_/bskyed pa de yang
[\[144a.4\]]de skad bshad/_/bad kan mkhris pa gnyi ga la/_/rlung gis bskyod par gyur na ni/_/de tshe gcin sri ser ba dang /_/dmar zhing dkar la ska ba 'byung /_/de ni tsha bcas gi wang ngam/_/dung gi phye ma'i mdog 'dra 'am/_/yang na skam zhing mdog kun ldan/_/de ni
[\[144a.5\]]gcin nyams nad du bshad/_/de ltar gcin 'gags las byung ba'i/_/mtshan nyid rgya cher bshad nas ni/_/de 'og gcin snyi las byung ba'i/_/nad gzhi'i mtshan nyid bshad pa yin/_/yan lag brgyad pa'i snying po bsdus pa las/_/nad gzhi'i gnas kyi le'u dgu pa'o//_//de nas gcin
[\[144a.6\]]snyi ba za khu'i nad dmigs bshad par bya'o/_/gcin snyi'i nad ni nyi shu ste/_/de las bad kan las gyur bcu/_/mkhris pa las drug rlung gyur bzhi/_/de rnams tshil gcin bad kan skyed/_/zas dang skom gyi tshul las ni/_/phal cher de dag 'byung bar byed/_/mngar
[\[144a.7\]]dang skyur dang lan tshwa dang /_/lci zhing 'byil la bsil ba dang /_/'bru mar chang dang gsher ba'i sha//dar ba bu ram bu ram shing /_/gnas gcig stan gcig la rtag gnas/_/mal stan cho gar mi ldan la/_/brten nas gcin snyi'i nad skyed byed/_/bad kan 'khrugs
[\[144b\]]
[\[144b.1\]]las lgang pa'i gcin/_/snyi 'gyur lus gsher rdul tshil dang /_/sha glongs lgang par brten cing snyi/_/mkhris pas khrag kyang zad byas nas/_/bad kan stsogs zad gcin gnas bskyed/_/rlung 'khrugs pa dang de zad las/_/lus zungs lgang par 'khus
[\[144b.2\]]te bskyed/_/de byung gso bya 'tsho tsam dang /_/spang bya gcin nad rnam gsum 'gyur/_/mdor na mi mthun bya ba dang /_/nad dmigs chen po nyid kyis 'byung /_/de rnams kyi ni spyi'i mtshan nyid/_/gcin ni rnyog ma can du 'byung /_/gnod dang gnod bya khyad med
[\[144b.3\]]kyang /_/de dus khyad par nyid dang ni/_/gcin gyi mdog stsogs dbye ba yis/_/gcin snyi'i dbye ba brtag par bya/_/dang zhing mang la dkar zhing bsil/_/dri nga med cing chu 'dra ba/_/gcin snyi chu yi za khu yin/_/cung zad rnyog can sbyin bag can/_/bu ram
[\[144b.4\]]shing khu lta bur mngar/_/za khu bu ram shing khu yin/_/zhag lon na ni ska bar 'gyur/_/za khu gar po zhes bya'o/_/steng na dngas ma 'og na ska/_/chang 'dra chang gi za khu yin/_/ba sbu ldang zhing 'bras btags 'dra/_/dkar zhing mang 'byung 'bras phye 'dra/_/
[\[144b.5\]]khu chu 'dra ba'am khu ba 'dres/_/khu ba 'dra ba'i za khu yin/_/gcin ni bye tshigs dri ma can/_/bye ma'i za khu zhes bya'o/_/gcin snyi mang du 'byung zhing bsil/_/mngar ba de bsil za khu yin/_/dal gyis nyung zad nyung zad 'byung /_/bags kyis 'byung ba'i za
[\[144b.6\]]khu yin/_/kha chu 'dra ba'i nal nal po/_/'byil bag kha chu'i za khu yin/_/dri ro kha dog reg bya ni/_/nas tshig 'khus 'dra nas tshig can/_/za khu sngon po kha dog sngo/_/za khu nag po snag tsha 'dra/_/gcin snyi tsha zhing mdog ser ba/_/de ni skyer pa 'dra ba yin/_/
[\[144b.7\]]mnam zhing btsod kyi khu ba 'dra/_/btsod kyi za khu zhes bya'o/_/dri nga tsha zhing lan tshwar bcas/_/khrag 'dra khrag gi za khu yin/_/zhag gi za khu zhag dang 'dres/_/zhag nyid gcin du 'byung ba yin/_/rkang 'dres pa'am rkang nyid ni/_/yang dang yang 'byung rkang za khu/_/
[\[145a\]]
[\[145a.1\]]glang chen myos ltar rgyun du ni/_/gcin shugs dal bar 'byung 'gyur la/_/chu ser bcas shing rnyog bcas 'byung /_/glang chen za khu zhes bya'o/_/sbrang rtsi'i za khu sbrang rtsi 'dra/_/de ni rnam pa gnyis su 'gyur/_/lus zungs zad pas
[\[145a.2\]]rlung 'khrugs pa'am/_/nad kyis rtsa sbubs bkag ste 'byung /_/nad kyis bkag pa'i mtshan ma dag_/de ni rgyu med par 'byung zhing /_/skad cig zad stong gang 'gyur ba/_/gso bar dka' ba nyid du 'gyur/_/thams cad dus su ma bcos na/_/sbrang rtsi 'dra ba'i
[\[145a.3\]]za khur 'gyur/_/gang zhig thams cad mngar 'gyur bas/_/phal cher sbrang rtsi'i za khu yin/_/sbrang rtsi'i za khu zhes bya kun/_/mngar ba las ni bshad pa yin/_/zas mi 'ju zhing yi ga 'chus/_/slon lud gnyid che cham pas 'debs/_/bad kan las
[\[145a.4\]]byung za khu la/_/bla brnan de dag 'byung bar 'gyur/_/pho mtshan lgang par zug pa dang /_/rlig 'bras bye zhing rims kyis 'debs/_/tsha skyur skom dad brgyal dang 'khru/_/mkhris pa las gyur bla brnan yin/_/rlung las skyes pa'i snying 'phar zhing /_/lus
[\[145a.5\]]'dar snying na zas la brkam/_/gzer zhing gnyid med skem pa dang /_/lud pa dbugs mi bde ba 'byung /_/kham phor rus sbal 'dra ba can/_/sgu bo me dbal phra mo dang /_/sran chung 'dra dang nyungs kar 'dra/_/bu bcas 'byung dang pi da ri/_/khong 'bras
[\[145a.6\]]zhes bya'i 'bras 'brum bcu/_/gcin nad ma bcos pa las 'byung /_/tshigs dang gnad dang sha che ba'i/_/srog gi gnas su 'byung bar 'gyur/_mtha' ma mtho zhing dbus ma dma'/_/gnag cing rnag dang nad btsas la/_/dbyibs dang tshad ni kham phor 'dra/_/
[\[145a.7\]]thor bu kham phor zhes bya'o/_/nang du zug cing na byed la/_/nye 'khor dag tu cher mched cing /_/'jam zhing rus sbal rgyab 'dra ba'i/_/'bras nad rus sbal can zhes bya/_/sra zhing rtsa yi dra ba can/_/snum zhing 'dzag la khyon che ba/_/na zhing nang zug bu ga
[\[145b\]]
[\[145b.1\]]ni/_/phra mor ldan pa dra ba can/_/nang du zug cing na la rnags/_/rgyab bam lto ba dag tu ni/_thor bu chen po kha dog gnag/_/sku bor 'dug pas sgu bor bshad/_/skyes ma thag tu pags pa tsha/_/shin tu na byed me dbal te/_/dmar zhing gnag la
[\[145b.2\]]gas pa dang /_/tsha zhing rmugs byed me dbal phra/_/sran chung 'dra ba'i tshad dang dbyibs/_/mnyam pas sran chung can yin no/_/tshad dang dbyibs ni nyungs kar 'dra/_/myur du smin zhing nad tshabs che/_/yungs kar 'dra ba'i 'brum phran gyis/_/yongs
[\[145b.3\]]su bskor bas chu bur can/_/bu bcas che zhing mang ba la/_/rab phra'i 'brum bus khyab gyur pa'o/_/ldum bu bi da ri ltar ldum/_/sra ba bi da ri zhes bya/_/khong 'bras gzhan du bshad pa yin/_/de la dang po'i 'bras nad gsum/_/bu bcas dang
[\[145b.4\]]ni bi da ri/_/tshil chen las byung brnag dka' yin/_/gzhan dag mkhris pa shas che zhing /_/tshil chung las byung brnag nus 'gyur/_/de rnams nad shas ji ltar che'i/_/gcin snyi ba yi dbang las 'byung /_/'di dag za khu med par ni/_/gnod
[\[145b.5\]]gyur tshil las 'byung 'gyur te/_/ji srid dngos po mi snang ba/_/de srid shes par mi 'gyur ro/_/kha dog ljang ba'am dmar ba'i gcin/_/za khu'i sngon tshul med pa yis/_/gcin 'byung gang de za khu min/_/de ni khrag mkhris yin zhes bya/_/lus rdul
[\[145b.6\]]yan lag mnan zhing lhod pa dang /_/stan dang mal dang gnyid kyi bde la chags/_/snying mig rna ba kha lce byugs snyam byed/_/lus sbom skra dang sen mo ring ba dang /_/bsil bag la dga' gre ba rkan bskams shing /_/kha nang ro mngar rkang mthil lag
[\[145b.7\]]mthil tsha/_/gang du gcis par grog ma 'du 'gyur ba/_/gcin nad za khu'i tshogs ni phyis 'byung tshul/_/za khu sbrang rtsi'i mdog 'dra 'byil ba dang /_/sbrang rtsi'i ro 'dra ba la gnyis su rtog_/lus brtas bad kan can gyi za khu'am/_/nyes pa zad pas
[\[146a\]]
[\[146a.1\]]rlung gi bdag can yin/_/sngon tshul bcas pa'i bad mkhris za khu dang /_/gang yang rim gyis rlung nad za khur 'gyur/_/mkhris pa las gyur gang yin gso bar dka'/_/gal te tshil nad chung gyur gso sla/_/yan lag brgyad pa'i snying
[\[146a.2\]]po bsdus pa las/_nad gzhi'i gnas kyi le'u bcu pa'o//_//de nas khong 'bras dang rgyu rlugs dang skran gyi nad gzhi bshad par bya'o/_/kha zas khengs bu rab tsha dang /_/rtsub dang skam dang tsha 'gyur zos/_/nyal ba'i spyod pa mi bde bas/_/khrag nad
[\[146a.3\]]skyed 'gyur de dang des/_/pags pa sha tshil rus pa dang /_/khrag dang chu ba chu ba che/_/phyi dang nang du skrangs gyur pa/_/rtsa ba che zhing nad tshabs che/_/zlum po'am 'jong bar gnas pa gang /_/khong 'bras de ni rnam pa drug_/nad dmigs sna re 'dus pa dang /_/khrag
[\[146a.4\]]dang smas pa las byung ba'o/_/'dir phyi'i yan lag de dang der/_/rab na mdud pa 'dra la mtho/_/nang gi shin tu mi bzad cing /_/gting ring skran ltar sra ba yin/_/grog mkhar lta bur mtho ba dang /_/me dang mtshon ltar myur gsod byed/_/lte ba chu so
[\[146a.5\]]mchin mcher pa/_/glo dang snying lto brla rtsa dang /_/mkhal ma gnyis sam gzhang du'ang 'byung /_/de la rlung gyur nad tshabs drag_/dmar nag ring zhig lon nas ni/_/'byung zhing smin pa dbyibs mi snyoms/_/ran zhing mgo 'khor spos ba dang /_/g.yo
[\[146a.6\]]zhing 'pho la sgra dang bcas/_/mkhris gyur zangs ltar dmar rtsa gnag_/skom dad tsha rims rmongs bag skyed/_/ldang zhing smin pa myur ba yin/_/bad kan las skya g.ya' dang bcas/_/slon zhing bsil la sla ba dang /_/glal zhing lci la yi ga 'chus/_/'byung
[\[146a.7\]]zhing smin pa yun ring thogs/_/'dus pa las gyur 'dren ma yin/_/'dir ni phyi nang gnyis mtshan nyid/_/don gyi dbang las shes par bya/_/'brum bu nag pos khebs shing gnag_/rab tsha na zhing rims kyis 'debs/_/mkhris pa'i rtags ldan phyi 'am
[\[146b\]]
[\[146b.1\]]nang /_/khrag gyur bud med nyid la 'byung /_/mtshon la stsogs pas smas pa yis/_/rma byung mi 'phrod bsten pa las/_/rma kha'i tsha ba rlung gis phul/_/khrag bcas mkhris pa 'byung bar byed/_/khong 'bras bla brnan nad mang zhing /_/khrag mkhris mtshan
[\[146b.2\]]nyid can dag byed/_/bla brnan de yi dbye ba yang /_/gnas kyi dbye ba las bshad do/_/lte bar byung na skyigs bu ste/_/chu sor gcin 'gags rnag tu 'gyur/_/mcher pa dbugs mi bde mchin par/_/dbugs 'byung 'gag skom mgo 'khor
[\[146b.3\]]'gyur/_/glo bar byung na lkog nad 'gyur/_/snying byung yan lag kun gzir snyam/_/rab rmongs mun sros snyam du byed/_/snying 'phar na bar 'gyur ba yin/_/lto ba rtsib logs phrag pa'i bar/_/na zhing lto sbos 'byung bar 'gyur/_/chu so mdoms bar
[\[146b.4\]]byung brla na/_/mkhal mar byung na rked pa rgyab/_/rtsib logs su ni na bar 'gyur/_/gzhang du rlung ni thur 'byung 'gags/_/zhu dang ma zhu phyed nyid zhu/_/de dag 'or nad lta bur bshad/_/lte ba yan chad smin khar 'dzag/_/lte ba man chad gzhang du 'dzag//
[\[146b.5\]]lte bar gnas pa gnyi gar 'dzag_/khong 'bras kyi ni nad dmigs rnams/_/'dzag las rma ltar shes par bya/_/de las 'dus pa las gyur dang /_/snying dang lte ba chu sor gnas/_/phyi 'am nang du bye ba 'am/_/smin te kha nas 'dzag pa ni/_/nyam
[\[146b.6\]]chung bla brnan ldan pa spang /_/de bzhin bud med bu btsas pa'am/_/sbrum ma'am nu zho yod pa dang /_/nu zho med pa'i nu ma yi/_/rtsa sgo kha byer phyin gyur nas/_/phyi yi khong 'bras mtshan nyid can/_/skrang zhing srab 'byung bar 'gyur/_/bu mo rnams kyi nu
[\[146b.7\]]rtsa'i sgo/_/phra bas 'byung bar mi 'gyur ro/_/rlung ni rgyu lam 'gags pas 'khrugs/_/skrang dang gzer ni skyed cing rgyu/_/chu so rlig par phyin pa dang /_/rlig par rgyu ba'i rtsa dag ni/_/btsir nas rlig pa pags pa dag/_/'phel zhing rlig rlugs nyid du phyed/_/rang
[\[147a\]]
[\[147a.1\]]khrag gcin tshil rgyu ma las/_/rlig rlugs de ni rnam bdun 'gyur/_/rgyu ma gcin skyes pa'am rlung /_/rgyu ma'i dbye ba 'ba' zhig gzhan/_/rlung gyur rkyal pa gang 'dra zhing /_/reg na rtsub cing rgyu med na/_/mkhris gyur u dum+bA ra yi/_/'bras
[\[147a.2\]]bu smin 'dra tsha dro 'drul/_/bad kan las bsil lci zhing snum/_/g.ya' zhing sra la nad tshabs chung /_/khrag gyur gnag cing 'brum bus khyab/_/mkhris pa'i rlig rlugs mtshan nyid ldan/_/tshil gyur rlig rlugs bad kan 'dra/_/'jam zhing ta la'i 'bras bur
[\[147a.3\]]mtshungs/_/gcin gnag pa la brten pa rnams/_/gcin las 'bang bar de 'gyur te/_/rkyal pa chu yis gang bltar/_/g.yo 'gyur nad dang bcas shing 'jam/_/gcin 'gags pa dang rlig pa yi/_/'og tu skrang par byed par 'gyur/_/rlung 'khrugs pa yi
[\[147a.4\]]zas dang ni/_/chu grang la ni rkyal ba dang /_/shugs bkag bcir dang khur dang lam/_/yan lag log par 'chus pa dang /_/rlung 'khrugs pa ni gzhan gyis kyang /_/gang tsho rgyu ma phra mo'i cha/_/rlung gis log par phul 'gyur te/_/rang gi gnas nas
[\[147a.5\]]thur du bskyod/_/chu so'i tshigs su phyin pa dang /_/de cha mdud pa ltar glo 'gyur/_/yal bar bor na rlig pa cher skye zhing /_/spo shing na la rengs par rlung gis byed/_/rab tu gzir zhing nang na sgra dang bcas/_/gang bar byed cing bcug kyang slar 'byung byed/_/
[\[147a.6\]]rgyu rlugs 'di ni gso dka' ste/_/rlung gi rlig rlugs 'dra ba yin/_/rtsub cing gnag la dmar pa'i rtsa/_/phra mo'i dra bas khebs pa yin/_/skran brgyad nad ni so so dang /_/'dres dang 'dus pa las gyur dang /_/zla mtshan gyi ni nyes pa yis/_/brgyad pa bud med
[\[147a.7\]]rnams la 'byung /_/rims dang slon dang tshad 'khru stsogs/_/skyug sman stsogs dang las rnams kyis/_/skem gyur rlung skyes zas za dang /_/bkres te tu grang 'thungs gyur pa'am/_/skem 'thungs rjes la gang zhig ni/_/rkyal dang mchong ba la sogs pa/_/
[\[147b\]]
[\[147b.1\]]bsten pas lus ni dkrugs byas dang /_/slon mi bro yang skyugs pa dang /_/rlung la sogs pa 'byung ba yi/_/shugs bkag pa 'am btsir pa'am/_/snum ma dang dugs ni ma bsten par/_/sbyang ba'i las ni byas pa dang /_/sbyangs zin myur du tsha ba dang /_/bad
[\[147b.2\]]kan skyed pa'i zas skom spyad/_/rlung rgyas pa yi nad rnams ni/_/so so'am 'dres pa'am 'khrugs gyur pa'am/_/kun nas khrag dang bcas 'khrugs pas/_/sbubs can la ni brten gyur nas/_/steng 'og lam ni bkag nas su/_/gzer sngon 'gro zhing reg
[\[147b.3\]]tu rung /_/shin tu mtho zhing mdud pa'i gzugs/_/skran ni skyed par 'gyur ba yin/_/skem pas bad kan mkhris bshang ba'i/_/rgyun srang 'gags par gyur pa yis/_/rlung ni khong par gnas bcas pa/_/rtsub pas sra bar gyur pa yin/_/rang
[\[147b.4\]]gnas ldang 'gyur rang dbang can/_/gzhan gnas la brten gzhan dbang can/_/gong por gyur pas gzugs med kyang /_/gzugs can ltar gnas skran zhes bya/_/chu so lte ba snying ga dang /_/rtsib logs la ni gnas pa yin/_/rlung las mjing pa
[\[147b.5\]]klad pa gzer/_/rims 'debs mcher na rgyu ma khrug_/bshang sri khab kyis gtsags snyam na/_/dbugs 'byin yang dang yang mi phyin/_/lus rengs kha ni skam pa dang /_/skem zhing me drod mi snyoms la/_/pags stsogs gnag cing rtsub pa dang /_/
[\[147b.6\]]rlung skran g.yo ba yin pa'i phyir/_/dbyibs ni brtag par mi mngon zhing /_/gnas 'phel 'bri dang na ba dang /_/grog mas khyab pa lta bur ni/_/skran ni 'gul zhing zug pa yin/_/mkhris las tsha zhing sgregs skyur brgyal/_/'khru zhing lus rngul skom rims
[\[147b.7\]]'debs/_/pags pa la sogs ser por snang /_/skran ni reg par mi bzod dang /_/tsha zhing 'bar la dro ba dang /_/rang gi gnas ni sreg snyam byed/_/bad kan slon bag yi ga 'chus/_/me drod nyams shing grang rims 'debs/_/chom pa khong snyom dang ga lci/_/
[\[148a\]]
[\[148a.1\]]lud pa lu zhing pags stsogs dkar/_/skran phugs ring zhing sra ba dang /_/lci zhing rang gnas brten nad chung /_/phal cher rang gnas 'dug pa dang /_/rang gi dus su nad skyed byed/_/gnyis las byung ba'i skran gsum po/_/mtshan nyid
[\[148a.2\]]'dren mar ldan pa yin/_/kun skyes mi bzad na zhing tsha/_/myur smin sra mtho de gso dka'/_/khrag gi skran ni gang yin pa/_/de ni bud med nyid la 'byung /_/zla mtshan dus sam bu gsar btsas/_/yang na mngal gyi nad can gyis/_/bud med rlung skyed bsten
[\[148a.3\]]gyur pas/_/rlung ni 'khrugs par gyur pa las/_/zla re 'byung bar byed pa yis/_/zla mtshan mngal du bkag pas ni/_/de ni mngal chags 'drar snang zhing /_/mtshan ma gsal bar ston byed de/_/snying 'phar nu 'dzag yid mi bde/_/skem pa la stsogs tshul
[\[148a.4\]]du snang /_/de nas rim gyis rlung 'dres dang /_/mkhris pa yi ni rgyu yis na/_/rlung dang mkhris pa las byung ba'i/_/skran ni khrag de skyed byed yin/_/na zhing sra la tsha zhing 'khru/_/skom dad rims stsogs bla brnan 'byung /_/nad kyi khrag la brten pas na/_/mngal
[\[148a.5\]]gnas dag tu lhag par gzer/_/mngal nas dri nga 'dzag pa dang /_/na zhing 'phar la zug par byed/_/mngal chags 'dra yang yan lag med/_/'on kyang skran ni 'gul gzer ldan/_/de nyid der ni gong por gnas/_/lan 'ga' 'gul bar byed pa yin/_/
[\[148a.6\]]'di ni ltor 'phel mi byed kyi/_/skran nyid 'phel bar byed pa yin/_/rang gi nad gzhi la brten pas/_/des der skran nad thams cad skyed/_/yun rings nas ni smin 'gyur ba'am/_/yang na ma smin khong 'bras kyang /_/nad khrag la ni brten pa'i phyir/_/shin tu myur
[\[148a.7\]]bar smin par 'gyur/_/de phyir myur du tsha 'gyur bas/_/khong 'bras zhes ni de la bshad/_/nang gnas skran ni chu so dang /_/lto ba mchin pa snying na zhing /_/me drod mdog nyams nyams stobs 'bri/_/shugs ni 'gag par 'gyur ba yin/_/phyi rol de las
[\[148b\]]
[\[148b.1\]]bzlog pa ste/_/khong pa'i yan lag nad tshabs chung /_/phyogs de'i mdog ni nyams pa dang /_/phyi rol du ni mthong zhing 'phags/_/lto sbo lhag par mi bzad na/_/rgyu ma'i sgra bcas mi bzad na/_/sbo bcas lto ba na ba dang /_/rlung gi nad kyis steng 'og
[\[148b.2\]]bkag_/de ni hen gyi zhes byar bshad/_/sra zhing gtun 'dra mdud pa can/_/gtun 'dra gyen du mtho bar gnas/_/hen gyi mtshan ldan gtun bu ni/_/'phred gnas de dang tshul 'dra yin/_/zhu ba'i gnas nas gzhang pho mtshan/_/rlung ni mi bzad na zhing rgyu/_/
[\[148b.3\]]thur du zug pa yin par bshad/_/de las bzlog pa gyen du zug pa'o/_/sgregs pa mang zhing bshang ba 'gags pa dang /_/'grangs za mi nus rgyu ma sgra dang bcas/_/sbo zhing hen langs kha zas 'ju mi nus/_/skran ni nyer 'byung mtshan ma yin par bshad/_/yan
[\[148b.4\]]lag brgyad pa'i snying po bsdus pa las/_/nad gzhi'i gnas kyi le'u bcu gcig pa'o//_//de nas dmu rdzing gi nad gzhi bshad par bya'o/_/nad kun me drod nyams las skye/_/lhag par dmu rdzing nad skye zhing /_/ma zhu dri ma can gyi zas/_/dri ma stsogs
[\[148b.5\]]las skye bar 'gyur/_/nad kyis chu ni rgyu ba'i rtsa/_/steng dang 'og tu bkag nas ni/_/srog dang thur sel la gnod de/_/pags pa sha yi bar gnas nad/_/lto ba bkang ste dmu rdzing skyed/_/de yang rnam pa brgyad 'gyur te/_/nad gzhi tha dad 'dus mcher pa/_/dri
[\[148b.6\]]ma 'gags dang rgyu rdol dang /_/des gzir rkan dang mchu bskams shing /_/rkang pa lag pa gsus pa skrang /_/spyod pa kha zas nyams stobs 'bri/_/skem zhing gsus pa cher skyes la/_/mi ni yi dgas gzugs can 'gyur/_/de ni 'byung 'gyur mtshan ma dag_/
[\[148b.7\]]bkres pa med cing zas kun ni/_/ring nas tsha zhing skyur bcas 'ju/_/'ju dang mi 'ju mi shes la/_/'grangs par za yang mi nus shing /_/stobs ni rtag tu zad par 'gyur/_/cung zad bskyod kyang dbugs mi bde/_/bshang ba 'phel zhing 'gags par byed/_/
[\[149a\]]
[\[149a.1\]]rkang pa gnyis su cung zad skrang /_/chu sor na zhing zas yang ba/_/cung zad zos kyang gsus pa rgyas/_/rtsa rgyas lto ba'i gnyer ma 'jig_/dmu rdzing nad ni thams cad la/_/snyom zhing nyam chung 'gyur ba dang /_/dri ma sri zhing me drod chung /_/
[\[149a.2\]]tsha zhing skrang la gsus pa sbo/_/mjug tu chu ni 'byung bar 'gyur/_/thams cad chu med par du smug_/skrang med khur ltar lci ma yin/_/rtsa dra'i skar khung ris kyis khebs/_/rtag tu sgra ni 'ur 'ur zer/_/rlung gis lte ba rgyu mar zhugs/_/shugs skyed na ni 'jig
[\[149a.3\]]par 'gyur/_/snying ga lte ba rked pa dang /_/gzhang dang chu son bar byed/_/rlung ni sgra dang bcas par rgyu/_/bshang ba 'gag cing gci ba nyung /_/me drod chung min skam pa min/_/khar ni ro bro med pa yin/_/de la rlung gi dmu rdzing ni/_/rkang lag rlig
[\[149a.4\]]pa lto ba skrang /_/lto ba rtsib logs [(]rkad [,]rked [)]rgyab na/_/tshigs rnams bye ba snyam du sems/_/lud pa skams shing yan lag snyom/_/ro smad lci zhing bshang gci 'gag_/pags pa la stsogs gnag la smug_/glo bur du ni 'phel zhing 'bri/_/
[\[149a.5\]]gsus par zug cing na ba dang /_/rtsa bran nag pos khyab cing rgyas/_/brdabs na rkyal pa dbugs kyis ni/_/gang ba lta bu'i sgra dang ldan/_/'dir rlung nad dang sgrar bcas pas/_/thams cad du ni rgyu bar byed/_/mkhris pa'i dmu rdzing rims 'debs rgyas/_/
[\[149a.6\]]lus tsha skom dang kha ro kha/_/mgo 'khor tshad 'khru pags pa stsogs/_/ser zhing gsus pa'i mdog rtsa sngo/_/rtsa ni dmar ser dag gis khyab/_/rdul dang tsha bar bcas pas sreg_/dad 'byung reg na 'jam pa dang /_/myur du smin zhing nyer gdung
[\[149a.7\]]'gyur/_/bad kan dmu rdzing lhu tshigs na/_/tshor ba med cing skrangs la lci/_/gnyid che slon zhing yi ga 'chus/_/lud pa dbugs mi bde pags stsogs/_/sra zhing lto ba mkhrang la snum/_/rtsa yi ri mos khyab cing che/_/ring nas 'phel zhing sra ba dang /_/
[\[149b\]]
[\[149b.1\]]reg na grang zhing gsus pa lci/_/nad gsum 'khrugs pa de dang de/_/bud med kyis byin dri ma rdul/_/dbyig dug dug stsogs kyis gnod 'gyur/_/khrag bcas dri ma bsags pa ni/_/ltor song gnod pa skyed byed de/_/kha skom mgo 'khor brgyal bcas pa'i/_/
[\[149b.2\]]rtags gsum ldan pa'i dmu rdzing skyed/_/myur du smin zhing mi bzad na/_/de ni grang dang rlung dang char/_/phrad pas shin tu gnod par 'gyur/_/mang du zos pas bskyod pa dang /_/bzhon pa drag tu 'gro ba dang /_/las lam nyal po drags pas dub/_/skyug sman drags
[\[149b.3\]]dang nad kyis skem/_/g.yon logs gnas pa'i mcher pa ni/_/gnas las 'phos te 'phel ba dang /_/yang na dngas ma stsogs pas khrag_/rgyas byas de ni 'phel gyur dang /_/de nas gtun bu bzhin rab sra/_/de nas rus sbal rgyab 'dra bar/_/rim gyis
[\[149b.4\]]'phel bar 'gyur nas ni/_/lto bar dmu rdzing chags par byed/_/lud pa dbugs mi bde skom dad/_/kha yis ro ni mi tshor zhing /_/lci zhing na la rims kyis 'debs/_/sha mdog skya zhing mi sdug la/_/brgyal zhing slon par byed pa dang /_/tsha zhing myos dang
[\[149b.5\]]ldan par 'gyur/_/rtsa mdog dmar ba'am mi sdug pa'am/_/sngo zhing ser la ri mor bcas/_/de la rim gyis nad rnams ni/_/bshang 'gags nad dang lto sbos dang /_/rmongs bag skom tsha rims kyis 'debs/_/lus lci lto sra yi ga 'chus/_/mcher pa lta
[\[149b.6\]]bur mchin g.yas logs/_/gnas 'phos dmu rdzing skyed ces bya/_/bya sgro spu dang bcas pa'i zas/_/zos pas bshang lam gnas 'gags te/_/gzhang 'brum dang ni rtug skam dang /_/rgyu mar chags pa'i zas kyis kyang /_/thur du sel ba'i rlung 'khrugs
[\[149b.7\]]te/_/bshang bas bad mkhris bkag nas ni/_/lto bar dmu rdzing chags par byed/_/des ni tsha skom rims sbrid 'byung /_/lud pa dbugs mi bde brla na/_/klad snying lte ba gzhang kha na/_/dri ma 'gags slon yi ga 'chus/_/lto bar rlung ni 'khyims par byed/_/
[\[150a\]]
[\[150a.1\]]brtan zhing rtsa ni sngo la smug_/rtsa ris snang ba'am mi snang 'gyur/_/phal cher lte ba'i 'og tu ni/_/ba lang mjug 'dra 'byung bar 'gyur/_/rus stsogs zug rngur bcas pa'i zas/_/zos sam shin tu drag zos pa/_/rgyu ma rdol lam gas
[\[150a.2\]]gyur nas/_/bu ga de nas ma zhu bar/_/phyir 'dzag bshang lam las 'byung zhing /_/bshang bcas nyung shas nyung shas ni/_/sha rul lta bur mnam pa ni/_/sbyin bag dmar ser 'byung bar 'gyur/_/lhag ma yis ni lto ba 'gengs/_/dmu rdzing mi bzad skye
[\[150a.3\]]bar 'gyur/_/de ni lte ba man chad rgyas/_/chus gang lta bur myur du 'gyur/_/nad kyi tshul ni shas cher ldan/_/dbugs mi bde skom mgo 'khor khyab/_/rgyu rdol dmu rdzing zhes bshad de/_/gzhan dag rgyu ma 'dzag ces zer/_/snum 'thungs la sogs byas nas
[\[150a.4\]]ni/_/'phral du chu grang 'thungs pa'am/_/me drod bri ba'am ha cang ni/_/skom pas chu 'thung drags pa'am/_/rlung dang bad kan 'khrugs chur 'dres/_/chu yi lam ni bkag gyur pas/_/de nyid gnas der 'phel bar 'gyur/_/de 'og dmu rdzing gyur pa
[\[150a.5\]]yin/_/de nas dmu rdzing de las ni/_/skom dad rkub tu chu 'dzag bcas/_/dbugs mi bde lud yi ga 'chus/_/sna tshogs mdog ldan rtsa yis khyab/_/rkyal pa chus gang reg pa 'dra/_/bskyod na sgra grag lus 'dar la/_/dmu rdzing chen pos cha zhing
[\[150a.6\]]snum/_/brtan zhing de ni lte ba zlum/_/thams cad yal bar bor na ni/_/nad ni rang gnas las 'phos te/_/smin pas sla zhing zag 'gyur ba/_/tshigs dang rtsa sgo las kyang 'dzag_/phyi yi rtsa sgo nas rngul 'byung /_/'gags nas thad kar 'khyil zhing
[\[150a.7\]]gnas/_/chu de nyid ni 'phel 'gyur zhing /_/sbyin bag gyur na de tshe ni/_/lto ba lci zhing sra la zlum/_/brdabs na sgra ni mi 'byung zhing /_/mdog 'jam rtsa ris mi snang la/_/lto ba dang ni rgyab tu 'gro/_/de rjes chu yi dmu rdzing skye/_/lto ba 'phel zhing
[\[150b\]]
[\[150b.1\]]de las lhag_/rtsa nub gyur pa'i dmu chu ni/_/dmu rdzing bshad pa'i mtshan nyid ldan/_/rlung dang mkhris pa bad kan mcher/_/'dus pa'i chu yi dmu rdzing rnams/_/phyi ma bzhin du gso ba dka'/_/gzhan dag phal cher zla phyed gsod/_/thams cad
[\[150b.2\]]chur gyur 'chi ltas le'u/_/las bshad bla brnan ldan pa'ang gsod/_/skyes nas dmu rdzing gyur pa dag_/phal cher gso bar dka' bar bshad/_/stobs ldan chur ni ma gyur zhing /_/gsar du byung ba 'bad pas gso/_/yan lag brgyad pa'i snying po bsdus
[\[150b.3\]]pa las/_nad gzhi'i gnas kyi le'u bcu gnyis pa'o//_//de nas skya rbab dang 'or nad dang me dbal gyi nad gzhi bshad par bya'o/_/ji skad bshad pa'i nad 'khrugs pas/_/mkhris pa lhag par ldang 'gyur la/_/de la rlung ni stobs che bas/_/snying
[\[150b.4\]]la gnas pa'i mkhris pa ni/_/gtor te rtsa chen bcu'i nang bkram/_/lus kun la ni khyab gyur pas/_/bad kan pags pa sha khrag la/_/gnod byas bar du gnas nas ni/_/sha dang pags pa de dag las/_/pags mdog tha dad dkar ba dang /_/ser
[\[150b.5\]]zhing ljang sngon byed par 'gyur/_/de las skya ba'i shas che bas/_/de phyir skya rbab nad ces bshad/_/nad des lus ni lci ba dang /_/lus zungs rnams ni lhod pa dang /_/mdangs kyi yon tan zad gyur zhing /_/de las khrag dang tshil chung ste/_/snying po med
[\[150b.6\]]cing dbang po lhong /_/yan lag brdungs pa snyam byed cing /_/snying ni zag pa snyam du sems/_/mig phugs skrang zhing nyams la na/_/mchil mang skad gsang dma' ba dang /_/zas mi 'dod cing grang mi bzod/_/spu 'byi me drod nyams pa dang /_/ro smad
[\[150b.7\]]'bying zhing rims kyis 'debs/_/dbugs mi bde zhing rna sgra 'bod/_/mgo 'khor ngal bar byed pa yin/_/de ni nad gzhi tha dad 'dus/_/sa zhag zos las rnam lnga 'gyur/_/'di yi sngon tshul snying 'phar zhing /_/pags pa rtsub par gyur pa dang /_/yi
[\[151a\]]
[\[151a.1\]]ga 'chus shing gcin mdog ser/_/rngul med khong pa'i me drod chung /_/lus rmya ngal bar byed pa yin/_/de la rlung gyur lus na zug_/rtsa sen mig dang bshang gci rnams/_/mdog nag rtsub la 'dar ba dang /_/skrang sbo kha yis ro mi tshor/_/
[\[151a.2\]]rtug skam rtsib logs klad pa na/_/mkhris las rtsa dang sen mo stsogs/_/ljang sngon rims 'debs mun 'thibs byed/_/skom dang rngul brgyal bsil ba 'dod/_/lus mnam kha nang kha ba dang /_/'khru zhing sgregs pa skyur la tsha/_/bad kan rtsa stsogs dkar
[\[151a.3\]]ba dang /_/glongs shing kha nang lan tshwa bro/_/ba spu ldang zhing skad 'gags la/_/lud pa lu zhing slon par byed/_/'dus gyur mtshan ma 'dres brnag dka'/_/sa zhag bska bas rlung skyed la/_/tsha bro mkhris pa mngar bad kan/_/dngas ma la sogs gnod
[\[151a.4\]]'gyur zhing /_/rtsub pas zas zos rtsub gyur nas/_/zhu bas rtsa sbubs 'gags byas te/_/snga ma bzhin du skya rbab skyed/_/de nas lte ba rkang pa dang /_/kha dang pho mtshan skrang par byed/_/bshang ba srin bu dang bcas 'khru/_/bad kan khrag dang bcas pa 'byung /_/
[\[151a.5\]]gang zhig skya rbab nad kyis btab/_/de yis mkhris skyed zas zos pas/_/khong pa yan lag gnas mkhris gnas/_/bshang khrag bsregs te mig ser skyed/_/des ni mig dang pags pa gdong /_/bshang gci sen mo kha dog ser/_/lus tsha skom dang
[\[151a.6\]]zas mi 'ju/_/sbal 'dra dbang po nyam chung 'gyur/_/de ni mkhris pa'i shas chen/_/skya rbab nad med par de 'byung /_/yal bar bor na cher skrangs te/_/gso dka' mig ser 'or thabs yin/_/ha li sa ni ljang nag ser/_/rlung mkhris mgo 'khor skom
[\[151a.7\]]dad che/_/bud med la dga' rims chung 'debs/_/khong rmya me drod nyams stobs 'bri/_/ha li sa ka khrag ngan 'gyur/_/chu ser can zhes bya ba yin/_/de rnams kyi ni bla brnan sngar/_/'or nad gtso bo yin par bshad/_/de phyir de nyid bshad par bya'o/_/
[\[151b\]]
[\[151b.1\]]rlung 'khrugs gyur pas bad kan dang /_/khrag dang mkhris pa phyi rol rtsar/_/'phros byas de yang rgyun srang 'gags/_/pags pa sha la gnas gyur te/_/'or nad mthong zhing skrang par byed/_/de bas thams cad 'dus gyur bshad/_/rgyu rnams
[\[151b.2\]]kyi ni bye brag las/_/gzugs dbye dgu yi bdag nyid can/_/nad gzhi tha dad gnyis dang kun/_/snad dang dug gis phog las 'byung /_/yang na rang dang glo bur gnyis/_/yan lag kun skrang phyogs gcig gnyis/_/khyab dang mtho dang mdud pa
[\[151b.3\]]yi/_/dbyibs kyi dbye bas gsum du 'dod/_/'or nad kyi ni spyi yi rgyu/_/nad las skyes pa khyad par nyid/_/nad las smyung stsogs kyis nyam chung /_/myur du lhag par zos las 'byung /_/de nas gzhan yang lci ba dang /_/skyur dang snum bsil lan
[\[151b.4\]]tshwa dang /_/thal sman rnon po tsha ba dang /_/mya ngan chu gnyid drags dang yar/_/sa zos sha lci sha skam dang /_/ma zhu ngal dang bud med drags/_/rkang gis lam du 'gro ba 'am/_/bzhon pas drag tu bskyod 'gyur yin/_/lud pa dbugs mi bde tshad
[\[151b.5\]]'khru/_/gzhang 'brum lto ba'i nad dang ni/_/mngal nas khrag zag rims kyis btab/_/gsud dang chu ser slon nyes dang /_/sbrum ma dang ni me dbal gyi/_/nad dang skya rbab dag gis btab/_/gzhan yang log par gsos gyur pa'i/_/nad
[\[151b.6\]]de brang du gnas na ni/_/stod skrang chu sor gnas smad skrang /_/dbus na gnas pa rab tu skrang /_/yan lag kun khyab thams cad skrang /_/nying lag la brten de skrang byed/_/de yi sngon tshul rtsa rnams tsha/_/yan lag snyom par byed pa yin/_/rlung
[\[151b.7\]]las skrang pa 'pho zhang rtsub/_/spu rtsub smug cing gnag pa dang /_/pags 'khums 'dar brtse reg nan/_/na zhing zug pa be+em bem po/_/myur bar ldang zhing myur du zhi/_/skrangs pa mnan na dma' bar 'gyur/_/snum dang dro pas mnyes na zhi/_/
[\[152a\]]
[\[152a.1\]]mtshan mo chung zhing nyin mo che/_/pags pa yungs kar lde gu yis/_/bskus ltar tsha ba tsag tsag byed/_/mkhris pa rtsa ser dmar la gnag_/spu ni dmar ser gyur pa dang /_/myur du ldang dang zhi mi 'gyur/_/dang por dbus
[\[152a.2\]]su byung dang srab/_/skom bcas tsha zhing rims 'debs rngul/_/mnam zhing 'drul la snum mgo 'khor/_/bsil bar 'dod cing thur du 'khru/_/dri mnam reg na mi bzod 'jam/_/bad kan g.ya' spu pags pa dkar/_/mkhrang zhing bsil la lci ba
[\[152a.3\]]dang /_/snum zhing 'jam la brten zhing 'thas/_/gnyid che slon zhing me drod nyams/_/mnan na mi 'bying ldang dka' zhing /_/zhi dka' mtshan mo skrangs tshabs che/_/'od ma gtsags bu stsogs dral yang /_/khrag mi 'byung bar spyin bag 'dzag_/dro dang
[\[152a.4\]]reg pa la mngon dga'/_/gnyis 'byung gsum po rang ji bzhin/_/rgyu dang mtshan ma 'dren ma yin/_/'dus pa kun gyi bdag nyid can/_/mtshon las stsogs pas nad gyur zhing /_/bcad dam dbral lam smas la stsogs/_/kha ba me
[\[152a.5\]]dang rgya mtsho'i rlung /_/bse rtsi ka pi ka chu yi/_/khu ba gra ma stsogs reg pas/_/skrang pa mched par 'gyur ba yin/_/shin tu tsha zhing dmar bar snang /_/phal cher mkhris pa'i mtshan nyid can/_/dug skyes srog chags dug can ni/_/
[\[152a.6\]]lus la sod dang gcin gyis phog_/srog chags dug med pa yi yang /_/so dang mche ba sen mos zug_/gcin rtug khu bas smos pa dang /_/dri ma can gyi gos kyis reg_/dug shing rlung la rag pa dang /_dbyig dug phye mas reg las byung /_/
[\[152a.7\]]mnyen zhing g.yo la 'phyang ba dang /_/myur gsod tsha zhing na bar byed/_/'or nad gsar byung bla brnan med/_/gso sla gso dka' sngar bshad zin/_/me dpal nad dang snad pa'i bar/_/gnod pa 'or nad mtshungs pa yin/_/de ni phyi nang gnyi ga ste/_/
[\[152b\]]
[\[152b.1\]]gsum na gnas pa yin par bshad/_/phyi ma bzhin du gso bar dka'/_/de la nad ni ji bzhin du/_/'khrugs pa'i rgyu yis ldang gyur la/_/khyad par du ni tsha ba yis/_/lus la myur du mched par byed/_/de yang nang gnas nang du mched/_/phyir
[\[152b.2\]]gnas phyir mched gnyi gar gnas/_/gnyi gar mched par byed pa yin/_/de la nang na gnas pa ni/_/gnad rnams tsha gdung myos par byed/_/bu ga rnams la gnod pa dang /_/skom dad rab che gcin nad stsogs/_/mi snyoms par ni 'byung ba
[\[152b.3\]]dang /_/me drod myur nyams las shes bya/_/phyi rol de las bzlog pa yin/_/de la rlung gyur me dbal ni/_/rlung gi rims dang nad thabs 'dra/_/skrang zhing 'gul la zug pa dang /_/yan lag snyom zhing ba spu brtse/_/mkhris gyur
[\[152b.4\]]myur du mched cing 'gro/_/mkhris rims rtags ldan shin tu dmar/_/bad kan las g.ya' reg na 'jam/_/bad kan las byung rims 'dar na/_/me dbal stsogs kun yal bar bor/_/rang gi nad tshul bsags gyur na/_/de ni smin rdol rang
[\[152b.5\]]rang gi/_/me dbal rma yi mtshan nyid 'dzin/_/rlung mkhris la ni rims 'debs slon/_/brgyal zhing tshad 'khru skom mgo 'khor/_/rus tshigs chag snyam me drod nyams/_/mun zhugs snyam sems yi ga 'chus/_/yan lag thams cad me
[\[152b.6\]]mdag ni/_/'bar pas khyab pa lta bur tsha/_/phyogs ni gang dang gang du mched/_/khyab pas yan lag de dang de/_/me mdag zhi ba ltar gnag pa'am/_/sngo ba'am dmar bas khyab byed la/_/mes bsregs lta bur chu bur 'byung /_/myur du mched cing
[\[152b.7\]]khyab par byed/_/gnad kyi rjes 'jug me dbal ni/_/de nas stobs rab skyes pa'i rlung /_/yan lag na zhing dran pa stor/_/gnyid yar dbugs kyi rngam pa drag_/skyigs bus 'debs shing 'di lta bu'i/_/gnas skabs des ni thob par 'gyur/_/
[\[153a\]]
[\[153a.1\]]sa dang mal khri stan stsogs la/_/gang du 'ang bde ba mi 'thob cing /_/'gre zhing sdug bsngal myong ba dang /_/lus sems ngal las byung ba yis/_/gnyid kyi rmongs bag sad dga' ba/_/de ni me 'dra'i me dpal yin/_/bad kan gyis ni
[\[153a.2\]]bkag pa'i rlung /_/bad kan de rdol mang du phye/_/khrag 'phel ba yis khrag brtol te/_/pags pa chu bshal gnas/_/gnod byas thor bu phra zhing rim/_/zlum zhing sbom la sra ba yi/_/mdzer pa'i phreng ba chags byed cing /_/mdog dmar rab na rims kyis 'debs/_/
[\[153a.3\]]lud pa dbugs mi bde tshad 'khru/_/kha skam skyigs bu slon mgo 'khor/_/rmongs bag mdog nyams brgyal dang lus/_/yan lag na zhing me drod nyams/_/de ltar mdzer pa'i me dbal ni/_/bad kan rlung 'khrugs las gyur yin/_/bad kan mkhris las rims
[\[153a.4\]]'debs rengs/_/gnyid che slon bag klad pa na/_/yan lag na zhing bya rmyang 'dod/_/bla zhing mgo 'khor yi ga 'chus/_/rtsub cing drod nyams rus chag snyam/_/skom zhing dbang po mi gsal lci/_/be snabs 'khru zhing dang ga 'khyil/_/de ni rtsa sbubs rnams su 'gro/_/
[\[153a.5\]]phal cher ma zhu gnas na zhugs/_/phyogs gcig tu ni rab min/_/thor bu ser po dmar po dang /_/dkar pos phyogs kun gang bar byed/_/nor bu ltar snang gnag cing snum/_/dri ma can la skrang zhing lci/_/rnag pa'i zabs che rab tu tsha/_/reg na 'jig cing rnag pa dang /_/
[\[153a.6\]]'dam ltar sha ni zhig gyur cing /_/rtsa rgyus gsal bar snang ba yin/_/mi yi ro ltar mnam me dpal/_/de ni 'dam 'dra zhes byar bshad/_/kun skyes mtshan nyid kun dang ldan/_/lus zungs kun la rab khyab byed/_/phyi yi rgyu yi smas las 'khrugs/_/khrag
[\[153a.7\]]bcas mkhris pa skyed byed de/_/me dpal du ni rlung gis byed/_/rgya sran ku lang+tha 'dra ba'i/_/'brum bus khyab skrang rims 'debs na/_/shin tu tsha la dmar zhing sngo/_/nad dmigs tha dad las gyur gsum/_/gnyis gyur bla brnan med gso sla/_/rma dang 'dus pa las
[\[153b\]]
[\[153b.1\]]'byung dang /_/thams cad gnad ni khyab pa dang /_/rtsa dang chu ba sha 'drul dang /_/mi ro'i dri 'dra rul gso dka'/_/yan lag brgyad pa'i snying po bsdus pa las/_nad gzhi'i gnas kyi le'u bcu gsum pa'o//_//de nas mdze nad dang sha bkra dang gzi gu dang srin bu'i
[\[153b.2\]]nad gzhi bshad par bya'o/_/kha zas spyod lam log pa dang /_/khyad par du ni mi 'phrod bsten/_/dam pa smod dang srog gcod dang /_/gzhan gyi nor 'phrog stsogs bsten dang /_/sdig pa'i las ni 'phral byas dang /_/sngon chad byas pas nad bslangs nas/_/rtsa la thad kar gram
[\[153b.3\]]nas ni/_/sha dang pags pa chu ser khrag/_/gnod byas sla bar gyur nas ni/_/de nas phyir ni 'byung 'gyur te/_/pags pa'i mdog ni mi sdug byed/_/mi bzad de ni mdze ru bshad/_/gang phyir dus las yal bar bor/_/de ni lus kun ma rungs 'gyur/_/lus zungs
[\[153b.4\]]la zhugs nang du khyab/_/thams cad 'drul bar byed par 'gyur/_/rngul bcas rul zhing mnam pa dang /_/srin bu phra mo mi bzad skyed/_/spu lpags chu ba rtsa chen dang /_/rus pa snyi ba rim bzhin za/_/de bas sha bkra phyi rol te/_/mdze las gzhan ni yin par bshad/_/
[\[153b.5\]]nad gzhi tha dad 'dres pa dang /_/'dus gyur mdze nad rnam pa bdun/_/kun kyang nyes gsum las byung yang /_/de las lhag pa las ming 'dogs/_/rlung gi mdze ni thod pa 'dra/_/mkhris gyur u dum+bA ra ste/_/bad kan las gyur zlum glang shu/_/rlung mkhris
[\[153b.6\]]las skyes ri sh+ya'i lce/_/bad rlung las byung pags pa gcig/_/'brum phran dang ni sha bkra dang /_/'bras byer chu ser zhig po'o/_/bad kan mkhris pa las byung ba/_/shu ba rma kha brgya pa dang /_/pad+ma dkar po 'brum bur bcas/_/g.yan pa pags
[\[153b.7\]]pa myags pa'o/_/'dus pa las gyur 'ol ma se/_/dang po'i gsum dang shu ba dang /_/'ol ma se dang pad+ma dkar/_/ri sh+ya'i lce zhes bya ba ste/_/'di bdun mdze nad chen po yin/_/mdze nad sngar byung mtshan ma ni/_/shin tu 'jam pa'am reg na
[\[154a\]]
[\[154a.1\]]rtsub/_/rngul 'byung mi 'byung mdog mi sdug_/lus tsha g.ya' zhing pags tshor med/_/thor bu phra'u mtho ba dang /_/rma ni lhag par gzer ba dang /_/myur du 'byung zhing ring du gnas/_/'tshobs pa dag kyang rtsub par 'gyur/_/
[\[154a.2\]]rgyu chung gis kyang nad cher ldang /_/ba sbu brtse zhing khrag mdog gnag_/thod pa lta bu gnag cing smug_/rtsub sra tshor ba chung la srab/_/khyab cing mtha' ma mi mnyam la/_/ba spu langs pas khyab par byed/_/shin tu zug cing g.ya' ba chung /_/
[\[154a.3\]]myur du khyab byed thod pa 'dra/_/u dum+bA ra smin pa ltar/_/pags spu smug rtsa dkar bas khyab/_/shas cher mthug dang shas cher 'drul/_/tsha ba'i nad dang khrag shas cher/_/myur du smin cing 'drul bar byed/_/'bu can u dum+bA ra yin/_/
[\[154a.4\]]brtan zhing 'thas la lci zhing 'jam/_/dkar dmar myur du mi mched la/_/phan tshun 'dab 'brel shu ba slon/_/g.ya' zhing rnag che 'bus gang la/_/mtha' ma 'jam zhing ser por snang /_/gor gor por gnas zlum po yin/_/g.ya' zhing phra tsag
[\[154a.5\]]gnag pa dang /_/chu ser mang ba glang shu yin/_/rtsub cing srab la mtha' ma dmar/_/nang na gnag cing mtho ba dang /_/zug cing tsha la na zhing rnags/_/'brum bu rtsub pos khyab pa dang /_/ri sh+ya'i lce ni dbyibs 'dra pa/_/'bu mang ri sh+ya'i
[\[154a.6\]]lce 'drar bshad/_/glang po'i lpags 'dra reg rtsub lpags/_/gcig pur bshad la gzhi che ba/_/rngul mi 'byung zhing nya lpags 'dra/_/'brum bu phra mo thug thug po/_/reg na rtsub dang ldan pa dang /_/g.ya' zhing sra la gnag pa yin/_/sha bkra
[\[154a.7\]]nang rtsub phyi rol 'jam/_/phrugs na glog pa 'byung ba dang /_/reg na 'jam zhing srab pa la/_/ku ba'i me tog ltar dmar dkar/_/phal cher ro stod dag tu 'byung /_/rmen bu dmar po g.ya' dang ldan/_/khyab par byed pa'i 'bras zhes bya/_/
[\[154b\]]
[\[154b.1\]]rkang pa lag pa gas pa dang /_/mi bzad na zhing g.ya' tshabs chung /_/rkang lag zhig pa zhes bya'o/_/thor bu dmar pos khyab pa dang /_/ring du mched cing dUr ba 'dra/_/pags pa zar ma'i me tog 'dra/_/g.ya' zhing brtan par gnas pa dang /_/
[\[154b.2\]]zlum por byung ba shu ba yin/_/rtsa ba sbom zhing tsha bcas na/_/dmar zhing smug la rma kha mang /_/rnag cing 'bu mang kha brgya pa/_/phal cher kun tu skye ba yin/_/mtha' ma dmar zhing dbus na dkar/_/g.ya' tsha na dang bcas pa dang /_/
[\[154b.3\]]mtho zhing ri mo brtan pas khyab/_/pad+ma'i 'dab ma ltar rgyas shing /_/stug cing chu ser khrag mang la/_/phal cher myur rdol pad dkar yin/_/pags pa srab pa'i 'brum bu dkar/_/dmar bas gang ba 'brum bu yin/_/g.ya' ba'i nad ni g.ya'
[\[154b.4\]]ba dang /_/'drul zhing lhag par na ba dang /_/'brum pa phra nag mang po ni/_/phal cher rkub lag gru mor 'byung /_/thor bu bcas shing reg mi bzod/_/g.ya' zhing dro tsha na dang bcas/_/dmar la pags pa myags pa yin/_/'ol ma se ni rab
[\[154b.5\]]tsha na/_/stod ni dmar zhing gnag pa ste/_/'ol ma se yi 'bras bu 'dra/_/mdze yi mtshan ma kun dang ldan/_/de bas kha dog du mar 'gyur/_/mdze nad nad gzhi shas che ba/_/nad dbye shes las bshad pa yi/_/mtshan ma las kyis
[\[154b.6\]]bstan pa yi/_/nad kun rgyas pa las byung dang /_/gang yang 'chi ltas las bshad dang /_/rus rkang khu chu la gnas spang /_/tshil la gnas pa 'tsho ba tsam/_/mkhris 'dres sha khrag gnas gso dka'/_/rlung dang bad kan las gyur dang /_/
[\[154b.7\]]pags gnas nad gcig gyur gso sla/_/de la pags par gnas pa'i mdze/_/zug cing rtsub la mdog mi sdug_/khrag gnas rngul 'byung gnyid che skrang /_/sha la gnas pa rkang pa dang /_/lag par 'brum bu 'byung ba dang /_/tshigs gnas lhag par tshigs 'drul skem/_/rkang pa 'jas
[\[155a\]]
[\[155a.1\]]'gyur tshil gnas pa/_/yan lag zhig par byed par 'gyur/_/rus pa rkang gnas sna zhom zhing /_/mig dmar skad ni 'gags pa dang /_/rma la 'bu zhugs khu bar gnas/_/bu dang chung mar bcas la 'byung /_/khrag stsogs
[\[155a.2\]]la ni rim bzhin du/_/mtshan ma thams cad 'byung bar 'gyur/_/gzi gu mdze dang gcig las 'byung /_/de ni sha bkra chu dang ni/_/yongs su 'dzag pa zhes byar bshad/_/nad gzhi gsum la brten zhing 'byung /_/rlung las rtsub cing smug pa yin/_/
[\[155a.3\]]mkhris gyur pad+ma'i 'dab ltar dmar/_/tsha zhing ba spu 'byi bar byed/_/bad kan las skya stug cing lci/_/g.ya' bcas rim bzhin khrag dang ni/_/sha dang tshil la brten par bshad/_/'di dag mdog ni gnyi ga yin/_/de ni phyi ma bzhin gso dka'/_/spu
[\[155a.4\]]dkar ma yin srab pa dang /_/phan tshun ma 'dres gsar du byung /_/mes ma bsregs pa gso bar sla/_/de las gzhan pa gso dka' yin/_/mdoms dang lag mthil mchur byung ba/_/gsar du byung yang gso bar dka'/_/nad rnams phal cher zas dang ni/_/
[\[155a.5\]]mal gcig reg stsogs la brten las/_/thams cad 'go ste mig nad dang /_/mdze nad lhag par 'gos pa yin/_/sha bkra gzi gu'i nad bshad nas/_/da ni srin bu'i nad bshad bya/_/phyi dang nang gi dbye ba yis/_/srin bu rnam pa gnyis su bshad/_/phyi
[\[155a.6\]]yi dri mas bad kan khrag_/bshang skyes dbye bas rnam bzhi yin/_/ming las rnam pa nyi shur 'gyur/_/de la phyi yi khrag las byung /_/tshad dbyibs mdog ni til 'bru 'dra/_/skra dang gos la brten pa yin/_/phra zhing rkang pa mang la ming /_/shig dang sro
[\[155a.7\]]ma zhes bya'o/_/gnyi gas thor bu 'brum bu dang /_/g.yan pa dag ni skyed par 'gyur/_/nang gi mdze dang rgyu gcig ste/_/de las bad kan las mang skye/_/zas mngar bu ram 'o ma dang /_/tsha dang 'bras sar chan la dga'/_/mi gtsang byung bcas bshang
[\[155b\]]
[\[155b.1\]]lam nas/_/lo ma 'dab ma la stsogs dga'/_/bad kan ma zhu'i gnas su 'byung /_/skyes nas kun du 'gro ba yin/_/la la 'breng ba 'dra ba yin/_/la la srin bu khol ma 'dra/_/kha cig myu gu 'bus pa 'dra/_/phra zhing ring la chung ba
[\[155b.2\]]dang /_/dkar zhing dmar bar snang ba yin/_/de yi ming ni rnam bdun te/_/rgyu ma zad dang lto nang 'khyil/_/snying za ya mtshan chen po dang /_/mi mngon rgyu dang 'jag ma 'dra/_/dri zhim zhes bya de rnams ni/_/snying 'phar kha chu 'dzag pa dang /_/
[\[155b.3\]]zas mi 'ju zhing yi ga 'chas/_/brgyal zhing mi dran rims 'debs slon/_/skom zhing sbrid pa cham pas 'debs/_/khrag rgyu ba yi rtsa nang nas/_/khrag las byung ba'i srin bu phra/_/zlum zhing rkang med zangs ltar dmar/_/phra zhing la lar bltar
[\[155b.4\]]mi snang /_/skra rtsa za zhing sbu 'byi byed/_/sbu gling u dum+bA ra 'dra/_/zhags pa bcas dang thong ka ste/_/drug po de dag mdze las gcig_/zhu ba'i gnas su mi gtsang skyes/_/'phel nas thur du rgyu bar byed/_/de ni cher 'phel gyur pa na/_/
[\[155b.5\]]gang tshe ma zhu'i gnas su zhugs/_/de tshe sgregs pa dbugs 'byung ba/_/phyi sa lta bur mnam par 'gyur/_/zlum zhing lus phra sbom po dang /_/smug dang ser dang dkar dang gnag_/srin bu de ming rnam lnga ste/_/kham gyi zas dang dal gyis 'gro/_/
[\[155b.6\]]myong bar byed dang brkam pa dang /_/lus la gnod byed ces bya'o/_/des 'khru gzer dang rtug skam byed/_/skem zhing mdog ni skya ba dang /_/ba spu ldang zhing me drod nyams/_/lci g.ya' gzhang ni phyir 'byung byed/_/
[\[155b.7\]]yan lag brgyad pa'i snying po bsdus pa las/_/nad gzhi'i gnas kyi le'u bcu bzhi pa'o//_//de nas rlung nad kyi nad gzhi bshad par bya'o/_/rlung ni phan dang gnod byed la/_/'di ni sna tshogs rgyu gcig pu/_/khyad par du ni lus kyi ni/_/
[\[156a\]]
[\[156a.1\]]nad dang nad med rgyu gcig pu/_/de ni kun byed kun bdag nyid/_/sna tshogs gzugs can skye dgu'i bdag/_/'byin byed 'dzin byed khyab 'jug gtso/_/sdud byed 'chi bdag gshin rjer 'gyur/_/de bas de ldang mi 'gyur
[\[156a.2\]]bar/_/rtag tu 'bad pa nyid du gyis/_/de yis tha mal gzhan gyur las/_/nad kyi bye brag shes par bshad/_/bsdus dang rgyas pa de'i ming gnas/_/rgyu ba'i lam ni re re lnga/_/nad tshul shes par bshad pa yin/_/'dir ni
[\[156a.3\]]nad kyi rnam gyur ba/_/de yi dbye ba nad gzhi dang /_/mtshan nyid bcas pa nyid du bshad/_/grangs med kyang ni brgyad cu yi/_/grangs su sngar ni bshad pa yin/_/lus zungs zad byed bsten drags pas/_/rlung ni 'khrugs par byed 'gyur
[\[156a.4\]]te/_/sbu gu stong par rgyu gyur pa/_/de nyid shin tu 'gengs bar byed/_/nad gzhan gyis ni gang ba der/_/khebs pas mthu can nyid du 'gyur/_/de la zhu ba'i gnas su zhugs/_/gzer dang rgyu ma sgra bcas sbo/_/bshang 'gags rde'u nad
[\[156a.5\]]gzhang 'brum skye/_/rgyab dang rked pa mjug mdor na/_/ro smad kyi ni phyogs de ru/_/mi bzad gnod pa de de skyed/_/ma zhu'i gnas zhugs skom dad slon/_/lud pa dbugs mi bde gsud nad/_/lkog ma 'gags shing sgregs mang na/_/
[\[156a.6\]]lte ba yan chad skyed par byed/_/rna ba stsogs zhugs dbang por gnod/_/pags zhugs gas shing rtsub par byed/_/khrag zhugs gnyid stug mi bzad na/_/tsha zhing dmar la mdog mi sdug_/thor 'byung kha zas sra bar gnas/_/yi ga 'chus
[\[156a.7\]]skom mgo 'khor na/_/sha tshil la gnas rmen bu dang /_/rab tu zug cing lus rtsub la/_/lus lci rab na rengs pa dang /_/khu tshur dbyig pas phog snyam byed/_/rus gnas brla dang rus tshigs na/_/mi bzad gzer zhing nyams stobs zad/_/rkang
[\[156b\]]
[\[156b.1\]]gnas rus pa khong stong zhing /_/gnyid med rtag tu na ba yin/_/khu bar gnas pa myur 'byung la/_/'gags pa'am mdog 'gyur nyid du 'gyur/_/mngal gyi khu bar gnas de bzhin/_/rtsa rnams stong zhing sbo bar 'gyur/_/chu bar gnas
[\[156b.2\]]pa gzugs 'jas dang /_/sgur dang da rgan nad du 'gyur/_/tshigs la gnas pa'i rlung skrang pa/_/rkyal ba rlung gis gang reg 'dra/_/brkyang dang bskum par byed pa yis/_/bskyod pa na dang bcas par 'gyur/_/yan lag kun la brten pa ni/_/
[\[156b.3\]]zug chag snyam sems 'gul ba dang /_/rengs dang tshor ba med pa dang /_/tshigs 'khums 'dar bar byed par 'gyur/_/gang tshe rtsa chen kun la gnas/_/yang dang yang du 'khrugs gyur pa/_/de tshe yan lag la 'jug pas/_/nad ni
[\[156b.4\]]lus la 'jug ces bya/_/ro smad du ni 'gag pa'i rlung /_/gyen du song ste snying gar gnas/_/snying ga'i sbu gur zhugs nas ni/_/mgo bo yan lag bcas par zug_/lus ni kun du zhugs gyur na/_/de ni gzhu ltar sgu bor byed/_/dbugs
[\[156b.5\]]'byin dka' zhing mig rengs har/_/lhod cing 'dzums par byed 'gyur la/_/de nas phug ron lta bur 'khun/_/dran pa med de gzhan dbang can/_/de nyid a ba ta nar bshad/_/rlung gis snying ni btang gyur na/_/skad cig tsam du bde la
[\[156b.6\]]reg_/slar zhugs na ni na bar byed/_/de ni mngal 'jig las byung dang /_/khrag ni lhag par 'dzag gyur dang /_/snad pa dag las byung gyur pa/_/shin tu gso bar dka' bar 'gyur/_/mjing pa rengs pa'i rlung zhugs shing /_/gang tshe
[\[156b.7\]]rtsa chen la gnas pa/_/lus kun khyab par gyur pa na/_/de tshe nam tshong 'gugs par byed/_/lus ni gzhu ltar nang du gug_/mig rengs shugs ni 'byin par byed/_/glal 'byung so ni 'cha' ba dang /_/bad kan skyugs par byed par 'gyur/_/
[\[157a\]]
[\[157a.1\]]rtsib logs zug cing tshig mi 'thon/_/'gram pa rgyab dang mgo bo na/_/'di ni nang du gug ces bya/_/phyi yi de dang 'dra ba la/_/lus ni phyir dgyed byed pa dang /_/mgo bo rgyab tu 'dren byed cing /_/de la brang ni shin tu 'bur/_/gnya' ba bcom pa ltar na zhing /_/so dang kha ni
[\[157a.2\]]mdog mi sdug_/rngul zhing lus ni lhod par byed/_/phyir dgyed gzhu rengs zhes bya zhing /_/de la shugs drag ces kyang bshad/_/gnad la gnas pa'i rmar zhugs te/_/rlung gis bskyod par gyur pa dang /_/rkang pa nas ni mgo bo'i bar/_/lus la nad kyis khyab byed pa/_/skam
[\[157a.3\]]zhing lus ni skya gyur pa/_/rma yi da rgan de spang bya/_/lus la 'jug pa'i rlung kun ni/_/shugs dang bral nas bde bar 'gyur/_/lce ni brud drags skam zos gnod/_/'gram pa'i rtsa bar gnas rlung 'khrugs/_/'gram pa gnyis ni bskyod byas nas/_/kha ni gdangs par byed pa'am/_/yang
[\[157a.4\]]na 'dzums par byed par 'gyur/_/'gram pa nyams par byed pa des/_/za dang smra ba dka' bar 'gyur/_/smra bar byed pa'i rtsa gnas rlung /_/lce ni ldibs par byed 'gyur zhing /_/lce ldibs des ni bza' btung dang /_/smra ba la sogs mi nus 'gyur/_/mgo bos khur ni khyer pa
[\[157a.5\]]dang /_/dgod drags mang du smra ba dang /_/sngangs dang gcus te sbrid pa gtong /_/gzhu sra 'dren par byed pa dang /_/sngas ni mi mnyam la nyal dang /_/sra ba 'cha' bar byed pa dang /_/rlung skyed pa ni de dang des/_/rlung 'phel ro stod la zhugs nas/_/gdong gi gzhogs
[\[157a.6\]]phyed yon por byed/_/smra ba dgod dang lta ba'ang yo/_/de nas de yi mgo 'gul zhing /_/tshig mi phyin la mig rengs shing /_/so 'gul skad ni 'gags pa dang /_/sgra mi thos shing sbrid pa thogs/_/dri mi tshor zhing dran nyams rmongs/_/gnyid log pa na dngang bar
[\[157a.7\]]'gyur/_/mchil ma g.yon du 'dor ba dang /_/mig gcig 'dzums par 'gyur pa dang /_/nam tshong yan chad mi bzad na/_/gzhogs phyed dag gam ro smad na/_/la las de gzhogs phyed nad bshad/_/gzhan dag phyogs gcig gug ces zer/_/rlung ni khrag la
[\[157b\]]
[\[157b.1\]]brten gyur te/_/spyi bo 'dzin pa'i rtsar zhugs pa/_/rtsub cing nad bcas mdog gnag byed/_/rtsa 'dzin de ni gsor mi rung /_/rlung gis de la gzhogs phyed bzung /_/rtsa dang rgyus pa bskams byas nas/_/gzhogs phyed gang yang rung la gnod/_/tshigs kyi sbrel mtshams lhod
[\[157b.2\]]par byed/_/de yis lus phyed thams cad ni/_/las sbyor mi nus tshor ba med/_/de ni phyogs gcig nad ces zer/_/gzhan dag phyogs gcig bskams par 'chad/_/lus kun rlung nad de dang 'dra/_/yan lag kun la brten pa yin/_/rlung nad nyi tshes gzhogs byed bskams/_/
[\[157b.3\]]shin tu gse dka' yin par bshad/_/gzhan dang 'dres pa'ang gso dka' yin/_/zad byed rgyu can spang bar bya/_/ma zhu bad kan ldan pa yis/_/rgyun srang bkag ste lus rengs pas/_/brkyang bskum kun las nyams 'gyur ba/_/shing 'dra shing ltar rengs pa yin/_/
[\[157b.4\]]phrag pa'i rtsa bar zhugs pa'i rlung /_/der gnas rtsa ni 'khums byas te/_/dpung pa bskyod par mi nus byed/_/dpung pa 'jas pa'i rlung nad yin/_/gang zhig lag mthil sor mor 'brel/_/chu ba rgyab tu 'khums byed cing /_/lag ngar bya ba nyams byed pa/_/rlung de bi sha tse ru
[\[157b.5\]]bshad/_/gang tshe rlung ni rked par gnas/_/brla yi chu ba'i nang du zhugs/_/de tshe mi de 'theng por 'gyur/_/brla gnyis la zhugs 'phye bor 'gyur/_/gang zhig 'gro bar rtsom pa na/_/lus 'dar 'theng po ltar 'gro ba/_/tshigs kyi sbrel mtshams lhod gyur pa/_/de ni sran ma'i 'theng por bshad/_/kha zas dro grang
[\[157b.6\]]skam rlon 'dres/_/lci dang snum ches bsten pa dang /_/zhu dang ma zhu mi bdes bskyod/_/nyin nyal mtshan gnyid ma log pas/_/ma zhu shin tu stsogs 'gyur te/_/gal te brla nang zhugs 'gyur na/_/bad kan tshil dang rlung bcas pa/_/nad gzhan zil gyis mnan nas ni/_/brla rus nang du gang byas te/_/bad kan
[\[157b.7\]]gyis te rengs gyur la/_/de tshe de yis brla rengs byed/_/'degs mi nus grang tshor ba med/_/gzhan gyi yin snyam sems shing lci/_/mi bzad par ni 'gro ba nyams/_/sems khong chud cing yan lag na/_/snyom slon rims 'debs yi ga 'chus/_/rkang pa sgyid zhan 'degs pa dka'/_/bem be+em por 'dug ldan pa
[\[158a\]]
[\[158a.1\]]yin/_/de ni bla rengs nad ces bshad/_/gzhan dag phyug po'i rlung zhes zer/_/rlung dang khrag las skyes pa'i skrang /_/pus mo'i steng byung nad tshabs che/_/ce spyang mgo ltar sbom gyur pa/_/ce spyang mgo 'dra yin zhes bya/_/rkang pa na zhing mi mnyam
[\[158a.2\]]'dor/_/ngal ba las ni gang che rlung /_/long mor gnas te nad skyed pa/_/de ni rlung nad tsher mar bshad/_/rting ba sor mor 'brel pa yi/_/chu bar rlung gis gnod gyur gang /_/brla nas 'jug par byed pa de/_/gzugs 'khums zhes ni bya bar bshad/_/bi sha tsi
[\[158a.3\]]dang gzugs 'khums bshad/_/mi bzad na ba kha lir bshad/_/gang gi rkang pa brtsi 'gyur zhing /_/bem bem por ni gyur pa dag_/bad kan rlung 'khrugs las gyur pa/_/rkang pa brtse bar de bshad do/_/mkhris pa khrag dang bcas pa'i rlung /_/rkang pa gnyis su tsha
[\[158a.4\]]byed cing /_/khyad par du ni 'gro tshe tsha/_/de ni rkang tsha zhes byar bshad/_/yan lag brgyad pa'i snying po bsdus pa las/_nad gzhi'i gnas kyi le'u bcwa lnga pa'o//_//de nas dreg nad kyi nad gzhi bshad par bya'o/_/khrag ni 'khrugs par byed pa'i zas/_/tsha ba dang
[\[158a.5\]]ni mi 'phrod pa/_/bsten dang sbyor ba log pa dang /_/nyin nyal mtshan gnyid ma log dang /_/nyal po drags dang skyid par gnas/_/'chags pa'i spyod pa ma bsten dang /_/snad dang sbyang ba ma byas bas/_/mi yi khrag ni 'khrugs 'gyur zhing /_/rlung skyed zos pas rlung nad ni/_/
[\[158a.6\]]'phel bas 'khrugs te lam gzhan zhugs/_/de bzhin khrag kyang lam 'gags la/_/dang por gnod par 'gyur ba yin/_/de ni phyug po'i rlung nad dang /_/'theng nad stobs 'jig rlung khrag 'dres/_/ming du de ni rnam par bshad/_/de yang dang por rkang par rgyu/_/mchog tu bzhon
[\[158a.7\]]sogs mchongs las byung /_/de yi 'byung 'gyur mtshan nyid ni/_/mdze ni 'byung 'gyur mtshan mar mtshungs/_/de bzhin lus nyams yan lag lhod/_/pus mo byin pa brla rked pa/_/lag pa rkang pa'i tshigs rnams su/_/g.ya' zhing 'gul dang na ba dang /_/chag snyam
[\[158b\]]
[\[158b.1\]]sems shing tshor med lci/_/yang dang yang du ldang ba dang /_/slar yang zhi bar 'gyur ba yin/_/rkang pa gnyis kyi rtsa bar gnas/_/lan 'ga' lag pa dag tu gnas/_/byi ba'i dug ni ldang ba ltar/_/lus kun la ni khyab par 'gyur/_/thog mar pags pa khrag
[\[158b.2\]]la gnas/_/byung ba rtogs par bla zhes bya/_/de nas rim gyis lus zungs kun/_/khyab ste rtogs par dka' zhes bya/_/rtogs sla pags g.ya' la sogs ldan/_/zangs ltar dmar dang sngo ba dang /_/bya rmyang bcas shing rab dro tsha/_/rtogs dka' sngar
[\[158b.3\]]bas lhag par na/_/skrang zhing mkhrang la tshos par byed/_/gzhang dang tshigs dang rus pa rkang /_/bcad snyam sems shing nang du rgyu/_/shugs dang ldan tshe sgur po dang /_/zha bo 'theng por byed 'gyur la/_/lus ni kun du rgyu ba yin/_/de la rlung shas che gyur na/_/
[\[158b.4\]]gzer 'gul zug pa'i shas che zhing /_/skrang ba rtsub cing gnag pa dang /_/sngo zhing 'phel zhing 'bri bar 'gyur/_/rtsa chen sor mo'i tshigs rnams ni/_/'khums shing lus bcum bzhin du na/_/grang la mi dga' reg na bde/_/rengs shing 'dar la tshor ba med/_/khrag shas che
[\[158b.5\]]skrang rab tu zug_/dmar zhing tsha ba tseg tseg byed/_/snum dang rtsub bas zhi mi 'gyur/_/g.ya' dang 'drul bar ldan pa yin/_/mkhris gyur tsha zhing rmongs bag dang /_/rngul zhing brgyal myos skom dad che/_/reg mi bzod cing na la dmar/_/skrang zhing smin la shin tu
[\[158b.6\]]bro/_/bad kan gyis 'gul mi shes lci/_/tshor med snum zhing grang ba dang /_/g.ya' zhing cung zad na ba yin/_/'dres pa'i mtshan nyid 'dren ma yin/_/nad gcig las byung gsar gso sla/_/nad gnyis las byung 'tsho ba tsam/_/'dus pa las byung chu ser 'dzag_/rengs
[\[158b.7\]]dang thor bu 'byang ba spang /_/rlung ni yan lag tshigs gnas pa/_/khrag gi lam la myur gnod byed/_/de gnyis phan tshun 'dres gyur pa'i/_/nad kyis srog ni 'phrog par byed/_/lnga yi bdag nyid can rlung las/_/srog rtsub drag shul smyung ba dang /_/'grangs drags
[\[159a\]]
[\[159a.1\]]snad dang lam gyis dub/_/shugs bkag nan gyis brtsir ba yis/_/'khrugs nas mig la sogs pa la/_/nye bar gnod pa skyed byed cing /_/cham pa nyam thag skom lud pa/_/dbugs mi bde sogs nad ma bskyed/_/stod rgyu sbrid pa sgregs pa dang /_/
[\[159a.2\]]skyugs pa gnyid ni bkag pa dang /_/khur lci 'degs dang drag tu ngu /_/dgod drags sogs kyis nad 'khrugs te/_/mgul pa 'gags shing sems nyams la/_/cham 'debs slon zhing yi ga 'chus/_/mgul par lba ba sogs skyed cing /_/nam 'tshong yan chad brten
[\[159a.3\]]nad skyed/_/khyab byed 'gro dang 'dug drags dang /_/rtsed mo drags dang mi bzod spyod/_/kha zas mi mthun rtsub 'jigs dga'/_/yi mug sogs kyis 'khrugs par 'gyur/_/khu ba stobs dang spro ba nyams/_/skrang dang sems g.yengs rims kyis 'debs/_/yan lag kun la zug pa dang /_/
[\[159a.4\]]spu brtse yan lag tshor ba med/_/mdze dang med dbal gzhan yang ni/_/lus kun khyab pa'i nad skyed 'gyur/_/mnyam gnas 'du ba ma snyoms dang /_/grang dang 'dren ma'i zas zos dang /_/dus min gnyid log mtshan mo ni/_/gnyid ma log la sogs kyis 'khrugs/_/gzer
[\[159a.5\]]dang skran dang pho nad sogs/_/zhu dang ma zhur gnas nad skyed/_/thur sel zas ni rtsub dang lci/_/shugs bkag pa dang mi srun bzhon/_/khyogs dang bzhon dang stan gnas dang /_/'gro ba bsten ni drags pa yis/_/'khrugs nas gso bar dka' ba'i nad/_/zhu ba'i gnas la
[\[159a.6\]]brten pa skyed/_/gcin dang khu chu'i nad gzhang 'brum/_/gzhang 'byung la sogs mang po skyed/_/rlung kun ma zhur ldan pa ni/_/snyom dang 'gul mi shes khong lci/_/snum dang sgyid zhan yi ga 'chus/_/grang skran me drod nyams byed cing /_/tsha dang rtsub pa mngon 'dod
[\[159a.7\]]cing /_/de zos bde 'gyur las shes bya/_/ma zhu ba dang mi ldan pa/_/snyom sogs go ni bzlog pa yin/_/de nas rlung gis 'dres pa yi/_/dbye ba mang por shes par bya/_/mkhris pas 'dres rtags tsha ba dang /_/skom gzer mgo 'khor mun 'thibs byed/_/tsha dro skyur dang
[\[159b\]]
[\[159b.1\]]lan tshwa bro/_/tsha zhing grang ba 'dod pa yin/_/bsil zhing khong lci gzer ba dang /_/tsha ba sogs zos smyung ba dang /_/rtsol dang rtsub pas lhag par bde/_/drod 'dod bad kan ldan pa yin/_/khrag bcas tsha zhing na dang bcas/_/pags pa'i sha nad shin tu zug_/skrang pa
[\[159b.2\]]mdog dmar 'gyur ba dang /_/thig le dmar po 'byung ba yin/_/sha dang 'dres pa mkhrang ba dang /_/mdog 'gyur 'brum bu phra mo 'byung /_/spu brtse lus la grog ma ni/_/rgyu ba snyam du sems par 'gyur/_/tshil dang 'dres pa gso dka' dang /_/g.yo zhing snum la
[\[159b.3\]]'jam grang bar/_/lus la skrang zhing yi ga 'chus/_/de ni phyug po'i rlung nad yin/_/rus pa dang ldan reg na tsha/_/btsir na mngon par dga' ba dang /_/khab kyis rab tu gtsags snyam byed/_/yan lag na zhing zug pa yin/_/rkang dang ldan la lus sgu zhing /_/glal
[\[159b.4\]]mang dkris pa snyam du sems/_/rab tu na la lag gnyis kyis/_/btsir na bde bar 'gyur ba yin/_/khu ba dang 'dris drag tu 'byung /_/yang na mi 'byung 'bras bu med/_/zas 'dres khong par ma zhu na/_/zhu nas nad de bde bar 'gyur/_/gcin dang rlung 'dres lgang pa sbo/_/
[\[159b.5\]]gcin ni 'gags par byed par 'gyur/_/bshang 'dres thur du 'byung ba 'gag_/rang gi gnas su yongs su gcod/_/snum zos myur du 'ju bar 'gyur/_/zas zos lto ni sbos pa dang /_/zas kyis bshang ba phul nas ni/_/na zhing skom po rnyog can 'byung /_/rlung ni
[\[159b.6\]]lus zungs kun dang 'dres/_/brla dang chu so rgyab tu na/_/rlung ni log song mi bde zhing /_/snying ni rab tu na bar byed/_/srog dang mkhris pa 'dres gyur 'khrugs/_/mgo 'khor brgyal dang lus tsha 'gyur/_/legs par ma zhu slon par byed/_/stod rgyu mgo 'khor sogs
[\[159b.7\]]pa dang /_/nang du tsha zhing stobs zad 'gyur/_/khyab byed rmongs bag lus kun ni/_/tsha zhing ngal la lus spyod 'gags/_/lus tsha nad dang bcas pa yin/_/mnyam gnas drod kyis gnod rdul che/_/mi dga' skom dang tsha bcas 'gyur/_/thur du sel bas dri ma ni/_/kha
[\[160a\]]
[\[160a.1\]]dog ser por 'byung ba dang /_/zla mtshan cher 'phel mo mtshan dang /_/pho mtshan rkub tu tsha bar 'gyur/_/srog ni bad kan 'dres gyur pa/_/lus lhod skom dang yi ga 'chus/_/mchil mang sgregs pa sbrid mang slon/_/dbugs 'byung dbugs rngub thogs
[\[160a.2\]]pa yin/_/stod rgyu lus ni lci ba dang /_/tshig thogs skad 'gags yi ga 'chus/_/stobs dang kha dog nyams par byed/_/khyab byed rus tshigs rengs pa dang /_/yan lag thams cad lci ba dang /_/'gros ni shin tu 'khyor ba yin/_/mnyam gnas yan lag grang
[\[160a.3\]]byed cing /_/rngul mi 'byung zhing drod chung 'gyur/_/thur sel bshang dang gci ba ni/_/bad kan bcas par 'byung bar 'gyur/_/de ltar rlung ni gzhan 'brel ba/_/nyi shu rtsa gnyis yin zhes bya/_/de bzhin srog la sogs pa'i rlung /_/phan tshun rim bzhin 'dres gyur pa/_/
[\[160a.4\]]kun kyang 'khrugs par gyur pa de/_/nyi shur 'gyur ba yin zhes bya/_/srog dang stod rgyu lhan cig 'khrugs/_/dbugs 'byung dbugs rngub dka' ba dang /_/cham 'debs mgo bo na bar byed/_/snying na kha ni skam par 'gyur/_/stod rgyu'i rlung ni srog dang 'dres/_/mdog dang
[\[160a.5\]]gzi mdangs stobs zad byed/_/phyogs 'dis 'gres pa lhag ma rnams/_/sman pas nye bar sbyar par bya/_/rlung ni gnas dang 'phel dang 'bri/_/las rnams legs par brtag par bya'o/_/srog la sogs pa lnga po ni/_/'khrugs pas phan tshun 'dres pa yin/_/mkhris
[\[160a.6\]]pa la sogs bcu gnyis dang /_/'dres par 'gyur te 'dren ma yin/_/mkhris pa sogs las 'dres de bzhin/_/'dren ma rnam pa du ma yin/_/rab dang rab mchog brtags pa yis/_/'dres pa grangs med 'gyur ba yin/_/de ni rang gi mtshan nyid dang /_/rim gyis
[\[160a.7\]]bde bar 'gyur ba las/_/rtogs dka' yin te yang yang brtag_/ma yengs pas ni shes par bya/_/khyad par srog ni 'tsho ba yin/_/stod du rgyu ba stobs zhes brjod/_/de gnyis gnod par gyur pa las/_/tshe dang stobs ni zad par 'gyur/_/rlung ni 'dres pa
[\[160b\]]
[\[160b.1\]]ma shes pa'am/_/shes kyang lo gcig lon pa ni/_/'bad kyang gso dka' yin pa'am/_/gso ba'i thabs ni med pa yin/_/'dres nad yal bar bor na ni/_/khong 'bras mcher pa snying nad dang /_/skran dang me drod nyams la sogs/_/bla brnan de las 'byung bar
[\[160b.2\]]'gyur/_/yan lag brgyad pa'i snying po bsdus pa las/_/nad gzhi'i gnas kyi le'u bcu drug pa'o//_//yan lag brgyad pa'i snying po bsdus pa las/_nad gzhi'i gnas te gnas gsum pa rdzogs so//_//de nas rims nad gso ba bshad par bya'o/_/
[\[160b.3\]]rgyun shes kyi bu la sogs pa drang srong chen po rnams kyis 'di skad ces bshad do/_/gang phyir ma zhu gnas ma zhu/_/rgyun srang bkag ste me drod nyams/_/rim gyis nyes pa skyed byed pas/_/sngon tshul byung dang rims sogs la'ang /_/de phyir smyung ba bya dgos la/_/stobs
[\[160b.4\]]ni 'bad pas bsrung bar bya/_/stobs ni nad med pa yi gnas/_/bya ba'i rims ni nad med don/_/smyung byas nad ni nyam smad cing /_/me drod skyed dang khong yang 'gyur/_/bde zhing bkres skom yi ga 'bye/_/zas 'ju stobs dang mdangs skyed 'gyur/_/de la phal cher bad
[\[160b.5\]]kan nad/_/bslangs dang g.yos par gyur pa dang /_/dang gar 'khyil bcas mchil ma mang /_/zas la mi dga' lud pa gsung /_/zos ma thag tu rims 'debs pa/_/khyad par du ni ma zhur 'gyur/_/skyug sman btang 'os skyug sman bsngags/_/de las gzhan du byas na
[\[160b.6\]]ni/_/dbugs mi bde dang tshad 'khru rmongs/_/snying nad mi bzad rims kyis 'debs/_/po son pi pi ling bcas pa/_/dug mo nyung ngam shing mngar ni/_/chu dron sbrang rtsir bcas pa'am/_/yang na rgyam tshar ldan pa blud/_/kar ka ta 'am pa to la/_/nim pa sba'i lo ma'i
[\[160b.7\]]chu'am/_/'bras yos kyi ni skyo ma'am/_/bu ram shing khu'am chang sbyar btung /_/nyams stobs dus kyi dbye shes pas/_/cho ga'i gnas las bshad pa yi/_/skyug sman dag ni rab tu btang /_/skyug sman gyi ni sbyor ba dag_/byas par gyur tam ma byas kyang /_/rims
[\[161a\]]
[\[161a.1\]]nad can la rnam sbyang bya/_/nad ni bskyod par gyur pa dang /_/smin dang zhi bar bya phyir bya/_/thal bas g.yogs pa'i me bzhin du/_/ma zhus khebs zas 'ju mi 'gyur/_/de bas nyes pa smin bya'i phyir/_/rims dang ldan la smyung ba bya/_/rlung dang
[\[161a.2\]]bad kan rims skom dang /_/chu tshan nyung shas nyung shas btung /_/des ni bad kan zhu gyur nas/_/skom dad myur du sel bar byed/_/me drod skyed cing bu ga'i rgyun/_/'jam par byas nas sbyong bar byed/_/zhen pa'i rlung mkhris rngul dang ni/_/bshang gci bde bar 'byin
[\[161a.3\]]par byed/_/gnyid rmongs yi ga 'chus pa sel/_/srog ni 'dzin par byed pa yin/_/chu grang de las bzlog pa ste/_/nad kyi tshogs ni [(]'phal [,]'phel[)]byed yin/_/chu tshan yon tan de 'dra yang /_/gcig tu mkhris pas ldan rims dang /_/mkhris shas che dang phyogs gcig
[\[161a.4\]]tsha/_/kun tsha rmongs bag tshad par 'khru/_/chang dub las byung so ga dang /_/gcong skems khrag mkhris can mi blud/_/de la gla sgang tsan+dan dang /_/bca' sga par pa ta dang ni/_/pu shel tsi dang ba le ka_/_bskol chu bsgrangs blud rims skom sel/_/mkhris pa med par tsha mi
[\[161a.5\]]'byung /_/tsha ba med par rims yod min/_/de bas mkhris pa la gnod spang /_/mkhris shas che bas lhag par spang /_/khrus dang bsku dang byug pa dang /_smyung ba lhag ma'ang spang bar bya/_/ma zhu gzer 'joms sman lta bur/_/ma zhu rims ni mi bzad la/_/sman btung mi
[\[161a.6\]]bya de yis ni/_/lhag par ma zhu 'phel bar 'gyur/_/lto ba ma zhus khyab pa la/_/'o ma sbrul la blud dang mtshungs/_/rlung dang bad kan bdag nyid der/_/lkog nad cham pa dbugs mi bde/_/byin pa tshigs rus gzer gyur la/_/rngul 'byung ba ni rab bsngags te/_/rngul
[\[161a.7\]]dang bshang gci 'phyen bder 'byung /_/me drod skyed cing zas 'ju byed/_/snum 'thung cho gar bshad pa ni/_/rnam pa kun du spyad par bya/_/smyang dang dugs bya dus dang ni/_/nas thug tig ta'i khu ba rnams/_/dri ma rnams ni smin byed pa/_/rim mam gnas skabs ji bzhin sbyin/_/
[\[161b\]]
[\[161b.1\]]rlung nad nyi tshe zad byed dang /_/glo bur ba dang rims rnying la/_/smyung ba mi bya de la ni/_/nyams mi smad pa'i zhi bya phan/_/de la ma zhu'i rims ldan tshul/_/nyams smad mi byar shes par bya/_/gso ba'i thabs ni gnyis shes las/_/brtags te smyung ba bya ba yin/_/smyung
[\[161b.2\]]byas mtshan mar ldan pa ni/_/de la thug sla la sogs blud/_/rang gis sman dang ji bzhin bskol/_/dang por thug sla la sogs sbyin/_/zhag drug bar du'am gang tshe rims/_/rtse zhil gyur pa'i bar du sbyin/_/de yis shing gis me bzhin du/_/de yi me drod 'phel
[\[161b.3\]]bar byed/_/dang po 'bras yos thug 'ju sla/_/bca' sga pi pi ling dang bcas/_/'u su rgya mtshar bcas pa sbyin/_/skyur 'dod se'u 'bru bcas ba btung /_/'khru ba'am mkhris pa mang ba la/_/sbrang rtsi bca' sga btab bsgrangs blud/_/chu so rtsib logs glad pa gzer/_/gze
[\[161b.4\]]ma bya kri bskol ba blud/_/rims 'khrur kr-iSh+Na par+Ni dang /_/bal bil ba bca' sga dang /_/ut+pal 'u su bskol rims 'khrur/_/thug skyur smin dang drod bskyed yin/_/skyigs bu lud pa dbugs mi bde/_/gzer can rtsa ba chung ngu lnga/_/bad kan gyis nyen nas thug ni/_/rtsa
[\[161b.5\]]ba chen po lnga pa sbyin/_/rtug pa 'gags la nad bcas pa/_/pi pi ling dang skyu ru ra/_/btab pa'i nas thug mar dang brngos/_/dri ma nad ni bde 'byung byed/_/lto bar rtug 'gags nad bcas la/_/dbyi mo pi pi ling rtsa ba/_/rgun 'brum dong ga skyu ru ra/_/khong pa bcad pa snyam
[\[161b.6\]]byed la/_/rgya shugad trig sa la bar/_/kr-iSh+Na paNi bil ba blud/_/rngul med gnyid med skom pas nyen/_/khar dong gra skyu ru ra'o/_/rgya shug khar rgun 'brum dang /_/thal tres gla sgang tsan+dan ni/_/skom dang slon dang bcas pa blud/_/sbrang rtsir bcas pa rims 'joms yin/_/
[\[161b.7\]]de dag thug pa'i sman yin te/_/sha khu yu sha sogs pa'ang sbyar/_/chang las byung dang chang rgyun bsten/_/bad kan mkhris pa'i gnas zhugs nas/_/de gnyis shas che'am so ga'am/_/skom dang slon dang tshad pas nyen/_/khrag ni stod du 'byung ba ste/_/de la thug pa mi blud kyi/_/
[\[162a\]]
[\[162a.1\]]'bras phye'i skyo ma rims 'joms pa'i/_/'bras bu'i khu ba sbrang rtsi dang /_/khar dkar bcas blud par bya/_/de nas skyo ma zhu nas ni/_/bkres na nas thug 'bras brngos pa'i/_/'bras chan dag ni bza' bya zhing /_/sha khu sla ba'i khu ba 'am/_/mung+ga 'ur
[\[162a.2\]]pa'i khu bcas bza'/_/de ltar zhag drug 'di bzlas te/_/nyams stobs nad ni bsrung bar bya/_/de nas smyung ba la sogs pas/_/smin pa'i nad ni lhag ma rnams/_/smin pa'am yang na zhi bya'i phyir/_/sman khu'i sbyor ba'i bya ba bsngags/_/mkhris la mchog tu kha ba
[\[162a.3\]]ste/_/bad kan la ni tsha ba blud/_/bad kan mkhris pa sel byed kyang /_/bska ba bsngags pa ma yin te/_/rims gsar dri ma 'gags byed pas/_/bska bas mi bzad rims skyed cing /_/dang ga 'khyil dang yi ga 'chus/_/skyigs bu dbugs mi bde yang skyed/_/
[\[162a.4\]]la la zhag bdun nas sman gtong /_/gzhan dag zhag ni bcu lon nas/_/kha cig zas yang zos nas gtong /_/ma zhu shas che la mi gtang /_/gang phyir mi bzad rims nyen la/_/nad kyi shugs ni 'byung 'gyur ba/_/ma smin pa la sman gyis ni/_/rims ni slar 'phel byed pa
[\[162a.5\]]'am/_/nad ni shin tu sogs pa yis/_/snyom dang rmongs bag skyed par byed/_/gang tshe rims rtse zhil lus yang /_/dri ma la sogs g.yos gyur ba/_/rims btab yun ring ma lon yang /_/de tshe sman ni sbyin par bya/_/gla sgang par pa tar bcas pa'am/_/bca' sga'am
[\[162a.6\]]yang na byi tsher ba/_/bskol ba bsgrangs pa'i khu ba blud/_/pa ta pu shel pa la ka_/blud pa'am de bzhin du nim pa/_/sle tres gla sgang do gra rnams/_/'di ni ci rigs par blud bya/_/nan smin byed pa'i sman khu ba/_/rims dang skom dad yi ga 'chus/_/khas ro mi tshor ma zhu
[\[162a.7\]]'joms/_/dug mo nyung dang pa to la'i/_/lo ma dang ni pu tse shel/_/pa tol gla sgang thal tres dang /_/pa ta dang ni pu tse shel/_/pa tol nim pa 'bras bu gsum/_/rgun 'brum gla sgang dug mo nyung /_/kir tig ta sle tres dang /_/bca' sga dang ni tsan+dan dkar/_/sle tres gla sgang skyu ru
[\[162b\]]
[\[162b.1\]]sbrang /_/tshigs bcad phyed kyis rdzogs byas pa/_/lnga po 'di dag rtag rims sogs/_/lnga po zhi bar byed par 'dod/_/rlung gi rims la byi tsher ba/_/bca' sga sle tres gla sgang phan/_/yang na pi pi ling rtsa ba/_/sle tres dang ni bca' sga'am/_/rtsa ba lnga ba chung ngu phan/_/
[\[162b.2\]]mkhris rims gla sgang dug mo nyung /_/pu tse shel ni sbrang rtsir bcas/_/de bzhin gla sgang par pa ta/_/byi tsher rtsa mkhris bcas pa phan/_/bad kan dug mo nyung sogs sde/_/yang na ba sha ka gla sgang /_/bca' sga byi tsher bskol ba phan/_/pi pi ling rtsa a ru ra/_/dong ga gla
[\[162b.3\]]sgang pu tse shel/_/bad kan rlung 'dres bshang 'gags pas/_/na ba smin zhing drod skyed byed/_/rlung mkhris las gyur rims la ni/_/rgun 'brum shing mngar ma du ka_/seng phrom tang pal thal tres dang /_/gla sgang skyu ru ba la ke_/_pad+ma ge sar shug pa dang /_/pad rtsa tsan+dan
[\[162b.4\]]uR+shir/_/ba ru sha ka ut+pal sngo/_/rgun sogs skyo ma'am bskol bsgrangs pa/_/me tog dzA ti'i dris bsgos te/_/kha ra 'bras yos sbrang rtsir sbyar/_/rlung mkhris rims ni 'joms byed cing /_/chang nad slon brgyal tsha mgo 'khor/_/ngal dang stod kyi khrag mkhris nad/_/skom
[\[162b.5\]]dang mig ser dag kyang sel/_/pu tse shel btags snod sar pa/_/gtsang mdag tu bskol nas ni/_/btsir ba'i khu ba mar dang sbyar/_/khu ba des ni rims tshad sel/_/bad kan rlung 'dres shu dag dang /_/pu tse shel dang pa ta dang /_/dong ga dug mo nyung bskol phan/_/yang
[\[162b.6\]]na sle tres bskol ba yi/_/khu bar pi pi ling gi ni/_/phye ma btab ste 'thungs na phan/_/bya kri bca' sga sle tres bskol/_/pi pi ling gi phye mar bcas/_/bad kan rlung rims dbugs mi bde/_/lud pa cham pa gzer 'joms byed/_/gla sgang 'u su a ru ra/_/bca' sga
[\[162b.7\]]skra lo pu ti ka_/shu dgag bra kad phal/_/thang shing shing kun sbrang rtsir bcas/_/rlung dang bad rims mchil ma mang /_/lto dang snying ga rtsib logs na/_/lkog nad kha ni skrangs pa dang /_/lud pa dbugs mi bde rnams sel/_/dong ga sogs te sbrang rtsir bcas/_/bad kan mkhris
[\[163a\]]
[\[163a.1\]]'gyur rims 'joms so/_/de bzhin pu tse shel dang ni/_/ba sha ka dang pu shel tse/_/kyi lce ba dang 'bras bu gsum/_/sle tres dang ni pa to la/_/bong nga dkar po nim pa dang /_/mur ba byi tsher ba yang phan/_/'dus pa'i rims la bya kri dang /_/
[\[163a.2\]]thang shing skyer pa gla sgang dang /_/pa to lo ma nim pa'i shun/_/'bras gsum pu tse shel yang phan/_/rlung dang bad kan shas che'i rims/_/lud dbugs mi bde rtsib logs zug_/dong gra puSh+kar mU la dang /_/sle tres kaN+Da ka ri phan/_/rgun 'brum ma du ka'i me tog_/ba ru
[\[163a.3\]]sha ka kyi lce ba/_/pu shel tse dang pu tse shel/_/'bras bu gsum dang tang pal bcas/_/bskol te bsgrangs par gyur pa yi/_/khu ba de ni des 'thungs na/_/rims ni thams cad sel bar byed/_/dzA ti gla sgang skyu ru ra/_/byi tsher ba bskol de 'drar phan/_/bshang 'gags
[\[163a.4\]]rgun 'brum pu tse shel/_/kyi lce bu ram 'bras bu gsum/_/sman zhu nas ni thug pa sogs/_/spyad bya bad kan can gyis min/_/bad kan gyis brlan lus la ni/_/rngul la char bab 'phel ba ltar/_/thug pa yis ni bad kan skyed/_/de phyir thog ma nyid du yang /_/yu sha
[\[163a.5\]]rgya sran tsa na ka_/sran ma sogs byas yang ba dang /_/rtsub cing ro kha ldan yid 'ong /_/yi ga 'byed byed g.yos legs sbyin/_/sA lu rtsa snar sogs 'bru rnying /_/drug cu pa yang rims la phan/_/bad kan shas cher de bzhin nas/_/phub ma med byas chag tshe'i chan/_/nad dang
[\[163a.6\]]lus zungs sogs stobs las/_/rims sel sman khur btsos 'bras chan/_/lan gnyis lan gsum btsags nas ni/_/ci rigs par ni sbyin par bya/_/mung+ga sogs dang ku lang+tha'i/_/yu sha yang bas rims nad 'joms/_/tshod ma ka ra be la dang /_/kar ko
[\[163a.7\]]ta dang la phug gzhon/_/par pa ta dang ba sha ka_/nim pa'i me tog pa to la'i/_/'bras bu dang ni lo ma las/_/legs par g.yos pa'i tshod ma bsngags/_/shin tu yang ba'i sha dang ni/_/skam sa'i srog chags sha khu ni/_/kaN+Da ka ri pa ru sha/_/ag+ni man+tha rgun 'brum
[\[163b\]]
[\[163b.1\]]dang /_/skyu ru ra dang se 'bru dang /_/pi pi ling dang bca' sga dang /_/'u su zir rgyam tshar bcas/_/phal cher khar sbrang rtsi cher/_/ldan pa'i g.yos byas ma byas pa/_/mi skyur dar ba bskol ba dang /_/yi gar 'ong zhing sla ba dang /_/legs par bskol ba'i tshod ma phan/_/
[\[163b.2\]]de ni btung ba'i phyir yang sbyin/_/chu bskol bsgrangs par gyur pa dang /_/goms par gyur pa'i dbang las ni/_/chang yang blud par bya ba yin/_/rims dang bcas pa'am rims bral la/_/dgongs ka kha zas yang ba sbyin/_/de tshe bad kan me drod 'phel/_/khong pa'i
[\[163b.3\]]me drod stobs dang ldan/_/yang na yul goms dbang las ni/_/ci rigs su yang sbyin par bya/_/me drod chung la sngar zos na/_/zas ma zhu bar gzir bar 'gyur/_/sman bskol khu ba phan zas kyis/_/zhag bcu'i bar du smyung ba bya/_/bad kan bri nas rlung mkhris
[\[163b.4\]]ni/_/shas che'i rims la zhun mar sbyin/_/nad smin pa la bdud rtsi yin/_/gzhan du de ni dug dang mtshungs/_/zhag bcu 'das par gyur kyang ni/_/rims gyis bla brnan 'phel bar byed/_/de la smyung ba la sogs rims/_/bad kan zad kyi bar du bya/_/lus dang lus
[\[163b.5\]]zungs stobs zhan pas/_/rims rnying du yang 'gyur ba yin/_/me drod rtsub pas rims skyed byed/_/me drod rtsub par gyur pa la/_/skyugs sman dugs dang dus dang chu/_/bskol dang kha zas spangs pa yis/_/rlung gi khams ni grogs gyur pas/_/gang zhig stobs
[\[163b.6\]]chen gyur pa la/_/de yi zhi byed zhun mar te/_/khang pa 'bar la chu blugs mtshungs/_/rlung mkhris sel ba'i mchog tu ni/_/sbyor ba'i dbang las gyur pas na/_/de phyir rang gi sman dang ni/_/ji bzhin bskol ba de la sbyin/_/rims dro mi mthun pas sel la/_/
[\[163b.7\]]bsil bas mkhris pa'ang sel bar byed/_/snum pas rlung sel bad kan mar/_/mtshungs kyang sbyor dang g.yos pas sel/_/sngar gyi sman khu mar bcas pa/_/thams cad nad dmigs ji bzhin gtang /_/'bras bu gsum dang nim pa'i shun/_/shing mngar bri ha ti
[\[164a\]]
[\[164a.1\]]gnyis dang /_/sran chung 'o mar bcas bskol la/_/mar ldan rims dang lud pa 'joms/_/pi pi ling dang tig ta dug mo nyung /_/kaN+Da ka ri pu tse shel thal tres/_/ta ma la ka skyu ru ra bil ba/_/gla sgang tsan+dan kyi lce pu shel tse/_/
[\[164a.2\]]rgun 'brum bong nga sa la par+Ni dang /_/bskol ba'i mar gyis rims kyi nad dang ni/_/me drod mi snyoms ha li sa ka dang /_/yi ga 'chus dang mi bzad tsha ba dang /_/snyom pa'i nad dang rtsib logs na ba dang /_/mgo nad slon ni myur du 'joms par byed/_/dur byid ma gtogs
[\[164a.3\]]seng phrom sogs bskol mar/_/rlung las gyur pa'i rims la bsngags pa yin/_/mkhris pa'i rims la pu tse shel dug mar/_/kyi lce bar bskol sman mar gang yin phan/_/bye dang ga dang dbyi mong kha ru tsha/_/pa ta tsha ba gsum dang tsi tra ka_/lce myang tsha dang nas tshig 'khus
[\[164a.4\]]thal ba/_/'di rnams cha ni srang rer byas pa dang /_/mar dang 'o ma cha ni mnyam byas pa/_/bre gang bskol bas bad kan rims rnying 'joms/_/sle tres khu ba lde gu dang /_/ba sha ka dang 'bras bu gsum/_/rgun 'brum dang ni ba la dang /_/bskol ba'i sman mar rims
[\[164a.5\]]nad 'joms/_/mar zhu nas ni sha 'jam khu/_/kha zas bcas pa bza' bar bya/_/des ni stobs rab skyed byed cing /_/nad ni shin tu zad byed yin/_/ka ra be+e la sogs khu dang /_/mung+ga bad kan mkhris 'joms pas/_/phal cher rlung shas che rims la/_/gzer
[\[164a.6\]]dang bshang ba 'gags pa ni/_/skyed cing rims ni 'phel bar byed/_/de phyir de ni bsngags ma yin/_/gal te de ltar byas kyang ni/_/rims ni zhi bar ma gyur na/_/sbyang 'os la ni sbyang bar bya/_/de la skyugs sman sngar bshad pa/_/ma zhu bar ni gnas nad la/_/
[\[164a.7\]]stobs can stobs ni bsrungs te btang /_/smin zhing nad ni lhod gyur pa'am/_/chang dang dug las byung rims la/_/sha ma dur byed 'bras bu gsum/_/pi pi ling dang ge sar dang /_/yang na tsha ba gsum sogs sman/_/kha ra sbrang rtsir bcas pa sbyin/_/rgun 'brum skyu
[\[164b\]]
[\[164b.1\]]ru ra'i khu ba/_/a ru ra ni rgun chur bcas/_/dong ga'o mar bcas pa'am/_/rgun chu dang ni bcas pa blud/_/'bras bu gsum mam kyi lce ba/_/'o ma rims dang ldan pas btung /_/bkru sman btang ba'i skabs su yang /_/thug sla la sogs rim bzhin
[\[164b.2\]]blud/_/rim gyis di ma glongs g.yos tshe/_/de la rtag tu dgag mi bya/_/nad ni khong par gnas snyeg nas/_/smin kyang gnod pa skyed par byed/_/shin tu tshabs cher byung gyur na/_/smin nas gcad par bya ba yin/_/ma smin bkag pa'i nyes pa ni/_/nad bcos
[\[164b.3\]]thabs su bshad pa yin/_/gang zhig rmongs pas ma smin pa'i/_/rims la nad 'byin sman gtong ba/_/de ni sbrul nag gnyid log la/_/lag pa'i rtse mos reg dang mtshungs/_/rims zad pa la slon sman dang /_/bkru sman phan pa ma yin te/_/de la 'o ma dag gi
[\[164b.4\]]ni/_/mas gtong bas ni nad bsal bya/_/'o ma la goms bad kan zad/_/lus tsha skom dad gnyis yod na/_/rlung dang mkhris pas nyen pa ni/_/tshad par 'khru yang 'o ma pan/_/de lus smyung bas gdungs pa dag_/mes tshig pa yi nags la ni/_/char chu
[\[164b.5\]]'bab pas skyed pa ltar/_/rims ni myur du sel bar byed/_/de bas 'o ma sbyar te bskol/_/dro ba'am bsgrangs pa bzhos ma thag_/dus kyi dbye ba shes te sbyin/_/de las gzhan du rims can gsod/_/'o ma bca' sga 'bra gor bcas/_/rgun 'brum kha ra mar
[\[164b.6\]]ldan par/_/bskol te bsgrangs par sbrang rtsi btab/_/skom dad lus tsha rims 'joms byed/_/de bzhin pa la rgun shing mngar/_/tsan+dan thal tres pi pi ling /_/'o ma'i bzhi 'gyur chu bskol ba'am/_/pi pi ling dang bskol ba ni/_/rims kyis btab
[\[164b.7\]]pas 'thungs na ni/_/klad gzer lud pa dbugs mi bde/_/rtsib logs gzer rims rnying las thar/_/rtsa ba lnga bskol de dang 'dra/_/e raN+Da rtsa bskol ba'am/_/bil ba gzhon nu dang bskol ba'am/_/bzhos ma thag gi 'o ma 'thungs/_/rlung gi rims kyis phyi sa
[\[165a\]]
[\[165a.1\]]'gags/_/khrag bcas sbyin bag tshad 'khru dang /_/skom dad gzer bcas 'khru las thar/_/bca' sga ba la bya kri dang /_/gze ma bu ram 'o mar btsos/_/bskol 'thungs skrangs bshang gcin dang 'phyen/_/'gags dang rims dang lud pa
[\[165a.2\]]'joms/_/bri Sh+tsi bal bil ba dang /_/bar sha b+hu dang bskol ba yis/_/rims kyi skrangs nad sel ba yin/_/shing sha pa yi snying po dang /_/'o ma dag tu bskol ba ni/_/rims ni myur du 'joms byed yin/_/nad smin zhu ba'i gnad song la/_/mas gtong drag pos me
[\[165a.3\]]stobs skyed/_/rims bral sems dga' yi ga 'byed/_/myur du skyed par byed pa yin/_/bkru sman mkhris pa'am bad mkhris 'dres/_/mkhris pa'i gnas su zhugs pa sel/_/'jam rtsis nad ni sum char dag_/zhu ba'i nad la brten pa sel/_/'o mas bad
[\[165a.4\]]kan mkhris pa dag_/mjug to rgyab dang rked pa na/_/me drod che la rtug 'gags pa/_/'jam rtsi mas gtong sbyar bar bya/_/nim pa pa to la'i lo ma/_/pu tse shel dang dong ga dang /_/s+thi ra ba la po son cha/_/gze ma pu shel ba la ka_/'o ma'am chur ni bskol ba dag_/
[\[165a.5\]]'o ma lhag ma lus pa la/_/gla sgang shing mngar po son cha/_/pi pi ling dang dug mo nyung /_/mar dang sbrang rtsi bsres pa yi/_/'jam rtsi btang na rims 'joms so/_/par+Ni bzhi dang shing mngar dang /_/po son cha dang pu shel tse/_/dong ga rnams ni bskol ba ru/_/shing
[\[165a.6\]]mngar sha ta puSh+pa dang /_/pri yang+ku dang po son cha/_/gla sgang lde gur byas pa la/_/bu ram mar dang sbrang rtsir bcas/_/'jam rtsis rims ni sel byed yin/_/dzi ban+ti dang po son cha/_/me da shing mngar pi pi ling /_/shu dag d+d+hi ra sna dang /_/bal dang ni bil ba
[\[165a.7\]]dang /_/shu ti dang ni nye shing rnams/_/mar dang til mar 'o ma dang /_/chu dang btags te lhan cig bskol/_/snum ni nad dang rjes mthun pa'i/_/'jam rtsi rims la gtang bar bya/_/gang yang cho ga grub pa las/_/rims sel bar ni bshad pa yi/_/'jam
[\[165b\]]
[\[165b.1\]]rtsi dag kyang gtang bar bya/_/sna yi bkru sman rims rnying la/_/btang na yi ga 'byed byed cing /_/mgo ni lci zhing bad kan che/_/sel zhing dbang po gsal byed la/_/snum gyi sna sman mgo stong snyam/_/lus tsha mkhris pa sel byed yin/_/dud brngub mkhur
[\[165b.2\]]bkang mkhur ba sbo/_/nad dmigs ji bzhin sbyar bar bya/_/cham pa khas ro mi tshor dang /_/mgo nad lkog nad sel byed yin/_/yi ga 'chus la kha lung gi/_/ge sar mar dang rgya ma tshar bcas/_/yang na rgun 'brum skyu ru ra/_/kha ra'i lde gu mkhur bar bcad/_/rims
[\[165b.3\]]rnying pags pa la brten la/_/reg na ji ltar bde 'gyur ba'i/_/sman bsil dro ba la sbyar ba'i/_/bsku byug chu blugs la sogs bya/_/mig sman dud pa'i sbyor ba'ang bya/_/glo bur byung la de de bzhin/_/tshal lan stong bkrus pa yi/_/mar gyis bsku ba spyad par bya/_/
[\[165b.4\]]mdo gnas las bshad sman gyi sde/_/mngar dang skyur dang bska ba dang /_/drur ba la sogs rlung mkhris 'joms/_/skyug sman la sogs sde tshan bshad/_/nus pa bsil zhing reg na grang /_/bskol dang lde gur byas pa dang /_/til mar 'o mar bcas bskol ba/_/
[\[165b.5\]]bskus na 'phral du tsha rims sel/_/mgo dang lus kyang de nyid ni/_/cung zad rtsing bar btags pas bsku/_/de bskol chu ni blugs pa dang /_/lus 'bying la yang sbyar bar bya/_/skyur rtsabs chu dang 'o ma tsha/_/mar la sogs pa'ang de bzhin sbyar/_/bil rkang kha lung a mra
[\[165b.6\]]dang /_/se'u 'bru seng phrom bid ri/_/rgya shug lo ma las byung ba'am/_/lung tang gi ni dbu ba yis/_/lus bskus tsha na rmongs bag dang /_/slon dang skom dad zhi bar byed/_/gang zhig nad gso'i thabs su bshad/_/mkhris pa sel ba'i rim pa ste/_/bsten par
[\[165b.7\]]byas na myur du ni/_/tsha dang bcas pa'i rims sel 'gyur/_/nus pa dro zhing reg na dro/_/rgya spos gur gum a ka ru/_/ru rta rdo dreg sto ne ya/_/sa ra la dang thang shing dang /_/chu srin sen mo ra sna dang /_/gu gul shu dag lca ba dang /_/sug smel gnyis dang tsa rong dang /_/
[\[166a\]]
[\[166a.1\]]tsan+dan sib dang byi'u rug pa/_/shi kru spang spos bya ma ka_/yungs kar rtsa ba bcu pa dang /_/sle tres er N+Da gnyis dang /_/ba ru ra dang ro hi sha_/ta ma la yi lo ma dang /_/pu ti ka dang sa la ki_/'u su a za mo ta dang /_/shu ti ma sha ku
[\[166a.2\]]lang+tha/_/tsi tra ka dang pra ki r+ya/_na ku la ni rnam gnyis dang /_/gzhan yang de 'dra'i bsil ba'i sman/_/bskol dang lde gur byas nas ni/_/chang dang skyur rtsabs la sogs sbyar/_/til mar bskol ba grang rims sbyar/_/de dro 'jam gyis bsku ba dang /_/zhib tu btags
[\[166a.3\]]pas byug par bya/_/cung zad dro bas blugs pa dang /_/lus 'bying bar yang bya ba yin/_/tshwa dang ba gcin zho ga chu/_/'ba' zhig gis kyang de bzhin bya/_/dong ga la sogs sde yis kyang /_/btung dang bsku dang byug par bya/_/bdug pa a ka ru las byung /_/'og nas
[\[166a.4\]]bshad pa'i rims la sbyar/_/dugs ni mes byas mes ma byas/_/dugs kyi sman dang kha zas bsten/_/khang sbrum sa phug tu nyal zhing /_/la ba dre'u rngog re'u snam bgo/_/du ba med pa'i mdag mas gang /_/zhugs shing dag ni bsten pa dang /_/chang ni tsha ba gsum
[\[166a.5\]]bcas/_/dang /_/dar ba rgya sran ku lang+tha/_/'bru dang ko tra ba dag kyang /_/'dar ba'i rims can de la sbyin/_/grang ba'i rims nad can de la/_/chung ma nu ma rgyas pa dang /_/rgyan gyis brgyan te bzhag pa dang /_/lang tshos rgyags shing chang gis myos/_/bud med kyis de 'khyud par bya/_/
[\[166a.6\]]grang dang bral bar shes nas ni/_/de nas de slar bsal bar bya/_/nad gcig 'phel bar 'gyur ba dang /_/'grib pa'am ldang bar gyur pa'am/_/mnyam gnas nad ni bad kan gyi/_/gnas kyi rim pas bsal bar bya/_/'dus pa'i rims kyi mtha' mar ni/_/gang
[\[166a.7\]]gi rna pa'i rtsa ba ru/_/mi bzad skrang pa byung gyur na/_/'ga' zhig thar par 'gyur ba yin/_/de ni gtar gas dbyung ba dang /_/zhun mar blud pas myur bsal te/_/bad mkhris sel ba'i sman bsku dang /_/sna sman mkhur ba bkang bas gso/_/gang gi rims ni bsil drod
[\[166b\]]
[\[166b.1\]]dang /_/snum rtsub sogs kyis zhi mi 'gyur/_/yan lag zhen pa de rims bzhin/_/lag ngar las khrag myur du dbyung /_/cho ga 'di ni mi bzad pa'i/_/rims la'ang nad dmigs ji bzhin bya/_/rlung sogs rim gyis cha phye la/_/phyis bshad gang yin dag kyang
[\[166b.2\]]bya/_/pa to la dang pu tse shel/_/gla sgang shing mngar a rur/_/gnyis sam gsum mam lnga bskol ba/_/mi bzad rims ni 'joms byed yin/_/'bras bu gsum dang a rur/_/sle tres pi pi ling so sor/_/cho ga de dang sbyar ba'am/_/go bye bu ram bcas
[\[166b.3\]]pa sbyin/_/rims kyis thebs pa'i nyin zhag la/_/nyams smad pa'am nyams brta bya/_/nang par til mar sgog skya bcas/_/bza' 'am yang na mar rnying ngam/_/de bzhin zho dang 'o ma sbyin/_/zhun mar srang drug pa dang ni/_/dge ba chen po'am ba'i rnam lnga/_/
[\[166b.4\]]tig ta'ang dugs dang bskol te sbyin/_/'bras bu gsum dang rgya shug dang /_//ag+ni man+tha bskol ba ru/_/zho dang bskol ba'i mar dag tu/_/seng phrom shun lpags lde gu btab/_/mi bzad rims ni 'joms pa'i mchog_/'bru chang dang ni chang rnying rno/_/rma bya
[\[166b.5\]]gong mo sreg khyim bya/_/rlan can sha ni drod skyed pa/_/zas bcas dag ni ci 'dod par/_/bsten la de bzhin gnyid log pa'am/_/yang na slar ni skyug tu gzhug/_/yang na zhun mar tshad chen po/_/blud de slar yang skyug tu gzhug_/a dza gan+d+ha ni li ni/_/dur byid
[\[166b.6\]]dang ni pu tse shel/_/rims kyis 'debs tshe snum dang dugs/_/legs par byas te blud par bya/_/ldong ros rgyam tsha pi pi ling /_/til mar dang sbyar mig sman gzhug/_/shing kun stag tshil cha mnyam bya/_/rgyam tshar bcas pa'i sna sman bya/_/de bzhin mar rnying seng ge'i
[\[166b.7\]]tshil/_/rgyam tsha dag dang sbyar te gtang /_/pa la ka sa nim pa'i lo/_/shu dag ru rta a ru ra/_/yungs kar nas bcas mar sbyar ba'i/_/bdug pa'am byi la'i rtug pas bdug/_/gu gul shu dag bya ma ka/_/sardza ra sa nim pa dang /_/arka dang ni a ru ra/_/thang
[\[167a\]]
[\[167a.1\]]shing bcas pa'i spos sbyar ba/_/'di ni gzhan gyis mi thub pa'i/_/bdug pa yin te rims kun sel/_/spos bdug sna sman gtang bya ba/_/sems kyis bsgyur bar gang bshad dang /_/'phags pa la brten sman gyis ni/_/rims nad
[\[167a.2\]]thams cad sel bar byed/_/mchog tu phal cher mi bzad rims/_/de ni glo bur 'ong rjes 'brel/_/mi bzad rims zhir ma gyur na/_/rang gi gtar ga ji bzhin gdab/_/dngas ma la gnas thams cad la/_/skyug sman gtang dang smyung ba bya/_/khrag
[\[167a.3\]]la gnas pa sman chu blugs/_/bsku dang byug dang gtar ga bya/_/shar gnas bkru sman rnon po bya/_/tshil gnas tshil ni dbri bar bya/_/rus par gnas la rlung zhi ba'i/_/bsku dang dugs dang mnye ba bya/_/rims der rlung nad zhi bya dang /_/khyad par du ni 'jam rtsi bya/_/
[\[167a.4\]]ma 'dres rlung dang me dbal dang /_'brum bus gnod 'gyur rims la ni/_/zhun mar blud cing tsan+dan byug_/sman chu blugs shing sha khu sbyin/_/rang gi dpyad ni ji skad bshad/_/gtar ga la sogs dag gis gso/_/gdon byung 'byung po'i rig par bshad/_/
[\[167a.5\]]gtor ma sngags la sogs pas gso/_/sman dri las byung mkhris pa ni/_/zhi bya dug skyes dug gis gso/_/'dod don ji ltar yid 'thad dang /_/nad ni ji ltar zhi 'gyur ba/_/phan dang mi phan la mkhas pas/_/khros sogs las byung rims bsal bya/_/khros byung 'dod pas zhi bar 'gyur/_/
[\[167a.6\]]'dod byung khros pas zhi bar 'gyur/_/mya ngan 'jigs byung de gnyis kyis/_/'jigs dang mya ngan byung cig shos/_/dmod pa mngon spyod sngags las byung /_/'phags pa'i don la brten pas zhi/_/rims de thog mar ma 'dres la/_/de 'og dri mas khyab par byed/_/de bas nad dang rjes mthun
[\[167a.7\]]par/_/de la kha zas la sogs sbyar/_/rlung stsogs rgyu la ma brten par/_/rims ni rjes 'brel gnas mi byed/_/rims kyi dus dran byung de la/_/yid 'phrog yul gyis brjed par bya/_/snying rjes brlan zhing sems dag pa/_/rims kun 'joms par byed pa yin/_/
[\[167b\]]
[\[167b.1\]]nyams stobs rdzogs par 'gyur gyi bar/_/rtsol dang khrus dang nyal po dang /_/zas lci ma goms tsha byed dang /_/gang gzhan rims skyed byed pa spangs/_/rims bral gyur kyang 'phral du ni/_/zas kun bsten par mi bya ste/_/rims ni myur du ldog byed nas/_/
[\[167b.2\]]nyam chung mi ni myur gsod byed/_/gang phyir myur du gsod 'gyur bas/_/de phyir de ni khyad par du/_/gnas skabs de dang de dag tu/_/sman dpyad de dang de dag bya/_/sman dang nor bu sngags dang bcas pa dang /_/dam pa bla ma bram ze dkon mchog mchod/_/
[\[167b.3\]]yid ni dga' bar byed pa'i yul bsten pas/_/khyab 'jug gis byas ma rungs rims kyang 'joms/_/yan lag brgyad pa'i snying po bsdus pa las/_/gso ba'i gnas kyi le'u dang po'o//_//de nas khrag mkhris gso ba'i le'u bshad par bya'o/_/
[\[167b.4\]]khrag mkhris bde ba'i dus su 'byung /_/stobs ldan stod 'byung shugs dal la/_/nyes gcig las byung gsar du btab/_/bla brnan med pa gso bar bya/_/khrag gang nad gzhi gnyis la skyes/_/zhi zhing zhi zhing slar ldang dang /_/lam nas lam gzhan 'gro ba
[\[167b.5\]]gang /_/thur du 'byung ba gso ba tsam/_/shas cher 'byung zhing me drod nyams/_/nyes gsum lam gnyis las byung spang /_/nad gzhi zas dang gnas dang ni/_/nad kyi grogs dang stobs dag dang /_/yul dang dus kyi gnas skabs sogs/_/shes bya dang por smyung
[\[167b.6\]]ba'am brta/_/de bzhin sbyang dang zhi bya bas/_/khrag dang mkhris pa gso bar bya/_/brta ba las byung stobs ldan pa/_/nad gzhi mang po las byung ba/_/gyen 'byung bkru sman gtong bas gso/_/thur 'byung skyug sman gyis gso rjo/_/smyung ba brta bya la ltos bya/_/stod
[\[167b.7\]]du 'byung ba kha ba dang /_/bska ba'i sman khu smyung ba dang /_/yan lag drug sman bca' sga med/_/'thungs na zhi bar 'gyur ba yin/_/thur du 'byung ba'i khrag mkhris la/_/sman khu mngar bas brta bar bya/_/stong 'byung dang por skyo ma blud/_/smad 'byung dang
[\[168a\]]
[\[168a.1\]]por thug pa blud/_/stobs ldan za nus ma dag khrag_/byung yang mi dgag ga des nad skyed/_/de ni gzhan du me lta bur/_/myur gsod byed pas gcad par bya/_/dur byid pri yang chu bskol dang /_/lde gu kha rar bcas pa dag/_/cho ga bzhin
[\[168a.2\]]du de la ni/_/zho gnyis tsam du bldag par bya/_/dur byid pri yang 'bras bu gsum/_/kha ra sbrang rtsi pi pi ling /_/sbrus pa 'dus byung stod du byung /_/khrag rims 'or nad sel byed yin/_/de bzhin dur byid kha rar mnyam/_/pi pi ling ni bzhi char bcas/_/
[\[168a.3\]]skyug sman phyir ni po son cha/_/kha ra sbrang rtsir bcas skyo ma'am/_/kha ra sbrang rtsi po son cha/_/chur bcas pa'am shing mngar chu/_/'o ma'am bu ram shing khu blud/_/sbyangs pa'i rjes la cho ga ni/_/thug sla la sogs ji bzhin du/_/blud cing stobs ni bsrung bar bya/_/skyo ma
[\[168a.4\]]rims skabs bshad rgun sogs/_/yang na mkhris 'joms 'bras bur sbyar/_/sbrang rtsi 'bra go rgun 'brum dang /_/pa ru sha ka ka ra'i chu/_/snying po lnga yi skyom ni/_/'bras yos phye ni mar bcas sbyin/_/me drod chung zhing skyur la dga'/_/se 'bru skyu ru ra skyur ba/_/pad+ma
[\[168a.5\]]ut+pal ge sar dang /_/kriSh+Na pa r+Ni pri yad+ku/_/pu shel tse dang seng phrom dkar/_/bca' sga dang ni tsan+dan dmar/_/byi tsher da ta ka'i me tog/_/ba la ka dang bil ba'i rkang /_/tshigs bcad phyed bshad thug pa blud/_/rtsa mkhris gla sgang pu shel tse/_/sran chung kr-iSh+Na
[\[168a.6\]]pa r+Nir sbyar/_/mung+ga gan+d+ha bi da ri/_/ha re Nu ka bal mar/_/tshig rkang gcig gis bshad pa blud/_/nus pa bsil ba de rnams ni/_/skam sa'i srog chags sha dag dang /_/chur ni so sor bskol ba yi/_/khu bar nas thug sbyar ba bsgrangs/_/khar sbrang rtsir
[\[168a.7\]]sbyar ba blud/_/de bzhin du ni sha khu dang /_/cung zad skyur dang skyur min pa/_/mar brngos khar bcas pa sbyin/_/zas kyi tshul ni shes pa ru/_/yang dang bsil bar gang bshad pa'i/_/gra ma gang bu can 'bru dang /_/tshod ma khrag la bsngags pa yin/_/sngar bshad
[\[168b\]]
[\[168b.1\]]pa yi chu dag gam/_/rtsa ba chung ngu lnga bskol te/_/bsgrangs pa'am sbrang rtsi'i chu'am ni/_/'bras bu mnyes pa'i chu blud bya/_/bshang 'gags rgya sne'u ri bong sha/_/rlung shas che la sreg pa'i sha/_/u dum bA ra'i khu ba ni/_/bskol ba blud na bsngags pa yin/_/
[\[168b.2\]]de bzhin blag sha rma bya'i sha/_/n+ya gro d+ha dang khyim bya'i sha/_/khrag mkhris kyi ni nad gzhi ni/_/gang ci'ang rung ba de spang bya/_/ba sha ka'i khu pri yang ku/_/sa nag dang ni skyer khaN+Da/_/seng phrom dang ni sbrang rtsir sbyar/_/'thungs na khrag dang mkhris pa 'joms/_/
[\[168b.3\]]yang na ba sha ka yi ni/_/khu ba kha ra sbrang rtsi dang /_/bcas par 'thungs pa de bzhin te/_/ba sha ka ni 'ba' zhig dang /_/bskol bas khrag ni myur sel te/_/de ni 'di yi sman mchog yin/_/pa to la dang ma la ti/_/nim pa shug pa tsan+dan gnyis/_/seng
[\[168b.4\]]phrom ba sha tan tu li/_/sa nag ma da yan ti ka_/nye shing dang ni thal tres dang /_/ra mnye ba gnyis shing mngar rnams/_/bskol ba gsum po kha ra dang /_/sbrang rtsir bcas pas khrag mkhris 'joms/_/rgya skyegs shing kun bskol ba ni/_/legs bsgrangs
[\[168b.5\]]ka ra btab pa phan/_/yang na sbrang rtsi mar bcas pa'am/_/lci ba rta sbangs btsir khu 'thung /_/khrag nad mdud pa can 'drar 'byung /_/phug ron rtug pa sbrang rtsi phan/_/khrag ni shas cher byung gyur na/_/skom sa'i srog chags khrag dang ni/_/sbrang rtsir bcas pa'am ra yi ni/_/
[\[168b.6\]]mchin pa mkhris bcas rlon pa bza'/_/tsan+dan gla sgang pu shel tse/_/'bras yos mung+ga pi pi ling /_/nas ni ba la'i chur sbangs pa/_/khu ba khrag mkhris sel byed yin/_/tsan+dan pad+ma pu shel tse/_/khu bar bong pa bsregs bcug la/_/rab bsgrangs kha ra sbrang rtsir bcas/_/khrag
[\[168b.7\]]ni shas cher 'byung ba sel/_/bu ram shing ni chu mang sbangs/_/rdza bum gsar par de bzhag nas/_/mtshan mo phyi rol dben par gzhag_/nang par chu ni btsags nas su/_/sbrang rtsi btab nas pad+ma ni/_/kha phye'i phreng rgyan chu de 'dra/_/gang yang
[\[169a\]]
[\[169a.1\]]mkhris pa'i rims skabs bshad/_/sman khu de yang blud par bya/_/sman khu sna tshogs 'di yis ni/_/me drod skyed pas bad kan zad/_/gal te khrag mkhris ma zhi na/_/de la rlung shas cher phan pa'i/_/ra yi 'o ma bskol ba
[\[169a.2\]]blud/_/de bzhin ba yi 'o ma ni/_/lnga 'gyur chu bskol gdus pa blud/_/rtsa ba lnga pa chung ngu dang /_/sbrang rtsi kha ra bskol ba'ang rung /_/rgun 'brum bca' sga dzi ba ka/_/ba la gze ma zangs rtsi ba/_/re re 'o mar bskol ba'am/_/'o ma khar mar
[\[169a.3\]]bskol phan/_/gze ma nye'u shing bskol ba'am/_/de bzhin 'dab bzhi 'o mar bskol/_/khrag ni nad bcas myur du sel/_/mchog tu mtshan nas 'byung la phan/_/rkub las byung la khyad par du/_/mo tsa ra sa blud na phan/_/n+ya gro d+ha yi myu
[\[169a.4\]]gu'am/_/'dab ma gzhon pa'am bca' sga dang /_/uR+shi ra dang ut+pal phan/_/khrag gi tshad 'khru gzhang 'brum gyi/_/gso ba dag kyang 'dir sbyar bya/_/sman khu 'o ma 'thungs nas ni/_/bza' ba'ang 'o ma nyid dang bza'/_/sman khu'i sbyor ba 'di
[\[169a.5\]]dag nyid/_/bskol ba'i mar ni blud bar bya/_/ba sha ka rtsa rtser bcas brdungs/_/chu ni brgyad 'gyur nang du ni/_/bskol te brgyad cha lus gyur pa/_/de dang mar ni btso bar bya/_/de yi me tog nang bcug bsgrangs/_/sbrang rtsir bcas pas khrag mkhris dang /_/mkhris
[\[169a.6\]]skran rims dang dbugs mi bde/_/lud pa snying nad mig ser dang /_/rab rib mgo 'khor me dbal dang /_/skad 'gags pa ni 'joms par byed/_/pa la sha yi myu gu'i khur/_/de bcug mar ni bskol ba dag/_/sbrang rtsir bcas pas khrag nad sel/_/kyi lce ba yang
[\[169a.7\]]de bzhin no/_/khrag ni spyi bag bad kan bcas/_/mdud par chags nad mgul bar byung /_/ut+pal sdong bu bsregs thal ba/_/zhun mar sbrang rtsir bcas pa bldag/_/pad+ma ut+pal ge sar dang /_/pri yang ku dang ma du ka/_/re re'i sbyor ba de bzhin bya/_/khrag ni bshang
[\[169b\]]
[\[169b.1\]]ba'i lam las ni/_/'byung bar byed la khyad par du/_/'jam rtsi btang ba bsngags pa yin/_/sna nas nad can khrag byung na/_/sna sman btang zhing blugs par bya/_/sngar bshad sman khu'i sbyor ba dang /_/'o ma bu ram shing khu blugs/_/'o ma sogs chu kha rar bcas/_/yang na chu ni 'ba'
[\[169b.2\]]zhig phan/_/se 'bru'i me tog khu ba 'am/_/a mra'i rus pa dUr ba phan/_/bsil sman sde tshan gtogs pa dag/_/bsku dang byug la sogs las sbyar/_/mkhris pa'i rims sel bshad pa gang /_/phyi nang las btung sman de dang /_/glo rdol bar ni gang phan
[\[169b.3\]]pa/_/de yang khrag dang mkhris par phan/_/yan lag brgyad pa'i snying po bsdus pa las/_/gso ba'i gnas kyi le'u gnyis pa'o//_//de nas lud pa gso ba'i le'u bshad par bya'o/_/lud pa ma 'dres rlung las byung /_/dang por snum gyis gso
[\[169b.4\]]bya zhing /_/sha khu thug pa yu sha sogs/_/rlung 'joms sman bskol snum pa dang /_/dud bdugs lde gu bsku dang dugs/_/chu blugs lus bcing dag gis gso/_/bshang rlung 'gags la 'jam rtsis gso/_/mkhris bcas zhun mar 'o ma ni/_/zas kyi
[\[169b.5\]]sngon btang bad kan bcas/_/snum bcas bkru sman btang bas gso/_/sle tres ka N+Ta ka ri gnyis/_/re re srang sum cu'i khu bar/_/mar srang sum cu rtsa gnyis bskol/_/rlung gi lud sel me drod skyed/_/k+Sha ra ra sna shu dag dang /_/shing kun pa ta shing
[\[169b.6\]]mngar dang /_/'u su zho gnyis mar bre gang /_/tsha ba lnga dang bcas pa dang /_/rtsa ba bcu pa'i khu bar bskol/_/'thungs rjes thug pa blud gyur na/_/lud pa dbugs mi bde bcas snying /_/rtsib logs pho ba'i skran nad sel/_/ra sna nye'u shing rtsa ba bcu/_/
[\[169b.7\]]srang ni bcu gnyis tshad du bya/_/rgya sran rgya shug nas dag ni/_/ra sha srang ni lnga bcu dang /_/chu srang lnga brgya bcu gnyis bskol/_/de dang mar ni bre bzhi bskol/_/'o ma mar mnyam dzi ban+ti/_/la sogs srang char byas te brtag/_/rlung gi nad la blud
[\[170a\]]
[\[170a.1\]]pa dang /_/snar btang 'jam rtsi'i mas gtong sbyar/_/lud pa rnam lnga mgo 'dar dang /_/mo mtshan chu son ba dang /_/lud kun lus ni phyogs gcig nad/_/mchin bcas stod kyi rlung nad sel/_/bi da ri sogs sde tshan bskol/_/lde gu
[\[170a.2\]]mar bskol lud pa 'joms/_/shing mngar a shwa ka'i sa bon/_/byi dang ga dang skyer khaN+Da/_/shug pa kha ru tsha mar bskol/_/yang na de phye mar dang sbrus/_/lde gu byin la ra yi ni/_/'o ma blud na lud pa sel/_/dong gar sna byi dang ga/_/shing kun rgyam tsha pi pi ling /_/
[\[170a.3\]]bar gyi k+Sha ra de'i phye ma'am/_/mar dang ran tsam blud gyur na/_/rlung gyur bad kan bcas lud pa/_/dbugs mi bde dang skyigs bu dang /_/me drod chung ba sel bar byed/_/byi tsher ba dang bca' sga dang /_/zur ba rgun 'brum kha ra dkar/_/kar ka ta yi sring gi ni/_/til mar dang ni lde
[\[170a.4\]]gur sbyar/_/rlung las gyur pa'i lud pa sel/_/byi tshar gla sgang pi pi ling /_/bar gyi zur pa kar ka ti/_/bu ram rnying dang til mar dang /_/lde gur byas pa bldag par bya/_/bca' sga pi pi ling de bzhin/_/kar ka ta sring de bzhin no/_/chu dron dag dang pi pi ling /_/lce myang tsha dang bcas pa blud/_/
[\[170a.5\]]bca' sga ka ra zho ga chu'am/_/pi pi ling phye zhor btab blud/_/rgya shug tshi gu chang ngam zho/_/zho ga chu dang sbyar ba blud/_/yang na pi pi ling lde gu/_/mar brngos rgyam tshar bcas pa'ang phan/_/lud pa cham bcas dud pa ni/_/snum bcas cho gas bdug pa dang /_/skyigs bu dbugs mi bde dud brngub/_/
[\[170a.6\]]'o ma sha khu bcas pa bza'/_/grong chu rlan can srog chags sha_/sA lu nas gro drug cu pa'am/_/ma sha ang ma kub ta yi/_/yu sha dag dang zos na phan/_/la la phud dang pi pi ling /_/byil rkang dong gtsi tra ka_/ra sna zir pa la sha/_/kr-iSh+Na par+Ni zur pa dang /_/ma nu bskol
[\[170a.7\]]bar snum skyur dang /_/lan tshwar bcas thug rlung gyur blud/_/rked pa lto snying rtsib logs na/_/dbugs mi bde dang skyigs bu sel/_/rtsa ba bcu pa'i khu bar ni/_/tsha ba lnga dang bu ram bcas/_/til dang bcas pa'i thug pa blud/_/yang na 'o thug rgyam tshar bcas/_/nya dang khyim
[\[170b\]]
[\[170b.1\]]bya phag rgod sha_/mar dang rgyam tshar bcas pa'ang phan/_/tshod ma rgya sne'u pa ya si/_/ni shan na ga lud pa 'joms/_/ka N+Da ka ri'i lo 'bras dang /_/la phug gzhon nu skam po'ang phan/_/til mar sogs snum 'o ma dang /_/bu ram bu ram shing khu'i zas/_/zho ga chu zho rang skyur
[\[170b.2\]]chang /_/'bras bu skyur chu blud pa phan/_/mkhris pa'i lud pa bad kan bcas/_/zhun mar gyis ni skyug sman phan/_/de bzhin po son cha tang pal/_/ma du ka ni bskol chus sam/_/shing mngar po son cha'i lde gu/_/bi da bu ram shing khur sbyar/_/mkhris lud bad kan shas chung la/_/
[\[170b.3\]]dur byid mngar ba'i sman sbyar gtang /_/bad kan shas cher kha ba'i sman/_/skyug sman phyir ni gtang bar bya/_/nad sbyangs nas ni thug pa sogs/_/bsil dang mngar dang snum pa spyad/_/bad kan shas cher kha ba dang /_/rtsub pa dang sbyar grang thug blud/_/mkhris gyur kha ra skyu ru ra/_/rgun
[\[170b.4\]]'brum ut+pal tsan+dan dkar/_/sbrang rtsir sbyar ba'i lde gu sbyin/_/bad kan bcas lan le sham/_/gla sgang dang ni bcas pa sbyin/_/rlung can la ni mar bcas phan/_/rgun 'brum lnga bcu pi pi ling /_/sum cu kha ra srang gcig sbyar/_/sbrang rtsi'am ba yi lci ba'am/_/be'u
[\[170b.5\]]gzhon lci khur lde gur sbyar/_/shing tsha sug smel tsha ba gsum/_/rgun 'brum pi pi ling rtsa ba/_/ma nu 'bras yos gla sgang dang /_/zur pa dkar dang ra sna dang /_/skyu ru ra dang ba ru ra/_/kha ra sbrang rtsi zhun mar sbyar/_/lde gus snying nad lud pa sel/_/mngar ba'i sman dang srog chags
[\[170b.6\]]ni/_/skam sa'i sha dang nas dang ni/_/khre dang khre rgod mung+ga sogs/_/yu sha dang ni tshod ma dang /_/kha ba tshad ldan sbyar lde gu/_/kha ba dang ni sbrang rtsir bcas/_/bad kan shas che'i nad la phan/_/bad kan shas chung s+'a lu dang /_/drug cu pa'i chan sha khu phan/_/btung bar
[\[170b.7\]]kha ra'am rgun chu'am/_/bu ram shing khu'am 'o ma blud/_/mkhris pa'i lud par ra mnye ba/_/bri ha ti gnyis med gnyis/_/ba tsa ka dang li dong gra/_/sha khu dang ni 'o ma'am/_/thug pa'am yu shar sbyar te blud/_/rgun 'brum dang ni pi pi ling /_/rtsa yi rtsa ba lngar bshad dang /_/chur
[\[171a\]]
[\[171a.1\]]bskol ba yi khu ba dang /_/de dang 'o ma bskol te bsgrangs/_/sbrang rtsi khar ra bcas pa blud/_/yang na de yis thug pa bskol/_/legs bskol sbrang rtsir bcas pa sbyin/_/zur pa dang ni ba le ka_/kha ra bca' sga bri ha ti/_/btags pa'i khu ba ras kyis btsags/_/
[\[171a.2\]]mar dang bsres te blud par bya/_/kha ra dang ni dzi ba ka_/mung+ga ma sha par+Ni dang /_/byi tsher ba ni lde gur sbyar/_/mar dang 'o ma brgyad 'gyur bskol/_/de btung bza' dang bldag pa dang /_/sbyar bas mkhris pa'i lud pa sel/_/'di dag phye ma'i lde gu 'am/_/bskol ba'i khu ba blud par bya/_/
[\[171a.3\]]bad kan lud can gyis dang por/_/thang shing bsregs nas gzags pa'i snum/_/ba sha ka dang nas tshig 'khus/_/thal ba'i phye ma btab pa btang /_/snum bcas bkru sman gyis steng dang /_/'og dang spyi bor ci rigs par/_/nyams stobs ldan bkru sman rno gtang /_/thug pa sogs kyang 'di la
[\[171a.4\]]blud/_/nas dang mung+ga rgya sran zas/_/rtsub dron le sham gyis tsha/_/ka sa marda brda ka_/bya kri ya bak+Sha ra dang /_/pi pi ling dang bcas pa sbyin/_/skam sa khung gnas sha khu snum/_/til dang yungs kar bil ba'i snum/_/sbyar ba'i thug pa sbyin par bya/_/skom na rtsa ba bcu bskol chu/_/chu tshan chang
[\[171a.5\]]mang sbrang chu blud/_/dong ga ma nu'i rtsa ba dang /_/pa tol yi rtsa bar bcas/_/nub gcig chur sbangs sbrang rtsi btab/_/zas dus gsum mam nang par blud/_/pi pi ling dang de rtsa ba/_/bca' sga dang ni ba ru ra/_/rma bya khyim bya'i mjug sgro ni/_/snag tshar byas dang nas tshig thal/_/bi sha gla sgang pi
[\[171a.6\]]pi ling /_/dur byid sbrang rtsir sbyar ba ste/_/tshigs bcad phyed kyis rdzogs lde gu/_/gsum po bad kan lud pa sel/_/sbrang rtsi na le sham sbyar bldag_/a ka ru sbrang rtsi nyid kyis/_/kaN+Da ka ri brta ka_/bring ga ra dza'i khu ba dang /_/ka sa marda rta spangs btsir/_/khu ba bye ru gnas po'i khu/_/sbrang
[\[171a.7\]]rtsi so sor sbyar ba ldag_/thang shing zur par sna dang /_/byi tsher kar ka ta sring gi_/gla sgang bca' sga pi pi ling /_/kha ra a ru skyu ru ra/_/'bras yos kha ra dkar po dang /_/skyu ru ra yi pags pa rnams/_/sbrang rtsi til mar sbyar lde gu/_/gsum po rlung 'dres bad kan sel/_/se'u 'bru srang gnyis
[\[171b\]]
[\[171b.1\]]bu ram ni/_/srang brgyad tsha ba gsum srang res/_/skad snyan drod skyed yi ga 'byed/_/lud pa dbugs mi bde cham sel/_/bu ram ya bak+Sha ra dang /_/na le sham dang pi pi ling /_/se'u 'bru rim gyis srang gnyis dang /_/zho re srang phyed du sbyar/_/lud pa dbugs mi bde ba sel/_/
[\[171b.2\]]rims kyi skabs bshad a ru ra/_/sogs dang kar ka ta sring gi_/bskol ba'i khu ba blud par bya/_/yang na dur byid la la phud/_/gla sgang ma nu bi shal/_/pi pi ling bcas pa gcin nam/_/chur bskol ba gcin lud pa sel/_/pi pi ling ni til mar brngos/_/lde gu
[\[171b.3\]]zho gnyis kha rar bcas/_/rgya sran bskol ba'i khu bar sbyar/_/blud na bad kan lud pa 'joms/_/rtsa ba bcu khu bre bzhi dang /_/mar bre gang dang ma nu dang /_/zur pa bil ba bye'u rug pa/_/shing kun tsha gsum zho gnyis bskol/_/blud pa'i rjes la thug pa btung /_/de kun
[\[171b.4\]]bad kan rlung nad 'joms/_/nir gun thi lo bskol ba'i khu/_/mar bskol lud pa 'joms byed yin/_/byi dang ga yi khu ba'i nang /_/tsha ba gsum bcug mar bskol phan/_/ba spru ba gnyis byi'u rug pa/_/ka sa mar da sle tres dang /_/pa to la dang bri ha ti/_/pha nid dza
[\[171b.5\]]ga'i khu ba ni/_/'o ma mar dang bcas pa la/_/tsha ba gsum dang legs bskol 'thungs/_/lud pa'i rims drag zad byed dang /_/gzhang 'brum nad kyi 'jigs pa med/_/kaN+Da ka ri'i rtsa ba dang /_/'bras bu lo mar bcas pa yin/_/khu ba bre bzhi'i tshad la ni/_/mar bre gang
[\[171b.6\]]dang ba la dang /_/tsha ba gsum dang byi dang ga_/shu dag dang ni se'u 'bru dang /_/kha ru tsha dang nas tshig thal/_/pi pi ling gi rtsa ba dang /_/skyu ru ra dang ma nu dang /_/bri shi ba dang bri ha ti/_/a ru ra dang yab ti/_/kru trug tres dang rgun 'brum dang /_/dbyi mong byi tsher bar sha bu/_/
[\[171b.7\]]star bu karka ta sring gi/_/ta ma la gi ga bra'i rtsa/_/ra sna gze ma'i lde gu dang /_/bskol ba'i mar des lud kun dang /_/skyigs bu dbugs mi bde la'ang phan/_/kaN+Da ka ri'i sman mar 'di/_/bad kan nad ni sel byed yin/_/bya kri srang brgyad brdungs chu srang /_/nyis
[\[172a\]]
[\[172a.1\]]stong bzhi bcu brgyad nang bskol/_/btsags par tsha ba gsum ra sna/_/sle tres kru trug phye ma dang /_/ka rka ta sring ga bra'i rtsa/_/gla sgang pi pi ling rtsa ba/_/byi tsher ba rnams srang phyed phyed/_/zhun mar srang ni bcu drug dang /_/kar dkar po srang bzhi bcu/_/
[\[172a.2\]]slar yang de ni bskol bya ba/_/gzar bu la chags bsgrangs nas ni/_/pi pi ling dang smig rkang dang /_/sbrang rtsi rnying pa dag las ni/_/srang ni brgyad brgyad gzhug par bya/_/lde gu 'dis ni snying nad skran/_/gzhang 'brum lud dbugs mi bde sel/_/bad kan zhi bdud pa
[\[172a.3\]]brngub/_/shas cher sbyangs pa'i dud pa brngub/_/ldong ros ba bla shing mngar dang /_/spang spos gla sgang i gu da'i/_/shun lpags du ba lud 'joms pa'i/_/chogs dud pa brngubs nas ni/_/mchil mang mthar ni bu ram bcas/_/'o ma 'thungs pa'i dud rngubs des/_/rlung
[\[172a.4\]]dang bad kan shas che ba'i/_/lud pa rnying pa'ang myur sel/_/bad kan lud pa mun zhugs snyam/_/gal te mkhris pa rjes 'brel la/_/der ni gnas skabs ji bzhin du/_/mkhris pa'i lud gso'i sbyor ba bya/_/rlung ni bad kan 'brel pa la/_/bad kan
[\[172a.5\]]bsal ba'i bya ba bya/_/mkhris pa dang 'brel rlung bad kan/_/lud par mkhris pa bsal bar bya/_/rlung dang bad kan bdag nyid skam/_/gsher la snum dang rtsub chos bya/_/lud pa bad kan las gyur ba/_/mkhris par bcas pa kha bas gso/_/glo nad
[\[172a.6\]]'grams la 'phral du ni/_/rgya skyegs sbrang rtsi'i 'o ma blud/_/zhu nas s+'a lu'i 'bras chan ni/_/'o ma kha rar bcas pa bza'/_/rtsib logs chu son bcas te/_/mkhris drod shas chung chang sbyar btung /_/bshang 'khru gla sgang bong nga dkar/_/ba ta dug mo
[\[172a.7\]]nyung bcas btung /_/rgya skyegs zhun mar sbrang rtsi dang /_/'tsho byed sde tshan ka ra dkar/_/smig rkang kha ra mnyam 'o mar/_/bskol ba me drod che la blud/_/bu ram shing dang pad+ma'i tshigs/_/pad+ma ge sar tsan+dan dmar/_/'o mar bskol ba sbrang rtsir bcas/_/
[\[172b\]]
[\[172b.1\]]glo 'grams 'byor bar bya phyir blud/_/nas rjen phye ni 'o ma ru/_/btsos te mar dang sbyar ba'am/_/kha ra sbrang rtsi 'o ma phye'i/_/skyom rims tshad ldan la blud/_/lud pa can la sman mngar dang /_/bskol ba'i zhun mar blud par bya/_/yang na bu ram chu bskol bsgrangs/_/sbrang rtsi
[\[172b.2\]]na le sham btab blud/_/yang na skyu ru ra'i phye ma/_/'o mar bskol ba mar btab blud/_/yang na bcud kyis len cho gas/_/pi pi ling yang sbyin par bya/_/lud pa rus tshigs gzer ba la/_/rgun 'brum shing mngar ma du ka_/smig rkang ba la pi pi ling /_/zhun mar sbrang rtsir
[\[172b.3\]]bcas pa sbyin/_/dri sna gsum ni zho re dang /_/pi pi ling srang phyed kha ra/_/rgun 'brum 'bra go ma du ka_/srang re zhib tu btags nas ni/_/sbrang rtsis ri lur byas pa yis/_/ro tsa byed cing khrag mkhris dang /_/lud pa dbugs mi bde slon bro/_/brgyal myos skyigs bu mgo 'khor dang /_/
[\[172b.4\]]glo rdol skad ni 'gags pa dang /_/mchil ma lus skem rlung 'khyil dang /_/mchil mar khrag 'byung rtsib logs na/_/snying nad skom dang rims nad 'joms/_/bar sha bu dang kha ra dkar/_/s+'a lu rtsa snar btags pa'i phye/_/rgun chu 'o ma mar du bskol/_/mchil ma khrag tu 'byung la blud/_/shing
[\[172b.5\]]mngar dang ni ma du ka_/tan du li ya 'or btsos phan/_/khrag ni gang tshe drag tu 'byung /_/de bcos pa yi sman bsten bya/_/rlung 'khyil pa la ra tshil ni/_/chang brngos rgyam tshar bcas pa sbyin/_/skems shing nyam chung glo 'grams dang /_/gnyid chung me drod che ba la/_/'o ma bskol ba'i spris mar
[\[172b.6\]]chags/_/kha ra sbrang rtsi mar bcas sbyin/_/ka ra dkar dang nas dang gro/_/'tsho byed zangs rtsi sbrang rtsir bcas/_/yang na 'o mar bskol te blud/_/glo 'grams nyam chung rid la sbyin/_/sha za'i sha yi khu ba ni/_/mar dang brngos pa'i pi pi ling /_/sbrang rtsir bcas pa de la blud/_/sha dang khrag ni
[\[172b.7\]]'phel byed yin/_/u dum+bA ra n+ya gro d+ha/_/a shwat+tha dang blag sha dang /_/s+'a la'i shing dang pri yang ku/_/ta la'i rtse mo 'dzam bu'i shun/_/pi pi ling dang shug par bcas/_/a shwa ka nar bcas pa ni/_/'o mar bskol ba las byung ba'i/_/mar dang 'bras chan bza' ba ni/_/glo
[\[173a\]]
[\[173a.1\]]'grams khu ba nyams stobs dang /_/dbang po'i nus pa zad la sbyin/_/rlung mkhris kyis nyon yan lag zhig_/na la mar des bskus pa bsngags/_/rlung nad kyis ni nyen pa la/_/rlung 'joms sman bskol til mar bsku/_/'tsho byed sde tshan zhun mar ni/_/snying dang
[\[173a.2\]]rtsib logs na la blud/_/yang na rlung nad 'joms pa dang /_/khrag mkhris sel ba gang yin bya/_/shing mngar nA ga pa la gnyis/_/'o ma dang mnyam mar bskol bar/_/pa ya s+ye dang pi pi ling /_/smig rkang lde gu bskol bas ni/_/glo 'grams pa yi nad la phan/_/'tsho byed
[\[173a.3\]]sde tshan bca' sga dang /_/nye'u shing ba dang ra mnye ba/_/ba spu ba gnyis pa la dang /_/ga bra'i rtsa ba kha sral phre'u/_/ri di zur pa ka ma la/_/shring ga da ka ka ya s+ya/_/rtsa ba lnga ni chung ngu dang /_/rgun 'brum star ga'i 'bras bu sogs/_/mngar shing snum la stobs skyed pa/_/zho ni
[\[173a.4\]]gnyis gnyis btags lde gu/_/de nang zhun mar bre gang bskol/_/'o ma ra sha skyu ru ra/_/bi da ri dang bu ram shing /_/khu bar sha'i khu bar bcas/_/bskol te bsgrangs par sbrang rtsi ni/_/bre phyed khar srang lnga bcu/_/na le sham dang sug smel dang /_/shing tsha gan+d+ha b+ha dra dang /_/na
[\[173a.5\]]ga ge sar srang phyed phyed/_/phye mar btags te bcug nas ni/_/'ju stobs rjes mthun tshad du blud/_/'di ni bdud rtsi'i sman mar te/_/mi rnams kyi ni bdud rtsi yin/_/bdud rtsi 'di ni zos nas su/_/'o ma sha khu ldan zos na/_/khu chu nyams dang glo 'grams dang /_/nyams stobs
[\[173a.6\]]zad pa'i gso ba yin/_/bud med la gdu lus skem dang /_/mdog skad nyams la gtang bar bya/_/lud pa dang ni skyigs bu rims/_/dbugs mi bde dang lus cha dang /_/skom dad khrag mkhris sel byed cing /_/bu skyed byed cing slon dang brgyal/_/mngal nad gcin nad 'joms byed
[\[173a.7\]]yin/_/gze ma btsod dang pu shel tse/_/ba la tang pal bu ti ka/_/kr-iSh+Na par+Ni dUr ba'i rtsa/_/thal tres stir pa la sha_/de rnams srang re bskol ba yi/_/'o ma sman khu'i bzhi 'gyur la/_/kha sral phre'u dzi baN+Ti/_/me da gnyis dang zangs rtsi ba/_/dzi ba ka dang nye'u shing dang /_/ri di
[\[173b\]]
[\[173b.1\]]rgun 'brum sha kha ra/_/sra ba dang ni pad+ma'i rtsa/_/mar ni bre gang bskol ba yis/_/rlung mkhris snying 'dzag gzer nad sel/_/gcin sri ba dang gcin snyi ba/_/gzhang 'brum lud pa lus skem dang /_/zad byed rims ni sel byed cing /_/gzhu 'dren bud med chang dang
[\[173b.2\]]lam/_/khur dub stobs dang sha zad skyed/_/shing mngar srang brgyad rgun 'brum ni/_/bre gang bskol bar mar btsos la/_/pi pi ling srang brgyad lde gu/_/bre gang bskol ba bsgrangs nas ni/_/kha ra sbrang rtsi re re zhing /_/srang brgyad dang ni bsres pa la/_/nas phye
[\[173b.3\]]mnyam sbyor zos pa yis/_/de ni glo 'grams zad byed dang /_/khrag gi skran la phan pa yin/_/skyu ru ra dang bi da ri/_/bu ram shing khu 'tsho byed kyi/_/sde tshan bskol ba'i khu ba mar/_/ba dang ra yi 'o ma las/_/bre ni re re btso bar bya/_/bskol btsags khar sbrang rtsi ni/_/
[\[173b.4\]]bre re der ni gzhug par bya/_/de ni zad byed brjed byed dang /_/khrag dang mkhris pa lud pa dang /_/lus skem pa ni sel byed cing /_/rgas sra tshe ni ring ba dang /_/sha dang khu chu stobs skyed byed/_/mkhris pa shas ches mar bldag bya/_/rlung shas che bas btung bar bya/_/
[\[173b.5\]]bldags pas mkhris pa zhi byed kyis/_/nyung bas rlung ni 'joms mi nus/_/'thungs na rlung ni gnon byed cing /_/me drod nang du sdud par byed/_/skems shing lus kyi sha zad pas/_/sman mar bshad pa 'di dag nyid/_/smig rkang 'bras yos pi pi ling /_/phye ma lde
[\[173b.6\]]gur byas la sbyin/_/zhun mar bu ram sbrang rtsi'i cha/_/bcug ste byin la 'o ma blud/_/ro tsa brtson dang lus rgyas stobs/_/'di yis myur du skyed par 'gyur/_/bum sha shun lpags sa bon bsal/_/srang brgyad rlangs par btsos nas ni/_/zhun mar bre gang nang gzhug dkrugs/_/
[\[173b.7\]]sbrang rtsi'i mdog 'drar gyur pa dang /_/hwags ni srang brgyad pi pi ling /_/bca' sga zir srang gnyis dang /_/dri sna gsum dang 'u su dang /_/na le sham ni re re zhing /_/srang ni phyed phyed tshad bcug la/_/phab ste bsgrangs par gyur pa dang /_/sbrang rtsi mar gyi phyed bcug la/_/
[\[174a\]]
[\[174a.1\]]gzar bus dkrugs te bzhag gyur pa/_/lud pa skyigs bu yi ga 'chus/_/dbugs mi bde dang khrag mkhris dang /_/glo 'grams zad byed 'joms par byed/_/glo 'grams pa ni 'byor byed cing /_/blo dang dran pa stobs rab skyed/_/ku sman da yi bcud
[\[174a.2\]]kyis len/_/yid du 'ong ba dam pa 'di/_/tha skar bu gnyis kyis bshad yin/_/nA ga pa la'i rtsa ba ni/_/zho gcig sogs kyis bskyed srang gcig_/'o mar bcas pa zla gcig btung /_/'o ma spyad cing zas mi bza'/_/sbyor 'dis tshe ni 'phel byed cing /_/stobs
[\[174a.3\]]skyed kha dog bzang byed mchog_/man du ka par+Ni shing mngar/_/bca' sga'i sbyor ba'ang 'di yin no/_/nA ga pa la srang brgya ni/_/chu srang lnga brgya rtsa bcu gnyis/_/nang du bskol te bzhi cha lus/_/sman khu de dang cha mnyam pa'i/_/'o ma mar dang bskol bar bya/_/ba la a ti
[\[174a.4\]]ba la dang /_/shing mngar pur+Na rna ba dang /_/stag tsher ba dang tang pal dang /_/pi la ya dang kha sral phre'u/_/a shwa gan+d+ha kha ra dkar/_/nye shing med rnam gnyis dang /_/gze ma ram nye ba gnyis dang /_/pa ya s+ya dang zi ra gnyis/_/pad+ma'i rtsa ba sdong bu dang /_/'bra go sring ga ta ka dang /_/ke she ru ka
[\[174a.5\]]srang phyed phyed/_/nA ga pa la'i sman mar 'dis/_/khrag mkhris glo rdol zad byed dang /_/skom dad mgo 'khor sel byed cing /_/stobs ni skyed par byed pa'i mchog_/mdog sdug mdangs bzang tshe 'phel zhing /_/skra dkar gnyer ma 'jig par byed/_/zla ba drug gi bar bsten
[\[174a.6\]]na/_/rgan po'ang gzhon nu nyid du 'gyur/_/cho ga 'dis ni drod skyed cing /_/me drod bri ba skyed 'ju byed/_/gcong chen bshad pa'ang glo rdol bsngags/_/'khru na gcod par byed par phan/_/rtsa ba bcu pa kha sral phre'u/_/shang ka put+pa zur pa dang /_/pa la ha sti pi pi ling /_/a pa
[\[174a.7\]]marga kru trug tres/_/ga bra pi pi ling rtsa ba/_/ma nu srang ni gnyis gnyis dang /_/nas srang drug cu rtsa bzhi dag_/a ru ra ni srang brgya dag_/chu srang drug brgya bzhi bcus bskol/_/nas chos pa dang sman khu de/_/btsags la a ru ra brgya der/_/bu ram srang brgya bcug la bskol/_/mar dang til
[\[174b\]]
[\[174b.1\]]mar pi pi ling /_/phye ma srang ni brgyad po dag/_/bskol te bsgrangs nas sbrang rtsir gzhug_/rtag tu a ru ra gnyis bcas/_/lde gu bcud len 'di zos na/_/'dis ni skra dkar gnyer ma med/_/tshe ring mdog stobs 'phel bar byed/_/lud lnga zad byed dbugs mi bde/_/
[\[174b.2\]]skyigs bur bcas pa'i mi bzad rims/_/gcin snyi ba yi nad dang ni/_/gzhang 'brum skran dang snying nad dang /_/cham pa yi ga 'chus pa sel/_/bcud kyis len mchog dpal yon can/_/'di ni drang srong r-i Shis bshad/_/rtsa ba bcu pa ba la dang /_/mur ba ser po rnam
[\[174b.3\]]gnyis dang /_/pi pi ling ni rnam gnyis dang /_/pa tha a shwa gan+d+ha dang /_/a pa marga kha sral phre'u/_/sle tres dan ti bong nga dkar/_/bil ba gzhon nu dur byid dang /_/tsi tra ka rtsa lo mar bcas/_/pa ya s+ya dang dug mo nyung /_/spang spos bi za ka'i snying po/_/me tog bcas
[\[174b.4\]]dang rkang mar dang /_/go bye byi dang ga ta dang /_/nye'u shing bu ti ka rany+dza/_/dong ga so ma ra dza dang /_/sa ha ra dza shi kru dang /_/nim pa'i shun lpags bu ram shing /_/phra mo'i khu ba srang re dang /_/a ru ra stong chig brgya dang /_/nas srang nyis brgya lnga bcu drug/_/chu ni brgyad 'gyur nang du
[\[174b.5\]]bskol/_/nas tshos pa dang phog nas ni/_/btsags nas a ru ra bcas der/_/bu ram rnying pa srang brgyad gzhug_/til mar zhun mar skyu ru'i khu/_/bre re bcug nas de rjes yang /_/me chung la ni btsos nas su/_/gzar bur chags nas thab las dbab/_/bsgrangs nas sbrang rtsi bre do
[\[174b.6\]]dang /_/pi pi ling ni phul gang gzhug_/dri sna gsum ni phyer btags pa/_/srang gsum bcug nas de 'og tu/_/rdza snod rnying bcug 'bru nang du/_/bcug ste zla ba gcig gzhag bya/_/de nas snga ma bzhin du bza'/_/gnas 'jog gis bshad bcud len 'di/_/sngon las yon tan lhag par che/_/
[\[174b.7\]]nad med kyis bza' dgag pa med/_/dus kun du yang bsngags pa yin/_/rgyam tsha bca' sga srang re dang /_/kha ru tsha ni srang gnyis dang /_/da trig se'u 'bru ardza ka_/de dag srang ni bzhi bzhi dang /_/na le sham gcig go snyod gnyis/_/'u su'i 'bras bu srang bzhi dang /_/tshad 'di las ni
[\[175a\]]
[\[175a.1\]]phye mar byas/_/zas dang skom la btab ste sbyin/_/des ni yi ga 'byed pa dang /_/me drod skyed cing nyams stobs skyed/_/rtsib logs na dang dbugs mi bde/_/lud pa lu ba'i nad sel byed/_/'u su zho gnyis go snyod dang /_/la la phud la zho bzhi
[\[175a.2\]]bzhi/_/se 'bru dang ni da trig dag/_/de yi nyis 'gyur nyis 'gyur bya/_/kha ru tsha ni srang gcig dang /_/bca' sga zho gnyis bil ba'i rkang /_/srang lnga dang ni sbyar ba la/_/kha ra srang ni bcu drug gzhug_/ro drug pa 'di bza' ba dang /_/btung ba snga ma bzhin du sbyin/_/
[\[175a.3\]]gcong chen las bshad cho ga gang /_/gnas skabs ji bzhin glo rdol phan/_/glo rdol nad ni byang gyur nas/_/bad kan skyes nas mgo bo brang /_/na ba'i lud pa can gang yin/_/de la dud pa 'di brngub bya/_/me da gnyis dang ba la gnyis/_/shing mngar gso ma'i shun
[\[175a.4\]]lpags ni/_/lde gur byas la reng bur ni/_/byas te dud pa brngub par bya/_/de rjes 'tsho byed sman mar btung /_/ldong ros dang ni ba la sha_/a za gan+d+ha cu gang dang /_/dong gra las kyang de bzhin bya/_/de rjes kha ra bu ram dang /_/bu ram shang khu btung bar blud/_/ldong ros dang
[\[175a.5\]]ni n+ya gro d+ha'i/_/myu gu rlon pa cha snyoms btags/_/zhun mar dang sbyar dud pa brngub/_/de 'og sreg pa'i sha khu btung /_/glo rdol las byung blud pa la/_/thog mar stobs dang me drod skyed/_/nad gzhi mngal snum bcas pa'i/_/bkru sman 'jam po gtang bar bya/_/dong ga dang ni dur
[\[175a.6\]]byid gnyis/_/rgun 'bru'i chu dang sbyar ba dang /_/seng phrom bskol ba'i khu ba dang /_/bi da ri yi khu bar sbyar/_/zhun mar la btsos ci rigs sbyin/_/lus zad pa la sbyar bar bya/_/mkhris pa bad kan lus zungs rnams/_/zad pa'i zad byad lung pa can/_/mar dang karka ta sring gi/_/
[\[175a.7\]]'o ma ba la gnyis bskol blud/_/bi da ri 'am ka tam pa/_/ta la'i 'bras bu bskol ba yi/_/mar dang 'o ma gcin nad ni/_/mdog 'gyur bre bar byed la blud/_/pho mtshan rkub dang chu so dang /_/brla dbrag mjug to skrang zhing na/_/mar gyi nying khu yang ba 'am/_/
[\[175b\]]
[\[175b.1\]]til mar bsres pa'i 'jam rtsi gtang /_/skam sa'i srog chags sha dang ni/_/byi'u sogs dang ni khung na gnas/_/de bzhin mthu rtsal gyis zas tshol/_/sha za'i sha yang rim bzhin sbyin/_/dro bas bad kan 'jig byed la/_/rtsa sbubs rnams ni dag byed cing /_/dngas ma
[\[175b.2\]]legs par rgyu byed bas/_/lus ni rgyas par byed par 'gyur/_/dbyi mo bar gyi 'bras bu gsum/_/rtsa ba bcu dang tsi tra ka_/rgya sran pi pi ling rtsa ba/_/pa ta rgya shug nas chur bskol/_/li dong gra dang byi tsher ba/_/zur pa ma nu pi pi ling /_/karka ta yi sring gi
[\[175b.3\]]btags/_/mnyam pa'i zhun mar dag dang bskol/_/bskol ba'i mar 'di k+Shar gnyis/_/lan tshwa lnga ni btags te gzhug_/de las ran par 'thungs na ni/_/zad byed lud pas nyen pa sel/_/ka sa mar da a ru ra/_/gla sgang pa ta kad pa la/_/
[\[175b.4\]]dong gra pi pi ling tang pal/_/pu tse shel tshad zho gnyis gnyis/_/mar ni bre gang 'o ma dang /_/rgun chu bre bzhi'i nang du bskol/_/zad byed rims dang mchin pa'i nad/_/lud pa kun sel dge ba yin/_/kaN+Da ka ri ba sha ka_/sle tres rtsa ba 'bras bu
[\[175b.5\]]dang /_/myu gu lo mar bcas pa rnams/_/bskol ba'i khu ba mar du btsos/_/lud pa'i rims kyis btab pa dang /_/yi ga 'chus pa'i nad rnams sel/_/se 'bru'i khu ba nyis 'gyur ram/_/tsha gsum ldan par bskol ba'ang phan/_/ya
[\[175b.6\]]bak+Sha ra mar dang sbyar/_/zas zos pa yi 'og tu blud/_/pi pi ling dang bu ram bskol/_/ra yi 'o ma mar bcas phan/_/'di ni me drod sbyar phyir te/_/zad byed lus can gyis mar btung /_/nad kyis 'gags pa'i mid pa brang /_/rtsa sbubs rnams ni dag par byed/_/nas ni bre
[\[175b.7\]]gang btsos pa ru/_/rnam par rgyal ba nyi shu btso/_/tshos nas de phyung mnyes nas der/_/bu ram rnying pa srang drug dang /_/pi pi ling ni srang gnyis dang /_/ldong ros zho gnyis skyer khaN+Da/_/zho gcig tshad ni bcug nas ni/_/slar yang bskol ba'i lde gu des/_/lud pa dbugs mi bde sel byed/_/
[\[176a\]]
[\[176a.1\]]reg 'jam sgro rtsa bsregs nas ni/_/mar dang sbrang rtsi kha rar sbyar/_/yang na rma bya'i rkang pa bsregs/_/mar dang sbrang rtsir sbyar ba yi/_/lde gu zos na lud pa dang /_/dbugs mi bde ba sel bar byed/_/e raN+Da yi thal ba ni/_/til mar tsha gsum
[\[176a.2\]]bu ram bcas/_/lde gu'am bye'u rug e raN+Da'i/_/lo ma'i thal ba de bzhin bya/_/tsha ba gsum gyi phye ma ni/_/bu ram rnying pa mar sbyar phan/_/shug pa tsha gsum 'bras bu gsum/_/byi dang ga dang thang shing dang /_/ba la ra sna'i phye ma kun/_/de dang mnyam pa'i kha rar sbyar/_/
[\[176a.3\]]yang na sbrang rtsi mar dang sbyar/_/lde gu lud pa sel byed mchog_/de bzhin na le sham gyi phye/_/mar dang sbrang rtsi kha rar bcas/_/a ru ra dang bca' sga ni/_/bu ram dang ni bcas pa yi/_/ri lu khar ni bzhag gyur na/_/lud pa dbugs mi bde kun sel/_/yang na ba
[\[176a.4\]]ru ra 'ba' zhig_/lud pa sel bar byed pa yin/_/seng phrom a mra kha ra dang /_/bcas pa'i lde gu mar dang brngos/_/thug pa zan dron nang du btab/_/slon bro skom dang lud pa dang /_/ma zhu tshad 'khru sel bar byed/_/kaN+Da ka ri'i khu bar bskol/_/mung+ga'i khu bar
[\[176a.5\]]legs g.yos pa/_/skyu ru ra ser se'u 'brur bcas/_/lud pa kun gyi sman gyur yin/_/rlung 'joms sman bskol 'o ma'am/_/mchu yis zas tshol khron rko dang /_/khung na gnas pa'i sha khu ni/_/zad byed lud pa can la sbyin/_/glo rdol gyis dud brngubs la gang /_/btung bar bcas pa
[\[176a.6\]]bsten pa yang /_/zad byed lud par de gtang bya/_/gang yang gcong chen skabs su bshad/_/stobs skyed me drod skyed pa dang /_/rtsa rgyun sbyong bar byed pa'i sman/_/rnam grangs zad byed lud can la/_/stobs skyed thams cad
[\[176a.7\]]bsngags pa yin/_/gang phyir 'dus pa las byung ba'i/_/zad byed lud pa mi bzad pas/_/de phyir nad stobs ji bzhin du/_/'dus pa'i nad la phan pas gso/_/yan lag brgyad pa'i snying po bsdus pa las/_/gso ba'i gnas kyi le'u gsum pa'o//_//
[\[176b\]]
[\[176b.1\]]de nas skyigs bu dang dbugs mi bde ba gso ba'i le'u bshad par bya'o/_/gang phyir skyigs bu dbugs mi bde/_/rgyu sogs mtshungs pas de yi phyir/_/gso ba'ang gcig ste des nyen la/_/thog mar dugs kyi nyer dpyad bya/_/snum dang lan tshwa til mar byug_/
[\[176b.2\]]de yis bad kan bu gar 'gags/_/shin tu zhen pa zhu nas ni/_/khong par gnas pa legs par 'byin/_/bu ga'i rgyun srang mnyen gyur cing /_/rlung ni lugs dang mthun par rgyu/_/'jam zhing rlan gyur zas snum dang /_/rlan can shar bcas sbyin pa 'am/_/yang na zho yi
[\[176b.3\]]spris ma sbyin/_/de nas de la rlon 'jam btang /_/mchog tu lud pa rnying nad dang /_/skad 'gags pa la skyug sman sbyin/_/rgyam tsha sbrang rtsi pi pi ling /_/sbyar ba'am rlung la phan pa gtang /_/bad kan gyis ni gnod byas pa/_/gsal na bde ba thob 'gyur la/_/bu ga
[\[176b.4\]]rnam par dag gyur nas/_/rlung ni gnod pa med par rgyu/_/lto sbos rtug 'gags mun 'thibs byed/_/ma du lung ga star bu dang /_/shid+kun pi lu kha ru tsha/_/ldan zas byin na bde bar 'byung /_/rgyam tshar bcas pa'i 'bras bu skyur/_/cung zad dro ba'i bkru sman gtang /_/'di
[\[176b.5\]]dag bad kan gyis lam bkag_/srog gi rlung ni 'khrugs las byung /_/de bas de lam bsal bya'i phyir/_/steng dang 'og tu sbyang byas phan/_/ji ltar 'bag par gyur pa'i chu/_/shin tu 'khyil zhing 'phel ba ltar/_/de bzhin rlung ni 'khyil gyur pa'i/_/de lam legs par
[\[176b.6\]]sbyang bar bya/_/sbyang ba byas kyang ma dag pa'i/_/zhen pa'i dri ma du bas bsal/_/yung ba'i lo ma e raN+Da'i/_/rtsa ba rgya skyegs ldong ros dang /_/thang shing ba la spang spos bcas/_/btags te reng bu nyid du bya/_/de ni mar bskus dud pa rngub/_/yang na mar sbrus nas
[\[176b.7\]]bsregs rngub/_/spra tshil sra rtsi pog dag gam/_/a ka ru bzang mar sbyar rngub/_/de bzhin tsan+dan glang rwa 'am/_/spu 'am rgyus pa'i dud pa rngub/_/btsod dang go dku rang ga_/dge ba lpags mgar yi'am/_/yang na gu gul ldong ros sam/_/yang na sA la'i thang
[\[177a\]]
[\[177a.1\]]chu nyid/_/mo rtsa gu gul a ga ru/_/shug pa mar dang bcas dud rngub/_/dugs byar mi rung btang snyoms gzhag_/brang dang mid pa zhom pa la/_/bshol du med na 'jam dugs bya/_/kha ra dkar po'i 'o mas sam/_/dro 'jam tsam kyis dugs
[\[177a.2\]]bya zhing /_/dkri dang ldan par bya ba'i dugs/_/dugs kyi le'ur bshad dugs bya/_/ma zhur de gso'i cho ga spyad/_/sbyor drags rlung shas cher gyur na/_/rlung nad bsal ba'i sbyor ba bya/_/sha khu snum sogs rab tsha sbyin/_/bsku ba dag gis zhi bar bya/_/bad kan ma slong
[\[177a.3\]]dugs mi bya/_/nyam chung ba la sbyang byas pas/_/rlung gi gnas rnyed gnas rnams ni/_/skam par byas nas srog 'phrog byed/_/de bas sman khu snum dang ni/_/lde gu stsogs kyis de zhir bya/_/skem zhing glo rdol tshad 'khru dang /_/khrag mkhris tsha ba las byung ba'i/_/
[\[177a.4\]]skyigs bu dbugs mi bde ba la/_/mngar snum bsil stsogs dag gis gso/_/ku lang+tha dang rtsa ba bcu/_/bskol ba'i skam sa'i sha khu phan/_/shi kru par ta ka dang ni/_/ka sa mar da ba sha ka_/la phug lo ma'i khu ba dang /_/nim pa'i myu gu las byung dang /_/kha lung
[\[177a.5\]]bri ha ti khu phan/_/kaN+Da ka ri byi tsher ba/_/bil ba'i rkang dang gze ma dang /_/sle tres kar ka ta sring gi_/tsi tra ka dang ku lang+tha/_/chur bskol ba yi yu sha bya/_/yang na ra sna rtsa chung lnga/_/mung+ga tsi tra kar bcas blud/_/tsi tra go snyod kha ru tsha/_/kar kata sring thug pa phan/_/
[\[177a.6\]]yang na rtsa ba bcu sbyar ba'i/_/thug pa blud na lud pa dang /_/skyigs bu dbugs mi bde nad sel/_/rtsa ba bcu par sna dang /_/zur pa ga bra'i rtsa ba dang /_/bil ba gnyis dang ma nu dang /_/kar ka ta sring pi pi ling /_/lca ba sle tres bca' sga ni/_/bskol ba'i khu ba blud zhu
[\[177a.7\]]nas/_/de nyid dang btsos thug pa blud/_/sA lu drug cu pa dang gro/_/nas dang mung+ga rgya sran zos/_/lud pa snying nad rtsib logs zug_/skyigs bu dbugs mi bde ba sel/_/yang na arga'i myu gu yi/_/'o ma dang sbrus nas kyi zan/_/sbrang rtsi dang bcas rtsa bcu sogs/_/
[\[177b\]]
[\[177b.1\]]bskol ba'i khu bar sbyar ba blud/_/zas ni k+Sha ra shing kun mar/_/kha ru tsha dang se'u sbyar za/_/ma nu zur pa tsha ba gsum/_/star bu ba lung sbyar ba sbyin/_/skyigs bu dbugs mi bde skom dang /_/rtsa ba bcu bskol khu ba'am/_/yang na thang shing bskol khu'am/_/chang gi
[\[177b.2\]]dngas ma blud par bya/_/pi pi ling dang de'i rtsa ba/_/ma ru ra dang byi dang ga/tsi tra ka rnams lde gur sbyar/_/mar snod bskus te bskams pa ru/_/snod du dar ba zla gcig gzhag_/de 'bungs me yi drod skyed cing /_/lud pa dbugs mi bde ba sel/_/ba ta mur pa thang
[\[177b.3\]]shing dang /_/sa ra la dang chang dngas ma/_/nub gcig bzhag ste lan tshwa btab/_/de las khyer gang blud par bya/_/ga bra'i rtsa ba bca' sga'i phye'am/_/ya bak+Sha ra na le sham/_/bcas phye chu tshan blugs pa ban/_/ba spri ka ni bskol ba'i chu/_/btags pa lde gur byas bsres
[\[177b.4\]]blud/_/sab ta par+Ni'i khu ba'am/_/shri sha yi ni me tog ni/_/pi pi ling dang sbrang rtsir sbyar/_/bad kan mkhris pa 'dres gyur pa'i/_/skyigs bu dbugs mi bde ba sel/_/cu gang pi pi ling dang ni/_/'bras dang bca' sga mar dag las/_/khu ba mkhris pa las gyur
[\[177b.5\]]sal/_/rlung dang ldan la reg 'jam sha_/ri bong sha dang pi pi ling /_/mar dang sha spya ka yi khrag_/lcam pa'i khu ba tsha ba gsum/_/mar dang 'o mar sbyar ba dang /_/'bras chan zos la 'o ma blud/_/rlung mkhris 'dres pa las gyur sel/_/ra yi 'o ma bzhi 'gyur
[\[177b.6\]]gyis/_/chu bskol bu ram dong gra btab/_/pi pi ling rtsa shing mngar dang /_/bu ram lca brta sbangs khu/_/sbrang rtsi mar sbyar zos gyur na/_/skyigs bu dbugs mi bde ba sel/_/rta dang glang po ba lang phag_/rnga mong bong bu lug dang ra/_/gang yang rung ba'i rtug btsir
[\[177b.7\]]khu/_/sbrang rtsir sbyar ba bldags na phan/_/bad kan shas cher btung ba blud/_/rkang bzhi pa yi lpags rus spu/_/rmig pa bsregs la snag tshar byas/_/ya shwa gan+d+ha'i lde gu ni/_/sbrang rtsir sbyar bas bad kan shas/_/che ba'i dbugs mi bde ba sel/_/zur pa ma
[\[178a\]]
[\[178a.1\]]nu skyu ru ra'am/_/ma nu pi pi ling bcas phan/_/yug snam pi pi ling bcas pa'am/_/ka pid ta yi khu ba'am/_/bil ba'i rkang khu skyu ru ra/_/pi pi ling dang rgyam tshar bcas/_/mar dang sbrang rtsi a ru ra'am/_/tsha ba gnyis dang kha ru tsha/_/rgya shug
[\[178a.2\]]'bras yos sbrang rtsi dang /_/rgun 'bru pi pi ling dong gra/_/bu ram rgun 'bru yung ra sna/_/pi pi ling dang na le sham/_/til mar dang ni sbyar ba phan/_/lde gu sman gyi phye ma yang /_/sha khu chu dron tsha stsogs btung /_/dzi ban ti dang gla sgang dang /_/bye'u rug pa dang shing tsha dang /_/
[\[178a.3\]]sug smel gnyis dang ma nu dang /_/lca ba ta ma ma li ka_/a ru ra dang ga bra'i rtsa/_/dong ga dang ni ba la ka_/zur pa kar ka ta sring gi_/nA ga ge sar pi pi ling /_/tsa rong ci rigs sbyar nas ni/_/phye ma nyis 'gyur kha rar bcas/_/rtsib logs nad rims lud pa sel/_/
[\[178a.4\]]skyigs bu dbugs mi bde 'joms mchog_/dong ga bu ram cha mnyam pa/_/bza' ba'am sna nas btang sman bya/_/yang na sgag skya'am kun dong ngam/_/gri dza na yi rtsa bas bya/_/tsan+dan gyi ni khu ba dang /_/bud med nu zho snar blugs bya/_/sbrang ma'i rtug pa nu zhor sbyar/_/rgya skyegs khu ba
[\[178a.5\]]dang sbyar blugs/_/rgyam tsha zhun mar dang bcas pa/_/nu zho mar dang bskol ba'am/_/mngar ba'i sman dang lde gur byas/_/de btung ba'am sna nas gtad/_/kha ra sbrang rtsir bcas pa ni/_/grang dro res kyis blugs pa'am/_/de bzhin 'o ma bskol ba ni/_/sman gyi phye ma mar sbyar
[\[178a.6\]]blugs/_/pi pi ling dang kha ru tsha/_/ya bak+Sha ra sle tres dang /_/shing kun tso ra bye'u rug pa/_/mar dang zhog chur sbyar zhing /_/rtsa bcu'i khu bar bskol ba blud/_/yang na 'tsho byed bskol ba'i khu/_/sbrang rtsir bcas pa blud par bya/_/te dzo ba ti a ru ra/_/pi pi ling
[\[178a.7\]]dang pu tse shel/_/ru rta ma nu bu ti ka_/tsitra ka dang pa la sha//zur pa lan tshwa rnam gnyis dang /_/dzi ban ti dang bil ba'i rkang /_/shu dag bal bu'i lo ma rnams/_/de dag zho ni gnyis gnyis bskol/_/shing kun zho phyed mar bre gang /_/bskol ba de ni 'thungs gyur na/_/
[\[178b\]]
[\[178b.1\]]rkang lag la ni zhen pa'i rlung /_/gzhang 'brum dang ni pho ba'i nad/_/skyigs bu snying nad rtsib logs zug_/myur du sel bar byed pa yin/_/zhun mar cha phyed bcas pa yi/_/ya bak+Sha rgyam tsha sbyin/_/thang la 'bar gyi'am dug gi mar/_/zho can ha pu sha'i mar blud/_/chu
[\[178b.2\]]grang glo bur blugs pa dang /_/sngangs dang sprugs dang 'jigs pa dang /_/dga' dang phrag dog dbugs bsdams dang /_/gnod pa'i 'bu yi sos btab dang /_/gang yang bad kan rlung 'joms sman/_/dro zhing rlung ni bde rgyu bsten/_/gang yang phal cher rlung gi nad/_/
[\[178b.3\]]lhag par 'joms par byed pas spyad/_/thams cad la ni brta byas pas/_/tshabs chung gso bar sla ba yin/_/lhag par nyams smad pa yis ni/_/zhi ba'i thabs su 'gyur ma yin/_/de bas zhi ba brta ba'i thabs/_/mang po de la spyad par bya/_/lud pa dbugs
[\[178b.4\]]mi bde gcong slon/_/skyigs bu'i sman ni phan tshun 'dre/_/yan lag brgyad pa'i snying po bsdus pa las/_/gso ba'i gnas kyi le'u bzhi pa'o//_//de nas gcong chen po gso ba'i thabs kyi le'u bshad par bya'o/_/stobs ldan nad ni mang gyur la/_/
[\[178b.5\]]snum chos dugs byas sbyang ba ni/_/snum med ma yin nyam smod min/_/steng 'og gi ni sbyang bar bya/_/'o ma po son chang bcas pa'am/_/sha khu mngar dang ldan pa'am/_/zhun mar btab pa'i nas thug ni/_/skyug sman bskol bas slon du gzhug_/sham dur byid dong
[\[178b.6\]]grar bcas/_/kha ra sbrang rtsi mar dang ni/_/bcas pa'i 'o ma 'am skyo ma'am/_/rgun 'bru tang pa la bi da ri/_/yang na sha khur ldan pa yi/_/bkru sman 'jam po gtang bar bya/_/lto sbyang pa la brta ba dang /_/drod skyed cho ga spyad par bya/_/zas skom yi gar 'ong ba dang /_/
[\[178b.7\]]rlung 'joms byed cing yang ba sbyin/_/s+'a lu drug cu pa dang gro/_/nas dang mung+ga lo gcig lon/_/ra yi 'o ma mar dang sha/_/sha za'i sha ni zad byed 'joms/_/bya rog 'ug pa spyang ki gzig_/ba lang rta dang ne le sbrul/_/bya rgod rnga mo bong bu khra'i/_/sha ni sgyu yis byin na phan/_/
[\[179a\]]
[\[179a.1\]]shes na de las smod pas na/_/slon zhing mdangs dang stobs mi 'gyur/_/bad mkhris ri dwags la sogs sha_/rlung la mthu rtsal gzan tshol sha_/tsho khur sbyar zhing phan pa dang /_/sha khu sogs la'ang sbyar bar bya/_/yungs mar dag dang brngos pa'am/_/
[\[179a.2\]]yang na ci rigs mar dang brngos/_/khu bar ldan zhing mnyen la snum/_/spod la sogs dang legs g.yos sbyin/_/de bzhin la phug rgya sran las/_/g.yos pa'i yu shar sbyar bar bya/_/pi pi ling bcas nas dang bcas/_/rgya sran bcas shing dong grar bcas/_/se'u 'bru skyu
[\[179a.3\]]ru ra dang bcas/_/ra sha'i khu ba snum bcas blud/_/des ni cham pa la sogs pa/_/gnod pa drug ni sel bar 'gyur/_/mkhris pa sogs las khyad par du/_/chang rnying rtsa sbubs sbyong byed pa/_/ngoms pa nyid du blud par bya/_/rgun chang chang rnying chang dngas blud/_/rtsa ba chung ngu
[\[179a.4\]]lngar bskol ba'am/_/tam la ka chur bskol ba'am/_/par+Ni bzhi dang bskol ba'am/_/'u su bca' sga bskol ba blud/_/de dang kha zas gtsang ba dag_/'bad pas btsos pa rjes mthun yin/_/rtsa ba bcu dang 'o ma 'am/_/sha khu'i nang du btso bar bya/_/ba la btab pa'i
[\[179a.5\]]mar sbyar ba'am/_/sha za'i sha khur btsos pa sbyin/_/'o ma bcu 'gyur dag dang ni/_/mar bskol sbrang rtsir bcas pa'ang phan/_/dzi ban ti dang shing mngar dang /_/rgun 'bru dug mo nyung 'bras bu/_/ma nu zur pa pi pi ling /_/bya kri gze ma ba la dang /_/ta ma la ki ut+pal
[\[179a.6\]]sngo/_/kyi lce ba dang byi tsher ba/_/lde gur byas dang mar bskol ba/_/gcong chen sel ba'i dam pa yin/_/'bra go rgun 'brum ma du ka_/pa ru sha dang pi pi ling /_/mar dang bskol bas skad 'gags dang /_/lud pa dbugs mi bde rims 'joms/_/rtsa bcu 'o mar
[\[179a.7\]]bskol ba las/_/byung ba'i mar gsar gang yin de/_/pi pi ling dang sbrang rtsir bcas/_/skad 'gags sel ba'i dam pa yin/_/mgo brang rtsib logs gzer 'joms shing /_/lud pa dbugs mi bde rims sel/_/rtsa ba lnga ba lngar bskol ba'i/_/'o ma las
[\[179b\]]
[\[179b.1\]]byung mar gang yin/_/rtsa ba lnga pa lnga yi ni/_/khu ba 'o ma'i bzhi 'gyur la/_/bskol ba yi ni mar 'di yis/_/zang byed kyi ni stobs bdun 'joms/_/ya bak+Sha ra tsha ba lnga/_/srang drug dang ni btsos pa'i mar/_/bre gang 'o ma cha mnyam byas/_/de yis bu ga dag
[\[179b.2\]]byed cing /_/skran dang dmu rdzing mcher pa dang /_/pho nad skya rbab cham pa dang /_/lud pa dbugs mi bde drod nyams/_/skrang dang stod kyi rlung nad 'joms/_/ra sna ba la gze ma dang /_/ti ra ba ra sha khu'i chur/_/dzi ban ti dang pi pi ling /_/'o bcas gcong chen
[\[179b.3\]]'joms pa'i mchog_/a shwa gan+d+ha 'o mar bskol/_/las byung mar 'o kha rar bcas/_/spyi yi sha ni srang brgya dag_/chu bre sum cu gnyis na bskol/_/de yi brgyad cha lus pa ru/_/'tsho byed bcu ni srang re gzhug_/zhun mar bre gang bcas bskol ba/_/sha yi sman mar 'di
[\[179b.4\]]blud pa'am/_/sha khu dang sbyar ci rigs sbyin/_/rlung dang mkhris pa las gyur nad/_/lud pa dbugs mi bde skad 'gags/_/skem zhing rtsib logs zug pa 'joms/_/sug smel ti mus 'bras gsum/_/sa nag tsha ba gsum tsi tra/_/sa ra nim pa seng ldeng dang /_/
[\[179b.5\]]sA la'i 'bras bu las byung dang /_/go bye dang ni byi dang ga_/srang ni brgyad brgyad tshad du byas/_/chu ni bcu drug 'gyur byas par/_/bcu drug char gnas bar du bskol/_/slar yang de dang mar bre gang /_/bskol ba 'dir ni cu gang ni/_/srang drug khar srang sum cu bcug_/
[\[179b.6\]]sbrang rtsi srang ni drug cu gzhug_/dri sna gsum ni srang re gzhug_/gzar bus dkrugs te lde gur byas/_/snga dro zos la 'o ma btung /_/bcud len bsdams pa med pa yin/_/yid gzhungs mig rno tshe ring la/_/drod skyed skran dang gcong chen nad/_/skya rbab dang ni mtshan bar rdol/_/
[\[179b.7\]]myur du 'joms par byed pa yin/_/gang yang zhun mar bu ram bcas/_/glo rdol la bshad zang byed sbyar/_/shing tsha sug smel pi pi ling /_/cu gang kha ra rim nyis 'gyur/_/phye mar byas bza' 'am sbrang rtsi dang /_/mar dang sbyar te lde gur zos/_/skad 'gags lud pa
[\[180a\]]
[\[180a.1\]]dbugs mi bde/_/zad byed rtsib logs bad kan 'joms/_/'di yi skad 'gags la khyad par/_/sna sman dud pa rngub stsogs bya/_/de la'ang rlung las gyur pa la/_/kas mar da brda ka_/bring+ga ra dza'i khu ba mar/_/bskol ba'am arda ga la bskol/_/dro 'jam zos rjes la blud na/_/
[\[180a.2\]]yud pa lu dang skad 'gags sel/_/rgya shug lo ma'i lde gu ni/_/mar brngos rgyam tshar bcas pa'am/_/shing mngar dang ni pi pi ling /_/byi dang ga dang rgun 'brum dang /_/ha nas par+Ni'i rtsa ba rnams/_/til mar bskol ba snar blugs bya/_/'bras chan mar dang bu ram bcas/_/
[\[180a.3\]]zos na de rjes chu tshan btung /_/'o thug snum can blud pa dang /_/snum gyi dugs kyi cho ga bya/_/mkhris pa las gyur 'o ma'i shing /_/lde gu bskol ba'i zhun mar ni/_/sbrang rtsir bcas te de rjes ni/_/'o ma bskol te bsgrangs pa blud/_/shing mngar ma du ka 'o thug_/zhun
[\[180a.4\]]mar bcas pa blud pa'am/_/ba la dri bzang bi da ri/_/shing mngar k+Shi ta bi da ri/_/rgyam tshar bcas pa bskol ba'i mar/_/skad 'gags sna sman bla med yin/_/pra puN+Da rI ka shing mngar/_/pi pi ling dang bri ha ti/_/ba la 'o ma mar bskol te/_/skad 'gags pa yi sna sman
[\[180a.5\]]mchog_/mngar ba'i sde tshan phye ma ni/_/sbrang rtsi mar sbyar lde gu sbyin/_/bad kan las gyur tsha ba dang /_/zas rtsub ba gcin blud par bya/_/kad pha la dang skyu ru ra/_/tsha gsum til mar sbrang rtsir sbyar/_/ya bak+Sha ra tsha ba gsum/_/kru trug tres dang dbyi mong dang /_/a ru ra dang
[\[180a.6\]]sbrang rtsir sbyar/_/nas thug til mar zhun mar dang /_/pi pi ling dang skyu rur sbyar/_/bca' sga dang ni pi pi ling /_/bza' ba'am skyug sman rnon po bsten/_/sha kha ra dang sbrang rtsir bsres/_/mngar ba'i sman dang lhan cig bskol/_/'o ma 'thung bas skang gsang ni/_/chen
[\[180a.7\]]por smras pa'i 'gags nad sel/_/yi ga 'chus la sna tshogs zas/_/phan pa'i sman dang sbyar ba sbyin/_/phyi dang nang ni sbyang ba dang /_/sems dga' yid dang mthun sman sbyin/_/dus gnyis su ni so shing dag_/bca' zhing kha ni sbyang bya zhing /_/bska bas kha ni bkru ba dang /_/
[\[180b\]]
[\[180b.1\]]rjes su mthun pa'i dud pa rngub/_/da lis kyi ni ri lu dang /_/kha ra ga bur bcas pa sbyin/_/'bras khu zla ba'i zer ltar dkar/_/bza' ba yi ga 'byed pa'i mchog_/de las rlung 'gyur yi ga 'chus/_/ha re Nu dang pi pi ling /_/byi dang ga dang ra sna dang /_/rgyam tsha dang ni dong
[\[180b.2\]]gra dang /_/sug smel ga bra'i rtsa ba dang /_/nas tshig 'khus pa'i thal ba dang /_/shing kun bcas pa mar ram ni/_/chang gi dngas mar sbyar te btung /_/shu ngag chus ni slon du gzhug_/mkhris gyur bu ram chus slon gzhug_/kha ra dang ni zhun mar ram/_/rgyam tsha sbrang rtsir
[\[180b.3\]]bcas pa sbyin/_/bad kan nim pa'i chus slon gzhug_/la la phud dang dong gra'i chu/_/sbrang rtsi'am chang rnying rno sbyar ba/_/bu ram sbrang rtsi chang bcas blud/_/ha re Nu sogs phye ma ni/_/sngar bshad chu tshan sbyar ba blud/_/sug smel dang ni shing tsha dang /_/nA ga pus pa na le sham/_/
[\[180b.4\]]pi pi ling dang bca' sga rnams/_/rim bzhin cha res bskyed phye ma/_/kha ra dag dang mnyam sbyar bas/_/mchil mang yi ga 'chus pa dang /_/snying dang rtsib logs na lud pa/_/dbugs mi bde dang mgul nad 'joms/_/la la phud dang da trig dang /_/star bu bca' sga se'u 'bru
[\[180b.5\]]dang /_/rgya shug zho ni gnyis gnyis byas/_/kha ra srang bzhi 'u su dang /_/go snyod shing tsha kha ru tsha/_/zho re pi pi ling 'bru brgya/_/na le sham ni nyis brgya dag_/phyer btags yi ga 'byed pa'i mchog_/yid 'ong phyis 'gags pa dang /_/lud pa snying ga rtsib logs na/_/mcher
[\[180b.6\]]pa gzhang 'brum pho nad sel/_/bal bu'i lo man le sham/_/dong gra dang ni pi pi ling /_/go rims bzhin du cha res bskyed/_/shing tsha sug smel dang po'i phyed/_/pi pi ling gi brgyad 'gyur gyi/_/kha rar sbyar ba'i phye ma de/_/drod skyed yi ga 'byed pa dang /_/lud pa lu dang
[\[180b.7\]]dbugs mi bde/_/yi ga 'chus dang slon bro dang /_/mcher pa snying nad rtsib logs zug_/skya rbab tshad 'khru rims nad 'joms/_/rlung 'khyil ba ni bde rgyu byed/_/sug smel shing tsha pu shel tse/_/zho ni gnyis gnyis byas pa dang /_/nA ga ge sar srang phyed dang /_/gan+d+ha
[\[181a\]]
[\[181a.1\]]b+ha dra srang phyed gzhug_/phye btags bu ram rnying pa ni/_/srang ni nyi shu lnga ni bskol/_/sbrus te zho gnyis tshad ri lu/_/byas pa'i yon tan de dang mnyam/_/arga sle tres k+Sha ra'i chur/_/nas dang nub gcig spangs nas ni/_/chu dang zan ni sbrus nas su/_/
[\[181a.2\]]byin te nyams stobs ldan slon gzhug_/de bzhin skam sa'i srog chags sha_/bsregs pa kha dang tsha sbyar sbyin/_/zas ni skam zhing rab yang dang /_/tsa na ka sogs khu ba blud/_/bad kan gyis rab mchil ma mang /_/rlung gis mchil mang skyed par byed/_/de ni bad kan mchil
[\[181a.3\]]mar bshad/_/snum dang dro bas de bsal bya/_/rims 'di cham pa dag dang ni/_/slon pa'i nad la'ang sbyar bar bya/_/mchog tu cham par bsku ba dang /_/snum dang dugs kyi cho ga bstan/_/mgo dang lkog ma rtsib logs su/_/'bras khur snum bcas dugs bya zhing /_/
[\[181a.4\]]lan tshwa skyur dang kha dang tsha/_/sha khu snum dang bcas pa sbyin/_/mgo bo snying ga rtsib logs gzer/_/nad gzhi ji bzhin gso bar bya/_/chu dang rlan can gnas pa'i sha_/legs sbyar dkri ba'i dugs bya zhing /_/de nas snum bzhi'i sbyor ba bsngags/_/nad gzhi
[\[181a.5\]]'dres bar gyur pa la/_/rgya spos shing mngar shu ti dang /_/tsan+dan mar gyi lde gus byug_/pa la ra sna til mar dang /_/shing mngar ut+pal mar de bzhin/_/ba spru ba dang shi kru dang /_/ba la ra mnye bid ri/_/sna sman dud pa rngub pa dang /_/zas zos 'og tu snum bsten zhing /_/
[\[181a.6\]]til mar gyis ni bsku ba dang /_/de bzhin 'jam rtsi'i las rab bsngags/_/yang na rngabs rwa la sogs pas/_/nad dmigs ji bzhin nad khrag dbyung /_/shug pa tsan+dan pu shel tse/_/mar bcas lde gus bsku ba'am/_/dUr ba shing mngar btsod dang ni/_/nA ga ge sar mar sbyar
[\[181a.7\]]bsku/_/n+ya gro d+ha sogs bskol til mar/_/lan brgya bkrus pa'i mar gyis ni/_/bsku ba'am 'o ma shing mngar chus/_/blugs par gyur pa'ang bsngags pa yin/_/phal cher me drod nyams pa'i phyir/_/ma zhu be snabs bcas 'khru na/_/de la pho ba'i tshad 'khru ba'i/_/skabs su
[\[181b\]]
[\[181b.1\]]bshad pa'i sman bsten phan/_/zad byed ldan pa'i bshang ba ni/_/rnam pa kun tu bsrung bya ste/_/de yi lus zungs kun zad pas/_/de stobs bshad pa'i stobs kyis gnas/_/rig pas sha rnams kho na sbyin/_/skom du rgun chang blud par bya/_/shugs ni bkag par gyur pa yis/_/
[\[181b.2\]]gcong chen gyis ni glags mi rnyed/_/chang dang chang dngas rgun chang dang /_/chang rnying bu ram sbrang chang dang /_/ci rigs par ni blud pa dang /_/sha ni sbyin pa nyid du bya/_/bu ga'i rgyun 'gags dag phyir dang /_/stobs dang mdangs ni rgyas bya'i phyir/_/snum dang 'o ma chus gang
[\[181b.3\]]ba'i/_/snod du lus ni 'bying bar bya/_/phyung nas bsres pa'i snum gyis ni/_/bsku zhing lag pas bde bar mnye/_/bde bar 'dug par gyur pa la/_/dal gyis lde gus dril bar bya/_/dzi ban ti dang dUr ba dang /_/btsod dang a shwa gan+d+ha dang /_/a pa marga ba spru ba/_/
[\[181b.4\]]ag ni man ti shing mngar dang /_/ba la yungs kar bid ri/_/ru rta 'bras dang zar ma dang /_/mon sran gre'u gnyis til dang phabs/_/thams cad gcig tu btags nas ni/_/nas kyi phye ni sum 'gyur dang /_/zho dang sbrang rtsi lhan cig sbyar/_/'di dag gis ni dril phyis
[\[181b.5\]]bya/_/sha rgyas mdog bzang stobs skyed byed/_/yungs kar ser po'i lde gu dang /_/'tsho byed sde tshan dang sbyar ba/_/khrus kyi sman gyis khrus bya zhing /_/dus tshigs bde ba'i chus khrus bya/_/dri dang phreng ba sogs pas brgyan/_/bkra mi shis pa 'jigs pa bstan/_/mdza'
[\[181b.6\]]bshes blta zhing glu dang ni/_/rol mo mnyan zhing dga' ston bya/_/'jam rtsi 'o ma zhun mar dang /_/sha dang chang bsten tshul la gnas/_/lha la brten pa'i cho ga dang /_/mchod pa'i las la brtson par bya/_/yan lag brgyad pa'i snying po bsdus pa las/_gso ba'i gnas
[\[181b.7\]]kyi le'u lnga pa'o//_//de nas slon pa'i nad dang snying nad dang skom dad gso ba'i le'u bshad par bya'o/_/slon nad phal cher ma zhu ba'i/_/gnas 'khrugs las byung de yi phyir/_/rlung ma gtogs la dang por ni/_/smyung byas skyug sman gtang ba phan/_/
[\[182a\]]
[\[182a.1\]]stobs ldan rgyun tu slon gyur cing /_/nad mang 'gyur la gtang bar bya/_/de 'og rim gyis bkru sman ni/_/yid 'ong chang rgun chu sogs sam/_/'o mas btang gyur de mod la/_/gyen 'byung nad ni thur du 'byung /_/zhi ba'i sman ni rtsub pa ste/_/nyam chung ba yang de
[\[182a.2\]]nyid bya/_/zas ni skam zhing yi gar 'ong /_/goms shing yang ba bsngags pa yin/_/de bzhin smyung ba yu sha dang /_/sha khu 'ba' cha skam pa la/_/tshod ma lde gu bza' ba dang /_/btung ba dri bzangs pa na ka_/ro drug zas skom sna tshogs dang /_/'bras bu 'khrus dang mnye ba
[\[182a.3\]]dang /_/dri zhim 'bras bu me tog skyes/_/zas dang skom la spyod pa dang /_/zos ma thag tu 'phral du ni/_/chu grang gis ni gdong bkru bya/_/rlung las gyur pa'i slon pa'i nad/_/rgyam tsha mar bcas dro ba'am/_/tsha gsum lan tshwa gsum sbyar bas/_/lud pa dang ni snying 'dzag
[\[182a.4\]]dang /_/bcas pa sel bar byed pa yin/_/se 'bru'i khu ba bca' sga dang /_/'u su zho dang mar bskol ba'am/_/chu dang 'o ma cha mnyam pa/_/khron gyi zas tshol sha khu ni/_/'bras skyur rgyam tsha mar shas che/_/kha zas snum po bca' sga dang /_/zho dang se 'brur sbyar ba'am/_/
[\[182a.5\]]rgyam tshar bcas pa dro 'jam phan/_/'dir ni bkru sman lan tshwa dang /_/snum dang dro bar bcas pa phan/_/mkhris pa las byung bkru sman phyir/_/rgun 'brum bu ram shing khu dang /_/dur bying sbyar ba'i bkru sman btab/_/zhun mar seng phrom sbyar ba gtang /_/'phel te bad kan gnas
[\[182a.6\]]khyab pa'i/_/mkhris par mngar dang khab yis/_/gyen du drangs la dag gyur nas/_/'bras yos khar bcas pa las/_/skyo ma'am nas thug blud par bya/_/sA lu drug cug ba yi chan/_/skam sa'i sha khu mung+ga'i khu/_/so phag bsregs te chu nang gsur/_/shin tu bsgrangs
[\[182a.7\]]pa'i chu blud pa'am/_/mung+ga 'u su pu shel tse/_/pi pi ling dang nub gcig sbangs/_/yang na rgun chu bu ram shing /_/sle tres chu mang 'o ma blud/_/'dzam bu a mra'i lo ma dang /_/u shir n+ya gro d+ha'i myu gu/_/bskol te bsgrangs par sbrang rtsi ni/_/btab ste blugs na
[\[182b\]]
[\[182b.1\]]slon pa dang /_/rims dang tshad 'khru brgyal ba dang /_/skom dad che ba mi bzad sel/_/skyu ru ra'i khu tsan+dan bcas/_/mung+ga ba la'i chu blud phan/_/rgya shug tshi gu khar dkar/_/'bras yos spra tshil pi pi ling /_/dngul rdo sbrang rtsi'am a ru ra/_/rgun 'bru'am rgya shug dang
[\[182b.2\]]sbyar phan/_/bad kan las gyur nim pa dang /_/pi pi ling dang po son cha/_/yungs kar chu dron gyis slon bya/_/nyam chung ba la smyung ba bya/_/dong gal stsogs khu ba bskol/_/bsgrangs pa sbrang rtsir bcas pa blud/_/nas kyi skyo ma slon 'joms pa'i/_/sman mang dang ni
[\[182b.3\]]sbyar ba blud/_/bad kan 'joms zas yi gar 'ong /_/btung ba zin thig bu srin/_/ldong ros dang ni pi pi ling /_/na le sham ni skyur rtsi che/_/ka pid ta yi khu ba dang /_/sbrang rtsir bcas pas slon nad sel/_/ka pid ta dang tsha ba gsum/_/phyi tshor sbrang rtsir sbyar ba sbyin/_/
[\[182b.4\]]mthun pa'i spyod pa byas pa yis/_/mi sdug yul mthong las byung sel/_/srin bu las byung srin bu yi/_/sman du bshad pa rnams kyis gso/_/lhag ma nad dmigs ji bzhin du/_/de zhi 'gyur ba'i dpyad kyis gso/_/slon pa'i skabs su rlung gi nad rnams ni/_/lus zungs zad pas
[\[182b.5\]]nges par ldang gyur te/_/de bas 'dir ni skyug sman sbyor drags pa'i/_/skabs bshad bcad dang brta ba'i cho ga bya/_/bu ram zhun mar sha khu dge ba che/_/tsha ba gsum dang 'tsho byed sman mar dang /_/'o thug dang ni phan pa'i lde gu yis/_/rgyun du slon pa zhi ba nyid du bya/_/snying nad rlung gyur
[\[182b.6\]]til mar ni/_/skyur rtsab dang ba zho ga chu/_/ldan pa tsha can dro 'jam blud/_/des ni lto sbos skran yang 'joms/_/til mar lan tshwar bcas dang skyur/_/ba gcin bskol ba'ang de dang mtshungs/_/bil ba ra sna rgya shug nas/_/thang shing dang ni ba spu ba/_/rgya sran rtsa ba lnga pa
[\[182b.7\]]rnams/_/bskol ba'i chu der til mar ni/_/bskol ba de ni snar btang dang /_/btung dang 'jam rtsir gtang bar bya/_/bca' sga rgyam tsha byi'u rug pa/_/sle tres shing kun ma nu dang /_/a ru ra dang mar bskol ba/_/snying nad rtsib logs gzer skran 'joms/_/kha ru tsha ni srang
[\[183a\]]
[\[183a.1\]]gnyis dang /_/a ru ra ni lnga bcu dang /_/zhun mar bre gang bskol rtsib logs/_/snying nad skran dbugs mi bde sel/_/se 'bru bca' sga kha ru tsha/_/shing kun star bu phye mar sbyar/_/rlung nad gzhan dbang can snying nad/_/dbugs mi bde ba sel
[\[183a.2\]]mchog yin/_/ma nu zur pa bca' sga dang /_/skyur rtsi che rtsa a ru ra'i/_/lde gu ya bak+Sha ra dang /_/mngar skyur lan tshwa ldan pa 'thungs/_/bcad snyam sems pa'i gzer 'joms byed/_/rgyam tshal la phud k+Sha ra/_/shu dag go snyod bca' sga dang /_/thang shing sgyur rtsi chen
[\[183a.3\]]po dang /_/zur pa ma nu pa la sha_/bskol khu 'jam 'thungs yon tan mtshungs/_/tsha lnga zur pa a ru ra/_/bu ram ma nu skyur rtsi che/_/chang btags lde gu mar til mar/_/brngos te rgyam tshar ldan 'thungs na/_/snying nad rtsib logs mo mtshan zug_/skran dang dmu rdzing
[\[183a.4\]]nad rnam sel/_/'di la snum gyi dugs phan zhing /_/sman mar gyi ni sbyor ba phan/_/skom la rtsa ba chung ngu lnga'am/_/bca' sga dang ni bskol ba'i chu'am/_/chang gi dngas ma zho ga chu/_/'bras bu'i rang skyur blud par bya/_/bya rmyang rengs gzer ma zhur bcas/_/
[\[183a.5\]]snying la rlung gis gnod gyur la/_/bya ba 'di bya snying 'dzag cing /_/'phar dang gcin snyi bcas pa la/_/sreg pa khrung khrung rma bya dang /_/dgo ba khyim bya snum mang phan/_/snying nad can la ba la'i mar/_/yang na skyid de ba'i mar blud/_/shing mngar lan brgyar btsos pa'am/_/
[\[183a.6\]]de bzhin snum chen mchog tu phan/_/ra sna 'tsho byed dzi ba ni ti/_/ba la bya kri ba spru ba/_/ga bra'i rtsa ba tir dang /_/shu dag tsha ba gsum dang ni/_/snum chen zhes bya bskol bar bya/_/zho ni bzhi cha de bzhin skyur/_/ji snyed pa las sbyar ba bsten/_/tshim byed brtas byed
[\[183a.7\]]stobs skyed cing /_/rlung gi snying nad 'joms pa yin/_/snying nad drod che 'phar ba dang /_/rlung las gyur ba'i snying nad la/_/'o ma zho dang bu ram mar/_/chu dang rlan can sha ngag phan/_/'di ma gtogs pa'i snying gi nad/_/bzhi po dag la spang bar bya/_/rlung can
[\[183b\]]
[\[183b.1\]]rengs dang be+e'u snabs can/_/tshor med lhag ma rnams la'ang spang /_/bad kan 'dres gyur de la ni/_/rtsub drod bshad pa'i bya ba bya/_/mkhris gyur rgun chu bu ram chu/_/kha ru sbrang rtsi pa ru shar/_/ldan pa'i bkru sman yid 'ong bas/_/sbyangs la mkhris sel rim pa bya/_/glo
[\[183b.2\]]rdol rims kyi mkhris skabs bshad/_/phyi nang gi ni sbyang ba bya/_/pu shel tse dang shing mngar btags/_/kha rar bcas pa'i chu blud bya/_/ra sna khar rgun 'brum dang /_/'tsho byed ut+pal zangs rtsi ba/_/ba la 'bra go ra mnye ba/_/me da gnyis dang ma he'u mar/_/'o mar
[\[183b.3\]]bcas pa bskol ba ni/_/mkhris gyur snying nad sel byed yin/_/shing mngar ba spru puN+Da rI/_/pad+ma'i rtsa ba ka she ru/_/bca' sga ba lar bcas de dang /_/'o mar bcas dang bca' sgar bskol/_/bsgrangs par sbrang rtsi btab pa dang /_/mngar ba'i sde tshan bsdus pa'ang
[\[183b.4\]]bsngags/_/til mar shing mngar bcas bskol zhing /_/sbrang rtsi btab pa'i 'jam rtsi'ang phan/_/bad kan las gyur dugs byas la/_/nim pa shu dag chu yis slon/_/rgya sran khu ba rgyam tsho'i chu/_/chang rno blud cing nas zan sbyin/_/shu dag shing kun lan tshwa gnyis/_/dong
[\[183b.5\]]gra sug smel la la phud/_/nas tshig 'khus thal pi pi ling /_/phye ma dro 'jam chu blud pa'am/_/'bras bu'i chu'am rang skyur ram/_/rgya sran ba gcin chang rnying blud/_/ma nu bca' sga a ru ra/_/zur pa ra sna pi pi ling /_/shu dag bskol te blud pa'am/_/de bzhin
[\[183b.6\]]bca' sga a ru ra/_/bong nga dkar po yung ba dang /_/kad pa la ni bskol ba'am/_/ro hi ta ka a shwad tha/_/seng ldeng u dum bA ra dang /_/ardzu na dang pa la sha_/n+ya gro d+ha bskol tsha ba gsum/_/dur byid phye mar bcas lde gu/_/zos te chu tshan rjes 'thungs na/_/bad kan
[\[183b.7\]]snying nad sel byed yin/_/bad kan skran skabs bshad mar dang /_/k+Sha ra sna tshogs blud par bya/_/yang na brag zhun bcud len dang /_/tshangs pa'i bcud len skyu ru ra'i/_/lde gu'am ri byis bshad pa'am/_/bdud rtsi'i mar ni 'di sbyar bya/_/gang zhig zan zos gzer gyis
[\[184a\]]
[\[184a.1\]]'debs/_/zas zhu gyur nas zhi gyur pa/_/de la ru rta byi dang ga_/lan tshwa gnyis dang seng phrom dang /_/thang shing bong dkar por bcas/_/phye ma chu bskol dro sbyar blud/_/gang zhig zhu nas cher gzer ba/_/de la snum gyi bkru sman ni/_/'bras bu dang
[\[184a.2\]]ni de bzhin du/_/rtsa ba'i bkru sman sbyin par bya/_/phal cher rlung ni lam 'gags pa/_/ma zhu'i gnas su 'khru bar 'gyur/_/de la smyung dang smin pa dang /_/sbyang bas bde bar rgyu bar bya/_/'bu 'joms pa yi sman kun gyis/_/'bu yi snying nad gso bar bya/_/skom dad
[\[184a.3\]]rlung dang mkhris pa 'joms/_/cho ga phal cher bsngags pa yin/_/kun la phyi nang bsil ba dang /_/de bzhin zhi dang sbyang bar bya/_/char chu grang mo sbrang rtsir bcas/_/sa chu'i yon tan de ldan bsngags/_/bong ba rdza skyogs bye ma'am/_/gshag ma bsreg bcug dngas
[\[184a.4\]]mar bcas/_/bskol te kha rar bcas pa'am/_/dUr ba la stsogs rtsa ba lnga/_/bskol te kha ra btab pa'am/_/'bras yos phyer sbyar skyo ma'ang bsngags/_/nas rjen chag tshe sbrang rtsi dang /_/kha ra btab pa grang mo'ang phan/_/de bzhin nas thug sA lu dang /_/ko tra pa ni rnying
[\[184a.5\]]pa ni/_/'o ma bsil zhing nus bsil ba'i/_/sman dang bskol ba'i kha zas ni/_/nad pa chu grang gis bkrus nas/_/kha ra sbrang rtsi sbyin pa bsngags/_/skam sa'i sha khu lan tshwa skyur/_/med cing mar dang brngos pa yang /_/de bzhin mung+ga stsogs khu ba/_/'tsho byed sde tshan khu
[\[184a.6\]]bar bcas/_/sna sman 'o ma mar bsil sman/_/bskol ba'am bu ram shing khu phan/_/skom sel mkhur ba bkang nas ni/_/mdog nas las bshad byas pa'ang phan/_/tsha rims bshad pa'i lde gu sogs/_/rtsol ba chung zhing sems dga' dang /_/chu bo mtsho ni chen po stsogs/_/
[\[184a.7\]]dran pa dang ni mthong ba phan/_/skom dad rlung las gyur pa las/_/zho ni bu ram bcas pa bsngags/_/sha khus nyams brtas bid ri/_/stsogs te bskol nas bsgrangs pa phan/_/mkhris gyur u dum bA ra smin/_/khu bar kha ra btab pa phan/_/yang na de bskol bsgrangs
[\[184b\]]
[\[184b.1\]]pa'am/_/sha ri bstsogs sde tshan chu/_/sde tshan de 'dra bskol khu ba/_/bsgrangs ba kha ra sbrang rtsir bcas/_/mngar ba'i sman gyi sde tshan dang /_/'o ma can shing bskol de bzhin/_/bi dza bur rgun 'brum dang /_/lcang ma n+ya gro d+ha'i lo ma/_/ku sha 'jag ma'i rtsa ba dang /_/shing
[\[184b.2\]]mngar chu ni bskol ba'ang phan/_/rims la phan sman rgun 'brum stsogs/_/snying po lnga yi chu blud phan/_/bad kan las gyur nim pa ni/_/chu mchog bskol bas slon du gzhug_/bil ba 'u su tsha ba lnga/_/'jag ma kru trug tres bskol blud/_/yang na skyer ba chu bskol la/_/
[\[184b.3\]]kha ra sbrang rtsi btab pa blud/_/mung+ga'i khu ba pa to la/_/nim pa'i lo ma tsha gsum bcas/_/nas zan mkhur bkang rnon po dang /_/sna sman lde gu rnon po'ang bsten/_/nyes kun ma zhu des 'joms pas/_/de bzhin slon gyi bya ba'ang bsngags/_/go bye shu dag cha ba gsum/_/
[\[184b.4\]]'bras bu skyur pa'am chu tshan nam/_/zho ga chu dang btung ba bsngags/_/zas kyi nyes 'byung dus shes pas/_/thug sla'am skyo ma bsil ba blud/_/ngal bas skom la sha khu'am/_/skyo ma kha rar bcas pa blud/_/tsha bas bskol la kha rar bcas/_/nas dang rgya shug
[\[184b.5\]]phye skyo blud/_/lus kun til gyi lde gu dang /_/rang skyur bcas pas bsku bar bya/_/chu bsil khrus las skom gyur chang /_/chur bsres pa'am bur chu blud/_/chang ni chu phyed bcas pa blud/_/lan tshwa skyur dang bcas khrus bya/_/snum bcas me drod rab rno la/_/rang
[\[184b.6\]]bzhin bsil ba'i chu blud bya/_/snum ma zhu la chu tshan blud/_/zhu las skom la thug pa blud/_/zas snum zos pas skom dad 'gyur/_/kha ba dang mnyam bu ram chu/_/bu ram sogs zas zos la skom/_/chu dron blud la de slon bya/_/gcong chen las byung gcong la
[\[184b.7\]]phan/_/thams cad nyams ni brta ba phan/_/skem zhing nyam chung khong rtsub la/_/sha khu'am ra yi 'o ma blud/_/stod rgyu'i rlung la 'o ma dang /_/zad byed lud pa'i sman bskol blud/_/nad rkyen las gyur 'u su ni/_/'bras bskol kha ra sbrang rtsir bcas/_/nad dmigs la ni
[\[185a\]]
[\[185a.1\]]bltas nas ni/_/btung ba'i bya ba kun kyang bsngags/_/skom zhing sngar gyi nad kyis gzir/_/chu dang 'phrad par ma gyur na/_/'chi ba'am yun ring ba yi nad/_/rnyed par 'gyur bas de yi phyir/_/goms pa'i zas skom sman gyis ni/_/de yi skom dad
[\[185a.2\]]myur bsal bya/_/de bsal nad ni gzhan dag kyang /_/gso ba nyid du nus pa yin/_/yan lag brgyad pa'i snying po bsdus pa las/_/gso ba'i gnas kyi le'u drug pa'o//_//de nas chang nad gso ba'i le'u bshad par bya'o/_/nyes pa gang zhig shas cher mthong /_/
[\[185a.3\]]de ni dang por gso bar bya/_/yang na chang nad nad gzhi mtshungs/_/bad kan gnas kyi rim pas gso/_/mkhris pa rlung gi mthar thug par/_/chang nad phal cher 'byung ba yin/_/dman dang log pa drag 'thungs las/_/nad ni gang zhig skyes gyur pa/_/de nyid cha mnyam
[\[185a.4\]]'thungs pa yis/_/chang nyid kyis ni zhi bar 'gyur/_/chang dang dug ni mtshungs pa las/_/dug ni rno stsogs yon tan gyi/_/nus pa shin tu che bas na/_/dug gzhan la ni ltos pa yin/_/rno tshe lhag par 'thungs pa dang /_/tsha zhing skyur ba dag gis ni/_/chang gis zas
[\[185a.5\]]kyi ro bsrul zhing /_/'ju nyer ba tsha bro gang yin/_/myos dang skom rmongs nang du tsha/_/rims dang mgo 'khor skyed par byed/_/chang gis bslangs pa'i nad kyis ni/_/rlung rgyu'i bu ga bkag gyur pas/_/mgo dang rus pa tshigs rnams su/_/mi bzad par ni skyed par byed/_/
[\[185a.6\]]sbyor ba rjes mthun gyur pa yi/_/chang nyid kyis ni de sel 'gyur/_/chang nad ma zhu zhu gyur na/_/zas 'dod lus ni yang bar 'gyur/_/ba tsha ro ni skyur dang phrad/_/mngar ba nyid du myur du 'gyur/_/nad ni 'ju bar byed nus pas/_/skyur ba kun las chang mchog yin/_/sngar
[\[185a.7\]]bshad rno dang dro stsogs dang /_/de bzhin drod skyed stsogs yon tan/_/de nyid goms pa'i dbang gis ni/_/'di yis lus zungs mnyam byed mchog_/zhag bdun nam zhig zhag brgyad par/_/chang nad sman gyi sbyor ba bya/_/dus 'di tsam gyis lam log par/_/gnas pa'i
[\[185b\]]
[\[185b.1\]]chang nad zhi bar 'gyur/_/sman ni byas gyur nas chad nad/_/de phan chang ni rjes 'brel pa'i/_/nad gang yin pa de la sman/_/nad dmigs ji bzhin sbyin par bya/_/de la rlung shas che ba la/_/sgyur rtsi chen pod trig dang /_/rgya shug se 'bru go snyod dang /_/la la phud dang
[\[185b.2\]]ha pu sha_/zi ra tsha gsum lan tshwa gsum/_/sge'u gsher phye chang sbyar ba blud/_/sreg sha ldum rngad bcas pa dang /_/snum dang ldan pa'i zas sbyin no/_/snum zhing dro skyur lan tshwar bcas/_/sha tshon khu ba blud pa'am/_/a mra a mra ta ka gtubs/_/g.yos sbyar ba yi
[\[185b.3\]]drug pa'am/_/gro dang ma sha las byas pa/_/rnying zhing yi gar 'ong ba dang /_/sge gsher bcas ba'i khu ba ni/_/tsha dang sha sogs nang bcug pa'am/_/chang ni dri zhim bsil ba dang /_/legs langs dngas shing tshar bcas phan/_/se 'bru'am rtsa ba chung lnga bskol/_/
[\[185b.4\]]bca' sga 'u su bskol ba'am/_/zhog chu'am tsha chu'am/_/rang skyur dngas ma blud par bya/_/lus bsku dril dang bkru ba dang /_/gos ni dro zhing mthug pa dang /_/a ka ru yi dud pas bdug_/gur gum a ka ru yis byug_/chung ma nu ma ro smad mdzes/_/lang tshor
[\[185b.5\]]ldan zhing yan lag dro/_/dga' bas 'khyud par byed pa dang /_/bsnyen bkur byas par gyur pa'ang phan/_/mkhris pa shas cher chu mang ba'i/_/sbrang rtsi khar dang ldan pa'i/_/se 'bru 'bra go'i khu ba dang /_/b+ha bya rgun 'brum pa ru sha'i/_/khu bsgrangs phye dang khar rar bcas/_/
[\[185b.6\]]btung ba'ang de 'dra blud par bya/_/yang na mngar ba'i sde tshan bskol/_/khu ba chang bsres sbrang rtsi btab/_/sA lu drug cu pa'i tshan dang /_/ri bong gong sreg gtsod kyi sha_/tsa na mung+ga skyu ru ra/_/se 'bru pa to la g.yos sbyin/_/bad kan mkhris 'dres las gyur pa/_/tsha dang
[\[185b.7\]]skom dang ldan pa yi/_/chang ngam chu grang bu ram shing /_/khu ba'am rgun chu mang blud la/_/slon gzhug 'dres pa'i nad la ni/_/skyo ma la sogs rim pas phan/_/de yis me drod 'bar gyur pas/_/zas dang nyes lhag smin par byed/_/lud pa mchil ma khrag bcas 'byung /_/
[\[186a\]]
[\[186a.1\]]rtsib logs nu mar gzer ba dang /_/tsha dang bcas pa'i skom dad dang /_/snying dang brang ni na ba la/_/sle tres ga dur bskol ba'am/_/yang na pa to la bskol khu/_/bca' sgar bcas pa blud bya zhing /_/gong ma sreg gi sha sbyin bya/_/mkhris pa rlung ni rgyas gyur pas/_/
[\[186a.2\]]shin tu shas cher skom gyur na/_/rlung ni bde bar rgyu byed pa'i/_/rgun chu bsgrangs pa blud par bya/_/zhu nas ra sha'i khu ba ni/_/mngar dang skyur ba'i sman sbyar sbyin/_/skom na chu mang bsres pa yi/_/chang blud ra ror mi 'gyur bsrung /_/gla sgang se 'bru 'bras yos chu'am/_/yang
[\[186a.3\]]na 'dab ma bzhi bskol ba'am/_/ut+pal pa to la sogs sam/_/rang bzhin gyis ni bsil ba blud/_/chang mang 'thungs pas chu yi khams/_/'bri zhing me shas rgyas par 'gyur/_/gre ba rkan mchu skam 'gyur zhing /_/lce ni 'byin cing gcong byed la/_/mtshan mo rlung gis
[\[186a.4\]]bsil byas pa'i/_/chu ni yog tshad blud par bya/_/rgya shug se 'bru da trig dang /_/tsug tral chu ba'i khu ba/_/skyur ba lnga yis khar bskus na/_/'phral du skom dad sel bar byed/_/chang 'thungs drod ni khrag mkhris dang /_/'dres pas pags pa khyab gyur pas/_/
[\[186a.5\]]mi bzad tsha ba skyed byed de/_/der ni rab bsil cho ga bya/_/ma zhu sha khus tshim byas la/_/ro hi ni las gtar ga gdab/_/slon dang smyung ba dag gis kyang /_/bad kan shas cher skug sman dang /_/smyung ba bca' sga sti ra dang /_/kaN+Da ka ri ba la ka_/gang yang rung ba'i
[\[186a.6\]]chu blud bsal/_/ma zhu med cing bkres dus su/_/sbrang rtsi mang po blud par bya/_/sha kha ra dang sbrang rtsi dang /_/chang rnying dag gam rgun chang ngam/_/rtsub pa'i skyo mar sbyar ba ni/_/dong gral la phud bcas blud/_/nas dang gro zan nyung shas la/_/rgya sran yu sha nyung
[\[186a.7\]]zad bcas/_/chu tshan kha dang tsha bar bcas/_/mar ni nyung zad bcas pa sbyin/_/la phug skam por sha'i khu/_/skam sa'i srog chags sha khu ni/_/star bud trig pa to la/_/tsha ba gsum dang se 'brur sbyar/_/bca' sga na le sham mang btab/_/rjen rngad
[\[186b\]]
[\[186b.1\]]gtubs pa dang ldan zhing /_/skyur rtsi chen po'i khu bas skyur/_/brngos shing khu ba med pa dang /_/ka ra mar dang ka ri ra/_/la sogs yi ga 'byed pa dang /_/lan tshwa brgyad po legs bro dang /_/gtubs shing be reg ltar btsos pa/_/me drod tshod las sha sbyin zhing /_/sbrang
[\[186b.2\]]chang nad med gyur pa blud/_/kha ra dang ni kha ru tsha/_/go snyod da trig star bu dang /_/shing tsha sug smel na le sham/_/cha phyed yan lag brgyad par bshad/_/phal cher bad kan chang nad sel/_/bu ga'i rgyun sbyong drod skyed byed/_/rtsub dang dro bas mnye zhing dril/_/khrus dang kha
[\[186b.3\]]zas smyung byas dang /_/'dod bcas bud med lhan cig gnas/_/mtshan nyid ma log rig pas bsten/_/phal cher bad kan las byung ba'i/_/chang nad myur du zhi bar byed/_/nad gzhi so so'i shas che las/_/las rnams gang dag bstan pa 'di/_/'di ni 'dus pa las gyur
[\[186b.4\]]pa/_/lhag ma bcu la'ang sbyar bar bya/_/shing tsha nA ga put+pa dang /_/pi pi ling dang na le sham/_/go snyod pa ru sha ka dang /_/'u su sug smel ma du ka_/thang shing kar dkar dang bcas/_/ka pid ta yi khu ba btab/_/ga pur dri yis bsgos gyur pa/_/btung ba shin
[\[186b.5\]]tu yid 'ong ba/_/chang nad kun la blud gyur na/_/yi ga 'byed cing me drod skyed/_/chang gis yid ni ma dkrugs shing /_/lus la gnod pa mi byed par/_/chang nad mi skyed de yi phyir/_/sems dgar 'gyur ba'i cho ga bya/_/chang nad la ni sbyang ba dang /_/zhi ba'i las ni
[\[186b.6\]]byas gyur kyang /_/gal te ma zhi bad kan zad/_/nyam chung yang ba nyid gyur na/_/rlung dang mkhris pa shas che zhing /_/chang nad kyis zad 'o ma blud/_/so ga'i tsha bas gdungs pa yi/_/shing las char pa bab dang mtshungs/_/chang gis zad par byas pa'i mdangs/_/'o
[\[186b.7\]]mas myur du brtas byed de/_/mdangs dang yon tan kun mtshungs la/_/chang las go ni bzlog pa yin/_/'o mas nad ni bcom gyur cing /_/stobs skyes nas ni 'o ma yi/_/cho ga chang yang bzlog byas te/_/rim gyis nyung zad nyung zad spyad/_/ci nas 'joms dang skams
[\[187a\]]
[\[187a.1\]]gyur pa'i/_/bla brnan 'byung bar mi 'gyur bya/_/de gnyis la ni 'o ma mar/_/'jam rtsi btang bas brta ba bsngags/_/bsku dang dril phyis khrus dang ni/_/bza' btung rlung ni sel ba phan/_/rig par chang 'thung gang gis ni/_/nad ni 'byung bar
[\[187a.2\]]'gyur ma yin/_/de la rlung nad la phan chang /_/phal cher zan chang bu ram chang /_/mkhris pa rgun chang chu dang bcas/_/bad kan chang rnying sbrang rgun chang /_/bad kan can gyis dang por btung /_/mkhris pa can gyis zos rjes btung /_/rlung can gyis ni bar du btung /_/
[\[187a.3\]]nad gzhi mnyam pas ci dgar btung /_/myos dang brgyal la phal cher ni/_/rlung dang mkhris pa sel las bsngags/_/thams cad la yang khyad par du/_/mkhris pa shas cher shes par bya/_/bsku byug bsil dang nor bu dang /_/chus gtor rlung yab kyis g.yab
[\[187a.4\]]byed/_/kha ra rgun 'brum bu ram shing /_/'bra go tang pal khu ba dang /_/mngar ba'i sde bskol 'o ma khu/_/yu sha se 'brur bcas pa blud/_/sA lu rtsa snar drug cu pa/_/nas dang 'tsho byed sman mar dang /_/dge ba chen po tig ta che/_/srang drug 'o ma tsi trar bcas/_/pi pi
[\[187a.5\]]ling dang brag zhun ni/_/bcud kyis len gyi cho ga sbyin/_/yang na 'bras bu gsum mar dang /_/sbrang rtsi kha rar bcas pa sbyin/_/shugs drag pa la kha dang sna/_/bkag par gyur pa phan pa yin/_/yang na bud med nu zho ni/_/blud pa'am sna nas gtang bar bya/_/pad+ma'i
[\[187a.6\]]rtsa sdong pi pi ling /_/a ru ra 'am gla sgang ngam/_/byi tsher sbrang rtsir sbyar ba sbyin/_/rgya shug tshi gu na le sham/_/nA ga ge sar pu shel tse/_/chu grang dang ni sbyar ba blud/_/skyu ru ra yi khu ba'am/_/a ru ra mar bskol ba'ang phan/_/ji skad bshad pa'i bya ba dag_/nad
[\[187a.7\]]gzhi'i shas ni ji bzhin sbyar/_/las ni rnam lnga bya ba dang /_/gtar gas khrag ni dbyung ba dang /_/snying stobs che zhing shes dang ldan/_/yul la chags pa med pa phan/_/myos pa shin tu 'phel gyur dang /_/brgyal bar gyur pa dag la ni/_/kun tu zhugs pa'i sman rnon
[\[187b\]]
[\[187b.1\]]dang /_/dug las byung ba dug sman gtang /_/kun tu zhugs la rab rno ba'i/_/sna sman dang ni mig sman dang /_/dud pas bud dang khab kyis ni/_/sen mo'i bar du gzugs par bya/_/skra 'bal bsregs dang sos btab dang /_/sdig pa sha sbrang gtses pa dang /_/mkhur bar tsha
[\[187b.2\]]dang skyur ba gzhug_/kha sral phre'u bdar bar bya/_/'du shes rnyed cing ldang gyur nas/_/sgog skya'i khu ba blud par bya/_/tsha ba gsum ni lan tshwar bcas/_/bi dza pu ra'i ge sar sbyin/_/bu ga'i rgyun srang dag bya'i phyir/_/zas yang tsha dro rno ba sbyin/_/brjed pa dran phyir ngo
[\[187b.3\]]mtshar dang /_/yid 'ong lta dang thos pa dang /_/glu dang rol mo snyan pa yi/_/sgra snyan rtsol ba byed du gzhug_/slon sman bkru sman btang dus rngub/_/khrag ni dbyung bar bya ba dag_/rgyun mi chad pa spyad par bya/_/sems stor ba yi rgyu las ni/_/slar ldang 'brel pa'i
[\[187b.4\]]'jigs pa yis/_/de ni legs par bsrung bar bya/_/yan lag brgyad pa'i snying po bsdus pa las/_/gso ba'i gnas kyi le'u bdun pa'o//_//de nas gzhang 'brum gso ba'i le'u bshad par bya'o/_/thun mong dus su sprin med par/_/gzhang 'brum
[\[187b.5\]]can rab nyam chung min/_/lto sbyangs kha zas yang la nyung /_/rjes su mthun pa zos pa la/_/gtsang byas bde legs 'gyur bar byas/_/bshang dang gci bsal gnod pa med/_/khri'am spang leb mi gzhan gyi/_/pang par legs brten gnas nas ni/_/gan rkyal
[\[187b.6\]]'dug cing ro stod smad/_/drang 'dug nyi mar rkub bstan la/_/rked pa'i phyogs ni bstod par bya/_/de nas brla dang gnya' bar ni/_/bcings pa'i gos kyis bsdams nas su/_/gzung ste drang por 'dug pa la/_/nad g.yog gis ni bzung nas su/_/rkub ni zhun
[\[187b.7\]]mar dag gis bsku/_/de nas mar gyis bskus pa yi/_/cha spyad drang por de gzhug bya/_/rkub nas phyogs par rim gyis gzhug_/de nas 'byung 'gyur mthong ba dang /_/cha spyad chud par shes gyur nas/_/gzhang 'brum thur ma gos gsher bas/_/sman pas legs
[\[188a\]]
[\[188a.1\]]par btsir nas ni/_/ji skad bshad pa'i cho ga yis/_/rlan can thal sman bsreg cig shos/_/thal sman rnon po'i me yis bsreg_/stobs ldan mche ba bcad de bsreg_/de nas cha spyad phyung nas ni/_/nad pa'i rkub dang ro smad bsku/_/snum gyi
[\[188a.2\]]nang du 'bying bar bya/_/de ltar zhag ni bdun bdun zhing /_/re re nye bar bcos par bya/_/de nas rlung med khang par ni/_/bzhag la spyod pa bsten par bya/_/gzhang 'brum mang la dang por g.yas/_/de nas g.yon bsal de 'og rgyab/_/gzhang 'brum mang po bsregs
[\[188a.3\]]legs na/_/rlung ni bde bar rgyu byed cing /_/kha zas 'dod cing me drod skyed/_/bder gnas stobs dang kha dog skyed/_/chu sog zer gyis btab pa la/_/ba spru ba dang ru rta dang /_/gan+d+ha mung+ga a ka ru/_/sha tapuSh+pa thang shing rnams/_/zhib tu btags la lde gu yis/_/lte ba man
[\[188a.4\]]chad bsku bar bya/_/bshang dang gci 'gags gyur pa la/_/a lam bu sa ba ru na/_/ba spru gzem e raN+Da/_/a za gan+d+ha mu ra rnams/_/bskol ba dro 'jam byas pa yis/_/blugs dang 'bying ba'i sbyor ba bya/_/yang na 'o ma snum bcas pa/_/rlung sel sman bskol til
[\[188a.5\]]mar sbyar/_/zas ni bshang ba sla byed cing /_/snum dang rlung 'joms drod skyed sbyin/_/de nas bsreg pa mi bya zhing /_/bad kan rlung skyes phyir byung ba/_/'gags shing g.ya' la na zhing skrang /_/gzhang 'brum bsku ba byas nas ni/_/bil ba'i rtsa ba tsi tra ka_/thal sman
[\[188a.6\]]ru rta bskol ba yi/_/til mar blugs pa'am sbrul byil/_/rnga mo phag rgod zhag gis byug_/de rjes rlan dugs kyis dugs bya/_/yang na gsher dugs spyad par bya/_/yang na zan ni til mar dang /_/zhun mar snum can gyis dugs bya/_/ra sna ha gu sha dag dang /_/
[\[188a.7\]]shi kru'i lo ma'i gong pos bya/_/arga'i rtsa ba shal ma li'i/_/lo ma mi skra sbrul lpags dang /_/byi la'i pags pa mar sbyar ba'i/_/dud bdugs gzhang 'brum dag la phan/_/a shwa gan+d+ha bri ha ti/_/byi'u rug pi pi ling mar sbyar/_/ku ba kha bo'i sa bon dang /_/
[\[188b\]]
[\[188b.1\]]yal ga 'jam por rang skyur dang /_/lde gu grib mar skams pa yi/_/reng bu rkub bcug gzhang 'brum 'jig_/ku ba kha bo'i yal ga rtsa/_/thal sman bcas pa'i lde gu ni/_/'ol ma se dang su ra na/_/bum sha yi ni sa bon las/_/reng bur byas pa de dang 'dra/_/
[\[188b.2\]]su d+hA k+Shi ra yung lde gu/_/khyim bya'i rtug pa pi pi ling /_/yung dang 'ol ma se dag ni/_/ba gcin btags pa de dang 'dra/_/snu ha'i 'o mar btags shu dag_/ta ma la rus pri yang ku/_/rnam rgyal kar ka ta sring gi/_/ru rta spangs ma go bye dang /_/shi kru la
[\[188b.3\]]phug sa bon dang /_/nim pa ka ra bI ra'i lo/_/pi pi ling gi rtsa ba dang /_/bil rtsa shing kun bcas pa'am/_/ru rta shri sha'i sa bon dang /_/rgyam tsha bu ram pi pi ling /_/arga snu ha'i 'o ma dang /_/'bras bu gsum gyi lde gu bsku/_/arga'i 'o ma snu ha'i sdong /_/
[\[188b.4\]]ku ba kha bo'i 'dab ma dang /_/ka rany+dza dang ra thug gcin/_/lde gus gzhang 'brum sel mchog yin/_/'jam rtsi'i sman ni pi pi ling /_/la sogs lde gu'ang bsngags pa yin/_/sman 'di nyid kyis til mar ni/_/bsku ba'i don du bskol bar bya/_/dud pas bdug
[\[188b.5\]]dang lde gu ni/_/bskus pas gzhang 'brum dag gi khrag_/sogs pa 'dzag par byed 'gyur te/_/de nas bde ba nyid du 'gyur/_/skrang zhing 'dzag par ma gyur dang /_/sra ba las ni khrag dbyung ste/_/bad pa gtsags bu khab kyi ni/_/pir gyis yang dang yang khrag dbyung /_/bsil
[\[188b.6\]]drod snum dang rtsub pa yis/_/nad ni zhi bar ma gyur na/_/de phyir sman pas nad khrag nyid/_/dbyung ba la ni 'bad par bya/_/'o ma tsi tra ka'i rtsa phye/_/btab pa las byung dar ba dang /_/blud cing de nyid kyi zas ni/_/byin na gzhang 'brum sel bar 'gyur/_/ka pi da ri'i rtsa ba'i phye/_/
[\[188b.7\]]dar ba gsar pa btab pa blud/_/zhu nas phan pa'i zas byin na/_/gzhang 'brum nad las thar bar 'gyur/_/gzhang skrang gzer bcas me drod 'bri/_/skran nad la ni phan pa'i sman/_/shing kun la sogs blud pa'am/_/bu ram a rur sbyar ba/_/byin la de rjes dar ba blud/_/
[\[189a\]]
[\[189a.1\]]yang na a ru byi dang ga_/dug mo nyung shun tsi tra ka_/dar ba dang sbyar blud pa'am/_/dug mo nyung dang pi pi ling /_/tsi tra ka dang su ra na/_/cha res bskyed pa chu dron blud/_/yang na tsha gsum lan tshwa gsum/_/shing kun star bu bcas chu blud/_/bil ba ka pid
[\[189a.2\]]thar bcas pa'am/_/bca' sga kha ru tsha ba bcas pa'am/_/go bye la la phud bcas pa'i/_/skyo ma de la blud par bya/_/yang na shing kun spa ma'i 'bras/_/tsi tra ka dang dar ba sbyar/_/pi lu'i 'bras bu dar bar bcas/_/zla ba gcig gi bar du sbyin/_/zas kyi sngon nyid re re
[\[189a.3\]]zhing /_/ci 'dod par ni blud par bya/_/shin tu me drod chung ba la/_/dar ba kho na blud par bya/_/nyams stobs dus dang gnas shes pa'i/_/sman pa yis ni dar ba dag_/zhag bdun nam ni zhag bcu'am/_/zla ba zla gcig bar du blud/_/yang na phyi dro 'bras yos kyi/_/
[\[189a.4\]]phye dang dar ba'i lde gu sbyin/_/dar ba zhu nas dar ba ni/_/thug pa rgyam tshar bcas pa blud/_/de rjes dar bar g.yos pa'i zan/_/snum can byin la dar ba blud/_/yu sha'am sha khu dar ba can/_/sA lu'i 'bras chen ran par bza'/_/rtsub dang mar phyed phyung ba dang /_/gang
[\[189a.5\]]las mar ni ma phyung ba/_/dar ba nad dang me drod kyi/_/stobs las de ni rnam gsum sbyar/_/dar bas legs bcom gyur pa yis/_/gzhang 'brum slar ni 'byung mi 'gyur/_/de blugs gyur na rtsa yi ni/_/tshogs kyang skye bar mi 'gyur ro/_/rtsa sbubs dar bas dag
[\[189a.6\]]byas pas/_/lus zungs dngas mar gyur pa gang /_/de ni nyams dga' mdog dang stobs/_/mchog tu rgyas par byed par 'gyur/_/rlung dang bad kan dag gi nad/_/brgya phrag dar ba rnying pas 'joms/_/gzhang 'brum gzhig par 'dod pa yis/_/kaN+Da ka ri'i lde gus bsku/_/
[\[189a.7\]]snod du dar ba gsar pa ni/_/nub gcig gzhag ste blud par bya/_/'u su zi ra go snyod dang /_/pi pi ling gnyis ha pu sha_/shu ti pi pi ling rtsa ba/_/la la phud dang tsi tra ka_/ya ba na gi'i phye ma dang /_/dar ba sbyar ba mar gyi snod/_/bzhag par gyur pa de las skyur/_/kha ba
[\[189b\]]
[\[189b.1\]]dang ni rab skyur min/_/skyur dang kha ba bro bar ni/_/ldang ba'i dar rnying ci 'dod blud/_/drod skyed mdog bzang yi ga 'byed/_/rlung dang bad kan sel byed cing /_/gzhang skrang na bas nyam thag pa/_/'joms shing stobs ni 'phel byed yin/_/kru trug tres kyi rtsa ba'i shu/_/
[\[189b.2\]]btags pa'i lde gus bum pa bsku/_/der ni 'o ma dang ba gzhag_/smin pa'i gzhang 'brum sel byed blud/_/ga bra'i rtsa ba a ru ra/_/sle tres tsha ba lnga dag la'ang /_/cho ga 'di nyid sbyar bar bya/_/pa ta ha ti pi pi ling /_/shu ti tsha ba lnga g.yer ma/_/zi ra 'u su bil ba'i
[\[189b.3\]]rkang /_/phye mar btags te sbyar bar bya/_/'bras bu skyur po mar til mar/_/yu sha sha khu thug stsogs bya/_/sman 'di nyid dang chu dang mar/_/bskol ba'ang drod skyed byed pa yin/_/rim 'di bshang bslab yin/_/rtug pa 'gags pa bshang bya ste/_/snum stsogs
[\[189b.4\]]zan dang ldan pa yi/_/chang dngas lan tshwa btab pa blud/_/yang na dar ba bu ram chang /_/chang skyur chang dngas lan tshwar sbyar/_/zas mngar mar dang til mar gyis/_/brngos pa'i ka rany+dza'i lo ma/_/steng du phye btab byin gyur na/_/rlung gis rtug pa 'gags pa sel/_/bca'
[\[189b.5\]]sga bu ram bcas pa'am/_/ba ta bu ram mar lan tshwa/_/ba gcin la spangs a ru ra/_/bu ram bcas pa sbyin pa'ang rung /_/a ru ra ni nyis brgya gcin/_/bre bcu drug tu gcin du'i bar/_/bskol ba sbrang rtsir bcas pa dag_/gnyis gnyis zos nas bad kan gyis/_/
[\[189b.6\]]gzhang 'brum mdze dang 'or nad dang /_/skran dang dmu rdzing gcin snyi 'bu/_/rmen bu shu bas khyab tsho ches/_/skya rbab rlung 'khyil 'joms par byed/_/a za sring gi rtsa ba yi/_/lde gu ra gcin sbyar 'thung zhing /_/bu ram bar ta ka zos na/_/gzhang 'brum myur du 'jig par
[\[189b.7\]]'gyur/_/dur byid 'bras bu gsum khur sbyar/_/yang na dar ba a ru ra'am/_/pi pi ling bcas a ru ra/_/mar dang brngos pa'i bu ram bcas/_/yang na dur byid dan dar bcas/_/zos na bde bar 'byung bar byed/_/gzhang na gnas pa'i nad bsal na/_/
[\[190a\]]
[\[190a.1\]]gzhang 'brum zad par byed par 'gyur/_/se 'bru'i khu ba zir dang /_/bca' sga bu ram la la phud/_/pa ta dang sbyar dar ba ni/_/rlung gis rtug 'gags sel byed yin/_/rgyun chang yang na bu ram chang /_/bca' sga kru trug tres dang bcas/_/
[\[190a.2\]]yang na chang ni pa ta dang /_/spa 'bras kha ru tsha bcas blud/_/pi pi ling ni bcu bcus bskyed/_/til ni srang phyed btab gyur na/_/'o ma bcas 'thungs lus stobs dang /_/me drod skyed par byed pa yin/_/byi tsher ba dang bil ba dang /_/la la phud dang dong gra rnams/_/
[\[190a.3\]]re re dang sbyar pa tas kyang /_/gzhang 'brum nad ni sel bar byad/_/chu bre drug cu rtsa bzhi'i nang /_/a ru ra shun bre phyed dang /_/skyu ru ra ni bre gang dang /_/ka pid ta ni srang bcu dang /_/pi sha la ni srang lnga dang /_/seng phrom shing tsha na le sham/_/pi pi ling dang byi dang ga_/
[\[190a.4\]]srang ni gnyis gnyis tshad byas bskol/_/bzhi cha lus btsags bu ram ni/_/srang ni nyis brgya bcug nas ni/_/da ta ki ni bre gang gzhug_/mar gyi snod du bcug nas ni/_/zla phyed nas ni chang rnying 'thungs/_/me drod skyed cing gzhang 'brum dang /_/pho nad skya rbab mdze dmu
[\[190a.5\]]rdzing /_/dbyig dug rims skran mchin nad dang /_/snying nad skran dang gcong chen dang /_/slon dang srin bu'i nad rnams 'joms/_/chu bu bcu drug nang dan ti/_/rtsa bcu 'bras gsum tsi tra ka_/srang re bskol ba bzhi cha lus/_/bu ram srang brgyad gzhug par bya/_/thams
[\[190a.6\]]cad snga ma dang 'dra las/_/rjes mthun cig shos sel bar byed/_/chu bre bcu drug nang dag tu/_/byi tshor ba ni bre gang dang /_/dan ti pa ta tsi tra ka_/rnam rgyal dong gra ba sha ka_/skyu ru ra ni khyor re bskol/_/bzhi cha lus pa de'i nang du/_/ka ra dkar po srang brgyad gzhug_/
[\[190a.7\]]gzhan dag snga ma bzhin du sbyar/_/rdza ma'i snod kyang pri yang ku/_/pi pi ling dang dbyi mo dang /_/mar dang sbrang rtsi'i lde gus bsku/_/bde bar 'byung phyir zas kyi sngar/_/'bras bu skyur bcas mar blud pa'am/_/dbyi mo kru trug tras bskol mar/_/nas tshig
[\[190b\]]
[\[190b.1\]]'khus thal bu ram bcas/_/pi pi ling gi rtsa bar bskol/_/bu ram dong gra nas tshag 'khus/_/pi pi ling rtsa pi pi ling /_/se 'bru 'u su dag dang mar/_/bzhi 'gyur zho dang bskol bas ni/_/'phyen dang bshang gci 'gags pa sel/_/ba la sha yi thal ba'i chu/_/
[\[190b.2\]]sum 'gyur dang ni mar du bskol/_/dug mo nyung sogs phye ma btab/_/drod skyed gzhang 'brum 'joms pa'i mchog_/tsha ba lnga dang ya ru ra/_/ya bak+Sha ra la la phud/_/lce myang tsha dang kha ru tsha/_/pa ta 'u su na le sham/_/bil bzho dang bcas pa'i mar/_/bskol
[\[190b.3\]]ba des ni chu so gzhang /_/'khru zhing gzhang ni nyams pa dang /_/gcin sri 'dzag pa sel bar byed/_/pa ta 'u su la la phud/_/tsha ba lnga dang gze ma dang /_/bil bzho dang tsang gi ri/_/khu ba mar gyi bzhi 'gyur bskol/_/lto sbos gcin ni sri ba dang /_/rtag tu 'khru
[\[190b.4\]]dang gzhang 'brum dang /_/gzhang 'brum pho ba'i nad rnams dang /_/bad kan rlung ni 'joms par byed/_/rma bya sreg pa 'ur bya yi/_/sha khu skyur po legs sbyar ba/_/khyim bya 'am bye'u'i sha khu/_/'phyen dang phyi sa 'gags la blud/_/rgya sne'u dur byid tsi tra ka_/dan ti
[\[190b.5\]]pa ti am+li ka_/la sogs lo ma gzhan yang ni/_/bad kan rlung 'joms tshod ma ni/_/yang zhing bshang ba sla bar byed/_/shing kun mar dang til mar brngos/_/zho yi spris mar bskol ba dang /_/'u su dang ni tsha ba lnga/_/btags pa'i phye dang se 'bru'i bcud/_/'u su'i
[\[190b.6\]]'dab ma gzhon nu dang /_/sge'u gsher gshags par gyur pa dang /_/spos zhim legs bdug dri zhim byas/_/zir na le sham dang bcas/_/kha ru tsha ni shas cher bro/_/rlung shas cher rtsub drod chung la/_/sA lu tsa snar 'bras chan ni/_/ba lang go ta rnga mo ra'i/_/sha khu tshod ltar
[\[190b.7\]]g.yos pa dang /_/mchog tu sha za rnams kyi sha_/rtug skam can la sbyin par bya/_/chang dang bur chang ka ra'i chu/_/rgun chang dar ba rtsab mo dang /_/chang rnying dang ni zho ga chu/_/yang na chu nyung bskol ba'am/_/'u su bca' sga bskol ba'am/_/kaN+Da ka ri bskol ba blud/_/
[\[191a\]]
[\[191a.1\]]zas kyi thog ma'am bar dag tu/_/rlung gi rtug skam sel ba sbyin/_/rlung mkhris bad kan rtug skam rnams/_/bde bar 'byung zhing dri ma sbyang /_/gzhang khar gzhang 'brum zhi 'gyur zhing /_/me drod skyed par byed pa yin/_/rtug skam gyis ni gzir ba dang /_/
[\[191a.2\]]gang yang shin tu khong rtsub dang /_/rlung 'khyil gzer gyis nyen pa gang /_/de la 'jam rtsi bya ba bsngags/_/pi pi ling dang po son cha/_/bil ba shu ti shing mngar dang /_/shu dag ru rta kru trug tres/_/zur pa ma nu thang shing rnams/_/btags te til mar la btso
[\[191a.3\]]zhing /_/'o ma til mar nyis 'gyur gzhug_/gzhang 'brum rlung gis 'khyil ba la/_/'jam rtsi de ni mchog tu bsngags/_/gzhang 'byung ba dang gzer ba dang /_/gcin sri 'khrog cing 'khru ba dang /_/brla rked rgyab na nyam chung dang /_/lto sbos chu sor brten pa
[\[191a.4\]]dang /_/be snabs 'khru dang gzhang skrang dang /_/rlung gis rtug ba 'gags pa dang /_/gang zhig mang du 'byung 'dod pa/_/de dag 'jam rtsis sel bar byed/_/yang na mas gtong bkru sman drag_/rtsa ba lnga pa 'o mar bcas/_/ba gcin til mar lan tshwa dang /_/son
[\[191a.5\]]cha la sogs lde gu gtang /_/de nas gzhang 'brum khrag 'dzag pa/_/rlung ngam bad kan dang 'brel ba/_/btags nas de la snum pa dang /_/rtsub dang bsil ba sbyar bar bya/_/de la rlung dang rjes 'brel ba/_/bshang ba gnag cing sra la rtsub/_/rlung ni thur du 'byung mi
[\[191a.6\]]byed/_/rked pa brla dang gzhang kha gzer/_/rtsub pa'i rgyur ni gyur pa yin/_/bad kan rjes 'brel bshang ba sla/_/skya zhing ser la lci zhing snum/_/spyi bag gzhang kha tshor ba chung /_/rgyu ni snum lci yin zhes bya/_/rang khrag mtshan nyid las kyang brtags/_/nad khrag
[\[191a.7\]]bsal bar bya ba dang /_/nyams stobs ji bzhin smyung ba bya/_/ji srid nad khrag nag po byung /_/de srid khrag 'dzag gcad mi bya/_/nad ni smin par bya phyir dang /_/me drod bskyed par bya phyir dang /_/khrag ni gcad par bya ba'i phyir/_/de phan chad ni kha ba blud/_/gang zhig nad
[\[191b\]]
[\[191b.1\]]kyis stobs zad pa/_/khrag ni rlung gi shes che la/_/btung dang bsku dang 'jam rtsi ru/_/rig pas snum ni sbyar bar bya/_/gang zhig mkhris pa rgyas pa'i khrag_/tsha ba'i dus su 'byung gyur pa/_/de ni gcig tu gcad bya yi/_/rlung dang bad kan las gyur min/_/bad kan bcas
[\[191b.2\]]khrag bca' sga dang /_/dug mo nyung shun bskol ba blud/_/yang na rtsa mkhris bca' sga dang /_/byi tsher tsan+dan dmar po'am/_/skyer pa'i shun pa pu shel tse/_/nim pa'am se 'bru'i shun bskol blud/_/dug mo nyung shun 'bras bu dang /_/bong nga sbrang rtsi skyer khaN+Da 'am/_/
[\[191b.3\]]yang na a pa marga yi/_/lde gu 'bras kyi chu sbyar blud/_/dug mo nyung gi shun pa rlon/_/srang brgyad char chu nang du bskol/_/shun lpags khu ba btsags pa ru/_/btsod dang mo tsa pri yang+ku'i/_/khu ba srang re dag dang ni/_/dug mo nyung gi phye ma bcug_/de nas gzar bur
[\[191b.4\]]chags pa yi/_/lde gu bskol ba sbyin bya zhing /_/thug pa thug sla'i'o thug gam/_/ra 'am ba yi'o ma'am/_/me stobs ji bzhin blud par bya/_/lde gu 'dis ni khrag gi ni/_/tshad 'khru gzhang 'brum sel byed cing /_/khrag mkhris nad ni stobs ldan pa/_/
[\[191b.5\]]steng ngam 'og nas 'byung ba sel/_/dug mo nyung shun srang brgyad cu/_/bre bcu drug bskol brgyad cha blud/_/de ni cha gsum skyer khaN+Da/_/seng phrom gnyis dang mon cha ra/_/se 'bru gzhon nu'i shun lpags dang /_/bil ba gzhon nu gla sgang dang /_/btsod dang da ta ka'i
[\[191b.6\]]'bras bu/_/srang ni re re btags pa yi/_/lde gur byas pa gzhug par bya/_/dug mo nyung shun srang bcu dang /_/zhun mar srang ni nyi shu dang /_/bu ram srang ni sum cu gzhug_/bskol la gzar bur chags pa dang /_/'bru nang zla phyed bcug ste bldag_/gzhang
[\[191b.7\]]'brum kun dang pho ba'i nad/_/lud pa dbugs mi bde ba sel/_/seng phrom mo tsa ra sa til/_/btsod dang tsan+dan ut+pal/_/ra yi 'o ma sbyar ba blud/_/de nyid dang ni 'bas chen sbyin/_/shing mngar shun pa byi tsher ba/_/'o ma dUr ba pa ya s+ya/_/khar sbrang rtsir
[\[192a\]]
[\[192a.1\]]bcas chu'am/_/ra yi 'o ma sbyar ba btung /_/seng phrom btsod dang pu shel tse/_/sha ma li shun dug mo nyung /_/tsan+dan shing mngar pu shel tse/_/nA ga ge sar 'bras chur blud/_/la la phud dang dug mo nyung /_/pa ta bca' sga skyer khaN+Da'i/_/
[\[192a.2\]]phye ma gzer dang bcas la phan/_/khrag ni drag tu 'byung ba la/_/kaN+Da ka ri pa ya s+ya/_/gnyis dang bskol ba'i zhun mar bsngags/_/yang na seng phrom da ta ki/_/dug mo nyung shun 'bras bu dang /_/ut+pal pad+ma ge sar mar/_/ya bak+Sha ra se 'bru'i bcud/_/kha
[\[192a.3\]]ra pad+ma ge sar dang /_/mar sar bcas pa til sbyar ba'am/_/mar sar sbyar bas khrag las ni/_/gyur pa'i gzhang 'brum sel bar byed/_/ra yi mar sar 'o ma dang /_/skam sa'i srog chags sha khrag dang /_/rgya sne'i khu bar bcas sha khu/_/cung zad skyur dang skyur med pa/_/
[\[192a.4\]]sA lu tsa snar zho yi spri/_/drug cu pa dang chang sar dang /_/chang gi dngas ma sar pa ni/_/khrag las gyur pa'i sman mchog yin/_/thug pa yu sha sha khu sogs/_/yang na kun dong 'ba' zhig gis/_/khrag rgyas gyur pa sel byed de/_/rlung las gyur pa'ang sbyar bar bya/_/
[\[192a.5\]]phal cher rlung shas che gzhang 'brum/_/khrag 'dzag drags las 'byung 'gyur bas/_/de bas lhag par de la ni/_/de bsal ba la 'bad par bya/_/khrag mkhris shas che bad kan dang /_/rlung shas che bar mthong gyur na/_/de zhi bya phyir rnam kun du/_/bsil ba'i cho ga spyad
[\[192a.6\]]par bya/_/gal te des kyang ma zhi na/_/de tshe snum dang dro bas brta/_/sha khu dro 'jam zhun mar ni/_/thog ma nyid du sbyar bar bya/_/de la til mar mar dang ni/_/'o ma dro 'jam blud pa'ang bsngags/_/byi tsher ku sha 'jag ma'i rtswa/_/shal ma li yi me tog dang /_/
[\[192a.7\]]u dum bA ra n+ya gro d+ha/_/a shwad+tha yi myu gu srang /_/gnyis gnyis chu bre gsum dang ni/_/'o ma bre gang nang du bskol/_/'o ma lus nas tshigs ma btsags/_/khu ba der ni mon cha ra/_/btsod dang tsan+dan ut+pal/_/ut+pal pad+ma'i ge sar dang /_/dug mo nyung gi sa bon
[\[192b\]]
[\[192b.1\]]te/_/'di rnams btags pa'i lde gu bsres/_/'di ni spyi bag 'jam rtsir grags/_/mar dang sbrang rtsi kha rar bcas/_/mkhregs dang gzhang ni 'byung ba dang /_/khrag 'dzag rims ni 'joms par byed/_/shing mngar pra puN+Da rI ka_/de bzhin mon char la sogs/_/nyis
[\[192b.2\]]'gyur gyi ni 'o ma bskol/_/snum gyi 'jam rtsi gtang bar bya/_/shing mngar ut+pal seng phrom btsod/_/bil ba tsan+dan ba le ka_/dbyi mo gla sgang bong nga dkar/_/ba ta ya bak+Sha ra mchog_/skyer pa shing tsha tsi tra ka_/dong ga spang spos thang shing
[\[192b.3\]]dang /_/tsang gi ri yi khu ba mar/_/bskol ba des ni nyes gsum 'joms/_/gzhang 'brum tshad 'khru pho ba'i nad/_/skya rbab rims dang yi ga 'chus/_/gcin sri gzhang ni nyams pa dang /_/chu so sbo dang mkhregs pa dang /_/be snabs 'khru dang gzhang 'brum sel/_/
[\[192b.4\]]de blud sman gyi dam pa yin/_/rim gyis mngar zhing skyur ba dang /_/grang dro la sogs rtag tu ni/_/me drod stobs las ltos te gtang /_/gzhang 'brum nad las rgyal bar 'gyur/_/rtug skam gyis nyen til mar ni/_/grang ba'i rims la phan pas bsku/_/rlan dugs
[\[192b.5\]]snum can gyis dugs bya/_/de nas reng bu gzhug bya ste/_/sha ma dur byid dan da dang /_/ni li ni 'bras pi pi ling /_/po son cha lan tshwa nyes 'gyur/_/phyer btags bu ram ba gcin sbyar/_/mar bskus ring bu mthe bong tsam/_/bcug na rtug skam bde 'byung
[\[192b.6\]]byed/_/pi pi ling dang po son cha/_/khyim gyi dung pa nyungs kar bcas/_/'di dag nyid kyi phye ma ni/_/rkub nas gce 'us 'bud bar bya/_/de don med na rab rno snum/_/mas gtong bas ni btsir te gtang /_/des ni gzhang rtsa drang por byed/_/bshang gci 'phyen ni bde bar
[\[192b.7\]]'byung /_/slar yang 'gags na rlung 'joms pa'i/_/bkru sman snum can gtang bya zhing /_/'jam rtsi dag ni gtang bar bya/_/rtsub pas rlung ni rtug skam 'gyur/_/lan tshwa gsum dang tsha ba gsum/_/'bras bu gsum dang dan ti dang /_/bse shing 'bras bu tsi
[\[193a\]]
[\[193a.1\]]tra ka_/phye ma mar dang sbrang rtsis sbrus/_/rdza skyogs kha sbyar 'jim pas byugs/_/du ba nang 'khyims bsreg par bya/_/thal ba dge ba can zhes bya/_/mar dang lhan cig blud pa'am/_/'bras chan snum can dang sbyar zos/_/rtug skam 'gags
[\[193a.2\]]dang gzhang 'brum skran/_/skya rbab dmu rdzing bde gcin sri/_/snying nad 'or nad pho ba'i nad/_/gcin snyi mchin pa gzer dang smro/_/lud pa dbugs mi bde ba 'joms/_/gzhang 'brum la ni gang zhig bshad/_/de bzhin rtug skam dag la sbyar/_/ka rany+dza shun srang ni nyis
[\[193a.3\]]brgya bcu/_/bre bcu drug bskol bzhi cha lus pa der/_/bu ram srang ni brgyad cu tsha ba gsum/_/srang brgyad zhib tu btags pa'i phye ma gzhug_/'di dag zla gcig bzhag ste langs gyur nas/_/tsha byas mchog tu drod skyed zas 'ju ba'i/_/nus skyed rlung bder rgyu byas gzhang
[\[193a.4\]]'brum dang /_/mcher nad skran dang dmu rdzing sel bar byed/_/pu ti ka rany+dza ni srang brgyad dang /_/tsi tra kaN+Da ka ri srang nyis brgya/_/chu bre bzhi bcu brgyad bskol bzhi cha lus/_/btsags te bsgrangs par bu ram srang brgyad gzhug/_/dri sna gsum dang tsha gsum se 'bru dang /_/pi pi
[\[193a.5\]]ling gi rtsa ba sru sru'i rtsa/_/gu gul ma nu 'u su dbyi mong dang /_/spa ma'i 'bras bu sge gsher star bu ni/_/srang re zhib tu btags pa'i phye ma bskol/_/bsgrangs nas sbrang rtsi srang ni nyi shu gzhug_/sge gsher skyur rtsi chen po rgun 'brum rlon/_/bu ram shing gi khu ba btsir ba
[\[193a.6\]]bcas/_/mar gyi snod bcug zla gcig bzhag ste langs/_/skyur gyur 'di ni gzhang 'brum sog le ste/_/me drod skyed par byed pa'i mchog yin la/_/skya rbab dbyig drug dmu rdzing skran mcher pa/_/lto sbos rde'u chags gcin sri 'joms par byed/_/pi lu'i khu ba ras
[\[193a.7\]]btsags bre bcu drug_/mar gyi snod kyi nang du bcug nas ni/_/da ta ki dang rgun 'bru 'bra go dang /_/skyu ru ra yi 'bras bu srang gnyis gnyis/_/pa ta bong nga dkar po byi tsher ba/_/star bu tsha ba gsum dang shing tsha dang /_/sug smel 'u su spra ki ka ko la/_/li shi pi pi ling rtsa byi
[\[193b\]]
[\[193b.1\]]dang ga_/kru trug tres srang re re bu ram ni/_/srang brgyad rlung med gnas su zla phyed gzhag_/des ni gzhang 'brum skran bcas zhi byed cing /_/me yi stobs ni myur du skyed par byed/_/yang na rtsa ba bcu pa dur byid dang /_/pa ta ar ka gnyis dang bong nga dkar/_/kad pa la
[\[193b.2\]]rnams re re srang bcu bcu/_/snga ma bzhin du bsregs pa'i thal ba ni/_/chu bre bcu drug nang du bskol nas ni/_/bzhi cha lus par bu ram srang brgya dang /_/tsha ba gsum dang dbyi mong a ru ra/_/srang lnga tsi tra ka ni srang gnyis dang /_/ya bak+Sha ra srang gnyis bcug ste
[\[193b.3\]]bskol/_/gzar bur chags pa'i bu ram lde gu yis/_/skran dang mcher nang gzhang 'brum mdze nad dang /_/gcin nad me drod nyams pa 'joms par byed/_/tsi tra ka yi rtsa ba srang lnga bcu/_/chu srang bcu drug bskol la brgyad cha lus/_/der ni bu ram rnying pa srang brgya
[\[193b.4\]]gzhug_/slar bskol ska bar gyur pa de nang du/_/tsha ba gsum dang shu ti a ru ra/_/ru rta gla sgang shing tsha byi dang ga_/tsi tra ka dang sug smel phyer btags bsres/_/des ni gzhang 'brum mdze dang skran dang ni/_/mcher pa dmu rdzing nad ni 'joms byed cing /_/rtag tu
[\[193b.5\]]bsten na me drod skyed par byed/_/tsha ba gsum dang til dang 'bras bu gsum/_/byi dang ga dang go bye tsi tra ka_/bu ram ri lur byas bsten gzhang 'brum dang /_/pags pa'i nad ni sel bar byed pa yin/_/sor na yi rtsa ba kha sbyar bcug_/'jim pas bskus te cho ga bzhin
[\[193b.6\]]bsregs pa/_/lan tshwa til mar bcas pa zos gyur na/_/gzhang 'brum sel bar byed pa'i dam pa yin/_/na le sham dang pi pi ling dong gra/_/kru trug tres ni cha re bskyed pa dang /_/tsi tra bzhi 'gyur su ra na dang sbyar/_/bu ram ri lus gzhang 'brum gcod par byed/_/so
[\[193b.7\]]ra na yi bcu drug phyer btags shing /_/tsi tra ka ni de yi cha phyed bya/_/bca' sga cha gnyis na le sham cha gcig_/bu ram ri lur byas pas gzhang 'brum sel/_/a ru ra dang dong gra pi pi ling /_/ka rany+dza dang tsi tra byi dang ga/_/ka ra mnyam phye rgod ma'i kha lta bu/_/zas lci mang du
[\[194a\]]
[\[194a.1\]]zos kyang 'ju bar byed/_/dug mo nyung laM ga li pi pi ling /_/tsi tra ka dang a ba marga yi/_/sa bon rtsa mkhris rgyam tsha bu ram rnams/_/ri lur byas pas gzhang 'brum sel bar byed/_/gal te gzhang 'brum gzhig par 'dod na ni/_/rgyam tsha tsi tra ka
[\[194a.2\]]dang dug mo nyung /_/tsi li bil ba nim par bcas pa dag_/btags pa'i phye ma dar bar bcas pa btung /_/gzhang 'brum skam la ba la ta ka ste/_/gsher la dug mo nyung shun sman mchog yin/_/kun la dus kun du ni dar rnying mchog_/stobs skyed byed cing nad rnams
[\[194a.3\]]'joms pa yin/_/rtug pa 'gags pa bsal bar bya ba'i phyir/_/rlung sel me drod skyed par byed pa yi/_/bza' dang btung ba gang yin de bsten bya/_/de las go zlog pa ni spang bar bya/_/gzhang 'brum tshad 'khru pho ba'i nad rnams ni/_/phal cher phan tshun rgyur gyur
[\[194a.4\]]yin pas na/_/me drod chung na skye'i che na min/_/de bas de la mchog tu me drod bsrung /_/yan lag brgyad pa'i snying po bsdus pa las/_/gso ba'i gnas kyi le'u brgyad pa'o//_//de nas 'khru ba gso ba'i le'u bshad par bya'o/_/'khru ba phal cher
[\[194a.5\]]ma zhu ba'i/_/gnas rten me drod nyams pa la/_/'byung bas de'i phyir rlung gyur la'ang /_/dang po smyung ba byas pa phan/_/gzer dbo bad kan gyis nyam thag_/'khru ba can ni slon du gzhug_/nad ni gang zhig sogs pa dag_/ma smin zas dang 'dres gyur na/_/'khru ba dag
[\[194a.6\]]ni 'byung gyur te/_/shin tu slongs te 'byung gyur dang /_/rang nyid 'khru byed de la ni/_/btang snyoms gzhag pa de nyid sman/_/ma zhu 'khrul dang por ni/_/gcod pa'i sman ni gtang mi bya/_/gal te 'gags byed lto sbo lci/_/gzer dang tshor ba chung gyur la/_/a
[\[194a.7\]]ru btang na nad 'khyil ba/_/'byin pas srog ni ster byed yin/_/nad tshabs 'bring la khyad par du/_/bu ti ka dang pi pi ling /_/bca' sga shu dag a ru ra/_/'u su legs par bskol ba blud/_/yang na bil ba 'u su dang /_/gla sgang dong gra ba le ka_/pa tha shu dag kha ru tsha/_/
[\[194b\]]
[\[194b.1\]]dong ga byi dang a ru ra/_/bca' sga gla sgang bong nga dkar/_/bil ba shing kun dug mo nyung /_/nad gzhi chung ba'i tshad 'khrul/_/smyung ba byas pa bsngags pa yin/_/yang na shu dag bong nga dkar/_/gla sgang par pa ta bskol pa 'am/_/ba le ka dang dong gra ni/_/bskol
[\[194b.2\]]ba'i chu dag blud par bya/_/bkres shing nyam chung zas dus su/_/kha zas yang ba rig pas sbyin/_/des de'i kha zas yi gar 'ong /_/me drod lus stobs skyed par byed/_/dar ba'am rang skyur dag gam ni/_/nas thug dag gi skyo ma'am/_/chang ngam rgun chang dag gi ni/_/
[\[194b.3\]]btung ba gang 'os nyer spyad bya/_/kha zas byin pa'i 'og tu ni/_/bil ba gzhon nu zur ba dkar/_/'u su shing kun nga trig se'u/_/zi ra spa 'bras pa la sha_/la la phud dang kha ru tsha/_/rgyam tsha rtsa ba chung ngu lnga/_/tsha ba lnga dang pa tha ste/_/smin gcod drod ni skyed par byed/_/
[\[194b.4\]]bad kan mkhris pa'i shas che la/_/sa la par+Ni ba la dang /_/bil ba kr-iSh+Na par+Ni dang /_/se 'bru bskol ba'i thug pa phan/_/pi pi ling rtsa a ru ra/_/thug pas rlung ni bder rgyu byed/_/nad gzhi mang la 'gags pa dang /_/me drod che bar gang zhig 'khru/_/pi pi ling dang 'bras
[\[194b.5\]]bu gsum/_/byi dang ga bskol bkru sman gtang /_/sbyangs byas nas ni thug pa dag_/rlung 'joms me drod skyed pa blud/_/gang zhig ma zhu smin gyur dang /_/me drod skyes nas 'khru 'gyur zhing /_/'byar bag lbum can nad bcas pa/_/sri shing yang dang yang du ni/_/yang
[\[194b.6\]]yang 'khru zhing bshang chung ba'am/_/bshang ba ma 'dres mkhregs bcas la/_/zho dang 'o ma mar til mar/_/bca' sga bu ram bcas pa blud/_/yang na rgya shug 'bras bu spangs/_/bu ram til mar ldan pa sbyin/_/bshang bsri la phan tshod ma/_/sdum mang de bzhin sha khu
[\[194b.7\]]dang /_/zho dang se 'bru g.yos pa dang /_/sA lu'i 'bras chen ma sha til/_/mung+ga legs par g.yos pa'i zas/_/de ni bkres par gyur tshe sbyin/_/zur ba'i rtsa ba ka pi ta/_/pa ta swa ti ka'i tshod ma/_/shu sha la la phud dang ni/_/kar ka ru dang sring gi ni/_/yang na
[\[195a\]]
[\[195a.1\]]tsir bi ta yang rung /_/u po ta ka dzi ban ti/_/ba gu rtse dang rgya sne'u dang /_/lcam pa'am yang na e raN dang /_/lo ni ka yi khu ba dang /_/rus sbal bye'u lo ba ka_/rma bya sreg pa khyim bya yi/_/sha khu dang yang sbyin par bya/_/bil ba gla sgang ba ru ra/_/bca'
[\[195a.2\]]sga da ta ka'i me tog_/dar ba bskol ba'i nas thug gam/_/zho dang sbyar bas 'khru ba sel/_/ka pid ta dang ka tsu ra/_/ga bra'i rtsa ba yu ti dang /_/n+ya gro d+ha dang rdo dreg dang /_/se 'bru so mar bal dang /_/shal ma li yi lo ma phan/_/bil ba gzhon nu'i lde gu dang /_/til btags lde gu'ang de dang mnyam/_/
[\[195a.3\]]zho yi spris skyur snum bcas dang /_/sbyar dug mkhregs pa 'joms par byed/_/'u su zi ra na le sham/_/da trig zur pa kha ru tsha/_/se 'bru pa ta da ta ki/_/'bras gsum cha lnga ka pi/_/nas tshig 'khus thal la la phud/_/a mra 'dzam bu'i 'bras bu'i rkang /_/bil ba
[\[195a.4\]]drug 'gyur lde gur btags/_/zho dang bu ram mung+ga'i khu/_/til mar mar dang g.yos pa dag_/gzhan gyis mi thub sbyar thug 'di/_/drod skyed smin byed 'khru ba gcod/_/yi ga 'byed cing mkhregs pa sel/_/rgya shug bil ba gzhon nu yi/_/lde gu 'bras dang nas dang
[\[195a.5\]]ni/_/mud ga ma sha til rnams dang /_/'bru yi yu shar rnam par btags/_/bshang ba zad cing kha skam la/_/zho dang se 'bru'i khu ba dang /_/mar dang til mar lhan cig brngos/_/'bras chan de dang sbyar ba ni/_/bshang zad kha ni skam la sbyin/_/yang na zho spris snum
[\[195a.6\]]gnyis brngos/_/bu ram bca' sgar bcas pa sbyin/_/yang na chang ni snum gnyis brngos/_/tshod ma'i don du sbyin pa'am/_/'bras bu skyur po snum gnyis brngos/_/sgog pa las byas yu sha'am/_/snum gnyis dang brngos phye zan ni/_/tsha ba gsum gyi phye btab sbyin/_/
[\[195a.7\]]de bzhin ma sha legs bcos pa/_/mar gyi snying po blud pa'am/_/ra thug lug thug dag gi sha_/btsos te btsags pa'i khu ba dang /_/se 'bru'i khu ba'i chu dang ni/_/'u su dong gra snum bcas bskol/_/sA lu rtsa snar bcas pa ni/_/za zhing de nyid 'thungs pa/_
[\[195b\]]
[\[195b.1\]]yis/_/rtug pa zad pa las byung ba'i/_/nad las myur du thar bar 'gyur/_/bu ram til mar bil ba gzhon/_/pi pi ling dang bca' sga yi/_/lde gus rlung gis gnod gyur pa'i/_/gzer thabs mkhregs dang bcas pa sel/_/seng phrom shun lpags da ta ka'i/_/
[\[195b.2\]]me tog rgya shug 'dab ma rnams/_/zho spris sbrang rtsi ka pi ta'i/_/khu bar sbyar ba blud na phan/_/rlung gis rtug 'gags shas cher ni/_/na zhing mkhregs par byed pa dang /_/be snabs khrag bcas skom gdungs la/_/'o ma tshim par blud na phan/_/til mar mar gyi steng du ni/_/
[\[195b.3\]]bzhos ma thag pa'i 'o ma blud/_/yang na a raN+Da yi rtsa'am/_/bil ba gzhon nu bskol ba blud/_/gla sgang nyi shu 'o ma yi/_/sum 'gyur gyi ni chu bskol ba/_/'khru ba gzer bcas sel bar byed/_/pi pi ling dang na le sham/_/zhib du btags pa'i phye dang sbyin/_/
[\[195b.4\]]des ni yun ring gnas pa yi/_/mkhregs pa sel bar byed par 'gyur/_/ma zhu med cing gzer gyis nyen/_/smyung ba la sogs pas nyams smad/_/khong rtsub me drod brtags nas ni/_/mar ni thal sman rno bcas sbyin/_/yang na rtsa ba bcu bskol chu/_/zho dang chang gi dngas mar
[\[195b.5\]]bskol/_/lce myang tsha dang tsha ba lnga/_/til mar 'phral du nad 'joms byed/_/bca' sga srang drug pi pi ling /_/mU la kru trug tres rgyam tsha/_/srang gnyis til mar bre gang dang /_/zho dang bskol ba'i til mar ni/_/'khru ba'i nad ni sel byed yin/_/sha dang 'o ma
[\[195b.6\]]mar phyogs gcig_/btung dang 'jam rtsi bsku ba ru/_/til mar 'ba' zhig phyogs gcig sbyar/_/bshang mkhregs gzer ni 'joms byed yin/_/de ni rlung sel mchog yin la/_/rlung 'khrugs ma gtogs gzer mi 'byung /_/khams gzhan 'joms pas
[\[195b.7\]]'bar gyur pa/_/rlung ni rang gnas brten khyab byed/_/me drod chung la til mar ni/_/sbyar bas bde bar byed pa'i mchog_/til mar bcas pa rlung gnas su/_/mkhregs pa gnas par mi 'gyur ro/_/dri ma zad cing nad gzhan rang gi ni/_/gnas las 'phos pas rlung ni stobs
[\[196a\]]
[\[196a.1\]]che ba/_/khong pa gzer zhing mkhregs par byed pa la/_/phyi nang til mar ma btang su zhig 'tsho/_/gzhang na 'byung bar gyur pa la/_/'o mar bskol ba'i mar rgya shug_/skyur po tsang gi ri'i khu ba/_/zho dang dong grar btags pa blud/_/sgyur ba de nyid bcug pa dang /_/
[\[196a.2\]]'u su na le sham zir/_/kha ru tsha dang tsha ba lnga/_/se 'bru dag dang sbyar ba ni/_/zhib tu btags pa'i lde gu phan/_/rtsa ba bcu pa bskol ba yi/_/zur ba shu ti ru rta'am/_/shu dag tsi tra ka bskol ba'i/_/snum gyi 'jam rtsi gtang bar bya/_/mkhregs dang gzhang ni 'byung ba dang /_/gcin
[\[196a.3\]]sri rked pa na ba dang /_/mngar dang skyur bar bskol ba yi/_/mar ram til mar 'jam rtsi gtang /_/gzhang 'byung gzhug pa dka' ba la/_/bsku zhing dugs ni 'jam byas gzhug_/dbus su phug pa'i pags pa ni/_/'ur mthil 'ching bdag kyang bya/_/rtsa ba lnga ni chen
[\[196a.4\]]po yi/_/khu ba dang ni 'o mar bskol/_/byi ba rgyu ma bton pas kyang /_/rlung 'joms lde gu lta bur bya/_/til mar bskol gzhang 'byung ba la/_/btung dang bsku bas de gso bya/_/mkhris pa ma zhu rno dang dro/_/spangs la sngon bzhin smyung ba bya/_/skom bcas yan lag drug
[\[196a.5\]]pa'i chu/_/rtswa mkhris thal tres bcas pa blud/_/bkres na kha zas thug pa sogs/_/bri ha ti sogs nye'u shing pa/_/ba la rnam gnyis par+Ni gnyis/_/bskol ba drod skyed byed pa phan/_/blud kyang rjes su 'brel gyur na/_/dug mo nyung shun 'bras bu dang /_/bong nga dkar po
[\[196a.6\]]bcas btags phye/_/sbrang rtsi bsres pa 'bras chu blud/_/ba tha dug mo nyung shun 'bras/_/skyer pa pi pi ling rtsa'am/_/bong nga bil ba dug mo nyung /_/gla sgang ba le ka bskol ba'am/_/yang na bong nga dkar mur ba/_/skyer pa dbul rdo dug mo nyung /_/bong nga bca' sga dug mo nyung /_/gla
[\[196a.7\]]sgang kad pal sbrang rtsir bcas/_/dug mo nyung gi sa bon ni/_/srang gcig bskol ba'i khu ba blud/_/gang zhig sha khu bcas sbyar za/_/mkhris bcas lto ba'i nad sel 'gyur/_/de bzhin gla sgang bskol ba'i khu/_/sbrang rtsir sbyar ba blud pas phan/_/shal ma li yi 'dab ma'i rtsa/_/bskol ba'i
[\[196b\]]
[\[196b.1\]]khu ba bsgrangs pa'am/_/rtsa mkhris gla sgang dug mo nyung /_/skyer khaN+Da dang bcas pa'am/_/yang na skyer pa ba le ka_/bil ba'i rkang dang byi tsher ba/_/til dang seng phrom mon cha ra/_/btsod dang pad+ma ut+pal/_/dong gra da ta ka'i me tog_/se 'bru'i shun pa ut+pal bcas/_/
[\[196b.2\]]tshigs bcad phyed kyis bshad sbyor ba/_/sbrang rtsir bcas pa 'bras chu blud/_/skyer pa seng phrom dug mo nyung /_/sug smel bskol bas smin 'khru sel/_/seng phrom dang ni a brta/_/pri yang ku sogs sde tshan dang /_/bskol ba so sor blud de bzhin/_/pu tse shel dang shing
[\[196b.3\]]mngar dang /_/se 'bru'i myu gu pri yang ku/_/zho dang 'u su'i 'bras bur bcas/_/thug pa lde gus sbyar dugs bya/_/de bzhin bil ba ka pid tha/_/a mra 'dam bu'i rkang las sbyar/_/smin pa'i khu bar ra'i 'o ma/_/mchog tu phan te des kyang ni/_/stobs ldan nad gzhi che ba'i
[\[196b.4\]]phyir/_/ma zhin ni bkru sman gtang /_/rim gyis bshad pa khrag dag tu/_/gang zhig 'khru bar gyur pa la'ang /_/pa la sha yi 'bras bu yi/_/khu ba dang sbyar 'o ma blud/_/de nas 'o ma dro 'jam tsam/_/nyams stobs ji bzhin blud par bya/_/des ni dri ma bsal bas na/_/
[\[196b.5\]]lto yi nad ni zhi bar 'gyur/_/kyi lce ba yi sbyang ba yang /_/pa la sha ltar sbyor ba bya/_/thug sogs rim pa byas kyang ni/_/gal te gzer ni ma zhi na/_/nyes bsal de la me drod stobs/_/las dpags 'jam rtsi myur du gtang /_/sha ta puSh+pa nye shing dang /_/bil ba dang ni shing
[\[196b.6\]]mngar dag_/mar 'o til mar bzhi char bcas/_/bskol ba 'jam rtsi'i sman mar yin/_/des ni tsha 'khru ma zhi na/_/spyi bag 'jam rtsi mchog tu phan/_/shal ma li yi lo ma rlon/_/ku sha rlon pas dkris nas ni/_/sa nag lde gu bskus nas su/_/lci ba skam po'i me nang
[\[196b.7\]]bsregs/_/'jim pa lus pa de bkog ste/_/gong po de las srang gcig tsam/_/'o ma bre gang nang du mnye/_/btsags la dngas mar rgya spos dang /_/shing mngar sbrang rtsi lde gu mar/_/til mar ldan pas 'jam rtsi bya/_/khrus byas 'o ma 'bras chan sbyin/_/yang na skam sa'i sha khu sbyin/_/
[\[197a\]]
[\[197a.1\]]mkhris pa'i tshad 'khru rims dang 'or nad skran/_/rlung nad khrag dang pho ba'i nad sel zhing /_/'di dag bkru sman mas gtong drag po yi/_/sbyor byas drag tu 'byung ba'ang myur zhi byed/_/dug mo nyung ni bu ram phran/_/ltar bskol dug mo nyung sogs sde/_/a
[\[197a.2\]]brta sogs sbrang rtsir bcas/_/lde gus 'khru ba thams cad sel/_/smin cing nad med me drod che/_/khrag dang bcas pa ring nas 'khru/_/sna tshogs mdog tu 'khru 'gyur ba/_/sman thum btsos pa sbyar bar bya/_/kad pha la yi shun lde gu/_/bil ba'i lo mas dkris
[\[197a.3\]]nas ni/_/'jim pas bskus te me nang bsregs/_/khu ba btsir la bsgrangs pa ni/_/sbrang rtsi'am kha rar bcas pa ru/_/'khru ba can la ci rigs blud/_/de bzhin 'o ma can shing kun/_/de yi myu gu las kyang bya/_/'khri shing shun pa mar dang bcas/_/bskol ba'i
[\[197a.4\]]rlangs pas btsos pa ni/_/sbrang rtsi bcas pa tsha 'khru ba/_/stobs can drag tu 'byung ba'ang sel/_/mkhris pa'i 'khru ba can gyis ni/_/mkhris pa skyed byed gang bsten pa/_/de yis mkhris pa 'khrugs gyur nas/_/khrag gi tshad 'khru skom dad rims/_/'debs shing
[\[197a.5\]]gzhang kha mi bzad 'drul/_/pad+ma ut+pal sa mang ga_/mon cha ras bskol ba yi/_/ra yi 'o ma de la phan/_/thal tres shing mngar seng phrom mam/_/n+ya gro d+ha sogs myu gu dang /_/sbrang rtsi kha rar bcas pa ni/_/btung ba'am gzhang khar blugs pas phan/_/de bzhin sha
[\[197a.6\]]khu sogs skyon med/_/mar bcas bsgrangs pa'i zas skom phan/_/tang pal 'bras bu'i khu ba ni/_/cung zad skyur zhing ka rar bcas/_/ra yi 'o ma chu phyed dang /_/ut+pal dong gra ba le ka_/_kr-iSh+Na par+Ni khu bar bcas/_/thug pas khrag gi tshad 'khru sel/_/zas kyi sngon du mar
[\[197a.7\]]sar ni/_/sbrang rtsi kha rar sbyar ba bldag_/khrag 'khru tshabs che la ra'am/_/ri dgas khrag gi mar brngos sbyin/_/'o ma dang bza' 'o ma btung /_/'o ma bsrubs mar zhag gsum bsten/_/yang na gong ma sreg gi ni/_/sha khu dang zos nad med 'gyur/_/nye shing btags pa
[\[197b\]]
[\[197b.1\]]'o ma dang /_/lhan cig blud cing 'o mar bza'/_/yang na de dang bskol ba yi/_/mar gyis tshad 'khru myur du sel/_/rgya skyegs bca' sga pi pi ling /_/skyer pa'i shun pa pu tse shel/_/dug mo nyung dang bcas bskol mar/_/thug sla thug pa dang sbyar bas/_/nad gzhi gsum las
[\[197b.2\]]byung ba yi/_/mi zad 'khru ba'ang myur du sel/_/sa nag dung dang shing mngar dang /_/sbrang rtsir khrag 'bras chu blud/_/khrag gis 'khru ba sel bar byed/_/pri yang ku dang sbrang rtsi'ang phan/_/til nag btags pa'i lde gu dang /_/sha khar ni cha lnga ni/_/ra yi 'o ma sbyar ba blud/_/
[\[197b.3\]]'phral du khrag tu 'khru ba sel/_/kha ra sbrang rtsi tsan+dan bcas/_/'bras kyi chu dang blud na ni/_/khong tsha skom dang gcin nad dang /_/khrag tu 'khru las thar bar 'gyur/_/gzhang kha tsha zhing 'drul ba la/_/bsil ba'i sman gyis blugs shing bsku/_/gang tshe yang dang yang du
[\[197b.4\]]'khru/_/khrag nyung gzer dang bcas par 'khru/_/rlung gis gags ni byas gyur pas/_/skabs 'byung ba'am mi 'byung byed/_/de tshe de la spyi bag ni/_/'jam rtsi sngar bshad gtang bar bya/_/kar bu dar shing sha pa/_/la sogs lo ma cham chom brdungs/_/nas dang bskol ba'i
[\[197b.5\]]khu ba de/_/mar dang 'o ma bcas par bskol/_/spyi bag 'jam rtsi btang na ni/_/be+e snabs 'khru dang gzhang 'byung dang /_/mkhregs pa'i nad rnams sel byed cing /_/skem po stobs ni skyed par byed/_/stag tsher ba dang bskol ba yi/_/mar gyi 'jam rtsi gtang bar
[\[197b.6\]]bya/_/dang por bshang ba khrag 'dres 'byung /_/yang na phyis ni 'khru gyur pa/_/de la nye shing bskol ba'i mar/_/lde gu'i don du sbyar bar bya/_/kha ra cha phyed dang sbyar la/_/sbrang rtsi bzhi cha bcug pa yi/_/mar sar phan pa'i zas zos na/_/nad de myur du sel bar 'gyur/_/
[\[197b.7\]]u dum wA ra n+ya gro d+ha/_/a shwad+tha yi myu gu ni/_/brdungs te zhag gcig chu nang sbangs/_/mnyes te btsags par mar bskol la/_/kha ra de yi phyed btab cing /_/sbrang rtsi bzhi cha btab ste blud/_/gang zhig khrag ni thur du'am/_/gyen du 'byung bar byed la sbyin/_/bad kan
[\[198a\]]
[\[198a.1\]]'khru ba rlung bshad pa'i/_/ma zhu smin bya mchog tu bya/_/rjes su 'brel pa de la ni/_/bil ba gzhon nu gla sgang dang /_/a ru ra dang bca' sga bskol/_/smin cing me drod skyed pa blud/_/shu dag dong gra byi dang ga_/bu ti ka dang thang shing dang /_/pi pi ling
[\[198a.2\]]gnyis kru trug tres/_/pi pi ling gi rtsa ba'am/_/pa ta tsi tra dug mo nyung /_/shu dag pi pi ling rtsa ba/_/pu tse shel dang a ru ra/_/bskol ba'am yang na btags pa sbyin/_/bad kan tshad par 'khru sman blud/_/kha ru tsha dang tsha ba gsum/_/shu dag shing kun bong nga
[\[198a.3\]]dkar/_/a ru ra yi chu tshan bcas/_/bad kan 'khru bas nyen la blud/_/ka pid ta yi rkang dang ni/_/tsha gsum sbrang rtsi sha kha ra'am/_/kad pha la dang sbrang rtsir bcas/_/lto yi nad ni sel byed yin/_/pi pi ling dang sbrang rtsir bcas/_/tsi tra ka dang dar bar bcas/_/bil ba
[\[198a.4\]]gzhon nu byin na yang /_/'khru ba'i nad ni sel bar byed/_/pa ta gla sgang mon cha ra/_/bil ba dong gra da ta ka'am/_/bu ram dar bar bcas pa yis/_/'khru ba shin tu gso dka' 'ang sel/_/pi pi ling rtsal la phud/_/dri bzang bzhi dang dong gra dang /_/na le sham
[\[198a.5\]]dang kru trug tres/_/'u su zi ra ba le ka_/kha ru tsha rnams cha mnyam dang /_/da trig dang ni da ta ki_/bil ba dang ni pi pi ling /_/se 'bru dang ni la la phud/_/sum 'gyur ka ra drug 'gyur dang /_/ka pid ta ni brgyad 'gyur byas/_/phye mas tshad 'khru pho ba'i nad/_/zad byed skran
[\[198a.6\]]dang lkog ma'i nad/_/lud pa dbugs mi bde drod nyams/_/gzhang 'brum cham pa yi ga 'chus sel/_/smig rkang dang ni dri sna bzhi/_/zho ni gnyis gnyis la la phud/_/'u su zi ra zho bzhi bzhi/_/pi pi ling rtsa tsha ba gsum/_/srang ni re re se 'bru dang /_/kha ra srang brgyad
[\[198a.7\]]gcig sbyar 'di/_/phye ma se 'bru brgyad pa yin/_/yon tan gong ma dag dang 'dra/_/kha zas rlung gis 'khru bar bshad/_/sbyar thug la sogs ci rigs sbyin/_/na le sham dang byi dang ga_/ka pid ta dang dong grar bcas/_/tsang gi ri dang rgya shug skyur/_/sbyar thug bad kan 'khru
[\[198b\]]
[\[198b.1\]]ba sel/_/bad kan zad la sngar bshad pa'i/_/rgya skyegs la sogs srang drug pa/_/nas thug dang ni bsres pa yi/_/mar ni rnying pa sbyin par bya/_/rlung dang bad kan gyis bkag pa/_/bad kan shas cher 'khru ba'am/_/gzer zhing mkhregs par byed pa la/_/spyi bag
[\[198b.2\]]'jam rtsi bsngags pa yin/_/shu dag bil ba pi pi ling /_/ru rta shu ti rgyam tshar bcas/_/bil ba'i mar ram til mar ni/_/shu dag sogs dang bskol ba gtang /_/bad kan rlung gis shas cher gzer/_/cung zad dro ba'i 'jam rtsi gtang /_/bad kan zad cing yun ring
[\[198b.3\]]du/_/'khru zhing nyam chung gyur pa na/_/rlung ni nges par stobs che ba/_/rang gi gnas na brten de skye/_/de stobs che bas 'phral gsod byed/_/de phyir de ni myur du gso/_/rlung gi rjes la mkhris pa ste/_/mkhris pa'i rjes la bad kan ni/_/gso ba'am gsum las dang
[\[198b.4\]]po ni/_/gang zhig shas cher gyur pa gso/_/'jigs dang mya ngan dag las kyang /_/myur du 'khrugs pas de phyir der/_/rlung bsal ba yi gso ba dang /_/dbugs dbyung ba dang dga' bar bya/_/gang zhig gcin med phyi sa dang /_/'phyen ni 'byung bar 'gyur ba dang /_/
[\[198b.5\]]me drod che zhing lto ba yang /_/de yi khong nad zhi ba yin/_/yan lag brgyad pa'i snying po bsdus pa las/_/gso ba'i gnas las le'u dgu pa'o//_//de nas pho ba'i nad gso ba'i le'u bshad par bya'o/_/pho ba la ni brten pa'i nad/_/ma zhu ba ltar gso bar
[\[198b.6\]]bya/_/'khru bar bshad pa'i cho ga yis/_/de yi ma zhu smin par bya/_/zas kyi dus su nad dug sogs/_/tsha ba lnga sogs ldan pa dang /_/tsha bro yang ba'i kha zas dang /_/gzhan yang drod skyed sbyor ba sbyin/_/ma zhur thug pa bong nga dkar/_/bca' sga skyur dang bcas pa sbyin/_/
[\[198b.7\]]btung bar 'khru ba las bshad pa'i/_/chu dang dar ba chang sogs blud/_/pho ba'i nad la dar ba ni/_/drod skyed 'khru gcod yang bas na/_/phan te zhu rjes mngar ba'i phyir/_/mkhris pa skyed par mi byed do/_/bska zhing dro la sbyong byed dang /_/rtsub cing bad kan la yang phan/_/
[\[199a\]]
[\[199a.1\]]mngar skyur kha bas rlung la phan/_/bsrubs ma thag tu tsha mi skyed/_/skyur ba bzhi po bre gang dang /_/tsha ba gsum ni srang gsum dang /_/rgya tsha srang bzhi kha ra ni/_/srang brgyad phye mar byas pa ni/_/tshod ma sran tshod btung ba sogs/_/btung ngo drug sogs la yang
[\[199a.2\]]gdab/_/ma zhu lud pa dbugs mi bde/_/yi ga 'chus dang skran mchin pa/_/pho ba snying nad skya rbab 'joms/_/dong gra gla sgang bong nga dkar/_/bskol ba ma zhu sel byed blud/_/de yi lde gu chu tshan nam/_/bca' sga'am a ru ra bcas blud/_/shu dag la sogs rgyam
[\[199a.3\]]tshar bcas/_/yang na chang dang sbyar ba blud/_/bshang ba ma smin 'khru bcas la/_/se 'bru'i chu dang bcas pa yi/_/bil ba dong gra tsi tra ka_/kha ru tsha ni btab pa sbyin/_/bad kan rlung gyur be snabs can/_/khong pa gzer la dug mo nyung /_/shing kun
[\[199a.4\]]bong nga kha ru tsha/_/shu dag a ru ra chu dron/_/skyugs pa'i rjes la gzer zhing bsgongs/_/a ru ra dang kha ru tsha/_/zi ra na le sham bcas phye/_/chu dron dang ni bcas pa blud/_/dong gra pa ta pi pi ling /_/thal tres bri ha ti gnyis dang /_/dug mo nyung dang tsi tra ka_/tsha ba rnam lnga thal sman gnyis/_/
[\[199a.5\]]phyer btags chang zho de'i dngas ma/_/chu dron rang skyur dag la blud/_/des ni me drod 'phel byed cing /_/khong pa'i rlung ni sel mchog yin/_/lan tshwa lnga dang thal sman gnyis/_/tsha ba lnga dang na le sham/_/la la phud dang shing kun las/_/skyur rtsi chen po'am se 'bru
[\[199a.6\]]'am/_/rgya shug khu bas ri lu byas/_/smin dang drod skyed byed mchog yin/_/bal bu'i lo ma dbyi mo dang /_/pi pi ling ni srang re dang /_/pi pi ling dang de rtsa srang /_/gnyis gnyis bca' sga srang gsum dang /_/dri sna gsum dang pu shel tse/_/zho ni gnyis gnyis phyir zhib
[\[199a.7\]]btags/_/bu ram sum 'gyur dag gis ni/_/ri lu byas pa rtag tu bza'/_/de rjes yu sha sha khu dang /_/chang rnying 'o ma zho ga chu/_/thug pa blud na rlung dang ni/_/bad kan las gyur slon bro dang /_/pho ba rtsib logs snying ga na/_/rims dang 'or nad skya rbab dang /_/skran
[\[199b\]]
[\[199b.1\]]dang chang nad gzhang 'brum dang /_/cham pa mchil ma dbugs mi bde/_/lud pa rnams ni 'joms par byed/_/bshang ba 'gags la de nyid ni/_/bca' sga'i gong du a ru ra/_/bcug ste de la sbyin par bya/_/mkhris gyur slon bro la sogs la/_/kha ra bzhi 'gyur bcas pa ni/_/
[\[199b.2\]]bskol ba las ni ri lur byas/_/yang na bu ram kha rar bcas/_/me dang 'phrad par gyur pa las/_/de ni mchog tu yang bar 'gyur/_/de nas 'di ni ma zhu smin/_/rlung las gyur pa'i pho nad la/_/drod skyed sman dang bcas pa dang /_/mar ni nyung zad nyung zad blud/_/me drod chung
[\[199b.3\]]zhing skyes gyur nas/_/bshang gci rlung ni 'gags gyur na/_/zhag ni gnyis gsum snum btang dugs/_/bsku byas mas gtong drag po bya/_/de nas e raN+Da yi mar/_/seng phrom gyi ni mar dang ni/_/thal sman dag gis rlung zhi nas/_/g.yos pa'i nad la bkru sman gtang /_/sbyangs
[\[199b.4\]]nas khong pa rtsub gyur te/_/bshang ba 'gags la 'jam rtsi ni/_/drod skyed skyur zhing rlung 'joms pa'i/_/sman btsos til mar de la gtang /_/de ltar bkru sman drag bkru sman/_/'jam rtsi cho ga bzhin byas la/_/kha zas yang ba dang ldan pa'i/_/zhun mar slar yang bsten par bya/_/
[\[199b.5\]]rtsa ba lnga dang tsha ba gsum/_/a ru ra dang lce myang tsha/_/ra sna pi pi ling rtsa ba/_/thal sman rnam gnyis zi ra dang /_/byi dang ga dang zur pa mar/_/tsha dang skyur rtsi chen po yi/_/khu ba dang ni sge'u gsher dang /_/la phug skam po rgya shug skyur/_/se 'bru tsug kri ka'i khu ba/_/dar bzho
[\[199b.6\]]dang chang dngas dang /_/rtsab mo dngas ma rtsab mo dang /_/skyur rtsabs dang ni de bskol ba/_/me drod skyed pa'i dam pa yin/_/gzer dang skran dang dmu rdzing dang /_/lud pa dbugs mi bde ba dang /_/rlung dang bad kan 'joms par byed/_/yang na skyur rtsi chen po yi/_/khu bar
[\[199b.7\]]bskol ba'i mar blud bya/_/'di yi til mar bskol ba yis/_/bsku byug byas na rlung sel to/_/rlung dang bad kan ma 'dres zhu'am/_/bad kan rlung shas che ba la/_/sman ni 'di dag nyid kyi phye/_/chu dron sbyar ba blud par bya/_/mkhris pas me drod nyams gyur pa/_/bkru
[\[200a\]]
[\[200a.1\]]sman dag gam slon sman gtang /_/kha dang yang dang 'khru gcod dang /_/tsha mi skyed pas drod bskyed bya/_/phye ma snum dang kha ba yis/_/me drod nye bar bskyed par bya/_/pa to la dang kyi lce ba/_/nim pa pu tse shel rtsa mkhris/_/par pa ta dang dug mo nyung /_/
[\[200a.2\]]shun lpags 'bras bu mur ba dang /_/shi kru mngar po'i 'bras bu dang /_/shu dag skyer pa'i shun lpags dang /_/shug pa dang ni pu shel tse/_/tsan+dan gla sgang la la phud/_/sa nag bong nga tsha ba gsum/_/shing tsha sug smel thang shing dang /_/gan+d+ha b+ha dra'i phye ma ni/_/sbrang
[\[200a.3\]]rtsi'i lde gur byas bza' ba'am/_/chang ngam chu dang sbyar 'thungs na/_/snying nad skya rbab pho ba'i nad/_/skran gzer rims nad yi ga 'chus/_/mig ser 'dus pa'i nad dang ni/_/kha yi nad rnams 'joms par byed/_/rtsa mkhris gla sgang pu tse shel/_/tsha ba gsum dang dug
[\[200a.4\]]mo nyung /_/tsi tra ka ni cha gnyis dang /_/dug mo nyung gi shun lpags ni/_/bcu drug cha sbyar zhib tu btags/_/de ni bu ram chu grang blud/_/pho ba'i nad dang skran sel zhing /_/mig ser skya rbab rims kyi nad/_/yi ga 'chus dang 'khru ba 'joms/_/dong gra bong nga gla sgang dang /_/
[\[200a.5\]]pa ta bil ba skyer khaN+Da/_/dug mo nyung gis po na dang /_/tig ta da ta ka'i me tog_/phye mar btags la sbrang rtsir sbyar/_/'bras bkrus chu dang blud na ni/_/mkhris pa las gyur pho ba'i nad/_/mkhregs 'khrugs gzhang 'brum gzhang kha na/_/khrag tu 'khru ba dag la'ang phan/_/tsan+dan
[\[200a.6\]]shug pa pu shel tse/_/pa ta mur ba bla ba dang /_/shu dag thal tres dbyi mo dang /_/lo ma bdun pa ba sha ka_/pa to la dang n+ya gro d+ha/_/u dum wA ra a shwat+tha/_/be+eg sha ka pi ta na dang /_/pu tse shel dang li ga dur/_/nim pa srang ni gnyis gnyis la/_/chu bra bcu drug bskol ba der/_/
[\[200a.7\]]ki ra tig ta dug mo nyung /_/ram nye ut+pal pi pi ling /_/bskol ba de 'thungs mkhris pa yi/_/pho ba'i nad la blud par bya/_/mdzer bshad tig ta'i mar yang blud/_/bad kan las gyur pho ba'i nad/_/slon sman rnon pos slon byas nas/_/tsha skyur lan tshwa thal sman gyis/_/rim
[\[200b\]]
[\[200b.1\]]gyis me drod skyed par byed/_/tsha ba lnga dang a ru ra/_/'u su pa ta pa la sha//skyur rtse chen po'i myu gu dang /_/bskol ba'i thug pa la sogs blud/_/ma du ka yi me tog bre/_/bcu drug bye dang ga de'i phyed/_/tsi tra ka ni de phyed dang /_/bse shing 'bras bu bre bzhi dang /_/btsod srang
[\[200b.2\]]brgyad de 'di dag ni/_/chu bre sum cu rtsa gnyis bskol/_/chu bye bcu drug lus bsgrangs par/_/sbrang rtsi bye do gzhug pa dang /_/sug smel pad+ma'i rtsa ba dang /_/a kar tsan+dan lde gu byug_/bum par zla ba gcig gzhag ste/_/langs nas mnan chang blud gyur na/_/'di yis pho ba'i
[\[200b.3\]]drod skyed cing /_/nyams brtas khrag mkhris sel bar byed/_/skems dang mdze dang sha bkra dang /_/gci snyi ba yi nad rnams 'joms/_/ma du ka yi me tog ni/_/khu ba bskol ba phyed du ba/_/bsgrangs par sbrang rtsi bzhi cha btab/_/snga ma bzhin du byas pa'i chang /_/phan pa'i
[\[200b.4\]]zas dang bcas bsten na/_/pho ba'i nad ni thams cad sel/_/de bzhin rgun 'bru bu ram shing /_/'bra go'i khu ba mnan pa blud/_/shing kun shu dag pu tse shel/_/bong nga pa ta dug mo nyung /_/gze ma tsha ba lnga po zho/_/gnyis gnyis lan tshwa lnga srang re/_/mar dang til mar
[\[200b.5\]]phul do do/_/zho bre gnyis dang bsres nas ni/_/me ni chung ngu la btsos ste/_/rnying zhing khu ba thim pa dang /_/de nas du ba 'khyims par bsreg_/btags te mar dang bsres pa dag_/de las zho gnyis 'thungs nas ni/_/zhu nas kha zas mngar zos nas/_/des ni bad kan rlung nad ni/_/kun
[\[200b.6\]]dang dug dang dbyig dug 'joms/_/rtswa mkhris dang ni pu tse shel/_/pa to nim pa par pa ta/_/bsregs la ma he'i gcin dang ni/_/'thungs na me drod skyed byed yin/_/shu dag ru rta ser po gnyis/_/tsi tra ka dang pu tse shel/_/gla sgang ra yi gcin dang ni/_/bskol ba me drod skyed
[\[200b.7\]]byed yin/_/su ta'i sdong bu srang bzhi dang /_/lan tshwa gsum las srang re dang /_/par ta ka ni phul gang dang /_/arka srang brgyad tsi tra ka_/srang gnyis bsregs la par ta ka'i/_/khu bas ri lu byas nas ni/_/zas rjes zos na zos pa'i zas/_/myur du lud pa dbugs mi bde/_/
[\[201a\]]
[\[201a.1\]]gzhang 'brum gsung dang cham pa dang /_/snying nad des ni zhi bar byed/_/kha lud zur pa ra sna dang /_/tsha ba gsum dang a ru ra/_/nas tshig 'khus thal swardzi ka'i/_/thal sman lan tshwa lnga po rnams/_/phyer btags dro 'jam chu dang blud/_/mdog stobs me drod 'phel
[\[201a.2\]]byed yin/_/bad kan las gyur pho ba'i nad/_/rlung bcas de la mar dang bskol/_/thang la 'bar dang srang drug pa/_/de bzhin go bye'i sman mar blud/_/kha ru tsha dang tsha nag dang /_/bul tog dang ni swardzi ka_/nas tshig 'khus pa'i thal ba dang /_/kaN+Da ka ri sab ta la/_/tsi tra ka ni gcig
[\[201a.3\]]tu bsreg_/lan bdun bar du gzags pa yi/_/thal khu bre do mar bre bzhi/_/bskol la me drod bskyed phyir blud/_/'dus pa las ni lnga po dang /_/'di dag nyams stobs ji bzhin bya/_/bad kan mchil mang drod chung la/_/kha rtsub me drod skyed par sbyar/_/bad kan las byung
[\[201a.4\]]skems pa la/_/snum dang rtsub pa res kyis bsten/_/nyam chung rid pa'i lus la ni/_/me drod skyed pa snum ldan sbyin/_/mkhris pa shas che'i drod nyams la/_/kha dang mngar ba ldan pa sbyin/_/rlung shas che la snum skyur dang /_/lan tshwar ldan pa bsngags pa yin/_/rid pa me
[\[201a.5\]]drod skyed pa la/_/snum nyid mchog tu shes par bya/_/snum shas che bar gyur pa la/_/rab lci'i zas kyang sbyin mi bya/_/gang zhig drod chung bad kan zad/_/bshang ba smin kyang sla ba la/_/de la sman rnor bcas pa yi/_/mar ni nyung zad blud par bya/_/de yis me dang mnyam gnas
[\[201a.6\]]rlung /_/rang gnas bkug ste rang gi ni/_/las la sbyor bas drod skyed byed/_/de ni me drod skyed byed yin/_/gang zhig bshang ba sra ba yis/_/dka' bas 'byin par byed pa dag_/de la lan tshwa bcas pa'i mar/_/zas ni sla bar byed pa sbyin/_/rtsub pas me drod chung la mar/_/
[\[201a.7\]]yang na til mar drod skyed blud/_/snum mang 'thungs pas drod nyams la/_/thal sman phye ma chang rnying sbyar/_/rtug 'gags pa la mas gtong ba'i/_/drag po dang ni 'jam rtsi bya/_/nad tshab che bas me drod nyams/_/sbyang byas zas kyi cho ga spyad/_/nad byang me drod chung ba la/_/
[\[201b\]]
[\[201b.1\]]zhun mar 'ba' zhig drod skyed byed/_/lam dang smyung bas nyam chung la/_/nas thug mar dang sbyar ba'am/_/zas bcas blud na stobs skyed cing /_/drod skyed brta bar byed pa yin/_/yun rings nyal po spyad pa dang /_/mi ni nyam chung skam gyur la/_/mthu rtsal can gyis zas tshol
[\[201b.2\]]ba/_/sha za'i sha khu skyur sbyar sbyin/_/yang zhing dri tsha sbyong byed pa/_/de yis me drod myur du skyed/_/sha yis skyed pa'i sha yin phyir/_/stobs ni mchog tu skyed par byed/_/snum dang mnan chang chang rnying dang /_/sman khu phye ma 'phrod pa zos/_/lus la legs par sbyar ba yis/_/
[\[201b.3\]]stobs dang me drod 'phel bar byed/_/dper na me ni shing sra bas/_/sbar ba yun ring gnas par byed/_/de bzhin khong par gnas pa'i me/_/snum dang bcas pas brtan par gnas/_/ji ltar me ni shing med pa'am/_/me chung shing ni drags pa ltar/_/lus me zas ni ma
[\[201b.4\]]zos pa/_/zas drags gyur pas 'bar mi byed/_/gang tshe bad kan zad mkhris pa/_/rang gi gnas su rlung zhugs na/_/me drod 'phel zhing rab rgyas 'gyur/_/de tshe me ni rlung bcas pas/_/zas smin byas nas lus zungs kyang /_/zad cing mdangs 'thor byed pas gsod/_/
[\[201b.5\]]zas zos nas ni bde 'gyur la/_/zhu nas mun zhugs snyam sems 'gyur/_/skom dad tsha brgyal dbugs mi bde/_/la sogs me drod drags las 'byung /_/zas lci snum sla rtul ba dang /_/grang dang 'ju dka' me drod 'bri/_/'bar ba'i me la chu blugs ltar/_/me drod
[\[201b.6\]]shas cha de zhi bya/_/de nas kha zas ma zhu la'ang /_/yang dang yang du zas sbyin bya/_/bud shing med pa'i skabs rnyed ltar/_/ji gnas 'dir gnas mi 'gyur bya/_/kri sa ra dang 'o thug snum/_/snum khur bu ram g.yos pa dang /_/rlan can chu yi srog chags ni/_/tsho ba yi ni sha sbyin
[\[201b.7\]]no/_/mchog tu nya ni 'jam po dang /_/mi 'gul chu la gnas pa sbyin/_/lug sha tshon po dag kyang ni/_/zos na me drod drags pa sal/_/'o ma sbrang rtsi bcas ba'am/_/mar dang sbyar ba skom tshe blud/_/gro yi phye ni 'o ma dang /_/mar ni mang por bcas pa blud/_/rlan can
[\[202a\]]
[\[202a.1\]]srog chags sha khu dang /_/til mar ma gtogs snum can blud/_/sha ma dur byid dang bskol ba'i/_/'o ma'i bkru sman blud par bya/_/mkhris pa sel ba'i kha zas dang /_/'o thug lan mang sbyin par bya/_/gang zhig lce zhing chil skyed dang /_/bad kan skyed pa'i
[\[202a.2\]]kha zas rnams/_/thams cad me drod drags la phan/_/zos nas nyin par nyal bar bya/_/zas ni me drod kyis 'ju byed/_/zas med nas ni nad zad byed/_/lus zungs zad par byed par 'gyur/_/lus zungs zad nas 'chi bar 'gyur/_/zas 'di dag ni rang bzhin gyis mi mthun/_/
[\[202a.3\]]'di ni sbyor dang g.yos kyis mi 'phrod pa/_/de la sogs pa me shes ci dga' bar/_/spyod de me drod stobs las gyur pa yin/_/de bas 'bad pa kun gyis me drod bsrung /_/de nyams na ni mi yi srog nyes nyams/_/nyes pas khyab na nad kyi tshogs kyis 'debs/_/me drod mnyam na
[\[202a.4\]]nad med tshe ring 'gyur/_/yan lag brgyad pa'i snying po bsdus pa las/_/gso ba'i gnas kyi le'u bcu pa'o//_//de nas gcin 'gags pa'i le'u bshad par bya'o/_/rlung las gyur pa'i gcin sri la/_/rlung 'joms til mar gyis lus bsku/_/lte ba man chad
[\[202a.5\]]dugs bya zhing /_/rlan dugs lus ni spying ba'ang bya/_/rtsa ba bcu pa e raN+Da/_/ba la nas dang nye shing pa/_/ba spru ba dang ku lang+tha/_/rgya shug dang ni ba ru ra/_/sru sru'i rtsa ba bri shi ba/_/til mar zhun mar phag dang dred/_/zhag bskol lan tshwa bcas pa ni/_/'thungs na gzer
[\[202a.6\]]'joms mchog yin no/_/sman 'di dag ni snum pa yi/_/'bras bur bcas shing skyur ba dang /_/snum dang ldan par zas skom dang /_/gong po dkri ba'i dugs dpyad bya/_/kha ru tsha mang btab pa'i chang /_/'thungs na gcin gyi nad sel byed/_/mkhris gyur bsku dang
[\[202a.7\]]blugs pa dang /_/lus bcing bas ni bsil bar bya/_/nye shing gze ma bi da ri/_/rgun 'bru rtsa yi rtsa ba lnga/_/bskol ba'i nang du sbrang rtsi dang /_/kha rab btab pa blud par bya/_/ba sha ka dang ga gon dang /_/rgyal mo ga gon le brgan rtsi'i/_/sa bon gur gum rgun chu dang /_/'thungs
[\[202b\]]
[\[202b.1\]]na gcin 'gags nad sel byed/_/shing mngar er ba ru'i sa bon/_/skyer pa 'bras kyi chu dang blud/_/rgun 'bru'i lde gu chur sbyar ba'am/_/rgun 'bru chur ni sbangs pa blud/_/bad kan las gyur dugs byas la/_/skyug sman bza' ba rno dro sbyin/_/nas yos thal sman rno ba dang /_/dar
[\[202b.2\]]ba bcas pa sbyin par bya/_/sug smel chang dang sbyar ba'am/_/skyu ru ra yi khu ba blud/_/bzhad rus gze ma sug smel dang /_/tsha gsum sbrang rtsi gcin bcas blud/_/yang na kaN+Da ka ri'i khu/_/sbrang rtsir sbyar ba blud par bya/_/shi ti ba ra'i sa bon ni/_/zhib btags dar bar sbyar ba
[\[202b.3\]]blud/_/ba da sap+ta par+Ni dang /_/sle tres dong gra dug mo nyung /_/ke'u ka dang sug smel dang /_/ka rany+dza bskol sbrang rtsir bcas/_/des sbyar thug pa'am byi ru yi/_/phye ma 'bras kyi chu dang blud/_/pa ta li yi thal ba'i chu/_/lan bdun btsags pa til mar bcas/_/nas tshig
[\[202b.4\]]'khus thal pa ta li/_/pa ri pa tra til thal chu/_/shing tsha sug smel na le sham/_/chang dang sbyar ba blud par bya/_/'di dag re re'i lde gur sbyar/_/bu ram so yis bcad cing bza'/_/'dus pa'i bdag nyid can kun la/_/'di dag gnas skabs ji bzhin phan/_/rde'u
[\[202b.5\]]chags ring po ma lon dang /_/rlung gi lgang nad sogs la'ang sbyar/_/rde'u chags nad ni mi bzad de/_/'chi bdag dang ni 'dra bar 'dod/_/gzhon pa'i tshe na sman gyis gso/_/'phel nas 'dral bar 'os pa yin/_/de yi sngon 'byung tshul la ni/_/snum 'chos la sogs rim
[\[202b.6\]]pas bsngags/_/sru sru'i rtsa ba spra tog dang /_/a sman da ka ba si ra/_/nye shing lcam pa pu tse shel/_/a ti pa la ba lu ka_/spangs ma br-ik+Sha da ni dang /_/sha ka'i 'bras bu bya kri gnyis/_/gud tha gze ma ku lang+tha/_/nas dang rgya shug pa ra Na/_/ka ta ka yi 'bras bu
[\[202b.7\]]dang /_/u sha ka stsogs phye ma btab/_/'di dag khu ba mar bskol blud/_/rlung gyur rde'u 'jig par byed/_/e raN+Da dang bri ha ti/_/kaN+Da ka ri gze ma dang /_/bu ram shing phran rtsa ba yi/_/lde gu zho dang sbyar te blud/_/rde'u chags pa sel byed yin/_/ku
[\[203a\]]
[\[203a.1\]]sha 'jag ma 'dam bu dang /_/ku ta nye'u shing ig ga tha/_/sru sru'i rtsa ba 'jag zlum dang /_/bi da ri dang ba ra hi/_/'bras kyi rtsa ba gze ma dang /_/ba lu ka dang pa ta li/_/btul dang bla bar bcas/_/ba spru ba dang sri sha ka_/de rnams bskol khu mar dang bskol/_/
[\[203a.2\]]ga gon sa bon la sogs dang /_/ut+pal yis bon dang /_/shing mngar dang ni brag zhun phye/_/de dag mkhris gyur rde chags sel/_/ba ra Na sogs rlung 'joms te/_/sug smel ha re Nu ka'i sde/_/gu gul ru rta na le sham/_/tsi tra ka dang bye'u rug pa/_/de dag lde gur byas pa gzhug_/
[\[203a.3\]]u sha ka yi sde tshan bcug_/mar bskol ba yis bad kan las/_/gyur pa'i rde'u myur du 'joms/_/rang rang sman ni 'di nyid kyis/_/thal sman 'o ma thug stsogs sbyar/_/pi tsu ka dang ang go la/_/ka ta ka la sha ka dang /_/ut+pa la yi 'bras bu rnams/_/bu ram bcas pa'i chu
[\[203a.4\]]dron blud/_/rde phran 'jig par byed pa'i mchog_/khrung khrung rnga mo bong bu'i rus/_/gze ma ta la pa tri ka_/a za mo dang ka dam pa'i/_/rtsa ba dang ni bca' sga ni/_/chang ngam chu dron bcas pa blud/_/rde phran chags pa 'jig par byed/_/ma ri tsi ka'i sa bon gyi/_/phye ma sbrang rtsir sbyar ba
[\[203a.5\]]dang /_/lug gi 'o ma zhag bdun ni/_/blud na rde'u ni 'jig par byed/_/shi kru'i rtsa ba bskol ba ni/_/dro 'jam 'thungs pas rde nad 'joms/_/til dang a pa marga dang /_/chu shing dang ni pa la sha_/nas tshig 'khus thal lug gcin blud/_/phye ma rde'u chags pa sel/_/yang
[\[203a.6\]]na lcam pa'i rtsa ba ni/_/gcig tu chang la sogs pa blud/_/yang na de bskol 'o ma blud/_/nad kyis nyen pa sel ba byed/_/a ru ra yi rus pa btsos/_/yang na ba spru ba btsos blud/_/yang na 'o ma can zas bza'/_/yang na bar hi shi ka yi/_/rtsa ba 'bras bur bcas pa blud/_/
[\[203a.7\]]gcin 'gags lhag ma rnams la ni/_/'di yi gso ba lhag ma'ang sbyar/_/bri ha ti sogs sde tshan bskol/_/gze ma nyis 'gyur gzhug par bya/_/chu 'am 'o ma zhun mar dang /_/blud na gcin gyi nad kun sel/_/thang shing gla sgang mur ba dang /_/shing mngar dang ni a ru ra/_/chang ngam
[\[203b\]]
[\[203b.1\]]'o ma chur sbyar ba/_/gcin gyi nad ni kun la blud/_/byi tsher ba bskol khu ba'am/_/ardzu na bskol khu ba ni/_/rgyam tsha 'bras bu gsum btab la/_/chu tshan dro 'jam sbyar ba blud/_/kaN+Da ka ri gze ma bskol/_/yang na nas thug bur phran bcas/_/bi da ra sogs bskol ba'am/_/
[\[203b.2\]]khyim bya'i sha yi khu ba blud/_/bi da ri la sogs pa dang /_/bskol ba'i brag zhun sbyin pa'am/_/yang na chang ni nad med blud/_/rta'am shing rtar bskyod nas ni/_/mgyogs par 'gro bas bskyod gyur na/_/rde'u de ni g.yo bar 'gyur/_/bi da ri la sogs pa yi/_/sde tshan rnam
[\[203b.3\]]pa kun tu sbyar/_/bkru sman don du seng phram mar/_/'jam rtsi'i las kyang bsten par bya/_/mchog tu 'jam rtsi gong ma bya/_/khu chu'i rde'u chags de yi ni/_/gcin lam sbyangs la stobs che ba'i/_/khu chu'i gnas ni sbyang ba'i phyir/_/skyes pa khu ba 'phel byed pa'i/_/sha
[\[203b.4\]]dang khyim bya'i sha yis 'grangs/_/'dod pa bdo bas bud med ni/_/dga' ba skyed la nyal po bya/_/gso ba 'di yis bcos kyang ni/_/ma zhi na ni sman pa yis/_/mtshon ni legs par brtag byas te/_/gso ba ma bgyi nges par 'chi/_/bgyis na 'ang dogs par bcas
[\[203b.5\]]pa las/_de ltar rgyal po la zhus nas/_/las la byang ba'i sman pa ni/_/mang po dang ni dpyad par bya/_/de nas nad par snum bskus shing /_/sbyangs shing cung zad nyams smad pa'i/_/lus ni snum bsku dugs bya zhing /_/zan ma zos shing bkra shis byas/_/pus mor sleb
[\[203b.6\]]pa'i spang leb la/_/'dug pa mi yi pad par brten/_/ro stod gan rkyal bzhag nas ni/_/gos kyis dkris pa'i steng du gzhag_/de nas de yi sgyid khung dag_/bkug nas ras kyis dam pa ru/_/rten gyi mi dang bcas par ni/_/bcings te dbugs ni phyung nas su/_/lte ba
[\[203b.7\]]man chad bskus nas ni/_/de yi g.yon rol phyogs su ni/_/mnyes la khu tshur gyis mnan cing /_/'og tu 'byin pa'i bar du btsir/_/de nas g.yon pa'i mdzub mo dang /_/gung mo'i sen mo zegs nas ni/_/til mar bskus te rkub tu ni/_/srubs mtshams bar du gzhug
[\[204a\]]
[\[204a.1\]]par bya/_/rde'u lte ba'i gnyer ma nas/_/pho mtshan gzhang bar phyin par bya/_/de nas chu so'i gnas su ni/_/gnyer ma med cing dbyung sla ba/_/sor mo gnyis kyis btsir nas ni/_/mdud pa lta bur mtho bar bya/_/srubs mtshams nas gang ma gtogs
[\[204a.2\]]par/_/gtsags bus legs par dral nas ni/_/rde'u'i tshad du dbral byas la/_/ci nas chag grugs med par ni/_/cha spyad rtse mo gug pa yis/_/ma lus par ni dbyung bar bya/_/bud med chu so ngos su gnas/_/de ni mngal gnas pa la brten/_/mtho bar gyur nas spyad
[\[204a.3\]]kyis/_/legs pa kho nar dbral bar bya/_/gzhan du byas na de yis ni/_/rma nas gcin ni 'dzag par 'gyur//skyes pa'i rma ni dbral nyes na/_/gcin 'dzag pa dang gcig tu 'gyur/_/chu so dbral ba'i rde'u rgyu/_/gcig las grub kyi gnyis las min/_/zug rngu chung las
[\[204a.4\]]chu dron gyi/_/nang du de ni spying bar bya/_/de ltar khrag gis gang mi 'gyur/_/gang la mtshan las 'o ma can/_/shing gi khu ba btsir bar bya/_/de nas gcin ni dag bya'i phyir/_/bu ram grangs pa sbyin pa dang /_/rma la mar dang sbrang rtsi bsku/_/dus gnyis nas thug mar
[\[204a.5\]]bcas pa'i/_/dro 'jam gcin skyed zhag gsum blud/_/bu ram mang po 'o ma dang /_/'bras chan nyung ba zhag bcu sbyin/_/de nas 'bras bu skyur ba dang /_/skam sa'i srog chags sha khu sbyin/_/'o ma can shing khu ba yis/_/rma ni bkrus nas btsod dang ni/_/shing mngar pra
[\[204a.6\]]puN+Da ra'i ka_/seng phrom dkar pos bsku bar bya/_/rma bskus sman ni 'di dag nyid/_/skyer bcas til mar bskol te bskus/_/'di yis rma zhag bcu dugs bya/_/gcin gyi lam ni zhag bdun na/_/rang gi lam nas ma byung na/_/rde'u'i rma ni me yis bsregs/_/rang gi lam
[\[204a.7\]]nas byung gyur nas/_/phal cher mas gtong mngar bas gso/_/rma de 'tshobs kyang lo gcig bar/_/ri bo glang po rta dang ni/_/shing la 'dzeg par mi bya ste/_/shing rtar mi zhon nyal po spang /_/chu la rkyal bar mi bya'o/_/khu chu gcin rgyu lgang pa dang /_/rlig sbubs mtshams
[\[204b\]]
[\[204b.1\]]srubs gzhang rtsa dang /_/pho mtshan mo mtshan rtse mo ni/_/brgyad por mtshon ni gdab mi bya/_/yan lag brgyad pa'i snying po bsdus pa las/_/gso ba'i gnas kyi le'u bcu gcig pa'o//_//de nas gcin snyi ba za khu'i le'u bshad par bya'o/_/za khu can ni stobs
[\[204b.2\]]ldan la/_/dang po skyug sman bkru sman ni/_/snum can nyungs kar a ri ha/_/ba ru ra dang ka rany+dza'i/_/snum dang gze ma til mar bskol/_/rang sman ji bzhin bskol ba yi/_/snum bcas skyug sman bkru sman gtang /_/gla sgang thang shing dong gra bcug_/bye'u rug pa sogs khu ba
[\[204b.3\]]yi/_/'jam rtsi de nas gtang bar bya/_/mkhris pa n+ya gro d+ha sogs pas/_/sbyangs nas sha khus brta bar bya/_/gcin nad dang ni skran dang ni/_/skem zhing nyams ni smad pa 'byung /_/de bas rjes 'brel bsrung ba'i phyir/_/zhi bar bya ba gtang bar bya/_/sbyang ba ma byas
[\[204b.4\]]la de nyid/_/gcin nad can ni kun la blud/_/skyer pa skyu ru ra bskol khu/_/sbrang rtsir bcas pa nad par blud/_/skyer pa thang shing 'bras bu gsum/_/gla sgang chu bskol blud pa'ang phan/_/tsi tra skyer pa 'bras bu gsum/_/dug mo nyung ni sbrang rtsi bcas/_/yang na sle
[\[204b.5\]]tres skyu ru ra/_/sbrang rtsir bcas pa'i khu ba'ang phan/_/seng phrom gla sgang kad pa la dang a ru ra/_/pa tha byi tsher byi dang ga dang ardzun/_/seng ldeng skyer pa byi dang ga dang dar ba bskol/_/khu ba gsum po sbrang rtsir bcas pas bad kan sel/_/mkhris gyur pu shel seng phrom
[\[204b.6\]]tsan+dan ardzu na/_/nim pa pa to la dang sle tre+es skyu ru ra/_/seng phrom ba le ka dang skyer pa da ta ka'i/_/gsum po de dag bskol ba sbrang rtsir bcas pa blud/_/'di dag ji bzhin zas skom dang /_/nas dang gro dang sbyar ba dang /_/rlung shas che ba'i gcin snyi la/_/snum dang sbyar
[\[204b.7\]]te sbyin par bya/_/lci ba rta rtug las byung ba'am/_/'od ma las ni skyes pa dag_/khur ba zan dron chag tshe stsogs/_/nas las byas pa'i zan kyang phan/_/rtsa 'bru mung+ga la sogs dang /_/'bras rnying drug cu pa rnying phan/_/nyungs kar til btsir las byung ba'am/_/sbyar thug
[\[205a\]]
[\[205a.1\]]skyur dang bcas pa'am/_/ka pid ta dang tin tu ka_/'dzam bu de sbyar btung ba dang /_/tshod ma kha bo sbrang rtsi dang /_/'bras bu gsum zan bza' ba skam/_/skam sa'i sha ni bsregs pa dang /_/skam pa'am lcags dang g.yos pa dang /_/rgun chang chang rnying
[\[205a.2\]]mnan chang rnying /_/rgun chu bskol ba las byung blud/_/a sa na sogs bskol ba'i chu/_/'jag ma bskol chu sbrang rtsi'i chu/_/'bras bu gsum la mtshan mo sbangs/_/nyin par skams la de nas ni/_/legs par btags pa'i phye dag dang /_/bu ram sbrang rtsir bcas
[\[205a.3\]]pa blud/_/sa la lo ma bdun pa dang /_/kam bi l+ya dang ba ru ra/_/bri sha ka dang ka pid ta/_/ro hi ni yi me tog ni/_/phyer btags sbrang rtsir bcas sbyin nam/_/skyu ru ra yi khu ba blud/_/bad kan mkhris pa'i gcin nad sel/_/gzem skyer pa seng phrom dang /_/shu dag
[\[205a.4\]]kad phal ardzu na/_/shug pa lung thang asman ta/_/tsan+dan dang ni a ka ru/_/la la phud dang pa to la/_/ga dur bong nga go bye btsod/_/bad kan rlung la til mar bcas/_/mkhris par mar de 'dren mar btsos/_/rtsa ba bcu pa zi ra dkar/_/dan ti thang shing ba spru
[\[205a.5\]]gnyis/_/snu ha arga'i rtsa ba dang /_/bu ga dam pa a ru ra/_/go bye ka rany+dza'i rtsa ba/_/ba ra Na yi rtsa ba dang /_/pi pi ling rtsa ma nu'i rtsa/_/re re srang ni bcu bcu dang /_/nas dang rgya shug rgya sran las/_/bre gsum chu ni brgyad 'gyur dang /_/bskol la bzhi cha
[\[205a.6\]]lus pa dang /_/de dang pi pi ling gnyis dang /_/dbyi mo lcang ma ro hi sha_/dur byid byi dang kam+bi l+ya/_/ga bra'i rtsa ba bca' sga dang /_/mar bre gang dang bskol ba yis/_/gcin snyi'i nad ni de nyid dang /_/'brum phran dug dang skya rbab dang /_/khong 'bras skran dang gzhang 'brum
[\[205a.7\]]dang /_/'or nad skem dang dbyig dug dang /_/dmu rdzing lud pa dbugs mi bde/_/slon dang tshil ches mcher pa'i nad/_/dreg mdze smyo byed brjed byed 'joms/_/mar 'di thang la 'bar gyi yin/_/seng phrom mur ba byi dang ga_/zur pa rgya spos ga bra'i rtsa/_/chu srin sen mo
[\[205b\]]
[\[205b.1\]]dug mo nyung /_/gla ba ru rta pri yang ku/_/gla gor zho sha tsi tra ka_/bong nga bil sha la gnyis dang /_/dri bzang bzhi dang rtsa mkhris dang /_/pu tse shel dang la la phud/_/pa ta puSh+kar mU la dang /_/pi pi ling gi rtsa ba dang /_/dbyi mo dang ni 'bras bu gsum/_/zho ni gnyis
[\[205b.2\]]gnyis chu bre ni/_/bcu drug la bskol bzhi cha lus/_/btsags te bsgrangs pa'i nang du ni/_/sbrang rtsi bre do bcug nas ni/_/zla phyed legs par gzhag pa yi/_/seng phrom mnan chang gcin snyi dang /_/gzhang 'brum mdze dang yi ga 'chus/_/srin bu skya rbab pho ba'i nad/_/tshil
[\[205b.3\]]byed pa yi nad sel byed/_/a sa na la sogs pa'i sde/_/sna re srang ni nyi shu dag_/chu bre nyis brgya lnga bcu drug_/bskol la bzhi cha lus pa dang /_/bu ram srang ni nyis brgya dang /_/sbrang rtsi bre do gzhug pa dang /_/dug mo nyung sogs lde gu ni/_/srang re'i tshad ni bcug pa ste/_/sbrang
[\[205b.4\]]rtsi pi pi ling gi phya/_/mar gyis bskus pa'i snod dag ni/_/rgya skyegs bskus par bcug nas ni/_/nas kyi nang du bcug nas su/_/lcags ni rno la srab pa dag_/seng ldeng gi ni me mdag bsregs/_/ji srid lcags ni zad pa'i bar/_/mang du der ni gzhag par bya/_/lcags
[\[205b.5\]]las byas pa'i chang mnan blud/_/sngon pas yon tan lhag pa yin/_/rtsub pa dril phyis dam du bsdams/_/drag shul mtshan mo gnyid mi log_/tshil dang bad kan 'joms byed gang /_/de ni phyi nang las btang phan/_/brag zhun srang brgya snying po'i chu/_/sbangs pa'i snying po chu
[\[205b.6\]]dang ni/_/legs par blud cing sA lu dang /_/skam sa'i sha khu bcas pa bza'/_/bla brnan shin tu mang ba yi/_/gcin snyi'i nad ni kun kyang 'joms/_/'bras phreng thor bu rmen bu dang /_/tshil ches mdze dang mtshan bar rdol/_/srin nad rkang bam 'or nad sel/_/'di ni
[\[205b.7\]]bcud kyis len mchog yin/_/lam du dugs dang lham dag ni/_/med par drang srong tshul du ni/_/dpag tshad brgya yi bar du 'gro/_/chu yi gnas ni brko ba'am/_/ba gcin lci ba bsten pa'am/_/ba lang dang ni lhan cig 'khyams/_/skem pa'i gcin nad can dag
[\[206a\]]
[\[206a.1\]]gi/_/zas dang sman tshil mi bskyed pas/_/kham phor la sogs 'bras nad ni/_/ma smin skrang pa'i nad ltar gso/_/sman pa la ni rma ltar gso/_/de yi sngon byung tshul nyid la/_/'o ma can shing bskol chu dang /_/ra thug gcin ni blud pa bsngags/_/gcin
[\[206a.2\]]snyi'i nad can lto sra bas/_/phal cher bkru sman rnon po gtang /_/sug smel sogs kyi til mar sbyar/_/rma 'tshob pa yi cho ga bya/_/dong gra la sogs sde tshan ni/_/btags pa'i lde gus dril bar bya/_/a sa na sogs bskol chu blud/_/dug mo nyung sogs zas skom sbyar/_/
[\[206a.3\]]pa ta thal tres tsi tra ka_/sha rang ga pA kan ta ri/_/sap+ta par+Ni dug mo nyung /_/kad pha la dang dong ga'i phye/_/sbrang rtsis lde gu byas pa'am/_/lcags dgu pa yang de bzhin sbyin/_/yan lag brgyad pa'i snying po bsdus pa las/_/gso ba'i gnas kyi le'u bcu gnyis pa'o//_//
[\[206a.4\]]de nas khong 'bras dang rgyu rlugs kyi le'u bshad par bya'o/_/khong 'bras ma smin thams cad la/_/'or nang lta bur gso ba dang /_/rgyun tu khrag ni byung bar bya/_/smin pa la ni rma ltar gso/_/rlung shas che la rtsa ba lnga/_/bskol bas rma ni bkru ba dang /_/thang shing sogs sde shing mngar dang /_/til sbyar rgyam tshas
[\[206a.5\]]rma bsku bya/_/bkru sman dang ni ldan pa yi/_/dur byid kyis ni rnam sbyangs shing /_/bi da ri yi sde bskol ba'i/_/dur byid kyis ni rma 'byor bya/_/mkhris gyur 'o ma can chus bkru/_/sle tres shing mngar til gyis bsku/_/btsod dang rgya shug pu shel tse/_/pa ya s+ya dang ser po gnyis/_/
[\[206a.6\]]'bras bu gsum dang shing mngar dang /_/'o mar bcas pas rma 'byor bya/_/yang na n+ya gro d+ha sogs pa'i/_/myu gu shun pa 'bras bu bsku/_/bad kan las gyur dong ga'i chus/_/bkru zhing phye dang ser po gnyis/_/dur byid dang ni til gyis bsku/_/yang na rgya sran dan ti yi/_/sham
[\[206a.7\]]dur byid tsi tra ka_/seng phrom rgyam tshab gcin bcas/_/til mar gyis ni rma 'tshob bya/_/khrag dang glo bur las gyur pa/_/mkhris pa'i khong 'bras lta bur gso/_/ma smin nad du byung ba la/_/ba ra Na sogs sde bskol bar/_/u sha ka yi sde tshan btab/_/snga dro khong 'bras can
[\[206b\]]
[\[206b.1\]]la blud/_/bkru sman bcas par bskol ba'i mar/_/de gnyis dang ni ldan par blud/_/ni ru ha dang snum 'jam rtsi/_/de dag gnyis la sbyar bar bya/_/bza' dang btung dang bsku ba la/_/sbrang rtsi na le sham dkar sbyar/_/nad dmigs ji bzhin blud na ni/_/khong 'bras
[\[206b.2\]]ma smin 'joms par byed/_/kyi lce nim pa 'bras bu gsum/_/shing mngar pu tse shel cha mnyam/_/dur byid pa to la'i rtsa ba/_/re re cha ni bzhi par bya/_/sran chung spun pa med srang brgyad/_/de bskol mar dang bcas pa blud/_/khong 'bras skran dang me dpal dang /_/
[\[206b.3\]]lus tsha rmongs bag myos rims 'debs/_/skom dang brgyal slon snying nad dang /_/khrag mkhris mig ser mdze nad 'joms/_/kyi lce ba ni phul gang dag_/brgyad 'gyur chu ru bskol nas ni/_/de yi khu ba phul gang dang /_/skyu ru ra yi khu ba dang /_/'o ma mar ni phul re
[\[206b.4\]]dang /_/tig ta byi tsher kra yin ti/_/gla sgang ram nye ta ma la/_/tsan+dan ut+pal dzi ban ti/_/gcig tu bsdus te bskol ba yi/_/mar de yon tan snga mar mtshungs/_/rgun 'bru 'bra go ma du ka_/bi da ri dang nye shing bcas/_/pa ru sha ka 'bras bu gsum/_/de btsos khu
[\[206b.5\]]ba mar bskol la/_/'o ma bu ram shing ku dang /_/skyu ru ra yi khu ba dang /_/a ru ra yi lde gur bcas/_/bskol te bsgrangs pa de nang du/_/kha ra sbrang rtsi bzhi char btab/_/yon tan snga ma 'drar shes bya/_/nad dmigs ji bzhin rngabs rwa sogs/_/yang na gtar gas
[\[206b.6\]]khrag dbyung bya/_/khong 'bras smin par gyur pa la/_/khong par gnas pa phyir 'bur bar/_/shes nas de ni bcing bar bya/_/gzer ba der gnas gong bur 'dug_/de ngos btsir bas tshor ba chung /_/tsha ba la sogs chung gyur na/_/smin pa yin pas khong 'bras ni/_/
[\[206b.7\]]brtol te rma ltar gso bar bya/_/nang gi char gnas khong 'bras ni/_/smin pa'i mtshan ma'ang 'di nyid yin/_/smin nas bu ga rnags gyur te/_/de ni steng ma 'og tu dbyung /_/rang nyid rdol ba'i nad de ni/_/zas phan byin zhing btang snyoms gzhag_/zhag bcu'am bcu
[\[207a\]]
[\[207a.1\]]gnyis bar du ni/_/sman pas bla brnan las bsrung bya/_/rnag ni legs par mi 'dzag na/_/ba ra Na sogs chu dron nam/_/shi kru sbrang rtsi blud pa'am/_/de dang sbyar ba'i nas thug blud/_/rgya shug rgya sran nas kyi ni/_/yu sha dang ni bza' ba bsngags/_/zhag bcu yan
[\[207a.2\]]chad kyi lce ba/_/mar ram seng phrom dag gis ni/_/nyams stobs ji bzhin sbyang bar bya/_/sbyangs nas tag ta sbrang rtsi blud/_/'di la kun kyang skran lta bur/_/nad thabs ji bzhin gso bar bya/_/khong 'bras kun dang gnas skabs dang /_/thams cad du ni gu gul gtang /_/
[\[207a.3\]]de bzhin brag zhun rang rang gi/_/sbyor bar bcas te khu ba blud/_/'bad de smin pa las bsrung bya/_/smin na shin tu gso dka' yin/_/gzhan yang myur du tsha byed pas/_/khong 'bras zhes ni de la bshad/_/gal te gcin snyi las gyur na/_/gcin snyi ba yi gso ba bya/_/nu
[\[207a.4\]]mar byung la 'di ltar ni/_/mi bcing thams cad rma ltar gso/_/dbral tshe nu zho 'dzag pa dang /_/nu sor nag por mi gnod bsrung /_/ma smin gnas skabs thams cad du/_/de yi nu zho btsir zhing bzho/_/rgyu rlugs rlung shas che ba la/_/dur byid snum can gyis sbyangs shing /_/a
[\[207a.5\]]mra'i 'bras bu seng phrom mar/_/e raN+Da dang skyid de ba'i/_/mar dang sman mar 'dren mar sbyin/_/de nas rlung 'joms sman khu snum/_/lde gu mas gtong drag po bya/_/sha khu bcas pa'i zas sbyin zhing /_/shing mngar snum bskol 'jam rtsi gtang /_/rlung 'joms dugs dang
[\[207a.6\]]bsku mnye bya/_/smin nas dral la rma ltar gso/_/rgyu rlugs khrag mkhris las gyur pa/_/smin dang ma smin ji bzhin du/_/rma dang skrangs pa'i gso ba bya/_/rgyun tu khrag kyang dbyung bar bya/_/bad kan las gyur skyer pa yi/_/phye ma gcin sbyar ba blud/_/'di la mnyed
[\[207a.7\]]bya ma gtogs par/_/bad kan rmen bu'i gso ba bya/_/smin nas dbral te dzA ti yi/_/me tog go bye ang ko la/_/lo ma bdun pa pa to la/_/nim pa yung ba byi dang ga_/dug mo nyung dang til mar bskol/_/rma sbyang phyir ni blud pa bsngags/_/tshil las gyur la bye'u rug sogs/_/
[\[207b\]]
[\[207b.1\]]ba gcin sbyar te btags pa'am/_/mgo bo'i bkru sman dag gis bya/_/rlig pa'i srubs mtshams ma gtogs par/_/'phel gtsags kyis ni dbral nas ni/_/tshil ni legs par dbyung bar bya/_/rma ni sbrang rtsi nag tshur dang /_/rgyam tsha nges par bskus nas btsems/_/
[\[207b.2\]]de la tshil ni sbyang ba'i phyir/_/sdong ros sug smel su ma na/_/go bye pi pi ling mU la/_/til mar ngag ni bsku bar bya/_/rma ni 'byor bar gyur gyi bar/_/snum dang dugs kyang bsten par bya/_/gcin byung snum gyis dugs bya zhing /_/ras ma phra mos dkri bar bya/_/
[\[207b.3\]]srubs mtshams 'og tu dmu rdzing bzhin/_/legs par dbral te gzag par bya/_/rma bkab bcing dang 'byor par bya/_/rgyu ma byung bar gyur pa dag_/rlig par phyin par ma gyur la/_/rlung gi rgyu rlugs bzhin du gso/_/ba sbu ba ni srang brgya dang /_/rtsa ba bcu pa eraN+Da/_/
[\[207b.4\]]a shwa gan+d+h+ya nye shing dang /_/pa ya s+ya dang dUr ba gnyis/_/'dam bu ku sha bu ram gnyis/_/a ha ga lar bcas pa ni/_/re re srang ni bcu bcur byas/_/chu bre brgya rtsa nyi shu brgyad/_/bskol ba brgyad cha lus pa ru/_/der ni bu ram srang sum cu/_/e raN+Da yi mar bre
[\[207b.5\]]do/_/'o ma mar ni bre do do/_/pi pi ling dang de rtsa ba/_/shing mngar rgun 'bru lce myang tsha/_/la la phud dang dong gra gzhug_/de btsos skyid de ba zhes bya/_/gzhon sha can gyi bcud len yin/_/rlung dang than pa lam du 'gro/_/bzhon stsogs bsrung ba bsdams mi dgos/_/skyid
[\[207b.6\]]de ba dang phyug po dang /_/bde ba bsten dang bud med dang /_/bud med rgan mo'i khyo dang ni/_/dpal skyed rtsod pa zlog byed cing /_/dus kun du ni brten gyur na/_/mdog mdangs sha ni rgyas byed cing /_/rgyu rlugs khong 'bras skran gzhang 'brum/_/pho mtshan mo mtshan
[\[207b.7\]]rlung gis nyen/_/'or nad dmu rdzing mchin pa dang /_/rtug skam nad ni sel byed mchog_/snum gyi bkru sman 'jam rtsi yis/_/gal te rgyu rlugs ma zhi na/_/dang po 'jam rtsi btang nas ni/_/de nas chu sor gnas pa ni/_/zla ba kham pa'i kha 'dra bas/_/rlung lam dgag phyir
[\[208a\]]
[\[208a.1\]]bsreg par bya/_/mthe bong steng gi rgyus pa ni/_/ser zhing snal ma 'dra ba gang /_/khab kyis bteg ste thad ka ru/_/gang na nad yod bcad de bsreg/_/gzhan dag de las logs gzhan nam/_/srin lag sor mo bsreg ces zer/_/kha cig 'di ni bad kan rlung /_/las gyur
[\[208a.2\]]skran mcher la bya zer/_/bi sha tse nad gang na yod/_/mthe'u chung srin lag dag la bya/_/yan lag brgyad pa'i snying po bsdus pa las/_gso ba'i gnas kyi le'u bcu gsum pa'o//_//de nas skran gso ba'i le'u bshad par bya'o/_/rlung gyur skran ni mi bzad na/_/phyis
[\[208a.3\]]'phyen ni 'gags gyur na/_/rtsub dang grang byung rlung nad la/_/phan pa'i til mar dag gis gso/_/zas skom 'jam rtsi sbyar ba dang /_/bsku byug snum 'tshos dugs dpyad bya/_/sbo dang zug dang rengs pa dang /_/'gags pa la ni mchog tu bya/_/snum 'chos dugs ni
[\[208a.4\]]byas pa yis/_/bu ga'i rgyun srang mnyen byed la/_/rlung shas che ba gzhom bya zhing /_/phyis sri ba sel skran 'joms/_/lte ba yan chad skyes pa yi/_/skran la mchog tu snum blud phan/_/zhu ba'i gnas brtan 'jam rtsi bya/_/lto bar gnas la gnyi ga bya/_/rlung can skran ni
[\[208a.5\]]drod che la/_/phyis rlung ni 'gags gyur la/_/bza' btung nyams brtas byed pa dang /_/snum dang dro ba sbyin par bya/_/rlung gyur skran la bad kan dang /_/mkhris pa srung zhing ni ru ha/_/'jam rtsi bcas pa'i sbyor ba ni/_/yang dang yang du bya ba yin/_/'jam rtsi mchog tu
[\[208a.6\]]skran 'joms par/_/shes bya de ni rlung gi nad/_/dang por rang gi gnas su bcom/_/'phral du skran ni sel bar byed/_/de bas skran la rgyun du ni/_/mas gtong drag po 'jam rtsi bcas/_/btang bar gyur pas rlung bad kan/_/mkhris pa'i bdag nyid can rnams sel/_/
[\[208a.7\]]shing kun dang ni tsha ba gsum/_/rtsabs ru tsha dang kha ru tsha/_/se 'bru ma nu go snyod dang /_/zi ra 'u su la la phud/_/star bu ya bak+Sha ra dang /_/zur pa shu dag tsi tra ka_/a za gan+d+ha sug smel dang /_/bye rug pa ni zho dang bcas/_/mar bskol rlung gi skran sel zhing /_/gzer dang
[\[208b\]]
[\[208b.1\]]lto sbos 'joms par byed/_/spa ma'i 'bras bu tsha ba gsum/_/zi ra go snyod tsha ba lnga/_/a za mo dang lce myang tsha/_/zho dang 'o ma mar dang ni/_/se 'brul phug/_/rgya shug gi/_/khu ba bskol bas rlung gi ni/_/skran dang dmu rdzing lto sbos dang /_/rtsib logs snying dang lto ba gzer/_/
[\[208b.2\]]mngal nad gzhang 'brum pho ba'i nad/_/lud pa dbugs mi bde ba dang /_/rims nad yi ga 'chus pa 'joms/_/rtsa ba bcu pa su sha bi/_/pa la sha ka ma nu dang /_/ba sbu ba gnyis e raN+Da/_/ra sna a shwa gan+d+ha dang /_/ga bra'i rtsa ba zur pa dkar/_/sle tres gan+d+ha pa lag
[\[208b.3\]]srang ni gnyis gnyis tshad byas dang /_/nyi shu rtsa brgyad nang du bskol/_/nas dang rgya shug rgya sran dang /_/ma sha bre re lhan cig tu/_/chu bre bcu drug nang du bskol/_/khu ba der zho bre bzhi dang /_/mar bre gang dang slar bskol la/_/se 'bru amra ta ka dang /_/kha lung khu ba bre
[\[208b.4\]]rer bcas/_/de bzhin rtsab mo skyur rtsabs tsha/_/g.yer ma shu dag ga bra'i rtsa/_/ra sna pi pi ling rtsa ba/_/tsi traka dang 'u su dang /_/ya ba na ga la la phud/_/star bu zi ra nag po dang /_/go snyod zi ra spa ma'i 'bras/_/ka ra pi ba zangs rtsi ba/_/u sha ka dang dur byid dang /_/
[\[208b.5\]]dan da mur ba byi dang ga_/se 'bru hasti pi pi ling /_/gze ma spang spos sru sru'i rtsa/_/ga gon rgyal mo ga gon gyi/_/sa bon shu ti thal sman gnyis/_/bye'u rug pa thal tres dang /_/ni li na la'i 'bras bu dang /_/lan tshwa gsum dang tsha ba gsum/_/bcas pa'i zho yi sman mar
[\[208b.6\]]des/_/sngar bshad nang ni gso dka' dang /_/brjed byed smyo byed gcin sri dang /_/rlung nad gzhang 'brum myur du 'joms/_/tsha ba gsum dang 'bras bu gsum/_/'u su dbyi mong byi dang ga_/tsi tra ka ni lde gur byas/_/'o ma mar bskol rlung skran 'joms/_/sgog skya'i rtsa ba
[\[208b.7\]]srang brgya dang /_/rtsa ba chen po srang lnga lnga/_/chu srang stong dang de bskol la/_/bzhi cha lus par phyed se 'bru'i/_/khu ba chang dang 'bras khu skyur/_/zho rnams de yi phyed phyed dang /_/tshab gsum dang 'bras bu gsum/_/shing kun dbyi mo la la phud/_/dbyi mong star bu lce myang tsha/_/
[\[209a\]]
[\[209a.1\]]thang shing srang ni phyed phyed dang /_/mar ni bre gang bcas par bskol/_/rlung las gyur pa'i skran kun 'joms/_/gcong chen skabs su bshad pa yi/_/srang drug pa yi mar yang blud/_/'o ma'i skyin pa chang dngas sam/_/se 'bru zho spris sbyar ba'i mar/_/
[\[209a.2\]]rlung las gyur pa'i skran sel to/_/rlung gi skran la bad kan 'phel/_/dro 'jam yi ga 'chus pa dang /_/snying rgal khong lci snyom gyur pa/_/de la skyug sman gtang bar bya/_/gzer dang lto sbos bshang sri la/_/gnas shes byas nas snum bcas pa'i/_/sman mar sman gyi phye ma
[\[209a.3\]]dang /_/khu ba ri lung byas pa yi/_/rgya shug se 'bru chu dron dang /_/dar ba chang dang skyur rtsabs dang /_/chang dngas bcas pa nang par blud/_/yang na phye ma la sogs pa/_/thug pa sla bor byas pa ni/_/nang par yang na zas sngon blud/_/phye ma kha lung khu ba dang /_/lan mang
[\[209a.4\]]bgrungs par gyur pa yi/_/las ni byed par nus gyur pa'i/_/ri lus rlung dang bad kan 'joms/_/shing kun shu dag a ru ra/_/a zag gan+d+ha se 'bru dang /_/'u su pa ta ti mu sa/_/ma nu zur pa dkar po dang /_/spa ma'i 'bras bu ci ta ka_/thal sman gnyis dang lan tshwa
[\[209a.5\]]gnyis/_/tsha ba gsum dang zir dang /_/dbyi mo da trig star bu'i phyes/_/rlung dang bad kan las gyur pa'i/_/snying ga rtsib logs chu so dang /_/mjug to mngal dang chu sor gzer/_/bad kan rlung las gyur pa'i nad/_/gso dka' skran dang 'phyen dang ni/_/gcin dang phyi sa
[\[209a.6\]]'gags pa dang /_/lkog ma 'gags shing snying nad dang /_/skya rbab yi ga 'chus pa dang /_/mcher pa gzhang 'brum skyigs bu dang /_/rgyu rlugs lto sbos me drod nyams/_/lud pa dbugs mi bde ba sel/_/rgyam tsha dang ni la la phud/_/a za mo dang pi pi ling /_/dong gra rim
[\[209a.7\]]bzhin cha res bskyed/_/thams cad dang ni cha mnyam pa'i/_/a ru ra bsres phye ma 'di/_/me ni mngon sum nyid yin no/_/tsha ba gsum dang ti mu sa/_/rgyam tsha dang ni zi ra gnyis/_/cha mnyam shing kun brgyad cha'i phyir/_/mar bsres kham gyi dang por zos/_/me drod drag po skyed
[\[209b\]]
[\[209b.1\]]byed cing /_/rlung gi skran ni 'joms par byed/_/shing kun shu dag kha ru tsha/_/dong gra dang ni la la phud/_/rnam rgyal ma nu ru rta dang /_/dur byid dan da'i rtsa bar bcas/_/cha res bskyed pa'i phye ma 'di/_/chu dron sbyar 'thungs lto ba'i nad/_/skran dang dmu rdzing la sogs pa/_/seng
[\[209b.2\]]ges ri dwags tshogs rnams ni/_/mthu rtsal gyis ni zil non ltar/_/nad rnams 'joms par byed pa yin/_/lce myang tsha dang pi pi ling /_/a za mo dang a ru ra'i/_/phye ma chu dron sbyar blud na/_/skran can bad rlung las gyur tshogs/_/lcags mdas lus phug bzhin du 'joms/_/
[\[209b.3\]]ka rany+dza yi lo ma dang /_/in tra ba ru Na dbyi mo/_/kru trug tres dang bca' sga dang /_/pi pi ling dang na le sham/_/ma lus rim bkod rgyam tshas bkab/_/bsregs la btags te zho dang ni/_/zho ga chu sbyar blud pa dag_/skran dang dmu rdzing 'or nad dang /_/skya rbab gzhang
[\[209b.4\]]'brum nad rnams sel/_/shing kun sum 'gyur rgyam tsha dang /_/de las e raN+Da yi mar/_/sum 'gyur de las sgog skya yi/_/khu ba sum 'gyur sbyar ba dag_/blud na skran dang dmu rdzing dang /_/rgyu rlugs gzer gyi nad rnams 'joms/_/kha lung khu ba shing kun dang /_/se 'bru
[\[209b.5\]]rgyam tsha kha ru tsha/_/chang gi dngas mar sbyar blud na/_/rlung las gyur pa'i skran nad sel/_/bca' sga zho gnyis bu ram zho/_/bzhi dang til nag bkrus srang gcig_/gcig tu phye mar btags byin zhing /_/'o ma dro 'jam rjes blud na/_/rlung gi snying nad skran gzhang 'brum/_/
[\[209b.6\]]mngal gzer rtug pa 'gags pa sel/_/rlung gyur skran la e raN+Da'i/_/mar ni chang dang sbyar ba blud/_/bad rlung 'dres la'ang de nyid blud/_/mkhris pa 'dres la 'o ma bcas/_/gal te mkhris pa 'phel 'gyur te/_/tsha gyur rlung gi skran can la/_/mthun pa rjes su 'byin
[\[209b.7\]]byed pa/_/snum bcas bkru sman gtang bar bya/_/des kyang tsha ba ma bri na/_/de la gtar ga gdab par bya/_/sgog skya bshus pa skam po ni/_/srang bzhi chu dang 'o ma ni/_/brgyad 'gyur gyi ni nang du bskol/_/'o ma ma lus par blud na/_/rlung gyur skran dang rtug 'gags
[\[210a\]]
[\[210a.1\]]dang /_/rlung nad gzugs 'khums mi bzad rims/_/snying nad khong 'bras zad byed rnams/_/'o ma de yis myur du 'joms/_/til mar chang dang ba gcin dang /_/rang skyur ya bak+Sha rar bcas/_/blud na skran dang dmu rdzing dang /_/lto sbos cig car
[\[210a.2\]]'joms par byed/_/tsitra pi pi ling spru la/_/bca' sga shing kun eraN+Da/_/rgyam tsha kha ru tsha bcas pa/_/bskol ba blud na gzer ba dang /_/lto sbos rtug 'gags sel mchog yin/_/ma nu e raN+Da'i rtsa ba/_/nas dang byi tsher ba sha ka_/chu dang bskol te blud na ni/_/lto
[\[210a.3\]]nad sbos dang gzer 'joms byed/_/ma nu e raN+Da 'jag ma'i/_/rtsa ba thang shing bca' sga rnams/_/chu dang bskol ba'i khu ba blud/_/khong pa phrag pa rgyab gzer 'joms/_/brag zhun dang ni pa ya s+ya/_/rtsa ba chen po lnga bskol ba/_/rlung gyur skran nad can la blud/_/
[\[210a.4\]]rtug skam nad la nas kyi ni/_/chag tshe snum dang ldan pa sbyin/_/pi pi ling ngam la phug gi_/khu ba dang ni sbyar ba sbyin/_/nas kyi zan dron 'o mar bcas/_/rlung gi rtug 'gags nad la sbyin/_/yang na mon sran gre'u'i chan/_/snum mang lan tshwar ldan pa sbyin/_/dur byid
[\[210a.5\]]dan ti ni li ni/_/a ru ra dang kam pi l+ya/_/nas tshig 'khus thal kha ru tsha/_/dong gra mar dang bcas pa ni/_/dri mar bcas la bkru sman gtang /_/ni li ni dang 'bras bu gsum/_/ra sna pa la pu tse shel/_/kaN+Da ka ri byi dang ga_/srang re chu bre bzhi nang bskol/_/khu ba
[\[210a.6\]]brgyad cha lus pa ru/_/mar bre gang dang zho bre gang /_/su d+ha k+Shi ra srang gcig bskol/_/de las mar bre re re na/_/nas thug thug sla sbyar te blud/_/zhu zhing legs par 'khrus nas ni/_/sha khu bza' ba sbyin par bya/_/ni li ni yi sman mar 'dis/_/skran mdze dmu rdzing ngo
[\[210a.7\]]khabs dang /_/'or nad skya rbab rims nad dang /_/sha bkra mdzer ba smyo byed 'joms/_/khyim bya rma bya gong ma sreg_/khrung khrung bye'u'i sha khu dang /_/sA lu'i 'bras chan chang dang mar/_/rlung gi skran ni sel ba yin/_/nyung zhing snum la sla zhing dro/_/kha zas rlung skran can gyis
[\[210b\]]
[\[210b.1\]]bza'/_/btung bar chang gi dngas ma'am/_/'u su bskol ba'i chu tshan blud/_/mkhris gyur skran ni snum dro las/_/byung ba de la rgun 'bru dang /_/a rur bskol bu ram bcas/_/kam pi l+ya dang sbrang rtsi dang /_/cho ga'am khrag mkhris gsor bshad pa'i/_/bkru sman blud de
[\[210b.2\]]'khrus pa phan/_/rtsub dro las byung skran la ni/_/tig ta'am ba sha ka bskol ba'i/_/mar ni blud par byas pa'am/_/rtswa yi rtsa ba lnga pa 'am/_/'tsho byed sde tshan bshad pa dang /_/mar bskol blud na mchog tu phan/_/n+ya gro d+ha sogs sde tshan rnams/_/'tsho byed sde tshan 'o
[\[210b.3\]]ma phan/_/de yang bshol du med gyur par/_/sman pas bkru sman dang bskol ba'i/_/mar ram 'o ma dag gi ni/_/bkru sman nye bar gtang bar bya/_/skyu ru ra dang bu ram shing /_/khu ba mar ni bre gang dang /_/a ru ra ni zhi cha bcug_/bskol ba'i mar blud mkhris skran
[\[210b.4\]]sel/_/yang na mkhris pa'i khong 'bras gsor/_/bshad pa'i seng phrom sman mar blud/_/rgun 'bru shing mngar pa ya s+ya/_/shug pa tsan+dan sbrang rtsi rnams/_/'bras bkrus chu dang blud na ni/_/mkhris pa'i skran ni sel bar 'gyur/_/kyi lce ba ni srang gnyis dang /_/
[\[210b.5\]]chu bre do ni bskol nas su/_/brgyad cha lus pa btsags pa ni/_/dro 'jam 'o ma cha mnyam blud/_/yang na de steng 'o tshan ni/_/me drod ji bzhin blud par bya/_/de yis nad ni bsal bas na/_/mkhris pa can gyi skran zhir 'gyur/_/tsha la mar grang bsku ba'am/_/bsil
[\[210b.6\]]ba'i sman mar bcas pa bsku/_/chu skyes lo mas reg bya zhing /_/snod chus gang la reg pa phan/_/gzer dang me drod bri 'gyur zhing /_/tsha ba'i dang po tshul can gyis/_/mkhris pa'i skran la khyad par du/_/khrag ni lan mang dbyung ba phan/_/rtsa ba chad skran mi tsha
[\[210b.7\]]zhing /_/nye bar zad par 'gyur ba dang /_/khrag ni skyur bar mi 'gyur la/_/khrag las gyur pa'i nad kyang mang /_/gnyid cing nad ni bsal bal/_/skam sar skyes pa'i sha khus brta/_/brtas na nyes pa lhag lus la/_/slar yang mar ni bsten par bya/_/khrag dang
[\[211a\]]
[\[211a.1\]]mkhris pa [(]'phal [,]'phel[)]gyur pas/_/skran ni smin par phyogs pa la/_/gso ba'i bya ba ma rnyed cing /_/mkhris pa'i khong 'bras ltar gso bya/_/sA lu ba dang ra'i 'o ma/_/pa tol skam sa'i sha mar dang /_/pa ru sha ka skyu ru ra/_/rgun 'bru 'bra go se 'bru dang /_/
[\[211a.2\]]kha rar bcas pa'i kha zas bza'/_/btung ba ba la bri ha ti/_/la sogs bskol ba blud par bya/_/bad kan las gyur dang po ni/_/slon bya de mi bzod smyung bya/_/kha dro tsha ba'i thug stsogs kyi/_/rim par de 'og me drod skyed/_/shing kun la sogs thal sman dang /_/shing kun star bu nyis 'gyur gtang /_/
[\[211a.3\]]gal te 'bur ram gting ring gyur/_/tshor ba chung zhing sra la brtan/_/lto sbos la sogs ldan pa'i skran/_/dugs byas nas ni snyi bar bya/_/bad kan las gyur skran can gyis/_/mar tsha thal sman bcas chu blud/_/nas tshig
[\[211a.4\]]'khus thal tsha ba gsum/_/rgyam tsha shing kun kha ru tsha/_/se 'bru rtsa ba bcu bskol mar/_/bad kan las gyur skran myur 'joms/_/bse shing 'bras bu srang gnyis dang /_/rtsa ba chung ngu lnga srang re/_/chu bre bzhi yi nang du bskol/_/bzhi cha lus pa de dang ni/_/mnyam
[\[211a.5\]]pa'i 'o ma mnyam pa'i mar/_/byi dang ga dang shing kun dang /_/nas tshig 'khus thal lce myang tsha/_/kaN+Da ka ri rtsabs ru tsha/_/zur pa ra sna shing mngar dang /_/pi pi ling dang dong gra rnams/_/zho ni gnyis gnyis bcas par bskol/_/go bye yi ni sman mar ni/_/bad kan
[\[211a.6\]]skran ni sel ba'i mchog_/mchin pa mcher pa'i nad dang ni/_/skya rbab dang ni pho ba'i nad/_/lud pa dbugs mi bde ba 'joms/_/de nas skran can de yi lus/_/ma lus par ni dugs byas la/_/skran kun la ni thog ma nyid/_/snum chos dugs ni byas gyur na/_/
[\[211a.7\]]gso ba gang zhig byas pa des/_/grub kyi rtsub chos kyis mi 'grub/_/snum zhing dugs kyis brlan lus kyi/_/skran ni snyi bar gyur pa dang /_/ji ltar bshad pa'i bum pa ni/_/bzhag pas bkang nas de bsal bya/_/de nas ras nang chud byas te/_/tshad shes pa yi
[\[211b\]]
[\[211b.1\]]skran dbral bya/_/shing gcad ra rmig me long rnams/_/ji snyed pa yis legs par bcing /_/des skran gcig pu dbyi bya zhing /_/snying dang rgyu mar reg mi bya/_/til dang zar ma'i sa bon dang /_/nyungs kar e raN+Da yis byug_/bad kan skran ni lcags kyi snod/_/dro
[\[211b.2\]]'jam tsam gyis dugs bya'o/_/de ltar gnas las bskyod nas ni/_/bad kan skran la snum bcas pa'i/_/bkru sman dang ni 'jam rtsi dag_/rtsa ba bcu pa ldan par sbyang /_/pi pi ling dang skyu ru ra/_/rgun 'bru sha ma dur byid sogs/_/srang re dang ni bskol ba
[\[211b.3\]]la/_/e raN+Da yi zhun mar ni/_/bre re 'o ma drug 'gyur dang /_/lhan cig bskol bar gyur ba 'di/_/'dres pa'i sman mar zhes bya ste/_/skran can 'khru bar byed pa'i mchog_/rgyu rlugs khong 'bras gzer ba ni/_/rlung gi nad la bdud rtsi yin/_/yang na ni li ni sman mar/_/
[\[211b.4\]]srang gnyis tshad du blud pa'am/_/de bzhin skyid de ba'i sman mar/_/dmu rdzing skabs bshad mar yang phan/_/dan da tsi tra a ru ra/_/srang ni nyi shu rtsa lnga lnga/_/chu bre bcu drug nang du bskol/_/brgyad cha lus btsags a ru ra/_/bcas pa bu ram dan dar mnyam/_/bcug
[\[211b.5\]]la til mar dur byid phye/_/srang bzhi bca' sga pi pi ling /_/zho gnyis bskol bsgrangs lde gu de/_/sbrang rtsi til mar cha mnyam pa/_/dri sna bzhi bzhi srang re gzhug_/de las a ru gcig dang /_/lde gu srang gcig bcas zos na/_/bde bar nad ni bre gang 'khru/_/
[\[211b.6\]]skran dang snying nad gzhang 'brum dang /_/glo nad lto sbos sbyar ba'i dug_/mdze dang dmu rdzing nad slong dang /_/yi ga 'chus dang mcher pa'i nad/_/skya rbab mig ser 'joms par byed/_/'di ni dan da tsi tra ka_/a ru ra yi lde gu yin/_/su d+ha k+Shi ra'i rlan dang ni/_/dur byid
[\[211b.7\]]dang ni legs bsres te/_/mar dang sbrang rtsi zho gnyis bcas/_/lde gus legs par 'khru bar 'gyur/_/ru rta dur byid a ru ra/_/dan da gu gul nas tshig 'khus/_/ba gcin bcas blud yang na ni/_/gu gul nyi tshe ba gcin blud/_/cho ga grub pa las bshad pa'i/_/
[\[212a\]]
[\[212a.1\]]bkru sman drag po skran 'joms gtang /_/rtsa ba zug cing lhun che la/_/sra zhing lci la tshor ba med/_/gting ring ma smin pa yi skran/_/thal sman dang ni chang rnying dang /_/me yi las kyis bsal bar bya/_/bad kan shas che thal sman ni/_/gzhang 'brum
[\[212a.2\]]rde'u pho ba'i nad/_/gso ba'i skabs bshad gtang bya zhing /_/zhag gcig zhag gnyis kyis chod pa/_/yang na zhag gsum ngal sos la/_/lus kyi nyams stobs nad dag ni/_/'phel 'bri'i las la brtson par bya/_/thang shing dur byid dan dang /_/pu tse shel dang
[\[212a.3\]]tsha ba lnga/_/swa rdzi ka thal nas tshig 'khus/_/pa ta dang ni 'bras bu gsum/_/ru rta ba sar su gan+d+ha/_/zi ra nag po srang phyed phyed/_/lan tshwa lnga ni srang re dag_/btags pa'i phye ma til mar dang /_/zhag dang zho dang mar dang sbrus/_/rdza mar dub ma shor bsregs/_/
[\[212a.4\]]rdza ma me yi mdog 'gyur de'i/_/thal ba blangs pa 'o ma mar/_/dar ba chang sogs sbyar te blud/_/skran dang rtug 'gags rgyu rlugs dang /_/gzhang 'brum dmu rdzing pho ba'i nad/_/srin nad brjed byed smyo byed gdon/_/mngal nad khu chu las gyur rde'u/_/byi la sbrul gyi
[\[212a.5\]]dug rnams kyang /_/thal ba'i sman 'dis sel bar byed/_/bad kan las gyur skran la snum/_/sha khu 'o ma mar bsten la/_/thal sman btang na skran dag ni/_/gnas nas dum bu dum bu ru/_/bcad nas thur du 'byin par byed/_/me drod chung zhing yi ga 'chus/_/chang
[\[212a.6\]]goms snum can za ba la/_/rgyun srang dag phyir mnan chad dang /_/chang rnying skyon med blud par bya/_/sA lu drug cu pa rnying pa/_/rgya sran skam sa'i srog chags sha_/tsi tra pu ri ka rany+dza/_/a ti man da la la phud/_/ba ri na yi myu gu dang /_/shi kru bil ba gzhon nu
[\[212a.7\]]dang /_/la phug gzhon nu skam po dang /_/kha lung shing kun star bu dang /_/se 'bru nas tshig 'khus thal ba/_/tsha ba gsum dang ngar ba dang /_/mar dang til mar kha zas sbyin/_/btung bar chang gi dngas ma dang /_/skyur rtsabs dar bzhog chu/_/bid la la phud phye ma/_/
[\[212b\]]
[\[212b.1\]]rtsa ba la bskol khu ba'am/_/rgun chang rnying pa blud par bya/_/pi pi ling dang de'i rtsa ba/_/go snyod rgyam tsha kru trug tres/_/chang gi snyigs mar bsres pa yis/_/skran ni myur du sel bar byed/_/slon dang smyung ba dugs dang ni/_/sman mar blud dang bkru sman dang /_/'jam
[\[212b.2\]]rtsi thal sman mnan chang dang /_/chang rnying ri lu phan zas kyis/_/bad kan skran can gting zug pas/_/gal te zhi bar ma gyur na/_/de la khrag dbyung tha mar ni/_/mde'u lcags sogs kyis bsreg par bya/_/de nas skran ni mthar thug par/_/sman pas gos kyis dkris
[\[212b.3\]]nas ni/_/lte ba chu so rgyu ma snying /_/spu yi phreng ni ma gtogs par/_/shin tu gting thug ma yin par/_/mde'u bsregs pa'am yang na ni/_/gzong bu'i lcags ni bsregs pa'am/_/tin du ka yi shing gis bsreg_/de nas bsil bas me dbal ni/_/zhi nas rma
[\[212b.4\]]ltar gso bar bya/_/ma zhu rjes 'brel smyung byas nas/_/thug pa sogs kyis me drod bskyed/_/rang rang rim dang 'brel pa las/_/'dren ma'i gso bas gso bar bya/_/btsas pa'i dus ni 'das gyur pa'i/_/bud med la skran khrag skyes 'byung /_/de la lus snum
[\[212b.5\]]dugs byas par/_/snum gyi bkru sman gtang bar bya/_/til bskol mar dang bu ram dang /_/tsha gsum ga bra'i rtsa ba'i phye/_/khrag las gyur pa'i skran dang ni/_/bud med zla mtshan med la blud/_/ga bra'i rtsa ba pi pi ling /_/thang shing ka rany+dza'i shun pa/_/pi pi ling gi rtsa
[\[212b.6\]]ba yi/_/phye ma til bskol chur sbyar ba/_/blud na khrag skran nad sel byed/_/pa la sha yi thal ba ni/_/bre brgyad til mar mar bre brgyad/_/bskol te tshad bzhin blud na ni/_/skran ni snyi bar byed pa yin/_/gal te snyi bar ma gyur na/_/mngal gyi bkru sman gtang bar
[\[212b.7\]]bya/_/til gyi lde gu thal sman bcas/_/yang na su d+ha k+shi rar sbyar/_/yang na de gnyis dang bsres pa'i/_/nya ni kha bo gtang bar bya/_/phag rgod nya yi mkhris pa yis/_/bsgos pa'i ras ma gzhug par bya/_/yang na bu ram thal sman gnyis/_/phabs sbyar mngal ni sbyang phyir
[\[213a\]]
[\[213a.1\]]gtang /_/khrag mkhris sel ba'i thal sman ni/_/sbrang rtsi mar bcas lde gu sbyin/_/sgog skya'i chang ni rnon po dang /_/nya yang de la sbyin par bya/_/rtsa ba bcu pa thal sman dang /_/'o ma ba gcin mas gtad bya/_/des kyang khrag 'dzag ma gyur na/_/skran
[\[213a.2\]]'jig byed pa'i sbyor ba phan/_/byung nas mar dang til mar bsku/_/bcad pa dag ni mi bya zhing /_/sha khu 'bras chan bza' ba dang /_/btung ba chang ni sar pa blud/_/khrag ni shas cher byung gyur na/_/khrag mkhris sel ba'i gso ba bya/_/rlung gi nad kyis nyen gyur na/_/rlung gi gso
[\[213a.3\]]ba kun kyang bya/_/ltor spos sogs dang rtug skam la/_/rlung bsal gsol ba ji bzhin bya/_/yan lag brgyad pa'i snying po bsdus pa las/_/gso ba'i gnas kyi le'u bcu bzhi pa'o//_//de nas dmu rdzing gso ba'i le'u bshad par bya'o/_/nad ni shas cher stsogs pa dang /_/bu ga'i rgyun
[\[213a.4\]]srang 'gags pa la/_/dmu rdzing 'byung bas de yi phyir/_/rtag tu bkru sman gtang bar bya/_/yang na zla ba gcig gam gnyis/_/e raN+Da'i mar ba gcin bcas/_/'o mar bcas pa'am ba gcin nam/_/ma he'i gcin ni blud bya zhing /_/ba yi 'o ma blud par bya/_/lto sbos tsha
[\[213a.5\]]bas nyam thag cing /_/skom dang brgyal bas non pa la/_/rnga mo'i 'o ma blud par bya/_/rtsub cing rlung shas che ba yi/_/nad ni sbyong bar 'dod pa yis/_/snum chos dang ni sman mar dag_/dmu rdzing 'joms pa sbyar bar bya/_/srang drug rtsa ba bcu pa'i chu/_/zho ga chu ni bre brgyad
[\[213a.6\]]bskol/_/dong gra srang gsum mar dang ni/_/til mar bre ni re re dang /_/zho ga chu ni bre bzhi dag_/bskol ba 'di ni blud gyur na/_/dmu rdzing thams cad 'joms par byed/_/rlung dang bad kan las byung ba'i/_/skran la'ang mchog tu phan pa yin/_/bzhi 'gyur chu dang nyis 'gyur
[\[213a.7\]]gcin/_/kru trug tres srang gcig lde gu/_/bre gang mar bskol thal sman bcas/_/dmu rdzing can la blud par bya/_/nas dang rgya shug rgya sran dang /_/rtsa ba lnga ni bskol ba'i chu/_/chang dang rang skyur bcas pa dang /_/mar bskol ba yang blud par bya/_/snum 'di snum
[\[213b\]]
[\[213b.1\]]bcas nyams stobs ni/_/skye zhing rlung nad zhi gyur nas/_/nad ni gnas nas bskyod pa dang /_/cho ga grub bshad bkru sman gtang /_/pa to la'i rtsa 'bras bu gsum/_/skyer pa byi dang ga zho re/_/kam pi la dang ni li ni/_/tsi tra ka zho gnyis gsum bzhi/_/phyer btags
[\[213b.2\]]ba gcin sbyar ba blud/_/'khrus nas thug pa sha khu ni/_/skam sar gnas pa'i sha khu sbyin/_/de nas zhag drug 'o ma dang /_/tsha ba gsum dang bskol ba ni/_/yang dang yang du blud byas na/_/'di yis dmu rdzing thams cad ni/_/dmu chur gyur kyang 'joms par byed/_/bi sha
[\[213b.3\]]la dang shang khi ni/_/dan da seng phrom shun shu dag_/rgya shug phre'u rgun 'bru dang /_/rgya shug sbom chu bu ram chang /_/ba gcin dang ni sbyar te blud/_/la la phud dang spa ma'i 'bras/_/'u su shu ti zir nag_/pi pi ling rtsa ka ra bI/_/a za mo dang zur ba dkar/_/shu dag
[\[213b.4\]]zi ra tsi tra ka_/tsha ba gsum dang khron bu dang /_/'bras bu gsum dang thal sman gnyis/_/ma nu ru rta lan tshwa lnga/_/byi dang ga rnams cha mnyam dang /_/dan da cha gsum de bzhin du/_/dur byid bi shal nyis 'gyur/_/sa dal ni bzhi 'gyur te/_/phye ma 'di ni sred med du/_/
[\[213b.5\]]zhes bya nad kyi tshogs 'joms byed/_/'di bsten nad ni mi gnas te/_/khyab 'jug gis bcom lha min mtshungs/_/dmu rdzing nad la dar ba blud/_/skran can rgya shug chu sbyar blud/_/rlung gis lto sbos chang sbyar gtang /_/rlung nad nyid la chang dngas sbyar/_/phyis 'gags
[\[213b.6\]]la zhog chu/_/gzhang 'brum can la'ang zhog chus/_/bcad snyam sems la da trig chus/_/ma zhu ba la chu dron las/_/mtshan bar rdol dang skya rbab dang /_/lud pa dbugs mi bde skad 'gags/_/snying dang pho ba'i nad dang ni/_/mdze dang me drod nyams dang rims/_/mche
[\[213b.7\]]ba'i dug dang rtsa ba'i dug_/dbyig dug sbyar ba'i dug bcas la/_/ci rigs par ni phye ma 'di/_/khong pa snum dang ldan pa la/_/blud nas 'khru ru gzhug par bya/_/spa ma'i 'bras bu bya snu dang /_/'bras bu gsum dang ni li ni/_/pu tse shel dang kyi lce ba/_/dur byid shu dgas ta
[\[214a\]]
[\[214a.1\]]la/_/rgyam tsha dang ni kha ru tsha/_/pi pi ling ni phye mar btags/_/se 'bru'i khu ba'am 'bras bu ni/_/gsum gyi khu ba'am sha khu'am/_/ba gcin dro 'jam chu las blud/_/'dis ni skran nad thams cad dang /_/mcher pa dmu rdzing thams
[\[214a.2\]]cad dang /_/sha bkra mdze nad ma zhu dang /_/drod nyams me drod ma snyoms dang /_/gzhang 'brum skya rbab mig ser dang /_/rkang lag zha ba'i nad dang ni/_/rlung dang mkhris pa bad kan rnams/_/bkru sman btang bas myur du sel/_/ni li ni dang tsha ba gsum/_/lcang
[\[214a.3\]]ma ya bak+Sha ra dang /_/lan tshwa dang kru trug tres/_/phye ma zhun mar blud na ni/_/dmu rdzing skran gyi nad rnams sel/_/sbyang byas nyam chung bar bar du/_/rnga mo ba'am ra yi ni/_/'o ma sngon bzhin blud par bya/_/bshol du med pa'i nad la ni/_/bkru sman phyir
[\[214a.4\]]ni snum bcas gtang /_/mchog tu nyam chung gyur la sbyin/_/a ru ra yi phye ma ni/_/bre gang mar ni bre bzhi dang /_/me la bzhus nas gzar bu yis/_/dkrugs nas nas kyi sbun pa'i nang /_/zla gcig bzhag nas de rjes la/_/phyung ste legs par bzhus nas ni/_/
[\[214a.5\]]a ru ra bskol khu ba dang /_/zho ni skyur po bcas pa bskol/_/de 'thungs dmu rdzing skran lto sbos/_/gtun 'dra'i rlung nad khong 'bras dang /_/mdze dang smyo byed brjed byed rnams/_/nye bar 'joms par byed pa yin/_/shrI khaN+Da ba'i 'o ma/_/bskol te bsgrangs nas
[\[214a.6\]]gzar bus dkrugs/_/las byung mar ni snu ha yi/_/'o mar bcas bskol snga mar mtshungs/_/'o ma bre ni bcu drug dang /_/su d+ha k+Shi ra bre phyed bcas/_/zhor gyur bsrubs pa las gyur mar/_/dur byid bskol ba'ang yon tan de'o/_/mar ni bre gang dag dang ni/_/
[\[214a.7\]]'o ma brgyad 'gyur nang du ni/_/snu ha'i 'o ma srang gcig dang /_/dur byid srang drug bskol de bzhin/_/'di blud 'og tu thug pa dang /_/sha khu mngar po'am 'o ma blud/_/ma zhu 'khrus par gyur pa dang /_/bca' sga bskol ba'i chu dron blud/_/de nas thug pa de 'og ni/_/
[\[214b\]]
[\[214b.1\]]ku lang+tha yi yu sha blud/_/de ltar khong rtsub zhag gsum blud/_/slar yang thug sogs rim par blud/_/rim pa 'di dag nyid kyis ni/_/zhun mar yang dang yang du blud/_/mar ni bskol bar gyur pa 'di/_/sman pa las la byang ba yis/_/skran rnams dang ni dbyig
[\[214b.2\]]dug dang /_/dmu rdzing bsal phyir blud par bya/_/yang na pi lu lde gur bskol/_/lto sbos sel bar blud par bya/_/seng phrom ni li ni mar ram/_/'dres pa'i sman mar blud par bya/_/nad bsal nas ni rim gyis zas/_/sA lu'i 'bras chan yang zhing nyung /_/byin
[\[214b.3\]]la dmu rdzing can gyi ni/_/nad kyi lhag ma dag bya'i phyir/_/a ru ra ni rdog ma stong /_/ba gcin dang sbyar 'o ma blud/_/yang na pi pi ling rdog stong /_/su d+ha k+Shi rar legs bsres pa'am/_/pi pi ling ni bskyed sbyin pa'am/_/'o mar 'thung zhing brag zhun bza'/_/de bzhin
[\[214b.4\]]gu gul 'o ma dang /_/cha mnyam sge'u gsher khu ba sbyin/_/yang na thang shing tsi tra ka'i/_/lde gu 'o mar sbyar ba blud/_/zla gcig ha ti pi pi ling /_/bca' sga 'o mar bcas pa blud/_/dan da tsi tra byi dang ga_/dbyi mo tsha ba gsum lde gu/_/zho gnyis 'o ma sbyar blud na/_/
[\[214b.5\]]dmu rdzing 'phel ba sel bar byed/_/yang na su d+ha k+Shir mar/_/bcas pa'i kha zas zla gcig sbyin/_/su d+hA k+Shi ra la sbangs ba'i/_/pi pi ling dang khur ba sbyin/_/gal te rtsib logs gzer zhing rengs/_/snying brgal rlung gi nad ldang na/_/de la til mar bil ba
[\[214b.6\]]dang /_/thal sman dang ni ldan par sbyin/_/tun tu ka dang ba la dang /_/ba la sha 'am til sdong dang /_/a pa marga ka ta li/_/ag+ni man+thI thal ba rnams/_/so sor gzags pa bskol ba blud/_/bad kan rlung ngam mkhris pa'am/_/de gnyis rlung dang 'dres gyur pa/_/
[\[214b.7\]]stobs ldan rang gi sman bcas pa/_/e raN+Da yi til mar phan/_/thang shing arga pa la sha_/ha ti pi pi ling shi kru/_/a shwa kar+Na ba gcin bcas/_/lde gu lto ba'i phyi rim byug_/bri shi kali shu dag dang /_/bca' sga rtsa ba lnga pa dang /_/'u su ru rta ba spru gnyis/_/bskol
[\[215a\]]
[\[215a.1\]]ba ba gcin bcas pa blugs/_/'khrus shing lto ba zhum 'gyur ba'i/_/sa ra na la sogs dugs bya/_/gos kyis legs par dkri bar bya/_/de ltar rlung gis spos mi 'gyur/_/gang zhig legs par 'khrus gyur pa/_/slar yang sbos gyur de la ni/_/
[\[215a.2\]]snum bcas skyur dang lan tshwa gnyis/_/bkru sman mas gtong drag por bya/_/rlung gis rengs dang bcas gyur pas/_/gang zhig lto sbos gyur pa'i mi/_/de la thal sman rnon po ni/_/ba gcin bcas pa mas gtong bya/_/de ltar dmu rdzing spyi yi ni/_/gso ba grags
[\[215a.3\]]par bshad pa yin/_/de nas rlung gyur dmu rdzing can/_/bi da ri sogs mar bskol blud/_/de nas snum gyis zhen byas shing /_/yan lag dugs bya bkru sman gtang /_/'di la seng phrom mar ram ni/_/'dres pa'i sman mar lan mang blud/_/thug stsogs rim pa
[\[215a.4\]]byas nas ni/_/stobs bskyed phyir ni 'o ma blud/_/nyams stobs rnyed nas rim gyis ni/_/'o ma de ni spang bar bya/_/yu sha sha khu skyur dang ni/_/lan tshwar bcas pas me drod bskyed/_/rtug 'gags gyur nas slar snum dang /_/dugs bya de 'og mas gtong bya/_/
[\[215a.5\]]rtsub cing mas gtong sman bcas pa'i/_/rtsa ba bcu pa'i mas gtong sbyar/_/g.yo zhing tshigs rus la 'jug pa/_/rtsub cing 'phyen dang phyis 'gags/_/me drod che la til mar dang /_/e raN+Da'i mar rlung 'joms pa'i/_/sman dang bskol ba'i 'jam rtsi gtang /_/khrus
[\[215a.6\]]mi bya la 'o ma mar/_/sha khu la sogs zhi byed gtang /_/mkhris pa las gyur stobs che la/_/mngar dang sbyar ba'i snum chos bya/_/sha ma dur byid 'bras bu gsum/_/bskol ba'i khu ba'i bkru sman gtang /_/de 'og n+ya gro d+ha sogs bskol/_/khu bar kha ra sbrang
[\[215a.7\]]rtsi mar/_/ldan pa ni ru yang phan/_/de bskol snum gyi 'jam rtsi gtang /_/nyam chung dang po 'jam rtsi gtang /_/'o ma mas gtong ges sbyang bya/_/me stobs bskyed cing snum chos bya/_/'o ma dur byid lde gu'am/_/e raN+Da dang bskol ba'am/_/sad la dang kyi
[\[215b\]]
[\[215b.1\]]lce ba'am/_/dong ga bskol ba dag gis bya/_/bad kan bcas la ba gcin bcas/_/rlung can tig ta mar bcas pa'i/_/yang dang yang du bkru sman gtang /_/'di dag 'o mar bcas bza' ba'am/_/bi da ri sogs sde bskol blud/_/dmu rdzing can la 'o thug ni/_/
[\[215b.2\]]sbyin zhing nye bar bsku bar bya/_/slar yang 'o ma 'jam rtsi dang /_/bkru sman yang dang yang du gtang /_/rim pas nges par gnas byas te/_/ma yengs mkhris gyur dmu rdzing bsal/_/bad kan las gyur snum chos bya/_/dug mo nyung sogs mar bskol gtang /_/nyams
[\[215b.3\]]stobs ldan pas dugs byas te/_/su d+ha k+Shi ra'i bkru sman gtang /_/thug sogs rim dang thal sman tsha/_/ldan pas bad kan sel ba sbyin/_/ba gcin tsha gsum til mar bcas/_/mas gtong drag po bya ba'ang phan/_/mung+ga ka sogs lde gu dang /_/snum gyi 'jam rtsi de
[\[215b.4\]]nas gtang /_/kha zas 'o ma tsha ba gsum/_/yang na rgya sran khu ba sbyin/_/bad kan 'thas shing lto ba skrang /_/rmongs bag snying 'phar yi ga 'chus/_/me drod chung ba chang goms na/_/chang snying nas tshig 'khus thal blud/_/shing kun dang ni pi pi ling /_/'bras bu gsum
[\[215b.5\]]dang thang shing dang /_/ser po rnam gnyis go bye dang /_/na le sham dkar pu tse shel/_/seng phrom shu dag bca' sga dang /_/bong nga gla sgang ru rta dang /_/sa ra na dang lan tshwa dang /_/btags pa zho dang snum bzhi sbyar/_/du ba ma shor bar bsregs la/_/thal ba de las zho gnyis
[\[215b.6\]]dang /_/chang dang chu dron zhog chu/_/chang rnying mnan chang sbyar ba blud/_/skran dang dmu rdzing gtun 'dra'i nad/_/rtsig pa 'dra dang gsud dang skran/_/snying nad mcher pa gzhang 'brum dang /_/rtug 'gags nad rnams 'joms par byed/_/bad kan dmu rdzing nyam chung la/_/
[\[215b.7\]]chang rnying dang ni bag cin dang /_/lcags phye dang sbyar btung ba dang /_/thal sman til mar bcas pa blud/_/nyungs kar phabs dang la phug gi/_/sa bon btab pa'i lde gu yis/_/bsku zhing dmu rdzing dugs bya ba/_/'di la rgyun du sbyang bar bya/_/'dus pa las gyur dmu
[\[216a\]]
[\[216a.1\]]rdzing ni/_/me drod nyams stobs ma zad la/_/nad shas che ltar re thag chad/_/gso ba'i sbyor ba 'di bya'o/_/dan da tra pan ti'i 'bras bu/_/btsir ba'i mar ni blud pa bsngags/_/dmu rdzing gsos kyang ma 'chos dang /_/mchog tu nyes gsum
[\[216a.2\]]las gyur la/_/de yi nye du dris nas ni/_/ka ka da ni 'ol ma se/_/ka ra bI ra'i rtsa ba dag_/btags pa'i lde gu chang sbyar blud/_/yang na bza' btung nang du ni/_/dug kyang rim pas sbyin par bya/_/gang du sbrul ni khros gyur nas/_/shing tog la ni dug bsgos pa/_/
[\[216a.3\]]de yis 'di yi nad tshogs ni/_/brtan zhing zhen pa lam log zhugs/_/bshig ste phyir ni 'byin par byed/_/dug gis myur du 'jig par byed/_/de bzhin nad med 'gyur ba'am/_/'chi ba nyid du 'gyur ba yin/_/nad bsal nad de chu grang gis/_/khrus byas 'o ma'am
[\[216a.4\]]thug pa blud/_/dur byid kyi ni tshod ma'am/_/rgya sne'u mar ti ka par+Ni/_/ka la sha ka sne'u yi/_/khu ba dang ni bskol ba la/_/skyur dang lan tshwa snum med cing /_/shin tu tshos pa'am ma tshos min/_/zas med zla ba gcig sbyin la/_/de nas skom na khu ba blud/_/de ltar
[\[216a.5\]]zla ba gcig gi bar/_/tshod mas nad ni bsal gyur nas/_/nyam chung ba la brtas byed pa/_/rnga mo'i 'o ma blud par bya/_/mcher pa'i dmu rdzing nad gzhi ni/_/ji bzhin snum chos dugs bya ste/_/zho dang 'bras chan bcas byin la/_/lag pa g.yon nas gtar ga gdab/_/
[\[216a.6\]]nyam stobs rnyed nas slar yang ni/_/snum blud nas ni sbyang bar bya/_/rgya mtsho'i nya phyis thal sman dang /_/'o ma sbyar ba blud par bya/_/pu ti ka rany+dza'i thal ba/_/skyur khu kha ru tsha dang ni/_/pi pi ling gi phye btab ba blud/_/shi kru bskol ba pi pi ling /_/rgyam tsha tsi tra ka btab blud/_/
[\[216a.7\]]shing kun stsogs phye thal sman dang /_/mar sbyar me drod ji bzhin sbyin/_/dong gra ngan pa pi pi ling /_/cha mnyam a ru ra nyis 'gyur/_/kha ru tsha ni cha phyed bcas/_/phye ma chu dron sbyar ba blud/_/byi dang ga dang kru trug tres/_/phye dang rgyam tsha shu dag rnams/_/kham skyogs
[\[216b\]]
[\[216b.1\]]nang bsregs 'o mar bcas/_/blud na skran dang mcher nad 'joms/_/rgya shug lo ma til mar bsres pa dag_/legs par mnyes shing bsregs te de 'og tu/_/gtun bus btsir la de 'og 'o ma blud/_/mcher pa dmu rdzing tshogs ni 'jig par 'gyur/_/ro hita yi lcug
[\[216b.2\]]ma gtubs/_/dum bu a ru ra bcas chu'am/_/ba gcin nang du zhag bdun ni/_/sbangs la de ni blud gyur na/_/mig ser mcher pa skran gzhang 'brum/_/srin nad gcin snyid mu rdzing 'joms/_/ro hi ta ka'i shun lpags ni/_/srang ni nyi shu rtsa lnga'i tshad/_/rgya shug bre
[\[216b.3\]]dor bcas pa ni/_/bskol ba'i khu ba byas nas ni/_/tsha ba lnga ni sring re dang /_/de dag kun dang mnyam pa yi/_/ro hi ta ka'i shun lpags phye/_/mar bre gang dang btsos nas ni/_/'di blud pa yis myur du ni/_/mcher pa rab tu 'phel ba sel/_/chu shing til gyi sdong po
[\[216b.4\]]dang /_bu ram shing bsregs thal ba ni/_/til mar bskol ba blud gyur na/_/bad rlung las gyur mcher nad 'joms/_/ma zhi skran gyi cho ga ltar/_/rlung dang bad kan shas che la/_/mcher nad spyi bag ma gyur la/_/me yi las ni spyad par bya/_/mkhris gyur 'tsho byed sna
[\[216b.5\]]bcu dang /_/mar dang 'o ma 'jam rtsi gtang /_/khrag dbyung sbyang ba bya ba dang /_/'o ma blud par gyur pa'ang bsngags/_/mchin pa mcher pa la ltar gso/_/gtar ga lag pa g.yas nas bya/_/rgyu ma 'gags gyur dugs byas la/_/ba gcin sman ni rno bcas pa'i/_/
[\[216b.6\]]til mar lan tshwa bcas pa yi/_/ni ru ha ni 'jam rtsir bya/_phyis sla 'gyur kha zas dang /_/bkru sman rnon po 'di la gtang /_/rtug 'gags bsal ba'i gso ba ni/_/rlung 'joms byed pa gang yin bya/_/rgyu ma rdol ba'i dmu rdzing la/_/dugs ma gtogs
[\[216b.7\]]pa'i gso ba kun/_/bad kan dmu rdzing lta bur bya/_/sogs pa bzhin du chu gzags shing /_/sman pas de ltar 'tsho tsam bya/_/dmu chu la ni chu yi ni/_/nyes sel sman ni dang po ni/_/sman rno ba gcin ldan pa dang /_/sna tshogs thal sman ldan par sbyin/_/drod
[\[217a\]]
[\[217a.1\]]skyed bad kan 'joms pa yi/_/zas kyis de ni gso bar bya/_/ra yi ril ma'i thal ba'i chu/_/ba gcin bcas gzags me bskol ba/_/ska bar gyur pa de nang du/_/pi pi ling dang de'i rtsa ba/_/bca' sga dur byid lan tshwa lnga/_/dan da khron bu
[\[217a.2\]]'bras bu gsum/_/shu dag karka ta sring gi/_/ya bak+Sha ra pa ta la/_/swa rdzi kaSha zhes bya ba/_/zho ni gnyis gnyis btags phye gzhug_/rgya shug tsam gyi ri lu bya/_/de nas skyur rtsabs dang sbyar la/_/blud na ma zhu 'or nad dang /_/dmu chu'i nad ni 'phel ba sel/_/de
[\[217a.3\]]ltar sman gyis ma thub na/_/rgyu 'gags la sogs dmu rdzing gsum/_/gnyen gyi rgyal po la zhus te/_/mtshon gyi las ni spyad par bya/_/rgyu 'gags rdol ba'i dmu rdzing la/_/snum zhen dugs byas lte ba'i 'og_/g.yon logs su ni sor bzhi yi/_/lto ba'i phyogs
[\[217a.4\]]su bzhag nas ni/_/sor bzhi tsam gyi tshad dbral la/_/de nas rgyu ma phyung nas ni/_/btags te spu dang dri ma dang /_/'byar bag rdo ba la sogs bsal/_/brtol ba zug rngu phyung nas ni/_/rnam par bsal la gzags par bya/_/bu ga dbral la 'char gzhug cing /_/
[\[217a.5\]]zin nas de yi lus kyi ni/_/mgo bo rnam par gcad par bya/_/de rjes mar dang sbrang rtsi yis/_/bskus nas rgyu ma legs par gzhug_/de 'og phyi'i ngos nas rma btsem/_/de nas sa nag shing mngar gyi/_/lde gus legs par bsku bar bya/_/de 'og rlung med gnas
[\[217a.6\]]su ni/_/bzhag la 'o mas gsos pa dang /_/snum gyi snod nas bcing bar bya/_/chu bcas dmu rdzing til mar ni/_/rlung 'joms bskol bas bskus nas ni/_/chu dron blugs pas dugs bya zhing /_/lto ba ras kyis dkris nas ni/_/rgyu 'gags rdol par bshang
[\[217a.7\]]nas su/_/sor gcig tsam ni dbug par bya/_/der ni gce'u bcug nas ni/_/de la chu phyed gzags par bya/_/de nas gce'u phyung nas ni/_/til dang rgyam tsha'i lde gu yis/_/rma bskus nas ni bkag nas su/_/ras kyis lto ba dkri bar bya/_/zhag gsum yang na
[\[217b\]]
[\[217b.1\]]zhag bzhi zhing /_/zhag ni bcu drug bar gyis bya/_/de ni bar bar dub bsti zhing /_/chu ni nyung zad nyung zad dbyung /_/lto ni lhod par gyur pa na/_/shin tu dam du dkri bar bya/_/chu ni gzags pa smyung byas la/_/thug pa lan tshwa snum med blud/_/zla drug bar du 'o mas
[\[217b.2\]]gso/_/zla gsum thug pa 'o thug blud/_/zla gsum bar du'o thug gam/_/'bras bu skyur bcas sha khu ni/_/lan tshwa snum ni nyung ba blud/_/khre dang ci tse rnying po sbyin/_/de ltar lo gcig 'bad pa yis/_/chu yi dmu rdzing legs par gso/_/spang ba rnams ni bsdams pa
[\[217b.3\]]dang /_/brtan par bya zhing skom med bya/_/gang phyir dmu rdzing thams cad ni/_/nad sogs pa las byung bas na/_/de phyir rlung sogs bsal ba yi/_/gso ba kun la bsngags pa yin/_/nad kyis lto ba gang 'gyur pas/_/me drod 'bri bar gyur pa yin/_/de bas
[\[217b.4\]]nang na drod skyed pa'i/_/rtsa ba lnga bcas nyung ba dang /_/lan tshwa snum dang kha ba nyung /_/'ju sla'i kha zas sbyin par bya/_/ba gcin dang ni sbangs pa yi/_/drug cu pa yi 'bras dag las/_/thug pa 'o thug btsos nas ni/_/ci 'dod par ni sbyin par bya/_/dmu rdzing skyon
[\[217b.5\]]ni sbyang ba'i phyir/_/de rjes bu ram shing khu blud/_/de ni rlung mkhris bad kan rnams/_/rang rang gnas su 'gro bar 'gyur/_/shin tu tsha ba'i chu lan tshwa/_/rtsub cing bshang sri grang zhing lci/_/bu ram til g.yos tshod ma dang /_/chu 'thung lus ni 'khru ba dang /_/rtsol
[\[217b.6\]]drags lam dub nyin mo gnyid/_/bzhon pas 'gro ba spang bar bya/_/shin tu ska sla min zhing mngar/_/dar ba skom du blud pa bsngags/_/rlung la rgyam tsha pi pi ling /_/mkhris par kar tsha ba gsum/_/bad kan las gyur la la phud/_/rgyam tsha zi ra sbrang rtsi dang /_/tsha ba
[\[217b.7\]]gsum dang ldan pa sbyin/_/'dus pa las gyur sbrang rtsi dang /_/shu dag til mar bca' sga dang /_/shu ti ru rta lce myang tsha/_/mcher pa rgyun 'gags dmu rdzing la/_/tsha ba gsum dang la la phud/_/rgyam tsha go snyod spa 'bras bcas/_/rgyu rdol sbrang rtsi pi pi ling /_/tsha ba
[\[218a\]]
[\[218a.1\]]gsum dang ldan pa blud/_/chu yi dmu rdzing can la ni/_/tsha ba gsum bcas blud na phan/_/rlung dang bad kan gyis gzir zhing /_/lus lci lto sbos yi ga 'chus/_/tshad 'khru me drod nyams pa la/_/dar ba bdud rtsi lta bu yin/_/sbyor ba kun
[\[218a.2\]]gyi rjes la ni/_/'o ma nye bar sbyar bya ste/_/lus zungs thams cad brtan byed cing /_/stobs bskyed nad ni lhag lus sel/_/sman gyis nyams smad gyur lus la/_/'o ma bdud rtsi lta bu yin/_/yan lag brgyad pa'i snying po bsdus pa las/_gso ba'i gnas kyi
[\[218a.3\]]le'u bco lnga pa'o//_//de nas skya rbab kyi nad gso ba'i le'u bshad par bya'o/_/skya rbab nad la dang por ni/_/dge ba chen po'i sman mar ram/_/ba yi lnga dang tig ta che'am/_/dong ga sogs bskol sman mar blud/_/se'u 'bru phul gang 'u su phyed/_/
[\[218a.4\]]tsi tra ka dang bca' sga las/_/srang re pi pi ling srang phyed/_/lde gur byas pa mar srang ni/_/nyi shu chu bre bzhi nang bskol/_/skya rbab snying nad gzhang 'brum skran/_/mcher rlung bad kan gyis nyen sel/_/drod skyed lud pa dbugs mi bde/_/sel zhing dbugs 'khyil
[\[218a.5\]]bder 'byung byed/_/bu btsas dka' dang mo gsham la/_/'di ni mchog tu bsngags pa yin/_/snum byas skyug sman rnon po gtang /_/slar yang snum bcas bkru sman ni/_/'o ma gcin sbyar btang ba'am/_/mkhur bkang lan mang byas pas sbyang /_/dan da'i 'bras
[\[218a.6\]]bu'i khu ba dro/_/tang pal yang na rgun 'bru ni/_/srang brgyad zhag gcig spangs mnyes pa/_/de 'thungs skya rbab nad sel to/_/a ru ra btags ba gcin sbyar/_/yang na de bskol 'bras bu gsum/_/khron bu ma sha dur byid dang /_/thang shing bca' sga'i lde gu ni/_/ba
[\[218a.7\]]gcin srang brgyad sbyar ba'am/_/ba gcig lhan cig bskol ba blud/_/de dag nyid ni mar bskol ba/_/blud na'ang nad ni sel bar byed/_/yang na lcags phye ba gcin nam/_/'o ma zhag bdun bzhag pa blud/_/zhu nas kha zas 'o ma'am/_/sha khu mngar po sbyin par bya/_/
[\[218b\]]
[\[218b.1\]]stod smad sbyangs nas a ru ra/_/sbrang rtsi mar sbyar lde gu sbyin/_/bi sha la dang pu tse shel/_/gla sgang ru rta thang shing dang /_/dug mo nyung ni zho gnyis gnyis/_/mur ba srang phyed bong nga ni/_/zho gcig de yi phyer btags chu/_/dro 'jam sbyar blud sbrang rtsi sbyin/_/skya rbab rims
[\[218b.2\]]dang khong tsha dang /_/lud pa dbugs mi bde skran sbos/_/yi ga 'chus dang ma zhu rlung /_/khrag mkhris des ni sel bar byed/_/sle tres dang ni ba sha ka_/'bras bu gsum dang pu tse shel/_/tig ta nim pa rtsa mkhris rnams/_/bskol te bsgrangs par sbrang rtsi ni/_/btab
[\[218b.3\]]pa blud na skya rbab dang /_/mig ser khrag mkhris 'joms par byed/_/tsha ba gsum dang tsi tra ka_/'bras bu gsum dang byi dang ga_/ga dur dang mnyam lcags kyi phye/_/mar dang sbrang rtsi dar ba'am/_/chu dron 'o mar sbyar blud na/_/mig ser skya rbab snying nad dang /_/mdze
[\[218b.4\]]dang gzhang 'brum nad rnams sel/_/dong gra lcags phye til dang ni/_/bu ram cha mnyam pa yi tshad/_/pi pi ling ni nyis 'gyur gzhug_/ri lu skya rbab can la sbyin/_/ta bya skyer pa'i shun pa dang /_/dbyi mong pi pi ling rtsa ba/_/thang shing rtsa ba gsum stsogs dgu/_/
[\[218b.5\]]phye mar btags pa nyis 'gyur gyi/_/man du ra'i phye dngul rdo 'dra/_/de dag gi ni brgyad 'gyur gyi/_/ba gcin nang du so sor bskol/_/ri lur bya bar bzod pa dang /_/gcig tu bsres te ri lur bya/_/'di ni ma du ra'i ri lu/_/de zos dar ba 'thungs na ni/_/skya rbab can
[\[218b.6\]]la srog ster ro/_/mdze dang ma zhu 'or nad dang /_/brla rengs yi ga 'chus pa dang /_/gzhang 'brum mig ser gcin snyi dang /_/mtsher pa'i nad rnams zhi bar byed/_/ta bya brag zhun rdul lcags kyi/_/dri ma sna re srang lnga lnga/_/tsi tra ka dang 'bras bu gsum/_/tsha ba
[\[218b.7\]]gsum dang bye dang ba/_/srang re kha ra srang brgyad sbyar/_/phye ma sbrang rtsis sbrus pa yis/_/skya rbab dug dang lud pa lu/_/gcong chen mi bzad rims dang ni/_/mdze dang ma zhu gcin sri dang /_/skran dbugs mi bde yi ga 'chus/_/khyad par du ni brjed byed dang /_/mig ser
[\[219a\]]
[\[219a.1\]]gzhang 'brum nad rnams 'joms/_/dug mo nyung dang 'bras bu gsum/_/nim pa gla sgang pa to la/_/dong gra bskol ba'i khu bar ni/_/brag zhun srang brgyad zhag bcur ram/_/nyi shu'am sum cu'i bar du sbangs/_/ka ra dkar po de mnyam dang /_/
[\[219a.2\]]smig rkang dang ni pi pi ling /_/kar ka ta sring skyu ru ra/_/srang re'i tshad du byas pa dang /_/kaN+Da ka ri'i rtsa 'bras bu/_/srang gcig tshad du byas pa dang /_/dri sna gsum ni zho gnyis gnyis/_/sbrang rtsi srang gsum byas pa dang /_/ri lu zho gnyis tshad byas zos/_/se
[\[219a.3\]]'bru'i khu ba 'o ma dang /_/bya yi sha khu chu dron dang /_/a sa ba dang chang rnying dang /_/de ni zos rjes blud pa'am/_/zas sngon zas kyi rjes blud na/_/skya rbab mdze dang rims mcher pa/_/mgo 'khor gzhang 'brum mtshan bar rdol/_/rnag dang snying nad khu ba'i nad/_/
[\[219a.4\]]gcin nad drod nyams sel byed cing /_/skem dang sbyar dug dmu rdzing dang /_/lud pa khrag mkhris gsar pa dang /_/'or nad skran dang lkog ma'i nad/_/rgyu rlugs mgo 'khor bcas pa yi/_/nad kun sel zhing dge ba yin/_/rgun 'bru pi pi ling bre re/_/khar srang
[\[219a.5\]]ni lnga bcu dang /_/shing mngar bca' sga smig rkang dag_/srang ni gnyis gnyis phye mar byas/_/skyu ru ra khu bre bcu drug_/nang gzhug lde gu bzhin du bskal/_/bsgrangs par sbrang rtsi bre gang gzhug_/de las zho gnyis tshad zos na/_/gzugs 'khums skya rbab nad
[\[219a.6\]]dang ni/_/mig ser gyi ni nad 'joms so/_/rtsa ba lnga pa chung ngu'i chu/_/rgun 'bru skyu ru ra'i khu ba/_/bza' dang btung bar sbyar ba ni/_/skya rbab mig ser nad sel to/_/de ltar skya rbab nad la ni/_/spyi yi sman ni bstan pa yin/_/mkhas pas nad dmigs so so
[\[219a.7\]]yi/_/stobs dbang las kyang sbyar bar bya/_/rlung gyur phal cher snum chos bya/_/mkhris par kha dang bsil ba gtang /_/bad kan las gyur rtsub tsha dro/_/'dus par 'dren mar sbyar bar bya/_/sa zos las gyur sbyang ba ni/_/rnon pos lus las bsal bar
[\[219b\]]
[\[219b.1\]]bya/_/de 'og lto sbyang stobs bskyed phyir/_/de la zhun mar sbyin par bya/_/tsha ba gsum dang bil ba dang /_/ser po gnyis dang 'bras bu gsum/_/ba spru ba gnyis gla sgang dang /_/lcags phye ba ta byi dang ga_/thang shing breSh+tsi ka li dang /_/ga bra'i rtsa ba 'o ma
[\[219b.2\]]mar/_/bskol ba 'thungs na sa zhag zos/_/las gyur nad ni thams cad sel/_/de bzhin nA ga ge sar dang /_/shing mngar ku sha pi pi ling /_/'o mar bskol ba blud na phan/_/de la sred par gyur na ni/_/byi dang ga dang pa ta dang /_/nim pa bskol ba'i
[\[219b.3\]]khu ba'am/_/mur ba dang bsres sa zhag dag_/sred pa dgag phyir sbyin par bya/_/sa zhag bye brag tha dad nad/_/rjes su mthun pa'i sman sbyin bya/_/mig ser la ni mkhris 'joms sman/_/skya rbab gnod pa med pa sbyin/_/a ru ra ni brgya'i khu bar/_/a ru
[\[219b.4\]]ra rdog lnga bcu'i phyed/_/mar ni bre gang nang du bskol/_/skran dang mig ser skya rbab 'joms/_/dong ga bur shing khu ba'am/_/bi da ri dang skyu ru ra'i/_/khu ba tsha ba gsum bcas la/_/srang gcig blud na mig ser 'joms/_/dan+da bu ram nyis 'gyur gyi/_/
[\[219b.5\]]lde gu chu srang sbyar ba blud/_/dur byid phye ma sbrang rtsir bcas/_/'bras bu gsum gyi khu ba blud/_/'bras bu gsum mam sle tres sam/_/skyer pa'am nim pa'i khu ba dag_/sbrang rtsir sbyar ba nang re ni/_/mig ser gyis ni nyen la blud/_/skyer pa yug snam skyu ru ra/_/
[\[219b.6\]]mig ser sel ba'i mig sman yin/_/mig ser can gang dri ma ni/_/til btags lta bur byung gyur na/_/bad kan lam bkag de la ni/_/bad kan mkhris pa sel bas gso/_/rtsub grang lci dang mngar ba dang /_/drag shul rlung ni 'gags pa yis/_/rlung dang
[\[219b.7\]]bad kan gcig gyur pa/_/mkhris pa phyir 'byin de yi tshe/_/mig dang pags pa ser ba dang /_/phyis skya bar gyur pa dang /_/bshang 'gags rgyu ma 'khrugs pa dang /_/snying ga lci ba nyid 'gyur la/_/mkhris pa'i yan lag la brten pa/_/rid cing drod chung rtsib
[\[220a\]]
[\[220a.1\]]logs gzer/_/skyigs bu lud pa yi ga 'chus/_/rims 'debs rim gyis 'byung bar 'gyur/_/de la rma bya'am khyim bya dang /_/sreg pa'i sha khu'am la phug ni/_/skam sa'i khu ba'am rgya sran khu/_/rtsub kha skyur bar sbyar ba sbyin/_/rab tsha skyur
[\[220a.2\]]dang rno ba dang /_/lan tshwa shin tu dro ba'ang bsngags/_/kha lung khu ba tsha ba gsum/_/sbyar ba'i lde gu'ang sbyin par bya/_/des ni mkhris pa rang gnas su/_/'jug cing bshang mdog tha mal 'gyur/_/rgyu ma 'khrugs sogs bla brnan bcas/_/rlung yang rab tu zhi bar
[\[220a.3\]]'gyur/_/'di yis bla brnan zhi nas ni/_/mig ser gso ba'i cho ga bya/_/mig ser khong du zhen pa na/_/brag zhun ba gcin dang sbyar ba/_/gser gyi dri ma'am ta bya ni/_/ba gcin sbyar ba zla gcig blud/_/ha lis ka sle tres khu/_/'o ma ma he'i mar bskol ba'i/_/
[\[220a.4\]]skyu ru ra yi khu ba dang /_/dur byid sbyar ba'i bkru sman blud/_/'khrus nas kha zas mngar bag ni/_/rlung 'joms mkhris pa 'joms pa sbyin/_/sngar bshad rgun 'bru lde gu dang /_/mngar ba'i sman mar zhun mar sbyin/_/'o ma mas gtong sman dang ni/_/'jam rtsir
[\[220a.5\]]bcas pa bsten par bya/_/me drod bskyed par bya ba'i phyir/_/rgun chang chang rnying sbyin bya zhing /_/lud pa'i skabs bshad a ru ra'i/_/shing mngar ra dar ba pi pi ling /_/'o mar bcas pas nad dmigs dang /_/me drod ji bzhin sbyin par bya/_/mkhas pas 'or nad skabs
[\[220a.6\]]bshad pa'i/_/gso ba skya rbab la yang sbyar/_/yan lag brgyad pa'i snying po bsdus pa las/_/gso ba'i gnas kyi le'u bcu drug pa'o//_//de nas 'or nad gso ba bshad par bya'o/_/'or nad yan lag kun zhugs shing /_/nad skyes ma smin la dang por/_/
[\[220a.7\]]smyung byas kha zas yang ba bza'/_/bong nga thang shing byi dang ga_/dug mo nyung dang na le sham/_/bskol ba'i chu dron blud par bya/_/yang na a ru ra bca' sga/_/thang shing ba spru bskol ba'am/_/lcags phye dgu par bcas pa blud/_/'or nad shas cher a ru ra/_/ba
[\[220b\]]
[\[220b.1\]]gcin bcas pa sbyang phyir blud/_/'bras bu gsum bskol pu tse shel/_/dur byid lcags phye tsha gsum bcas/_/yang na de bzhin gu gul lam/_/brag zhun dang ni sbyar ba blud/_/me drod chung zhing ma smin la/_/lci zhing rtug 'gags yang na 'khru/_/tsha ba gsum dang
[\[220b.2\]]rtsab ru tsha/_/sbrang rtsi dar bar sbyar ba'am/_/a ru ra dang bu ram bcas/_/bu ram bca' sgar sbyar ba'am/_/zos rjes dar ba blud par bya/_/sge'u gsher bu ram cha mnyam pa/_/srang phyed tshad kyis bskyed nas ni/_/che tshad srang lnga'i bar du ni/_/zla gcig za zhing
[\[220b.3\]]yu sha dang /_/'o ma sha khu bcas zos na/_/'or nad dmu rdzing skran gzhang 'brum/_/gcin dang dbugs mi bde cham pa/_/sgyid snyom ma zhu mig ser dang /_/lus skem gdon gyi nad rnams dang /_/lud pa bad kan sbyor 'dis sel/_/sge'u gsher dong gra lde gu'i
[\[220b.4\]]khu ba dang /_/'o ma dag dang mar ni bskol blud na/_/'or nad sbrid pa dmu rdzing me drod nyams/_/nad kyis zil non na yang nad med 'gyur/_/ma zhu med cing phyi sa 'gags/_/'or nad kyis gzir tsha ba gsum/_/dur byid dan da kru trug tres/_/bskol ba'i 'o
[\[220b.5\]]ma blud par bya/_/ma he'am yang na ba gcin nam/_/'o ma btung zhing de dang bza'/_/zhag bdun yang na zla gcig par/_/rnga mo'i 'o ma blud pas gso/_/ti mu sa dang nas tshig thal/_/la la phud dang tsha ba lnga/_/na le sham dang se 'bru dang /_/pa ta 'u su star
[\[220b.6\]]bu dang /_/bil ba gzhon nu zho gnyis gnyis/_/chu bre bzhi bskol mar bre gang /_/bskol ba blud na 'or nad dang /_/gzhang 'brum skran dang za khu 'joms/_/zho dang tsi tra ka bsres las/_/byung ba'i mar ni dar bar bcas/_/tsi tra ka btab bskol ba ni/_/
[\[220b.7\]]yon tan gong ma mtshungs pa yin/_/thang la 'bar dang tig ta che/_/dge ba'am a ru ra'i sman mar/_/dus shes pa yis sbyin par bya/_/rtsa ba bcu pa'i khu ba ni/_/bre bzhir a ru ra brgya bskol/_/der ni bu ram srang brgya gzhug_/tsha ba gsum dang dri sna
[\[221a\]]
[\[221a.1\]]gsum/_/nas tshig 'khus thal cung zad btab/_/bsgrangs nas sbrang rtsi bre phyed gzhug_/de byin nas ni 'or nad dang /_/rims skran gcin nad lus skem pa/_/ma zhu khrag mkhris rlung dang ni/_/sgregs skyur kha dog mi sdug dang /_/gcin
[\[221a.2\]]nad rlung gi khu chu'i nad/_/dbugs mi bde dang yi ga 'chus/_/mcher pa'i nad dang sbyar ba'i dug_/dmu rdzing gi ni nad rnams sel/_/nas dang sA lu 'bras rnying zas/_/rtsa ba bcu ba'i chu dang bskol/_/lan tshwa nyung zhing snum shas chung /_/byin na 'or nad sel bar
[\[221a.3\]]byed/_/rgya sran mung+ga'i khu ba ni/_/thal sman rtsa ba gsum dang ldan/_/de bzhin skam sa'i sha rus sbal/_/skyin gor byi dur sha khu sbyin/_/btung ba dar ba gsar pa dang /_/chang ni sman dang bcas pa blud/_/zi ra zur pa dzi ban ti/_/ma nu tsi tra ka ra dang /_/ya
[\[221a.4\]]bak+Sha ra bil ba'i rkang /_/da trig zho re'i tshad du byas/_/mar dang til mar nang du brngos/_/byin na 'or nad skran gzhang 'brum/_/tshang 'khru dang ni snying gi nad/_/me drod chung dang gcin nad sel/_/tsha ba lnga dang sbyar ba yi/_/thug pa'ang yon tan de dang 'dra/_/rdo dreg
[\[221a.5\]]ru rta ston ne ya/_/ha re Nu ka a ru ra/_/shri be ta ka shug pa dang /_/chu srin sder mo pri yang ku/_/pri ka thang shing spang spos dang /_/pi pi ling dang dbyi mo dang /_/ku nan na ta bya ma ka_/ma li ka dang dri sna bzhi/_/bal bu'i lo ma gla sgang dang /_/gan+d+ha pa la sha la ni/_/
[\[221a.6\]]bsku ba'i til mar dag dang ni/_/khrus kyi chu dang lde gu bya/_/nim pa arga ba spru ba/_/nag tam la'i chus khrus bya/_/yan lag phyogs gcig skrangs pa la/_/ka ra bIr ba spu ba/_/ki shu ka dang pi la sha_/'bras bu gsum dang seng phrom dang /_/na li ka dang thang shing dang /_/
[\[221a.7\]]spang spos ko sha ta ki dang /_/bong nga ta la'i lo ma dang /_/dza yan ti dang 'ol ma se/_/ka ka dang ni sa le shing /_/pri sha kar+Ni byi mo dang /_/ri ti bri ti glang po'i sna/_/lde gu dro 'jam bskus pas phan/_/de nas rlung gyur 'or nad la/_/zla phyed bar du dur byid dam/_/
[\[221b\]]
[\[221b.1\]]yang na e raN+Da mar blud/_/rlung gi rtug 'gags la de nyid/_/zas kyi sngon du 'o ma 'am/_/sha khu blud cing rlung 'joms pa'i/_/sman gyi dugs dang bsku ba bya/_/phyogs gcig skrangs la kha lud dang /_/ag+ni man+tha spang spos dang /_/bca' sga thang shing lde gu bsku/_/
[\[221b.2\]]mkhris gyur tig ta'i sman mar dang /_/n+ya gro d+ha sogs bskol ba blud/_/skom dad che dang rmongs bag tsha/_/'o ma bsku byug bsil ba bya/_/pa to la rtsa kyi lce ba/_/shing mngar thang shing pu tse shel/_/skyer pa tsan+dan a ru ra/_/da na lcang ma bi la sha_/pi pi ling dang
[\[221b.3\]]mar bskol blud/_/khong tsha mgo 'khor skom dad che/_/'dus pa'i nad dang me dbal skrang /_/lus tsha rims dang bcas pa sel/_/bad kan las gyur dong gra sogs/_/til mar dang ni bskol ba blud/_/rgyun srang 'gags shing me drod nyams/_/rmongs bag yi ga
[\[221b.4\]]'chus pa la/_/thal sman chang rnying mnan chang dang /_/ba gcin dar bar bcas pa blud/_/pi pi ling dang 'ba' cha rnying /_/shi kru'i shun pa zur pa dang /_/ba gcin lde gu dro 'jam sbyar/_/bsku dang dril ba'i las la sbyar/_/ru rta ag+ni man+tha dang /_/rgya sran dong
[\[221b.5\]]ga tsi tra ka_/ba gcin chu bskol bas khrus bya/_/tsa rong a ka ru yis byug_/na ga ba ra sa ral/_/a za sring gi am pa ta/_/a za gan+d+ha zhes bya dang /_/a shwa gan+d+ha'i lde gu ni/_/yan lag phyogs gcig skrangs la phan/_/nad gzhi ji bzhin yan lag ni/_/nye
[\[221b.6\]]ba'i phyogs nas gtar ga bya/_/'dres pa'i nad la nad gzhi ni/_/shas che'i dbang du gso ba bya/_/go snyod pa ta gla sgang dang /_/kaN+Da ka ri tsha ba lnga/_/skyer pa chu dron sbyar blud pa/_/rtsa mkhris bca' sga chu dron blud/_/nad gzhi gsum gyi 'or nad ni/_/yun rings
[\[221b.7\]]lon zhing tshabs chen sel/_/sle tres dang ni a ru ra/_/thang shing gu gul ba spru ba/_/ba gcin sbyar blud dmu rdzing dang /_/mdze dang skya rbab srin bu'i nad/_/gcin nad bad kan za khu dang /_/rlung ni stod du 'byams pa sel/_/de ltar rang rang nad kyi dbang byas bshad/_/
[\[222a\]]
[\[222a.1\]]snad pa las byung ba la khrag dbyung zhing /_/bsil sman mar khu byugs shing blugs par bya/_/dug skyes skrang la dug sel sbyor ba bya/_/grong dang rlan can chur gnas sha rid rlon/_/tshod skam til gyi zas dang bu ram can/_/phyer btags
[\[222a.2\]]zas dang zho dang lan tshwa dang /_/kha zas rul bag chang skyur yos sha skam/_/'dres pa'i zas dang lci dang ma goms za/_/tsha ba bskyed dang nyin par gnyid log dang /_/mtshan mo gnyid ma log dang nyal po rnams/_/'or nad can gyis de dag thams cad spang /_/
[\[222a.3\]]yan lag brgyad pa'i snying po bsdus pa las/_/gso ba'i gnas kyi le'u bcu bdun pa'o//_//de nas me dbal gso ba bshad par bya'o/_/med bal nad la thog ma nyid/_/smyung ba dang ni rtsub chos dang /_/khrag dbyung skyug sman bkru sman gtang /_/
[\[222a.4\]]snum chos spyad par mi bya'o/_/po son cha dang dug mo nyung /_/shing mngar bcas pa'am pa to la/_/nim pa'i lo ma pi pi ling /_/skyug sman btang na me dbal 'joms/_/kyi lce ba yi khu ba'am/_/rgun 'bru 'bras bu gsum yang rung /_/dur byid phye ma
[\[222a.5\]]btab pa'am/_/'o ma mar sbyar bkru sman ni/_/khong ni zhen pa'i nad la ni/_/khyad par du ni sbyang ba gtang /_/sbyang min nad tshabs chung ba la/_/zhi sman tsan+dan ut+pal gtang /_/gla sgang nim pa pa to la/_/pa to la sogs nyid dag gam/_/thal tres gla sgang skyu
[\[222a.6\]]ru ra/_/pu shel tse ni chu bskol blud/_/me dbal skom dad can la ni/_/byi tsher ba dang par ba ta/_/sle tres bca' sga bskol ba ni/_/khu ba bsgrangs par blud par bya/_/skyer pa sran chung pu tse shel/_/pa to la dang 'bras bu gsum/_/nim pa shing mngar gyi lce ba/_/
[\[222a.7\]]bskol ba mar dang bcas pa blud/_/yan lag nad zhugs nad khrag nyid/_/thog ma nyid du khrag dbyung bya/_/pags pa sha dang rgyus pa 'drul/_/khrag rul ba las byung ba yin/_/smin zhing bad kan zad pa dang /_/rlung dang mkhris pa shas che la/_/tig ta tig ta
[\[222b\]]
[\[222b.1\]]chen po'i mar/_/kyi lce ba bskol mar phan no/_/khrag dbyung khong pa dag gyur nas/_/nad ni sha lpags la gnas na/_/phyi rol na[+]sa ni byug stsogs kyis/_/'phral du me dbal zhi bar 'gyur/_/rlung gyur shu ti gla sgang dang /_/'o ma 'u su pa ra hi/_/a ta ka la
[\[222b.2\]]pi pi ling /_/thang shing sha kru ru rta yi/_/lde gu byug pa byas na phan/_/mkhris pa n+ya gro d+ha sogs sde/_/de bzhin pad+ma ut+pal sogs/_/n+ya gro d+ha'i rtsa gzhon nu dang /_/chu shing nang gi lo mar bcas/_/pad+ma'i rtsa ba lde gu dang /_/lan brgya bkrus pa'i mar
[\[222b.3\]]gyis byug_/pad+ma can gyi 'dam bsil ba'am/_/mu tig btags par gyur pa la/_/dung ngam byu ru nya phyis sam/_/yug snam mar dang bcas pa byug_/bad kan las gyur 'bras bu gsum/_/shug pa btsod dang pu tse shel/_/ka ra bI ra 'dam bu'i rtsa/_/a
[\[222b.4\]]nan ta yi lde gu bsku/_/da ba lo ma bdun pa dang /_/seng ldeng thang shing bkru sman dang /_/gla sgang dong grar bcas pa'am/_/ba ra Na stsogs lde gu bsku/_/dong ga yi ni lo ma dang /_/sle sman ta ka'i shun lpags dang /_/in+d+ra ba ru na'i lo ma/_/shri sha 'ol ma se me tog//
[\[222b.5\]]chu blugs rma bsku sman mar dang /_/lde gu'i phye ma ji bzhin du/_/sman ni 'di dag nyid kyis bya/_/rlung rgyas mar ni shas cher bya/_/bad kan gnas shes ma smin la/_/dro dang rtsub pa shas cher sbyar/_/de bzhin mkhris pa'i gnas zhugs la/_/khrag
[\[222b.6\]]mkhris lan mar ldan bya/_/shin tu bsil zhing srab pa dang /_/gos srab nang du bzhag pa ni/_/nus pa chung ba yang dang yang /_/gzhan dang gzhan ni sbyar bar bya/_/'dres pa'i nad la las 'di ni/_/'dren mar bya ba bsngags pa yin/_/me ltar tsha lan brgyar
[\[222b.7\]]ni/_/bkrus pa'i mar gsar 'ba' zhig phan/_/mar gyi nying khu blugs pa'am/_/shing mngar bskol ba'i chu grang ngam/_/ut+pal pad+ma kha ra'i chu/_/'o ma bu ram shing khu blugs/_/btung ba bsku dang blugs pa dang /_/tig ta chen po'i sman mar phan/_/rmen
[\[223a\]]
[\[223a.1\]]bu khrag mkhris sel ba yi/_/gso ba ci rigs legs byas la/_/rlung dang bad kan 'joms par byed/_/glan dang dkri ba la sogs phan/_/rmen bu me dbal gzer bcas la/_/til mar rtsa ba bcu dang bskol/_/ba gcin dron mo
[\[223a.2\]]chu dron blugs/_/yang na shi kru'i lde gu 'am/_/nag ta ma la'i shun pa'am/_/la phug skam po ba ru ra'i/_/lde gu dro 'jam bsku pa phan/_/dan da shing tsha tsi tra ka_/arka snu ha'i 'o ma dang /_/bu ram go bye rus nag mtshur/_/lde gus rdo yang 'bigs
[\[223a.3\]]byed na/_/bad kan las gyur rmen bu'i nad/_/phyi rol gnas pa smos ci dgos/_/yun ring gnas pa'i rmen bu la/_/la phug rgya sran ku lang+tha'i/_/khu ba thal sman se 'brur bcas/_/gro yi zan dang nas kyi zan/_/rgun chang sbrang rtsi bu ram chang /_/kha ra
[\[223a.4\]]chang gi dngas mar bcas/_/kha lud khu bar bcas pa dang /_/'bras bu gsum gyi sbyor lde gu/_/pi pi ling dang sbrang rtsir bcas/_/thang shing dang ni sle tres dang /_/brag zhun gyi ni sbyor ba dang /_/gla sgang go bye'i sbyor ba'am/_/sbrang rtsi yi ni sbyor ba dang /_/mgo
[\[223a.5\]]bkru sman dud rngub pa dang /_/sngar bshad skran ni bshig pa dang /_/lcags gser lan tshwa bsregs pa dang /_/rdo bas btsir bar bya ba yin/_/sman 'di yis ni 'jig par byed/_/sbyor ba sna tshogs de dag ni/_/byas kyang zhi bar ma gyur cing /_/shin tu sra bar gnas
[\[223a.6\]]gyur la/_/nad stobs che bar gyur pa ni/_/de 'og 'di la thal sman nam/_/lde gu 'am gser gyis bsregs na phan/_/smin par byed pa brnags byas la/_/dbral nas de nas dbyung bar bya/_/'di la khrag ni brnag 'dod pa/_/yang dang yang du gdon par bya/_/
[\[223a.7\]]khrag bsal 'og tu slar yang ni/_/rlung dang bad kan sel sman gtang /_/tsha zhing smin pas brnags gyur la/_/phyi nang rma ltar gso bar bya/_/skyer pa srin sman kam bi l+ya/_/bskol ba'i til mar rma la phan/_/bad kan mkhris pa shas che la/_/dUr ba'i
[\[223b\]]
[\[223b.1\]]khu ba mar bskol phan/_/gso ba'i nad kun phyogs dang steng /_/khrag byung ba ni phyogs gcig yin/_/me dbal de ni khrag mkhris dang /_/ma 'dres pa las byung mi 'gyur/_/'di yi rten ni khrag nyid yin/_/de bas khrag ni mang du dbri/_/nad gzhi mang po me
[\[223b.2\]]dbal la/_/bkru sman ma gyur mar mi sbyin/_/de yis nad ni sra gyur pas/_/pags pa khrag dang sha 'tshed byed/_/yan lag brgyad pa'i snying po bsdus pa las/_/gso ba'i gnas kyi le'u bcwa brgyad pa'o//_//de nas mdze nad gso ba'i le'u bshad par
[\[223b.3\]]bya'o/_/mdze nad kun la thog ma nyid/_/snum blud pas ni gso bar bya/_/de la rlung shas che ba la/_/rtsa ba bcu pa sle tres dang /_/sha rang ka ta e raN+Da/_/mi sha sring gi mar ram ni/_/til mar bskol te blud pa phan/_/nim pa pa to pu tse shel/_/skyer pa pha
[\[223b.4\]]ta byi tsher pa/_/par pa ta dang kyi lce ba/_/srang re chu bre brgyad kyi ni/_/nang bskol brgyad cha lus pa ru/_/gla sgang rtsa mkhris kyi lce ba/_/dug mo nyung dang pi pi ling /_/tsan+dan zho ni gnyis gnyis dang /_/zhun mar srang ni bcu gnyis bskol/_/tig ta'i sman mar
[\[223b.5\]]de 'thungs na/_/mkhris pa mdze dang me dbal dang /_/'brum phran lus tsha skom dad che/_/mgo 'khor g.yan pa skya rbab 'bras/_/rma 'grams 'bras kyi phreng ba dang /_/thor bu khong 'bras skran dang ni/_/zad byed smyo byed myos pa dang /_/snying nad rab rib ngo
[\[223b.6\]]khabs dang /_/sha bkra mig ser pho ba'i nad/_/mtshan par rdol dang brjed byed dang /_/dmu rdzing zla mtshan mi chod dang /_/sbyar dug gzhang 'brum khrag mkhris sel/_/gzhan yang mkhris pa las gyur nad/_/shin tu gso dka' rnams la phan/_/lo ma
[\[223b.7\]]bdun pa par pa ta/_/dong ga shu dag pu tse shel/_/shug pa pa ta 'bras bu gsum/_/ser po gnyis dang thal tres gnyis/_/nim pa tsan+dan pi pi ling /_/shing mngar sle tres bi sha la/_/dug mo nyung dang pu shel tse/_/rtsa mkhris mur ba ba sha ka_/nye'u
[\[224a\]]
[\[224a.1\]]shing pu sha pa to la/_/gla sgang byi tsher kyi lce ba/_/skyu ru ra khu nyis 'gyur dang /_/de rnams mar gyi brgyad 'gyur chu/_/bskol ba tig ta chen po ste/_/yon tan yang ni sngar bas lhag_/bad kan las gyur nim pa dang /_/lo ma bdun pa tsi tra ka_/
[\[224a.2\]]ru rta dong gra tsha ba gsum/_/sa la pi la ya'i mar blud/_/kun la go bye'i mar ram ni/_/yungs kar dUr ba ra'i mar blud/_/byi dang ga dang a ru ra/_/go bye'i lde gu mar bskol blud/_/dong ga'i rtsa ba dag dang mar/_/lan brgya'i bar bskol mar
[\[224a.3\]]yang blud/_/seng ldeng bskol ba'i chu bsten na/_/mdze nad myur du sel bar byed/_/'di dag nyid kyis ci rigs par/_/snum chos bsku ba byas pa'ang phan/_/snum gyis zhen la me dbal ni/_/skabs su bshad pa'i sman sbyar gtang /_/dpral ba lag pa
[\[224a.4\]]rkang pa las/_/'di la gtar ga'ang gdab par bya/_/mdze nad tshabs chung zhal zhal gdab/_/rwa sogs kyis kyang khrag dbyung bya/_/mdze nad 'joms pa'i snum gyis ni/_/'di la bar bar brta bar bya/_/khrag phyung bkru sman gyis sbyang bya/_/lto stong gyur pa
[\[224a.5\]]mdze can la/_/ci nas rlung gis 'di yi ni/_/lus mi 'jig pa de ltar bya/_/nim pa sle tres ba sha ka_/'bras bu gsum dang pa to la/_/kaN+Da ka ri ka rany+dza/_/lde gu chu dang mar bskol ba/_/sman mar rdo rje can zhes bya/_/des ni me dbal mig ser
[\[224a.6\]]rims/_/khrag nad lud pa mdze nad 'joms/_/'bras bu gsum dang tsha ba gsum/_/dur byid kaN+Da ka ri gnyis/_/dan da dong ga pu tse shel/_/shu dag bong nga tsi tra ka_/pa tar bcas pa zho gnyis gnyis/_/snu ha'i 'o ma srang gcig dang /_/bre gang mar
[\[224a.7\]]bskol lto sra ba'i/_/snum chos bkru sman dag tu sbyar/_/mdze dang sha bkra mdzer pa dang /_/rgyu rlugs rde'u 'gags skran 'joms byed/_/'di ni rdo rje chen por bshad/_/dan da bre bzhi chu bre ni/_/bcu drug bskol te de mar bskol/_/ko sha ta ki srang gcig
[\[224b\]]
[\[224b.1\]]gdab/_/de blud steng 'og sbyong byed yin/_/a bar da ka srang brgyad cu/_/bre bcu drug bskol brgyad cha lus/_/khu ba de ni de'i rtsa ba/_/mar ni bre gang bskol bar bya/_/blud na de bzhin zhag gcig gis/_/bar du chod de legs zhu nas/_/khre rgod rang skyur bskol
[\[224b.2\]]ba blud/_/mdze nad sha bkra 'bras kyi phreng /_/sel zhing bu mang dran 'dzin 'gyur/_/nI li ti ka'i tshil sbrang rtsi/_/dzA ti'i khu ba mar bcas pa'am/_/seng ldeng a sa na'i chur bcas/_/dbang po bsdams brtan mdze nad 'joms/_/sA lu nas dang gro dang ni/_/ci tse
[\[224b.3\]]khre dang mung+ga dang /_/sran chung dang ni tu ka ri'i/_/tshod ma kha bo skam sa'i sha_/'bras bu gsum dang pa to la/_/seng ldeng nim pa go bye sbyar/_/chang ni sman dang sbyar ba'am/_/dar ba so ma ra dzar bcas/_/bza' dang btung ba mdze la phan/_/skyur tsha lan tshwa can
[\[224b.4\]]rnams gnod/_/zho dang 'o ma rlan can sha_/bu ram ma sha til mar spang /_/pa to la'i rtsa 'bras bu gsum/_/bi sha la ni re re ni/_/cha gsum gyis dbri zho phyed gsum/_/kyi lce ba dang pu tse shel/_/zho phyed dong gra bzhi char bcas/_/de ltar srang gcig brdungs pa
[\[224b.5\]]dag_/bskol ba'i chu ni 'thungs gyur na/_/nad kyi tshogs ni sbyong bar byed/_/sman de zhu nas skam sa yi/_/ri dwags bya yi sha khu dang /_/'bras rnying chan dang sbyar ba bza'/_/sbyor 'di zhag drug bsten na ni/_/mdze nad kun dang skrangs pa'i nad/_/pho ba'i nad
[\[224b.6\]]dang gcin sri dang /_/gzugs 'khums gso dka'i nad rnams dang /_/snying nad chu sor gzer rims sel/_/byi dang ga yi snying po dang /_/a ru ra dang skyu ru ra/_/srang re dan da srang gsum dang /_/bu ram srang ni bcu gnyis dag_/ri lur byas 'di byin gyur na/_/
[\[224b.7\]]mdze dang sha bkra dbugs mi bde/_/lud pa dmu rdzing gzhang 'brum dang /_/gcin nad mcher pa rmen bu'i nad/_/thor bu srin nad skran rnams 'joms/_/grub pa'i sbyor 'di gnod sbyin ni/_/nor bu bzang pos dge slong zhig_/srog 'dor nyid la bshad ces grags/_/
[\[225a\]]
[\[225a.1\]]tig ta nim pa 'bras bu gsum/_/shug pa bong nga pi pi ling /_/mur ba dang ni pa to la/_/ser po rnam gnyis pu tse shel/_/shu dag in+d+ra ba ru ni/_/dug mo nyung bcas cha mnyam pa/_/dan da dur byid bram sha mi/_/phyi ma bzhin du nyis
[\[225a.2\]]'gyur bcas/_/phye ma sbrang rtsi mar sbyar zos/_/mdze dang za gu tshor ba chung /_/sel ba'i sman gyi mchog yin no/_/'bras bu gsum dang pi pi ling /_/byi dang ga dang sbrang rtsi ni/_/til mar mar sbyar lde gu'am/_/ka ka u dum bA ra dang /_/nim pa gla sgang byi
[\[225a.3\]]dang ga_/tsha ba gsum gyi lde gu ni/_/dug mo nyung gi khu bar bcas/_/blud na lpags nad thams cad 'joms/_/dug mo nyung dang tsi tra ka_/nim pa thang shing seng ldeng dang /_/lo ma bdun pa a sa na/_/khu bskol mar dang a ru ra/_/sbrang rtsi ldan zos mdze
[\[225a.4\]]nad 'joms/_/seng ldeng nim pa sle tres dang /_/pa to la dang byi tsher bskol/_/seng ldeng la sogs lnga pa ste/_/khyab 'jug gis ni lha min bzhin/_/mdze nad 'phral du 'joms par byed/_/skyer pa nim pa seng ldeng gi/_/shun lpags bskol bas mdze
[\[225a.5\]]nad sel/_/skyer pa nim pa 'bras bu gsum/_/pa tol rtsa pu tse shel/_/shu dag btsod ni bskol ba yis/_/dam chos la brten 'khor ba ltar/_/khrag mkhris las gyur mdze nad gcod/_/sman 'di nyid dang ba yi mar/_/bskol bas rlung gyur mdze nad
[\[225a.6\]]rnams/_/mchog tu sel bar byed pa yin/_/seng ldeng nim pa skyer pa dang /_/sle tres thang shing sna rer bskol/_/pa tha skyer pa tsi tra ka_/dan da dug nyung pu tse shel/_/ba gcin yang na chu dron bcas/_/zla ba gcig blud mdze nang dang /_/gzhang 'brum za khu skrang
[\[225a.7\]]nad dang /_/skya rbab ma zhu srin nad 'joms/_/rgya skyegs dan ti 'bras bu gsum/_/mur ba pa tra tsi tra ka_/a pa marga byi dang ga_/lo ma bdun pa tsha ba gsum/_/btsod dang skyer pa ma sha ka_/nim pa thang shing rtsa ba lnga/_/gnyis po phye ma ba gcin sbyar/_/zla ba
[\[225b\]]
[\[225b.1\]]gcig 'thungs phan zas bza'/_/mdze yi nad kun 'joms par byed/_/skyer pa pi pi ling dong gra/_/byi dang ga dang ba to ri/_/tsi tra ka dang bya rnams/_/go rims bzhin du cha res bskyed/_/ba gcin sbyar ba'am ri lu ni/_/byin na mi bzad mdze yang 'joms/_/
[\[225b.2\]]tsha ba gsum dang 'bras bu gsum/_/til dang go bye'i phye ma ni/_/mar dang sbrang rtsi kha rar sbyar/_/ri lu byas pa cha bdun pas/_/mdze yi nad rnams 'joms byed cing /_/bcud kyis len dang ro tsar 'gyur/_/so ma ra dza tsi tra ka_/skyer pa du ba ra'i rus pa/_/
[\[225b.3\]]go bye srin sman 'bras bu gsum/_/bsten na mdze nad ma lus 'joms/_/so ma ra dza byi dang ga_/go bye tsi tra ba ra hi/_/a ru ra dang lang ga li/_/til nag po dang pi pi ling /_/bu ram dang ni ri lur bya/_/mdze yi nad rnams 'joms par byed/_/so ma ra dza pi pi
[\[225b.4\]]ling /_/de yi rtsa ba byi dang ga'i/_/snying po lcags rkyag skyu ru ra/_/til mar lde gu mdze nad 'joms/_/a ru ra dang go bye til/_/bu ram ri lus mdze nad 'joms/_/so ma ra dza byi dang ga_/bu ram ri lu byas pa'ang phan/_/seng ldeng brag zhun byi dang ga_/sbrang rtsi
[\[225b.5\]]mar dang ldan za zhing /_/phan dang ran par zos na ni/_/'brum phran sha bkra shu ba 'joms/_/kha ra lcags phye byi dang ga_/tsi tra ka dang skyu ru ra/_/pi pi ling gi lde gu yis/_/mdze nad shin tu gso dka' 'joms/_/gla sgang tsha gsum 'bras bu gsum/_/rtsa ba
[\[225b.6\]]lnga gnyis thang shing btsod/_/nim pa shing tsha lo ma bdun/_/shing tsha tsi tra ka dang ni/_/mur ba bi sha li'i phye ma/_/nas phye dgu cha sbrang rtsi ni/_/cha gcig sbyar ba 'di rtag tu/_/'thungs na mdze nad 'joms byed cing /_/'or nad skya rbab sha bkra can/_/pho nad gzhang
[\[225b.7\]]'brum rgyu rlugs dang /_/mtshan bar rdol dang 'brum phran dang /_/g.yan pa shu ba'i nad rnams 'joms/_/tu pa ra yi rus pa'am/_/ga bya so ma ra dza dang /_/tsi tra ka'i rtsa brag zhun rnams/_/bcud len cho ga ltar bstan phan/_/de ltar nad bsal nang gi ni/_/nad
[\[226a\]]
[\[226a.1\]]sbyangs nad ni phyi rol gyi/_/pags par gnas na sman blugs phan/_/nad kyi dri ma ma dag pa/_/sman rnon byugs na mdze nad ni/_/bslangs pas slar ni 'phel bar 'gyur/_/gting zug sra zhing kor kor po'i/_/mdze la dugs bya snyi ba dang /_/
[\[226a.2\]]'bur bar gyur nas mtshon gyis ni/_/zhal zhal btab cing byug par bya/_/gang zhig pags pa kun nyams shing /_/mtshon gyis btab tu mi rung ba/_/de la khrag ni phyung nas su/_/thal sman rnon po bsku bar bya/_/mdze nad rab sra rtsub pa dang /_/tshor ba med
[\[226a.3\]]brtan yun ring lon/_/sngags bcas dug khu blud par bya/_/dug gi sman ni rjes su sbyar/_/mdze nad rengs zhing tshor ba med/_rdul mi 'byung zhing g.ya' ba la/_/lci skam rgya mtsho'i lbu ba'am/_/mtshon gyis bzhar la lde gu byug_/gla sgang dong gra 'bras bu
[\[226a.4\]]gsum/_/po son cha dang ka rany+dza/_/lo ma bdun pa dug mo nyung /_/ru rta skyer pa pri yang ku/_/nyungs kar sbyor bas lus bkru zhing /_/lde gus slon sman bkru sman dang /_/bzhar zhing lus ni bskus gyur na/_/pags pa'i nad dang mdze nad dang /_/skrang dang skya rbab
[\[226a.5\]]mdze nad 'joms/_/ka ra bI ra nim pa dang /_/dug mo nyung dang dong gra dang /_/tsi tra ka'i rtsa ba gcin bskol/_/bskus na mdze nad 'joms par byed/_/ka ra bI ra kar rtsa ba/_/dug mo nyung dang ka rany+dza'i/_/'bras bu skyer pa'i shun lpags ni/_/so man yi myu gu
[\[226a.6\]]bcas/_/bskus na mdze 'joms grub pa yin/_/shri sha'i shun lpags ras bal gyi/_/me tog dong ga'i lo ma dang /_/mon sne'u dme ru bzhi po ni/_/btags pa'i lde gus mdze nad 'joms/_/nim pa ser po rnam gnyis dang /_/bye'u rug pa dang pa to la/_/
[\[226a.7\]]ru rta a shwa gan+d+ha dang /_/thang shing shi kru nyungs kar dang /_/g.yer ma 'u su gla ba dang /_/tsa rong cha mnyam phye mar byas/_/dar bar sbyar ba'i til mar gyis/_/bskus pa'am lus byugs dril gyur na/_/mdze nad g.yan pa zlum por bcas/_/'brum phran skrangs
[\[226b\]]
[\[226b.1\]]pa'i nad rnams sel/_/gla sgang dngul rdo dang ni skyer pa dang /_/nag tshur kam bi l+ya dang ru rta dang /_/seng phrom mu zi pog dkar byi dang ga_/ldong ros ba bla ka ra bI ra'i shun/_/phye mar byas pa'i til mar gyis bskus pa'i/_/steng du phye ma'i don du 'di blugs na/_/
[\[226b.2\]]shu ba g.yan pa 'brum bu phra mo dang /_/rkang shu la sogs 'byung bar mi 'gyur ro/_/yungs kar snu ha'i shing dum btags/_/lde gu me ma mur btsos te/_/'dod chags shugs kyis ngo tsha bzhin/_/bskus na glang shu 'jig par byed/_/ldong ros ba bla na le
[\[226b.3\]]sham til mar/_/arga'i lo ma'i lde gus mdze 'joms byed/_/de bzhin tsi tra marda ka rany+dza/_/ru rta sbyar ba ba gcin btags pa'ang phan/_/gu gul yungs kar na le sham/_/nag tshur dang ni byi dang ga_/shri be+e sha ga sra rtsi pog_/ba bla ldong ros mu zi dang /_/
[\[226b.4\]]ru rta dang ni kam bi l+ya/_/ser po gnyis dang bcas pa ni/_/'khor los btsir ba'i til mar bsres/_/'di ni mtshon gyis bzhar te bskus/_/nyi mar bsregs na mdze nad sel/_/ta la'i lo ma na le sham/_/ru rta ldong ros nag tshur bcas/_/zangs kyi snod
[\[226b.5\]]dang til mar dang /_/zhag bdun legs par spangs pa des/_/zhag bdun bsku zhing nyi mar bsreg_/sha bkra 'joms par byed pa yin/_/sha bkra sar pa zla ba gcig_/bsten zhing sbyang ba byas na sel/_/a pa marga'i thal ba'i chu/_/lan bdun legs
[\[226b.6\]]par gzags pa ru/_/pri yang ku yi mar bskol bas/_/bskus na sha bkra sel bar byed/_/ka ka dzang gi rtsa ba dang /_/ras bal sa bon 'dab ma dang /_/la phug sa bon dar bar sbyar/_/mig dmar gza' la bskus na ni/_/sha bkra sel ba grub pa yin/_/
[\[226b.7\]]dzi ban ti dang skyer pa btsod/_/kam bi l+ya dang spangs ma ni/_/'o ma mar dang til mar bskol/_/sra rtsi bog dang sbra tshil ni/_/btab pa bskus na de yis ni/_/rkang lag zhig pa sel bar byed/_/pags pa gcig pa'i mdze dang ni/_/'brum phran 'bras ni ber ba
[\[227a\]]
[\[227a.1\]]yi/_/mdze nad 'jig par byed pa yin/_/lo ma bdun pa rtsa ba dang /_/shi ri sha yi shun lpags dang /_/ka ra bI ra arka dang /_/su ma na dang tsi tra ka_/thal tres nim pa'i shun lpags dang /_/ka rany+dza dang yungs kar dang /_/tsi tra mar dang 'bras
[\[227a.2\]]bu gsum/_/byi dang ga dang tsha ba gsum/_/ser po gnyis dang til mar dang /_/ba gcin bcas par bskol bas ni/_/pags pa'i nad dang rma 'grams dang /_/rlung dang bad kan las gyur pa'i/_/mje yi nad ni sel byed de/_/'di ni rdo rje dang 'dra bas/_/
[\[227a.3\]]rdo rje can zhes bya ba yin/_/e raN+Da dang dngul rdo dang /_/gla sgang nim pa ka dang ni/_/ga bra'i rtsa ba kam bi l+ya/_/byi dang ga dang nir gun thi/_/go bye in+d+ra ba ru ni/_/thang shing khron bu gu gul dang /_/ldong ros shri sha pi ti dang /_/lan tshwa tang pal bca' sga rnams/_/
[\[227a.4\]]cha mnyam snu ha'i 'o ma dang /_/arga'i til mar lan cig bskol/_/lde gu rdo rje chen po ste/_/rdo rje can pas yon tan lhag_/sha bkra dang ni gzhang 'brum dang /_/'bras kyi phreng ba 'joms par byed/_/ru rta ka ra bI ra dang /_/bring gar dza arga dang /_/shu dag shing
[\[227a.5\]]mngar rgyam tsha gcin/_/til mar bskol ba dug bcug pa/_/bskus pas mdze nad sel ba'i mchog_/spra tshil li khri gu gul dang /_/spangs ma dngul rdo yungs mar bskol/_/g.yan pa glang shu myur du sel/_/rgya skyegs tsi tra mar da dang /_/shri pi ta dang tsha
[\[227a.6\]]ba gsum/_/ru rta yungs kar la phug gi/_/sa bon ser po rnam gnyis kyi/_/lde gu dar bar sbyar bskus na/_/shu ba thams cad sel bar byed/_/tsi tra ka dang shi kru'am/_/sle tres thang shing a pa mar/_/seng ldeng d+ha ba'i lde gu'am/_/dur byid dan da pra
[\[227a.7\]]ban ti/_/rgya skyegs dngul rdo sug smel lam/_/pur+Na rna ba'i lde gu ste/_/tshig rkang drug bshad lde gu drug_/zho ga chu dang sbyar ba yis/_/bskus na bad kan rlung las ni/_/gyur pa'i mdze nad sel bar byed/_/ba li ka dang ma nu dang /_/a kar nA ga ge sar dang /_/
[\[227b\]]
[\[227b.1\]]gan+t+ra b+ha dra gla ba dang /_/tsan+dan dang ni pu shel tse/_/cha res bskyed pa'i lde gu yis/_/bad mkhris mdze nad sel bar 'gyur/_/tig ta'i sman mar brgya bkrus mar/_/bskus na mdze yi cha ba sel/_/til mar tsan+dan shing mngar dang /_/stag tsher ba dang ut+pal/_/
[\[227b.2\]]bcas par bskus na'ang phan pa yin/_/rnags shing yan lag 'drul ba dang /_/lus tsha 'brum bu phra mo 'byung /_/pags pa myags dang bcas pa la/_/bsil ba'i sman chus blugs shing byug_/gtar ga bkru sman btang ba dang /_/tig ta'i sman mar byin
[\[227b.3\]]na phan/_/seng ldeng nim pa ba sha ka_/dug mo nyung dang 'bras bu gsum/_/byi dang ga dang sle tres dang /_/pa to la dang ba gcin sbyar/_/phyi dang nang nas btang gyur na/_/srin pu las gyur mdze nad 'joms/_/rlung shas che la thog mar ni/_/mar btang bad
[\[227b.4\]]kan shas che la/_/skyug sman mkhris pa las gyur na/_/gtar ga btab cing bkru sman gtang /_/nang sbyangs khrag ni byung ba dang /_/gnas ni dag par gyur pa la/_/bsku ba gang zhig byas gyur pa/_/de ni mod la med par 'gyur/_/nad gzhi bsal zhing khrag ni phyung ba dang /_/
[\[227b.5\]]phyi dang nang nas zhi ba'i gso ba bya/_/sman mar dang ni dus su byin gyur na/_/mdze yi nad ni gso sla nyid du 'gyur/_/mdze can nad ni lan mang sbyangs gyur pa/_/de yi srog srub lan mang 'bad byas te/_/nad ni lhag par phyung bas nyam chung bas/_/
[\[227b.6\]]rlung ldang myur du gsod par byed par 'gyur/_/zla ba phyed cing skyug sman gtang ba dang /_/zla ba re re nas ni bkru sman gtang /_/mgo bo sbyang ba zhag ni gsum gsum nas/_/zla ba drug drug nas ni gtar ga bya/_/gang zhig slon dang 'khru bar dka' 'gyur zhing /_/
[\[227b.7\]]mdze can nad shas che bas khyab gyur pa/_/de ni nges par gso dka' nyid gyur pas/_/de bas nad ni ma lus dbyung bar bya/_/yan lag brgyad pa'i snying po bsdus pa las/_/gso ba'i gnas kyi le'u bcu dgu pa'o//_//de nas sha bkra dang srin bu'i nad
[\[228a\]]
[\[228a.1\]]gso ba'i le'u bshad par bya'o/_/gang zhig mdze nad pas kyang 'jigs 'gyur zhing /_/myur du gso dka' nyid du 'gyur bas na/_/khang pa 'bar bar gyur pa lta bur ni/_/sha bkra'i nad zhi ba la 'bad par bya/_/khyad par du ni dang por lus la ni/_/
[\[228a.2\]]sbyang bar bya ba nye bar sbyar bar bya/_/sha bkra la ni so ma ra dza'i khu/_/bu ram chang ngam sha khu bkru sman ni/_/snu ha'i 'o mar sbyar ba blud par bya/_/de 'thungs nas ni lus bskus nyams stobs dag_/ci yod pa las nyin mtshan bsten par bya/_/skom dad skyes na zhag gsum
[\[228a.3\]]thug pa blud/_/sha bkra'i lus la chu bur byung gyur na/_/de ni tsher ma dag gis brtol bar bya/_/chu bur gzags par byas nas nang re bzhin/_/so ma ra dza dang ni a sa na/_/pri yang ku dang shu ti chur bskol blud/_/rgya skyegs shing thal bu ram phran sbyar ba'i/_/chu ni nyams
[\[228a.4\]]stobs ci yod pa la blud/_/phal gu skyu ru ra shun dug nyung shing /_/khu ba so ma ra dzar bcas pa blud/_/dro bar 'dug nas chu bur byung ba la/_/lan tshwa med zas dar bar bcas pa sbyin/_/ba gcin tsi tra ka dang tsha ba gsum/_/sbrang rtsir sbyar ba mar gyi snod du gzhag_/
[\[228a.5\]]zla phyed lon nas sha bkra can la blud/_/'di la mdze nad gso ba'i cho ga bya/_/yang na bring ga ra dza lcags snod bcug_/til mar nang du brngos pa sbyin bya zhing /_/a sa na yi sa bon 'o mar bskol/_/de rjes blud na sha bkra 'joms par byed/_/dong ga arga pu ti ka
[\[228a.6\]]rany+dza/_/snu ha dzA ti'i lo ma ba gcin btags/_/lde gus bskus na sha bkra gzhang 'brum dang /_/shu ba g.yan pa rma 'grams sel bar byed/_/glang chen gzig gi lpags bsregs til mar dang /_/sbyar ba bskus na sha bkra sel mchog yin/_/sbur ba dri ngan dong
[\[228a.7\]]ga'i 'o ma dang /_/sbyar te bskus pa gcig pus sha bkra sel/_/chu bur bskyed phyir go bye cham chom brdungs/_/nub mo ba gcin la sbangs nyin grib bskam du/_/de ltar lan gsum byas te zhib tu btags/_/snu ha'i 'o mar sbyar bskus sha bkra 'joms/_/
[\[228b\]]
[\[228b.1\]]sbrul nag bsregs pa las byung snag tsha ni/_/ba ru ra yi mar dang sbyar te bsku/_/de bzhin rma bya'i mkhris pa bsregs pa'am/_/ba li ka bsregs rma bya'i mkhris bsregs phan/_/so ma ra dza'i sa bon phul gang dang /_/ba bla cha bzhi dag ni bsres nas su/_/ba yi
[\[228b.2\]]gcin dang sbyar te btags bskus na/_/sha bkra lpags mdog 'dra bar byed pa'i mchog_/glang chen rtug pa legs bsres thal ba ni/_/glang chen gcin dang bsres te gzags gyur pa/_/bre bcu drug tshad so ma ra dza yi/_/sa bon bcu chas btab bskol sbyin bag
[\[228b.3\]]gyur/_/mang du bdar ba de yis bskus na ni/_/sha bkra'i nad ni rnam par 'joms 'gyur zhing /_/mdze yi nad dang sme ba nag po'am/_/sha lhag skyes pa'i rma ni sbyong bar byed/_/go bye tsi tra ka dang snu ha dang /_/arka'i rtsa ba dang ni 'ol ma se/_/de bzhin tsha ba gsum dang
[\[228b.4\]]dung dang ni/_/spangs ma ru rtar bcas dang lan tshwa lngar/_/thal ba gnyis dang lang ga li btags phye/_/snu ha arka'i 'o mar bskol nas ni/_/ska bar gyur pa lcags snod nang du gzhag_/de ni thur mas bskus na mdze nad dang /_/sha bkra sme ba nag por gyur pa dang /_/
[\[228b.5\]]mdzer pa gzhang 'brum pags pa'i rmen bu sel/_/sbyang byas gtar ga btab pa dang /_/rtsub chos phye zan zos gyur pa'i/_/sdig pa zad par gyur pa yi/_/'ga' zhig gis ni sha bkra 'byung /_/khong pa'i srin yod snum dugs byas/_/bu ram 'o ma nya sogs
[\[228b.6\]]kyis/_/bad kan srin bu bslangs nas ni/_/nub mo de ni bde bar gnas/_/bye'u rug stsogs sdeb gcin dang /_/chu phyed bcas pa bskol nas ni/_/khu ba de nang pi pi ling /_/po son cha dang byi dang ga_/til mar swardzi k+Sha rar bcas/_/mas gtong bas ni gtang bar
[\[228b.7\]]bya/_/de nyid de la de nyid dam/_/dur byid lde gu po son cha/_/pi pi ling ni khu bar bsres/_/bkru sman de la brud par bya/_/de ltar steng 'og sbyang byas nas/_/tsha ba lnga ldan thugs stsogs blud/_/tsha dang kha dang bska ba yi/_/sman ni bskol chus blugs par bya/_/dus
[\[229a\]]
[\[229a.1\]]su byi dang ga'i til mar/_/'jam rtsi de la gtang bar bya/_/mgo bo'i sin bu mgo nad ni/_/gso bar bshad pa'i rim par bya/_/tsha dang kha ba shas che zhing /_/snum nyung kha zas sbyin par bya/_/byi dang ga dang pi pi ling /_/pi pi ling rtsa na le
[\[229a.2\]]sham/_/na le sham ni dkar po dang /_/swardzi ka ni thal bar bcas/_/nas thug dar bar btsos pa blud/_/gi ri gar ni shri sha ka_/pa ri pa tra ke pu ka_/pa la sha 'bras pa tu ra/_/su ti ka ni so sor bskol/_/khu ba sbrang rtsir bcas pa'am/_/bye rug pa sogs sbrang
[\[229a.3\]]rtsir sbyar/_/rta sbangs phye ma byi dang ga_/bskol ba'i nang sbangs mang du bza'/_/sbrang rtsir bcas pa'i lde gu'am/_/'bras bu gsum khur sbangs pa sbyin/_/mgo bo'i srin bu'i nad la ni/_/de yi phye ma bud par bya/_/mu sha kar+Na'i 'dab ma ni/_/zhib tu btags pa
[\[229a.4\]]'bras phyer bcas/_/btsos pa'i khu ba sbyin par bya/_/de yi rjes la rang skyur ram/_/dar ba sla ba tsha ba lnga/_/lan tshwar bcas pa blud par bya/_/nim pa a pa marga dang /_/nir gun thi lo 'ang de bzhin bya/_/byi dang ga yi phye ma dang /_/bgres pa'i 'bras phye'i
[\[229a.5\]]khur ba sbyin/_/go bye'i mar ni rnying pa la/_/byi dang ga ni shun pa bsal/_/cha phyed bcug ste nyi mar gzhag_/btung ba 'jam rtsi sbyar bar bya/_/thang shing shri beSh+Ta yi snum/_/so sor de bzhin sbyar bar bya/_/bshang bar skyes la lhag par yang /_/bkru sman dang ni
[\[229a.6\]]'jam rtsi gtang /_/bad kan las gyur mgo bo'i nad/_/bkru sman slon dang zhi sman gtang /_/khrag las gyur pa'i srin bu la/_/gso ba mdze yi tshul du bya/_/spu 'byi byed la gso ba ni/_/'khor ling skra 'byi cho ga bya/_/'o ma sha dang mar dang bu ram dang /_/zho dang
[\[229a.7\]]'dab ma can gyi tshod ma dang /_/mdor na mngar dang skyur ba'i khu ba rnams/_/srin bu gzhom par 'dod pas yongs su spang /_/yan lag brgyad pa'i snying po bsdus pa las gso ba'i gnas kyi le'u nyi shu pa'o//_//de nas rlung nad gso ba bshad
[\[229b\]]
[\[229b.1\]]par bya'o/_/ma 'dres rlung las dang por ni/_/mar dang rkang dang tshil dang ni/_/til mar blud cing snum gyi ni/_/sbyor bas legs par gso bar bya/_/de nas snum zhen ngal bso ste/_/'o mas slar yang snum chos bya/_/rlan can grong dang chu la gnas/_/sha khu snum dang
[\[229b.2\]]ldan pa gtang /_/'o thug kri sar skyur dang bcas/_/lan tshwar ldan blud 'jam rtsi gtang /_/sna sman skyo byas kha zas ni/_/snum byas sbyin cing dugs byas la/_/legs bskus snum dang ldan pa la/_/gseg ma la sogs dugs bya'o/_/snum gyis zhen byas dugs
[\[229b.3\]]byas pas/_/g.yo zhing rengs dang gzer bcas pa/_/ji ltar 'dod bzhin 'gugs pa ni/_/bde blag nyid du nus par 'gyur/_/ji ltar shing skam dag kyang ni/_/snum bskus bsros par gyur na ni/_/las su bya bar rung gyur na/_/srog chags lus ni smos ci
[\[229b.4\]]dgos/_/spu brtse gzer na snyoms pa dang /_/lus skem rengs pa'i nad la stsogs/_/dugs byas myur du zhi 'gyur zhing /_/mnyen pa nyid du'ang 'gyur ba yin/_/snum btang bas ni lus zungs rnams/_/bskam pa myur du rgyas par byed/_/nyams stobs me drod
[\[229b.5\]]'phel 'gyur zhing /_/de yi srog kyang ring nas byed/_/lan mang snum dang dugs kyi ni/_/cho ga legs par sbyar bar bya/_/de ltar snum gyis mnyen byas ltor/_/rlung gi nad ni gnas mi 'gyur/_/gal te nad gzhan bcos pa'i phyir/_/las 'di zhi bar ma gyur
[\[229b.6\]]na/_/'jam zhing snum dang ldan pa yi/_/snum gyis de ni sbyang bar bya/_/zhun mar seng phrom btsos pa dang /_/sap+ta la dang bskol ba'am/_/'o ma e raN+Da yi mar/_/bskol ba nad sel dge ba blud/_/snum skyur dro dang lan tshwa sogs/_/zas kyi dri ma tshogs
[\[229b.7\]]gyur nas/_/bu ga 'gags te rlung bkag pas/_/de phyir de ni bde rgyu bya/_/nyam chung bkru sman byar 'os pa/_/de la drod skyed smin byed pa'i/_/kha zas sbyin pa'am de bcas pa'i/_/mas gtong bkru sman sbyar bar bya/_/sbyang zhing me drod bskyed gyur nas/_/slar
[\[230a\]]
[\[230a.1\]]yang snum dang dugs byas phan/_/ma zhu'i gnas su zhugs pa'i rlung /_/slon byas zas rim byin nas ni/_/ba ra Na sogs drug pa'am/_/shu dag stsogs chu dro sbyar blud/_/me drod bskyed nas de'i 'og tu/_/rlung can gcig pu'i gso ba bya/_/
[\[230a.2\]]lto ba'i phyogs zhugs bil ba ni/_/gzhon dang nya shas g.yos byas sbyin/_/lte ba'i 'og zhugs 'jam rtsi gtang /_/zas kyi sngon du snum btang phan/_/khong par zhugs la thal sman sogs/_/phye ma drod skyed smin byed phan/_/snying gnas sa la par+Ni dag_/'o ma dang ni
[\[230a.3\]]bskol ba phan/_/mgo bor gnas la mgo snum bsku/_/sna sman dud rngub snum can dang /_/rna ba sogs la brta byas phan/_/pags par gnas la bsku byug dugs/_/rlung med gnas su gnas pa dang /_/kha zas yi ga 'byed pa phan/_/khrag gnas bsil sman bsku
[\[230a.4\]]ba dang /_/bkru sman khrag ni dbyung ba phan/_/sha tshil brten pa bkru sman dang /_/mas gtong drag dang zhi bya'i sman/_/rus pa rkang la gnas pa la/_/phyi dang nang nas snum gyis gso/_/khu chur gnas la sems dga' dang /_/kha zas stobs skyed ro tsa phan/_/khu ba rgyu
[\[230a.5\]]ba 'gags gyur na/_/bkru sman btang bas gso bar bya/_/'khrus shing zas rim bsten gyur nas/_/sngar bshad pa yi gso ba bya/_/rlung las mngal chags bskams gyur dang /_/byis pa skems par gyur pa la/_/kar tang pa la shing mngar rnams/_/'o ma
[\[230a.6\]]sbyar bskol blud pa phan/_/rgyus pa tshigs dang rtsar zhugs la/_/snum tsha dkri ba'i dugs byas phan/_/yan lag 'khums lam sha dang /_/rgyam tsha til mar bskol bas bsku/_/khrag gzags drags la yan lag ni/_/tshor ba med la khyim dud pa/_/rgyam tsha
[\[230a.7\]]til mar sbyar bas bsku/_/dkri ba'i dugs ni sbyar bar bya/_/gzhan dbang can gyis gzir gyur cing /_/mig 'gyur mi shes 'dar ba med/_/pho mtshan mi ldang rngul mi 'byung /_/phyi rol rtsol ba med 'gyur la/_/khri yi bcings pas ma non pa/_/de la myur du gso
[\[230b\]]
[\[230b.1\]]dpyad bya/_/der ni thog mar snum zhen bya/_/dugs byas sna sman rnon pos ni/_/bu ga sbyang phyir btang ba dang /_/bi da ra yi sde bskol dang /_/zho dang 'o ma sha khu dang /_/mar bskol ba yi dngas ma blud/_des ni rlung nad tshabs che ba'am/_/'phral du khyab par mi 'gyur
[\[230b.2\]]ro/_/rgya sran nas dang rgya shug stsogs/_/thang shing la sogs sde tshan ni/_/rlan can sha ni bskol ba dang /_/skyur dang 'o ma dag dang ni/_/mngar ba'i sde tshan btab pa yi/_/snum chen dag ni bskol ba yis/_/blugs dang bsku dang lus spyi dang /_/btung dang sna
[\[230b.3\]]sman 'jam rtsir bya/_/snum dang dugs ni legs sbyar ba/_/de dang des ni rlung nad 'joms/_/nad shugs bar ma dag la ni/_/bad kan sel zhing rno ba yi/_/spyi bo'i bkru sman lan mang gtang /_/bud cing gtang bar bya ba yis/_/dbugs rgyu'i gnas ni dag gyur
[\[230b.4\]]nas/_/des ni dran pa rnyed par 'gyur/_/kha ru tsha dang a ru ra/_/tsha ba gsum bskol rlung chen sel/_/seng phrom srang brgyad 'bras bu gsum/_/bre gang rtsa ba chen po lnga/_/e raN+Da dang bri ha ti/_/dur byid srang re chu bre ni/_/bcu drug nang du bskol nas su/_/bzhi cha lus pa
[\[230b.5\]]de dang ni/_/mar bre gang dang chu bre bzhi/_/nas tshig 'khus thal srang gsum bskol/_/de bsten rlung nad ma rungs pa/_/yan lag phyogs gcig kun la zhugs/_/mngal gyi nad dang rgyu rlugs dang /_/skran dang dmu rdzing 'joms par byed/_/ra mnye ba dang a shwa ka'ang /_/
[\[230b.6\]]cho ga seng phrom lta bur bya/_/gso ba 'di ni gzhan dbang can/_/rlung nad ma 'dres pa la bya/_/nad gzhi 'dren mar 'dren mas bya/_/bad kan bcas pa'i gzhan dbang can/_/snying ga rtsib logs na ba la/_/g.yer ma shing kun a ru ra/_/ma nu dang ni lan tshwa
[\[230b.7\]]gsum/_/nas bskol khu ba sbyar ba blud/_/shing kun bca' sga rtsal ru tsha/_/se 'bru star bu bcas pa blud/_/bad kan rlung ni 'dres pa la/_/snying nad gso ba'i skabs bshad phan/_/da rgan phyir dgye nang gug gnyis/_/klad pa gzhogs phyed na ltar gso/_/til
[\[231a\]]
[\[231a.1\]]mar gyis bkang snod du bsnyal/_/'dir ni nang gug rab gso dka'/_/so dang bzhin gyi mdog nyams shing /_/yan lag lhod cing dran pa nyams/_/rab tu rngul ba'i gzhung rengs yin/_/de ni zhag bcu las mi 'tsho/_/de las gzhan shugs
[\[231a.2\]]sman gyur 'tsho/_/lus sgu ba dang 'on glen dang /_/[(]'thing [,]'theng [)]dang zha bo gzhogs phyed nyams/_/'phye bo'am dbang po ma tshang 'gyur/_/'gram pa nyams pa 'gram pa snum/_/dugs byas nas ni rang gnas gzhug_/kha gdangs pa la kos ko ni/_/bteg la mkhas pas
[\[231a.3\]]gzhug par bya/_/'tham par gyur pa lhag ma la/_/phyogs gcig gug pa lta bur gso/_/lce ldibs gnas skabs ji bzhin du/_/rlung nad kyi ni gso ba bya/_/glad pa gzhogs phyed na ba la/_/sna sman spyi bo'i til mar dang /_/mig dang rna ba dgang bar bya/_/skrangs
[\[231a.4\]]par skyug sman gtang bar bya/_/tsha zhing dmar bcas gtar ga gdab/_/gzhogs phyed skams la snum chos dang /_/snum dang ldan pa'i bkru sman gtang /_/dpung pa 'jas la sna sman dang /_/zas kyi rjes la snum sbyin bya/_/brla rengs pa la snum chos dang /_/sbyang
[\[231a.5\]]byas phan pa ma yin te/_/bad kan ma zhu tshil mang bas/_/de phyir de la rtsub chos kyi/_/zad par bya bas gso bar bya/_/nas dang khre dang khre rgod sbyin/_/tshod ma lan tshwa med pa ni/_/til mar cung zad chur bskol ba'am/_/skam sa'i sha ni mar med dang /_/sbrang rtsi chu
[\[231a.6\]]dang chang rnying sbyin/_/phyug po'i rlung la dug mo nyung /_/yung ba'i sde tshan shu dag sogs/_/bskol ba rgyam tshar bcas pa'am/_/ba ra Na sogs phye sbyar blud/_/yang na dbyi mo 'bras bu gsum/_/pu tse shel dang pi pi ling /_/sbrang rtsir sbyar ba'i lde gu sbyin/_/yang
[\[231a.7\]]na dbyi mo a ru ra/_/tsi tra ka dang thang shing dang /_/sbrang rtsir sbyar ba'i lde gu sbyin/_/gu gul brag zhun a ru ra/_/ba gcin dang ni sbyar ba blud/_/gla sgang tsi tra tsha ba gsum/_/'bras bu gsum dang byi dang ga_/gu gul cha mnyam phye ma sbyin/_/chil dang bad
[\[231b\]]
[\[231b.1\]]kan ma zhu las/_/gyur pa'i nad ni thams cad sel/_/de ltar bad kan shas che zhing /_/tshil bcas rlung ni nad sel byed/_/thal sman ba gcin sbyar dugs dang /_/blugs dang lus la dril ba'ang bya/_/nyungs kar ka rany+dza'i 'bras bu/_/ba gcin sbyar bas bsku
[\[231b.2\]]bar bya/_/arka ag+ni man+tha dang /_/nim pa'i rtsa ba thang shing dang /_/bong pa dang ni grog mkhar sa/_/yungs kar sbrang rtsir bcas pa bsku/_/bad kan zad phyir drag shul ni/_/bzod na de la brten par bya/_/thang la mchong dang ci nus kyis/_/nyal po dag kyang
[\[231b.3\]]yongs su bsten/_/chu mi g.yo dang lteng ka dang /_/chu rgyun bzlog pas chu bo rgal/_/'dir ni tshil dang bad kan dag_/zad nas snum la sogs pa gtang /_/gnas dang lus zungs sogs brtags la/_/lhag ma rnams kyang gso bar bya/_/sa ha ra dza thang shing dang /_/
[\[231b.4\]]dong gra bskol ba til mar sbyar/_/rlung gis lus gzir la blud na/_/ci 'dod thogs pa med 'gro nus/_/ra sna dong gra tsi tra ka_/zur pa ma nu pi pi ling /_/btags pa'i phye ma mar bskol ba/_/rlung nad sel bar byed pa'i mchog_/nim pa sle tres ba sha ka_/kaN+Da
[\[231b.5\]]ka ri pa to la/_/srang ni bcu bcu'i tshad byas la/_/chu bre bcu drug nang du bskol/_/khu ba brgyad cha lus pa der/_/mar ni bre gang blugs te bskol/_/pa ta thang shing byi dang ga_/dong gra ha ti pi pi ling /_/skyer pa shu ti dbyi mo dang /_/te dzo ba ti na le sham/_/ru rta dang
[\[231b.6\]]ni dug mo nyung /_/thal sman rnam pa gnyis po dang /_/ti mu sa dang kru trug tres/_/bse shing 'bras bu pu tse shel/_/shu dag pi pi ling rtsa ba/_/btsod dang bong nga la la phud/_/zho ni gnyis gnyis tshad byas pa/_/gu gul sbyar ba srang lnga dang /_/lde gu btab ste bskol
[\[231b.7\]]ba'i mar/_/blud na rlung tshad tshabs che ba/_/rus tshigs rkang la zhen pa'ang 'joms/_/mdze nad de 'dra'ang sel bar byed/_/bu ga'i rma dang lba ba dang /_/mtshan par rdol dang 'bras kyi phreng /_/nam tshong yan chad nad kun dang /_/skran dang gzhang 'brum za khu dang /_/
[\[232a\]]
[\[232a.1\]]gcong chen dbugs mi bde ba dang /_/yi ga 'chus dang cham pa dang /_/lud pa 'or nad snying nad dang /_/skya rbab myos dang khong 'bras dang /_/rlung dang khrag gi nad rnams 'joms/_/bil ba gzhon nu'i 'o ma dang /_/mar gyi nying khu bskol nas ni/_/de
[\[232a.2\]]la srang ni gcig gam phyed/_/sna sman byas mgo'i rlung nad sel/_/de bzhin chu srin nag khra dang /_/nya dang rus sbal 'ug pa'i chil/_/bskol ba ma 'dres rlung la ni/_/khyad par du ni gtang bar bya/_/til gyi tshigs ma rnying pa dang /_/rtsa ba lnga pa so sor bskol/_/gcig
[\[232a.3\]]tu bsres pa til mar ni/_/'o ma brgyad cha'i nang du bskol/_/blud na rlung dang bad kan dang /_/'dres pa'i nad ni thams cad 'joms/_/pra sa ra ni srang brgyad bskol/_/til mar 'o ma bre re dang /_/med gnyis dang sha puSh+pa/_/btsod dang ru rta ra sna dang /_/tsan+dan dmar po
[\[232a.4\]]dzi ba ka_/_ra sna ra mnye ba gnyis dang /_/thang shing btags pa'i lde gu dang /_/bskol blud rlung nad thams cad sel/_/sa ha ra dza'i rtsa ba yal gar bcas/_/srang brgya rtsa ba bcu ni de dang mnyam/_/nye'u shing srang ni lnga bcu chu bre drug cu ni/_/rtsa bzhi'i nang bskol bzhi cha lus
[\[232a.5\]]pa der/_/chu srin sder mo ru rta pu shel tse/_/tsan+dan sug smel pri ka pri yang ku/_/na li ka dang rdo dreg ba le ka_/spang spos thang shing btsod dang a ru ra/_/tsa rong shu ti rgya spos du ru ka_/srang re cha mnyam 'o mar bcas pa ni/_/til mar bre bzhi lhan cig bskol ba blud/_/
[\[232a.6\]]rlung nad gso dka' dag kyang 'joms par byed/_/lus 'dar lus la rlung 'jug lus rengs dang /_/lus bskams pa yis shin tu gzir la sogs/_/skran dang smyo byed cham pa mngal nad 'joms/_/sa ha ra dza srang brgya yi/_/khu bar til mar bre bzhi bskol/_/de
[\[232a.7\]]rtsa lde gu srang bcu dang /_/'o ma bzhi 'gyur bcug ste bskol/_/yang na rgya spos shu dag dang /_/stir ru rta shu dag dang /_/sug smel rdo dreg spang spos dang /_/shu ti tsan+dan dmar po gzhug_/bskol ba der ni kha ra'i phye/_/srang ni bco brgyad gzhug par bya/_/til mar sman
[\[232b\]]
[\[232b.1\]]mar yin par bshad/_/des ni rlung nad ma lus dang /_/rlung nad 'khyil dang smyo byed dang /_/skran dang rlig rlugs la sogs sel/_/ba la srang brgya sle tres ni/_/bzhi cha ra sna brgyad cha ni/_/chu bre bzhi brgya'i nang du bskol/_/khu ba brgyad cha lus pa dang /_/zho dang zho ga chu
[\[232b.2\]]bu ram/_/shing khu tsha dang til mar rnams/_/bre ni bzhi bzhi bskol nas ni/_/ra yi 'o ma cha phyed dang /_/zur pa skyer pa sa ra la/_/sug smel btsod dang a ka ru/_/tsan+dan a ti pa la dang /_/shug pa gla sgang mung+ga'i lo/_/ha re Nu ka shing mngar dang /_/bya gri nA ga bye'u
[\[232b.3\]]rug pa/_/zangs rtsi ba dang dzi ba ka_/gla rtsi lce pog pa la sha_/dzA ti sho ka na li ka_/gur gum rdo dreg bi ka dang /_/dzA ti pa la kad pa la/_/ba li ka dang shing tsha dang /_/kun du ru dang ga pur dang /_/shri pa sa da du ru ka_/li shi chu srin sen mo dang /_/ru rta spang spos ka
[\[232b.4\]]ko la/_/pri yang ku dang sto ne ya/_/rgya spos shu dag bya ma ka_/ma du nA ga gla ba dang /_/nA ga ge sar srang re dang /_/bskol te btsags par gyur pa ru/_/gan+d+ha b+ha dra'i lde gu ni/_/cho ga bzhin du bcug pa des/_/lud pa dbugs mi bde dang rims/_/brgyal dang slon skran
[\[232b.5\]]zad byed dang /_/glo 'grams mcher nad skem pa dang /_/brjed byed bkra mi shis pa sel/_/ba li til mar bzang po 'di/_/rlung gi nad ni 'joms byed yin/_/btung ba sna sman bsku dang 'jam rtsi ni/_/snum gyi sbyor ba dus su legs bsten na/_/des ni ma rungs
[\[232b.6\]]rlung nad myur zhi ste/_/bud med mo gsham bu yi snod byed 'gyur/_/gang tshe bad kan mkhris pa ni/_/zhu ba'i gnas 'dug snum dugs kyis/_/zhu nas mkhris pa snang gyur pa/_/de la 'jam rtsis bsal bar bya/_/yan lag brgyad pa'i snying po bsdus pa las/_/gso
[\[232b.7\]]ba'i gnas las le'u nyi shu gcig pa'o//_//de nas dreg nad gso ba bshad par bya'o/_/dreg nad can ni snum chos bya/_/rlung bsrungs nad gzhi nyams stobs las/_/dpag ste khrag ni cung zad tsam/_/lan mang du ni dbyung bar bya/_/dmar gzer na zhing tsha
[\[233a\]]
[\[233a.1\]]ba la/_/srin bu pad pas khrag dbyung ngo /_/g.ya' zhing na la tsag tsag tsha/_/shas cher tsha la rngabs rus dbyung /_/gnas nas gnas su 'pho ba la/_/gtar ga'am zhal zhal gyis khrag dbyung /_/lus zhum pa dang khong rtsub cing /_/rlung shas
[\[233a.2\]]cha la khrag mid byung /_/khrag zad pa la rlung gis ni/_/skrangs pa gting zab rings pa dang /_/'dar zhing rtsa rgyus na dang zhum/_/rlung nad gzhan yang skyed par byed/_/snum chos byas rjes bkru sman ni/_/snum dang ldan pas 'khru ru gzhug_/rlung shas che ba'i dreg nad
[\[233a.3\]]la/_/mar ni rnying pa blud par bya/_/ra mnye ba dang sra ba ni/_/pa ya s+ya dang dzi ba ka_/zangs rtsi ba dang cha snyoms te/_/'o ma mar bskol dreg nad 'joms/_/rgun 'bru ma du ka bskol ba'i/_/khu ba khar mar bcas pa'am/_/de bzhin sle tres khu bar ni/_/'o ma bskol
[\[233a.4\]]ba blud par bya/_/til mar 'o ma kha rar bcas/_/legs par bsres pa blud par bya/_/ba la nye shing ra snang dang /_/pi lu rtsa ba bcu par bcas/_/dur byid sti ra e raN+Da/_/bskol ba'i 'o mas rlung dreg sel/_/ba gcin 'o ma bzhos ma thag_/bcas pa'ang nad
[\[233a.5\]]ni bde 'byung byed/_/mkhris par nye shing pu tse shel/_/pa to la rtsa'i 'bras bu gsum/_/sle tres dang ni sman mngar kha/_/'o ma'ang mar dang bskol ba blud/_/nad gzhi shas che'i bkru sman phyir/_/e raN+Da'i mar 'o mar sbyar/_/sbyor ba ji bzhin blud par bya/_/
[\[233a.6\]]zhu nas 'o ma 'bras chan sbyin/_/a ru ra ni mar brngos pa/_/khu ba blud par bya ba'am/_/dur byid phye ma rgun chu'am/_/'o ma sbyar ba blud par bya/_/yang na de yi nad gzhi ni/_/'jam rtsi 'o ma mar bcas sbyar/_/rlung dang khrag nad gso ba la/_/'jam rtsi las lhag
[\[233a.7\]]gang yang med/_/mchog tu gzhang dang rtsib logs brla/_/tshigs nad dmu rdzing nyam thag sel/_/bad kan shas che gla sgang dang /_/rgun 'bru skyer pa bskol ba'am/_/'bras bu gsum bskol sbrang rtsir bcas/_/yang na sle tres ci rigs blud/_/ji ltar 'cham par snam
[\[233b\]]
[\[233b.1\]]blud de/_/slon byas nas ni rtsub chos bya/_/'bras bu gsum dang tsha ba gsum/_/gan+d+ha b+ha dra shing tsha dang /_/cu gang shu dag tsi tra ka_/pi pi ling rtsa byi dang ga_/spang spos ba sha ka'i shun phrags/_/ri sti dbyi mo lang ga ling /_/cha mnyam lde gur byas pa la/_/nang
[\[233b.2\]]par lcags snod bskus te gzhag_/nyi ma phyed dus de zos na/_/nad gzhi kun gyur dreg nad ni/_/gzer dang ldan la mchog tu phan/_/ko ki lak+Sha bskol ba'i khu/_/blud cing de yi tshod ma zos/_/snying rje goms pa'i skyes bu ltar/_/dreg nad sel bar byed pa yin/_/
[\[233b.3\]]rtsa ba lnga'am skyu ru ra'i/_/khu ba li li ta yi zhag_/'khrig pa spong zhing 'thungs na ni/_/dreg 'theng shin tu gting zug sel/_/de ltar nang gi bstan nas ni/_/de 'og phyi rol gso ba bshad/_/rang skyur bre bzhir til mar dang /_/sra rtsi pog ni bzhi char bskol/_/chu
[\[233b.4\]]nang gzar bus mang du dkrugs/_/rims tsha nad gzir sel mchog yin/_/til mar btsod dang spra tshil dang /_/sra rtsi pog dang thal tres bcas/_/til mar skabs lus bskus na/_/dreg nad sel ba'i dam pa yin/_/rtsa ba bcu dang 'o ma bskol/_/yang na lde gu
[\[233b.5\]]chu dron sbyar/_/blugs na rlung shas che ba yi/_/gzer nad 'phral du sel byed yin/_/lus 'jug rengs dang gzer gyis nyen/_/snum bzhi po ni mngar ba'i sman/_/dro 'jam sbyar ba blugs par bya/_/tsha bar gyur la grang mo blugs/_/de bzhin ra lug pa yi ni/_/'o ma
[\[233b.6\]]til mar sbyar ba'am/_/'tsho byed sde tshan bskol ba'am/_/rtsa ba chung ngu lnga bskol blugs/_/rgun chu bu ram shing khu chang /_/rang skyur zho dang zho ga chu/_/'bras bkrus chu dang sbrang rtsi'i chu/_/ka ra'i chu ni blud pa'ang phan/_/bud med gzugs sdug snyan par smra/_/lag
[\[233b.7\]]pa nu ma tsan+da bskus/_/reg na bsil zhing bde ba yis/_/tsha dang na dang rmya ba sel/_/mdog dmar tsha dang na bcas la/_/khrag phyung nas ni lde gus bsku/_/stag tsher pa dang shing mngar btsong /_/skyer ba tsan+dan ka ra dkar/_/e raN+Da yi sa bon phye/_/sran chung shug
[\[234a\]]
[\[234a.1\]]pa pu shel tse/_/lde gus tsha na shu ba mched/_/na zhing mdog dmar skrangs pa sel/_/kri sa ra ni rlung 'joms sman/_/snum bcas bskol ba'am mung+ga dang /_/'o thug nyungs kar til tshigs ma/_/glan zhing dkris pas gzer 'joms byed/_/chur
[\[234a.2\]]gnas rlan can mthu rtsal gyis/_/zas tshol sha btags g.yos legs pa/_/'tsho byed sman dang snum bcas pas/_/glan zhing dkri ba byas gyur na/_/sra zhing gzer la na ba dang /_/skrangs dang yan lag na ba 'joms/_/'tsho byed sman dang bskol ba yi/_/'o ma zhag
[\[234a.3\]]gis bskus na'ang phan/_/sa ha ra dza'i rtsa ba dang /_/dzi ban ti mar ra'i 'o ma/_/lde gu bskus pa'am de bzhin du/_/til btags brngos pa 'o mar sbyar/_/zar ma 'o mar sbyar ba'am/_/e raN+Da yi 'bras bu ni/_/'o ma dag dang sbyar ba'am/_/shu ti'i 'o mar
[\[234a.4\]]sbyar ba yis/_/rlung shas che ba'i gzer 'joms byed/_/ba gcin thal sman chang dang bskol/_/mar gyis bskus na'ang de la phan/_/bad kan shas che rgun tsha dang /_/bskol ba'i mar bsku blugs pa phan/_/shu dag ru rta khyim dud pa/_/shu ti ser po rnam gnyis kyi/_/
[\[234a.5\]]lde gus bskus na dreg nad ni/_/rlung dang bad kan shas che sel/_/de bzhin shi kru'i sa bon ni/_/'bras kyi khu ba'i rang skyur ni/_/yud tsam btags nas skyur gyur pa/_/blugs na bad rlung shas che sel/_/rtogs par sla la byug dang bsku/_/blugs dang
[\[234a.6\]]lus ni bcing bas gso/_/rtogs dka' mas gtong drag po dang /_/bkru sman snum ni blud pas gso/_/bad rlung shas cher dro 'jam sbyar/_/de la byugs stsogs grang mo yis/_/lus tsha na zhing g.ya' zhing skangs/_/sra ba rnam par 'phel bar 'gyur/_/khrag
[\[234a.7\]]mkhris shas che'i dreg nad la/_/byug pa la sogs bsil bas bya/_/dro bas tsha zhing na la dmar/_/rdul 'byung gas par 'byung bar 'gyur/_/shing mngar srang brgya bskol ba yi/_/khu ba bzhi cha lus pa ru/_/til mar bre bzhi 'o ma mnyam/_/ti ra mur ba
[\[234b\]]
[\[234b.1\]]ta ma la/_/nye'u shing a gar pa ya s+ya/_/tsan+dan has ba ti dang /_/spang spos sle tres me da gnyis/_/ra mnye ba gnyis shu ti dang /_/shug pa rnam gnyis dzi ban ti/_/dzi ba ka dang bi sha ba/_/shing tsha gan+da b+ha dra dang /_/chu srin sin mo ba le ka_/btsod dang pra puN+Da ri ka_/_shi ri
[\[234b.2\]]ba dang bi la sha_/ku tan na ta srang re yi/_/lde gur bcas pa bskol bar bya/_/sbyor ba bzhi pos dreg nad kyi/_/mkhris pa'i rtsa ba rims nad sel/_/ba la'i khu ba lde gu dang /_/til mar 'o ma cha mnyam bskol/_/lan brgya'i bar du bskol ba de/_/dreg nad rlung can sel
[\[234b.3\]]bar byed/_/bcud kyis len gyi dam pa ste/_/dbang po gsal bar byed pa yin/_/tshe ring lus 'phel skad snyan dang /_/khu chu khrag gi nad sel byed/_/rgyu ba'i lam 'gags 'khrugs gyur pas/_/tshil lam bad kan shin tu ni/_/'phel bar gyur pa'i rlung nad la/_/
[\[234b.4\]]snum rtas dang por phan pa yin/_/der ni phyug po'i rlung nad kyi/_/gso bya dreg nad gso bar bya/_/khrag ni dngas par byed pa yi/_/snum dang sman gyi sbyor ba bya/_/srog stsogs rlung ni cig car 'khrugs/_/ji skad bstan dang nad gzhi bzhin/_/ji ltar nye bar sman rnams ni/_/
[\[234b.5\]]nang tshul ji bzhin sbyin par bya/_/ma zhu bcas la dugs dang smyung /_/smin bya rtsub sman byug pa dang /_/rlung stsogs kyis ni ma zhu bsal/_/byas la ma 'dres rlung gso bya/_/skem dang bya rmyang yan lag 'khums/_/rengs dang 'dar bu tshor ba med/_/'gram nyams kha yo
[\[234b.6\]]'theng po dang /_/zha bo dreg nad kyis 'theng dang /_/tshigs 'khrul gzhogs phyed na ba dang /_/tshigs dang rkang rus la zhugs nad/_/'di dag gnas ni gting rings pas/_/de bas 'di dag gsar btab dang /_/bla brnan med cing nyams stobs ldan/_/'bad na 'tsho yi
[\[234b.7\]]gzhan du min/_/mkhris 'dres rlung la grang dro yi/_/gso ba'i rim gyis mang du bya/_/'tsho byed sde dang bskol ba yi/_/sman mar dag kyang blud par bya/_/skam sa'i sha dang sA lu nas/_/bkru sman 'o mar bcas 'jam gtang /_/rtsa ba lnga dang ba lar bskol/_/'o ma mas
[\[235a\]]
[\[235a.1\]]gtong sbyor ba bya/_/sman mar bskol ba'i til mar gyi/_/'jam rtsi dus su gtang bar bya/_/shing mngar ba la til mar dang /_/mar dang 'o ma bskol ba blugs/_/rtsa ba lnga yi khu ba'am/_/chu ni grang mo nyid blugs bya/_/bad kan bcas la
[\[235a.2\]]nas kyi zan/_/skam sa'i ri dwags bya yi sha_/dugs dang mas gtong bkru sman no/_/slon sman bkru sman bcas pa gtang /_/mar rnying til mar nyungs kar las/_/byung ba'i mar ni blud par bya/_/bad kan mkhris pa 'dres pa las/_/dang po mkhris pa gso bar bya/_/
[\[235a.3\]]khrag dang 'des pa dreg nad kyi/_/gso ba ji skad bshad par bya/_/dugs bsku sha khu 'o ma dang /_/snum dang bcas pas sha bkra sel/_/phyug po'i rlung la gcin snyi dang /_/tshil dang rlung 'joms sman gyis gso/_/rus pa rkang gnas snum chen gyis/_/khu chur
[\[235a.4\]]gnas la sngar bshad pa'i/_/zas dang 'dres la 'ju byed dang /_/drod skyed skyug sman yang ba gtang /_/gcin 'dres gcin ni 'phel ba dang /_/dugs dang 'jam rtsi gong mas gso/_/bshang 'dres e raN+Da'i mar dang /_/'jam rtsi snum ni 'khru byed phan/_/lus
[\[235a.5\]]zungs kun zhugs rlung nad la/_/bad kan mkhris par mi gnod dang /_/gang yang rlung ni bder rgyu ba'i/_/sman de rlung nad de la gtang /_/'khru bar mi byed snum pa dang /_/rtsa rgyun sbyong bar byed pa dang /_/mas gtong bas ni mngar ba dang /_/snum gyi 'jam rtsis gso
[\[235a.6\]]bar bya/_/nyams stobs ci yod brtags nas ni/_/bkru sman 'jam po gtang bar bya/_/bcud kyis len ni thams cad kyi/_/sbyor ba dag kyang bsngags pa yin/_/mchog tu brag zhun sbyor ba dang /_/de bzhin gu gul nyi tshe 'am/_/kha ra srang stong chig brgyar
[\[235a.7\]]bcas/_/pa wa sangs bshad lde gu'ang phan/_/thur sel 'dres la drod bskyed dang /_/'khru gcod rlung ni bder rgyu byed/_/gcin gyi gnas ni sbyong byed pa'i/_/sman rnams de la gtang bar bya/_/de ltar srog la sogs pa yi/_/'dres pa'i gso ba mdor bshad
[\[235b\]]
[\[235b.1\]]yin/_/sman pas de gso rgyas par ni/_/blo yis brtags te ci rigs bya/_/stod du rgyu ba'i spyi bor bsdu/_/thur sel de las bzlog par bya/_/me dang mnyam gnas mnyam par bya/_/khyab byed gsum du sbyar bar bya/_/bzhi bo bas kyang srog bsrung ste/_/der gnas
[\[235b.2\]]na ni lus gnas 'gyur/_/de ltar rlung ni lam gzhan zhugs/_/rang rang gi ni gnas su gzhag_/khrag mkhris 'dres pa ma gtogs par/_/'dres pa'i nad ni thams cad la/_/bcud kyis len gyi cho ga bzhin/_/sgog skya bsten na sel bar byed/_/mkhris par
[\[235b.3\]]'dres la mkhris sel bas/_/rlung ni bde bar rgyu bar bya/_/khrag dang 'dres la de nyid dang /_/'theng pa'i nad bshad sman bya'o/_/khrag mkhris rlung ni sel ba yi/_/bcud kyis len ni sna tshogs sbyar/_/nad gzhi ji ltar bstan pa bzhin/_/gso ba de ltar yang
[\[235b.4\]]dag bshad/_/nyam thag 'phral du sel ba 'di/_/tshe yi rig byed gnas 'bras bu/_/gso ba phan pa gnod sel dang /_/sbyor ba sman dang rtsi dang ni/_/zhi bar byed dang sngags bya ste/_/de dag sman ming rnam grangs yin/_/yan lag brgyad pa'i snying po bsdus pa
[\[235b.5\]]las/_gso ba'i gnas kyi le'u nyi shu rtsa gnyis pa'o//_//yan lag brgyad pa'i snying po bsdus pa las/_gso ba'i gnas te gnas bzhi pa rdzogs so//_//de nas skyug sman gyi cho ga bshad par bya'o/_/de yang rgyun shes kyi bu la sogs
[\[235b.6\]]pa drang srong chen po rnams kyis 'di ltar bshad de/_skyug sman mchog ni po son cha/_/dur byid rtsa ba bkru sman mchog_/gzhan dag nad kyi dbang las ni/_/khyad par du ni gyur pa yin/_/po son cha de mdog skya zhing /_/shin tu sngo ba'ang ma yin pa/_/nyin zhag tshes
[\[235b.7\]]grangs shis pa la/_/sos ka dpyid kyi mtshams su btu/_/phyis nas 'jag ma'i snod du ni/_/bcug ste bcings la ba lang gi/_/lci bas snod du byugs nas ni/_/'bru yi nang du gzhag par bya/_/'jag mas dkris pas 'jam pa dang /_/sbrang rtsi lta bu dri zhim la/_/
[\[236a\]]
[\[236a.1\]]zhag brgyad 'das par gyur pa dang /_/phyung ste de nyid nyi mar bskam/_/de 'og legs par bskams pa dang /_/nang gi 'bras bu phyung nas ni/_/zho dang zho ga chu mar gyi/_/lde gur mnyes la slar yang bskam/_/de nas legs par sbas te gzhag_/
[\[236a.2\]]dgos pa'i dus su sbyar bar bya/_/de nas de la tshad tsam du/_/blangs nas cham chom brdungs nas ni/_/shing mngar go bye bi da ra'am/_/bim ba lcang ma sle sman ta/_/bum ti a pa marga dang /_/arga gang yang rung ba ni/_/bskol ba'i chu yi nang du ni/_/nub gcig
[\[236a.3\]]legs par spang bar bya'o/_/de nas sman gyi khu ba de/_/mnyes shing btsags la nang par ni/_/mdo nas bstan pa'i cho ga bzhin/_/legs par blud nas skyug tu gzhug_/bad kan las byung rims tsham pa/_/skran dang khong 'bras rnams la ni/_/ji srid mkhris
[\[236a.4\]]pa snang gi bar/_/khyad par du yang skyug tu gzhug_/po son cha yi 'bras bu ni/_/phye ma bskol ba'i khu bar ni/_/'bras bu gsum phye cha gsum btab/_/ko bi dar stsogs khur bcas/_/blud na rims dang dmu rdzing dang /_/rmen bu 'bras dang 'brum chen dang /_/
[\[236a.5\]]gtun 'dra'i rlung nad sel bar byed/_/mkhris pa bad kan gnas zhugs la/_/dzi mu ta sogs khu ba blud/_/snying tsha khrag mkhris dag la na/_/de 'bras 'o mar bskol ba yi/_/'o thug bcas pa blud par bya/_/bad kan las gyur slon bro dang /_/cham pa mun
[\[236a.6\]]'thibs byed pa la/_/de bskol 'o ma las byung ba'i/_/zho yi spris ma'am zho blud bya/_/po son cha sogs lde gu dang /_/bskol ba'i 'o ma las byung ba'i/_/mar sar bad kan gyis drod nyams/_/lus skam pa la skyug sman bya/_/po son cha yi khu ba ni/_/bsre
[\[236a.7\]]zhing cho gas btsags nas ni/_/gzar bur chags pa'i bar du bskol/_/byin la de bas skyug tu gzhug_/lde gu de'am de'i khu ba/_/bza' dang btung bar sbyar te gtang /_/po son cha yi 'bras bu'i khu/_/dug mo nyung sogs sde tshan btab/_/nim pa arka gang yang
[\[236b\]]
[\[236b.1\]]rung /_/bskol ba'i khu bar bcas pa ni/_/blud na nyams brtas las byung nad/_/gting zug kun kyang sel bar byed/_/po son cha yi me tog ni/_/zhib btags phreng bsgos bsnams nas ni/_/thug pa sha khu sogs ngoms blud/_/skyid de ba ni bder slon gzhug_/
[\[236b.2\]]po son cha med me tog dang /_/'bras bu gzhon nu de bzhin sbyar/_/dzi mu ta sogs de dang 'dra/_/dzi mu ta ni khyad par du/_/rims dang lud pa dbugs mi bde/_/skyigs bu la sogs nad la gtang /_/'di yi me tog 'o mar btsos/_/'bras bu smin pa 'o thug
[\[236b.3\]]bcas/_/spu bcas 'o ma'i spris mar sbyar/_/sbu med zho yi spris mar sbyar/_/skya ba'am sngor gyur 'o mar bcug_/zho ni skyur por gyur pa'am/_/mnan pa'i chang gi dngas mar ni/_/mnyes te zhu bar gyur pa blud/_/bad kan lud pa yi ga 'chus/_/skya rbab gcong
[\[236b.4\]]chen nad la gtang /_/ku ba ko sha ta ki yang /_/sbyor ba'i cho ga 'di nyid bya/_/smin zhing bskams par gyur pa yi/_/dzi mu ta yi 'bras bu dag_/phye ma srang phyed 'o mar bsres/_/rlung mkhris nad kyis nyen la blud/_/dzi mu ta 'bras gnyis sam gsum/_/brdungs pa
[\[236b.5\]]de yi khu ba ni/_/dong ga la sogs dgu pa ni/_/gang yang rung ba la sbangs te/_/mnyes la bcags par gyur pa dag_/bad kan mkhris rims can la blud/_/dzi mu ta yi phye ma'am/_/lde gu chu grang sbyar ba dag_/mkhris rims can blud bad kan dang /_/rlung 'dres
[\[236b.6\]]rims la chu dron sbyar/_/lud pa dbugs mi bde dang dug_/slon rims bad kan gyis nyen dang /_/mun 'thibs byed pa'i nad ldan la/_/ku ba kha bo'i skyug sman bsngags/_/de ni me tog 'bras bu med/_/myu gu gzhon nu 'o mar btsos/_/bad kan mkhris pa las
[\[236b.7\]]gyur rims/_/mkhris pa shas cher gyur la blud/_/'bras bu smin pa'i nang gi ni/_/'bras bu phyung ste 'o ma bcug_/zhor gyur lud pa dbugs mi bde/_/blud de slon du gzhug par bya/_/'bras bu'i nang na zho ga chu/_/mdze dug skya rbab nyid la blud/_/de dang dar ba
[\[237a\]]
[\[237a.1\]]bskol ba ni/_/rgyam tsha sbrang rtsir bcas pa blud/_/yang na de yi sa bon ni/_/ra yi 'o mar bcas pa dag_/dug skran dmu rdzing rmen bu dang /_/'bras dang rkang bam nad la blud/_/bad kan las gyur lud pa rims/_/lkog ma'i nad dang ma zhu la/_/
[\[237a.2\]]ku ba kha bo'i khu ba ni/_/phye dang sbyar ba'i skyo ma blud/_/skran dang rims rnying bying ba la/_/lde gu sha khur sbyar blud na/_/legs pa kho nar slon gyur zhing /_/nyam chung bar yang 'gyur ma yin/_/ku ba kha bo'i me tog dang /_/'bras bu phye mas bsgos pa yis/_/me tog phreng
[\[237a.3\]]ba mnam pa ni/_/skyid de ba yi skyug sman yin/_/skran lud dmu rdzing lkog ma'i nad/_/bad kan gnas la brten pa'i rlung /_/bad kan kha dang mgrin par gnas/_/bad kan 'phel bar gyur pa dag_/brtan zhing dkyel ni skyes pa la/_/ko sha ta ka'i skyug sman bsngags/_/
[\[237a.4\]]'tsho byed nye'u shing zangs rtsi ba/_/kha sral phre'u ram nye gnyis/_/shra ba dang ni me da dang /_/ma hA me da ma du li/_/'di dag re re'i phye ma dang /_/ko sha ta ka'i phye mar bcas/_/sbrang rtsi kha rar sbyar ba ni/_/lud pa snying ni tsha la bsngags/_/de rjes chu dron blud pa ni/_/bad kan
[\[237a.5\]]mkhris tsha ldan la bsngags/_/'u su g.yer ma'i khu ba dang /_/de yi khu bas dug 'joms so/_/bim pa ka sa marda 'am/_/ba sbu ba yi khu bar ni/_/ra dza go sha ta ka yi/_/rdog ma gcig gam gnyis mnyes pa'i/_/dngas ma snying gi nad la blud/_/de bskol 'o ma
[\[237a.6\]]las byung mar/_/po son cha stsogs bskol ba blud/_/ko sha ta sogs kha dang tsha/_/mdze dang skya rbab mcher pa'i nad/_/'or nad skran nad sbyar dug sogs/_/gting zug pa la bsngags pa yin/_/po son cha sogs drug so sor/_/bskol ba dang ni rlan can sha_/
[\[237a.7\]]ko sha ta ka cha mnyam bskol/_/khu ba rgyam tshar bcas pa blud/_/po son cha sogs pi pi ling /_/cha mnyam ko sha ta kar sbyar/_/yang na ko sha ta ka yi/_/khu ba bu ram shing khu blud/_/dug mo nyung ni skyid de ba/_/bad kan mkhris pa khrag bcas dang /_/rims dang shu
[\[237b\]]
[\[237b.1\]]ba snying nad dang /_/dreg nad kyis 'theng mdze la bsngags/_/dug mo nyung gi sa bon de/_/nyungs kar ram ni ma du ki/_/bskol ba'i khu ba'am rgyam tsha'i chu/_/yang na kri sa ra ldan blud/_/de yi sa bon arka yi/_/'o mar zhag bdun sbangs pa ni/_/po son cha dang dzi mu ta/_/
[\[237b.2\]]ku ba kha bo dzi ban ti/_/dzi ba ka ni bskol ba yi/_/khu ba gang yang rung ba blud/_/skyug sman gyi ni gtso bo yi/_/cho ga phyogs tsam bshad pa yin/_/blo dang ldan pa tshul 'di yis/_/gzhan yang ci rigs sbyar bar bya/_/yan lag brgyad pa'i snying po bsdus pa las/_
[\[237b.3\]]cho ga grub pa'i gnas kyi le'u ste dang po'o//_//de nas bkru sman bya ba'i cho ga'i le'u bshad par bya'o/_/dur byid bska zhing mngar la rtsub/_/zhu rjes tsha bar gyur pa yin/_/bad kan mkhris pa zhi byed de/_/rtsub pas rlung ni 'khrugs par byed/_/de 'dir sman
[\[237b.4\]]gyi sbyor ba yis/_/rlung dang mkhris pa bad kan sel/_/cho ga'i khyad par la brten nas/_/nad kun 'joms par byed pa yin/_/dur byid rnam pa gnyis su bshad/_/de rtsa dmar nag dkar ba yis/_/rnam pa gnyis su bshad pa yin/_/de las tri byi ta mchog tu
[\[237b.5\]]bshad/_/nyes pa med cing bde bar 'khru/_/brgyal rmongs byed cing lkog ma ni/_/rtsub cing gnod par byed pa dang /_/rno zhing myur du 'khru byed pa/_/lto sra nad gzhi shas che dang /_/sdug bsngal gyis nyen nad pa la/_/sha ma dur bying bsngags pa yin/_/de ni zabs
[\[237b.6\]]su zug cing 'jam/_/thad kar 'phros pa ma yin pa/_/btus la snying po bor nas ni/_/shun pa skams te sba bar bya/_/de nas de'i 'og de'i phye ma/_/rgyam tsha dong ga cung zad btab/_/rlung nad la ni skyur las blud/_/mkhris par sbrang rtsi kha ra mar/_/'o ma rgun 'bru
[\[237b.7\]]bu ram shing /_/khu ba tang pa la mngar ba yi/_/sman de'i 'bras bu gsum gyi ni/_/khu bar bcas pa blud par bya/_/bad kan nad la pi lu yi/_/khu ba ba gcin chang skyung rtsabs/_/tsha ba lnga sogs phye ma ni/_/bad kan 'joms dang ci rigs sbyar/_/dur byid lde gu khu ba
[\[238a\]]
[\[238a.1\]]dang /_/bskol ba'i khu ba bsgrangs khar/_/sbrang rtsi dri bzang gsum dang bcas/_/lde gu yid 'ong bkru sman yin/_/a dza gan+d+ha smig rkang dang /_/ka ra dur byid bi da ri/_/phyer btags sbrang rtsi mar dang ni/_/lde gu byin na 'dus pa dang /_/rims
[\[238a.2\]]dang lus rengs tsha ba dang /_/skom dad kyis gzer legs par 'khru/_/bu ram shing ni tshal par bkas/_/nang ngos dur byid lde gus bsku/_/gcig tu sbyar te phur ma yis/_/btso ba'i tshul byas de bza' bya/_/shing tsha sug smel mnyam ni li/_/de mnyam dur byid
[\[238a.3\]]sha ka ra/_/phye ma sbrang rtsi rgun chu dang /_/phye dang skyo mar sbyar te blud/_/rlung mkhris bad kan las gyur dang /_/me drod chung ba'i nad dang ni/_/skyid de ba yi mi rnams la/_/gnod pa med pa'i bkru sman yin/_/byi dang ga yi snying po dang /_/'bras bu gsum zhes
[\[238a.4\]]bya ba dang /_/ya bak+Sha ra pi pi ling /_/dur byid kun gyi cha phyed byas/_/sbrang rtsi mar ram bu ram gyis/_/lde gur byas pa byin na ni/_/skran dang mcher pa dmu rdzing dang /_/gzugs 'khums lud pa yi ga 'chus/_/rlung dang bad kan las gyur nad/_/mang po gzhan
[\[238a.5\]]dag sbyong bar byed/_/pi pi ling rtsa byi dang ga_/'bras bu gsum dang 'u su dang /_/tsi tra ka dang na le sham/_/pi pi ling dang dug mo nyung /_/zi ra ha ste pi pi ling /_/ti mu sa dang lan tshwa lnga/_/zho ni gnyis gnyis phye mar byas/_/dur byid dang ni til mar gnyis/_/
[\[238a.6\]]srang ni brgyad brgyad char bsres dang /_/skyu ru ra'i khu bre gsum dang /_/bu ram srang ni lnga bcu me/_/chur bskol de las ran tsam ni/_/zos na mdze dang gzhang 'brum dang /_/mig ser za khu skran dang ni/_/dmu rdzing mtshan bar rdol ba dang /_/pho ba'i nad dang skya rbab
[\[238a.7\]]rnams/_/'joms shing cho ga bsrung mi dgos/_/bu skyed par yang de yis byed/_/bu ram dge ba can zhes bya/_/dus kun du ni 'phrod pa yin/_/tsha ba gsum dang dri sna gsum/_/gla sgang dang ni byi dang ga_/skyu ru ra ni de thams cad/_/mnyam pa'i dur byid
[\[238b\]]
[\[238b.1\]]kha ra dang /_/sbrang rtsi'i ri lu byas zos na/_/gcin sri rims dang slon bro dang /_/lud pa sha skem mgo 'khor dang /_/zad byed lus tsha skya rbab dang /_/me drod chung dang dug nad sbyong /_/dur byid dug mo nyung sa bon/_/bi pi ling dang bca' sga rnams/_/sbrang rtsi rgun
[\[238b.2\]]'bru chur sbyar ba/_/dbyar gyi dus kyi bkru sman yin/_/dur byid gla sgang byi tsher ba/_/kha ra tsan+dan ba le ka_/shing mngar pa ta la'i phye ma/_/rgun chu dang sbyar ston gyi yin/_/dur byid pa ta kru trug tres/_/zir shu dag sa ra la/_/khron bu'i phye ma chu dron sbyar/_/
[\[238b.3\]]dgun gyi dus su blud par bya/_/dur byid kha ra cha mnyam pa/_/so ga'i dus kyi bkru sman yin/_/dur byid spa 'bras kyi lce ba/_/pa ta la dang pu tse shel/_/khron bu legs par btags nas ni/_/ba gcin nang du zhag gsum sbangs/_/'di ni dus kun sbyor ba ste/_/
[\[238b.4\]]snum zhen dri ma nad rnams 'byin/_/sha ma dur byid byi tsher ba/_/gla sgang hasti pi pi ling /_/dug mo nyung dang ni li ni/_/'bras bu gsum dang pu tse shel/_/phye ma sha khu'am mar ram ni/_/chu dron dang sbyar thams cad du/_/khong rtsub la yang gtang bar bya/_/rims
[\[238b.5\]]dang snying nad dreg nad dang /_/rtug skam la sogs nad rnams la/_/dong ga'i bkru sman lhag par ni/_/'jam mngar bsil ba phan pa yin/_/byis pa rgan po glo rdol dang /_/skyid de ba yi mi rnams la/_/'jam zhing skyon ni med pa'i phyir/_/mchog tu dong ga'i
[\[238b.6\]]bkru sman gtang /_/'bras bu'i dus su legs smin pa'i/_/de yi 'bras bu btus nas ni/_/de ni yon tan ldan gyur pa/_/khur gcig bye ma'i nang du gzhug_/zhag bdun lon nas phyung nas ni/_/nyi ma la ni bskam par bya/_/de nas rkang ni phyung nas su/_/snod ni gtsang
[\[238b.7\]]mar gzhag par bya/_/byis pa lo bzhi lon pa nas/_/lo ni bcu gnyis lon pa'i bar/_/lus tsha rtug 'gags kyis gzir la/_/rgun chur sbyar te blud par bya/_/dong ga'i rkang ni mnyes pa dang /_/bskol ba'i chu ni grang mo blud/_/yang na chang dngas zho ga chu/_/skyu
[\[239a\]]
[\[239a.1\]]ru ra yi khu ba'am/_/rang skyur dag dang bcas pa'am/_/dur byid lde gur sbyar ba sbyin/_/dan da'i khu bar de yi rkang /_/bu ram rnying pa bcug nas ni/_/zla ba gcig gam zla phyed bar/_/mnan pa'i chang ni blud par bya/_/seng phrom rtsa ba'i shun pa ni/_/
[\[239a.2\]]nang gi shun lpags bor nas ni/_/bskams te phye mar byas nas ni/_/de la cha gnyis bskol te gzags/_/seng phrom cha ni gsum pa sbangs/_/rtsa ba bcu pa'i khu ba dang /_/cha de slar yang sbang bar bya/_/slar yang bskams te phye mar bya/_/de las zho gnyis ba gcin
[\[239a.3\]]nam/_/chang gi dngas ma'am zho ga chu/_/rgya shug skyu ru ra'i khu ba/_/gang yang rung dang sbyar te blud/_/seng phrom bskol ba'i khu ba dang /_/lde gur byas dang khar dang /_/mar dang bskol ba'i lde gu de/_/bkru sman gyi ni dam pa yin/_/shrI khaN+Das nad kyi tshogs/_/
[\[239a.4\]]shas cher sogs pa'ang 'jig par byed/_/myur du 'khru zhing drags pas na/_/lto snyi nyam chung byis pa dang /_/rgan po nad pa yun ring la/_/de ni gtang bar mi bya'o/_/skran dang dmu rdzing sbyang ba'i dug_/pags nad gcin nad sbrang rtsi 'dra/_/skya rbab skran dang dug
[\[239a.5\]]gis phog_/nad kyis sems 'khrugs gyur la gtad/_/de ni tsher ma rnon po ni/_/mang pos khyab par gyur pa mchog_/lo gnyis pa'am lo gsum pa/_/khyad par du ni dgun gyi mthar/_/de ni mtshon gyis rnam bcad la/_/de las 'o ma blang bar bya/_/bil ba la sogs
[\[239a.6\]]rtsa ba lnga/_/bri ha ti ni rnam gnyis dang /_/bskol ba'i khu ba dang mnyam pa'i/_/su ti'i 'o ma dang bsres la/_/de 'og me yi mdag mar bskam/_/ri lur byas pa zho ga chu'am/_/chang ngam ba gcin la sogs blud/_/dur byid sogs dgu 'bras bu gsum/_/khron bu
[\[239a.7\]]sab tal dang bcas/_/su ta'i 'o mas zhag bdun sbangs/_/sha khu'am mar dang sbyar te blud/_/tsha ba gsum dang 'bras bu gsum/_/dur byid dan da tsi tra ka_/de bzhin bu ram chus sbyar blud/_/shang gi ni yi 'bras bu ni/_/phub ma med cing ma skams btu/_/de
[\[239b\]]
[\[239b.1\]]bzhin sap+ta la'i rtsa ba/_/de dag rnon po 'khru byed yin/_/bad kan dmu rdzing sbyar ba'i dug_/skran sogs nad la gtang bar bya/_/de gnyis ri lu zho gnyis tsam/_/chang dang rgyam tshwa sbyar ba ni/_/bad rlung las gyur snying nad dang /_/de bzhin skran gyi nad la gtang /_/dan da
[\[239b.2\]]dra ban ti'i rtsa ba/_/glang po'i so ltar brtan zhing sbom/_/dmar zhing gnag la rno zhing dro/_/myur du 'khru bar byed pa yin/_/lci zhing rlung nad 'khru byed cing /_/mkhris pa bad kan 'ju bar byed/_/de ni sbrang rtsi pi pi ling /_/lde gus bskus la 'jag ma dang /_/'jim
[\[239b.3\]]pas bskus te mer bsreg cing /_/nyi ma cung zad dro bskams pas/_/de yi rno ba bsal bar bya/_/de ni chang dngas zho ga chu/_/dar ba mnan chang pi lu yi/_/khu ba gang yang rung sbyar blud/_/nyam chung skran dang gcin snyi dang /_/dmu rdzing sbyar ba'i dug rnams sbyong /_/
[\[239b.4\]]ba lang ri dwags ra sha yi/_/khu bar sbyar bas skya rbab dang /_/lto srin mtshan par rdol nad sel/_/de bskol khu ba lde gu dag_/rtsa ba bcu yi khu bar bskol/_/mar gyis me dpal khong 'bras dang /_/'brum phran mchan khung tsha ba sel/_/til mar bcas pas skran za khu/_/
[\[239b.5\]]gzhang 'brum rtug 'gags bad rlung sel/_/snum chen sbyar bas khu chu bshang /_/'phyen 'gags rlung gi nad rnams sbyong /_/dur byid la sogs dgu po ni/_/bkru sman gyi ni rab mchog yin/_/a ru ra yang dur byid kyi/_/cho ga bzhin du sbyar bar bya/_/de nas dus
[\[239b.6\]]su de'i phye ma/_/rgyam tsha dong gra cung zad gdab/_/rlung nad la ni skyur bas blud/_/bu ram srang brgyad a ru ra/_/nyi shu dan da tsi tra ka_/srang re pi pi ling dur byid/_/zho ni gnyis gnyis lhan cig sbyar/_/ri lu bcu byas zhag bcu bar/_/ri lu re re zos rjes la/_/chu
[\[239b.7\]]dron blud cing cho ga 'dis/_/de dag thams cad zos gyur na/_/kun zos bsrung ba mi dgos par/_/'dis ni thams cad sel bar byed/_/mchog tu skya rbab pho ba'i nad/_/pags nad zlum po gzhang 'brum dang /_/g.yan pa'i nad rnams sel ba yin/_/chung ngu'am
[\[240a\]]
[\[240a.1\]]don ni chen po dang /_/chen po las ni nyung zad dag_/'dre dang dbye ba byas pa dang /_/dus dang sbyor ba ldan par byed/_/shing tsha nA ga ge sar dang /_/a mra ta ka se 'bru dang /_/sug smel kha ra sbrang rtsi dang /_/kha lung chang sogs de dang de/_/yi
[\[240a.2\]]rang rjes su 'thun pa yi/_/rigs pas bkru sman gtang bar bya/_/yan lag brgyad pa'i snying po bsdus pa las/_/cho ga grub pa'i gnas kyi le'u ste gnyis pa'o//_//de nas skyug sman dang bkru sman gyi nyes pa grub par bya ba'i cho ga bshad par bya'o/_/skyug
[\[240a.3\]]sman lto ni snyi ba'am/_/ltogs pa'am bad kan shas chung ba'am/_/shin tu rno ba'am grang ba'ang chung /_/ma zhu ba'ang nyam chung la/_/blud na nad 'byung re ba nyams/_/de tshe thur byung nad slong 'gyur/_/de la slar yang snum chos bya/_/sngar gyi skyon bral skyug sman
[\[240a.4\]]gtang /_/bkru sman ma zhu bad kan dang /_/ldan pa'am shin tu rno ches pa/_/dro ba'am lan tshwa shas ches pa/_/yi gar mi 'ong mangs pa yis/_/gyen du brgal bar gyur pa dag_/sngar bshad nyes pa de la ni/_/grub pa'i sbyor ba de bzhin bya/_/de yang snod du
[\[240a.5\]]ma chags na/_/gsum po de la blud mi bya/_/gzhan du goms pa'ang zhib pa yi/_/sman ni gnod pa med pa gtang /_/snum chos dugs ni ma byas la/_/sman ni rnying zhing rtsub pa yis/_/nad bslangs phyin par ma nus pas/_/mgo 'khor skrangs dang skyigs bu
[\[240a.6\]]dang /_/mun par mthong dang skom dad che/_/byin snying na zhing lus g.ya' dang /_/bla dang kha dog mi sdug pa'i/_/nad ni skyed par byed pa yin/_/snum chos dugs byas sman nyung zhing /_/me drod che bas zhu gyur pa'am/_/grang bas rengs ba'am ma zhu bas/_/nad
[\[240a.7\]]bslangs nas ni ma phyin pas/_/nad ni de dag nyid bskyad cing /_/de nyid sbyor nyes thams cad yin/_/de la til mar rgyam tshas bsku/_/gshag ma rdo yi dugs bya zhing /_/mas gtong drag byas skam sa'i sha_/kha zas byin la 'jam rtsi ni/_/po son cha dang pi
[\[240b\]]
[\[240b.1\]]pi ling /_/thang shing til mar bskol ba gtang /_/rlung 'joms rlung gi snum chos bya/_/slar yang bkru sman rnon pos sbyang /_/nad gzhi che zhing khong rtsub la/_/me drod chung dang sman chung ba/_/rtug skam bcas pas bslangs pa dang /_/nad kyis lam ni 'gags
[\[240b.2\]]par 'gyur/_/mi bzad sbo dang lte ba dang /_/rgyab dang rtsib logs mgo bo na/_/phyi sa gcin 'gags dbugs mi bde/_/mi bzad pa ni skyed par byed/_/bsku dang dugs dang ring bu sogs/_/mas gtong drag po 'jam rtsi bya/_/rtug skam sel ba'i gso dpyad
[\[240b.3\]]las/_/thams cad sbo ba dag la phan/_/rtsa ba lnga pa nas tshig 'khus/_/shu dag pu ti ka rany+dza/_/rgyam tsha nas thug legs sbyar bas/_/gzer nad rtug skam lto sbos 'joms/_/thal sman se 'bru pi pi ling /_/shing kun bca' sga star bu dang /_/rgyam
[\[240b.4\]]tshar bcas pa'i chang ngam ni/_/mar ram chu dron sbyar ba blud/_/mkhregs shing yongs su 'dzag pa dang /_/na zhing bcad snyam sems pa sel/_/sman 'thungs gyur pa'i shugs bkag na/_/rlung la sogs pa'i nad rnams ni/_/'khrugs te snying gi phyogs song na/_/
[\[240b.5\]]snying nad mi bzad skyed par byed/_/skyigs bu lud pa rtsib logs na/_/rmya zhing mig 'gul kha chu 'dzag_/dran pa nyams shing lce 'cha' la/_/so ni krig krig 'cha' bar byed/_/de la sman pa ma rmongs pas/_/mkhris pas nyen la mngar ba dang /_/bad kan gyis
[\[240b.6\]]nyen kha ba yi/_/skyug sman dag ni myur du gtang /_/de nas de la smin byed pa'i/_/nad kyi lhag ma smin par bya/_/de yi me drod lus kyi stobs/_/rim gyis mngon par 'phel bar byed/_/shas cher slon gyur rlung gis ni/_/gang gi snying ni gzer gyur pa/_/de la snum
[\[240b.7\]]gyur lan tshwa sbyin/_/mkhris pa bad kan de las gzhan/_/sman ni 'thungs par gyur nas shugs/_/bkag par gyur pa'am bad kan gyis/_/'gags pa'am shin tu sbyangs gyur pa'i/_/lus la rlung ni 'jug 'gyur bas/_/rengs dang 'dar dang zug pa dang /_/
[\[241a\]]
[\[241a.1\]]lus snyom dkris snyam sems shing zug_/de la rlung ni 'joms pa yi/_/snum chos dugs stsogs thams cad bsngags/_/sman thun che la rno ba ni/_/bkres nyen lto snyi la blud na/_/bad kan mkhris pa bshang ba ni/_/bsal nas lus zungs
[\[241a.2\]]'dzag par byed/_/de la sbyor drags mngar ba yi/_/sman gyis lhag ma slon du gzhug_/skyug sman drags la bkru sman gtang /_/'khrus drags skyug sman 'jam po gtang /_/de la chu grang blud pa dang /_/ro smad bcings pas gcad par bya/_/stang zil tsan+dan pu
[\[241a.3\]]shel tse/_/ra khrag kha ra'i chu dang ni/_/'bras yos phye ma'i skyo ma ni/_/sbyor drags sel ba'i dam pa yin/_/slon sman sbyor ba drags pa la/_/chu grang dag ni blugs par bya/_/rgun 'bru la sogs khu ba mar/_/sbrang rtsi kha ra'i skyo ma blud/_/sgregs pa bcas par shin
[\[241a.4\]]tu skyug_/mur ba 'u su gla sgang dang /_/stang zil ma du ka'i phye ma/_/sbrang rtsir bcas pa'i lde gu sbyin/_/slon mthar lce ni 'khums pa la/_/snum dang skyur dang lan tshwa dang /_/ldan pas mkhur ba bkang ba dang /_/yid 'ong yu sha sha khu phan/_/de yi mdun du mi gzhan
[\[241a.5\]]ni/_/'bras bu skyur ba za ru gzhug_/lce phyir byung la til dang ni/_/rgun 'bru'i lde gu bskus nas gzhug_/tshig bkug rlung gi nad la ni/_/mar dang sha dang g.yos pa yi/_/nas thug sla ba sbyin bya zhing /_/snum dang dugs kyi sbyor ba bya/_/sman gyi sbyor ba drags pa
[\[241a.6\]]yis/_/srog ces bya ba'i khrag phyung na/_/gang phyir de ni srog 'phrog pas/_/srog len par ni yin par bshad/_/khrag de dang ni zas bcas pa/_/khyi'am bya rog la byin la/_/zos na srog ces brjod par bya/_/ma zos mkhris pa yin par bshad/_/yang na
[\[241a.7\]]ras dkar la bsgos te/_/bskams la chu dron gyis bkrus la/_/bkrus kyang dag par ma gyur na/_/mkhris pa'o dag na khrag yin no/_/skom dang brgyal dang myos pas nyen/_/de la srog ni myur bsrung phyir/_/khrag dang mkhris pa sel ba yin/_/gso ba 'tsho
[\[241b\]]
[\[241b.1\]]ba'i bar du bya/_/ri dgas ba glang ma he ra/_/gson pa'i khrag ni phyung ma thag_/srog ni 'byor par byed pa blud/_/des ni myur du srog tu 'gyur/_/de nyid 'jag ma dang mnyes pa'i/_/khrag ni 'jam rtsir gtang bar bya/_/dur byid tang pal shing mngar dang /_/dUr ba pu
[\[241b.2\]]shel tse 'o ma/_/bskol ba mar gyi snying po dang /_/stang zil dang ni bcas pa yi/_/'jam rtsi grang mo gtang bar bya/_/spyi bag 'jam rtsi rab grang ba'am/_/mar gyi snying po 'jam rtsi gtang /_/gzhang phyir byung la sman khu yis/_/'khru ba gcad la gzhug par bya/_/
[\[241b.3\]]dran pa stor la rig byed tshig_/gling bu glu dbyangs nyan du gzhug_/yan lag brgyad pa'i snying po bsdus pa las/_cho ga grub pa'i gnas kyi le'u gsum pa'o//_//de nas sman mas gtong ba'i cho ga bshad par bya'o/_/ba la sle tres ra sna 'bras bu gsum/_/
[\[241b.4\]]rtsa ba lnga pa rnam gnyis srang re'i tshad/_/po son cha brgyad ra sha srang lnga bcu/_/chu nang bskol te bzhi cha lus gyur pa/_/btsags pa la la phud dang po son cha/_/bil ba ru rta sha ta puSh+pa dang /_/shu dag gla sgang pi pi ling rnams kyi/_/lde gu bu ram sbrang rtsi mar dang ni/_/til
[\[241b.5\]]mar rgyam tsha dag dang ldan gyur pa/_/dro 'jam cho ga bzhin du btang gyur pa/_/mas gtong mchog ste nad kun 'joms pa yin/_/nad med la phan tshe ring nyams brtas byed/_/'jam rtsi gong du lde gu ma smos pa/_/der ni kun la 'di nyid gzhug par bya/_/rtsa ba bcu pa'i khu
[\[241b.6\]]ba skyur dang ni/_/ra sha bcas pa snga ma btags pa dang /_/snum chen gsum ldan mas gtong mchog yin te/_/rlung gi nad kun rab tu 'joms par bshad/_/pa la pa tol rtsa ba chung ngu lnga/_/kyi lce ba dang e raN+Da dang nas/_/bskol ba'i khu ba bre gang ra sha'i khu/_/
[\[241b.7\]]de'i phyed bcug la bskol te bre gang lus/_/pri yang ku dang gla sgang pi pi ling /_/lde gur byas shing til mar zhun mar dang /_/sbrang rtsi rgyam tsha dang ni ldan gyur pa'i/_/'jam rtsi btang na me drod 'phel ba dang /_/nyams stobs skyed cing sha ni rgyas pa dang /_/mig gi gsal
[\[242a\]]
[\[242a.1\]]stobs 'phral du skyed par byed/_/e raN+Da'i rtsa srang gsum pa la sha_/srang gsum rtsa ba lnga pa chung ngu dang /_/ra sna ba la sle tres ba spru ba/_/a shwa gan+d+ha dong ga thang shing rnams/_/po son cha brgyad chu bre brgyad du bskol/_/brgyad cha lus par gyur
[\[242a.2\]]pa de nang du/_/shu dag shu ti ba sha'i 'bras bu dang /_/pri yang ku dang shing mngar pi pi ling /_/dug mo nyung gi sa bon gla sgang dang /_/skyer pa'i khaN+Dar bcas pa zhib btags pa/_/zho gnyis tshad kyi rgyam tshar bcas pa dang /_/sbrang rtsi til mar ba gcin dang sbyar ba'i/_/
[\[242a.3\]]mas gtong skyug byed me drod skyed pa dang /_/rkang pa byin pa brla dang mjug to dang /_/lto ba snying dang pho mtshan na ba dang /_/lus lci rlung dang bshang gci 'gags dang skran/_/rde'u chags rgyu rlugs gzhang 'brum pho ba'i nad/_/bad kan rlung nad de dang de dag 'joms/_/shing
[\[242a.4\]]mngar seng phrom tsan+dan a ru ra/_/tsan+dan ut+pal ba yi 'o mar bskol/_/'tsho byed kha ra mar dang bcas pa yi/_/'jam rtsis mkhris pa'i nad rnams sel bar byed/_/ra sna ba sha ka btsos byi tsher ba/_/ba la rtsa ba chung lnga rtswa yi lnga/_/thal tres tsan+dan shug pa rnam gnyis
[\[242a.5\]]dang /_/shing mngar seng phrom srang ni phyed phyed dang /_/chu dang bskol ba'i khu ba de nyid ni/_/'o ma bre bzhi bskol te chu du'i bar/_/ji ban ti dang me da rnam gnyis dang /_/nye shing ram nye ba gnyis bi da ri/_/ka she ru dang kha ra dkar po dang /_/dzi ba ka dang pad+ma ge sar
[\[242a.6\]]dang /_/stag tsher ut+pa la dang pad+ma dkar/_/seng phrom kha sral phre'u shing mngar dang /_/nA ga ge sar muny+dza ta ka dang /_/tsan+dan rnam gnyis btags pa mar dang ni/_/sbrang rtsi rgyam tsha dang ni ldan byas pa/_/bsgrangs pa'i ni ru ha ni gtang bar bya/_/slar phyung skam sa'i
[\[242a.7\]]sha khu'am 'o ma dang /_/'bras chan byin la lus la chu blugs bya/_/lus tsha tshad 'khru mngal nad khrag mkhris dang /_/snying nad skya rbab mi bzad rims dang ni/_/skran bcas gcin 'gags mig ser la sogs pa/_/mkhris pa las gyur nad ni thams cad 'joms/_/
[\[242b\]]
[\[242b.1\]]ko sha ta ka dong ga thang shing dang /_/mur ba gze ma arga dug mo nyung /_/pa ta rgya sran bri ha ti chur bskol/_/khu ba srang ni nyi shu lus pa dang /_/der ni nyungs kar sug smel po son cha/_/ru rta zhon gnyis gnyis tshad dang ni/_/sbrang rtsi po son cha yi mar dang ni/_/thal sman
[\[242b.2\]]nyungs mar srang ni gnyis gnyis bcas/_/mas gtong me drod chung dang yi ga 'chus/_/bad kan las gyur nad ni kun la phan/_/de nas ni ru ha de ni/_/snum 'jam skyid de ba dang ni/_/las kyis lus snyom gyur pa'i sman/_/srang ni gnyis gnyis so sor bshad/_/'o ma
[\[242b.3\]]las ni srang bzhir bya/_/sbrang rtsi til mar mar khyor re/_/gzar bus dkrugs pa mas gtong bas/_/rlung nad 'jam stobs kha dog skyed/_/til mar chang dang sbrang rtsi mar/_/khyor ni re re'i tshad du byas/_/bil ba la sogs rtsa ba ni/_/khyor gnyis rgya sran khu ba ni/_/
[\[242b.4\]]khyor do bcas pas rlung nad sel/_/pa to la dang nim pa dang /_/lo ma bdun pa pu ti ka_/ra sna'i khu ba srang gnyis gnyis/_/mar srang gnyis dang nyungs kar kyi/_/lde gur bcas pa kha ba lnga/_/bad kan mang dang srin nad dang /_/mdze dang za khu'i nad rnams
[\[242b.5\]]'joms/_/til mar ba gcin zho ga chu/_/skyur rtsabs khyor ni re re dag_/yungs kar btags pa'i lde gur sbyar/_/rtug 'gags lto sbos sel byed yin/_/pa yas s+ye dang bu ram shing /_/sA la par+Ni bi da ri/_/ra sna khyor re pi pi ling /_/lde gu sbrang rtsi mar sbyar
[\[242b.6\]]ba'i/_/mas gtong khu ba 'phel bar byed/_/de nas grub pa'i 'jam rtsi ni/_/nyes pa med cing 'bras bu che/_/stobs skyed lus 'phel bde bar byed/_/kun du sbyar bya bshad par bya/_/sbrang rtsi til mar cha mnyam pa/_/rgyam tsha zho gnyis shu ti bzhi/_/e raN+Da yi
[\[242b.7\]]rtsa ba bskol/_/mas gtong sbrang rtsi til mar can/_/bcud kyis len te gcin snyi dang /_/gzhang 'brum srin bu skran nad dang /_/rgyu ma rlugs pa'i nad rnams sel/_/'di ni shing mngar phye mar bcas/_/mig la phan zhing khrag mkhris sel/_/gla sgang lde gu sbrang rtsi dang /_/
[\[243a\]]
[\[243a.1\]]til mar sha khu mar bcas pa/_/'tsho bar byed pa zhes bya ste/_/gzhang gi nad dang brla nad dang /_/chu so dang ni rmig pa dang /_/pho mtshan zug pa'i nad rnams sel/_/sbrang rtsi mar dang zhag dang ni/_/til mar khyor ni re re'i tshad/_/rgyam tsha zho gcig
[\[243a.2\]]spa ma yi/_/'bras bu srang phyed bcas pa dag_/de yang 'tsho ba yin par bshad/_/e raN+Da'i rtsa bskol ba yi/_/khu ba shu dag pi pi ling /_/po son cha yi phye mar bcas/_/sbrang rtsi til mar rgyam tshar bcas/_/'di ni shing rta can zhes bya/_/de bskol shu dag shu ti
[\[243a.3\]]dang /_/shing kun rgyam tsha thang shing dang /_/ra sna sbrang rtsi sbyar ba yi/_/'jam rtsi nad sel zhes bya dge_/rtsa ba lnga yi khu ba dang /_/pi pi ling dang rgyam tsha dang /_/shing mngar sbrang rtsir bcas pa yi/_/til mar grub pa'i 'jam rtsir bshad/_/rtsa ba bcu pa 'bras bu gsum/_/
[\[243a.4\]]po son cha ni bil bar bskol/_/ba gcin dang ni de btags shing /_/pa ta gla sgang dug mo nyung /_/lan tshwa po son cha til mar/_/thal sman lan tshwar bcas pa ni/_/rigs pa'i 'jam rtsi bad kan nad/_/skya rbab gsud pa'i nad rnams dang /_/khu ba rlung ni 'gags pa dang /_/
[\[243a.5\]]rlung 'khrugs pa la bsngags pa yin/_/gla sgang pa ta e raN+Da/_/sle tres ba la ba spru ba/_/ra sna btsod dang dong ga dang /_/pu shel tse dang kyi lce ba/_/ba ru ra dang pu tse shel/_/rtsa ba lnga pa chung ngu rnams/_/srang re po son cha rdog brgyad/_/de ni chu bre bzhi nang bskol/_/
[\[243a.6\]]bzhi cha lus pa btsags nas ni/_/'o ma bre do dang bsres la/_/'o ma lus pa slar yang bskol/_/skam sa'i sha khu bzhi cha dang /_/sbrang rtsi rgyam tsha shing mngar dang /_/shu ti dur byid pi pi ling /_/dug mo nyung dang skyer khaN+Da/_/btags pa dang ni bsres pa yi/_/'jam rtsi
[\[243a.7\]]dro 'jam btang na ni/_/sha dang me drod lus kyi stobs/_/khu ba 'phel bar byed pa yin/_/dreg nad rmongs bag gcin snyi dang /_/gzhang 'brum skran dang bshang gci 'gags/_/mi bzad rims dang me dbal dang /_/rgyu rlugs lto sbos 'khrug cing 'khru/_/chu so rked
[\[243b\]]
[\[243b.1\]]pa brla dku na/_/gnye'u rengs rna ba mgo bo'i nad/_/zla mtshan nad dang smyo byed dang /_/'or nad lud pa rde'u chags dang /_/gcin 'khyil ba yi nad rnams 'joms/_/dbang po nyams shing zhum pa dang /_/mig la phan zhing bu skyed byed/_/'tsho byed rgyal po bcud len yin/_/
[\[243b.2\]]ri dwags phra mo mgo chung ba/_/rtsa ba bcu pa bskol ba'i chu/_/spa ma'i 'bras bu shu ti dang /_/gla sgang lde gu snum chen bcas/_/mas gtong rlung ni sel ba'i mchog_/shin tu ro tsar byed pa yin/_/rma bya'i gshog pa mkhris pa dang /_/rgyu ma rkang pa mchu rtug pa/_/
[\[243b.3\]]por ba'i sha ni 'ba' zhig dang /_/rtsa ba lnga pa chung ngu ni/_/srang re dang ni ldan gyur pa/_/chu dang 'o mar bskol nas ni/_/'o ma lus par sbrang rtsi mar/_/bcas dang de bzhin bi da ri/_/shing mngar shu ti pi pi ling /_/po son cha yi lde gur bsres/_/rgyam tsha cung zad
[\[243b.4\]]btab pa yi/_/'jam rtsi stobs 'phel ro tsa'i mchog_/gong ma sreg la sogs pa yang /_/cho ga 'di ni so sor bya/_/khron gyis gzas tshol thams cad dang /_/mthu rtsal mchu yis zas tshol ba/_/chu la gnas pa'ang de bzhin te/_/nya la 'o ma spang bar bya/_/sram dang ne+e'u
[\[243b.5\]]le byi la dang /_/reg 'jam byi ba rnams kyi sha_/re re srang bcu rtsa ba lnga/_/'o ma'i nang du bskol nas ni/_/'o ma der ni po son cha/_/pi pi ling dang lan tshwa gnyis/_/kha ra til mar sbrang rtsi mar/_/'jam rtsi btang na bcud len mchog_/rtsol bas dkrugs glo
[\[243b.6\]]'grams pa dang /_/dbang po nyams dang gzi mdangs stobs/_/khu chu bshang gci 'gags pa dang /_/dreg nad kyis 'theng nad rnams dang /_/rta dang glang po shing rtas g.yeng /_/rkang lag chag grugs gyur pa la/_/slar ni bde bar 'tsho byed cing /_/ro tsa byed pa'i mchog
[\[243b.7\]]yin no/_/kha sral bu ram shing phran las/_/g.yos su byas pa'i 'o thug blud/_/snum zhing bsdams pa mi dgos pa'i/_/grub pa'i sman ni sbyar bar bya/_/nad 'joms srung dang bcas pa yi/_/snum gyi 'jam rtsi bshad bya ste/_/rtsa ba bcu pa ba la dang /_/ra sna a shwa
[\[244a\]]
[\[244a.1\]]gan+d+ha dang /_/ba spru ba dang e raN dang /_/sle tres ga bra'i rtsa ba dang /_/ba sha ka dang bu ti ka_/sa ha ra dza nye shing ba/_/ka ka na se srang re dang /_/nas dang ma sha zar ma dang /_/rgya shug rgya sran khyor re'i tshad/_/chu bre drug cu rtsa bzhir bskol/_/de las
[\[244a.2\]]bre ni bcu drug lus/_/'tsho byed sde ni srang re bcug_/til mar bre ni bzhi dang bskol/_/'di ni 'jam rtsir btang gyur na/_/rlung nad thams cad sel bar byed/_/de bzhin skam sa'i srog chags sha_/'tsho byed sde dang bcas par bskol/_/shu ti nas dang bil ba skyur/_/
[\[244a.3\]]til mar bskol bas rlung nad sel/_/rgyam tsha mdog dmar gyur gyi bar/_/mer bsregs mar gsur rlung nad 'joms/_/dzi ban ti dang po son cha/_/me da rnam gnyis sra ba ni/_/shing mngar ba la shu ti dang /_/zangs rtsi ba dang pi pi ling /_/ka ka ni sa nye shing ba/_/
[\[244a.4\]]kha sral k+Shi ra ka ka ri/_/zur pa karka ta sring gi_/shu dag btags pa'i lde gu dang /_/til mar mar dang 'o ma ni/_/bzhi 'gyur gyi ni nang du bskol/_/'jam rtsi nyams brtas rlung nad 'joms/_/stobs dang khu ba me drod 'phel/_/khrag dang khu ba'i nad sel byed/_/bu skyed
[\[244a.5\]]par yang byed pa yin/_/rgyam tsha ru rta po son cha/_/shu ti lcang ma shu dag dang /_/ba le ka dang shing mngar dang /_/ga bra'i rtsa ba kad pha la/_/thang shing dong gra ma nu dang /_/me da dpyi mo tsi tra ka_/zur pa bong dbyi dang ga_/sha ma dur byid ha re Nu/_/sti ra bil ba ni li ni/_/
[\[244a.6\]]ti mu sa dang pi pi ling /_/dan da ra sna cha mnyam pa/_/e raN+Da yi mar ram ni/_/til mar bskol ba'i 'jam rtsi yis/_/bad kan nad 'joms rgyu rlugs dang /_/rtug skam skran dang gzhang 'brum dang /_/mcher pa'i nad dang gcin snyi dang /_/rlung 'khyil ba dang lto sbos dang /_/
[\[244a.7\]]rde chags nad ni myur du sel/_/yang na bil ba la sogs pa'i/_/rtsa ba lnga pa til mar bskol/_/yang na bad kan sel sman sbyar/_/til mar dang btang bad kan 'joms/_/yang na po son cha brgyad 'gyur/_/skyur bskol 'jam rtsis bad kan sel/_/'jam rtsi 'jam pas
[\[244b\]]
[\[244b.1\]]rmongs gyur la/_/rnon po nye bar sbyang bar bya/_/rno bas gnod la snum pa dang /_/mngar zhing bsil ba 'jam pa gtang /_/rnon po ba gcin pi lu dang /_/tsi tra ka dang lan tshwa dang /_/thal sman dang ni nyungs kar rnams/_/dus la bab par gtang bar bya/_/'o ma mar
[\[244b.2\]]stsogs 'jam po yis/_/nyams stobs dus dang nad gzhi rang bzhin dag_/rnam par phye ste 'jam rtsi gtang bya ba/_/rang rang gi ni sman gyi sde tshan gyis/_/rang rang gi ni nang rnams bsal bar bya/_/tsha bas nyam thag la bsil ba/_/bsil bas nyen la dro 'jam sbyar/_/
[\[244b.3\]]de dang 'tsham pa'i sman ldan par/_/'jam rtsi brtags te gtang bar bya/_/sbyang bar bya ba'i nad rnams la/_/rtas byed 'jam rtsi mi gtang zhing /_/mi gang mdze gcin nad kyis nyen/_/tshil rgyas nad la gtang mi bya/_/nyam chung glo 'grams pa dang brgyal ba dang /_/lus skem
[\[244b.4\]]rid dang sbyangs pa'i lus can dang /_/gang yang dri mas tshe 'di gzung 'gyur la/_/sbyong bar byed pa'i mas gtong gtang mi bya/_/yan lag brgyad pa'i snying po bsdus pa las/_/cho ga grub pa'i gnas kyi le'u ste bzhi pa'o//_//de nas sman mas gtong ba'i cho gas nad
[\[244b.5\]]phyin te sos par bya ba'i le'u bshad par bya'o/_/snum chos dugs ni ma byas dang /_/lto lci ba la sman grang snum/_/tsha nyung sman tshad chung ba'am/_/sman ni ska ba btang gyur na/_/de yis nad ni bslangs gyur dang /_/stobs chung ba yi nad ma phyin/_/sbyor ba nyes pa skyed
[\[244b.6\]]'gyur zhing /_/'phyen dang phyi sa gcin sri dang /_/lte ba chu so na zhing tsha/_/dang gar chags shing gzhang skrangs dang /_/g.yan pa'i thor bu mdog mi sdug_/mi dga' me drod chung bar 'gyur/_/tshad 'khru'i nyes pa bar ma la/_/sngar bshad sman gyi khu ba gnyis/_/de
[\[244b.7\]]las gcig ni dro ba yi/_/btung ba blugs pa bsngags pa yin/_/po son cha yi reng bu'i dugs/_/dus shes pa yis bkru sman gtang /_/bil ba'i rtsa ba dur byid dang /_/thang shing nas dang rgya shug dang /_/rgya sran chang dang ba gcin bcas/_/mas gtong 'gags pa
[\[245a\]]
[\[245a.1\]]sel bar byed/_/nad gzhi shas che lus rtsub dang /_/lto sra nus pa chung btang na/_/mas gtong nad gzhi bslangs nas ni/_/rlung gi lam ni 'gag par byed/_/rlung ni lam log zhugs pa des/_/lto sbos nad rnams gzir bar byed/_/gzhang
[\[245a.2\]]dang lto ba tsha ba dang /_/rlig pa chu so na byed cing /_/snying gar 'gags pas gzer ba dang /_/phan tshun du ni 'gro bar byed/_/de la lus bsku dugs byas pa'i/_/lus la reng bu gzhug par bya/_/bil ba stsogs sam bi lu dang /_/nyungs kar ba gcin bcas mas ga
[\[245a.3\]]tong /_/tsi tra thang shing til mar ni/_/bskol ba'i 'jam rtsi gtang bar bya/_/shugs ni bkag par gyur pa'am/_/btsir drags par ni byas pa'am/_/lan tshwa snum shas chung la tsha/_/sman chung ba yis mas gtong ba/_/'jam pas rlung gis gyen du 'phul/_/
[\[245a.4\]]kha dang sna nas 'byung bar 'gyur/_/de yis brgyal dang snying nad dang /_/skom dang tsha ba la sogs 'byung /_/brgyal ba'i nad ni mthong gyur na/_/de yi gdod la chu grang gtor/_/ngal bsos bar du g.yab pa dang /_/dbugs rngub 'byung ba byed du gzhug_/kha sbubs
[\[245a.5\]]bzhag ste rgyab rtsib logs/_/lto ba lag pa dron pos mnye/_/skra nas bteg ste sprugs pa dang /_/sbrul dang mche ba can 'jigs bstan/_/mtshon dang thog bab rgyal po'i mis/_/skrag bcas mas gtong thur du 'byung /_/lag pa gos kyis mgul par bsdam/_/
[\[245a.6\]]ci nas 'chi bar mi 'gyur bya/_/srog dang gyen rgyu rlung bkag pas/_/thur sel shin tu bder rgyu ba/_/grub pa yis ni mas gtong ba/_/myur du 'dren par byed pa yin/_/ru rta gla gor zho sha yi/_/lde gu skyur rtsabs sbyar te blud/_/dro dang rno dang 'khru ba yis/_/mas
[\[245a.7\]]gtong lugs bzhin 'byung bar byed/_/dur byid a ru ra ba gcin/_/sbyar blud lugs bzhin 'byung bar byed/_/zhu ba'i gnas 'dug dugs byas la/_/rtsa ba bcu pa rgya shug nas/_/rgya sran pa gcin bskol ba yi/_/mas gtong drag po sbyar bar bya/_/sle tres
[\[245b\]]
[\[245b.1\]]smyug ma'i lo ma dang /_/pu ti ka rany+dza'i shun pa/_/'o ma zur pa thang shing dang /_/puti ka ni ba gcin bskol/_/til mar bu ram rgyam tshar bcas/_/bkru sman lde gur bcas pa gtang /_/mas gtong brang na gnas pa la/_/bil ba la sogs lnga bskol gtang /_/mgor
[\[245b.2\]]gnas snar blugs dud pa rngub/_/nyungs kar lde gus mgo bo bsku/_/mas gtong drod ches rno skyur drags/_/ska ches dugs ni drags pa dang /_/nad gzhi chung zhing lto snyi la/_/yang dang yang du gtong ba yi/_/sbyor ba drags pa nyes 'gyur bas/_/lto ba'i nad ni skyed
[\[245b.3\]]par byed/_/de la bkru sman drag sbyar bas/_/gso dang mtshungs pa nyid du bya/_/mas gtong thal sman skyur rno dro/_/lan tshwa can nam mkhris can la/_/gzhang tsha 'brud cing gnod pa dang /_/yongs su 'dzag par byed par 'gyur/_/khrag ni btsos pa lta bur 'byung /_/mkhris
[\[245b.4\]]pa'ang mdog mang 'byung bar byed/_/lan mang shugs drag 'byung ba dang /_/yang dang yang du brgyal bar 'gyur/_/de la khrag mkhris 'khru ba sel/_/gso ba rab tu bsngags pa yin/_/tsha ba sogs la dur byid kyi/_/lde gu rgun chur sbyar ba blud/_/de yis bshang rlung
[\[245b.5\]]mkhris pa ni/_/bsal nas tsha ba la sogs 'joms/_/dag gyur nas thug grang mo ni/_/khar dang ni bcas pa blud/_/'khru ba drags par gyur pa yi/_/bshang ba zad la kha zas ni/_/ma sha'i khu ba zan dron sbyin/_/zho dang chang ni blud par bya/_/de ltar grub pa'i
[\[245b.6\]]mas gtong nyes/_/bshad nas snum gyi mas gtong bshad/_/rlung can grang zhing chung ba dang /_/mkhris pa rab tsha bad kan 'jam/_/'grangs ches pa la lci ba dang /_/bshang ba stsogs la stobs chung gtang /_/de ni snum rlung 'dres gyur zhing /_/zil gyis mnan pas 'byung mi
[\[245b.7\]]'gyur/_/rengs dang brla na sbos pa dang /_/rims dang gzer dang yan lag na/_/rtsib logs na dang 'dar ba ni/_/snum rlung 'dres la 'byung zhes bya/_/de snum lan tshwa dro dang skyur/_/ra sna bi da dro yi mar/_/rang skyur chang dang rgya shug dang /_/rgya sran nas dang bskol
[\[246a\]]
[\[246a.1\]]ba'am/_/rtsa ba lnga pa ba gcin bcas/_/mas gtong drag pos legs bsal bya/_/de dag nyid kyi til mar dang /_/dgongs kar zan zos 'jam rtsi gtang /_/skom dang lus tsha rmongs bag dmar/_/mdog nyams rims 'debs mun par mthong /_/
[\[246a.2\]]mkhris pa dang 'dres yin zhes bya/_/kha mngar mas gtong byas te sbyangs/_/lus snyom sgyid zhan rims drag 'debs/_/cham pa lus lci yi ga 'chus/_/brgyal bcas na bas bad kan dang /_/'jam rtsi snum ni 'dres shes bya/_/de la bska dang kha dang tsha/_/chang dang
[\[246a.3\]]ba gcin la bskol ba/_/po son cha dang til mar dang /_/skyur bcas mas gtong ba yis bsal/_/slon dang brgyal dang yi ga 'chus/_/snyom gzer gnyid che yan lag na/_/ma zhu'i mtshan mar lus tshar bcas/_/de ni 'grangs ches 'dres shes bya/_/de la tsha dang lan
[\[246a.4\]]tshwa'i phye/_/bskol ba'i smin byed sman dang ni/_/bkru sman 'jam po gtang ba dang /_/ma zhu la phan thams cad phan/_/gcin rtug 'phyen ni 'gags pas nyen/_/lus lci lto sbos snying ga na/_/snum dang bshang 'dres yin zhes bya/_/de la snum dugs ring bur
[\[246a.5\]]bcas/_/dur byid bil ba sogs bskol la/_/mas gtong drag dang 'jam rtsi gtang /_/rtug pa 'gags pa sel bas kyang /_/cho ga bzhin du legs par bsal/_/rtog pa'am gzhang ni skrang pa'am/_/thug pa legs par 'thungs pa yis/_/rkub tu snum
[\[246a.6\]]ni btang gyur pa/_/sdod pa med par shugs kyis rgyu/_/de nas ro stod mgrin pa dang /_/stod kyi bu ga dag tu'ang 'byung /_/de la dur byid rgya shug nas/_/rgya sran ba gcin bskol ba dang /_/de dang bskol ba'i til mar ni/_/mas gtong 'jam rtsir bcas pa gtang /_/lkog
[\[246a.7\]]mar byang ba dgag par bya/_/lkog ma bsdams shing skyug sman dang /_/slon bro sel ba'i gso bas kyang /_/bzlog pa dag ni de la bya/_/snum tshos ma gyur mi gtang ste/_/des ni gzhang khar chags 'gyur zhing /_/de las nad bcas rmongs bag dang /_/g.ya' dang skrang
[\[246b\]]
[\[246b.1\]]pa skyed par byed/_/de la mas gtong rnon po dang /_/arka'i lor bskol til mar gtang /_/dbugs ma phyung bar bcing pa'am/_/ma lus par ni btang ba yis/_/rlung zhugs nas ni 'khrug byed cing /_/gzer dang na ba skyed par byed/_/de la gzhang kha bsku dugs bya/_/
[\[246b.2\]]rlung 'joms pa yi kha zas gtang /_/myur du bcug cing phyung ba'am/_/glo bur du ni bteg pa yis/_/rked pa gzhang dang brla byin pa/_/chu so rengs shing na bar 'gyur/_/de la rlung 'joms kha zas dang /_/dugs bsku 'jam rtsir bcas pa phan/_/btsir ba'i tshe na bar du
[\[246b.3\]]grol/_/rlung gis gzhang la gnod gyur nas/_/brang dang mgo bo gzer zhing na/_/brla yi nad ni skyed par byed/_/de la bil ba la sogs dang /_/po son cha dang dur byid sogs/_/ba gcin dang ni sbyar ba gtang /_/btsir drags pa yis khong par ni/_/mi 'dug lkog ma
[\[246b.4\]]'byung bar 'gyur/_/de la mas gtong bkru sman dang /_/mgul pa bsdam sogs las rnams bya/_/bkru sman sogs pas dag byas nas/_/lus dang nyams stobs me drod chung /_/sgo nga gzhon nu'am til mar ni/_/snod ni gang ba ji bzhin du/_/gnod par gyur pa
[\[246b.5\]]thams cad las/_/sman pas 'bad de bsrung bar bya/_/kha zas mngar dang yid 'ong sbyin/_/de 'og skyur dang lan tshwar bcas/_/de nas mngar dang kha ba sbyin/_/de 'og bska dang tsha ba sbyin/_/ro ni snum dang rtsub pa dang /_/phan tshun gnyen por gyur pa bzhin/_/rim pa nye bar
[\[246b.6\]]sbyar ba yi/_/rim pa de ni rnal du dbab/_/kun bzod nyams stobs brtan pa ni/_/rnal mar gyur pa yin zhes bya/_/yan lag brgyad pa'i snying po bsdus pa las/_cho ga grub pa'i gnas kyi le'u ste lnga pa'o//_//de nas sman gyi cho ga bshad par bya'o/_/sa phyogs
[\[246b.7\]]skam zhing cha mnyam pa'i/_/gzhi mnyam gtsang zhing sa gzhi bzang /_/dur khrod shing chen lha gnas dang /_/g.yang sa grog ma can ma gtogs/_/'jam zhing chu ni g.yas na 'bab/_/'jag ma dUr ba dang ldan pa/_/thong lcags kyis ni ma snad pa/_/ljon shing grib mas ma
[\[247a\]]
[\[247a.1\]]phog pa/_/kha dog bcud la sogs dang ldan/_/sman skyes pa ni bsngags pa yin/_/'bus ma zos shing mes ma tshig_/'byung ba sogs kyis gnod ma gyur/_/nyi grib chu la sogs ma nyen/_/ji bzhin dus su bsten gyur pa/_/rtsa ba che zhing gting du zug_/
[\[247a.2\]]byang gi phyogs su bsten pa bzang /_/de nas dge ba la spyod cing /_/dad ldan gtsang sbra smyung ba byas/_/sman ni legs par gnas pa btu/_/'o mar bcas pa dus su sbyar/_/bu ram mar dang sbrang rtsi dang /_/pi pi ling dang byi dang ga_/'bru rnams ma gtogs 'o ma med/_/
[\[247a.3\]]lo gcig 'das par ma gyur sbyar/_/'o ma ba ni yar ma yi/_/gcin dang lci ba skon med yin/_/na tshod stobs ldan lus zungs dang /_/rwa 'dzugs rmig pa la sogs bzang /_/lan tshwa ma gtogs ro lnga'o/_/sman khu yi ni skye gnas yin/_/sman khu lde gu bskol dang grangs/_/
[\[247a.4\]]phan dang zhes ni bya ba ste/_/sman ni rnam pa lnga ru brtags/_/snga ma bzhin du mthu stobs che/_/'phral du btus te brdungs nas ni/_/tshags la btsir te btsags pa gang /_/de ni khu ba zhes bshad do/_/lde gu gsher gyis sbrus btags pa'o/_/de bskol ba ni bskol ba yin/_/
[\[247a.5\]]bsgrangs pa mtshan mo gzhag pa yin/_/khaN+Da 'phral du sbyar btsags pa/_/de dag gi ni tshad brtag pa/_/nad stsogs stobs las sbyar bar bya/_/de yang drang srong gis bshad pa/_/tshad kyi nges pa yod min gyi/_/nad dang lto tshad nyams dang ni/_/dus dang yul ni rnam
[\[247a.6\]]brtags te/_/de ltar sman ni gtang bar bya/_/sman gyi khu ba srang bzhi ni/_/'bring tshad tsam du bshad pa yin/_/lde gu zho gnyis dag dang bsres/_/de ni chu srang gsum gyi tshad/_/bskol ba'i sman ni srang gcig bya/_/bre phyed chu bskol bzhi cha lus/_/bsgrangs pa srang
[\[247a.7\]]gcig srang drug ni/_/de las gzhan pas srang bzhi yin/_/sman mar bskol tshad ma smos par/_/lde gu snum dang gsher rdzas ni/_/bzhi 'gyur du ni skyed de sbyar/_/shau na ka yis bshad pa ni/_/snum bskol chu ni 'ba' zhig dang /_/khu ba bskol pa rim bzhin du/_/
[\[247b\]]
[\[247b.1\]]lde gu'i cha ni bzhi dang drug_/brgyad ni rim bzhin sbyar bar bya/_/lde gu sor mor ma 'byar dang /_/snum ni mer bcug sgra med dang /_/gang tshe kha dog sogs phun tshogs/_/de tshe der ni myur du dbab/_/mar ni lbu ba dngas ma dang /_/til mar lbu ba byung ba dang /_/lde gu nal
[\[247b.2\]]nal por 'gyur zhing /_/chu nang 'bying zhing gyes mi 'gyur/_/tshos pa'i tshad ni rnam gsum ste/_/'jam tshos 'byar bag 'byar la rtsub/_/'jam tshos tshig ma lde gu 'dra/_/'byar bag sbrang rtsi lta bu yin/_/cung zad tshig cing mdog gnag par/_/snang 'gyur de ni tha
[\[247b.3\]]ma yin/_/de las 'das par don mi byed/_/mtshos me drod nyams par byed/_/'jam tshos snar btang rtsub pas bsku/_/btung dang 'jam rtsi 'byar bag bya/_/sha na kar sha lag mthil dang /_/spar gang phul bre a da ka_/dro na ba ha rim bzhin du/_/bzhi 'gyur yin
[\[247b.4\]]par shes par bya/_/rlon pa nyis 'gyur sbyar bya zhing /_/gsher pa phul gang stsogs de bzhin/_/btags te sbrus nas gsher med pa'i/_/snum bskol ba la chu gzhug bya/_/gang du tshad ni ma bshad pa/_/der ni cha mnyam sbyar bar bya/_/sha na gnyis la ba da ka_/de
[\[247b.5\]]gnyis kar sha go la dang /_/ba ru ra dang drang 'khru med/_/a k+Sha bi tsu su par+Na/_/lag mthil kham tshad byi la'i sder/_/tin du ka dang lag pa'i tshad/_/sgra gzhan don ni gcig pa yin/_/shu ti brgyad pa pi tsu yin/_/srang gcig bil ba pra kun dza/_/sbar gang a mra bzhi
[\[247b.6\]]po yin/_/gcig gi ming gi rnam grangs yin/_/srang gnyis khyor gang de gnyis la/_/snyim gang de gnyis ma ni ka_/a da ka dang snod ka nas/_/dro na kum pa bum chen yin/_/tu la srang ni brgya yin te/_/de nyi shu la khur du bshad/_/gangs can 'bigs byed ri yis ni/_/
[\[247b.7\]]sa gzhi phal cher khyab pa yin/_/de las dang por bsil zhing phan/_/'bigs byed sman ni me'i rang bzhin/_/yan lag brgyad pa'i snying po bsdus pa las/_/cho ga grub pa'i gnas kyi le'u drug pa'o//_//yan lag brgyad pa'i snying po bsdus pa las/_cho ga grub pa'i
[\[248a\]]
[\[248a.1\]]gnas te gnas lnga pa lus gso ba'i yan lag rdzogs so//_//de nas byis pa gso ba'i cho ga'i le'u bshad par bya'o/_/de yang rgyun shes kyi bu la sogs pa drang srong chen po rnams kyis 'di ltar bshad de/_byis pa btsas ma thag phru ma/_/
[\[248a.2\]]bsal te rgyam tsha mar bskus sbyang /_/de 'og btsas pas sdug bsngal la/_/ba la'i til mar blugs par bya/_/de yi rna ba'i drung du ni/_/rdo gnyis brdungs par spyad par bya/_/de nas de yi rna ba ni/_/g.yas par sngags 'di brjod par bya/_/yan lag yan lag las byung
[\[248a.3\]]khyod/_/snying las mngon par bskyed pa yin/_/bdag nyid bu zhes bya ba khyod/_/lo brgyar yang dag 'tsho 'gyur zhing /_/lo brgya thub cing ston brgya 'tsho/_/tshe ring por ni thob gyur cig_/rgyu skar phyogs dang mtshan mo dang /_/nyin mos khyod ni bsrung bar shog_/bde bar gyur na
[\[248a.4\]]lte ba ni/_/sor bzhi'i 'og tu srad bus bcing /_/de yi 'og tu bcad nas ni/_/lte ba la ni brtod de bzhag_/de 'og lte bar ru rta yi/_/til mar gyis ni bsku bar bya/_/'o ma can shing bskol chu'am/_/dri zhim bcud ldan chu dag ni/_/gser ram dngul ni bsregs pa
[\[248a.5\]]yis/_/bsros pa'i dro 'jam chu yis bkru/_/de nas mdzub mo g.yas pa ni/_/dkris pas rkan ni bteg nas kyang /_/mgo bor ras bal snum can g.yogs/_/blo dang tshe dang stobs bskyed phyir/_/shu dag pra ma bi sha li/_/shang kha puSh+pa'i lde gu ni/_/mar dang sbrang
[\[248a.6\]]rtsir bcas pa dag_/sngags btab ha re Nu tsam sbyin/_/gser dang shu dag mu men dang /_/ma nu a ru ra'i phye ma/_/gser dang skyu ru ra'i phye ma/_/sbrang rtsi mar bcas lde gu sbyin/_/de nas mngal chu rgyam tsha ni/_/mar dang bcas pa skyug tu gzhug_/skye dgu'i bdag po cho ga
[\[248a.7\]]yis/_/btsas pa'i cho ga byed du gzhug_/snying la gnas pa'i rtsa rnams ni/_/btsas nas kha ni dbye ba'i phyir/_/nyi ma gsum mam bzhi pa la/_/bud med kyi ni nu zho 'byung /_/de bas nyin zhag dang po la/_/dus gsum du ni sbrang rtsi mar/_/byi tsher ba dang sbyar ba la/_/
[\[248b\]]
[\[248b.1\]]sngags kyis btab ste byis par byin/_/gnyis pa dang ni gsum pa la/_/lak+Sh+mi dang bskol mar blud bya/_/de nas dang po'i nu zho ni/_/bkag pa de la mar sar ni/_/zho gnyis tsam gyi tshad sbyin zhing /_/nu zho dus gnyis blud par bya/_/ma nyid kyi ni nu zho blud/_/de yis lus
[\[248b.2\]]ni 'phel byed yin/_/de med ma ma shin tu byams/_/skyon med 'khrig pa spangs pa dang /_/rigs dang rang bzhin de dang mnyam/_/nad med na tshod dar la bab/_/bu ma shi shing brkam chags med/_/gnyis kyi 'o ma blud par bya/_/de gnyis zas dang spyod lam ni/_/phan
[\[248b.3\]]pas 'bad de gso bar bya/_/mya ngan khro dang smyung ba dang /_/lus dub nu zho nyams pa'i rgyu/_/bu ram chang ma gtogs chang dang /_/rlan can sha khu 'o ma dang /_/'o ma can sman mya ngan stsogs/_/go bzlog nu zho'i rgyun yin no/_/mi mthun zas ni zos pa dang /_/ltogs
[\[248b.4\]]dang sems ni nyams pa dang /_/lus zungs gnod bcas sbrum ma yi/_/'o ma byis pa'i nad skyed byed/_/nu zho med na ra'am ba'i/_/'o ma bri ha ti sogs rtsa'am/_/stir gnyis bskol kha rar bcas/_/yon tan de ldan blud par bya/_/drug pa'i mtshan mo khyad par du/_/
[\[248b.5\]]bsrung dang gtor ma'i bya ba bya/_/de yi gnyen gyis mel tshe bya/_/shin tu dga' ba nyid kyang bya/_/zhag bcu rdzogs par 'gyur ba dang /_/rang rig 'tsham pa'i cho ga ni/_/byed du gzhug cing btsas ma bslang /_/lus la ldong ros ba bla dang /_/gi waM tsan+dan a kar btags/_/
[\[248b.6\]]rgyu skar lha 'am nye du las/_/dras pa'i yi ge mnyam pa yi/_/ming ni byis pa la gdags bya/_/de nas rang bzhin dbye las bshad/_/gzugs kyi tshe ni yongs su brtag_/mkhas pas byis pa'i mal stan ni/_/byang ngam shar du mgo bstan la/_/sngas dang gos ni
[\[248b.7\]]gtsang zhing bkrus/_/'jam zhing gnyer ma med pa yi/_/gos la gdon ni 'joms byed pa'i/_/sman gyi dud pas bdug par bya/_/bya rog bsad pa snum gsum dang /_/bcas pa'i dud pas bdug par bsngags/_/bse ru la sogs gson po yi/_/rwar btags
[\[249a\]]
[\[249a.1\]]nor bu bzang po spu/_/bram+hi 'tsho byed in+p+ri sogs/_/sman ni bzang po gdags par bya/_/mchog tu rtag par shu ngag ni/_/lag gnyis mgul dang spyi bor gdags/_/des ni tshe dang yid gzhungs dran/_/bde ba skyed byed gdon las bsrung /_/zla
[\[249a.2\]]ba bdun nam brgyad pa na/_/nad med nyin zhag shis pa la/_/ma ma'i pang du spro bsrings la/_/dgun gyi dus su rna ba dbug_/khye'u'i dang po g.yas pa dbug_/bu mo'i g.yon pa dbug par bya/_/sman pas khab ni g.yas pas gzung /_/g.yon pas rna shal bzung nas ni/_/
[\[249a.3\]]rna ba'i khyon gyi dbus las ni/_/mkhur tshos kyi ni phyogs dag tu/_/pags pa dag ni phug nas su/_/nyi ma'i 'od zer snang ba ru/_/mi 'gyur brtan por bzung nas ni/_/rgya skyegs kyi ni khu bas bsku/_/dbus su rang bzhin gyis grub pa'i/_/bu ga drang por cig car dbug/_
[\[249a.4\]]de nas rtsa ni g.yas pa'i phyir/_/steng 'og ngos gnyis gtang mi bya/_/nag po gnad 'dra dmar po ste/_/rtsa de phug na dmar zhing na/_/skrang zhing tsha la sra ba dang /_/gnye'u rengs gzhan dbang can nad skyed/_/de rnams nad gzhi ji bzhin du/_/gso ba dag ni myur du bya/_/gnad
[\[249a.5\]]du phug na khrag med cing /_/nad dang dmar sogs 'byung mi 'gyur/_/khab rjes skud pa snum can ni/_/rjes su gzhug pa nyid du byas/_/til mar rlon pas bsku ba dang /_/rgya cher de ni bskyed par bya/_/rna shal phug nas phan zas byin/_/de 'og sdong bu sbom po gzhug_/
[\[249a.6\]]zhag gsum bzhag nas rma 'tshobs nas/_/rim gyis de ni bskyed par bya/_/de nas de yi so skyes nas/_/nu zho 'thung las rim gyis bzlog_/sngar bshad 'o ma sbyin bya zhing /_/kha zas yang dang rtas byed byin/_/nu zho spangs nas bi ya la'i/_/rkang dang shing mngar 'bras
[\[249a.7\]]yos dang /_/ka ra dkar po la du sbyin/_/bil ba gzhon nu sug smel dang /_/kha ra 'bras yos drod skyed sbyin/_/'khru gcod da ta ka'i me tog_/kha ra 'bras yos skyo ma sbyin/_/gnod pa skyed par mi byed pa'i/_/sman gyis de yi nad bsal bya/_/shin tu drags
[\[249b\]]
[\[249b.1\]]nad ma gtogs gzhan/_/rno sman bkru sman kun tu spangs/_/tshul min skrag par mi bya ste/_/skrag na gdon ni 'jug par 'gyur/_/gos kyi rlung dang gzhan reg dang /_/'gom pa la ni de bsrung bya/_/bram+hi nyungs kar shu dag dang /_/rgyam tsha ru rta sha ri ba/_/pi pi ling bcas
[\[249b.2\]]bskol ba yi/_/sman mar dran dang yid gzhungs skyed/_/tshe 'phel gdon ni mi bzad 'joms/_/'byung po smyo byed zlog par byed/_/so ma ra dza shu dag dang /_/sbal pa nye shing sle tres dang /_/shang ka puSh+pa bram+hi dang /_/pra ma so ma srang re ni/_/lde gu brgyad cha mar bre
[\[249b.3\]]gang /_/'o ma bzhi 'gyur nang du ni/_/bskol ba de blud dpal yon dang /_/tshe blo yid gzhungs dran pa skyed/_/ra yi 'o ma a ru ra/_/tsha ba gsum dang pa ta dang /_/shi kru shu dag lce myang tsha/_/bskol ba'i sman mar dbyangs can de/_/tshig dang blo gros dran pa dang /_/
[\[249b.4\]]ngag gsal me drod skyed par byed/_/shu dag sle tres a ru ra/_/nye shing ba dang shang gi ni/_/a pa marga bskol ba yi/_/sman mar yon tan snga mar mtshungs/_/shu dag dkar po ru rta gser/_/arga'i puSh+pa gser dang bcas/_/lcags rkyags dang ni dung dang gser/_/
[\[249b.5\]]ka rany+dza dang shu dag gser/_/rkang pa re res bshad pa bzhi/_/sbrang rtsi mar dang bcas lde gu/_/lo gcig byin na lus dang blo/_/kha dog nyams stobs skyed par byed/_/shu dag shing mngar lce myang tsha/_/dong gra shu ti a ru ra/_/ru rta zur pa pi pi ling /_/mar bcas
[\[249b.6\]]lde gu dag dag byed/_/yan lag brgyad pa'i snying po bsdus pa las/_gnas kyi phyi ma'i le'u ste dang po'o//_//de nas byis pa'i nad gso ba'i le'u bshad par bya'o/_/'o ma zas dang gnyi gas 'tsho/_/byis pa rnam pa gsum du bshad/_/de dag gnod
[\[249b.7\]]med las bder 'gyur/_/gnod pa las ni nad rnams 'byung /_/gang zhig chu dang gcig tu 'dres/_/nyes pa yod pa ma yin te/_/'o ma de ni skyon med yin/_/rlung gis gnod gyur chu steng 'phyo/_/bska zhing rtsub la lbu ba can/_/de yis bshang gci sri bar byed/_/
[\[250a\]]
[\[250a.1\]]mkhris las gnod gyur dro skyur tsha/_/ri mo ser snang des tsha skyed/_/bad kan gyis ska lan tshwar bcas/_/sbyin bag can la chu nang 'bying /_/ldan pa'i mtshan ma 'dren ma ste/_/'das pa'i mtshan ma gsum dang ldan/_/rang gi mtshan ma ci 'dra
[\[250a.2\]]las/_/de 'thungs pas ni nad skyed 'gyur/_/byis pa rtag tu mi bzad par/_/ngu ba la ni nad shes bya/_/de ni phyogs gang shas cher 'dzin/_/gang du reg par mi bzod pa/_/de na nad yod shes par bya/_/mgo nad mig 'byed las shes bya/_/snying nad lce mchu sos
[\[250a.3\]]gnon dang /_/dbugs dang khu tshur bsdams shes bya/_/khong nad bshang gci sri dang slon/_/nu ma sos 'debs rgyu ma 'khrug_/lto sbo rgyab ni 'gugs dgye dang /_/lto 'gugs pas kyang shes par bya/_/chu so mtshan nad bshang gci sri/_/skrag cing phyogs lta las shes
[\[250a.4\]]bya/_/de nas ma ma nad gzhi dang /_/skyon ni ji bzhin gso bar bya/_/de la nu zho rlung can la/_/rtsa ba bcu bskol zhag gsum blud/_/yang na ru rta tsi tra ka_/pa ta shu dag pu tse shel/_/ga bra'i rtsa ba la la phud/_/thang shing dang ni sa ra la/_/bri sh+tsi ka ni pi pi ling /_/
[\[250a.5\]]na le sham ni bskol ba blud/_/de nas rlung nad 'joms pa yi/_/sman mar gang yang rung ba blud/_/de rjes chang gi dwangs ma blud/_/snum 'gyur bkru sman 'jam po gtang /_/de 'og 'jam rtsi'i las bya zhing /_/dugs sogs rlung nad 'joms pa bya/_/bil ba ra sna ti
[\[250a.6\]]mu sa/_/thang shing sa ra la bcas phye/_/mar dang sbyar ba'i lde gu'am/_/de bskol kha ra dkar btab sbyin/_/mkhris pas gnod la sle tras dang /_/nye shing nim pa pa to la/_/tsan+dan sha ri ba bskol ba/_/ma ma dang ni byis par blud/_/yang na gla sgang 'bras bu gsum/_/
[\[250a.7\]]rtsa mkhris pu tse shel blud bya/_/thal tres la sogs shug pa sogs/_/pa to la sogs sde bskol blud/_/sman ni 'di bskol mar dang ni/_/mkhris pa sel ba'i bkru sman dang /_/bsil sman gyis bsku byug sogs bya/_/bad kan can gyi bdag nyid la/_/shing mngar
[\[250b\]]
[\[250b.1\]]rgyam tsha bcas pa'am/_/rgyam tsha shing mngar pi pi ling /_/mar sbyar byis pa la blud bya/_/de nas po son cha'i me tog_/btags pa sbrang rtsir bcas pa yi/_/lde gus nu ma byis pa'i mchu/_/bskus pa byin pa der slon gzhug_/ma ma rnon pos slon du gzhug_/de nas shag
[\[250b.2\]]sogs rim pas spyad/_/gla skang la sogs bskol ba blud/_/de bzhin go snyod rgya spos dang /_/thang shing dug mo nyung bskol blud/_/yang na gla sgang bong nga dkar/_/shu dag tsha ba lnga bskol blud/_/nu zho nyes gsum dri ma can/_/dri mnam 'khru zhing du dang 'dra/_/ma bre gang
[\[250b.3\]]shing sla la rgyun bar chad/_/lbu ba can du 'khru bar 'gyur/_/bshang ba kha dog sna tshogs 'byung /_/na zhing gcin ser dkar zhing ska/_/rims nad skom dad yi ga 'chus/_/sgregs pa skam po 'byung zhing glal/_/lus na yan lag rkyong ba dang /_/mkhun zhing 'dar la
[\[250b.4\]]mgo 'khor dang /_/sna mig kha ni shu ba sogs/_/nad ni gzhan dag de las 'byung /_/'o ma'i be+e snabs zhes bshad de/_/gnod pa'i nad ni mi bzad yin/_/de la ma ma byis pa la/_/slon sman btang bas myur du gso/_/thug sogs rim par bshad pa ni/_/shu dag
[\[250b.5\]]la sogs sde tshan rnams/_/skyer pa stsogs pa'ang bong nga dkar/_/ba ta dang ni pi pi ling /_/gla sgang pu tse shel bskol blud/_/pa tha bca' sga pu tse shel/_/sle tres rtsa mkhris sha ri ba/_/thang shing gla sgang mur ba dang /_/dug mo nyung bcas bskol ba blud/_/nu zho'i nyes
[\[250b.6\]]pa sel ba'i mchog_/rjes 'brel nad la ji bzhin du/_/dus shes pa yis gso bar bya/_/so 'byung ba dag nad rnams ni/_/thams cad kyi yang rgyu yin no/_/mchog tu rims dang 'khru ba dang /_/lud pa slon dang mgo nad dang /_/bang mig 'dzag pa'i nad dang ni/_/shu ba
[\[250b.7\]]rnams ni skyed par byed/_/byi la'i sgal tshigs bye ba dang /_/rma bya'i gtsug ni 'byung ba dang /_/byis pa'i so ni skye ba na/_/mi na ba ni cung zad med/_/de la nad ni ji bzhin dang /_/nad stobs ji bzhin 'jigs ji bzhin/_/yul dang dus stsogs rnam phye ste/_/sman gyi
[\[251a\]]
[\[251a.1\]]sbyor bas gso bar bya/_/gnod dang gnod bya de nyid dang /_/rims sogs nad kyang de nyid 'byung /_/de bas sman ni de nyid de/_/gzhon sha can dang lus chung phyir/_/zas kun sten par mi byed pas/_/'di yi tshad ni chung ngu sbyin/_/mar dang 'o ma la
[\[251a.2\]]brten pas/_/byis pa rtag par khong snum yin/_/de bas 'phral du skyug sman ni/_/'jam po blo dang ldan pas blud/_/'o ma 'o ma zas bsten la/_/nu zho ngoms par byas pas slon/_/zas za ba la mar bcas pa'i/_/thug pa sla bar blud par bya/_/bkru sman gyis gso
[\[251a.3\]]mas gtong dang /_/tshad chung tshad phran dag gis bya/_/bkru sman la sogs ji skad bshad/_/ma ma nyid la gtang bar bya/_/mur ba rgya shug tsha ba gsum/_/'bras bu gsum dang 'dzam bu'i shun/_/thang shing pa ta nyungs kar bcas/_/sbrang rtsir bcas pa'i lde gu sbyin/_/nu zho'i
[\[251a.4\]]nyes pa sel mchog yin/_/pi pi ling ngam skyu ru ra/_/da ta ka yi me tog gi_/phye ma sbrang rtsir bcas pa yi/_/lde gus rnyil ni byug par bya/_/'ur bya sreg pa'i sha skam gyi/_/phye ma sbrang rtsis sbrus pa yis/_/byis pa'i so yi myu gu ni/_/myur du skyed par byed pa yin/_/shu dag bri ha
[\[251a.5\]]ti gnyis dang /_/pa ta gla sgang pu tse shel/_/bong nga mngar ba'i sman sde dag_/bskol ba'i mar gyis so skyed grub/_/skyer pa thang shing sa ral/_/bri ha ti gnyis nye shing ba/_/kr-iSh+Na par+Ni shri ya se/_/sbrang rtsi mar sbyar lde gu ni/_/pho ba'i me drod skyed pa'i mchog_/rlung ni bde bar
[\[251a.6\]]rgyu bar byed/_/'khru ba'i rims dang dbugs mi bde/_/mig ser skya rbab lung pa 'joms/_/byis pa'i nad ni thams cad la/_/phan zhing mdog dang nyams stobs skyed/_/btsod dang seng phrom da ta ki_/ku ta nan ta ba la gnyis/_/sa ha che chung gnyis dang ni/_/mung+ga bil ba gzhon
[\[251a.7\]]nu gnyis/_/ras bal sa bon bcas pa dag_/chu bskol ba dang mar dang ni/_/thal sman zho ga chur bskol bas/_/so skyes las byung sna tshogs nad/_/'di yis myur du 'joms byed de/_/'od srungs rgad pos bshad pa yin/_/byis pa'i so skyes nad la ni/_/sngags kyis
[\[251b\]]
[\[251b.1\]]mngon par gdab mi bya/_/so skyes pa yi nad gang yin/_/gso bas rang nyid nyer zhir 'gyur/_/nyin par gnyid drags chu grang dang /_/nu zho bad kan can bsten pas/_/byis pa'i dngas ma rgyu ba yi/_/rtsa rgyun bad kan gyis bkag pa'i/_/yi ga 'chus dang cham pa dang /_/
[\[251b.2\]]de nas byis pa lus skams shing /_/mdog snum mig ni dkar bar 'gyur/_/rgyam tsha tsha gsum sha rang ga_/ba ta ko ri ka tam pa/_/mar dang sbrang rtsi sbyar skams dang /_/yi ga 'chus pa sogs la gtang /_/pu tse shel dang a sho ka_/tsha ba lnga bcas
[\[251b.3\]]phye ma pan/_/da ta ki dang skyu ru ra/_/rgya shug phye ma mar bcas phan/_/sA la par+Ni shu dag dang /_/bri ha ti gnyis ram nye ba/_/pi pi ling dang rgya spos dang /_/lcang ma ut+pal ba spru ba/_/ga bra'i rtsa ba gla sgang rnams/_/srang re yi ni tshad byas nas/_/mar ni bre gang bcas bskol ba/_/
[\[251b.4\]]rtsa rgyun sbyong ba'i dam pa yin/_/a shwa gan+d+ha bye'u rug pa/_/bri ha ti dang pi pi ling /_/bskol ba'ang yon tan de dang 'dra/_/shing mngar seng phrom pi pi ling /_/shug pa tsan+dan ut+pa la/_/bal bu'i lo ma sha ri ba/_/bskol ba'i mar gyis skems pa yi/_/nad ni 'joms par
[\[251b.5\]]byed pa yin/_/shring gi ma du lung ga dang /_/ga bra'i rtsa ba pi pi ling /_/thang shing a shwa gan+d+ha dang /_/ra mnye ba gnyis ra sna dang /_/zangs rtsi ba dang dzi ba ka_/ma sha mung+ga par+Ni dang /_/byi dang ga ni lde gur bcas/_/ri bong mgo bskol khu ba dang /_/bskol ba'i mar ni blud gyur
[\[251b.6\]]na/_/lus skems rgyas par byed pa'i mchog_/shu dag sle tres ka yas+tha/_/spang spos tsa rong ra thug gcin/_/chang bskol til mar bskus pa phan/_/rgya skyegs khu ba cha mnyam dang /_/til mar bre gang zho ga chu/_/bzhi 'gyur a shwa gan+d+ha dang /_/skyer pa thang shing ru rta dang /_/
[\[251b.7\]]ha re Nu ka ba li ka_/tsan+dan mur ba pu tse shel/_/ra sna nye shing shing mngar mnyam/_/bskol ba'i til mar rgya skyegs sogs/_/zhes bya bskus na phan par 'gyur/_/stobs skyed rims dang zad byed dang /_/smyo byed brjed byed dbugs mi bde/_/rlung gi nad rnams sel bar
[\[252a\]]
[\[252a.1\]]byed/_/gnod sbyin srin po 'byung po 'joms/_/sbrum ma la yang bsngags pa yin/_/bong nga kar ka ta sring gi/_/pi pi ling dang sbrang rtsir sbyar/_/lde gu byis pa la sbyin pa/_/bong nga dkar po gcig po yis/_/lde gus lud pa rims slon bro/_/
[\[252a.2\]]bla brnan gyi ni nad sel byed/_/nu zho 'thung zhing slon pa la/_/de la zhun mar sbrang rtsi dang /_/kaN+Da ka ri bri ha ti/_/'bras bu'i khu ba tsha ba lnga/_/sbyar ba'i lde gu sbyin par bya/_/pi pi ling dang lan tshwa lnga/_/ba ri bar byi dang ga_/de bzhin lde gur sbyar ba sbyin/_/de bzhin tsha ba
[\[252a.3\]]gsum reg 'jam/_/sha ri da ta rma bya sram/_/ji snyed pags pa spu bsregs la/_/snag tsha sbrang rtsi mar sbyar phan/_/seng ldeng bal bu ardzun/_/ru rta pan ta na yi khu/_/'o ma mar dang bcas bskol bas/_/slon bro nye bar sel bar byed/_/gang gi so dang bcas skyes dang /_/
[\[252a.4\]]gang gi dang por ya so skyes/_/bkra mi shis pa de la ni/_/zhi ba bya zhing bram ze la/_/yon dang bcas par sbyin par bya/_/de bzhin skem byed mchod par bya/_/bad kan 'khrugs pas rkan gyi shar/_/rkan gyi 'dzer pa zhes bya ste/_/des na rkan gyi phyogs kyi ni/_/spyi bo dma' ba
[\[252a.5\]]'byung bar 'gyur/_/rkan lhung nu zho 'gras pa dang /_/ska ba 'thung zhing bshang ba sla/_/skom dang kha g.ya' mig na zhing /_/gnya' ba 'degs dka' slon par 'gyur/_/de la rkan 'degs nas tshig 'khus/_/thal ba sbrang rtsir sbyar ba bsku/_/yang na bca' sga pi pi ling /_/
[\[252a.6\]]ba lang gcin khu rgyam tsha bsku/_/dong gra skyer pa shing tsha yi/_/lde gu n+ya go d+ha'i lo mar/_/gtums la ba lang lci bas byug_/de rjes me mar myur du bsreg_/khu bas rkan dang kha bsku zhing /_/mig tu yang ni blugs par bya/_/ru rta shu dag a ru ra/_/sbrang rtsir bcas pa'i lde gu
[\[252a.7\]]ni/_/nu zhor bcas pa byis pa blud/_/rkan gyi 'dzer pa las thar 'gyur/_/dri mas gos sam rdul ba las/_/gzhang khar bad kan khrag las 'byung /_/rma ni nang dmar g.ya' ba dang /_/bla brnan mang po 'byung bar 'gyur/_/la las ma mo'i nyes par bshad/_/gzhan
[\[252b\]]
[\[252b.1\]]dag lus srul pos byas zer/_/rgyab kyi thor bu gzhang sdebs zer/_/la las de ming med ces bshad/_/de la ma ma bad mkhris dag_/sel ba'i sman gyis nu zho sbyar/_/tsan+dan dkar chu bsil ba dang /_/ldan pa'i skom ni nang nas blud/_/de dang skyer pa'i khaN+Da ni/_/
[\[252b.2\]]sbrang rtsir bcas pa'i rma bsku bya/_/rgya shug 'bras bu gsum blag sha'i/_/shun pa bskol ba'i chu blugs bya/_/nag chur gi wang spangs ma dang /_/dngul rdo ba bla ldong ros ni/_/skyur dang btags pas bsku bya zhing /_/yang na shing mngar skyer khaN dang /_/dung ni zhib
[\[252b.3\]]tu btags pa'am/_/dung gi lte ba sha ri ba'am/_/a sa na yi shun pa ni/_/phye ma btags pa gdab par bya/_/dmar zhing g.ya' ba'i shas che la/_/srin bu pad pas khrag dbyung bya/_/gzhang sdebs nad la mkhris pa yi/_/rma la phan pa thams cad bsngags/_/
[\[252b.4\]]pa ta gla sgang ser po gnyis/_/ga bra'i rtsa ba byi dong ga_/pur+Na rna ba bil bar bcas/_/brish+tsi ka li tsha ba gsum/_/mar bcas bskol ba tshad tsam bldags/_/sa zos nad las thar bar 'gyur/_/nad ni gang gi sman gang yin/_/de yis nu ma bskus nas ni/_/
[\[252b.5\]]yud tsam 'dug la de rjes bkru/_/blud na nad ni de des sel/_/yan lag brgyad pa'i snying po bsdus pa las/_gnas phyi ma'i le'u ste gnyis pa'o//_//de nas byis pa'i gdon gso ba'i le'u bshad par bya'o/_/sngon gyi skem byed bsrung ba'i phyir/_/
[\[252b.6\]]gdon ni skyes pa'i gzugs can lnga/_/bud med kyi ni gzugs can bdun/_/lha chen po yi sprul pa yin/_/skem byed sa ga lug thug gdong /_/khyi gdong yi dwags zhes bya dang /_/bya gdon srul mo grang ba yi/_/srul mo long ma lus srul po/_/de bzhin bzhin gyi
[\[252b.7\]]rgyan can ma/_/nam gru nam gru skem ma'o/_/de rnams kyis ni bzung ba'i tshul/_/rtag tu ngu dang rims kyis 'debs/_/spyi'i tshul skrag dang glal ba dang /_/smin ma 'degs shing rmya ba dang /_/lbu ba slon zhing gyen du blta/_/ma mchu sos 'debs gnyid yar dang /_/ngu
[\[253a\]]
[\[253a.1\]]zhing mkhun la nu zho la/_/mi dga' skad ni 'gyur ba dang /_/glo bur du ni sen mo yis/_/rang gi ma ma'i yan lag 'brad/_/de la skem byed kyis zin rtags/_/mig gcig mchi ma 'dzag pa dang /_/yang dang yang du mgo bo rdegs/_/
[\[253a.2\]]phyogs gcig nyams shing lus rengs la/_/rdul bcas skye ba rengs pa dang /_/so 'cha' nu zho la mi dga'/_/sngangs shing ngu la skad gsang nyams/_/kha yo kha chu skyugs pa dang /_/mi bzad par ni gyen du blta/_/tshil khrag dri bro yid mi dga'/_/
[\[253a.3\]]bshang ba khu tshur la bcang zhing /_/mkhur tshos mig dang smin ma gcig_/g.yo zhing mig ni gnyi ga dmar/_/des ni yan lag nyes nyams pa'am/_/'chi ba kho nar byed par 'gyur/_/skem byed brjed byed mtshan ma ni/_/dran pa nyams shing yang
[\[253a.4\]]dang yang /_/skra 'bal rke ba 'gugs pa dang /_/rnam par 'dud cing glal bzhin du/_/bshang dang gci ba 'byin par byed/_/lbu bar skyug cing gyen du lta/_/rkang lag smin mas gar yang byed/_/nu ma rang lce so yis 'debs/_/kun tu g.yo zhing
[\[253a.5\]]gnyid yang rims/_/khrag ni rnag gi dri bro ba'o/_/lug thug gdon gyi rtags kyi nang /_/sbo zhing rkang pa lag pa dag_/'dar zhing lbu ba skyugs pa dang /_/skom dad che 'khru chang pa sdom/_/skad gsang dma' zhing mdog mi sdug_/mkhun cing slon par byed
[\[253a.6\]]pa dang /_/lud pa skyigs bus 'debs gnyid yar/_/so yis mchu gnon yan lag sdud/_/rengs shing lug thug dri bro la/_/gyen du lta zhing dgod pa dang /_/bar du 'gugs shing rims kyis 'debs/_/brgyal zhing mig gcig skrangs pa yan/_/
[\[253a.7\]]khyi yi gdong gi rtags gyur pa/_/'dar zhing ba spu ldang ba dang /_/rngul zhing mig ni 'dzums pa dang /_/rgyab tu gug cing lce dang so/_/mchu dang rkan sgra 'byin zhing skyugs/_/bshang ba'i dri 'byung khyi skad 'byin/_/yi dwags kyi ni gdon gyi rtags/_/ba spu ldang
[\[253b\]]
[\[253b.1\]]zhing yang yang sdang /_/glo bur du zhing rims kyis 'debs/_/'khru zhing slon byed lud pa lu/_/glal skom mi ro'i dri dang ldan/_/lus ni bskyod cing g.yo ba dang /_/skem zhing rengs la mdog mi sdug_/khu tshur sdom shing mchi ma 'dzag_/bya gdon
[\[253b.2\]]lus lhod 'khru bar byed/_/lce rkan lkog mar rma 'byung zhing /_/thor bur na zhing tsha la gnag_/tshigs dag tu ni yang yang 'byung /_/mtshan mo skye la nyin mo 'bri/_/kha'am bshang sgo 'gags pa dang /_/'jigs shing bya yi dri dang ldan/_/
[\[253b.3\]]rims kyis 'debs par byed pa yin/_/srul mo'i slon zhing 'dar ba dang /_/lus snyom mtshan mo gnyid yar dang /_/skyigs bu lto sbos 'khru ba dang /_/skom zhing gcin ni sri ba dang /_/lus lhod ba spu gshor ba dang /_/kha ltar dri ni mnam
[\[253b.4\]]pa yin/_/grang ba'i srul mo 'dar ba dang /_/ngu zhing zur gyis blta ba dang /_/skom zhing 'khru la rgyu ma 'khrog_/zhag ltar dri ni mnam pa dang /_/yan lag logs gcig grang ba dang /_/cig shos dro ba nyid yin no/_/srul mo long ma'i slon
[\[253b.5\]]pa dang /_/rims dang lud pa gnyid chung dang /_/bshang ba sla zhing mdog mi sdug_/dri nga bskus pas myur du skam/_/mthong ba nyams shing mig na g.ya'/_/mig skrangs glo bar gyur pa dang /_/skyigs bu mi dgod nu zho 'gras/_/mdog mi
[\[253b.6\]]sdug cing nga ro rtsub/_/mdog nyams nya yi dri dang ldan/_/yang na dri ni skyur bcas yin/_/bzhin rgyan can gyis rkang pa dang /_/lag pa gdong ni mdzes pa dang /_/rtsa ni nag por snang ba yis/_/lto ba khyab cing rims kyis 'debs/_/yi ga 'chus
[\[253b.7\]]shing yan lag na/_/ba gcin lta bu'i dri 'byung 'gyur/_/nam gru gnag cing sngo ba dang /_/mig dang rna ba sna med cing /_/mig 'gul skyigs bu lud pa lu/_/kha ni yo zhing dmar ba dang /_/lug thug drir ldan rims 'debs skem/_/
[\[254a\]]
[\[254a.1\]]bshang ba sngo zhing sla ba yin/_/nam gru skem mos lus kun ni/_/rims kyis 'debs par 'gyur ba dang /_/skra 'byi zas la mi dga' dang /_/skad gsang zhum zhing mdog mi sdug_/bshang ba kha dog sna tshogs dang /_/lto
[\[254a.2\]]bar rtsa yi mdud pa chags/_/ngu zhing bya rgod dri ldan la/_/yun ring na bar byed pa yin/_/lto ba rmen bu zlum po 'byung /_/bshang ba kha dog sna tshogs 'byung /_/lce yi dbus ni dma' ba dang /_/rkan ni gnag 'gyur de spang bya/_/kha zas
[\[254a.3\]]mang du zos kyang ni/_/byis ba gang zhig lus skem byed/_/skom pas nyen cing mig nyams pa/_/de ni nam gru skem mos gsod/_/'tshe ba la dga' mchod par 'dod/_/gdon rnams 'dzin pa'i rgyu yin no/_/de la 'tshe ba'i bdag nyid can/_/byin
[\[254a.4\]]tshe sna nas 'dzag pa dang /_/lce nyams mig ni gting du 'bros/_/'degs byed mig ni mchi mar bcas/_/nyam chung tshig ni dman pa dang /_/dri nga ba ni 'byung bar 'gyur/_/skem zhing rang gi bshang dang gci/_/lag pas nyed cing smod mi byed/_/
[\[254a.5\]]lag pas bteg ste 'bad pa yis/_/bdag dang de bzhin gzhan la rdeg_/mtshon dang shing stsogs kyis rdeg cing /_/'bar ba'i me la 'jug par byed/_/chu nang 'bying zhing khron par ltung /_/gzhan yang de 'drar byed bar 'gyur/_/skom dad che
[\[254a.6\]]zhing tsha bas rnag_/slon par byed par 'gyur ba dang /_/bu ga kun nas khrag 'dzag cing /_/'chi ltas byung ba de spang bya/_/dga' ba 'dod pas gzir gyur pa/_/dben par bud med 'dod smra dga'/_/dri dang me tog phreng rgyan dga'/_/mgu
[\[254a.7\]]zhing zhi ba gso ba dka'/_/lces ni kha la nyug pa dang /_/mchu rkan gre ba skams pa dang /_/dogs pas lta zhing ngu ba dang /_/sems khong chud cing zhum pa dang /_/zas 'dod ltogs par gyur kyang ni/_/byin na za bar mi 'dod la/_/gtor ma
[\[254b\]]
[\[254b.1\]]'dod pas zin pa ste/_/de ni gso sla yin par bshad/_/gsod 'dod pa la grub pa yi/_/sngags bzlas sbyin sreg byas pas gzhom/_/cig shos la ni ci 'dod par/_/dga' dang gtor ma sogs sbyin pas/_/de nas gso rung gdon la ni/_/byis pa
[\[254b.2\]]khang pa dben par bzhag_/zhag gsum chag chag phyag dar byas/_/rtag tu me ni gzhag pa yi/_/bu ti'i me tog bsil ma dang /_/'dab ma sa bon nyungs kar gtor/_/gdon 'joms til mar sbar ba yi/_/mar mes gdon ni 'joms par byed/_/
[\[254b.3\]]nad g.yog nyal po chang dang sha_/yongs su spangs par gyur pa yi/_/mar ni rnying pas bskus nas ni/_/ba la nim pa star ka ri/_/dong gra thang shing ka tang ga_/'dzam bu dang ni ta ma la/_/ka tri na dang lcam pa dang /_/a ba marga ma ta li/_/ma du shi
[\[254b.4\]]kru zhes bya dang /_/ka ka dza ka shwe ta che/_/bil rkang 'o ma can gyi shing /_/ka dam ba bcas ka rany+dza/_/chu ni dro 'jam dag gis bkru/_/stag dang gzig dang seng ge sbrul/_/dom gyi pags pa mar dang bcas/_/bdugs pas khrus byas 'og tu bdug_/pu ti
[\[254b.5\]]nyungs kar sha raM ga_/shu dag go bye la la phud/_/ru rta mar sbyar bdug pas ni/_/gdon kun las ni thar byed yin/_/yungs kar nim pa'i lo ma dang /_/shu dag ka ra bI ra'i rtsa/_/dro ba mar sbyar bdug pas ni/_/gdon ni thams cad sel bar byed/_/ba
[\[254b.6\]]lang rwa dang rus pa spu/_/pags pa byi la'i rtug pa dang /_/nim pa'i lo ma pu tse shel/_/mar dang bri ha ti gnyis dang /_/ras bal sa bon po son cha/_/nas dang ra spu thang shing dang /_/nyungs kar rma bya'i sgro dang pog_/skra dang phub ma pha bang dang /_/rdza
[\[254b.7\]]mar ra thug gcin dang sbangs/_/zhib btags pa yi bdugs pas ni/_/'byung po'i gdon ni thams cad dang /_/mi bzad rims nad 'joms par byed/_/byi tsher a mra'i tshi gu dang /_/rgya spos mngar sde na le sham/_/kr-iSh+Na par+N-i gla sgang rnams/_/lde
[\[255a\]]
[\[255a.1\]]gur byas pa mar dang ni/_/'o ma rtsa ba bcu bskol khur/_/bcas bskol de ni gdon 'joms mchog_/ra sna aM shu ma ti gnyis/_/ba la rtsa ba chen po lnga/_/gla sgang btags te mar dang bskol/_/tsha ba gsum dang tsi tra ka_/
[\[255a.2\]]thal tres pa tra byi dang ga_/shing mngar shing kun pa ya s+ya/_/thang shing pi pi ling rtsa ba/_/dug mo nyung dang bcas pa yi/_/lde gu mar dang bskol bas ni/_/rtag tu byis pa la phan zhing /_/nad dang gnod pa thams cad 'joms/_/me drod stobs
[\[255a.3\]]dang kha dog skyed/_/sha ri ba dang mu ra dang /_/bram+hi shu dag shang khi ni/_/nyungs kar a shwa gan+d+ha dang /_/bye'u rug pa bcas mar bskol/_/de ni btung dang bsku ba yis/_/gdon rnams thams cad 'joms par byed/_/mar gad 'byung po'i
[\[255a.4\]]rigs pa ru/_/'og nas bshad pa dag dang ni/_/de bzhin gtor ma sbyin sreg dang /_/khrus ni sngags rgyud shes pas sbyar/_/pu ti ka rany+dza'i shun pa/_/bar pa ra yi rtsa ba dang /_/ku ba kha bo bi sha la/_/ka tra ka dang bil ba dang /_/ka pi ta
[\[255a.5\]]bskol des mtshan mo/_/byis pa bkrus na shis pa yin/_/gdon dang bral yang bla brnan nad/_/rjes su 'brel pa thams cad la/_/byis pa'i nad gsor bshad pa yi/_/sman gyis ji bzhin gso bar bya/_/yan lag brgyad pa'i snying po bsdus
[\[255a.6\]]pa las/_/phyi ma'i gnas kyi le'u ste gsum pa'o//_//yan lag brgyad pa'i snying po bsdus pa las/_byis pa gso ba'i yan lag rdzogs so//_//de nas 'byung po'i gdon gyi nad dmigs shes pa bshad par bya'o/_/shes
[\[255a.7\]]dang rnam shes tshig dang ni/_/spyod dang snying stobs rang bzhin dag_/gang gi rang bzhin 'gyur bar snang /_/de la 'byung po'i gdon yod bshad/_/'byung po'i gzugs dang rang bzhin dang /_/smra dang 'gro sogs spyod pa dang /_/gang zhig
[\[255b\]]
[\[255b.1\]]'dre bar byed pa rnams/_/de la de ni zhugs par bshad/_/de ni lha dang lha min stsogs/_/dbye ba rnam pa bco brgyad bshad/_/de 'dzin rgyu ni 'phral gtam ni/_/sngon chad shes rab 'chal ba yi/_/blo yis nyes pa byas gyur nas/_/de yi chags pa stsogs
[\[255b.2\]]bskyed nas/_/brtul zhugs spyod dang chos lugs nyams/_/mchod 'os rnams ni brnyas pa dang /_/gzhung lugs nyams pa de dag ni/_/sdig dang bdag ni gsod byed ni/_/gdon ni glags skabs tshol byed pas/_/lha la sogs pa'ang rjes gnod
[\[255b.3\]]byed/_/glags ni sdig la sogs pa dang /_/mi dge'i las ni smin pa dang /_/gcig pur khang stong gnas pa'am/_/dur khrod sogs par mtshan mo gnas/_/gcer bur rgyu ba'am bla ma smod/_/'khrig pa tshul min spyod pa dang /_/gtsang sbra med par
[\[255b.4\]]lha mchod dang /_/mi gtsang gzhan dang 'dres pa dang /_/sbyin sreg sngags gtor mchod sbyin rnams/_/phyin ci log tu byed pa dang /_/mdor na nyin re sogs spyod par/_/spyod pa brten pa las 'das pa'o/_/lha yi gdon gyis yar ngo yi/_/tshes
[\[255b.5\]]gcig bcu gsum dag la 'dzin/_/lha min gdon ni yar ngo yi/_/bcu gsum mar ngo bcu gnyis la/_/dri za'i gdon ni bcu bzhi dang /_/bcu gnyis dag la'ang 'dzin par byed/_/klu gdon tshes lnga la 'dzin byed/_/gnod sbyin gdon ni yar ngo yi/_/tshes
[\[255b.6\]]bdun bcu gcig dag la 'dzin/_/tshangs pa srin pos yar ngo yi/_/tshes brgyad bco lnga dag la 'dzin/_/srin po sha za sogs mar ngo'i/_/tshes gcig tshes dgu bcu gcig la/_/mtshun lha gnam stong tshes bcu dang /_/brgyad dang dgu pa dag
[\[255b.7\]]la 'dzin/_/rgan pa la sogs gzhan dag ni/_/phal cher dus de'i thun mtshams la'o/_/lha yi gdon gyis dbang byas pa/_/gdong ni pad+ma kha bye 'dra/_/lta stangs zhi zhing khro ba med/_/tshig nyung dul dang bshang gci nyung /_/kha zas la ni 'dod pa med/_/
[\[256a\]]
[\[256a.1\]]lha dang bram ze 'byung ba dka'/_/gtsang zhing saMskr-i ta'i skad smra/_/yun ring nas ni mig 'dzums shing /_/lus dri zhim zhing mchog ster byed/_/gos phreng dkar po chu bo dang /_/ri mtho khang pa mtho la dga'/_/gnyid med tshugs pa med pa yin/_/
[\[256a.2\]]lha min gdon gyis zin pa ni/_/yon por blta zhing rang bzhin ngan/_/lha dang bla ma bram ze dang /_/'jigs med khengs shing dpa' ba dang /_/khro zhing rtsol ba che ba dang /_/nga ni drag po khyab 'jug dang /_/skem byed brgya byin yin zhes bshad/_/sha dang chang la dga'
[\[256a.3\]]zhes bya/_/dri za'i gdon gyis zin pa'i rtags/_/rang spyod la dga' lus dri zhim/_/snying dga' glu dang gar yang byed/_/khrus dang skyed mos tshal la dga'/_/gos phreng byug pa dmar la sred/_/sgeg dang rtsed mo la dga'o/_/klu yi gdon gyis zin pa'i rtags/_/
[\[256a.4\]]mig dmar khro zhing mi 'gyur lta/_/yon por 'gro zhing blta ba dang /_/nyin mtshan dbugs rgod lce las ni/_/kha chu 'dzag cing kha 'gram lhag_/bu ram 'o ma khrus la dga'/_/kha sbub tu ni nyal bar byed/_/gdugs mthong na ni 'jigs pa yin/_/gnod
[\[256a.5\]]sbyin gdon gyis zin pa'i rtags/_/mig dmar bgrad cing skrag la 'gul/_/lus ni dri zhim gzi mdangs ldan/_/gtam dang glu dang khrus dang ni/_/phreng ba byug pa la dga' zhing /_/nya yi sha sred dga' ba dang /_/dga' mgu stobs chen nad med la/_/lag rtse
[\[256a.6\]]bskyod cing su zhig la/_/ci zhig sbyin zhes smra bar byed/_/gsang tshig smra zhing sman pa dang /_/bram ze la ni brnyas par byed/_/khro ba chung zhing mgyogs 'gro ba'o/_/tshangs pa srin pos zin pa'i rtags/_/dgod cing gar la dga' ba dang /_/spyod pa gtum zhing glags
[\[256a.7\]]skabs tshol/_/gshe zhing myur du 'gro ba dang /_/sman pa bram ze lha la sdang /_/rang la shing dang mtshon sogs brdeg_/kye zhes bya ba'i sgra sgrogs shing /_/bstan bcos rig byed 'dod pa yin/_/srin po'i gdon gyis zin pa'i rtags/_/khro gnyer bcas shing khro bar
[\[256b\]]
[\[256b.1\]]lta/_/rta bas bag tu ni byed pa dang /_/rdeg cing rab tu rgyug pa dang /_/ngu zhing gdong ni 'jigs rung ston/_/zas ma zos kyang stobs dang ldan/_/gnyid med mtshan mo rgyu ba dang /_/ngo tsha gtsang sbra med cing dpa'/_/gdug cing tshig rtsub
[\[256b.2\]]smra ba dang /_/khro zhing phreng ba dmar po dang /_/bud med sha chang khrag la dga'/_/sha'am khrag ni mthong ba na/_/mchu ni ldag par byed pa dang /_/zas za'i tshe na dgod pa yin/_/sha za'i gdon gyis zin pa'i rtags/_/sems ni bde
[\[256b.3\]]bar mi gnas shing /_/yongs su rgyug par byed pa dang /_/mi gtsang la dga' glu gar dang /_/dgod dang chang dang sha rlon dga'/_/spyos na gdong ni zhum pa dang /_/rgyu med par ni ngu ba dang /_/bdag nyid sen mos 'brud pa dang /_/
[\[256b.4\]]khong rtsub lus nyams skad gsang dma'/_/sdug bsngal ba ni brda sprod cing /_/'brel dang mi 'brel tshig mang smra/_/dran pa nyams shing gnas stong dga'/_/mi brtan gcer bu dri ma can/_/srang bar 'khyams shing gos gyon zhing /_/rtswa
[\[256b.5\]]yi phreng ba rgyun tu thogs/_/shing 'dzeg rta la zhon par byed/_/de bzhin phyag dar phung por 'dzeg_/mang du za bar byed pa yin/_/yi dgas gdon gyis zin pa'i rtags/_/spyod tshul dri ni yi dgas 'dra/_/sngar zhing zas la mi dga' dang /_/
[\[256b.6\]]rtsa gcod byed pa zhes kyang bya/_/grul bum gdon gyis zin pa'i rtags/_/tshig mang smra zhing kha gdong gnag_/dal gyis 'gro bar byed pa dang /_/rlig pa skrang zhing 'phyang ba yin/_/mi ni byang stems zin pa'i rtags/_/shing rdo bong ba stsogs thogs
[\[256b.7\]]shing /_/tshal pa gyon te 'gro ba dang /_/gcer bur rgyug cing 'jigs bag tu/_/lta la rtswa yis rgyan du byed/_/dur khrod gnas ni stong pa dang /_/srang bar shing gcig brten pa dang /_/til zas chang dang sha la ni/_/rtag tu mig ni tshags pa
[\[257a\]]
[\[257a.1\]]dang /_/tshig rtsub de ni smra ba yin/_/g.yengs byed kyis ni zin pa'i rtags/_/chu 'dod zas ni mi slong dang /_/sngangs shing mig ni dmar ba dang /_/tshig rtsub smra bar shes par bya/_/ro langs gdon gyis zin pa'i
[\[257a.2\]]rtags/_/dri dang phreng ba la dga' zhing /_/tshig bden smra la yongs su 'dar/_/gnyid che bar ni shes par bya/_/yi dgas mtshun lha'i gdon gyi rtags/_/mig mi gsal zhing bzhin ras zhum/_/rkan ni skam par byed pa dang /_/mig
[\[257a.3\]]dang rdzi ma bskyod pa dang /_/gnyid che me drod chung ba dang /_/g.yon phyogs nas ni gos gyon zhing /_/sha dang bu ram til la dga'/_/tshig 'khrul pa ni yin zhes bya/_/bla ma drang srong rgan dang grub/_/dmod pa sems kyi rjes mthun pa/_/
[\[257a.4\]]spyod lam kha zas rang bzhin las/_/ci 'dra gdon ni de yin bshad/_/gzhon nu'i tshogs kyi rjes 'brang zhing /_/gcer bu skra ni gyen du brdzes/_/yid mi bde zhing dus tshigs ni/_/yun ring gyur pa'i gdon de spang /_/yan lag brgyad pa'i
[\[257a.5\]]snying po bsdus pa las/_phyi ma'i gnas kyi le'u ste bzhi pa'o//_//de nas gdon gso pa bshad par bya'o/_/'byung po'i 'tshe ba mi 'dod dang /_/bzlas dang sbyin sreg gtor ma dang /_/brtul zhugs tshul khrims mnyam
[\[257a.6\]]'jog dang /_/sbyin shes brtse la sogs pas bsal/_/shing kun ba bla tsha ba gsum/_/gla rtsi sgog skya arka'i rtsa/_/spang spos a za lo mi dang /_/la ba 'bam po ku ku ti/_/shu dag gan+d+ha pri yang ku/_/sar pa gan+d+ha til mar ni/_/
[\[257a.7\]]ka ka an da ra mnye ba/_/snu ha ka ka ta shring gi/_/sle tres ma hA na ba li/_/yungs kar dang ni lig bu mig_/gdon 'joms sman ni gzhan dag dang /_/bong bu rta dang khyi lug dang /_/rnga mo go da dred dang ni/_/sre mo reg 'jam byi la gung /_/ba
[\[257b\]]
[\[257b.1\]]lang seng ge stag dang ni/_/rgya mtsho yi ni srog chags kyi/_/pags pa mkhris pa sen mo so/_/sde tshan 'di dang mar rnying ngam/_/til mar dang ni bskol ba dag_/btung dang snar ni blugs pa dang /_/bsku ba'i don du sbyar bya zhing /_/'di dag phye
[\[257b.2\]]mas bdug par bya/_/'di yi ri lu byas nas ni/_/mig sman sna sman bya ba dang /_/'di yi lde gus byugs pa dang /_/bskol ba'i khu ba blugs par bya/_/sbyor ba 'di yis smyo byed dang /_/brjed byed bcas pa'i gdon zhi byed/_/nyungs
[\[257b.3\]]kar ha ti pi pi ling /_pi pi ling rtsa che ba gsum/_/skyu ru ra dang go da dang /_/sre mo byi la rtsa sha yi/_/mkhris pa dang btags sna sman dang /_/bsku byug byugs sogs byas gdon 'joms/_/nyungs kar shu dag shing kun dang /_/pri yang
[\[257b.4\]]ku dang ser po gnyis/_/gi ri kar+Ni dkar nag gnyis/_/'bras bu gsum dang shwe ta dang /_/nim pa'i lo ma ka rany+dza/_/shri sha gnyis dang sa bon dang /_/thang shing dang ni tsha ba gsum/_/mar dang ba gcin de bzhi 'gyur/_/bskol ba
[\[257b.5\]]don grub ces bya ste/_/btung dang snar blugs las sbyar na/_/gdon ni thams cad myur 'joms byed/_/mchog tu lha min gdon sel byed/_/brjed byed dug dang bkra mi shis/_/smyo byed gshed byed rims rnams 'joms/_/sman de nyid ni
[\[257b.6\]]ra thug gi/_/gcin dang sbyar te blud pa dang /_/snar blugs mig sman byugs pa dang /_/khrus dang dril ba la sbyar ba/_/sngar bshad yon tan de 'dra zhing /_/rgyal po'i sgor yang don grub byed/_/nyungs kar shu dag tsha ba gsum/_/a
[\[257b.7\]]shwa gan+d+ha ser po gnyis/_/shing kun kun dong rtsa ba dang /_/karany+dza yi sa bon dang /_/shri sha yi me tog dang /_/ka bid tha yi 'bras bu dang /_/rgyam tsha ru rta rgya spos dang /_/gi ri kar+Ni dkar po dang /_/so na ka yi rtsa bar gnas/_/ra
[\[258a\]]
[\[258a.1\]]gcin dag dang legs bsgos shing /_/ba lang mkhris pa bu ram dang /_/ri lu byas pa'i sbyor ba de/_/mig bskus snar blugs bsku byas na/_/smyo byed rma ni red pa dang /_/mtshan mo mi mthong mun 'thibs byed/_/bgegs dang
[\[258a.2\]]lus chur nub pas brgyal/_/dug bskus mda' yis phog pa dang /_/gdug pa sbrul gyis zin pa sel/_/ras bal sa bon rma bya'i sgro/_/me tog sman ma bri ha ti/_/shing tsha spang spos po son cha/_/byi la'i rtug pa phub ma dang /_/shu dag mi
[\[258a.3\]]skra sbrul lpags dang /_/glang po'i so dang glang gi rwa/_/shing kun dang ni na le sham/_/tsha mnyam bdugs par byas pa yis/_/skem byed smyo byed sha za'i rigs/_/srin po lha yi gdon 'joms mchog_/gan+d+ha b+ha dra tsha ba gsum/_/gur kum
[\[258a.4\]]pi pi ling rtsa ba/_/kaN+Da ka ri skyer pa dang /_/thang shing dang ni yungs kar gnyis/_/ba li ka dang dug mo nyung /_/tsan+dan dkar po rgyam tsha dang /_/'bras bu gsum dang pu shel tse/_/shu dag spangs ma pu tse shel/_/tsan+dan dkar po ba la dang /_/
[\[258a.5\]]shing mngar sug smel ldong ros dang /_/shug pa rgya spos shri pa sa/_/ma du ka yi snying po dang /_/bong nga gnyis po pri yang ku/_/dbyi mo ru rta skyer khaN dang /_/cha mnyam zhib btags lde gu dang /_/mar rnying gcin kun cha mnyam bskol/_/gdon
[\[258a.6\]]khus 'debs shes bya bar brjod/_/de blud gdon 'joms mchog yin no/_/rgya spos shing mngar ka rany+dza/_/rgya skyegs da ta pa to la/_/shu dag shing kun pa ta la/_/nyungs kar kaN+Da ka ri dang /_/ser po gnyis dang pu tse shel/_/rgya shug gan+d+ha
[\[258a.7\]]pri yang ku/_/tsha ba gsum dang 'bras bu gsum/_/thang shing sle tres byi dang ga_/ko sha ta ki ka kan ta/_/shi kru nim pa dug mo nyung /_/shri shi'i me tog sa bon dang /_/gla sgang ru rta dan da dang /_/gi ri kar+Ni tsi tra ka_/bil ba cha mnyam
[\[258b\]]
[\[258b.1\]]lde gur byas/_/mar rnying can gyi sde tshan bcas/_/bskol de yun ring bzhag pa de/_/khus 'debs chen po zhes bshad do/_/rim pa kun gyis sbyar na ni/_/gdon rnams kun dang smyo byed dang /_/mdze dang rims ni myur du 'joms/_/gdon
[\[258b.2\]]ni nyi ma gang gang la/_/'dzin pa'i nyi ma de dang der/_/mchog tu sbyin sreg gtor ma sogs/_/sman pas rab tu 'bad de bya/_/khrus dang gos dang sha dang tshil/_/chang dang mar dang bu ram stsogs/_/gang zhig gang la sred gyur pa/_/de tshe
[\[258b.3\]]de ni de la sbyin/_/rin chen dri dang phreng ba dang /_/sa bon mar dang sbrang rtsi dang /_/zas kun kun la sbyin bya ste/_/'di ni spyi yi cho ga'o/_/lha dang bla ma drang srong rgan/_/grub pa lha yi gnas su sbyin/_/de yang lha yi gdon la ni/_/byang gi phyogs
[\[258b.4\]]su gtor ma sbyin/_/lha min gdon la ci 'dod par/_/mtshams kyi gnas su nub tu sbyin/_/dri za'i gdon la ba lang ngam/_/gos dang rgyan bcas gtor ma sbyin/_/mtshun lha klu gdon 'bab chu'i 'gram/_/klu la shar lho mtshams su sbyin/_/
[\[258b.5\]]gnod sbyin rang gi gnas sam ni/_/chu gnyis 'dus pa'i gnas su sbyin/_/srin por lam gyi bzhi mdo'am/_/tshang tshing 'jigs su rung bar sbyin/_/srin po lho yi phyogs su sbyin/_/tshangs pa'i srin por shar du sbyin/_/sha za la ni khang stong
[\[258b.6\]]du/_/nub phyogs su ni gnas te sbyin/_/phreng ba gtsang zhing dkar po dang /_/dri dang 'o thug 'bras chan dang /_/zho dang gdugs ni dkar po dag_/lha rnams kyi ni gtor mar 'dod/_/shing kun nyungs kar shu dag dang /_/tsha ba gsum ni srang
[\[258b.7\]]phyed phyed/_/mar bre gang dang ba yi gcin/_/bzhi 'gyur dang ni lhan cig bskol/_/de btung snar blugs bskus pa yis/_/lha yi gdon las thar bar byed/_/shu dag shing kun sgog skya rnams/_/ra gcin sbyar ba snar blugs dang /_/mig
[\[259a\]]
[\[259a.1\]]bskus lha yi gdon las thar/_/lha min gtor ma 'bras bu ni/_/mang po dag dang pu shel tse/_/klu yi gdon la dzA ti dang /_/'bras yos bu ram snum khur dang /_/'bras chan bu ram bcas pa dang /_/zas mchog 'o ma
[\[259a.2\]]sbrang rtsi dang /_/sa nag nA ga ge sar dang /_/shu dag pad+ma pu shel tse/_/ut+pal pad+ma dmar po yi/_/'dab mar bcas pa'i gtor ma sbyin/_/seng phrom lo ma dkar po dang /_/rgya sbos nA ga ge sar dang /_/nyungs kar chu grang la btags pas/_/
[\[259a.3\]]snar blugs mig tu bskus pa'ang phan/_/gnod sbyin gdon la 'o ma zho/_/mar dang 'bras chan bsres pa dang /_/gu gul pad+ma thang shing dang /_/pu shel tse dang gos dang gser/_/dbyig ni gtor mar sbyin par bya/_/mar dang 'o ma ba gcin ni/_/cha mnyam
[\[259a.4\]]bskol ba btung ba dang /_/snar blugs lus la bskus na phan/_/a ru ra dang ser po gnyis/_/sgog skya shu dag na le sham/_/nim pa'i lo mar gcin btags/_/lde gus sna sman mig sman bya/_/tshangs pa srin po'i gtor ma ni/_/nas bre bzhi ni btsos
[\[259a.5\]]pa yis/_/chu bre bcu drug til btags bsres/_/gdugs dang gos dang byug pa sbyin/_/seng ldeng srang ni nyi shu dang /_/tsha ba gsum dang 'bras bu gsum/_/shing kun shu dag shu ti dang /_/nyungs kar nim pa'i lo mar bcas/_/sgog skya srang ni phyed phyed
[\[259a.6\]]dang /_/zhun mar phul ni bdun dag dang /_/ba gcin sum 'gyur bskol ba de/_/btung dang snar blugs bskus na phan/_/srin po'i gdon la til phye dang /_/me tog dkar po 'bras chan bsres/_/sha btsos rjen pa nim pa la/_/khrag dang bcas pa'i
[\[259a.7\]]gtor ma sbyin/_/nag ta ma la shri sha yi/_/shun lpags me tog 'bras bu dang /_/de bzhin pa ta la nag po/_/bil ba'i rtsa ba tsha ba gsum/_/shing kun nyungs kar dug mo nyung /_/sgog skya skyu ru ra'i 'bras bu/_/ra gcin dang ni sbyar ba'i sman/_/
[\[259b\]]
[\[259b.1\]]snar blugs mig tu byugs na'ang phan/_/'di dag nyid dang mar gyis ni/_/bzhi 'gyur ba gcin bskol ba ni/_/btung dang snar blugs bskus pa yis/_/srin po'i gdon ni zlog par byed/_/sha za la ni bu ram chang /_/til tshig til gyi phye ma
[\[259b.2\]]zho/_/la phug lan tshwa phye zan mar/_/'byung po 'bras chan gtor ma sbyin/_/ser po rnam gnyis rgyam tsha btsod/_/shu ti dong gra pri yang ku/_/shing kun sgog skya tsha ba gsum/_/'bras bu gsum dang pa ta li/_/shu dag gi ri kar+Ni dkar/_/shi ri
[\[259b.3\]]sha yi me tog dmar/_/ba gcin bzhi cha bcas par bskol/_/btung dang bsku ba byas na phan/_/yang na de nyid ra gcin btags/_/mig bskus snar ni blugs pa phan/_/lha dang drang srong mtshun lha dang /_/dri za'i gdon la sna sman stsogs/_/rnon
[\[259b.4\]]po btang bar mi bya zhing /_/'di la zhun mar btung la sogs/_/sman ni 'jam po spyad par bya/_/sha za ma gtogs thams cad la/_/mi mthun sbyin par mi bya ste/_/mthu stobs che ba de khros nas/_/nad pa sman pa bcas gsod byed/_/'phags
[\[259b.5\]]pa spyan ras gzigs dbang phyug_/mgon po phyag ni bcu gnyis pa/_/nad kun gso bar mdzad pa yi/_/sngags bzlas na ni nad kun sel/_/de bzhin smyo byed brjed byed dang /_/gzhan yang sems 'khrul byed pa 'joms/_/rig sngags
[\[259b.6\]]rgyal mo rma bya che/_/gtsang byas de la rtag tu bsgrags/_/'byung po'i bdag po lha chen dang /_/de yi 'khor gyi tshogs mchod cing /_/de yi sngags grub bzlas na yang /_/gdon ni thams cad sel bar byed/_/gang yang 'og nas bshad pa yi/_/
[\[259b.7\]]le'u gnyis las smos pa dang /_/gang 'dir bshad pa de dag kun/_/phan tshun sbyor ba byas na phan/_/yan lag brgyad pa'i snying po bsdus pa las/_phyi ma'i gnas kyi le'u ste lnga pa'o//_//de nas smyo byed gso ba'i le'u bshad par bya'o/_/
[\[260a\]]
[\[260a.1\]]smyo byed nad gzhi re re dang /_/'dus stsogs dug las gyur pa drug_/smyo byed ces bya lus dang ni/_/sems kyi nad lam log pa ru/_/zhugs pas smyos par gyur pa yin/_/bza' btung gnod pa dag dang ni/_/snying dang ma goms dri mar bcas/_/
[\[260a.2\]]mang nyung ma snyoms bsten pa dang /_/yid zhum snying stobs chung ba dang /_/nad kyi shugs kyis dkrugs pa dang /_/rid cing spyod pa ma snyoms dang /_/mchod 'os mchod par mi byed dang /_/sems las kyis ni sems nyams dang /_/dug dang nye ba'i dug las gyur/_/'di yis
[\[260a.3\]]snying stobs zhan pa yi/_/snying gi nad la gnod byas te/_/blo ni dri ma can byas te/_/yid rgyu ba yi lam bkag nas/_/smyo byed dag ni skyed par byed/_/de yis blo dang rnam shes dang /_/dran pa 'khrul zhing lus kyi ni/_/bde dang sdug bsngal las nyams te/_/shing rta
[\[260a.4\]]kha lo sgyur ba ni/_/med pa lta bur rtsom pa ni/_/kun kyang bsam pa med par spyod/_/de la rlung gyur lus sbeg cing /_/rgyu med ngu zhing tshig rtsub smra/_/dgod dang 'dzum dang gar byed dang /_/glu len rol mo byed pa dang /_/lus bskyod pheg ni rdob pa dang /_/gling bu
[\[260a.5\]]pi wang la sogs kyi/_/sgra yi lad mo yang yang zlos/_/rgyun du kha nas lbu ba 'dzag_/phan tshun rgyug cing mang du smra/_/rgyan min pas ni rgyan du byed/_/bzhon pa min pas 'gro ba rtsom/_/kha zas la ni gdu bar byed/_/de rnyed na ni mi 'dod byed/_/mig zlum mig ni
[\[260a.6\]]dmar ba dang /_/kha zas zhu nas nad ldang 'gyur/_/mkhris las spyo zhing khro ba dang /_/khu tshur bong ba rdeg cing rgyug_/grib ma chu ni grang mo 'dod/_/gcer bur 'dug cing lus mdog ser/_/med par me ni 'bar ba dang /_/skar ma mar me mthong ba'o/_/bad kan slon
[\[260a.7\]]zhing yi ga 'chus/_/kha zas rtsol dang smra ba nyung /_/bud med 'dod cing dben la dga'/_/kha chu snabs ni 'dzag pa dang /_/'jigs rung gtsang sbra la mi dga'/_/gnyid che gdong ni skrangs pa dang /_/nub mo shes cher smyo ba dang /_/zos ma thag tu ldang ba yin/_/
[\[260b\]]
[\[260b.1\]]'dus pa'i rgyu dang mtshan ma ni/_/kun ldan de yi bdag nyid can/_/smyo byed mi bzad par shes bya/_/de ni sman pas yongs su spang /_/nor dang chung ma la sogs bral/_/brnag dka' ba las sems gdung bas/_/smyo zhing zhum la yang yang brgyal/_/
[\[260b.2\]]kyi hud kyi hud smre sngags 'don/_/glo bur du ni ngu zhing brgyal/_/de yi yon tan mang du sems/_/mya ngan gyis gdungs sems khong chud/_/gnyid yar rnam par 'khyams pa yin/_/dug gis gdong ni sngo ba dang /_/gzi nyams dbang po stobs chung ba/_/
[\[260b.3\]]shugs kyi bar du'ang 'khrul bar byed/_/mig dmar de ni spang bar bya/_/de nas rlung gyur smyo byed la/_/dang po snum gyi btung ba blud/_/lam 'gags gyur la dang por ni/_/snum bcas sbyang ba 'jam po bya/_/bad kan mkhris gyur dang po ni/_/snum dang
[\[260b.4\]]dugs bya skyug sman dang /_/bkru sman mas gtong byas pa dang /_/mgo bo'i bkru sman dag kyang bya/_/de ltar lus ni dag byas na/_/yid ni dran pa rnyed par 'gyur/_/de lta na yang rjes 'brangs na/_/sna sman mig sman rnon po gtang /_/sems dga'
[\[260b.5\]]dbugs 'byung skrag pa dang /_/'jigs dang rdeg dang sdigs mo byed/_/lus dris byugs dang bsku ba dang /_/dud rngub sman mar blud pa dag_/sbyar te de ni dga' 'gyur na/_/yid ni tha mal pa la sbyar/_/shing kun dang ni rtsab ru tsha/_/tsha ba gsum ni srang
[\[260b.6\]]gnyis gnyis/_/mar bre bzhi ni ba gcin bcas/_/bskol bas smyo byed 'byung po dang /_/brjed byed gdon ni sel mchog yin/_/bram+hi'i bskol khu bre do dang /_/mar bre gang dang tsha ba gsum/_/sh+ya ma dur byid bim pa dang /_/shang ka puSh+pa dong ga dang /_/sap+ta la
[\[260b.7\]]dang byi dang ga_/zho ni gnyis gnyis lde gu bskol/_/pram+ti'i sman mar zhes bshad de/_/mar ni srang res bskyed de btang /_/che tshad srang bzhi'i mar pos na/_/smyo byed brjed byed mdze yi nad/_/sel zhing mo gsham bu skyed byed/_/skad snyan tshig gsal dran pa dang /_/
[\[261a\]]
[\[261a.1\]]yid gzhungs dpal ni skyed par byed/_/'bras bu gsum dang byi dang ga_/pa tra e la thang shing dang /_/e la ba lu ka dang ni/_/thal tres rnam gnyis ser po gnyis/_/s+thi ra rnam gnyis pri yang ku/_/rgya spos ru rta bri ha ti/_/nA
[\[261a.2\]]ga ge sar dong ga btsod/_/se'u 'bru bal bu'i lo ma dang /_/dzA ti kha 'bus byi dang ga/_/dan da shu dag ut+pa la/_/tsan+dan dkar po zho gnyis ni/_/zhun mar bre gang bcas bskol ba/_/dge ba'i sman mar zhes bshad 'dis/_/'byung po'i gdon dang
[\[261a.3\]]smyo byed dang /_/brjed byed lud pa sdig can 'joms/_/skya rbab g.yan pa skem dang dug_/rmongs bag gcin snyi dbyig dug rims/_/khu ba med pa'am bu med pa'am/_/dran pa gdon gyis brlabs pa dang /_/yid gzhungs med cing tshig 'khrul dang /_/dran
[\[261a.4\]]nyams me drod chung la phan/_/stobs skyed bkra shis tshe ring zhing /_/mdangs skye skal ldan lus rgyas che/_/bu skyed byed pa'i mchog yin no/_/'di la thal tres rnam gnyis sogs/_/nyi shu rtsa gcig chu dang bskol/_/de yi khu ba mar dang ba/_/lan cig
[\[261a.5\]]skyes 'o bzhi 'gyur dang /_/med rnam gnyis ra mnye ba/_/bung tshang rdo dang kha sral phre'u/_/bu ram shing dang par+Ni gnyis/_/bskol ba yi ni sman mar 'di/_/dge ba chen po zhes bya ste/_/brtas byed 'dus pa'i nad 'joms shing /_/snga ma bas kyang yon tan lhag_/
[\[261a.6\]]spang spos bu ta ke shi dang /_/chu rtsa shu dag kha sral pre'u/_/kyi lce ba dang ram nye ba/_/tsa rong dza ya pu tse shel/_/sle tres tsa tra pa ra ha/_/a ti tsa ta sa ta la/_/ma hA pu ru sha dan dang /_/na gu li gnyis skyu ru ra/_/bri ka la ka dam pa/_/sA la par+Ni bcas
[\[261a.7\]]bskol mar/_/sha za chen po'i mar zhes bya/_/des ni nyin bzhi pa'i rims dang /_/smyo byed brjed byed gdon 'joms shing /_/blo dang yid gzhungs dran pa skyed/_/byis pa rnams kyi lus 'phel byed/_/bdud rtsi dang ni 'dra ba yin/_/bram+hi in+d+ra byi dang ka_/shing kun
[\[261b\]]
[\[261b.1\]]spang sbos mur ba dang /_/ra sna sgog skya bong nga dkar/_/shu dag bye'u rug bi sha la/_/nA ga dan ti byi tsher ba/_/dzo ti sma ti tsha ba gsum/_/a ru ra dang sa nag rnams/_/glang po'i gcin btags ri lur byas/_/grib bskams snar blugs mig bsku zhing /_/
[\[261b.2\]]lus bskus spos bdugs smyo byed sel/_/nyungs kar dang ni sbyar ba yi/_/sna sman rnam pa sna tshogs phan/_/nyungs mar gyis ni lus bsku dang /_/nyungs kar phye ma snar bud bya/_/mdo gnas bstan pa'i cho ga bzhin/_/dung rnon shing kun bcas pa phan/_/
[\[261b.3\]]wa dang reg 'jam 'ug pa dang /_/byi ba ra thug dza ti ka'i/_/gcin dang rtug pa spu dang ni/_/pags pa mkhris pa sen mo dang /_/spos bdugs mig sman lus bsku dang /_/byugs dang blugs pa bshad par bya/_/bad kan rlung gyur la phal cher/_/
[\[261b.4\]]khyi dang ba lang nya sha ni/_/rul ba'i bdug pas bdug par bya/_/mkhris gyur la ni tig ta'i mar/_/'tsho byed snum ni gnyis kyi mar/_/bza' dang btung ba bsil ba dang /_/mngar ba dang ni yang ba bsngags/_/ji skad bshad pa'i gtar ga gdab/_/
[\[261b.5\]]yang na sha tshon gyis 'grangs bya/_/de 'og rlung med gnas bsnyal nas/_/sems myos pa las thar bar 'gyur/_/khron pa'i chu ni nyung bar gzhug_/ltogs pa nyid du byas te bskams/_/de la chos dang nor ldan pa'i/_/gtam snyan mdza' bos sems
[\[261b.6\]]dga' bya/_/yang na sdug dang bral ba'am/_/rmad du byung ba bstan pa'am/_/bcings la yungs mar gyis bskus te/_/nyi tshan la ni gan rkyal gzhag_/kha sral phre'u'am lcags tsha'am/_/til mar chu tshan gyis reg bya/_/yang na lcag gis
[\[261b.7\]]gzhus nas ni/_/bcings te g.yang sar skyur bar bya/_/yang na rdo dang mtshon med pa'i/_/mun khang mi ni med par gzhug_/mche ba ston pa'i sbrul dang ni/_/glang dang seng ge glang po ches/_/de ni skrag tu gzhug pa'am/_/yang na rgyal po'i skyes bu
[\[262a\]]
[\[262a.1\]]yis/_/dam du bcings te phyir phyung nas/_/rgyal po'i bka' yis bsdigs pa dang /_/'di bsad bya zhes skrag tu gzhug_/lus kyi sdug bsngal 'jigs pa bas/_/srog gi 'jigs par rab 'jigs pas/_/de phyir kun tu 'khrul
[\[262a.2\]]pa'i yid/_/nye bar zhi ba nyid du 'gyur/_/grub pa'i sbyor ba 'di dag ni/_/nad dmigs dus sogs ltos te bya/_/sdug dang nor dang bral ba las/_/gang gi yid la gnod gyur pa/_/de la de 'dra rnyed gyur pa'i/_/spro bsring dbugs dbyung ba yis gso/_/
[\[262a.3\]]'dod dang mya ngan 'jigs pa dang /_/khro dang 'jigs pa chang las gyur/_/gnyis dag gis ni gcig la gcig_/de dag nyid kyis zhi bar bya/_/bshad pa'i mtshan ma las lhag pa/_/gdon dang rjes 'brel yin zhes bya/_/gal te smyo byed gdon
[\[262a.4\]]las gyur/_/gdon gsor bshad pa'i sman sbyar bya/_/til btags phye ma nas dang zan/_/snum zhing mngar ba'i kha zas dang /_/'bras ni khrag tu sbrus pa dang /_/sha ni btses pa rjen pa dang /_/'bru chang sbyar chang mnan pa'i chang /_/a ti mug+ti'i me tog
[\[262a.5\]]dang /_/dzA ti sa ha ra dza yi/_/me tog bcas pa'i gtor ma ni/_/lam gyi bzhi mdo ba lang lhas/_/chu bo 'dus pa dag tu sbyin/_/gang zhig sha dang chang spangs shing /_/phan la brtson zhing gtsang sbra che/_/snying stobs can la lhan cig skyes/_/glo
[\[262a.6\]]bur smyo byed 'byung mi 'gyur/_/dbang po'i don ni gsal ba dang /_/de bzhin blo dang yid gsal ba/_/lus zungs tha mal par gnas pa/_/smyo byed dang bral mtshan ma yin/_/yan lag brgyad pa'i snying po bsdus pa las/_phyi ma'i gnas kyi le'u ste
[\[262a.7\]]drug pa'o//_//de nas brjed byed gso ba bshad par bya'o/_/brjed byed dran pa nyams pa ste/_/de ni snying stobs blo 'khrul dang /_/sems las mya ngan 'jigs sogs kyis/_/gnod gyur sems las byung ba yin/_/lus sems gtogs pa'i nad kyis ni/_/
[\[262b\]]
[\[262b.1\]]smyo byed bzhin du 'khrug 'gyur bas/_/snying stobs nyams zhing snying dang ni/_/'du shes rgyu ba'i rtsa sbubs khyab/_/mun par zhugs snyam sems shing rmongs/_/'jigs su rung ba'i bya ba byed/_/so 'cha' lbu ba skyug pa dang /_/lag pa rkang pa g.yob pa dang /_/gzugs
[\[262b.2\]]med par yang mthong ba dang /_/'khrul zhing sa la 'gyel ba dang /_/smin ma mi g.yo nad shugs dang /_/bral nas sad par gyur pa dang /_/de ni dus gzhan dag tu yang /_/de bzhin du ni spyod pa yin/_/rlung la sogs dang 'dus pa yi/_/dbye bas brjed byed rnam
[\[262b.3\]]pa bzhi/_/de ni skye bar gyur pa'i tshul/_/snying 'dar khong stong mgo 'khor la/_/mun par mthong zhing sems khong chud/_/smin ma mi sdug mig 'gyur dang /_/sgra mi thos shing rngul 'byung la/_/kha chu snabs ni 'dzag pa dang /_/mi 'ju yi ga 'chus shing brgyal/_/
[\[262b.4\]]lto sbos nyams stobs zad pa dang /_/gnyid med skom zhing yan lag na/_/rmi lam glu len gar byed dang /_/til mar chang ni 'thung ba dang /_/de nyid gcin du 'byung ba rmi/_/de la rlung gyur brla 'gul zhing /_/yang dang yang du 'gyel ba dang /_/yang dang yang du dran pa
[\[262b.5\]]stor/_/'du shes rnyed nas mi gsal du/_/mig 'bur yang yang dbugs 'byin zhing /_/lbu bar skyug cing 'dar ba dang /_/so 'cha' mgo ni rdebs pa dang /_/rlung gis gre ba rgyas par byed/_/yan lag kun du rdebs pa dang /_/sor mo mi snyoms 'gugs pa
[\[262b.6\]]dang /_/mig dang pags pa sen mo ni/_/gnag cing rtsub mor snang ba dang /_/gzugs ni mi brtan rtsub pa dang /_/mi sdug bzhin ras ngan pa yin/_/mkhris pa las gyur brjed byed ni/_/dran pa yang yang nyams pa dang /_/mig mdog pags pa lbu ba ser/_/
[\[262b.7\]]sa la rdeg par byed pa dang /_/'jigs rung 'bar zhing khro ba yi/_/gzugs mthong skom dad che ba yin/_/bad kan las gyur ring nas 'dzin/_/yung ring nyid nas sad par byed/_/g.yo 'gul nyung zhing kha chu mang /_/kha mig pags pa sen mo dkar/_/gzugs
[\[263a\]]
[\[263a.1\]]rnams dkar por mthong ba yin/_/mtshan nyid kun dang ldan pa spang /_/de nas blo sems dran pa dang /_/snying ga'i sbubs ni sad byed pa'i/_/slon sman la sogs las rnams ni/_/rnon po yis ni sbyang bar bya/_/rlung gyur 'jam rtsi mang du bya/_/
[\[263a.2\]]mkhris gyur phal cher bkru sman gtang /_/bad kan phal cher skyug sman ni/_/btang bas brjed byed gso bar bya/_/rnam pa kun tu legs dag cing /_/legs par spro ni bsring ba la/_/brjed byed las ni thar bya'i phyir/_/zhi bar bya ba'i sbyor bar nyon/_/
[\[263a.3\]]ba lci khu ba 'o ma dang /_/zho dang gcin dang mar bskol ba/_/brjed byed rims dang smyo byed dang /_/mig ser sel bar byed pa blud/_/rtsa ba bcu pa 'bras bu gsum/_/dug mo nyung shun ser po gnyis/_/a pa marga lo ma bdun/_/ni li ni dang pu tse shel/_/dong ga puSh+kar
[\[263a.4\]]mU la dang /_/phal gu'i rtsa ba byi tsher srang /_/gnyis gnyis chu bre bcu drug nang /_/bskol ba la ni bzhi cha lus/_/ga bra'i rtsa ba du ba ri/_/pa ta dan da dur byid dang /_/tsha ba gsum dang ro hi She/_/mur ba rtsa mkhris bu di kha/_/ha ti pi pi ling dang ni/_/ma du yan te thal
[\[263a.5\]]tres gnyis/_/lcang ma dang ni tsi tra ka_/zho ni gnyis gnyis mar bre gang /_/de bzhin snga ma'i gsher rdzas bskol/_/'di ni ba yi rnam lnga che/_/brjed byed rims dang dmu rdzing dang /_/mtshan par rdol ba sel mchog yin/_/'or nad gzhang 'brum mig ser dang /_/skya rbab skran dang lud
[\[263a.6\]]pa dang /_/gdon rnams 'joms par byed pa yin/_/bram+hi shu dag ru rta dang /_/shang ka puSh+pa mar rnying bcas/_/bskol ba'i mar ni yid gzhungs byed/_/smyo byed bkra mi shis pa dang /_/brjed byed sdig pa 'joms par byed/_/'tsho byed sde tshan srang re dang /_/til mar zhun
[\[263a.7\]]mar bre re bsres/_/'o ma bre ni bcu drug bskol/_/'thungs na brjed byed las thar byed/_/'o ma bu ram shing khu ba/_/bre bzhi dang ni tang pal gyi/_/khu ba brgyad 'gyur dag dang ni/_/'tsho byed sde tshan zho gnyis gnyis/_/zhun mar bre gang bcas bskol blud/_/des
[\[263b\]]
[\[263b.1\]]ni rlung mkhris las gyur pa'i/_/brjed byed myur du sel bar byed/_/de bzhin 'jag ma'i bid ri/_/ku sha bu ram shing 'o ma/_/bskol ba 'thungs pa'ang de dang 'dra/_/ku sman ta yi khu ba mar/_/bco brgyad 'gyur dang shing mngar gyi/_/lde gur bcas pa
[\[263b.2\]]bskol bas ni/_/brjed byed sel bar byed pa dang /_/blo dang tshig gsal skad snyan byed/_/ba ni ser skya'i mkhris pa yi/_/sna sman btang yang mchog tu phan/_/khyi dang wa dang byi la dang /_/seng ge sogs kyi mkhris pa bsngags/_/go da sre mo glang po
[\[263b.3\]]che/_/ba lang dred dang pri sha ta'i/_/mkhris pa til mar bskol ba dag_/lus bsku snar ni blugs na'ang phan/_/'bras bu gsum dang tsha ba gsum/_/nas tshig 'khus thal ko nyon tshe/_/pha ni dza ka sra rtsi pog_/a pa marga ka rany+dza'i/_/sa bon til mar ra
[\[263b.4\]]gcin dang /_/bcas pa bskol ba snar blugs pa'am/_/phye ma sna nas bus pa'ang phan/_/sre mo 'ug pa spre'u dang /_/bya rgod khyi rta bya rog sbrul/_/chu dang sgro dang rtug pa yi/_/dud pas 'di la bdug par bya/_/til mar sgog skya bcas pa'am/_/
[\[263b.5\]]'o ma nye'u shing bsten yang phan/_/bram+hi 'am ru rta'i khu ba'am/_/shu dag sbrang rtsir ldan pa'ang phan/_/nad gzhi mnyam du 'khrugs pa las/_/lus dang sems la brten 'gyur nad/_/skyes par gyur pa gang yin de/_/brjed byed gnad ni chen por
[\[263b.6\]]gnas/_/de bas gso dka' 'di la ni/_/bcud kyis len gyis gso bar bya/_/des nyen me dang chu la sogs/_/ya nga ba las rtag tu bsrung /_/thar pa na ni yid 'khrul bas/_/khyed kyis 'di ltar byas so zhes/_/mi brjod yul ni
[\[263b.7\]]yid 'ong bas/_/nyams pa'i sems ni brta bar bya/_/yan lag brgyad pa'i snying po bsdus pa las/_phyi ma'i gnas kyi le'u ste bdun pa'o//_//yan lag brgyad pa'i snying po bsdus pa las/_'byung po'i gdon gso ba'i yan lag rdzogs so//_//
[\[264a\]]
[\[264a.1\]]de nas mig mchu'i nad dmigs shes par bya ba bshad par bya'o/_/nad kun nad gzhi las bshad pa'i/_/gnod pas nad ni 'khrugs pa dang /_/mchog tu mig la gnod pa dang /_/phal cher mkhris pa skyed pa yis/_/rtsa las gyen du rgyus nas ni/_/
[\[264a.2\]]mig gi yan lag mig mchu grwa/_/dkar nag mthong byed rgyal mo'am/_/mig kun la gnas nad skyed byed/_/de la rlung ni mig mchu yi/_/rtsa la zhugs par gyur pa dag_/nyal nas ldang tshe mig mchu ni/_/har bag na dang bcas par byed/_/mig ni rdul gyis
[\[264a.3\]]gang snyam sems/_/'dzums par dka' zhing mchi ma 'dzag_/mnyes na bde ba snyam du byed/_/de ni 'dzums dka' yin zhes bshad/_/rlung gis mig mchu bskyod nas ni/_/yang dang yang du 'byed cing 'dzums/_/'di ni 'dzums pa zhes bshad do/_/gra mtshams
[\[264a.4\]]lhod cing tshor ba med/_/rtag tu 'dzums shing mig nyams pa/_/gang yin de ni rlung gnod yin/_/mkhris pas mig mchu'i mtha' mar ni/_/'brum bu ku mu ta yi ni/_/sa bon 'dra slar gang gyur pa/_/'brum phran ku mu ta zhes bya/_/tsha zhing 'drul la nad dang bcas/_/
[\[264a.5\]]dmar zhing reg na mi bzod pa/_/mkhris pas mig mchur skyes pa de/_/mkhris pas skyes pa yin zhes bshad/_/mkhris pa rdzi ma'i nang gnas shing /_/g.ya' zhing tsha bar byed pa dang /_/de rjes rdzi ma 'byi ba ste/_/rdzi ma 'byi ba zhes bshad do/_/bad kan las gyur mig
[\[264a.6\]]mchu'i nad/_/'brum phran dkar po yungs kar 'dra/_/mthug skrangs g.ya' na mig rdul khebs/_/spyi bag can 'dzag po dag kyang /_/har bag 'drul ba rdu mas khebs/_/bad kan gyis bslangs mig mchu'i nad/_/bad kan las gyur rmen bu dkar/_/na zhing smin ma med
[\[264a.7\]]g.ya' sra/_/rgya shug tsam mam de las ni/_/cung zad chung ba chags pa yin/_/khrag las 'brum phran dmar ba dang /_/de mtshungs 'brum phran gyis khyab pa/_/brtsegs pa zhes bya des skyed dmar/_/reg mi bzod pa mig mchu slongs/_/mig mchu'i nang du sha lhag
[\[264b\]]
[\[264b.1\]]ni/_/sra zhing snum la tsha zhing na/_/mdog dmar de ni khrag 'dzag cing /_/bcad bzhin 'phel byed mig 'brum yin/_/mig mchu'i mtha' 'am dbus su ni/_/g.ya' zhing tshal na bcas brtan/_/mung+ga tsam gyi khrag 'brum dmar/_/'brum phran mig nad ces bya'o/_/
[\[264b.2\]]nad kyis mig mchu'i phyi rol skrangs/_/nang du bu ga phra mos khyab/_/'dzag bcas nang na chu yod de/_/pad+ma'i rtsa 'dra pad rtsa yin/_/nad gzhi gsum dang khrag 'khrugs pas/_/mig mchu'i nad ni ldang ba dang /_/rgyu med par ni gnyid 'gyur gang /_/de ni mig mchu
[\[264b.3\]]'khrugs zhes bya/_/nad kyis mig mchu dri ma khrag_/skrangs rnags na bcas mig mchu sngo/_/g.ya' zhing skrangs la dmar ba dang /_/mig mchu 'byar ba 'byar zhes bya/_/mig mchu'i nad ni sra zhing rtsub/_/'brum phran bye ma 'dra zhes bya/_/gnag cing 'dam 'dra
[\[264b.4\]]'dam bu'o/_/mdog 'dra sha ni mang pos rgyas/_/na shas che ba zhes bya'o/_/byis pa so skyes tshe na 'byung /_/des ni byis pa'i mig skrang zhing /_/mig dmar lta bar mi nus la/_/mig mchu gzer zhing spyi bag 'dzag_/rna ba sna dang mig nyed byed/_/gang yin de ni sgra ngan
[\[264b.5\]]yin/_/rdzi 'gags rdzi ma 'dus shing zhum/_/mig mchu'ang de 'drar gyur pa dang /_/rtsub cing nang du kha bltas la/_/spu gzhan yang ni tsher ma ltar/_/rtse mo rnon po skyes gyur cing /_/des bdar mig ni skrangs pa dang /_/tsha zhing rlung la sogs mi bzod/_/bton na cung
[\[264b.6\]]zad bde bar byed/_/mig phugs grwa mtshams phyi rol du/_/thor bu sra zhing mtho ba dang /_/dmar zhing mchi ma rnag khrag 'dzag_/yang yang rgyas pa slon pa yin/_/nad gzhi gsum dang khrag las ni/_/mig mchu'i nang na sha'i dum bu/_/rmen bu sra la nad med la/_/
[\[264b.7\]]phyi rol mi mnyam g.yo mdzer pa/_/de ltar nyi shu rtsa bzhi po/_/mig mchu la gnas nad yin no/_/de la dang por sman gyis gso/_/de 'og gnyis dang 'brum bu spang /_/rdzi ma 'gags pa gsor rung tsam/_/lhag ma mtshon gyis gso bar bya/_/de dag las kyang rdzi
[\[265a\]]
[\[265a.1\]]ma 'phyi/_/gtsags par bya la mig mdzer gcad/_/chags dang pad rtsa ku mu ta/_/brtsegs dang 'brum phran slon pa 'dral/_/mig mchu'i sha sngo bye ma 'dra/_/'byar dang bskyed bya zhes pa bzhi/_/'dam chas shas cher byas pa dang /_/sgra ngan
[\[265a.2\]]bcas pa mtshon gyis bzhar/_/yan lag brgyad pa'i snying po bsdus pa las/_phyi ma'i gnas kyi le'u brgyad pa'o//_//de nas mig mchu'i nad gso ba bshad par bya'o/_/'dzums pa dka' la mar rnying ni/_/rgun 'bru'i lde gu chur bskol bar/_/kha ra btab
[\[265a.3\]]dang sna sman dang /_/dud pa mig sman snum can gtang /_/ku mu ta la zhal zhal btab/_/de steng rgyam tsha gdab par bya/_/shing mngar dang ni skyu ru ra/_/pa to la bskol chu blugs bya/_/rlung med gnas la g.yog mkhas kyis/_/sbyang byas gan rkyal nyal ba la/_/
[\[265a.4\]]mig mchu bzlog ste dro 'jam chur/_/bsros pa'i gos kyis dugs byas la/_/gos kyis legs par dkris nas ni/_/g.yon pa'i mtheb mdzub kyis bzung zhing /_/'gul zhing 'gyur ba med par ni/_/de nas mig mchu kun tu ni/_/dkyil 'khor lta bu'i mtshon gyis
[\[265a.5\]]ni/_/'phred du gdab cing mtshan ma byas/_/de nyid kyis sam lo rtsub bam/_/she pa li yi lo ma'am/_/yang na rgya mtsho'i lbu bas brud/_/khrag ni ras bal ye'us phyi/_/khrag bcas legs par brud shes nas/_/rang rang sman ni sbrang rtsi dang /_/bcas pa
[\[265a.6\]]de la bsku bar bya/_/de 'og chu dron gyis bkrus la/_/mar gyis blugs par bya ba dang /_/rna ba'i steng dang 'og gi bar/_/nas kyi zan dang sbrang rtsi dang /_/mar dang bcas pas dkri bar bya/_/zhag ni gnyis pa la dgrol te/_/ji lta bar ni sman blugs shing /_/bzhi
[\[265a.7\]]par sna sman la sogs bya/_/zhag ni lnga pa dag la dgrol/_/mnyam zhing sen mo ltar dmar la/_/skrangs g.ya' drud sogs nad med pa/_/mig mchu sbyar legs yin zhes bya/_/de las bzlog pa slar bzhar bya/_/bzhar drags pas ni na ba dang /_/rdzi ma 'byi zhing mig
[\[265b\]]
[\[265b.1\]]mchu 'gyur/_/de la snum dang dugs la sogs/_/rlung la phan pa'i sbyor ba bsngags/_/mar sar gyis ni bsku bya zhing /_/seng phrom dkar po mar sar gyis/_/legs par bsku ba byas nas ni/_/e raN+Da yi rtsa ba yi/_/lde gus byugs te phur mas btso/_/tshos
[\[265b.2\]]pa bkrus te bskams nas ni/_/btags pa thum po byas nas ni/_/ra 'am bud med 'o mar ni/_/mnyes pa mig tu blugs par bya/_/de nyid sA lu thug po che'i/_/lde gu bskus te de ltar byas/_/zho dang zho ga chus spangs pa/_/mig ni bzhar drags gyur la blugs/_/
[\[265b.3\]]yang na zho ga chu nyi tshe/_/blugs shing skam sa'i sha khu sbyin/_/'brum phran sra zhing mtho ba ni/_/'bras kyi rtse mos brtol bar bya/_/de rjes btsir te cho ga ni/_/lhag ma snga ma bzhin du bya/_/zhal zhal gdab dang 'dral ba la/_/rim 'dis mig mchu'i nad kun sbyar/_/
[\[265b.4\]]khrag mkhris las gyur mngar ba yi/_/sde tshan dang bskol mar gyis gso/_/snum gyur nas ni gtar ga gdab/_/dur byid bkru sman btang ba mchog_/bzhar zhing khrag ni phyung nas kyang /_/shing mngar bskol ba'i chus bkru zhing /_/tsan+dan dkar po 'o mar bskol/_/
[\[265b.5\]]mig mchu la ni blugs pa phan/_/rdzi ma 'byi la khab kyis ni/_/ba spu'i bu ga gtsags pa'am/_/srin bu pad pas khrag dbyung ngo /_/yang na 'o ma'am bu ram shing /_/khu bas slon bya mngar bsil sman/_/bskol ba'i mar ni gtang bar bya/_/nag tshur dkar po'i phye
[\[265b.6\]]ma ni/_/bye'u rug pa'i khu bar bsres/_/zangs kyi snod du bcug pa ste/_/rdzi ma 'byi ba'i mig sman mchog_/mig mchu'i sha brud bca' sga dang /_/rgyam tsha'i phye ma gdab par bya/_/chu dron gyis bkrus seng ldeng dang /_/na le sham dkar tu pa ri/_/chu bskol ba'am ser po
[\[265b.7\]]gnyis/_/shing mngar dang ni 'bras bu gsum/_/khu ba sbrang rtsir bcas pa blugs/_/bad kan las gyur zhal zhal byas/_/nag tshur rgyam tsha pi pi ling /_/ldong ros stang zil zhib btags la/_/sbrang rtsir bcas pa bsku bar bya/_/skyug sman mig sman sna sman ni/_/bad
[\[266a\]]
[\[266a.1\]]kan sel ba thams cad phan/_/chags pa la yang 'di dag bya/_/ma zhi me btsa' gdab par bya/_/sgra ngan la ni seng ldeng dang /_/nim pa'i lo ma 'bras bu gsum/_/mar dang sbyar ba'am pi pi ling /_/shing mngar rgyam tsha bskol ba ni/_/ma mas
[\[266a.2\]]blud de slon du gzhug_/rgun 'brum dang ni a ru ra/_/pi pi ling bskol ba kru sman sbyin/_/ser po rnam gnyis pi pi ling /_/gla sgang lde gus nu ma bsku/_/nyungs kar mar bcas dud pas bdug_/sbyang ba byas nas pa to la/_/gla sgang dang ni rgun 'brum dang /_/sle tres
[\[266a.3\]]'bras bu gsum bskol blud/_/byis pa'i mig mchu brud pa'am/_/srin bu pad pas khrag dbyung bya/_/a sman ta ka skyu ru ra/_/'dzam bu'i lo ma bskol ba blugs/_/byis pa 'o ma mar bsten pas/_/phal cher bad kan nad 'byung bas/_/de bas dang por skyug sman nyid/_/
[\[266a.4\]]nad kun la ni bsngags pa yin/_/lce myang tsha dang pi pi ling /_/a pa marga'i 'bras bu mar/_/'o ma shu dag sbrang rtsir bcas/_/po son cha ni shing mngar bcas/_/'o ma kha zas 'o ma dang /_/zas la brten pa'i byis pa la/_/rim bzhin blud pas nad kun ni/_/sbyang par bya phyir
[\[266a.5\]]slon sman gtang /_/mchog tu sgra ngan nad la phan/_/sap+ta la yi khu ba mar/_/bskol ba gnyis ka sbyong byed sbyin/_/seng phrom shing mngar ser po gnyis/_/nim pa'i lo ma pu tse shel/_/zangs kyi phye mar bcas reng bu/_/sgra ngan gyi ni nad la phan/_/yang na lcags kyi
[\[266a.6\]]phye ma bsregs/_/'o ma sbrang rtsi mar bcas phan/_/sug smel sgog skya ka ta ka_/pha ni dza ka na le sham/_/dung bcas chu dang bdar ba dang /_/kad pha la bcas ri lu'ang phan/_/rdzi ma'i 'gags nad 'phel ba la/_/sbyang ba byas par gyur pa ni/_/smin ma'i 'og gi cha gnyis dang /_/
[\[266a.7\]]rdzi ma'i cha gcig bar bar ni/_/nas kyi tshad tsam nas kyi dbyibs/_/'phred du dbral la ras rlon pas/_/de yi khrag ni bsal nas ni/_/khrag ni chung bar gyur pa dang /_/bar mtshams mung+ga tsam bzhag la/_/khab ni yon pos btsem par bya/_/dpral ba ras kyis bcings nas
[\[266b\]]
[\[266b.1\]]ni/_/de bzhin skud pas btsem par bya/_/shin tu dam dang lhod min par/_/der ni legs par btsem par bya/_/de nas sbrang rtsi'i mar gyis byug_/'di la bcing bar mi bya'o/_/na na n+ya gro d+ha sogs pa'i/_/khu ba 'o mar bcas pa blugs/_/zhag lnga pa la skud pa ni/_/
[\[266b.2\]]bsal te yug snam phye ma ni/_/rma la legs par gdab par bya/_/sna sman mig sman rnon po gtang /_/zhag bcu'i mthar yang ma sos na/_/mig mchur brten gnyer bzlog ste bsreg_/rdzi ma'i lhag ma tsher zungs kyis/_/phyung la de yi gnas dag ni/_/me yi mdog 'dra'i
[\[266b.3\]]khab rtses bsreg_/phyi rol rlon pa bsregs pa dang /_/thor bu bcad par gyur pa la/_/me 'am thal sman rnon pos bsreg_/yan lag brgyad pa'i snying po bsdus pa las/_phyi ma'i gnas kyi le'u dgu pa'o//_//de nas mig zur dang mig gi 'bras bu dkar nag gi
[\[266b.4\]]nad kyi dmigs brtag pa bshad par bya'o/_/rlung 'khrugs pas ni chu rgyu ba'i/_/rtsar song nas ni chu 'dra ba'i/_/mchi ma mig mchu mig phugs kyi/_/mtshams nas mchi ma 'dzag par 'gyur/_/des ni nad med rtsa dmar la/_/skrangs 'gyur de ni chu 'dzag yin/_/bad kan las gyur
[\[266b.5\]]spyi bag mang /_/dkar ba bad kan 'dzag pa yin/_/bad kan gyis skrangs rtse mo rno/_/lan tshwa'i chu bur 'dra ba 'byung /_/rtsa ba che zhing g.yo la snum/_/mdog 'dra 'jam zhing spyi bag can/_/che zhing smin dka' g.ya' dang bcas/_/gzer med bcings pa lta bu yin/_/khrag
[\[266b.6\]]las mchi ma khrag 'dzag dmar/_/shas cher dro ba khrag 'dzag yin/_/mig mchu gra mtshams dkar po ru/_/'brum phran tsha zhing gzer dang bcas/_/dmar zhing mung+ga 'dra lags/_/khrag 'dzag de ni tshigs can yin/_/rnag 'dzag dri ma khrag dang bcas/_/mig phugs kyi
[\[266b.7\]]ni gra mtshams nas/_/yang dang yang du rnag 'dzag cing /_/sha lpags 'drul bas mchi mar bcas/_/rnag sla 'dzag pa rma phra zhing /_/skrangs shing g.yo ba che ba dang /_/mig phugs mtshams skrangs rnag 'dzag cing /_/nad bcas rnag gi chu ser 'dzag_/mig phugs kyi
[\[267a\]]
[\[267a.1\]]ni mtshams nang na/_/skrangs zug tsha bcas chu ser nad/_/mig zur ram ni mig phugs su/_/g.ya' zhing rdzi ma'i bu ga nas/_/rnag 'dzag srin dang rmen bu 'byung /_/na bcas srin gyi rmen bu can/_/bcings pa lta bu'i srin rmen bu/_/rnag gi chu
[\[267a.2\]]ser tshigs can dag_/mtshon gyis gso bya lhag ma lnga/_/'dzag pa chu ser bcas pa spangs/_/mkhris pas dkar po'i thig le ni/_/nag pa'am sngo ba'am ser po skyed/_/gur gum me long dri mas gos/_/ltar snang na dang tsha ba med/_/'khru zhing skom dad rims dang bcas/_/
[\[267a.3\]]nad gzhi nya phyis can zhes bya/_/bad kan las dkar sha lhag dkar/_/ring nas 'phel ba mig mdzer dkar/_/nad med pa la skrangs pa dang /_/mdog dkar lhun chen 'jam pa dang /_/lci snum chu yi thigs pa 'dra/_/bad kan mdud pa zhes byar bshad/_/thig le
[\[267a.4\]]'bras phye ltar dkar ba/_/mtho ba 'bras phye 'dra zhes bshad/_/dkar po'i ri mo dmar pos khyab/_/tsha zhing na dang bcas pa dang /_/skrangs shing mchi mas gos pa med/_/khrag gyur rtsa yi nges par bshad/_/rtsa'i nyes yal bar bor na ni/_/dmar ris de nyid 'phel bar
[\[267a.5\]]'gyur/_/khrag bcas rtsa ni brtse bar byed/_/de yis mig gis blta mi nus/_/rtsa yi dra bas g.yogs shing stug_/mtho ba rtsa yi dra ba yin/_/khrag gis mig mdzer 'jam zhing mnyam/_/pad+ma 'dra ba sha lhag yin/_/nad med ri bong khrag ltar dmar/_/thig le ling
[\[267a.6\]]thog dmar po yin/_/'jam shing nad med myur du 'phel/_/dkar por khyab byed dmar nag ni/_/khyab pa'i mdzer pa zhes bya'o/_/dri ma khrag bcas rtsa'i mdzer pa/_/rtsa rgyus dang 'dra rtsa mdzer yin/_/khrag skam gong bu ltar gnag cing /_/sha ni che zhing rgyas pa gang /_/de ni
[\[267a.7\]]sha lhag mdzer pa yin/_/tsha zhing reg na rtsub pa dang /_/rtsas g.yogs mig 'bras nag dang nye/_/'brum phran nyungs kar lta bus rtsa/_/nya phyis rtsa brtse rtsa'i nyes pa/_/'bras phye 'dus pa'i ling tog dmar/_/drug po sman gyis gso bar bya/_/lhag ma bdun po mtshon
[\[267b\]]
[\[267b.1\]]gyis gso/_/de yang sar pa sman gyis gso/_/mdzer pa bshad pa lnga po gang /_/rgyus pa dang ni rtsas g.yogs pa/_/nag por phyin zhing pags gas 'dra/_/mthon po gcad par bya ba yin/_/mthong byed steng du phyin pa spang /_/nag po'am mthong byed la mkhris pas/_/
[\[267b.2\]]pags pa brtol te ling tog ni/_/zug dmar mchi mar bcas pa skyed/_/de yis mig 'bras dkyil 'khor rnag_/'dzam bu smin pa 'drar snang zhing /_/dma' ba rma yi ling tog ste/_/de ni gso dka' rim gnyis dag_/brtol ba gso ba tsam yin no/_/der ni zug pa la
[\[267b.3\]]sogs mang /_/nag po khab kyis phug snyam byed/_/rim pa gsum ni brtol ba dang /_/rma yis khyab pa gsor mi rung /_/bad kan las gyur dung ltar dkar/_/shas cher mi na gso sla dkar/_/dmar zhing mchi ma spyi bag 'dzag_/'brum phran dmar zhing shin tu na/_/
[\[267b.4\]]ra yi ril ma 'dra zhing 'bur/_/khrag skyes ra ril 'dra ba spang /_/nad khrag bcas pas rtsa'i ling tog_/de yis mig 'bras nag po khebs/_/na zhing tsha la dmar ba yi/_/rtsa yis kun tu rgyas gyur la/_/rgyu med mchi ma grang dro dang /_/ska sla 'dzag pa de spang bya/_/nad gzhi
[\[267b.5\]]khrag las mthong bcas rnag_/'bras bu dkar por sgyur byed de/_/sprin dkar gyis ni g.yogs 'dra zhing /_/nim pa ba ni bkas pa 'dra/_/shin tu mi bzad na zhing dmar/_/tsha zhing skrangs pas gzir ba dag_/smin pas nyen pa'i ling tog ste/_/mi bzad na ba spang bar
[\[267b.6\]]bya/_/gang gis mtshan ma nyams pa'am/_/nang sngo ba'am dmar bcas pas/_/shin tu 'bur ba'am gting ring pa 'am/_/mchi mar bcas shing rtsa'i rmas khyab/_/rnying pa'am mtho dma' can dag gam/_/dbus chang ling tog spang bar bya/_/nag po'i nad ni gsor rung dang /_/
[\[267b.7\]]mi rung dbye ba rnam lnga yin/_/yan lag brgyad pa'i snying po bsdus pa las/_phyi ma'i gnas kyi le'u bcu pa'o//_//de nas mig zur dang mig gi 'bras bu dkar po dang nag po'i nad gso ba bshad par bya'o/_/mig nad bcings pa sman pa yis/_/dugs byas
[\[268a\]]
[\[268a.1\]]rtse mo 'bras 'dras dbug_/rtse mo dkyil 'khor 'dra bas bzhar/_/de 'og rgyam tsha pi pi ling /_/sbrang rtsi sbyar bas bsku bar bya/_/de nas snga ma bzhin du bcings/_/pa to la'i lo skyu ru ra/_/bskol ba'i sman khu thigs pas blugs/_/tshigs can
[\[268a.2\]]lcags kyu'i cha spyad kyis/_/phyi yi mtshams kyi tsha gsum gzung /_/'phel gtsags kyis ni phyed gcad bya/_/gzhan du mchi ma rgyu la gnod/_/sbrang rtsi rgyam tshas bskus nas ni/_/mig mdzer lta bur gso bar bya/_/chu ser rnag 'dzag gtar ga gdab/_/de nas de ni
[\[268a.3\]]bcing bar bya/_/mig rnags cho gar bshad pa yi/_/las kun cho ga ji bzhin bya/_/rgyam tsha sge'u gsher nag tshur dang /_/lcags dang zangs ni zhib btags pa'i/_/phye ma'i mig sman btang ba'am/_/sbrang rtsir bcas pa'i khu ba blugs/_/srin gyi rmen bu lci ba yis/_/dugs
[\[268a.4\]]byas brtol te phyi bar bya/_/nag tshur rgyam tsha 'bras bu gsum/_/sbrang rtsir sbyar bas bsku bar bya/_/nya phyis mkhris mchi 'dzag ltar gso/_/bad kan 'dud pa 'bras phye gnyis/_/gtar ga ma gtogs bad kan gyi/_/mchi ma 'dzag pa bzhin du gso/_/tsha ba gsum dang
[\[268a.5\]]kad pha la/_/ba lung khu ba'i mig sman gtang /_/rgyam tsha dzA ti kha 'bus pa/_/thang shing bca' sga btags pa'i phye/_/chang gi dngas mas ri lur byas/_/mig sman skrangs dang g.ya' ba sel/_/rtsa nyes rtsa brtse ling tog dmar/_/rtsa dra khrag 'dzag lta bur gso/_/rtsa yi
[\[268a.6\]]nyes la khyad par du/_/mar dang sbrang rtsi'i mig sman bsku/_/rtsa brtse ba la sbrang rtsi dang /_/skyer pa'i khaN+Da zhib btags bsku/_/ling tog dmar po zho ga chu/_/sbrang rtsi kha ra'i thigs pa blugs/_/shel dang gur gum shing mngar dung /_/sbrang rtsi sbyar ba'i mig sman gtang /_/
[\[268a.7\]]yang na sbrang rtsi dung sbyar ba'am/_/kha ra rgya mtsho'i lbu ba phan/_/mdzer par bshad pa rnam lnga las/_/dud pa lta bu'i rnyog can dang /_/gang yang dmar zhing zho 'dra ba/_/de sman ling tog bzhin du bya/_/cig shos gan rkyal bzhag dugs byas/_/kha lung dang ni rgyam tsha dag_/sbyar
[\[268b\]]
[\[268b.1\]]ba'i mig sman bskus nas ni/_/mig btsums nas ni mnye bar bya/_/de ltar mig ni 'khrugs bcas pa/_/sha lhag skyes pa bskyod nas ni/_/mgo bo mi 'gyur dam du gzung /_/mig mchu mchog tu mi 'gul bya/_/mig zur du ni blta bzhin du/_/mig phug mtshams
[\[268b.2\]]nas mdzer pa mtho/_/gang du gnyer ma 'dus gyur pa/_/der ni lcags kyus dam bzung ba'am/_/ha cang mi che mu tsi tra'am/_/khab bam skud pas blangs nas ni/_/kun nas dkyil 'khor 'dra bas 'dral/_/de nas bton te dral nas kyang /_/mig phug mtshams
[\[268b.3\]]su bsnyen nas ni/_/cha bzhi lus par gcad bya ste/_/mig phug rtsa dang mchi ma ni/_/'dzag pa'i rtsa la mi gnod bsrung /_/mig phug zur bcad mchi ma 'dzag_/mig gi rtsa sbubs rma can 'gyur/_/mig 'gram mdzer pa cher skyes la/_/mig phug zur du bltas te bya/_/
[\[268b.4\]]legs par bcad de tsha ba gsum/_/rgyam tsha sbrang rtsir bcas pa bsku/_/zhun mar dron mo blugs pa dang /_/sbrang rtsi mar sbyar bskus te bcings/_/de nas zhag gsum la sogs nas/_/bkrol nas ka rany+dza'i sa bon/_/'o ma bskol ba de bzhin blugs/_/ser po rnam
[\[268b.5\]]gnyis pa to la/_/shing mngar dang ni rgya skyegs shing /_/ka rany+dza yi me tog ni/_/kha 'bus sbrang rtsir bcas bskol blugs/_/zhag bdun nas ni de dgrol bya/_/legs par bcad na nad med 'gyur/_/bcad drags mchod las nad 'gyur/_/sman khu blugs dang mig sman sogs/_/
[\[268b.6\]]phyi ba dang ni brta bas gso/_/kha ra ldong ros e li ya/_/rgyam tsha bca' sga zho re dang /_/skyer pa'i khaN+Da srang phyed dang /_/sbrang rtsi sbyar ba'i mig sman gyis/_/bad kan las gyur rab rib dang /_/chu ser gyis gang ling tog dang /_/mig mdzer bcas pa'i sha lhag sel/_/'bras bu
[\[268b.7\]]gsum ni gang rung ba'i/_/shun pa chur btags lde gur byas/_/kham phor sbyar ba'i nang du bsregs/_/de nas tshig nas phye mar btags/_/sman ni lhag ma'i khu ba yis/_/so sor legs par bsgos nas ni/_/snag tsha de bskams slar yang btags/_/rgyam tsha nyis 'gyur bcas
[\[269a\]]
[\[269a.1\]]pa yi/_/mig sman gsum po de dag ni/_/phyi ba'i mchog tu mu khyud 'chad/_/rtsa yi dras g.yogs rtsa gang zhig_/sra bas phyi ba'i sman dag gis/_/ma zhi 'brum phran de la ni/_/mig mdzer cho ga bzhin du gso/_/ling tog nad gzhi'i dbang las ni/_/snum
[\[269a.2\]]rtsub 'bras bu gsum sbyin zhing /_/tig ta chen po'i sman mar sbyin/_/gtar ga bkru sman khu ba yi/_/thigs pa blugs pa la sogs bya/_/snad pa'i ling tog dur byid chu/_/lan gsum bskol ba'i mar blud bya/_/de 'og gtar ga'am pad pa yis/_/mig las khrag ni dbyung bar
[\[269a.3\]]bya/_/ut+pal rgun 'brum ra mnye ba/_/shing mngar bi da ri bskol ba/_/kha ra ra yi 'o ma 'am/_/chu bskol thigs pa blugs par bya/_/mig dmar mchi ma nad zhi nas/_/de rjes phyi ba'i mig sman phan/_/dzA ti kha 'bus rgya skyegs dang /_/yug snam tsan+dan ri lur byas/_/khrag
[\[269a.4\]]dang mkhris pa dngas byed cing /_/snad pa las gyur ling tog sel/_/phag dang rnga mo glang po che/_/ba lang ra rta bong bu'i so/_/rgya mtsho'i lbu ba mu tig dang /_/na le sham ni bzhi par sbyar/_/so yi ri lus snad pa yi/_/ling tog gis khyab sel bar byed/_/ta ma'i lo ma ba lang
[\[269a.5\]]so/_/rgya mtsho'i lbu ba bong bu'i rus/_/zangs ma dung gcin ri lur byas/_/ling tog thams cad sel bar byed/_/rin chen so dang rwa dang ni/_/khams dang sug smel tsha ba gsum/_/sgog skya ka rany+dza'i sa bon/_/rma la phan pa'i sman rnams ni/_/rma bcas rma med gting zug
[\[269a.6\]]dang /_/pags gnas ling tog 'joms sman yin/_/sna sman snum blud sha khu ni/_/blud pas dma' ba bstod par bya/_/nad med ling tog dma' ba ni/_/phur ma btsos dang brta bas bstod/_/ling tog dkar po skyes pa dang /_/shing mngar thal tres seng phrom chu/_/blugs
[\[269a.7\]]pas seng phrom gtums pa ni/_/chu dron la spangs thigs pa blugs/_/shing mngar bri ha ti'i rtsa ba/_/rgyam tsha dong gra zangs ma ni/_/skyu ru ra'i 'bras chu dang btags/_/lde gu zangs ma'i snod la bsku/_/nas mar skyu ru ra'i lo ma/_/dud pas de 'og mang du bdugs/_/de nas ri
[\[269b\]]
[\[269b.1\]]lur bya ba ni/_/de ni chu dang sbrang rtsir btags/_/mthon ka chen po zhes bya ste/_/ling tog dkar po sel mchog yin/_/ling tog brtan zhing mthug pa la/_/khrag ni lan mang dbyung bar bya/_/mgo dang lus kyi bkru sman gtang /_/phur ma btsos pa'ang lan mang gtang /_/pi pi
[\[269b.2\]]ling dang na le sham/_/rgyam tsha shri sha'i 'bras bu'am/_/'bras bu gsum bskol rgyam tshar bcas/_/blud pas gnas las bstod par bya/_/dung dang rgya shug ka ta ka_/rgun 'brum shing mngar sbrang rtsi dang /_/mur so yi dri ma yi/_/shri sha yi ni me tog bcas/_/tshigs
[\[269b.3\]]bcad phyed kyis bshad pa 'di/_/mig sman sbyor ba gtang bar bya/_/skyu ru pa ni dza'i khu bar/_/lang ka li yi thal ba ni/_/nub gcig spangs te bskams pa'i phye/_/ling tog bskyod pa'i mig sman yin/_/mung+ga spun pa med btags pa/_/dung dang sbrang rtsir bcas pa'ang phan/_/
[\[269b.4\]]sbrang rtsi ma du ka'i snying po'am/_/ba ru ra rkang sbrang rtsir bcas/_/ba lang rta bong rnga mo'i so/_/dung dang rgya mtsho'i lbu ba dang /_/ardzu ne'i chus ri lur byas/_/bskyod pa'i ling tog 'jig par byed/_/bstod pa'am zug rngur bcas pa yi/_/ling tog spu la sogs pas phyi/_/
[\[269b.5\]]rtsa yi ling tog mthong gnod med/_/snad pa'i ling tog lta bur gso/_/shing mngar stag tsher ra mnye ba/_/bri ha ti dang a ka ru/_/skyer pa'i mig sman ra'i 'o ma/_/btags pa'i lde gu nas dang mar/_/bcas pa'i dud pas bdug par bya/_/skyu ru ra yi lo ma dang /_/ri lur byas
[\[269b.6\]]pa mig sman mchog_/ma sos ra yi ril ma 'dra/_/mdzer pa lta bur mtshon gyis gso/_/ra'i ril gsor ni mi rung dang /_/ling tog de 'dra de bzhin gzhan/_/nad ma zhi na snum blud cing /_/gtar ga gdab pa la sogs bya/_/smad byas de ni bsal byas shing /_/dkar zhing
[\[269b.7\]]mtho ba gso bar bya/_/rgya star go bye lung thang dang /_/ta la smyig ma ka ri ra/_/bsres pa'i thal chu btsags pa dang /_/rnga mo'i rus pa'i phye ma bsre/_/mig sman ling tog gso dka' dang /_/mdog mi sdug pa 'joms par byed/_/gso sla la yang 'di nyid ni/_/bsten
[\[270a\]]
[\[270a.1\]]pas sel bar nus pa yin/_/ra yi ril ma ngos gnyis nas/_/khab kyis phug ste chu gzags nas/_/mthe bos mnyam du btsir nas ni/_/rma yi nang ni sha phye dang /_/tshil ni rlon pas bkang nas ni/_/dkri zhing dkri zhing dgang bar bya/_/zhag bdun nas ni rma
[\[270a.2\]]'byor nas/_/mig 'bras nag po mnyam brtan la/_/mig sman snum can gtang bya zhing /_/mar dang 'o ma'i sna sman blugs/_/de lta na yang rgyas gyur na/_/dbug dang bcad sogs bya ba byas/_/bcad drags pa yis mig nang du/_/zhugs par mi 'gyur ci rigs bya/_/ling tog
[\[270a.3\]]la ni rtag par rang gi sman/_/bskol ba'i mar blud sna sman bsten pa dang /_/ci nas mthong ba nyams par mi 'gyur bar/_/mig sman rnon po rtag tu bsten par bya/_/yan lag brgyad pa'i snying po bsdus pa las/_phyi ma'i gnas kyi le'u bcu gcig pa'o//_//de nas
[\[270a.4\]]mthong bar byed pa'i mig nad kyi nad dmigs shes par bya ba bshad par bya'o/_/nad ni rtsa yi nang zhugs pa/_/rim pa dang por gnas nas ni/_/gzugs ni mi gsal mthong 'gyur zhing /_/rgyu med par yang gsal bar mthong /_/rim pa gnyis par phyin pa na/_/med pa dag
[\[270a.5\]]kyang mthong 'gyur zhing /_/yod cing nye bar bsgribs na mthong /_/ring nas phra ba mthong bar 'gyur/_/nye dang ring bar gnas pa'i gzugs/_/phyin ci log tu shes par 'gyur/_/nad kyis zlum po'i dbyibs 'dra par/_/zlum po nyid du mthong bar 'gyur/_/mthong byed dbus gnas
[\[270a.6\]]gcig gnyis mthong /_/mang du gnas na du ma mthong /_/mthong byed nang du zhugs pa ni/_/che chung go ni bzlog par mthong /_/'og tu gnas pas nye mi mthong /_/steng du gnas pas ring mi mthong /_/ngos la gnas pas g.yas g.yon min/_/nad 'di rab rib ces byar bshad/_/
[\[270a.7\]]nad ni rim pa gsum par brten/_/sngon po nyid du 'gyur ba yin/_/de yis steng mthong 'og mi mthong /_/gos srab kyis g.yogs ltar mthong zhing /_/kha dog ji bzhin 'gyur ba dang /_/rim gyis mthong ba nyams par 'gyur/_/de lta na yang yal bar dor/_/rim pa bzhi par
[\[270b\]]
[\[270b.1\]]phyin nas ni/_/mthong byed mtshan mo nyams byed cing /_/mig gi rgyal mo khebs par byed/_/de la rlung gyur rab rib ni/_/long long por ni mthong ba dang /_/g.yo zhing rnyog can rtsa dmar snang /_/chad 'ga' gsal bar mthong ba dang /_/dra ba skra shad sbrang bu dang /_/'od mthong de ni
[\[270b.2\]]yal bar bor/_/sngon por gyur la mig dmar la/_/bzhin la sna ni med par mthong /_/zla ba med sogs du mar mthong /_/yon po'ang drang por mthong bar 'gyur/_/sngon po 'phel na mthong byed ni/_/rdul gyis khebs pa lta bur mthong /_/gsal zhing dmar ba'am rgya che ba'am/_/
[\[270b.3\]]phra ba'am mthong ba nyams par 'gyur/_/de ni mthong ba nyams pa yin/_/rlung gis mig gi rtsa 'khums 'gyur/_/mthong byed gting du zhugs pa dag_/'di ni gting ring zhes byar bshad/_/mkhris gyur rab rib glog dang ni/_/srin bu me khyer me sgron 'od/_/rma bya
[\[270b.4\]]sreg pa'i sgro dang 'dra/_/phal cher sngon por mthong bar 'gyur/_/mthong byed mig ni 'khar g.ya' 'dra/_/de lta bu ni mthong ba dang /_/nyi zla 'khyims dang me dang ni/_/smig rgyu 'ja' tshon mthong bar 'gyur/_/bung ba ltar sngo mthong ba med/_/'bras bu snum pa mthong nyams yin/_/mkhris pa mig
[\[270b.5\]]ni chung zhes bshad/_/chung mthong de ni thung ngu yin/_/ser zhing dngos po ser por mthong /_/mkhris pas tshig par gyur zhes bya/_/bad kan rab rib phal cher ni/_/snum zhing dkar bar mthong ba dang /_/dung dang zla ba kun+da dang /_/kun+da'i me tog lta bus khyab/_/sngon po 'od med nyi
[\[270b.6\]]zla dang /_/sgron mes khyab pa lta bur mthong /_/mig 'bras dkar por snang bar 'gyur/_/bad kan mthong nyams des mngon khyab/_/snum zhing mthong ba nyams 'gyur la/_/chu yi thigs pa pad+ma yi/_/'dab ma'i steng na gnas ltar g.yo/_/dro na zhum par 'gyur ba dang /_/grang
[\[270b.7\]]bas yongs su khyab par byed/_/zla ba me tog kun+da dung /_/shel ltar snang zhing dkar ba yin/_/khrag gi rab rib dmar ba dang /_/mun par gyur pa mthong ba yin/_/sngon po dmar ba gnag par ni/_/mig gis de ltar mthong ba yin/_/mtshan ma nyams pa de 'drar mthong /_/
[\[271a\]]
[\[271a.1\]]'od med mthong ba nyams pa yin/_/ldan pa 'am ni 'dus pa yi/_/rab rib la sogs mtshan ma ni/_/'dren ma yin par shes par bya/_/glo bur du ni rab rib dag_/gsal dang mi gsal 'khrugs par byed/_/lhag ma dag gis mthong byed ni/_/dmar zhing
[\[271a.2\]]sna tshogs dag tu snang /_/gang gis mthong byed nad kyis khyab/_/sre mo'i mig 'drar snang bar 'gyur/_/de ni nyin mthong mtshan mo min/_/ne+e'u le long ba zhes de bshad/_/nyi ma nub par gyur pa na/_/'od mi snang tshe rengs 'gyur zhing /_/mthong byed nyams par byed pa ni/_/nad kyi long
[\[271a.3\]]ba gnyis pa yin/_/nyi ma'i zer gyis phog pa na/_/mthong ba'i lam nas dri ma ni/_/zhu zhing med par gyur nas ni/_/nyin mo gsal bar mthong bar byed/_/tsha bas gdungs te mod la ni/_/chu grang nang du zhugs gyur na/_/nad gzhi gsum dang khrag 'khrugs te/_/drod ni gyen 'gro
[\[271a.4\]]de nas mig_/tsha zhing na dkar dri ma can/_/nyin mo long long por mthong zhing /_/mtshan mo long bar gyur pa dag_/de ni dro bas tshig ces bya/_/shas cher skyur zos nad dang ni/_/khrag dang bcas pas mig khyab 'gyur/_/'drul zhing g.yo la dri ma can/_/de ni skyur gyis tshig
[\[271a.5\]]ces bya/_/mya ngan rims dang mgo nad kyis/_/rlung sogs gdungs par gyur pa las/_/rlung sogs 'khrugs shing dud 'thul mthong /_/de ni dud pa can zhes bya/_/snying stobs chung bas glo bur du/_/ngo mtshar can gyi gzugs mthong ba'am/_/nyi ma 'od can sogs mthong
[\[271a.6\]]nas/_/mig la brten pa'i rlung la sogs/_/gzi brjid nyams pas mig gi ni/_/mthong ba nyams par byed par 'gyur/_/bai DUr+ya'i mdog mkhrang bag dang /_/rang bzhin gnas ltar nad med 'gyur/_/'di ni phrad pa las byung ba'i/_/mtshan ma nyams pa zhes byar bshad/_/
[\[271a.7\]]'di las bad kan ma gtogs mtshan/_/nyams dang thung ngu gting zhen spang /_/mig sngon drug dang ne+e'u le'i/_/long ba 'tsho tsam lhag ma ni/_/bcu gnyis po ni gso bar bya/_/de ltar mig nad nyi shu ni/_/rtsa bdun dag tu bstan pa yin/_/yan lag brgyad pa'i snying po bsdus
[\[271b\]]
[\[271b.1\]]pa las/_phyi ma'i gnas kyi le'u bcu gnyis pa'o//_//de nas rab rib gso ba bshad par bya'o/_/rab rib sngon po nyid 'gyur zhing /_/sngon po ma bcos long bar 'gyur/_/de bas mig nad la rab rib/_/mi bzad myur du gso bar bya/_/'tsho byed srang brgya chu pre
[\[271b.2\]]ni/_/bcu drug nang bskol bzhi cha lus/_/khu ba 'o ma bre do dang /_/mar ni bre gang lhan cig btso/_/stag tsher ba dang ra mnye ba/_/seng phrom rgyam tsha pi pi ling /_/shu ti shing mngar rgun 'brum dang /_/thang shing kha ra 'bras bu gsum/_/zho ni gnyis gnyis btab bskol te/_/
[\[271b.3\]]mtshan 'thungs rab rib sel mchog yin/_/rgun 'brum btsod dang tsan+dan dkar/_/ra mnye ba gnyis dzi ba ka_/kha ra nye'u shing me da dang /_/shing mngar ut+pal puN+Da rI/_/zho ni gnyis gnyis mar rnying ni/_/bre gang 'o ma de mnyam bskol/_/de yis mig sngon rab rib dang /_/mar
[\[271b.4\]]gyis mgo nad rab rib 'joms/_/nim pa skyer pa pa to la/_/pu tse shel dang pu shel tsi/_/'bras bu gsum dang ba sha ka_/byi tshe rab dang kyi lce ba/_/par pa ta ni srang re yin/_/skyu ru ra ni bre gang dang /_/chu bre bcu drug nang du bskol/_/bre bzhi lus par gla sgang dang /_/rtsa mkhris
[\[271b.5\]]shing mngar dug mo nyung /_/ba lu ka dang tsan+dan dang /_/pi pi ling srang phyed phyed dang /_/mar bre gang dang bcas bskol ba/_/des ni rna mig sna nad dang /_/khong 'bras rims dang mdzer pa dang /_/'brum phran shu ba mdze nad sel/_/mchog tu ling tog rab rib dang /_/mtshan long dro bas
[\[271b.6\]]tshig pa 'joms/_/'bras bu gsum ni srang brgyad dag_/chu bre bzhi bskol bzhi cha lus/_/'o ma de dang cha mnyam dang /_/'bras bu gsum gyi lde gu ni/_/srang gcig zhun mar bre phyed bskol/_/kha ra'am sbrang rtsir bcas pa'am/_/'bras bu gsum gyi khu bar bcas/_/'thungs
[\[271b.7\]]na rab rib thams cad 'joms/_/shing mngar ra mnye ba gnyis dang /_/kaN+Da kA ri pi pi ling /_/a ru ra dang ut+pa la/_/kha ra rgun 'brum srang rer bcas/_/ra yi 'o ma mar bre re/_/'bras bu gsum dang ba sha ka_/_bring ga ra dza'i khu bar bskol/_/'di ni 'bras bu gsum chen mo'i/_/
[\[272a\]]
[\[272a.1\]]mar de mig nad kun sel mchog_/'bras bu gsum dang mar ram ni/_/'bras bu gsum dang shing mngar bcas/_/sbrang rtsi yis ni sbrus gyur pa/_/mtshan mo zos par gyur na ni/_/zla gcig phan pa'i zas bsten zhing /_/skyu ru ra yi chu 'thungs na/_/mkha'
[\[272a.2\]]lding lta bu'i mig thob ces/_/drang srong mu khyud kyis bshad do/_/ta bya shing mngar lcags dang gser/_/kha ra sbrang rtsi mar rnying dang /_/'bras bu gsum dang ci 'dod sbyar/_/bsten pas rab rib 'joms mchog yin/_/yang na 'bras bu gsum bskol mar/_/rab rib can gyis bsten
[\[272a.3\]]bya'am/_/snum khur phye'am sran tshod ni/_/'bras bu gsum gyi phye bcas pa'am/_/'o thug 'bras bu gsum bcas pa/_/bsgrangs te kha ra sbrang rtsi btab/_/zas ma zos pa'am nang par ni/_/rgun 'brum kha ra sbrang rtsi dang /_/a ru ra ni so sor bza'/_/rtag tu rab rib can
[\[272a.4\]]gyis bsten/_/lig bu mig cha drug cu bzhi/_/zangs dang dngul dang gser gyi cha/_/re re gcig tu sbyar ba ni/_/kong bu kha sbyar nang du gzhug_/'dres par gyur gyi bar du bud/_/de nas de yi ro drug gi/_/tshogs kyi khu ba lan bdun dang /_/so sor de la blugs par bya/_/mu tig dung
[\[272a.5\]]dang be+e DUr+ya/_/tsha ba gsum dang de nas bsre/_/phye ma'i mig sman de gtang bya/_/rab rib thams cad sel byed yin/_/rgun 'brum pad+ma'i rtsa ba yi/_/khu ba 'o ma chang dang zhag_/char pa de bzhin lig bu mig_/bskol zhing bsku ba byas nas ni/_/phye ma de ni dung dang gzhug_/mthong
[\[272a.6\]]ba gsal byed mig sman yin/_/mig nad thams cad la bsngags zhes/_/lus 'phags rgyal pos bshad pa yin/_/spangs ma srang gnyis rgya shug gi/_/sol bar bsregs la ra yi ni/_/'o ma mar dang sbrang rtsi yi/_/nang du lan ni bdun bdun bcug_/ta bya dang ni na le sham/_/
[\[272a.7\]]lig bu mig dang pu tse shel/_/spang spos rgyam tsha a ru ra/_/seng phrom ldong ros pi pi ling /_/sug smel rgya mtsho'i lbu ba dang /_/stang zil zho ni gnyis gnyis dang /_/shing mngar srang gcig bcas pa ni/_/kong bu kha sbyar nang bsregs btags/_/mig sngon mtshan mo long
[\[272b\]]
[\[272b.1\]]bar bcas/_/dmar ris de bsten pa yis 'joms/_/phye mas mchog tu rab rib nad/_/nyi mas mun pa lta bur sel/_/spang spos dri bzang gsum dang lcags/_/gur gum ut+pal sngon po dang /_/kha ra spangs ma a ru ra/_/rgya mtsho'i lbu ba 'ching bu dkar/_/na le sham dang
[\[272b.2\]]pi pi ling /_/stang zil shing mngar dung dang bcas/_/tha skar zla ba'i tshe na ni/_/phye ma mig gnyis la bskus na/_/mig mdzer rab rib dmar ris dang /_/g.ya' dang mig sngon sogs zhi byed/_/na le sham dang rgyam tsha ni/_/cha re pi pi ling dang ni/_/rgya mtsho'i lbu ba cha gnyis dang /_/
[\[272b.3\]]skyer pa'i kha N+Da cha dgu ni/_/nag pa la bab tshe na btags/_/mig bskus bad kan rab rib 'joms/_/spangs ma bsregs te lan mang du/_/ba gcin ra thug khu ba dang /_/skyur rtsabs bud med nu zho dang /_/dug gi khu ba sbrang rtsi mar/_/bcug par gyur pa gang yin pa/_/phye mar byas des
[\[272b.4\]]mi yi mig_/mkha' lding mig ltar gsal bar 'gyur/_/bring ga ra dza 'bras bu gsum/_/dug dang shing mngar khu ba dang /_/mar dang ra yi 'o mar ni/_/zha nye lan ni bdun bdun du/_/bsregs shing bsregs shing btsos pa yi/_/mig sman thur mar byas pa de/_/mig sman bskol
[\[272b.5\]]ba 'am ma bskol ba'am/_/byugs na rab rib mig mdzer nad/_/chu ser 'dzag dang 'byar bag can/_/g.ya' dang tshor ba med pa dang /_/ri mo dmar por snang ba 'joms/_/dngul chu ro nye cha mnyam bya/_/de gnyis stang zil mnyam byas la/_/ga pur cung zad btab pa yi/_/mig
[\[272b.6\]]sman rab rib sel mchog yin/_/bya rgod dus su shi ba'i mgo bo ni/_/nyi ma 'char ka'i mdog 'dra gang yin de/_/ba lang lci bas bsregs thal lig bu mig_/cha mnyam btags par gyur pa'i phye ma yi/_/sbyor 'dis mig gi gsal stobs bya rgod lta bur byed/_/sbrul nag mgor ni
[\[272b.7\]]lig pu mig_/mar bcas dud pa ma shor bsregs/_/spang spos gan+d+ha b+ha dra dang /_/lhan cig btags pas mig 'bras ni/_/rdol yang mig ni srung bar byed/_/sbrul nag shi ba'i ro dang ni/_/sdig pa shi ba'i ro bzhi ni/_/'o ma'i bum par zhag nyi shu/_/rtsa gcig bcug
[\[273a\]]
[\[273a.1\]]ste bsrul la bsrub/_/de las mar sar gang byung bas/_/khyim bya gsos te de yi ni/_/rtug pas mig ni bskus gyur na/_/long bas kyang ni legs par mthong /_/sbrul nag po yi zhag dang dug_/stang zil ka ta ka'i 'bras bu/_/khu bar byas pa'i sbyor ba
[\[273a.2\]]yis/_/long ba'ang myur du mthong bar byed/_/na le sham ni rdog ma bcu/_/drub mar cang ni srang phyed dang /_/spangs ma srang gcig shing mngar ni/_/zho gnyis 'o ma'i nang du sbangs/_/du ba ma shor bsregs mig sman/_/khu ba mnyam med ces bya ste/_/rab rib 'joms pa'i
[\[273a.3\]]mchog yin no/_/ba ru ra yi tshi gu na le sham/_/skyu ru ra dang spangs ma shing mngar ni/_/chu thag byas pa'i ri lu grib mar bskams/_/rab rib myur du 'joms par byed pa yin/_/na le sham dang skyu ru ra/_/rgya mtsho'i lbu ba spangs ma dang /_/dngul rdo dang ni drub mar bcas/_/go
[\[273a.4\]]rims bzhin du cha res bskyed/_/drub mar cha ni drug pa ste/_/sbyor 'dis rab rib ling tog mdzer/_/gnag dang mig sngon g.ya' ba sel/_/rin chen dngul dang shel dang gser/_/lig bu mig dang zangs dang lcags/_/tsan+dan dmar po yug snam dmar/_/phye ma'i mig
[\[273a.5\]]sman nad kun sel/_/til mar ba ru ra yi mar/_/bring ga ra dza a sa na'i/_/khu ba lcags kyi snod du bskol/_/snar blugs mig ni gsal stobs skyed/_/nad kyi tshul las de la lan mang du/_/snum blud gtar ga bkru sman sna sman dang /_/mig sman mgo bo'i bkru sman mas gtong
[\[273a.6\]]dang /_/nyams brtas byugs dang blugs pas ci rigs gso/_/'di ni spyi yi gso ba yin/_/da ni re re'i mnyan par gyis/_/de la rlung gyur rab rib la/_/rtsa ba bcu bskol khu ba mar/_/'o ma bzhi 'gyur 'bras bu gsum/_/lde gu bskol ba blud par bya/_/de 'og 'bras bu gsum
[\[273a.7\]]dang ni/_/rtsa ba lnga'i khu 'o ma dang /_/e raN+Da yi til mar bcas/_/bkru sman nye bar gtang bar bya/_/dzi ban ti yi yal gar bcas/_/srang brgya chu bre bcu drug bskol/_/brgyad cha lus pa de nang du/_/til mar 'o ma bre re dang /_/ba la gsum dang dzi ban ti/_/nye'u shing rtsa ba srang
[\[273b\]]
[\[273b.1\]]re dang /_/shing mngar srang ni bzhi dang bcas/_/lcags kyi snod du bskol bar bya/_/lcags snod nyid du zla gcig gzhag_/sna sman nam tshod yan chad kyi/_/rlung nad mkhris pa'i nad 'joms shing /_/mchog tu mig la gnas pa sel/_/skra gdong gnya' ba phrag nad
[\[273b.2\]]sel/_/rgyas shing gzi mdangs mdzes par byed/_/e raN+Da dkar rtsa ba dang /_/thang shing bri ha ti'i 'bras bu/_/shu dag rgya spos tsi tra dang /_/bil ba'i rtsa ba til mar dang /_/'o mar bcas bskol snar blugs na/_/nam tshong yan chad rlung dang ni/_/bad kan gyi ni nad kun sel/_/
[\[273b.3\]]stag dang phag dang bya rgod dang /_/sbrul dang khyim bya'i tshil dang ni/_/shing mngar so sor sbyar te bskol/_/mig sman bskus par bsngags pa yin/_/de rjes mig sman lig bu mig_/sha khu 'o ma mar rim bzhin/_/snga ma bzhin du blugs na ni/_/rab rib 'joms byed
[\[273b.4\]]mchog yin no/_/de ltar byas kyang ma zhi na/_/de 'og brta ba'i cho ga spyad/_/shu ti ru rta spang spos dang /_/shing mngar ram nye ba gnyis dang /_/stag tsher ba dang sa ra la/_/pi pi ling dang thang shing ni/_/mar gyi brgyad 'gyur 'o mar bskol/_/mig brta ba yi mchog yin no/_/ri
[\[273b.5\]]dag e ne ya'i tshil ni/_/'o mar bskol te gzar bus dkrugs/_/de yi dngas ma shing mngar dang /_/tsan+dan pu shel tse de bzhin/_/shwa bid reg 'jam go da dang /_/khyim bya sreg pa rma bya'i tshil/_/re re zhing ni cho ga dag_/'di dag gis ni brta bar bya/_/gsal bar bya dang
[\[273b.6\]]snum dang ni/_/sman phur btsos pa'i thigs pa'ang blugs/_/'dir ni rlung 'gyur cham pa bzhin/_/ni ru ha dang 'jam rtsi bya/_/mkhris pa las gyur rab rib la/_/'tsho byed 'bras bu gsum dang ni/_/bskol ba'i mar ni blud bya zhing /_/snum gyis zhen par gtar ga gdab/_/
[\[273b.7\]]kha ra dur byid sug smel phye/_/sbrang rtsi sbyar ba'i bkru sman gtang /_/rab bsil sman chu blugs byug sogs/_/gdong dang mig dang spyi bor bya/_/thal tres shug pa pu shel tsi/_/mu tig seng phrom tsan+dan dkar/_/ri lu'i mig sman bskus na phan/_/de bzhin gan+d+ha b+ha dra
[\[274a\]]
[\[274a.1\]]dang /_/nA ga puSh+pa ut+pa la/_/ga pur shing mngar yug snam phan/_/skyer khaN+Da dang sbangs ma dang /_/karka ta yi sring gi dang /_/skyu ru ra yi 'bras bu shel/_/ga pur cha ni lnga lnga dang /_/cha gsum cha re sbyar ba yin/_/mig sman rab rib 'joms par
[\[274a.2\]]byed/_/'tsho byed kha ra ut+pa la/_/'o ma mar bskol sna sman gtang /_/bad kan las gyur sle tres dang /_/'bras bu gsum dang pi pi ling /_/mar bskol snum blud gtar ga gdab/_/de rjes dan+da dur byid bskol/_/gla gor zho sha a ru ra/_/bca' sga pi pi ling phye
[\[274a.3\]]gdab/_/bkru sman dag ni gtang bar bya/_/rtsa ba bcu pa'i khu bar ni/_/ba le ka dang ser po gnyis/_/thang shing pi pi ling 'o ma/_/til mar bskol ba'i sna sman gtang /_/dung dang gla rtsi pri yang ku/_/rtsa ba gsum dang 'bras bu gsum/_/dri med ri lus mig gsal byed/_/
[\[274a.4\]]lcags nag phye ma tsha ba gsum/_/rgyam tsha 'bras bu gsum mig sman/_/ri lu nag pos mig gsal byed/_/ri bong bong bu seng ge glang /_/rnga mo'i so dang dpral ba'i rus/_/ba lang dkar spun le sham/_/rgya mtsho'i lbu ba tsan+dan dung /_/nu zho ra yi 'o mar btags/_/ri lus
[\[274a.5\]]rab rib ling tog sel/_/khrag gyur mkhris pa lta bur gso/_/bsil chos bya zhing gtar ga gdab/_/rgun 'brum spang spos seng phrom dang /_/shing mngar tsan+dan spangs ma dung /_/pad+ma shug pa ut+pal/_/ra yi 'o mas ri lur byas/_/khrag gyur rab rib myur du sel/_/
[\[274a.6\]]ldan pa 'dus pa las gyur pa/_/nad gzhi cha ni ji bzhin gso/_/ma du ka dang byi dang ga_/na le sham dang sgron shing dang /_/'o ma til mar bskol ba'am/_/btags pa'i sna sman gdong bsku bya/_/rgya spos ut+pal a nan+ta/_/shing mngar su ni shan kai_/til mar bskol
[\[274a.7\]]ba'i sna sman dang /_/mgo bsku 'jam rtsi bya ba bsngags/_/pu shel tsi bskol khu ba'i nang /_/rgyam tsha pi pi ling phye gdab/_/de btsags slar yang mar bcas par/_/bskol la ska gyur bsgrangs nas ni/_/sbrang rtsi bcug pa'i mig sman ni/_/'dus pa las gyur rab rib sel/_/
[\[274b\]]
[\[274b.1\]]nub mo rgyu ba'i sems can gyi/_/rus pa rkang gis gang ba dang /_/lig bu mig dang bcas pa ni/_/'bab chu'i nang du zla gcig gam/_/zhag ni nyi shu'i bar du gzhag_/de nas phyung ste skams nas ni/_/lug ru yi ni me tog dang /_/shing mngar bcas pa'i phye mar byas/_/
[\[274b.2\]]mig bskus 'dus pa las gyur pa'i/_/rab rib sel bar byed mchog yin/_/mig sngo gso ba'ang 'di nyid las/_/gtar ga gdab par mi bya ste/_/nad des long bar gyur pa yin/_/srin bu pad pas khrag dbyung bya/_/bu ram rgya mtsho'i lbu ba dang /_/pi pi ling dang na le
[\[274b.3\]]sham/_/gur gum sbrang rtsi lig bu mig_/spris g.yogs 'tsho ba tsam mig sman/_/'dus gyur ne+e'u le lta bur long /_/rab rib skabs bshad cho gar sbyar/_/mar dang sbrang rtsi ba lang gi_/lci ba'i khu ba skyer khaN+Da/_/yug snam bal bu'i phye mar sbyar/_/mig
[\[274b.4\]]sman mtshan me long la phan/_/na le sham ni zho dang sbyar/_/mtshan mo mi mthong mig sman mchog_/ut+pal yug snam ka rany+dza/_/pad+ma ge sar ba lang gi_/lci ba'i khu ba dang sbyar ba'i/_/ri lus mtshan mo long ba sel/_/ha re Nu ka pi pi ling /_/rgyam tsha dang ni lig
[\[274b.5\]]bu mig_/ra gcin ri lur byas pa phan/_/pri yang ku dang tsha ba gsum/_/ldong ros ba bla 'bras bu gsum/_/rgya mtsho'i lbu ba ra'i 'o ma/_/ri lu byas pa'i mig sman gyis/_/mtshan mo long ba'i mig nad sel/_/mcher pa'i nang du pi pi ling /_/bcug ste ma tshos bar
[\[274b.6\]]btsos la/_/de bskams sbrang rtsir btags pa ni/_/mtshan mo mi mthong mig sman mchog_/ma he'i mchin pa mcher pa dang /_/til mar mar ni lhan cig bza'/_/'tsho byed sna bcu lo ma ni/_/mar dang lhan cig bskol ba bza'/_/a ti mug ta e raN+Da/_/nye'u shing
[\[274b.7\]]lang ga li'i lo ma/_/mar dang brngos pa bza' bar bya/_/dro na puSh+pa mar dang brngos/_/bza' dang btung bar sbyar ba'ang phan/_/dud 'thul mkhris pa skyur bro bas/_/tshig la mar ni rnying pa dag_/snum gyur bsil ba'i bkru sman gtang /_/bsil sman gyis ni kun tu byug_/ba
[\[275a\]]
[\[275a.1\]]lang lci khu 'o ma mar/_/bskol ba yi ni mig sman nam/_/bal bu'i lo ma yug snam bskal/_/phye ma btab pa'i mig sman phan/_/med seng phrom a nan+ta/_/skyer pa btsod dang shing mngar ni/_/mar gyi brgyad 'gyur 'o ma bskol/_/til mar bskol
[\[275a.2\]]ba'i sna sman phan/_/'o ma mar sar gyis brta bya/_/des ma zhin gtar ga gdab/_/sems las nad dang mya ngan 'jigs/_/zas rtsub tsog tsog por 'dug dang /_/skyug sman bkru sman sna sman dang /_/sman thigs blugs sogs nyes pa dang /_/kha zas phyed zhu slon pa dang /_/bkres
[\[275a.3\]]skom la sogs brnags pa dang /_/mig nad ma bcos yun ring las/_/rab rib nad ldan brta bar bya/_/de la nad gzhi sogs brtags te/_/rang gi sman ni ji bzhin sbyar/_/nyi ma gzas zin me 'od glog la sogs/_/bltas pas mig ni nyams par gyur pa dag_/
[\[275a.4\]]de la bsil sman sogs kyis brta bya zhing /_/de bzhin gser bdar mar gyi mig sman gtang /_/mi yis ji srid 'tsho yi bar du ni/_/rtag tu mig bsrung ba la 'bad par bya/_/nyin dang mtshan mo 'dra bar gyur pa yi/_/mi la nor yod gyur kyang don med yin/_/'bras bu gsum
[\[275a.5\]]bsten gtar ga spyang bya dang /_/sems dga' mig sman sna sman bcas bsten na/_/bya sha za zhing rkang pa'i rim gro dang /_/zhun mar btung bas rtag tu mig bsrung bya/_/kha zas mi 'phrod za ba rtag tu spang /_/rab phra 'tsher dang g.yo ba mi lta zhes/_/skyes bu'i mig ni mchog
[\[275a.6\]]tu bsrung ba'i thabs/_/drang srong chen po mu khyud 'dzin gyis bshad/_/yan lag brgyad pa'i snying po bsdus pa las/_phyi ma'i gnas kyi le'u bcu gsum pa'o//_//de nas mthong ba nyams pa gso ba bshad par bya'o/_/bad kan las gyur spris g.yogs pa/_/
[\[275a.7\]]rba klong la sogs bla brnan ni/_/drug po med par gyur pa dang /_/legs smin mthong ba med pa dbye/_/de smin ma gyur mi snyoms la/_/zho ga chu 'dra srab pa ni/_/thur ma yis ni drangs gyur kyang /_/slar yang gyen du 'byung bar 'gyur/_/nad ni mi bzad skyed byed cing /_/mthong
[\[275b\]]
[\[275b.1\]]byed slar yang 'gebs par byed/_/de ni zas bcas bla brnan bcas/_/bad kan can gyis myur du skyed/_/bad kan gyis ni mthong nyams pa/_/bad kan dkar bas dkar ba yin/_/de ni nad gzhan gyis zil gnon/_/kun tu sngo ba'i nad du 'gyur/_/de la rlung gyur mig
[\[275b.2\]]g.yo zhing /_/rba klong g.yo zhing dmar skyar 'dug_/gseg ma arga'i 'o ma ni/_/thig phran khyab 'dra mthug pa yin/_/gra ma lta bu'i mig 'bras ni/_/'bras kyi gra ma 'bras khyab yin/_/gra ma bcad pa gra ma tshig_/bcad pa ltar snang na ba yin/_/rma sgro rma bya'i mjug sgro
[\[275b.3\]]'dra/_/khar ba'i mdog tu snang ba yin/_/gdugs 'dra kha dog sna tshogs pa/_/spris g.yogs gdugs can zhes bya'o/_/gtar ga mi bya cham pa dang /_/lud pa can ni dbye mi bya/_/ma zhu sngar ma skyugs pa dang /_/rna mig mgo gzer can mi dbye/_/de nas thun mong dus
[\[275b.4\]]su ni/_/sbyang byas zas zos pa la ni/_/sa phyogs gsal bar snga dro ni/_/sman pa pus mnyam khri la 'dug_/nad pa 'dug cing bsdam byas la/_/kha yi dbugs kyis dugs bya zhing /_/mthe bos mig ni mnyes byas nas/_/nad ni g.yos par mthong ba dang /_/mi 'gul bar
[\[275b.5\]]ni mgo nas bzung /_/rang gi sna la blta bzhin du/_/nag po sor phyed ma gtogs shing /_/mig 'gram bzhi cha dor ba ru/_/mdzub mo gung mo mtheb mo yis/_/mig thur dam du bzung nas ni/_/rang grub bu gnas 'phred du/_/gzugs shing gyen mnye drang por byas/_/
[\[275b.6\]]mig g.yon lag pa g.yas pas dbug_/mig g.yas lag pa g.yon pas dbug_/legs par phug na sgra 'byung 'gyur/_/nad med chu ni nyung zhing 'byung /_/de rjes nad pa spro bsrings la/_/mig tu nu zho blugs par bya/_/de nas thur ma'i rtse mo yis/_/gnod pa med par
[\[275b.7\]]dal gyis ni/_/mig gi 'bras bu dbyi byas la/_/sna nas dal gyis phul bar bya/_/mig na gnas pa'i bad kan ni/_/sna nas brngubs pas bsal bar bya/_/nad mi 'gul ba'am 'gyur na ni/_/mig gi phyi rol nas dugs bya/_/de nas gzugs ni mthong gyur nas/_/thur
[\[276a\]]
[\[276a.1\]]ma rim gyis dbyung bar bya/_/mar la sbangs pa'i ras bal gzhug_/mig dkris nas ni de 'og tu/_/de las logs ni cig shos dbab/_/gnyis ka phye na gan rkyal bzhag_/rlung med mal du mgo bo dang /_/rkang bsku phan pa'i zas bsten bya/_/
[\[276a.2\]]sbrid pa lud pa sgregs pa dang /_/mchil ma 'dor dang chu 'thung dang /_/thur du gtong ba khrus byed dang /_/so shing 'cha' bar byed pa dag_/zhag bdun bar du spang bya zhing /_/snum 'thung cho ga bzhin du bsdam/_/chu dron gyis ni nyer spyod/_/ci nus smyung bya na gyur na/_/mar khu dro
[\[276a.3\]]'jam blugs par bya/_/nas chan sla ba'am thug pa ska/_/tsha gsum skyu ru ra mar sbyin/_/zhag gsum nas ni de bkrol la/_/rlung 'joms pa yi sman gyi ni/_/khu ba mig tu blugs par bya/_/zhag bdun nas ni mig de nyid/_/rnam pa kun tu dgrol bar bya/_/ji srid mi
[\[276a.4\]]gsal brtan gyur pa/_/bsdams la 'bad de gnas par bya/_/gzugs ni phra dang 'tshor ba dag_/mod la blta bar mi bya'o/_/dbug nyes mi mthun zos pa las/_/skrang dang na dang dmar la sogs/_/mig nad gdung ba 'byung bar 'gyur/_/nad tshul de bzhin de gso bya/_/nad
[\[276a.5\]]dang dmar bzhi bya'i phyir/_/dUr ba nas dang yug snam dang /_/thal tres mar dang ldan pa yi/_/lde gus gdong ni bsku bar bya/_/de bzhin til dang yungs kar bcas/_/kha lung khu bas sbrus pa'ang phan/_/thal tres lo ma pa ya s+ya/_/btsod dang shing mngar ra yi ni/_/'o
[\[276a.6\]]mar sbyar ba'i lde gu ni/_/dro 'jam bde bar byed mchog yin/_/seng phrom rgyam tsha rgun 'bru dang /_/shing mngar ra yi 'o mar bskol/_/thigs pa mig tu blugs pa ni/_/na dang dmar ba 'joms par byed/_/shing mngar ru rta ut+pal/_/rgun 'bru rgya skyegs kha rar bcas/_/rlung
[\[276a.7\]]'joms sman bskol 'o ma ni/_/mar gyi bzhi 'gyur bskol ba dang /_/shug pa la sogs lde gus btab/_/las kun la ni bsngags pa yin/_/des ma zhi na snum chos dang /_/dugs byas gtar ga gdab par bya/_/gdung ba'i gso ba dag kyang bya/_/dbug 'drub mig sman 'jam
[\[276b\]]
[\[276b.1\]]po bsku/_/tu pa ri'i rtsa na le sham/_/ba bla skyer pa'i khaN+Da bsku/_/mig phyed bu ram ri lu ni/_/char pa'i chu dang bdar ba gtang /_/dzA ti da ba shi ri sha//karka ta sring gi me tog_/mu tig 'bras bu bai DUr+ya/_/ra yi 'o mar btags pa ni/_/zangs ma'i snod la sla bar bsku/_/zhag bdun
[\[276b.2\]]nas bskol slar yang ni/_/'o ma dang btags lde gur byas/_/ri lu grib ma la bskams pa/_/mig bskus phye ba mthong ba ni/_/gsal zhing stobs ni skyed par byed/_/byi ru ldong ros lig bu mig_/rgya mtsho'i lbu ba na le sham/_/sna nas btang ba'i sman sbyar na/_/bshad
[\[276b.3\]]pa'i yon tan mtshungs par bstan/_/yan lag brgyad pa'i snying po bsdus pa las/_phyi ma'i gnas kyi le'u bcu bzhi pa'o//_//de nas mig nad thams cad kyi nad kyi dmigs brtag pa bshad par bya'o/_/rlung gis mig nad mchi ma 'dzag_/sna rgyas cung zad skrangs
[\[276b.4\]]pa dang /_/mur 'gram dpral mig smin ma kha/_/na zhing zug la 'phar ba dang /_/rngu ma skam zhing mchi ma grang /_/sla nyung na ba ldang dub can/_/'byed dang 'dzums par dka' ba dang /_/srin bu 'gro ba snyam du sems/_/mig ni bus pa lta bur snang /_/zug rngu phra mos khyab snyam
[\[276b.5\]]byed/_/snum dang dro bas nyer zhir 'gyur/_/mchi ma 'dzag pa zhes bya'o/_/de ma bcos na gdung bar 'gyur/_/rna ba sgra 'byung mgo 'khor dang /_/dpral ba mig dang smin ma sogs/_/gtsub shing gis ni gtsubs snyam byed/_/de yang bag med yal bar bor/_/gdung bas
[\[276b.6\]]bcom gyur nad de yis/_/sna tshogs tshul ni 'byung 'gyur zhing /_/mig mthong nyams byed rma 'byung 'gyur/_/mur 'gram kha dang mjing pa las/_/rlung ni gzhan du 'jug 'gyur zhing /_/mi bzad na la gnag pa dang /_/dmar zhing skrangs la mig mi sdug_/zhum zhing kun nas
[\[276b.7\]]mchi ma 'dzag_/de ni rlung gis gzhan gyur yin/_/de bzhin mig ni yon po dang /_/chung ba rlung gis phyin ci log_/mkhris pa'i mchi 'dzag mtshan ma ni/_/tsha grang du ba 'byung snyam sems/_/mig chu'i phyi rol gnag pa dang /_/nang na rnag 'drul mchi ma tsha/_/ser zhing mig dmar
[\[277a\]]
[\[277a.1\]]ser por mthong /_/rma la lan tshwas btab snyam sems/_/me mdag gtor ba 'dra ba dang /_/mcher pa'i gong bu lta bur snang /_/mig nad gdung bar gyur pa yin/_/bad kan las gyur mchi 'dzag ni/_/tshor ba med skrangs rab tu g.ya'/_/gsher zhing snum la
[\[277a.2\]]shas cher dkar/_/mig gdung spyi bag 'dzag pa yin/_/gdung ba des ni nag po dma'/_/'bras bu dkar po mtho ba dang /_/cham pas thebs shing sna rgyas la/_/mig ni rdul gyis gang snyam byed/_/khrag gyur dmar ris mig tu dmar/_/mig 'bras dkar po dmar ba dang /_/
[\[277a.3\]]khrag 'dzag dmar po mthong ba dang /_/mkhris pa'i mchi 'dzag mtshan nyid yin/_/gdung ba mig ni mtha' dmar zhing /_/phyung ba dang ni mtshungs par na/_/me tog ban du ka ltar dmar/_/shin tu na zhing reg mi bzod/_/lung tang khrag tu nub pa 'dra/_/gnag cing me ltar snang ba
[\[277a.4\]]yin/_/gdung ba rang gi ji bzhin du/_/thams cad 'dzag pa las lhag na/_/mur 'gram so dang mkhur tshos dang /_/mgo bo lhag par na bar byed/_/rlung mkhris shas cher drud snyam sems/_/zug cing na la phul snyam sems/_/shin tu rtsub cing mig mchu mig_/'dzums
[\[277a.5\]]dang 'byed par dka' ba dang /_/na zhing skams par gyur pa dang /_/grang 'dod smin zhing skam dang bcas/_/mig skam smin pa zhes bya'o/_/nad gzhi gsum ni khrag bcas la/_/skrang 'gyur de ni rab skrangs shing /_/na dang tsha dang 'dzag dang bcas/_/u dum bA ra'i 'bras smin 'dra/_/
[\[277a.6\]]mig 'bras dkar por 'byung bar 'gyur/_/mchi ma grang zhing dro ba dang /_/spyi bag ska sla res kyis 'byung /_/skrangs chung cung zad skrang zhes bya/_/de bzhin mtshan nyid gzhan gyis smin/_/mig smin pas nyen skrang ba yi/_/rtsom che mchi ma rnyog can 'dzag_/bad kan gyis bsgos
[\[277a.7\]]mig 'bras ni/_/dkar po dmar zhing 'drul ba dang /_/tsha zhing mthong ba nyams pa dang /_/nad ni mal na mi gnas yin/_khrag mkhris shas che'i nad kyis ni//_zas kyi dngas ma skyur por 'gyur/_/mig gi rtsar ni song nas ni/_/mig ni dmar por byed par 'gyur/_/skrang tsha
[\[277b\]]
[\[277b.1\]]smin zhing mchi ma 'dzag_/shin tu lang long por mthong na/_/skyur gyis bskyed pa'i nad ces bya/_/de ltar kun gtogs nad bcu drug_/de la gdung bas bcom pa ni/_/mig smin bcas pa spang bar bya/_/rlung gyur zhag lngas mig la gnod par byed/_/bad kan las gyur gdung
[\[277b.2\]]bas zhag bdun gyis/_/de bzhin khrag gyur zhag gsum gyis 'joms byed/_/mkhris gyur 'phral du log spyod kyis gnod byed/_/yan lag brgyad pa'i snying po bsdus pa las/_phyi ma'i gnas kyi le'u bco lnga pa'o//_//de nas mig nad thams cad gso ba
[\[277b.3\]]bshad par bya'o/_/mchi 'dzag sngar byung tshul nyid la/_/mkhur bkang sna sman rnon po gtang /_/rlung 'khrugs ma gtogs nad gzhan la/_/smyung ba dag kyang bya ba yin/_/tsha dang dmar dang gos pa dang /_/skrang sogs zhi phyir kun la ni/_/sug smel gan+d+ha b+ha dra dang /_/na le
[\[277b.4\]]sham dang btsag yug snam/_/lde gur byas pas bsku bar bya/_/rlung gyur rgyam tsha skyer khaN+Da/_/shing mngar rgya spos tsan+dan nam/_/rgyam tsha dong gra skyer khaN+Da/_/mar gyi nying khu bdar ba'am/_/yang na seng phrom sbyar ba gtang /_/khrag mkhris gyur la spang spos dang /_/shug pa
[\[277b.5\]]shing mngar ra mnye ba/_/bad kan las gyur pri yang+ku/_/ldong ros sbrang rtsi sbyar bas bsku/_/'dus pa las gyur kun gyis bsku/_/na le sham ni dkar po cha gcig dang /_/ldong ros cha bzhi seng phrom cha bcu drug_/zhib tu btags te ras gtsang phur mas gtums/_/nad ldang
[\[277b.6\]]mod la mig tu gdab par bya/_/rgya sran nag po ba lci ra'i ril khu/_/legs btsos sen mos shun pa bshus gyur pa/_/de yis mtshan mo lan cig bskus pa yis/_/mig nad 'khrugs pa myur du zhi bar byed/_/shu ti shing mngar spangs ma a ru ra/_/zhib btags ras kyi thum po lhod
[\[277b.7\]]par bcing /_/zangs kyi snod du skyur rtsabs nang du bcug_/mig tu bzhag na mig nad sna tshogs sel/_/skyer pa srang gcig chu bre phyed du yang /_/khu ba brgyad cha lus par sbrang rtsi btab/_/de bzhin mig tu bskus par gyur na ni/_/nad gzhi thams cad 'khrugs pa'i mig nad sel/_/
[\[278a\]]
[\[278a.1\]]shi kru'i lo ma'i khu ba sbrang rtsir bcas/_/mig tu blugs na rlung dang mkhris pa dang /_/bad kan 'dus pa las gyur mig nad rnams/_/mig nad mang po dag kyang myur du sel/_/e raN+Da ni gzhon nu'i lo ma dang /_/rtsa ba brdungs te ra yi 'o mar bskol/_/blugs
[\[278a.2\]]sam zan dron mig tu glan pa yis/_/rlung gyur mchi 'dzag nad ni mod la 'joms/_/rlung gyur ba la bil ba stsogs/_/bskol ba'i sman thigs blugs pa'am/_/e raN+Da'i rtsa bri ha ti/_/ma du shi kru dro 'jam blugs/_/sha rang gaSh+Ta ba la ka_/rgya spos u dum wA ra'i shun/_/chu dang
[\[278a.3\]]'o ma bcas bskol ba'i/_/thigs blugs gzer ni sel mchog yin/_/btsong dang skyer pa rgya skyegs dang /_/rgun 'brum ut+pal shing mngar gnyis/_/bskol te bsgrangs par khar gdab/_/mig blugs khrag mkhris mig nad sel/_/shing mngar ka she ru'i phye ma/_/ras ma 'jam
[\[278a.4\]]pos lhod par bcing /_/char chu'i nang du sbangs pa ni/_/khrag mkhris las gyur mchi 'dzag sel/_/shing mngar skyer pa stag tsher ba/_/thum po nu zho kha rar bcas/_/ra yi 'o mar sbangs pa blugs/_/tsha na mdog dmar mchi 'dzag sel/_/seng phrom dkar po shing mngar bcas/_/mar
[\[278a.5\]]brngos legs par btags pa ni/_/ras la gtums te nu zhor mnye/_/khrag mkhris snad pa'i mig nad sel/_/dong gra nim pa 'bras bu gsum/_/seng phrom ba sha ka'i khu ba/_/dro 'jam blugs pas bad kan sel/_/'dus par 'di dag bsres pas phan/_/rlung la mar
[\[278a.6\]]ni rnying pa dang /_/mkhris par kha rar bcas pa dang /_/bad kan la ni tsha ba gsum/_/bskol dang thal sman bcas pa blud/_/de 'og khrag kyang dbyung ba dang /_/de nas snum gyur bkru sman gtang /_/dro bas tsha ste gzer ba la/_/skam sa'i srog chags sha btags pas/_/
[\[278a.7\]]mgo dang gdong bsku tsha ba la/_/'o ma mar bcas grang mos bsku/_/rab rib gso ba'i cho ga yang /_/brtags te ji bzhin gso bar bya/_/cho ga 'di dag thams cad ni/_/gdung ba la sogs rnams la phan/_/gdung ba yong ye ma zhi na/_/smin ma'i steng du me btsa' gdab/_/
[\[278b\]]
[\[278b.1\]]ba zho snum med kyis dngul snod/_/byugs te sngon por gyur pa dang /_/skams nas zho ga chu ri lur/_/byas pas rlung gyur mig nad 'joms/_/dzA ti'i me tog kha 'bus dung /_/shing mngar ba la 'bras bu gsum/_/char chu dang btags ri lur byas/_/khrag mkhris las
[\[278b.2\]]gyur mig nad sel/_/rgyam tsha 'bras bu tsha ba gsum/_/rgya mtsho'i lbu ba dung snying po/_/e la ba lu sra rtsi pog_/ri lus bad kan mig nad sel/_/shing mngar pra puN+Da rI ka_/skyer pa srang ni brgyad brgyad dag_/chu bre bcu drug nang bskol btsags/_/slar bskol ska bar
[\[278b.3\]]gyur pa ni/_/ra gan dud pa srang bcu dang /_/na le sham phye zho gnyis gzhug_/de la ri lu'am phye mar byas/_/bskus na mchi 'dzag thams cad dang /_/dmar na drud pa byed snyam 'joms/_/'phral du mig ni gsal bar byed/_/sbyor 'di phyug bdag ces bya ste/_/sman
[\[278b.4\]]pa rnams kyi gsang ba mchog_/mig smin skam pa mar blud cing /_/'tsho byed kyi ni sman mar ni/_/blud cing mig ni brta bya dang /_/til mar chung ngu'i sna sman gtang /_/'di la 'o ma rgyam tshar bcas/_/dro 'jam thigs pa blugs pa'ang phan/_/bca' sga bud med nu zhor
[\[278b.5\]]btags/_/mar sbyar mig tu bskus na'ang phan/_/yang na rlan can sha yi zhag_/dong gra rgyam tsha cung zad btab/_/skra ni mar bskus me long gis/_/mnyes te kham phor kha sbyar bcug_/bsregs te lcags snod mar dang bcas/_/snag tsha de ni mig sman mchog_/skrang
[\[278b.6\]]bcas cung zad skrangs pa la/_/snum chos byas te gtar ga gdab/_/snum byas rgun 'brum a ru ra/_/dur byid mar bcas bkru sman gtang /_/seng phrom dkar po mar la brngos/_/phye mar byas te ras la gtums/_/chu dron la mnyes thigs pa blugs/_/gzer 'joms
[\[278b.7\]]pa yi mchog yin no/_/skyer pa pra puN+Da rI ka_/bskol ba'i thigs pa blugs pas phan/_/mchi 'dzag na zhing drud snyam byed/_/sbyar sman 'di dag gtang bar bya/_/lcags kyi snod du zangs ma ba gcin sbyar/_/mar bdug mig bskus gzer ni 'joms par byed/_/
[\[279a\]]
[\[279a.1\]]zangs ma'i snod du ba zho'i spris ma bdar/_/rgyam tsha pi pi ling dang bcas pa mchog_/zangs ma'i snod du nu zho dung bdar la/_/dong ga'i lo ma mar bcas dud pas bdug_/sbyar sman zhes bya mig tu bskus na ni/_/drud snyam byed sogs mi bzad nad myur
[\[279a.2\]]sel/_/u dum wA ra'i 'bras bu ni/_/lcags snod nang du nu zho bdar/_/sha ma'i lo ma mar dud bdug_/mchi 'dzag gzer dmar drud pa 'joms/_/shi kru'i lo ma'i khu ba ni/_/zangs ma gnyis kyi bar du bdar/_/mar dud bdugs pas skrangs pa dang /_/g.ya' dang mchi
[\[279a.3\]]'dzag nad rnams 'joms/_/til gyi chu dang khar ba ni/_/kham phor bdar te nim pa yi/_/'o ma mar bskol dud pas bdug_/gzer ram mchi 'dzag drud snyam sel/_/sbyar sman gyis ni mig bskus te/_/sman shugs zug gzer dang bral nas/_/bud med nu zho'i thigs
[\[279a.4\]]pa blugs/_/lan gsum phan chad de mi bsku/_/bal bu'i lo ma pi pi ling /_/rgya spos lcags phye stang zil dang /_/dzA ti kha 'bus nag tshur dang /_/rgyam tsha ba gcin btags pa yi/_/lde gus zangs kyi snod bskus la/_/zhag bdun bzhag ste ba gcin dang /_/btags
[\[279a.5\]]te ri lur byas nas ni/_/de 'og grib ma la bskams te/_/bud med nu zho dang bdar bsku/_/drud snyam byed dang mchi ma 'dzag_/skrang dang g.ya' ba sel bar byed/_/kaN+Da ka ri'i shun pa dang /_/shing mngar zangs ma'i phye ma ni/_/ra yi 'o mas lde gur byas/_/sha mi
[\[279a.6\]]skyu ru ra'i lo ma/_/mar gyis bskus pa'i dud pas bdug_/bskus na skrangs dang gzer nad sel/_/skyur gyis bskyed la mkhris pa yi/_/mchi ma 'dzag pa'i cho gas gso/_/bad kan khrag mkhris kyis bskyed dang /_/'dus pas bskyed dang sgra ngan dang /_/rdzi ma 'gags dang
[\[279a.7\]]mig smin skam/_/rnag gi chu ser pad+ma'i rtsa/_/mig mchu'i sha dang skyur skyed cung /_/mchi 'dzag gdung ba rlung ma gtogs/_/bcwa brgyad po dag chag par bshad/_/yun ring du ni na ba yin/_/'di dag gso ba so so yi/_/le'u'i nang du bshad pa yin/_/de'i 'og mig tshag
[\[279b\]]
[\[279b.1\]]spyi yi bshad/_/de nas mig tshag nad pa ni/_/snum chos slon ni byas nas kyang /_/gtar ga gdab ste khrag dbyung bya/_/bkru sman btang zhing mig chu ni/_/dag par gyur gyi bar du bzhar/_/spangs ma srang gcig na le sham/_/dkar po srang ni nyi shu dang /_/skyur rtsabs srang ni
[\[279b.2\]]sum cu dag_/btags te zangs ma'i snod du gzhug_/lo mang lon pa'i mig tshag pa'am/_/chu ser 'dzag sogs zhi bar byed/_/gos dang tsha dang mchi ma 'dzag_/g.ya' skrangs de blugs pa yis sel/_/bye'u rug ka rany+dza'i sa bon/_/dzA ti'i me tog kha 'bus pa/_/
[\[279b.3\]]brdungs te bskol la btsags nas ni/_/khu bar byas pa de dang ni/_/stang zil dang sbyar mig sman ni/_/mig tshag g.ya' dang chu ser 'dzag_/g.ya' zhing 'drul ba sel mchog yin/_/skyer pa'i khaN+Da sra rtsi pog_/ra gan dud pa ldong ros dang /_/rgya mtsho'i lbu ba
[\[279b.4\]]rgyam tsha dang /_/na le sham dang btsag yug snam/_/sbrang rtsi btags pa'i mig sman ni/_/mig tshag 'drul g.ya' sel bar byed/_/rgya spos a ru ra'i khu bar/_/dngul rdo btags pas mig tshag sel/_/thang shing snum dang bcas pa ni/_/ra gcin nang du sbangs pa'ang
[\[279b.5\]]phan/_/rgyam tsha 'bras gsum pi pi ling /_/dung gi snying po pu tse shel/_/zangs ma'i phye ma bcas ri lu/_/mig tshag ling tog sel bar byed/_/yang na nag tshur phye ma ni/_/bye'u rug pa'i khu bar sbangs/_/zangs ma'i snod du zhag bcu bzhag_/de yis mig tshag chu ser 'dzag_/
[\[279b.6\]]rdzi ma 'byi ba sel bar byed/_/ldong ros dang ni skyer pa'i khaN+Da dang /_/de mnyam zangs ma'i phye ma zhib tu btags/_/phye ma mig sman thur ma gcig gis kyang /_/rdzi ma bskyed cing mig tshag 'dis sel byed/_/rgya skyegs bring ga skyer pa ni rgun+thi/_/khu bar ras kyi dum bu lan
[\[279b.7\]]bdun sbangs/_/sdong bu mar me de bus las byung ba'i/_/snag tsha mig tshag sel bar byed mchog yin/_/mig mchu mang du zhal zhal bya/_/de bzhin gtar ga bya ba dang /_/bkru sman yang yang bya ba ni/_/mig tshag can gyi nad pas bsten/_/rnag gi chu 'dzag ma zhi'i mthar/_/thur
[\[280a\]]
[\[280a.1\]]ma phra mos bsreg par bya/_/de ltar mig nad dgu bcu bzhi/_/nad gzhi mtshan nyid gso ba dag_/phan tshun 'dres pa med par ni/_/ma lus par ni bshad pa yin/_/skyes bu nad med pa yis kyang /_/nas dang gro rnying drug cu pa/_/sA lu khre rgod rnyid pa
[\[280a.2\]]dang /_/mung+ga la sogs bad mkhris 'joms/_/zhun mar mang du btab pa dang /_/tshod ma de 'dra skam sa yi/_/sha dang se 'bru kha ra dkar/_/bsten zhing char chu btung ba dang /_/gdugs bcang lham ni bgo ba dang /_/cho ga bzhin du nad sbyang ba/_/rnam pa kun tu bsten par bya/_/
[\[280a.3\]]shugs bkag pa dang ma zhur za/_/phyed zhu za dang rtug 'gags za/_/tsha dang phyi sa 'gags byed pa'i/_/zas dang spyod lam sman kun spang /_/rkang pa gnyis kyi dbus na rtsa sbom po/_/gnyis gnas de yis mig ni nang du khyab/_/de bskus byug dang dril ba la sogs
[\[280a.4\]]pa/_/rkang par byas na mig tu 'gro bar 'gyur/_/dri ma tsha dang snad pa la sogs pas/_/de gnod gyur na mig la gnod par 'gyur/_/de bas mig la phan 'dod lham dang ni/_/bsku dang dril dang byug pa sogs bsten bya/_/yan lag brgyad pa'i snying po bsdus pa las/_phyi
[\[280a.5\]]ma'i gnas kyi le'u bcu drug pa'o//_//de nas rna ba'i nad kyi dmigs shes pa bshad par bya'o/_/cham pas btab dang chu la rtse/_/rna ba brud pas rlung 'khrugs shing /_/sgra yi log pa'i sbyor ba dang /_/ldang ba'i rgyu gzhan gyis 'khrugs nas/_/rna ba'i rtsar ni rlung zhugs te/_/rna ba'i bu gar
[\[280a.6\]]shugs drag gzer/_/gzhogs phyed na zhing rengs pa dang /_/grang ba dag ni mi 'phrod cing /_/ring nas rnags shing smin nas kyang /_/chu ser cung zad 'dzag par byed/_/rgyu med rna ba stong snyam sems/_/zhum dang rgyas pa snyam du byed/_/mkhris gyur tsha bcas na zhing gzer/_/
[\[280a.7\]]grang 'dod skrang zhing rims kyis 'debs/_/myur du smin zhing smin nas kyang /_/chu ser ser por 'dzag par byed/_/chu ser des ni gang gang du/_/reg pa de dang der rnags 'gyur/_/bad kan las gyur mgo 'gram pa/_/mgrin pa lci zhing nad shugs dal/_/g.ya' zhing
[\[280b\]]
[\[280b.1\]]grang la dro ba 'dod/_/smin nas rnag dkar ska ba 'dzag_/snad la sogs pas gnod gyur pa/_/rna ba gzer bar byed par 'gyur/_/khrag dang mkhris pa ltar na dang /_/mtshan nyid cung zad lhag pa yin/_/nad gzhi 'dus pas gzer ba dang /_/skrangs bcas rims 'debs mi bzad
[\[280b.2\]]na/_/res kyis grang dang dro ba 'dod/_/'on pa lta bu nyid du 'gyur/_/smin nas rnag ni dkar dang nag_/dmar dang ska ba 'dzag par 'gyur/_/sgra thos rtsar ni rlung zhugs pa/_/rgyu med par ni sna tshogs pa'i/_/sgra ni yang dang yang du thos/_/de ni rna ba'i sgra zhes bya/_/rlung ni bad kan
[\[280b.3\]]dang 'dres pa'i/_/rna sgra yal bar bor na ni/_/skad gsang mthon por smras pa thos/_/rim gyis 'on pa nyid du 'gyur/_/rlung gis bad kan bskams gyur pas/_/de la rna bar gos gyur na/_/na zhing lci la 'gags gyur pa/_/de ni rna ba 'gags zhes bshad/_/bad kan
[\[280b.4\]]las ni rna ba g.ya'/_/skrang sra de yi ming gis bshad/_/mkhris pas bad kan tshig gyur pa/_/nad bcas pa'am nad med kyang /_/rnag ska 'dzag cing mang du 'drul/_/rna ba rnag can byed par 'gyur/_/rlung sogs pa yis rna ba'i sha_/khrag la gnod gyur 'drul bar za/_/
[\[280b.5\]]srin bus bskyod cing mi bzad na/_/rna nad srin bu can zhes bya/_/rna ba phug pa'i rma las byung /_/rma ni snga ma'i mtshan nyid can/_/khong 'bras 'gyur ba'am gzhan du'ang 'gyur/_/thor bu 'brum bu skrangs las 'byung /_/de las rna ba rnags pa dang /_/'on par byed pas gnod par
[\[280b.6\]]'gyur/_/mngal du rlung gis rna ba'i sha_/zhum 'gyur 'khums pa zhes bya'o/_/mngal du sha mdzer sra na med/_/pi pi ling 'dra mang po'ang gcig_/nad med pi pi ling zhes bya/_/'dus pa las gyur gas pa ni/_/mdog 'dra na zhing sra ba dang /_/skrang 'gyur de ni ma gsos
[\[280b.7\]]na/_/smin nas nyungs mar lta bur ni/_/'dzag cing 'tsho ba dka' bar 'gyur/_/rma 'tsho bas kyang nges par ni/_/rna ba'i sha ni zhum par 'gyur/_/rtsa la gnas pa'i rlung gis ni/_/rna shal skam pa de ming can/_/rna shal pi wang rgyud ltar pra/_/sra ba rgyud can zhes bya'o/_/
[\[281a\]]
[\[281a.1\]]gzhon sha can ni yun ring du/_/btang snyoms bor nas 'phral du bskyed/_/rna shal skrangs shing nad bcas la/_/dmar zhing 'byar bar gyur pa ni/_/de ni rlung gis 'byar zhes bya/_/gnod 'gyur rgyan lci khur sogs kyis/_/khrag dang mkhris pa 'khrugs
[\[281a.2\]]gyur pas/_/dmar zhing tshan smin pa dang /_/skrang dang 'brum bu 'brum phran dang /_/dmar zhing tshal rnags pa yin/_/rlung dang bad kan gyis rna shal/_/skrang zhing nad med sra ba dang /_/brtan zhing mdog 'dra g.ya' ba dang /_/de ni mnye ba zhes byar bshad/_/phug nyes rna ba brgyangs
[\[281a.3\]]pa las/_/g.ya' bcas tsha grang smin zhing na/_/'dus pa las gyur skrangs ba de/_/sdug bsngal 'phel byed ces bya'o/_/bad kan khrag gyur srin bu phra/_/g.ya' zhing gnag la rnag bcas pa/_/srin bu phra mos bldags zhes bya/_/de ma gsos na rna shal za/_/de las
[\[281a.4\]]'dus gyur pi pi ling /_/gzer can gas 'khums gsor mi rung /_/rgyud can gcig pu 'tsho ba tsam/_/lhag ma rnams ni gso bar bya/_/de ltar rna ba'i nad kyi ni/_/dbye ba nyi shu rtsa lngar bshad/_/yan lag brgyad pa'i snying po bsdus pa las/_phyi ma'i gnas kyi le'u
[\[281a.5\]]bcu bdun pa'o//_//de nas rna ba'i nad gso ba bshad par bya'o/_/rlung las gyur pa'i rna nad la/_sha khu blud cing rlung 'joms pa'i/_/sman bskol mar ni mtshan mo blud/_/rna ba dugs byas de rjes la/_/a shwat+tha dang e raN+Da/_/bil ba arka'i lo ma
[\[281a.6\]]dang /_/til mar rgyam tshar bcas pa dang /_/phur ma btso ba byas pa yi/_/khu ba dro 'jam tsam mam ni/_/la phug gu gul rna ba dgang /_/rlung 'joms sde tshan skyur rnams dang /_/gcin gyi nang du snum chen ni/_/bskol ba de ni rna ba'i nad/_/mi bzad pa yang myur du sel/_/rtsa ba chen
[\[281a.7\]]po lnga yi shing /_/gang yang rung ba gse mas dkri/_/til mar gyis bskus 'bar ba'i rtse/_/snum 'dzag 'phral du nad sel byed/_/de bzhin thang shing ru rta dang /_/sgron shing las kyang de bzhin bya/_/rlung nad cham pa la bshad pa'i/_/gso bas 'dir yang phan pa yin/_/
[\[281b\]]
[\[281b.1\]]mgo bo bkru dang chu grang btung /_/nyin mo'ang yongs su spang bar bya/_/mkhris gyur kha ra dkar por bcas/_/mar gyis snum byas bkru sman gtang /_/rgun 'brum shing mngar nu zho bskol/_/rna ba bkang ba'ang bsngags pa yin/_/shing mngar tsan+dan dUr ba dkar/_/pu shel
[\[281b.2\]]tse dang ra mnye ba/_/seng phrom pad+ma'i rtsa ba dang /_/pad+ma'i sdong bu dzi ba ka//btsod dang thal tres bskol ba dang /_/shing mngar khu ba bre gang dang /_/'o ma bre do bcas pa dag_/til mar phul gang bskol ba dang /_/'di yis rnar blugs rna dgang bsku/_/yang na sbrang rtsi nyi tshes dgang /_/
[\[281b.3\]]gzer dang tsha dang na ba sel/_/shing mdang la sogs mar dang bcas/_/rna ba kun tu byugs na'ang phan/_/bad kan las gyur pi pi ling /_/mar bskol snum gyur skyug tu gzhug_/bad kan sel ba'i sna sman dang /_/mkhur bkang dugs dang dud pa brngub/_/sgog skya sge'u
[\[281b.4\]]gsher shi kru dang /_/la phug chu shing mu rang ga_/bskol ba'i khu ba dam pa ni/_/dro 'jam rna bar blugs na'ang phan/_/arka'i myu gu skyur khur btags/_/til mar rgyam tshar bcas pa gang /_/snu ha'i shing bu brus par ni/_/bcug la arka'i lo mas g.yogs/_/phur
[\[281b.5\]]ma btsos pa'i tshul du bsreg_/de yi khu ba gzer 'joms mchog_/ma du lung ga'am ka pid ta'i/_/khu bas bkang ba byas na'ang phan/_/yang na tshas bkang de rjes la/_/rgya mtsho'i lbu ba'i phye mas gdab/_/ra lug gcin dang 'od ma'i shun/_/til mar bskol bas
[\[281b.6\]]bkang na phan/_/yang na nyungs mar shing kun dang /_/e raN dong gra bskol ba blugs/_/khrag gyur mkhris pa lta bur gso/_/gtar ga myur du gdab par bya/_/smin zhing rna ba khrag 'dzag la/_/dud pa mkhur bkang sna sman sbyar/_/sbu gu'i cho ga dag dang ni/_/rma red cho ga
[\[281b.7\]]gang yin bya/_/gos par ye'us dus gnyis su/_/rna ba phyi zhing dag par bya/_/gu gul dud pas bdugs nas kyang /_/sbrang rtsi yis kyang dgang bar bya/_/bye'u rug khu ba bskol ba dang /_/bu ram khu bas bskol ba yi/_/ras bal ye'u rab phras byug_/de yi phye ma gdab
[\[282a\]]
[\[282a.1\]]par bya/_/gzer dang rnags dang lci ba la/_/cho ga 'dis ni bzlog par bya/_/pri yang+ku dang am pash+tha/_/shing mngar dang ni da ta ki_/ut+pa la yi lo ma dang /_/btsod dang seng phrom rgya skyegs dang /_/ka pid ta yi khu ba dang /_/til mar bskol te de blugs
[\[282a.2\]]na/_/rnag 'dzag pa ni myur 'chad byed/_/sgra bcas 'on pa dag la ni/_/rlung gi gzer 'joms sman gtang bya/_/bad kan las gyur bad kan ni/_/slon sman sogs kyis dang bor bsal/_/e raN+Da dang shi kru dang /_/la phug gzhon nu'i lo ma dang /_/khu ba til mar bzhi
[\[282a.3\]]'gyur dang /_/lo ma brgyad 'gyur bcas pa dang /_/shing mngar ram nye ba'i lde gu/_/bcas par bskol ba rnar blugs dang /_/bsku dang rna ba bkang ba yis/_/sgra bcas 'on dang gzer ba 'joms/_/shing kun bong nga dkar po dang /_/shu ti skyer shun sa rdzi ka_/til mar
[\[282a.4\]]tsha dang bcas bskol bas/_/bkang na gzer dang chu ser 'dzag_/sgra bcas 'on pa sel bar byed/_/rna ba sgra dang bcas pa la/_/nyungs mar gyis ni bkang na phan/_/la phug skam pa'i dum bu yi/_/thal ba shing kun bca' sga dang /_/shu ti ru rta shu dag dang /_/thang shing shi kru
[\[282a.5\]]skyer khaN+Da/_/ya bak+Sha ra rtsabs ru tsha/_/rgyam tsha rngul tsha sardzi ka_/stag pa'i tsher ma kha ru tsha/_/gla sgang rgun tsha bzhi 'gyur dang /_/kha lung khu ba de dang 'dra/_/chu shing khu ba mnyam bskol ba'i/_/til mar bkang bas rna ba'i nad/_/g.ya' dang sgra bcas 'on pa dang /_/rnag
[\[282a.6\]]'dzag gzer zhing srin bu can/_/shin tu gso dka' thal sman gyi/_/til mar gyis ni myur du 'joms/_/kha dang so yi nad la'ang phan/_/de nas tshor ba med pa la/_/nye ba la ni gtar ga gdab/_/skrang zhing rnags la thos pa ni/_/mi gsal gyur la skyug sman btang /_/byis
[\[282a.7\]]pa rgan dang yun ring du/_/lon pa'i 'on pa spang bar bya/_/sgra bcas rnags par gyur pa la/_/snum dang dugs byas dag par bya/_/rna ba sbyangs nas de rjes la/_/rna ba sbyangs pa'i til mar dag_/kha lung khu ba rgyam tsha dang /_/tsha dang sbrang rtsir bcas pa'ang blugs/_/dag byas
[\[282b\]]
[\[282b.1\]]rtsub par gyur na ni/_/mar gyi nying khus dgang bar bya/_/rim 'di rna spabs gang la'ang bya/_/g.ya' dang skrang la rna sman sogs/_/bad kan sel bar byed pa phan/_/skrang la tshwa dang dro bas byug_/rna ba rnag 'dzag 'bu can la/_/rna ba chu 'dzag gso bar bya/_/mchog tu rna
[\[282b.2\]]nad srin can la/_/nyungs mar dron po blugs par bya/_/rna ba'i 'bras la khong 'bras kyi/_/gso ba dang ni skyug sman gtang /_/snad pa'i khong 'bras gso ba ni/_/mkhris gyur rna gzer gso bar bya/_/'brum pa thor bu sna ltar bya/_/rna ba gas pa ma smin la/_/rna ba'i khong 'bras
[\[282b.3\]]ltar gso zhing /_/nad gzhi ji bzhin las kyang bya/_/rna shal skam la rlung gzer ltar/_/rna sman bsku ba la sogs bya/_/dugs bya snyi bar gyur pa na/_/rna shal til mar bskus shing mnye/_/shing mngar pi la ya'i sa bon/_/a shwa gan+d+ha nas bcas bsku/_/de nas
[\[282b.4\]]rgyas byed snum gyis ni/_/bsku ba rtag tu bsten par bya/_/nye shing a shwa gan+d+ha dang /_/e raN+Da dang pa ya s+ya/_/dzi ba ka dang 'o mar bcas/_/til mar bskol bas bsku ba ni/_/rna shal rgyas byed mchog yin no/_/'tsho byed sde tshan lde gu dang /_/rlan can sha ni bskol ba
[\[282b.5\]]dag_/rna shal 'phel zhing rgyas byed yin/_/rna shal rab zad bcad pas ni/_/lhag ma sbyar la gso zhing bskyed/_/de bzhin rgyud 'dra 'tsho tsam bya/_/'byor ba la yang cho ga 'di/_/gnod gyur bsil sman bsku ba dang /_/srin bu pad pas khrag dbyung bya/_/'dzam bu a mra'i lo ma
[\[282b.6\]]dang /_/ba la shing mngar seng phrom til/_/btsod dang ut+pal ka dam pa/_/thal tres til mar bcas pa dang /_/skyur rtsa bas bcas par bskol ba 'di/_/til mar bsku bar bya ba dang /_/me dbal skabs bshad mar gyis bsku/_/mnye ba go ta karka ta/_/zhag dang bcas pa'i
[\[282b.7\]]til mar dang /_/ta la'i lo ma arka dang /_/a shwa gan+d+ha bye'u rug pa/_/so ma ra dza 'bras bu dang /_/rgyam tsha lang ka lir bcas bskol/_/til mar bsku bar bya ba dang /_/rna sman rnon po gtang bar bya/_/dbug nyes pa la a sman ta/_/'dzam bu a mra'i lo ma ni/_/bskol ba'i
[\[283a\]]
[\[283a.1\]]khu ba blugs par bya/_/rna shal til mar gyis bsku zhing /_/shing mngar btsod dang stag tsher ba/_/yung ba'i phye ma zhib po gdab/_/rgya skyegs byi dang ga bskol ba'i/_/til mar gyis ni bskus na phan/_/srin bus zos la ba'i lci bas/_/
[\[283a.2\]]lan mang du ni dugs byas la/_/byi dang ga yi snying po ni/_/lug gi gcin sbyar lde gus bsku/_/dug mo nyung dang ing gu dang /_/e raN+Da yi sa bon dang /_/dong ga'i shun pa lde gus bsku/_/yang na de dag nim pa yi/_/lo ma na le sham dang bcas/_/sbrang rtsi'i lde gus rma la
[\[283a.3\]]bsku/_/rna ba chad la sbyang byas te/_/skyon med khrag dang de 'tsham pa'i/_/bcing ba dag gis sbyar bar bya/_/sbyar nas 'phral bcad sbyang bar bya/_/de nas skra mthar mdud byas te/_/rna shal bcad dang zhal zhal bya/_/bcad pa dang ni bsrung bar bya/_/mtshams ni mnyam
[\[283a.4\]]par sbyar bya zhing /_/mthon dman med pa nyid du bya/_/zhun mar dang ni sbrang rtsis byug_/ras bal gyis ni glan pa dang /_/skud pas dam lhod ran par bcing /_/rma yi khrag ni bcad pa yi/_/sman gyi phye mas gdab bya zhing /_/spyod pa de la bsten par bya/_/zhag bdun
[\[283a.5\]]nas ni ma btses pa'i/_/til mar bskus la ras bal dgrol/_/legs 'byor spu skyes pa dang /_/mtshams 'byor mnyam zhing brtan pa dang /_/tshad ldan nad ni med pa dang /_/rim gyis rna ba skyed par byed/_/nya lcibs kha sral phre'u dang /_/pri ha ti 'bras ser po gnyis/_/
[\[283a.6\]]ba la ha ti pi pi ling /_/a shwa gan+d+ha nyungs kar ser/_/ko sha ta ka'i rtsa ba dang /_/ka ra bI ra ru shig_/lo ma bdun pa bil ba la/_/sa nag sbrang ma'i gnas dang ni/_/bye'u chu skyes srin bu'i sha_/de bzhin seng phrom sdong bu rnams/_/'di dag lde gu til mar bcas/_/ma he'i
[\[283a.7\]]mar dang glang po rta'i/_/gcin dang bcas par bskol ba ni/_/bskus na rna ba 'phel byed mchog_/de nas na tshod ldan pa yi/_/sbyang ba byas nas rna chad gso/_/sna dang mnyam pa'i sha lpags ni/_/mkhur tshos las ni bcad nas kyang /_/rna dang nye ba'i sha lpags ni/_/srab mo
[\[283b\]]
[\[283b.1\]]nyid du bzhar bar bya/_/de nas ras bal bcas pa yi/_/khab kyis mkhur ba btsem par bya/_/sna bcad mtshon gyis bzhar nas ni/_/mkhur tshos las bcad pags pa yis/_/sna ni lags mor btsem par bya/_/kha yi dbugs ni dbyung ba'i phyir/_/snar ni sbu gu can
[\[283b.2\]]gzhug bya/_/de rjes til mar slon par bsku/_/rma ni sbrang rtsir sbyar bas bsku/_/khrag bcad pa yi sman gzhan yang /_/zhib tu btags pa'i phye mas gdab/_/de nas mar dang sbrang rtsis bsku/_/bcings la spyod pa bstan par bya/_/de nas gnas skabs shes byas nas/_/
[\[283b.3\]]rma gsar gso ba'i cho ga bya/_/rma 'byor sna yi nye 'khor gyi/_/sha lhag legs par gcad par bya/_/de nas shin tu zhib tu btsem/_/dma' ba dag kyang bskyed par bya/_/bcad ma thag la ci rigs par/_/bzhag ste cho ga 'di nyid bya/_/mchu bcad pa la sbu gu dag_/ma gtogs
[\[283b.4\]]sna sbyar bzhin du bya/_/yan lag brgyad pa'i snying po bsdus pa las/_/phyi ma'i gnas kyi le'u bco brgyad pa'o//_//de nas sna nad kyi dmigs shes pa bshad par bya'o/_/ba mo rlung dang rdul dang ni/_/smra drags gnyid log gnyid yar drags/_/sngas ni mtho dang
[\[283b.5\]]dma' drags dang /_/chu gzhan 'thungs par gyur pa dang /_/chu mang 'thungs dang nyal po dang /_/skyugs dang mchi ma bkag pa yis/_/rlung shas che ba'i nad 'khrugs nas/_/sna ni sra ba nyid 'gyur zhing /_/cham pa skyed par byed pa yin/_/'phel na zad pa skyed par byed/_/de la rlung
[\[283b.6\]]gyur cham pa ni/_/kha skam sbrid pa drag tu 'byung /_/sna 'gags zug cing na ba dang /_/mur 'gram so dang klad pa dang /_/smin ma nas ni sna rtse'i bar/_/srin bu rgyu ba snyam du sems/_/skad 'gags ring nas smin pa dang /_/mchil snabs grang bar 'dzag pa yin/_/mkhris gyur
[\[283b.7\]]skom dad rims kyis 'debs/_/mgo 'khor sna nang 'brum pa 'byung /_/sna rtse gnag cing dro la rtsub/_/mchil snabs dmar ser 'dzag pa yin/_/bad kan lud pa dbugs mi bde/_/slon zhing lus lci yi ga 'chus/_/kha mngar bro zhing g.ya' ba dang /_/mchil snabs snum
[\[284a\]]
[\[284a.1\]]dkar ska ba 'dzag_/'dus gyur mtshan nyid kun dang ldan/_/rgyu med 'phel dang 'grib par byed/_/nad khrag sna yi rtsar zhugs nas/_/cham pas 'debs par byed 'gyur ba/_/brang na tshor ba med pa dang /_/mig dmar dbugs kyi dri mi zhim/_/mig dang rna ba
[\[284a.2\]]sna g.ya' zhing /_/'di ni mkhris gyur mtshan nyid ldan/_/cham pa thams cad ma gsos na/_/gnod pa mi bzad skyed byed 'gyur/_/ji skad bshad pa'i bla brnan ni/_/'phel bas dbang po kun gnod byed/_/me drod nyams nyes dbugs mi bde/_/lud pa brang dang rtsib logs zug_/
[\[284a.3\]]glo bur du ni shas cher 'khrugs/_/kha dri nga zhing skam par byed/_/sna nang 'drul zhing skam pa dang /_/yang yang sna 'gags dag par byed/_/snabs ni rnag 'dra dkar zhing dmar/_/dud pa can ni 'dzag par 'gyur/_/'di la srin bu snum zhing ring /_/dkar zhing phra ba 'byung bar
[\[284a.4\]]bshad/_/de smin mtshan ma lus yang zhing /_/sbrid pa zhi bar gyur pa dang /_/snabs ni sbyin zhing ser ba dang /_/dri dang ro ni tshor ba yin/_/snar ni rnon po brngubs pa dang /_/nyi 'od skud pa rtsa sogs dang /_/rlung 'khrugs byed pa gzhan gyis kyang /_/sna yi mtshul par zhugs gyur
[\[284a.5\]]pas/_/bskyod de rlung ni 'khrugs gyur pa/_/sum mdor zhugs 'gyur 'gags nas ni/_/ldog nas mi bzad sbrid pa ni/_/snabs 'dzag bcas par skyed par byed/_/sna yi bu ga skam byed cing /_/rlung gis bad kan skyed par byed/_/sna nang gra mas gang snyam sems/_/dbugs
[\[284a.6\]]'byung dka' bar gyur pa de/_/sna skams pa zhes bya bar bshad/_/sna rgyas pa ni 'byung 'gyur ba/_/sna ni bkag pa 'drar sems shing /_/rlung gis 'gag par byed par 'gyur/_/dbugs 'byung dbugs rngub 'gags pa las/_/bu ga gdangs pa lta bu yin/_/mkhris pas sna
[\[284a.7\]]khung rnags gyur pa/_/sha lpags tsha zhing gzer dang bcas/_/de ni sna yi shu bar bshad/_/bad kan las gyur chu ser ni/_/chu 'dra rgyun du 'dzag pa dang /_/mchog tu mtshan 'dzag de ming can/_/bad kan 'phel bas sna khung du/_/bu ga 'gags shing cham pa skyed/_/dbugs
[\[284b\]]
[\[284b.1\]]ni ngar ngar por 'byin zhing /_/cham pa las kyang nad tshabs che/_/sna las lug ltar rnag 'dzag cing /_/rgyun du sbyin bag ser po dang /_/smin ma'i rnag ni 'dzag 'gyur zhing /_/de yi sna ni snabs bcas yin/_/khrag gi sna ni tshig snyam sems/_/phyi dang nang du reg mi bzod/_/du
[\[284b.2\]]ba lta bu'i dbugs 'byin pa/_/bsregs 'dra de ni 'bar ba yin/_/rkan gyi phugs su nad 'khrugs pas/_/rlung ni kha dang sna nas 'byung /_/mchil snabs dri nga 'byung 'gyur ba/_/de ni sna nad rul pa yin/_/'dus pa'am snad pa las gyur pa'i/_/rnag dang khrag ni sna nas 'dzag_/
[\[284b.3\]]mgo bo tsha zhing na byed pa/_/de ni rnag khrag can zhes bshad/_/rlung gis mkhris pa bad kan dag_/sna ni skams par gyur pa las/_/bad kan skams te gong por gyur/_/de ni bsgongs pa zhes bya'o/_/'brum bu thor bu nad gzhi yi/_/mtshan nyid ci 'dra dag las dbye/_/kun
[\[284b.4\]]las dbugs 'byung dka' ba dang /_/rgyun du chu 'dzag sbrid pa 'byung /_/sna 'gags lta bur smra ba dang /_/sna nas rnag 'dzag klad pa na/_/de ltar rnam pa bco brgyad las/_/cham pa ma rungs 'tsho ba tsam/_/yan lag brgyad pa'i snying po bsdus pa las/_/phyi ma'i gnas kyi le'u
[\[284b.5\]]bcu dgu ba'o//_//de nas sna nad gso ba bshad par bya'o/_/sna nad kun las dang por ni/_/rlung med khang par 'dug nas ni/_/snum chos dugs dang skyug sman dang /_/dud pa brngub dang mkhur bkang bsten/_/gos ni lci zhing dro ba bgo_/mgo bo shin tu mthug pas dkri/_
[\[284b.6\]]kha zas yang skyur lan tshwa snum/_/dro ba dang ni bska ba bza'/_/bu ram 'o ma skam sa'i sha_/lan tshwa tsha ba gsum shas che/_/nas dang gro ni mang po dang /_/zho dang se 'bru'i khu ba bsten/_/la phug gzhon nu'i khu ba dang /_/ku lang+tha yi khu ba'ang bsngags/_/rtsa bcu'i khu ba dro 'jam
[\[284b.7\]]mam/_/chang snying dngas ma blud par bya/_/tsa rong ag+ni man+tha dang /_/shu dag zi ra go snyod snom/_/bal bu'i lo ma tsha ba gsum/_/dbyi mo da trig star bu dang /_/zir tsi tra srang gnyis gnyis/_/shing tsha gan+d+ha b+ha da dang /_/sug smel zho ni gnyis gnyis dang /_/bu ram rnying pa srang
[\[285a\]]
[\[285a.1\]]lnga bcu/_/bskol te ri lur byas pa ni/_/zos na cham pa dbugs mi bde/_/lud pa lu ba 'joms byed cing /_/skad snyan yi ga 'byed mchog yin/_/shu ti'i shun pa ba la dang /_/so na ka dang e raN+Da/_/bil ba'i rtsa ba dong grar bcas/_/zhag mar spra tshil
[\[285a.2\]]dud pa brngub/_/yang na phye dang mar dang bcas/_/kham phor sbyar ba'i nang du bcug_/bsregs pa'i dud pa brngub par bya/_/khrus dang mya ngan khro ba dang /_/shas cher gnyid log chu grang spang /_/rlung gyur cham pa rlung 'joms pa'i/_/sman ni bskol ba'i khu ba'am/_/lan tshwa lnga ni bskol
[\[285a.3\]]ba'am/_/bi da ri sogs sde bskol blud/_/dugs dang sna sman la sogs bya/_/gzhogs byed nar bshad gso ba'ang bya/_/khrag mkhris las gyur thug pa ni/_/mar sar mngar ba'i sman bskol blud/_/sman chu blugs shing byug pa dang /_/nus bsil grang mo dag gis
[\[285a.4\]]bya/_/da ba'i shun pa 'bras bu gsum/_/shi ri par+Ni pri yad+ku/_/shing mngar seng phrom til mar gyi/_/bcu 'gyur 'o ma skyer bar bcas/_/bskol ba'i sna sman gtang bar bya/_/bad kan las gyur smyung ba dang /_/yungs kar lde gus mgo bsku'am/_/thal sman bcas pa'i
[\[285a.5\]]mar blud de/_/slon gzhug rgyam tsha tsha ba gsum/_/byi dong ga dang dug mo nyung /_/zi ra ra gcin sbyar ba yi/_/sna sman dag ni gtong bar bya/_/'dus gyur tsha dang rno sbyar ba'i/_/mar gyi sna sman blugs pas gso/_/gcong chen srin gso'i rim gyis ni/_/cham pa ma rung 'tsho tsam
[\[285a.6\]]bya/_/tsha ba gsum dang e raN+Da/_/thang shing ru rta byi dong ga_/bong nga dkar po ing gu dang /_/dur byid par ta ka'i sa bon/_/nyungs kar nye'u 'phral rus pa dang /_/ag+hi man+d+ra'i me tog dang /_/pi lu shi kru'i sa bon dang /_/rta sbangs khu ba gcin dang ni/_/glang po'i gcin dang gcig tu
[\[285a.7\]]sbyar/_/zar ma'i skud dkris reng bu yi/_/dud pa kha dang sna nas brngub/_/smin dang sbrid pa 'byung zhes pa/_/sna sman rnon po bud pas phan/_/bca' sga ru rta pi pi ling /_/rgun 'brum byi dong ga'i lde gu/_/mar ram til mar bcas bskol ba'i/_/sna sman sbrid pa rnags pa sel/_/
[\[285b\]]
[\[285b.1\]]sna skams pa la ba la'i mar/_/btung sogs sha khur sbyar ba bza'/_/snum gyi dud pa dugs kyis gso/_/sna rgyas la yang cho ga 'di'o/_/sna rnags 'bar la mkhris 'joms sman/_/chu 'dzag sna sman sogs rnos bya/_/rnags can la ni bad kan gyi/_/gso ba dang ni 'dra bar
[\[285b.2\]]bya/_/rgya skyegs dang ni karany+dza/_/na le sham dang byi dang ga_/shing kun bu ram pi pi ling /_/lug thug gcin sbyar sna sman ni/_/slon byas 'og tu gtang bar bya/_/shi kru dan+da bri ha ti/_/tsha ba gsum dang lce myang tsha/_/bye'u rug pha dang byi dang ga/_/til mar bskol ba'i sna sman yang /_/
[\[285b.3\]]btang na mchog tu phan pa yi/_/rnag dang khrag can sar pa ni/_/khrag gi cham pa lta bur gso/_/shin tu 'phel la rma 'khyims ltar/_/'brum bu rmen bu tsha ba la/_/dan ti dur byid lce myang tsha/_/ldong ros dang ni bi pi ling /_/tsi tra ka yi lde gu ni/_/mar dang sbrang rtsir sbyar ba yi/_/
[\[285b.4\]]reng bu snar ni gzhug par bya/_/shi kru la sogs sna sman yang /_/rnag can gso ba'i skabs su bshad/_/yan lag brgyad pa'i snying po bsdus pa las/_phyi ma'i gnas kyi le'u nyi shu pa'o//_//de nas kha nad kyi dmigs shes pa bshad par bya'o/_/nya dang ma
[\[285b.5\]]he phag gi ni/_/sha dang la phug rjen pa dang /_/ma sha'i sran tshod 'o ma zho/_/cha dang bu ram shing kun dang /_/'brum phran kha sbubs nyal bsten dang /_/so shing gis snad goms pa spong /_/dud ba mkhur bkang skyugs pa dang /_/gtar ga dbug ni nyes pa yi/_/bad kan
[\[285b.6\]]shas che'i nad 'khrugs pas/_/kha yi nang gi nad skyed 'gyur/_/de la rlung gis mchu gas 'gyur/_/mchu ral ba yi nad ces bshad/_/rlung gis mchu la gnod gyur pa/_/mchu sra nad tshabs che ba yin/_/mchu gas rdol bar 'gyur ba dang /_/gnag cing rtsub pa mchu 'khrugs
[\[285b.7\]]yin/_/mkhris pa tsha ba mi bzod ser/_/'brum phran nyungs kar 'dra bas khyab/_/myur smin mang du rnags pa yin/_/bad kan las gyur grang ba yis/_/mi bzod lci zhing skrang ba dang /_/'brum phran dkar pos khyab pa yin/_/'dus gyur sna tshogs par snang zhing /_/dri nga'i spyi bag
[\[286a\]]
[\[286a.1\]]'dzag pa dang /_/glo bur shas cher skrang zhing zhum/_/na dang min rnag mi snyoms/_/khrag las gyur pa khrag 'dzag cing /_/khrag gi mdog dang 'dra ba dang /_/'di la 'bra go lta bu yi/_/khrag zad chu bur 'byung ba yin/_/sha gyur sha yi gong po 'dra/_/
[\[286a.2\]]rim gyis srin bu skye zhing 'gul/_/tshil gyur g.ya' zhing 'drul ba dang /_/skrang 'jam til mar lta bur 'dzag_/snad pa las gyur gas pa dang /_/yang dang yang du 'bye 'gyur la/_/slar yang 'drub par 'gyur ba dang /_/mchu ni g.ya' bar byed pa yin/_/rlung dang bad kan 'dres
[\[286a.3\]]pa las/_/chu yi chu bur lta bur 'byung /_/mkhur ba'i 'bras 'byed skrang zhing brtan/_/mkhur ba tsha zhing rims dang bcas/_/rlung gyur so nad dro la sred/_/grang bas reg na lhag par na/_/gzer zhing bcag pa snyam du sems/_/grang bas zhig pa de bshad do/_/rlung dang chu
[\[286a.4\]]yis so brtse pa/_/grang dang skyur ba mi bzod par/_/skyur ba zos pa nyid kyis 'gyur/_/nad bcas 'gul bar byed pa yin/_/so gas so ni zegs pa dang /_/na zhing zug la g.yo ba yin/_/so 'gul so ni g.yo ba dang /_/za ba'i tshe na lhag par na/_/so sto so ni mi
[\[286a.5\]]sdug par/_/so rnams skye bar 'gyur ba yin/_/so lhag so ni skyes pa ste/_/de ni 'phel ba zhes kyang bshad/_/skye bar 'gyur ba'i tshe na ni/_/na zhing skyes nas de zhi byed/_/ma bkrus so yi dri ma'am/_/bad kan rlung gis skams pa las/_/dri nga brtan gyur so dreg yin/_/
[\[286a.6\]]de ni yal bar bor ba las/_/so ni dum bur zegs gyur pa/_/grugs shing so ni gogs pa yin/_/khrag dang mkhris pa rlung gis so/_/sngon por gyur pa so sngon yin/_/nad kyi rlung ni shas cher 'gyur/_/rtsa bar bcas pa'i so la brtan/_/so dbus skams te stong par byas/_
[\[286a.7\]]so ni zas kyi dri mas gang /_/rul bas srin bu phra mo ni/_/skye bar 'gyur te de 'og tu/_/rgyu med brnag dka' ldang dub can/_/sbom che gnag la shas cher na/_/bcad pa 'drar snang rnag khrag 'dzag_/de ni so srin can zhes bya/_/bad kan dang ni khrag gis rnyil/_/rnags
[\[286b\]]
[\[286b.1\]]shing rul bar 'gyur ba dang /_/mnyen la zags shing gnag pa de/_/grang bas nyen pa yin par bshad/_/khrag mkhris rnags pa las byung ba/_/rnyil ni tsha bar byed pa dang /_/khrag gis skrangs pa mtho ba dang /_/g.ya' zhing khrag ni 'dzag pa dang /_/khrag chad nas ni rgyas
[\[286b.2\]]par 'gyur/_/so na 'gul zhing nad tshabs chung /_/kha dri mnam gyur nyer bdar yin/_/so ni gnyis sam gsum thad kar/_/bad kan las gyur rgya shug tsam/_/skrangs pa sra zhing mi bzad na/_/myur du smin pa so 'bur yin/_/rnyil ni nad bcas khrag gis ni/_/phyi dang nang
[\[286b.3\]]du skrang zhing lci/_/na zhing tsha la gas pa las/_/rnag khrag 'dzag so'i khong 'bras yin/_/so rtsar khrag mkhris las gyur nad/_/skrang zhing nad dang bcas pa dang /_/kha chu 'dzag cing rnyil 'drul ba/_/khong stong gi ni nad ces bya/_/'dus pa las gyur rims dang bcas/_/
[\[286b.4\]]rnag dang bcas pa'i khrag 'dzag la/_/so yi sprel mtshams zhig pa ni/_/khong stong chen po zhes bshad do/_/bad kan gyis ni so yi mthar/_/sha mdzer ltar skrang 'gram pa dang /_/rna ba na byed spyod lam nyams/_/de ni sha lhag ces byar bshad/_/rnyil ni bdar bar 'gyur pa
[\[286b.5\]]las/_/nad tshabs chen por 'byung 'gyur zhing /_/gang zhig so ni 'gul gyur pa/_/de ni snad pa las byung yin/_/rnyil la brten par byed pa'i nad/_/gsor rung yal bar bor ba gang /_/nang du de ni nad 'dzag pas/_/des ni rgyun lam phra ba skyed/_/de ni yang yang rnag 'dzag
[\[286b.6\]]cing /_/pags pa sha dang rus pa 'bigs/_/de yang rang rang mtshan nyid ni/_/ji skad bshad pas lngar shes bya/_/lce ni sha kha'i lo ltar rtsub/_/tshor ba med gas rlung gnod yin/_/mkhris pas tsha zhing nad bcas 'gyur/_/mdzer pa dmar pos khyab pa yin/_/bad kan las
[\[286b.7\]]gyur shal ma li'i/_/tsher mas khyab gyur lci zhing mthug_/bad kan mkhris pas 'og tu skrang /_/mtho zhing gyong bar byed pa dang /_/smin na nya yi dri 'dra la/_/sha 'drul chu ser can zhes bya/_/lce rtsa'i 'og dang 'brel pa ni/_/skrang zhing lce yi rtse mo 'dra/_/mdzer pa byung zhing
[\[287a\]]
[\[287a.1\]]kha chu 'dzag_/lce ni rengs shing rtsub pa dang /_/g.ya' dang nad bcas tshig mi thon/_/za bar mi nus lce lhag yin/_/de dang 'dra bar lce steng na/_/gnas pa'i nye ba'i lce zhes bya/_/rlung 'khrugs pa ni rkan gyi shar/_/'brum phran sra zhing nad bcas
[\[287a.2\]]'gyur/_/mang zhing mthug la 'dzag par bcas/_/rkan gyi 'brum phran zhes de bshad/_/bad kan khrag gis rkan phugs su/_/nya yi lgang pa 'dra zhing 'jam/_/'phyang zhing skrangs la spyi bag can/_/kha zas sna nas 'byung bar byed/_/lkog 'gags skom dang lud pa dang /_/
[\[287a.3\]]slon byed lkog ma'i sha lhag yin/_/rkan gyi dbus su nad med sha//_'dus pa rkan 'dus zhes bya'o/_/rkan gyi dbus su pad+ma 'dra/_/khrag las skyes pa chu bur yin/_/bad kan 'khrugs pas ring nas 'phel/_/nad med rus sbal 'dra zhes bya/_/bad kan tshil gyis rgya sran
[\[287a.4\]]'dra/_/nad med brtan pa 'bur ba yin/_/mkhris pas rnags pa smin zhes bya/_/rnag 'dzag nad dkyel che ba yin/_/rlung mkhris las gyur tsha nyon mongs/_/rkan skam de yi ming can yin/_/lce dang 'brel ba lkog ma'i nad/_/sha yi myu gu myur 'phel zhing /_/mi bzad
[\[287a.5\]]lam ni 'gog byed pa/_/myur gsod byed pa gag pa yin/_/de ni rlung gyur lkog ma kha/_/skam byed 'gram pa rna nad skyed/_/mkhris pas rims skom rmongs bag can/_/lkog 'gags dud pas bdugs snyam sems/_/myur smin myur du 'phel ba dang /_/dmar zhing reg na mi
[\[287a.6\]]bzod byed/_/bad kan gyis dkar 'byar bag can/_/khrag gyur 'brum bus khyab pa dang /_/me mdag 'dra zhing rna nad skyed/_/mkhris pa las gyur mtshan nyid mtshungs/_/'dus gyur rnag phugs gting ring zhing /_/mtshan ma kun dang ldan pa yin/_/bad kan shas cher skrangs pa
[\[287a.7\]]dang /_/rmen bu rgya shug 'dra zhing mtho/_/gra ma tsher mas gar snyam byed/_/lam 'gag byed pa rtsa ba yin/_/zlum zhing mtho la tsha ba dang /_/lkog ma'i ngos gnas 'dus pa yin/_/'gram pa'i mtshams nas mgul pa'i nad/_/ras bal sa bon lta bur zlum/_/spyi bag nad tshabs
[\[287b\]]
[\[287b.1\]]chung bar skrang /_/sra ba mchu rtse can zhes bya/_/phyi dang nang du mi bzad skrang /_/lkog ma'i lam gyi gtan pa 'dra/_/mgo lci snum dang kha chu 'dzag_/rims skyed lkog mchu 'dzings pa yin/_/skrangs pa shas cher mi na zhing /_/chu zheng de 'dra gdu bu yin/_/nad kyi lkog ma
[\[287b.2\]]sha mdzer ni/_/gcig gam mang skyes nad tshabs chung /_/dbugs 'byin dka' zhing zas mid dka'/_/rtsa ba che ba lkog ma'i mtshon/_/sha yi mdzer pa mang pos khyab/_/rab skam tsha la mgo bo na/_/mdung ltar shin tu nad skyed byed/_/mdzer pas khyab pas mdung 'dra yin/_/
[\[287b.3\]]lkog ma kun ni myur khyab cing /_/myur skye myur smin shas cher na/_/rul ba'i rnag 'dra 'dzag gyur pa/_/skrangs pa lkog ma'i khong 'bras pa yin/_/lce yi mtha' ma lkog ma sogs/_/skrang zhing smin pa med pa'i nad/_/brtan pa khrag gis skyed byed pa/_/nad med lkog ma'i rmen bu yin/_/
[\[287b.4\]]rlung dang bad kan tshil gyis ni/_/lkog ma'i phyi rol lba ba skyes/_/de ni 'phel bar gyur pa'i tshe/_/rlig pa ltar 'phyang na ba med/_/de ni rlung gyur dmar ba'am gnag_/na zug rtsa ris nag por bcas/_/'phel bas lkog ma kha skam zhing /_/lce yis ro mi tshor
[\[287b.5\]]bar byed/_/bad kan las lci reg na grang /_/brtan zhing skya la g.ya' dang bcas/_/'phel na rkan dang lkog mar chags/_/kha ni mngar ba bro bar byed/_/tshil gyur bad kan lta bur na/_/de ni 'phel 'bri lus 'dar byed/_/'phel bar byed pa'i tshe na ni/_/lkog mar sgra bcas skad
[\[287b.6\]]gsang nyams/_/bad kan gyis ni rlung rgyun bkag_/lkog skam skad gsang nyams pa dang /_/dka' bas dbugs 'byin mon zhugs snyam/_/rlung las skad nyams gang yin 'gyur/_/rlung ni kun tu 'gro byed pas/_/kha nang rma ni 'pho bar byed/_/dmar la rtsub pa skyed byed cing /_/
[\[287b.7\]]lce yis grang ba me bzod lci/_/gas shing tsher mas khyab 'drar snang /_/kha mnam gdangs par dka' ba ni/_kha yi shu ba zhes byar bshad/_/bad kan gzhang 'brum skran sogs kyis/_/'og tu gnod par byas pa'i rlung /_/gyen 'byung kha
[\[288a\]]
[\[288a.1\]]ni dri mi zhim/_/de ni steng gi rkub ces bya/_/mkhris gyur kha shu kha rnag cing /_/tsha na kha ni tsha bro la/_/rma la lan tshwas byugs snyam sems/_/khrag las gyur pa'ang de dang 'dra/_/bad kan las gyur kha mngar bro/_/g.ya' zhing rma ni 'byil bag can/_/
[\[288a.2\]]mkhur tshos nang du brten nas ni/_/'brum bu gnag cing skya ba 'byung /_/de ni mnye zhing bcad pa dang /_/bskyod na 'phel bar byed pa yin/_/nad ni khrag bcas gyur kha shu/_/kha shu nad ni khrag bcas 'gyur/_/'dus pa mtshan nyid kun dang ldan/_/de nyid so shing la sogs
[\[288a.3\]]la/_/mi dga' kha dri mi zhim 'gyur/_/mchu dang mkhur tshos so rtsa dang /_/lce dang rkan dang mgul pa dang /_/kha dang thams cad dag gi ni/_/nad ni bdun cu rtsa dgu yin/_/bcu gcig gcig dang bcu dang ni/_/bcu gsum de bzhin drug dang brgyad/_/bcu gnyis bco brgyad
[\[288a.4\]]dag dang ni/_/de dag go rims bzhin du sbyar/_/so sto sha dang khrag gyur mchu/_/chu bur chu ni med pa dang /_/rkan gyi rus sbal 'brum phran dang /_/ming khong stong stong che chung 'dzings/_/skad nyams so sngon steng gi rkub/_/mdung 'dra gdu bu chu ser can/_/'dus gyur mid pa mchu
[\[288a.5\]]nad dang /_/khrag dang 'dus gyur gag pa dang /_/so gogs so ni chag pa dang /_/smin pa'i nye ba'i lce dang ni/_/lkog ma'i lba ba skad nyams dang /_/dbugs mi thon pa lo gcig lon/_/so brtse gsang ba 'tsho ba tsam/_/lhag ma mtshon dang sman gyis gso/_/yan lag brgyad
[\[288a.6\]]pa'i snying po bsdus pa las/_phyi ma'i gnas kyi le'u nyi shu rtsa gcig pa'o//_//de nas kha nad gso ba bshad par bya'o/_/mchu ral ba yi mtha' brud de/_/btsems la rma ltar gso bar bya/_/shing mngar seng phrom kra ku ni/_/thal tres ut+pal shra pa ni/_/mon sne'u
[\[288a.7\]]dme ru pa to la/_/til mar bskol bas bsku bar bya/_/rlung 'joms mngar ba'i sde tshan dang /_/bskol ba'i til mar sna sman gtang /_/rlung gyur mchu nad sra rtsi phog_/spra tshil gu gul thang shing na/_/snum chen bskol ba'i ras bal dag_/sbangs pa'i ye'us glan par bya/_/shing
[\[288b\]]
[\[288b.1\]]mngar phye mar bcas pa dang /_/de nyid kyis ni bsku bar bya/_/e raN+Da yi lo ma ni/_/'o mar bskol bas sbubs dugs bya/_/mchu ral skabs bshad sna sman dang /_/mgo bo brta ba dag kyang bya/_/mkhris pas snad pa'i mchu nad la/_/srin bu pad pas khrag
[\[288b.2\]]dbyung bya/_/seng phrom sbrang rtsi sra rtsi pog_/shing mngar bcas pa'i phye ma gdab/_/sle tres shing mngar rma shing dang /_/bskol ba'i mar gyis bskus na'ang phan/_/mkhris pa'i khong 'bras ltar yang gso/_/khrag las gyur pa sar pa la/_/de dag nyid kyis gso bar
[\[288b.3\]]bya/_/bad kan las gyur mchu nad la/_/pa to'i thal ba tsha ba gsum/_/sbrang rtsi dang ni sbyar bas bsku/_/gtar ga byas nas phye ma gdab/_/bad kan 'joms par byed pa yin/_/dud brngub sna sman mkhur bkang bya/_/tshil gyur dugs byas dbral nas ni/_/me yis nges
[\[288b.4\]]par bsreg par bya/_/pri yang ku dang 'bras bu gsum/_/seng phrom sbrang rtsir sbyar bas sku/_/chu yi chu bur brtol nas sbyang /_/sman rnon sbrang rtsis bsku bar bya/_/gting ring ba'am rab 'phel la/_/thang sman dag gam me btsas gso/_/mkhur ba'i chu ser smin skabs su/_/
[\[288b.5\]]skrangs pa'i nad ltar gso bar bya/_/so grang ba la dugs byas la/_/so rtsa brud de til mar bsregs/_/gla sgang rgyam tsha sbrang rtsi dang /_/se'u 'bru'i shun pa 'bras bu gsum/_/skyer pa'i khaN+Da 'dam bu'i rkang /_/bca' sga sbyar bas bsku bar bya/_/'o ma can bskol mkhur ba
[\[288b.6\]]bkang /_/e raN+Da'i mar sna sman gtang /_/so brtse de bzhin bye ba la/_/rlung 'joms gso ba thams cad bya/_/til dang shing mngar sbrang rtsi ni/_/'o mar bskol ba'i mkhur bkang bcang /_/so 'gul ba la rtsa ba bcu'i/_/khu ba mar bskol mkhur ba bkang /_/sbangs ma
[\[288b.7\]]seng phrom pi pi ling /_/'bras bu gsum dang rma shing dang /_/rgyam tsha yis ni bdar bar bya/_/snum bag gis ni sna sman dang /_/mkhur bkang gnas skabs ji bzhin bsten/_/so lhag skyes la thal sman gyis/_/bskus te gogs par gyur pa dang /_/srin can so ltar phyung nas
[\[289a\]]
[\[289a.1\]]ni/_/de tshe de dang 'dra bar gso/_/khrag ni chod par ma gyur na/_/bsregs la rma ltar gso bar bya/_/so dreg chags la so rtsal/_/gnod pa med par bsal bar bya/_/thal sman sbrang rtsir bcas pas ni/_/de yi 'og tu bsku bar bya/_/so gogs pa la'ang 'di nyid dang /_/so
[\[289a.2\]]brtser bshad pa'i gso ba bya/_/srin can so ni mi 'gul la/_/dugs byas nas ni khrag dbyung bya/_/snum gyis bsku zhing mkhur bkang dang /_/sna sman kha zas rlung 'joms sbyin/_/khong stong bu ram spra tshil gyis/_/gang ba'i thur mas
[\[289a.3\]]bsreg par bya/_/lo ma bdun pa arka yi/_/lo mas bkang na srin gzer 'joms/_/shing kun nag chur kad pa la/_/sardzi ka dang byi dang ga_/ru rta'i phye ma ras la gtums/_/sor glan zug gzer myur du 'joms/_/yang na 'di nyid bskol ba yi/_/til mar mkhur
[\[289a.4\]]bar dgang bar bya/_/yang na bri ha ti rnam gnyis/_/bu ga dam pa e raN+Da/_/bskol ba'i khu bas mkhur ba bkang /_/de ltar gso ba mang po yis/_/nad ni zhi bar ma gyur na/_/skam pa phra mo dag gis sam/_/so dbyung ba yi cha spyad kyis/_/dang po rtsa ba nas bslangs te/_/gtan nas
[\[289a.5\]]de ni dbyung bar bya/_/til mar shing mngar phyer bcas pa'am/_/sbrang rtsis de 'og mkhur bkang bya/_/de 'og shing mngar bid ri/_/srid ka dang ka she ru/_/til mar bcu 'gyur 'o ma dang /_/bskol ba'i sna sman gtang bar bya/_/rid cing nyam chung rgan po dang /_/rlung nad kyis nyen so mi dbyung /_/
[\[289a.6\]]ya so dbyung bar mi bya ste/_/de ni bla brnan mang po skyed/_/de yang 'byin na snum pa dang /_/mngar dang bsil ba'i rim pas gso/_/grang bas nyen la khrag dbyung zhing /_/sbrang rtsir bcas pas bsku bar bya/_/gla sgang ardzu na'i shun pa/_/pri yang ku dang skyer khaN+Da/_/bca' sga sgrang rtsir sbyar ba
[\[289a.7\]]bsku/_/de bskol bas ni mkhur bkang dang /_/mngar sman til mar bskol snar blugs/_/rnyil ni nye bar bdar ba la/_/chu tshan mkhur bkang bas dugs bya/_/dkyil 'khor 'dra ba'am sha kha yi/_/lo mas mang du brud par bya/_/rgya skyegs rma shing pri yang ku/_/rgyam tsha ru rta btsag
[\[289b\]]
[\[289b.1\]]yug snam/_/na le sham dang bca' sga dang /_/shing mngar skyer pa'i khaN+Da dang /_/mar gyi snying po sbrang rtsi dang /_/sbyar ba de 'og bsku bar bya/_/mar khu'am til mar mkhur spo ba/_/dro 'jam de yi rjes la bya/_/mngar ba'i sde dang bskol ba'i mar/_/mkhur bkang sna sman
[\[289b.2\]]byas na phan/_/so 'bur ba la dugs byas la/_/bcad dang dbug dang brud par bya/_/shing mngar bca' sgas rdzi ka_/rgyam tsha'i phye ma bsku bar bya/_/so yi khong 'bras tsha dro rno/_/rtsub pa'i mkhur bkang bsku bar bya/_/pu tse shel dang ba spru ba/_/ru rta nas tshig 'khus phyir
[\[289b.3\]]bdar/_/bsil sman gyis ni smin mi gzhug_/smin nas dral la gting ring bsreg_/khong stong bcad de brud nas ni/_/gla sgang seng phrom 'bras bu gsum/_/shu ti rma shing skyer khaN+Da/_/rgya skyegs shing mngar kad phal/_/sbrang rtsir sbyar bas bsku bar bya/_/de nyid khu bas
[\[289b.4\]]mkhur ba bkang /_/shing mngar seng phro ma dUr ba dkar/_/thal tres tsan+dan na a ga ru/_/ka ra dkar po btsag yug snam/_/pad+ma dkar po stag tsher ba/_/bskol ba'i til mar sna sman gtang /_/sha lhag skyes pa bcad nas ni/_/shu dag te dzo ba ti dang /_/pa ta nas tshig
[\[289b.5\]]'khus thal ba/_/sardzi ka dang sbrang rtsis bsku/_/'bras bu gsum dang pa to la/_/nim pa bskol bas mkhur ba bkang /_/snad pa las byung nad la ni/_/dkyil 'khor rtse mo 'dra bas sbyangs/_/de nas thal sman sna sman gtang /_/mkhur bkang la sogs bsil sman gtang /_/lus
[\[289b.6\]]kyi gong 'og nas sbyang bya/_/de 'og mgo bo'i bkru sman bya/_/so yi rtsa ni sos nas kyang /_/phyung ste nad dang ldan pa yi/_/bu ram spra tshil bkang bas bsreg_/dzA ti seng ldeng spra tshil dang /_/gze ma bskol ba'i khu bas bkru/_/'o ma can shing chus mkhur bkang /_/de bskol til
[\[289b.7\]]mar sna sman gtang /_/rlung gyur lce ni rtsub pa la/_/rlung gi mchu nad gso bar bya/_/mkhris pa las gyur lce nad la/_/bzhar te khrag ni dbyung bar bya/_/bsku dang mkhur ba bkang ba dang /_/sna sman mngar ba dag kyang bya/_/de bzhin bad kan las gyur la/_/nyungs kar tsha ba gsum la
[\[290a\]]
[\[290a.1\]]sogs/_/sman ni rnon pos gso bar bya/_/lce las chu ser 'dzag pa gsar/_/mtshon mi reg par de bzhin gso/_/lce lhag skyes pa lce bteg ste/_/lcags kyus lce lhag drangs nas ni/_/rtse mo dkyil 'khor 'dra bas bcad/_/rno dang dro bas bdar
[\[290a.2\]]sogs bya/_/nye ba'i lce la khrag gzags te/_/nas tshig 'khus pa'i thal bas bdar/_/sha lhag skyes la bad kan 'joms/_/sna sman mkhur bkang bdar bar bya/_/ga gon sa bon lta bur ni/_/'phel zhing rtsa ni mi mngon dang /_/rtse mos lce yi rtsa ba slebs/_/lcags
[\[290a.3\]]kyu yis ni bzung nas kyang /_/rtse mo dkyil 'khor 'dra ba yis/_/rtse mo rtsa ba ran par gcad/_/bcad drags khrag zags 'chi bar byed/_/bcad chung nad ni 'phel bar byed/_/bong nga ba ta na le sham/_/shu dag ru rta pa ri la/_/rgyam tsha sbrang rtsir bcas pa yis/_/bcad pa dag ni bdar
[\[290a.4\]]bar bya/_/pa ri be la kun ta ta'o/_/pu tse shel dang bong da dkar/_/ba ta nim pa ra sna dang /_/shu dag chu yis mkhur bkang bya/_/'dus dang so 'bur rus sbal 'dra/_/de bzhin bzhar te gso bar bya/_/rkan rnags ma smin pa la ni/_/nag tshur sbrang rtsi skyer khaN+Da/_/bsku bar
[\[290a.5\]]bya'o bsil dang mngar/_/sman bskol khu bas mkhur bkang bya/_/smin nas na ya'i gzhi ltar dras/_/dro dang rno bas bsku bar bya/_/ba sha ka dang pa to la/_/nim pa la sogs rno ba yi/_/sman gyi khu bas mkhur ba dgang /_/rkan skam skom dad gdung med pa/_/zas zos rjes la
[\[290a.6\]]zhun mar ni/_/bca' sga bi pi ling bskol blud/_/skyur bas mkhur ba spo ba bcang /_/skam sa'i sha khu snum pa dang /_/zhun mar 'o ma'i sna sman gtang /_/lkog ma'i nad la gtar ga gdab/_/sna sman la sogs rnon po bya/_/skyer pa'i shun pa skyer khaN+Da/_/dug mo nyung bskol khu
[\[290a.7\]]ba blud/_/a ru ra yi khu ba ni/_/sbrang rtsir ldan pa sbyin par bya/_/'bras bu gsum dang cha ba gsum/_/nas tshig 'khus thal skyer pa dang /_/tsi tra ka dang skyer khaN+Da/_/pa ta te dzo ba ti dang /_/nim pa tsha dang ra gcin bskol/_/mkhur ba spo dang ri lu dang /_/phye ma gdab pa dag kyang
[\[290b\]]
[\[290b.1\]]bya/_/lcang ma gi ri kar+Ni dang /_/gla sgang thang shing bca' sga dang /_/shu dag dan da mur ba yi/_/lde gu dro bskus skrangs nad sel/_/de nas phyi nang dugs byas te/_/sor gdub cha spyad dag gis sam/_/rgyam tsha ldan pa'i sen mo yis/_/rlung gyur gag pa bzhar bar bya/_/rtsa ba lnga
[\[290b.2\]]bskol mkhur bkang dang /_/til mar mkhur sbo sna sman gtang /_/mkhris pa las gyur gtar ga gdab/_/kha ra sbrang rtsi pri yang ku/_/seng phrom rma shing bcas pa bdar/_/de bskol khu ba mkhur bar bcang /_/rgun 'brum pa ru sha ka bskol/_/mkhur ba bkang ba'ang phan pa yin/_/
[\[290b.3\]]khrag las gyur pa'ang de bzhin du/_/gtar ga gdab ste gso bar bya/_/bad kan las gyur khang pa yi/_/dud pa tsha ba'i sman bcas gdab/_/a pa marga'i 'bras bu dang /_/gi ri kar+Ni byi dang ga_/rgyam tsha tsan+dan til mar bskol/_/sna sman mkhur bkang bya ba bsngags/_/de
[\[290b.4\]]bzhin 'dus dang rtsa ba dang /_/mchu rtse lkog ma'i mtshon la'ang bya/_/khong 'bras khrag gzags 'bras bu gsum/_/gi wang yug snam skyer khaN+Da/_/seng phrom rgyam tsha rma shing dang /_/pi pi ling bsku mkhur bkang bya/_/rlung las gyur pa'i wa ba la/_/dugs byas nas ni khrag
[\[290b.5\]]dbyung zhing /_/til dang zar ma leb rgan rtsi/_/pi la ya dang btsod 'bras kyis/_/rma 'drub nas bskus dkri bar bya/_/shi kru seng phrom tar ka ri/_/tang pa la ha ti pi pi ling /_/ba spu pa dang a ru ra/_/arka'i rtsa ba po son cha/_/e kai Shi kar bcas pa ni/_/chang ngam rang sgyur
[\[290b.6\]]btags pas bsku/_/lde gus yang dang yang du bsku/_/sle tres nim pa dug mo nyung /_/han sa ba ti ba la gnyis/_/thang shing dang ni pi pi ling /_/bskol ba'i til mar blud par bya/_/bad kan la yang 'di dag ni/_/bya zhing lhag par dugs bsku bya/_/a za gan+d+ha bong nga dkar/_/
[\[290b.7\]]a za shing gi bi sha l+ya/_/ku ba kha bo 'ol ma se/_/shi ri sha dang rgya skyegs shing /_/thal chu'i lde gus bsku bar bya/_/thal ba drag po gcin bskol btsags/_/khre rgod za zhing btung bar bya/_/dug mo nyung sogs lan tshwa lnga/_/til mar lhan cig bskol ba blud/_/bad kan 'joms
[\[291a\]]
[\[291a.1\]]pa'i dud pa dang /_/slon sman sna sman la sogs bsten/_/tshil gyur ba la gtar ga gdab/_/bad kan 'joms pa'i cho ga bsten/_/'di la a sa la sogs pa'i/_/khu ba gcin ni snga dro blud/_/des ma zhin thams cad ni/_/smin byas rma ltar gso bar
[\[291a.2\]]bya/_/kha shu la ni 'bras bu gsum/_/ba ta rgun 'brum dzA ti yi/_/'o mar bskol ba'i sbrang rtsir bcas/_/kha ni bsku zhing bcang bar bya/_/yang na zin thig la sogs spe/_/bza' zhing bsten pa nyid du bya/_/rlung gi kha shur pi pi ling /_/rgyam tsha sug smel phye ma gdab/_/yang
[\[291a.3\]]na rlung 'joms sman bskol ba'i/_/til mar sna sman mkhur bkang phan/_/khrag mkhris gyur la khrag mkhris 'joms/_/bad kan las gyur de 'joms bsten/_/'brum phran sra zhing brtan pa la/_/sha kha'i lo ma sogs kyis bzhar/_/'dus pa las gyur gso ba ni/_/nad
[\[291a.4\]]gzhi ji bzhin shas cher bya/_/chu bur gsar zhing ma 'phel ba/_/bcad las rdzi ka'i thal ba/_/bca' sga sbrang rtsi gdab par bya/_/de bskol mkhur ba bkang bar bya/_/sle tres nim pa'i lde gu ni/_/sbrang rtsi til mar bcas pa'ang rung /_/nas zan za zhing til mar rnos/_/sna
[\[291a.5\]]sman dang ni bsku byug bya/_/kha dri nga la slon sman dang /_/dud pa sna sman rnon po gtang /_/btsod dang seng phrom da ta ki_/shug pa bri yang ku yi chus/_/kha yi nang ni bkru ba dang /_/phye mas kha ni dag par bya/_/grang nyen nye bar bdar bshad pa'i/_/sna sman la sogs bsten par bya/_/
[\[291a.6\]]'bras bu gsum dang rtsa mkhris tsi tra ka_/shing mngar nyungs kar gla sgang tshab gsum/_/ya bak+Sha ra ser po rnam gnyis dang /_/da trig tsan+dan lcang ma star bu dang /_/a shwat+tha dang 'dzam bu'i myu gu dang /_/da nan dza ya ka ra bI ra'i shun/_/seng ldeng snying po bskol te ska bar gyur/_/de yi
[\[291a.7\]]phye ma btab ste ri lu bya/_/de ni kha nang rtag tu bzhag gyur na/_/mchu dang rkan sogs nad ni mi bzad 'joms/_/mchog tu kha skams pa dang gag pa dang /_/ro mi tshor sel lus 'phags bdag pos bshad/_/seng ldeng srang brgya chu bre bcu drug bskol/_/khu ba de dang tsan+dan a ga ru/_/
[\[291b\]]
[\[291b.1\]]gur gum pa la ba ri pe la dang /_/thang shing seng phrom rgun 'brum pu shel tsi/_/btsod dang tso tsa shug pa byi dang ga_/pri ka rgya spos kad pa la chu srin sder/_/sug smel d+he ma ka dang rma shing bcas/_/zho ni gnyis gnyis til mar bre gang bskol/_/de ni btung dang sna sman mkhur bkang
[\[291b.2\]]bya/_/kha yi nad kun 'joms byed bya rgod ltar/_/mig gsal rna ba phag 'drar gsang bar byed/_/tsa kra mar da skyer pa seng phrom gyi/_/lde gu gdong la byugs par gyur na ni/_/do khabs sme ba dri ma la sogs sel/_/zla ba lta bu'i mdangs dang ldan par 'gyur/_/sa ha ra dza srang stong chu
[\[291b.3\]]bre ni/_/bcu drug nang bskol brgyad cha lus pa ru/_/seng ldeng 'dzam bu shing mngar e raN+Da/_/a mra a ti ma ra ut+pal sngo/_/zhib btags til mar bre gang nang du bskol/_/de ni kha yi nang du bcangs gyur na/_/kha yi nad kun 'joms shing khyad par du/_/so yi phreng ba 'gul
[\[291b.4\]]ba brtan par byed/_/seng ldeng snying po srang ni nyis brgya dang /_/a ri me da sa ni srang brgya dag_/chu bre drug cu bzhi bskol bzhi cha lus/_/btsags te slar yang ska ba'i bar du bskol/_/de nang dbyi mo rma shing ba le ka_/tsan+dan rnam gnyis seng phrom stag tsher ba/_/shing mngar rgya
[\[291b.5\]]skyegs a dza ri rnam gnyis/_/da ta ki dang kat+pa la'i 'bras bu/_/ser po rnam gnyis 'bras bu gsum dang ni/_/dri sna bzhi dang gla sgang a ru ra/_/btsod dang spang spos n+ya gro d+ha'i myu gu/_/shug pa btsod dang e la ba lu ka_/zho ni gnyis gnyis btab ste bsgrangs pa ru/_/dzA ti
[\[291b.6\]]pa tra dzA ti phal dang /_/li shi a ko la dang ka ko la/_/srang reg pur srang bzhi gzhug par bya/_/de las ri lu byas la rtag tu ni/_/khar bzhag na ni kha nad thams cad sel/_/bskol dang reng bu'i sman ni go bzlog pa/_/btags pa 'di yi til mar bskol bar bya/_/kha nad kun sel
[\[291b.7\]]bar ni de bshad do/_/so brtan byed pa'i mchog kyang 'di nyid yin/_/ri lu 'di ni seng ldeng sbyar til mar/_/a ri me da sa dang bskol ba dag_/nyin re bsten par byed na nad med pa'ang /_/so ni nges par brtan par byed pa yin/_/rgun 'brum sle tres dzA ti'i myu gu dang /_/skyer pa byi
[\[292a\]]
[\[292a.1\]]tsher 'bras bu gsum bskol ba'i/_/sbrang rtsir bcas pa 'di ni mkhur bar bcangs/_/kha yi nad du gtogs pa thams cad sel/_/skyer pa ba ta ru rta gla sgang btsod/_/yung ba seng phrom te dzo ba ti dang /_/pu tse shel gyi phye ma sbrang rtsir sbyar/_/bskus na
[\[292a.2\]]rnyil nad nyam thag g.ya' ba dang /_/rnag dang 'dzag pa'i nad rnams 'joms par byed/_/khyim gyi dud pa tha skyer khaN+Da/_/tsha ba gsum dang nas tshig 'khus thal ba/_/tsi tar ka dang lcags phye 'bras bu gsum/_/te dzo ba ti sbrang rtsir sbyar ba ni/_/nag po khar bcangs so dang mgul
[\[292a.3\]]nad sel/_/skyer pa'i shun pa ldong ros lce myang tsha/_/ba bla nas tshig 'khus pa'i thal ba'i phye/_/sbrang rtsi mar sbyar phye ma ser po can/_/khar bzhag so dang mgul ba'i nad rnams sel/_/ba gcin a ru ra bskol thim gyur pa/_/shu ti ru rta ba le ka'i phye zos/_/nang gi kha nad
[\[292a.4\]]phra mo yan chad ni/_/rgyal por brten na gnod pas mi tshugs bzhin/_/nang du bzhag na nad rnams sel bar byed/_/lo ma bdun pa gla sgang bu shel tse/_/a ru ra dang tig ta pa to la/_/shing mngar dong gra tsan+dan pu shel tse/_/bskol ba 'thungs na kha yi shu ba 'joms/_/pa to la
[\[292a.5\]]dang bca' sga 'bras bu gsum/_/bi sha l+ya dang tig ta kyi lce ba/_/sle tres bskol ba sbrang rtsir bcas blud dam/_/khar bzhag kha yi nad kun ma lus 'joms/_/skyer pa bskol ba'i khu ba ni/_/ska gyur yug snam btsag dang bcas/_/sbrang rtsir bcas pa kha nang bzhag_/shu ba rma
[\[292a.6\]]'khyims sel bar byed/_/nim pa shing mngar pa to la/_/ba sha ka dang dzA ti dang /_/seng ldeng a ri med sa/_/'bras bu gsum po re re la'ang /_/de bzhin du ni gtang bar bya/_/seng ldeng lcags phye 'bras bu gsum/_/ma ta yan ti a rdzu na/_/a ti ma ra bskol ba ni/_/mkhur bcad
[\[292a.7\]]kha nad so nad sel/_/kha dang so rtsa mgul nad phal cher ni/_/bad kan khrag las mang du 'byung ba yin/_/de bas nad de bsal bar bya ba'i phyir/_/nad khrag lan mang du ni dbyung bar bya/_/mgo dang lus kyi skyug sman bkru sman dang /_/kha dang tsha dang mkhur bkang bcang bar bya/_/de bzhin
[\[292b\]]
[\[292b.1\]]bad kan khrag ni sel ba yi/_/gso ba'i nad ni phal cher bsngags pa yin/_/nas dang rtsa 'bru phub ma med byas la/_/thal sman mang du spangs shing snum med bza'/_/khu ba bstan pa la sogs gang gzhan ni/_/bad kan sel bar byed pa phan pa yin/_/srog ni rlung gi lam
[\[292b.2\]]la gnas pas na/_/bag med pa yis 'gag par 'gyur ba yin/_/de bas lkog ma'i nad kyi gso ba ni/_/shin tu myur bar bya ba kho na yin/_/yan lag brgyad pa'i snying po bsdus pa las/_phyi ma'i gnas kyi le'u nyi shu rtsa gnyis pa'o//_//de nas mgo bo'i nad
[\[292b.3\]]kyi dmigs shes par bya ba bshad par bya'o/_/du ba nyi tshan kha ba dang /_/chu dang rtse dang gnyid drags dang /_/gnyid yar rdul dang mdun gyi rlang /_/mchi ma bkag dang dus drags dang /_/chu 'thungs chang 'thungs drags pa dang /_/srin bus shugs ni bkag pa dang /_/sngas dang
[\[292b.4\]]bsku byug dril phyis la/_/mi dga' rgyun du thur du blta/_/ma goms dri dang zas gnod zos/_/mang du smras pas mgo bo yi/_/nang du nad ni skyed par byed/_/de la rlung ni 'khrugs pa las/_/mur 'gram gnyis su shin tu zug_/'gram so phug pa snyam du sems/_/smin ma'i
[\[292b.5\]]mtshams dang dpral ba ni/_/ltung ba snyam sems rab tu na/_/rna bar sgra yis gnod par byed/_/mig ni phyung ba snyam du sems/_/mgo bo 'khor ba lta bur sems/_/tshigs rnams bye ba snyam du byed/_/rtsa yi dra ba shin tu 'phar/_/mjing pa 'gram pa 'byar snyam byed/_/gsal ba
[\[292b.6\]]mthong bar mi bzod cing /_/sna chu 'dzag cing glo bur du/_/na ba dang ni nad gzhi byed/_/mnye zhing snum bskus dugs byas dang /_/bcings pas bde bar 'gyur ba yin/_/mgo bo tsha ba'i nad ces bya/_/klad pa'i gzhogs phyed na ba ni/_/gzhogs phyed nad ces bya bar bshad/_/zla
[\[292b.7\]]gcig zla phyed nas ldang de/_/rang nyid zhi bar 'gyur pa yin/_/shas cher 'phel na mig dang ni/_/rna ba dag kyang ma rung byed/_/mkhris gyur mgo bo tsha ba dang /_/dud pas bdugs snyam sems rims 'debs/_/rdul zhing mig tsha brgyal ba dang /_/mtshan mo grang bas rtse 'jil 'gyur/_/
[\[293a\]]
[\[293a.1\]]bad kan las gyur yi ga 'chus/_/mgo lci tshor ba med cing grang /_/rtsa mi 'phar zhing sgyid snyom la/_/nyin mo nad chung mtshan mo ldang /_/rmya zhing mig ni skrangs pa dang /_/rna ba g.ya' zhing slon pa yin/_/khrag gyur mkhris pa las cher na/_/'dus gyur mtshan
[\[293a.2\]]nyid kun dang ldan/_/'dren ma'i zas kyis spyi bo yi/_/khrag dang sha ni 'drul byas pas/_/'dus pa'i nad ni 'khrugs 'gyur zhing /_/mgo bo'i srin bu skye bar 'gyur/_/des ni mgo bo'i khrag 'thung zhing /_/sems ni 'khrul par byed pa yi/_/mi bzad nad ni skyed par byed/_/lud
[\[293a.3\]]pa rims dang nyams stobs zad/_/mgo bo rtsub skrangs dbug snyam na/_/tsha zhing mgo 'gul rnags pa dang /_/thod pa rkan dang mgo bor ni/_/g.ya' zhing skem la tshor ba med/_/snabs kyi mdog ni dmar ba la/_/rna ba sgra bcas srin skyes nad/_/rlung shas che bas mgo 'dar
[\[293a.4\]]zhing /_/de yi ming can nad skyed byed/_/mkhris shas che ba'i rlung sogs kyis/_/mur 'gram skrang zhing khrag bcas la/_/mi bzad tsha zhing nal dmar/_/glal zhing rims 'debs skom mgo 'khor/_/kha nang kha bro gdong ser zhing /_/myur du gsod byed mur 'gram can/_/zhag gsum
[\[293a.5\]]nas ni srog 'joms shing /_/myur du gso na 'tsho ba yin/_/rlung mkhris rjes 'brel mur 'gram mig_/smin ma dpral ba na ba dang /_/'phar bar byed pa skyed par byed/_/nyi ma 'char bar gyur pa nas/_/nyi ma phyed kyi bar du 'phel/_/de phan chad ni bde bar 'gyur/_/ltogs na de ni lhag par na/_/
[\[293a.6\]]grang dang dro la nges pa med/_/de ni nyi ma 'khor zhes bya/_/de ltar mgo bor gtogs pa'i nad/_/rnam pa bcur ni bshad pa yin/_/gzhan yang thod pa la brten nad/_/dgu po mgo bo bzhin bshad bya/_/klad pa rlung ni 'khrugs gyur pa/_/nang na gnas pa'ang nad skyed byed/_/mdog gnag nad chung
[\[293a.7\]]skrangs pa yin/_/de ni nye ba'i mgo zhes bya/_/'brum phran thor bu khong 'bras ni/_/nad gzhi ji bzhin brjod par bya/_/thod par ljan ljin mang po dang /_/khrag dang mkhris pa'i 'bu las ni/_khre dang nyungs kar lta bur 'byung /_/'brum phran srin gyi nad skyed 'gyur/_/rlung dang mkhris pa
[\[293b\]]
[\[293b.1\]]'khrugs pa las/_/pags ba rtsub cing gas pa dang /_/g.ya' zhing skra 'byi tshor ba med/_/gyur pa mi bzad yin zhes bya/_/mkhris ba rlung dang 'dres pa ni/_/ba spu'i nang du zhugs gyur pa/_/skra ni 'byi bar byed pa yin/_/de nas bad kan khrag bcas pas/_/ba spu'i bu ga 'gag byed de/_/
[\[293b.2\]]de yis gzhan dag mi 'byung ba/_/'khor ling skra 'byi zhes bya ste/_/gzhan dag skra 'byi zhes byar 'dod/_/spyi cer skye ba'ang de bzhin du/_/skra 'byi de la rim gyis 'byung /_/de ni rlung gyur mes tshig 'dra/_/mkhris gyur rlan can rtsa yis khyab/_/bad kan pags pa'i mdog dkar mthug_/
[\[293b.3\]]pags pa rang gi ji bzhin snang /_/'dus gyur mtshan nyid kun dang ldan/_/sen mo'i mdog 'dra gsor mi rung /_/mes bsregs lta bur spu med gang /_/tsha bcas de yang gsor mi rung /_/mya ngan khro dang ngal las byung /_/lus kyi drod ni mgor zhugs pas/_/nad des skra ni btsos nas
[\[293b.4\]]ni/_/de la skra dkar skye bar 'gyur/_/de ni rlung gyur yid tsam gnag_/sra zhing rtsub la chu mdog can/_/mkhris pa tsha zhing mdog ser yin/_/bad kan las gyur snum zhing 'phel/_/sbom zhing mdog ni dkar ba yin/_/'dus gyur mtshan ma 'dren ma yin/_/mgo bo'i nad las
[\[293b.5\]]byung ba gzhan/_/mdog ngan reg na mi bzod yin/_/'dus pa las ni gyur pa yi/_/spyi cer skra dkar gsor mi rung /_/lus kyi 'gyur ba las byung ba/_/bcud kyis len gyis gso bar bya/_/yan lag brgyad pa'i snying po bsdus pa las/_phyi ma'i gnas kyi le'u nyi shu rtsa gsum pa'o//_//
[\[293b.6\]]de nas mgo bo'i nad gso ba'i le'u bshad par bya'o/_/rlung las gyur pa'i mgo nad la/_/rlung nad gso ba'i cho ga bshad/_/'di ni mtshan mo zhun mar blud/_/de rjes 'o ma dron mo blud/_/ma sha rgya sran mung+ga 'ang rung /_/mar dang ldan pa de bzhin sbyin/_/til mar til gyi lde gu ni/_/'o ma
[\[293b.7\]]dang ni lhan cig blud/_/glan dang bcing ba'i dugs dag ni/_/sha dang 'u su las byas phan/_/rlung 'joms rtsa ba bcu la sogs/_/bskol ba'i 'o ma snum can blud/_/sna sman dud brngub snum can dang /_/mgo dang rna ba brta bar bya/_/ba ra Na sogs sde tshan brdungs/_/'o ma chu phyed bskol
[\[294a\]]
[\[294a.1\]]ba yi/_/'o ma lus pa de bsgrangs la/_/bsrubs te snying po blangs nas ni/_/de nas mngar ba'i sde tshan bskol/_/mar gyi sna sman blugs pa bsngags/_/'dir ni 'o ma'i sde tshan bskol/_/mar dang kha rar bcas pa blugs/_/ras bal sa bon shing tsha
[\[294a.2\]]dang /_/gla sgang dzA ti kha 'bus pa/_/chu dron btags pa'i sna sman ni/_/mgo bo'i nad kun 'joms byed yin/_/khrag dang mkhris pa las gyur pa/_/kha ra gur gum mar bskol gtang /_/ru rta rgya spos ut+pa la/_/tsan+dan mar sbyar mgo bskus phan/_/rlung shas che la 'jigs yod
[\[294a.3\]]pas/_/gtar ga 'di la mi bya'o/_/des ma zhi na bad rlung la/_/me btsa' ji skad bshad pa bya/_/gzhogs phyed na la'ang de bzhin te/_/nad dang 'brel pa'i gso ba bya/_/shi ri sha yi sa bon dang /_/a pa marga'i rtsa ba dang /_/kha ru tsha bcas sna sman gtang /_/yang na sa la par+Ni
[\[294a.4\]]'am/_/tsa kra marda gang yang rung /_/skyur ku dang sbyar lde gus bsku/_/nyi ma ltar 'khor de yi tshe/_/gtar gas khrag ni dbyung bar bya/_/mkhris pa las gyur mgo nad la/_/snum chos byas nas gtar ga gdab/_/mgo dang gdong byugs sman chu blugs/_/slon khrus mas gtong
[\[294a.5\]]bsil bar bya/_/'tsho byed dang bskol 'o ma dang /_/mar ni sna sman btung ba blugs/_/khrag las gyur pa 'ang 'di nyid bya/_/mur 'gram can la gtar ga spang /_/bad kan mgo nad mar snying dang /_/snum chos byas la tsha bas slon/_/dugs dang byug pa sna sman sogs/_/rtsub dro
[\[294a.6\]]rno ba'i sman gyis gso/_/'dir ni smyung ba'ang bsngags pa yin/_/'dus pa las ni 'dren mar gso/_/srin gyur sna sman khrag blugs te/_/de yis 'bu ni brgyal bar 'gyur/_/khrag gi dri yis ra ro nas/_/kha dang sna nas 'byung bar 'gyur/_/de nas sna sman dud brngub rnos/_/de
[\[294a.7\]]ni nye bar dbyung bar bya/_/nyungs kar nim pa ing gu dang /_/pi lu'i mar dang sbyar ba yi/_/byi dang ga dang sa rdzi ka_/dan+da shing kun ba gcin bskol/_/sna sman so sor gtang bar bya/_/byi dang ga ni ra gcin dang /_/sbyar ba'i sna sman 'bu 'joms mchog_/nya rul bcas pa'i sna
[\[294b\]]
[\[294b.1\]]sman dang /_/dud pa dag kyang brngub par bya/_/srin bus khrag ni 'thungs pa'i phyir/_/'di la khrag ni dbyung mi bya/_/mgo 'dar rlung gi mgo nad kyi/_/gso ba me btsa' ma gtogs bya/_/nye ba'i mgo nad skyes pa yi/_/rjes dang skyes ma thag la ni/_/rlung nad kyi ni gso ba bya/_/
[\[294b.2\]]smin nas khong 'bras gso las bya/_/'brum phran 'brum bu khong 'bras la/_/smin dang ma smin ji bzhin bya/_/srin las srin bu pad pa yis/_/gtar ga byas te nim pa'i chu/_/blugs shing rta spangs khu ba ni/_/lan tshwa shas cher btab pas bsku/_/nim pa pa to la'i lo ma/_/yungs
[\[294b.3\]]mar bcas pa zhib btags bsku/_/ba gcin 'ba' cha rnying par sbyar/_/khyim bya'i rtug pa dag gis bsku/_/gyo mor ru rta brngos pa dang /_/til gyi phye mar bcas pa yis/_/glog pa bskus na g.ya' ba'am/_/chu 'dzag tsha ba sel bar byed/_/ma la dzi dang tsi tra ka/_/ka ra bI ra ka rany+dza/_/
[\[294b.4\]]til mar spu gris bregs pa yi/_/rjes bskus 'khor ling 'byi ba sel/_/des ma zhin mgo bo yi/_/sbyang bya slon sman sogs pa bya/_/mi bzad pa la dang por ni/_/dpral ba'i rtsa la gtar ga bya/_/mgo bo'i bkru sman sna sman gtang /_/shing mngar pi la ya'i sa bon/_/ru rta ma
[\[294b.5\]]sha nyungs kar bcas/_/sbrang rtsir bcas pa'i lde gus bsku/_/rgya skyegs dong ga'i lo ma dang /_/tsakra marda skyu ru ra/_/sbrang rtsir sbyar bas bskus kyang phan/_/khre rgod rtsa bsregs thal ba ni/_/chu dang sbyar bas bskus na phan/_/'khor ling skra 'byi'i nad la ni/_/nye bar gtar ga
[\[294b.6\]]gdab pa dang /_/zhal zhal byas te na le sham/_/ldong ros spangs ma nag tshur bsku/_/yang na 'ba' cha'i thang shing ngam/_/'ol ma se yi 'bras bu'i rtsa/_/yang na lang ka li'i rtsa ba'am/_/ka ra bI ra'i khu ba 'am/_/kaN+Da kA ri'i khu ba ni/_/sbrang rtsir bcas pas bsku ba
[\[294b.7\]]'am/_/d+ha du spyor yi lo ma 'am/_/bse shing 'bras bu'i khu bas bsku/_/til gyi me tog gze ma dang /_/mar dang sbrang rtsir bcas pa'am/_/glang po'i so bsregs til mar bsres/_/'khor ling 'byi ba'i sman mchog yin/_/skra dkar skye la lug gi rwa'i/_/snag tshas de
[\[295a\]]
[\[295a.1\]]bzhin bsku bar bya/_/ji srid skra ni skyes kyi bar/_/chu blugs pa ni spang bar bya/_/spyi cer skra dkar gnyer ma mang /_/skra ser skyes la sbyang byas nas/_/sna sman gtong dang mgo bkrus la/_/byug pa rnams kyis gso bar bya/_/bri ha ti sogs til
[\[295a.2\]]mar bskol/_/'tsho byed bskol ba'i sna sman blugs/_/nim pa'i mar gyis zla ba gcig_/sna sman btang ste 'o ma blud/_/shri sha e raN+Da dang rams/_/bring ga rA dza'i khu bar sbangs/_/se'u lu til dang ba ru ra/_/pri yang ka ka ti'i sa bon/_/cha mnyam lcags la bskol nas ni/_/
[\[295a.3\]]nyi ma'i 'od la skams nas ni/_/mar 'dzag pa yi sna sman gtang /_/'o ma 'thungs pas skra dkar sel/_/sa ha ra dza bye'u rug pa/_/bring ga ra dza'i khu ba ni/_/bre gang til mar phul gang dang /_/shing mngar srang gcig btab ste bskol/_/a sa na'am rdo snod dam/_/lug gi
[\[295a.4\]]rwa yi nang du gzhug_/ka ra bI ra pa ya s+ya/_/'o ma dang ni zhib btags pa/_/skra dkar phyung ba'i rjes bskus shing /_/sbangs na skra dkar sel bar byed/_/bi la ya dang shing mngar dang /_/'tsho byed sde tshan til nag dang /_/sa nag 'o ma'i lde gu yis/_/gdong bskus gnyer ma
[\[295a.5\]]spu ser sel/_/til dang pad+ma ge sar dang /_/shing mngar sbrang rtsi skyu ru ra/_/lde gu 'di yis mgo bskus na/_/skra 'phel gnag par 'gyur ba yin/_/spang spos ru rta til nag dang /_/thal tres ut+pal sngon po dang /_/'o mar btags te sbrang rtsir sbyar/_/skra ni 'phel bar byed
[\[295a.6\]]pa'i mchog_/lcags phye bring ga ra dza dang /_/'bras bu gsum dang sa nag po/_/bu ram shing khur zla gcig gzhug_/skra dkar rtsad nas skyur bar byed/_/ma sha khre rgod skyur rtsabs dang /_/nas thug lcags phye tsha mang btab/_/zhag gsum bzhag ste btags pa yis/_/bya dkar
[\[295a.7\]]yang ni nag por byed/_/shing mngar tsan+dan stag tsher ba/_/pi pi ling dang ut+pal dang /_/skyu ru ra khu til mar bskol/_/sna sman bsku ba byas gyur na/_/skra dkar dang ni klad pa yi/_/nad kun 'joms par byed pa yin/_/nye'u shing dzi ban+ti'i khu ba/_/'o ma mar dang til mar dang /_/
[\[295b\]]
[\[295b.1\]]'tsho byed bskol ba'i sna sman gyis/_/nam tshong yan chad nad kun sel/_/rma bya'i sgro mkhris rgyu ma dang /_/rkang pa rtug pa chu bor ba'i/_/sha dang ba la rtsa ba bcu/_/ra sna shing mngar srang gsum gsum/_/chu bskol khu ba mar bre gang /_/'o ma bre gang bcas bskol ba/_/mngar
[\[295b.2\]]ba'i sman sde'i lde gu btab/_/de btung mas gtong bsku ba dang /_/sna sman dag tu bsten pa yis/_/nam tshong yan chad nad kun sel/_/sman 'di dag gi lde gu dang /_/dzi ban+ti dang 'bras bu gsum/_/med rgun 'brum dbyi mo dang /_/pa ru sha ka sa mang ga_/
[\[295b.3\]]ga pra'i rtsa ba tang pa la dang /_/karka ta sring kha sral phre'u/_/'bro go pad+ma'i rtsa ba dang /_/pad+ma'i sdong po kha rdzun/_/shing mngar nye'u shing dzi ba ka/_/bi da ri dang bu ram shing /_/thal tres rnam gnyis bri ha ti/_/mur ba gze ma zangs rtsi ba/_/sring ga ta dang ka she ru/_/ra sna s+thi ra lca ba dang /_/sug
[\[295b.4\]]smel zur ba ma nu dang /_/ba spru ba dang cu gang dang /_/ra mnye ba dang byi tsher ba/_/ma du ka dang star ga dang /_/a bi shu ka muny+dza ka_/zho ni gnyis gnyis phyir btags dang /_/mar bre gang dang 'o ma ni/_/bzhi 'gyur dag dang bskol ba'i mar/_/'di ni rma bya chen mo ste/_/rma bya las ni yon tan
[\[295b.5\]]lhag_/lus zungs dbang po nyams skad 'gags/_/lud pa dbugs mi bde nyen 'joms/_/zla mtshan khu ba'i skyon la'ang phan/_/mo gsham la yang bu skyed byed/_/byi ba khyim bya dang pa dang /_/ri bong dang yang de bzhin sbyar/_/nam tshod yan chad gtogs pa'i nad/_/nyis brgya
[\[295b.6\]]sum cu rtsa gcig yin/_/de dag phan tshun ma 'dres par/_/rgya cher rab tu bshad pa yin/_/drang srong rnams kyis skyes bu'i mgo/_/rtsa ba 'og ni yal gar bshad/_/de phyir rtsa ba la gnod pa'i/_/nad ni myur du gso bar bya/_/gang la dbang po kun rten zhing /_/gang la srog ni
[\[295b.7\]]gnas byed pas/_/des na yan lag dam pa yi/_/srung ba la ni 'bad par bya/_/yan lag brgyad pa'i snying po bsdus pa las/_/phyi ma'i gnas kyi le'u nyi shu rtsa bzhi pa'o//_//yan lag brgyad pa'i snying po bsdus pa las/_/stod gso ba'i yan lag rdzogs so//_//
[\[296a\]]
[\[296a.1\]]de nas rma gso ba bshad par bya'o/_/rma ni lhan cig skyes glo bur/_/red dang ma red dbye ba gnyis/_/lus kyi nad gzhis skyed lhan cig_/phyi rol rgyus byung glo bur ba'o/_/nad dang 'dres pa red pa yin/_/de med dag pa ma red yin/_/rma red kha rgyas zhum
[\[296a.2\]]pa dang /_/shin tu sra ba'am shin tu snyi/_/shin tu mtho 'am shin tu dma'/_/shin tu grang ngam shin tu tsha/_/dmar zhing skya'am gnag pa nyid/_/rnag ni dri mnam yongs su 'dzag_/sha dang rtsa rgyus 'drul ba dang /_/g.yos shing mched la rab tu na/_/g.yo zhing tsha la skrang
[\[296a.3\]]ba dang /_/g.ya' ba la sogs bla brnan bcas/_/yun ring du ni 'tsho ba dka'/_/rma red mtshan mar shes par bya/_/de ni khrag bcas nad bco lnga/_/de la rlung las gyur ba'i rma/_/gnag cing smug dmar thal mdog dang /_/thi ba'i rus pa lta bur snang /_/zho ga chu'am 'bras bkrus
[\[296a.4\]]chu/_/'dra ba'i chu sla nyung ngu 'dzag_/sha zad shas cher na zhing zug_/rtsub cing tsheg tsheg tsha ba yin/_/mkhris gyur myur rnags ser ba dang /_/sngo zhing ser skya'am kham par 'dug_/gcin dang thal chu rgya skyegs khu/_/til mar 'dra chu mang du 'dzag_/rma la thal sman btab
[\[296a.5\]]ltar na/_/dmar zhing tsha la rnags pa yin/_/bad kan las gyur mdog skya g.ya'/_/chu ni ska ba mang du 'dzag_/rma kha sbom zhing na ba dang /_/rtsa rgyus kyis khyab nad tshabs chung /_/khrag gyur byi ru'i mdog ltar dmar/_/khrag dang bcas pa'i rnag 'dzag cing /_/rta bres kyi ni dri ltar
[\[296a.6\]]bro/_/mkhris pa'i mtshan ma dag dang ldan/_/gnyis sam gsum mam thams cad las/_/gyur pa'i mtshan ma 'dren ma yin/_/lce yi mdog 'dra 'jam zhing mnyen/_/rma kha smug cing 'brum phran can/_/mnyam pa dbus ma cung zad mtho/_/bla brnan med rma dag pa yin/_/pags
[\[296a.7\]]pa sha dang rtsa rgyus dang /_/tshigs dang rus pa nang grol gnad/_/brgyad po der ni rma gnas pa/_/phyi ma bzhin du gso bar dka'/_/gso sla snying stobs me drod sha/_/na tshod nyams stobs ldan pa'i rma/_/zlum zhing dkyus ring rim gsum pa/_/zur bzhi pa ni gang yin dang /_/de bzhin
[\[296b\]]
[\[296b.1\]]dpyi rkub pho mtshan mchu/_/rgyab dang kha nang mkhur tshos byung /_/gso dka' mig dang so dang ni/_/sna dang mig zur lte ba dang /_/srubs mtshams lto ba rna ba dang /_/rtsib logs mchan khung nu mar byung /_/lbu ba rnag 'dzag rlung 'byung zhing /_/zug rngur bcas shing stong nas 'dzag_/mtshan
[\[296b.2\]]bar rdol zhing kha nang bltas/_/de bzhin rked pa'i rus par gnas/_/mdze can dug gis phog pa dang /_/lus skem gcin nad sbrang rtsi 'dra/_/rma steng rma ni byung ba gang /_/rma de gso bar dka' ba yin/_/me dbal rims dang tshad par 'khru/_/lud pa lu dang skom dad che/_/gnyid
[\[296b.3\]]med pa dang dbugs mi bde/_/me drod chung bar gyur pa yi/_/rma ni 'tsho ba par mi 'gyur ro/_/mgo bo'i thod pa chag gyur cing /_/klad rgyas mtshan ma snang de bzhin/_/chu ba rul zhing rtsa chad dang /_/rma phugs ring dang srin bus zos/_/rus pa chag dang zug rngur bcas/_/dug
[\[296b.4\]]bcas pa dang ma rtogs dang /_/bcing ba nyes dang snum ches dang /_/rtsub pas spu sogs bdar ba dang /_/bskyod dang khong pa ma dag dang /_/'grangs drags nyams smad drags pa dang /_/chang 'thungs nyin par gnyid log dang /_/nyal po la brten mtshan gnyid yar/_/rma
[\[296b.5\]]ni log par gsos pa dag_/gsos kyang 'drub par mi 'gyur ro/_/gang zhig nang ni thi pa'i mdog_/'dra zhing rnags pa med pa dang /_/brtan zhing 'brum bu rnyid bcas pa/_/'tsho bar 'gyur bar de bshad do/_/de nas 'dir skrang gnas skabs su/_/gang la nye ba de las sbyang /_/
[\[296b.6\]]sbyangs pas skrangs par gyur pa dang /_/rma ni myur du 'tshob par 'gyur/_/skrangs pa'i skabs su rgyun du ni/_/nye bar spyod pa bsil bas gso/_/de yis nad med chu lta bur/_/mod la zhi bar 'gyur ba yin/_/rma skrang sra bar gyur pa dang /_/nad bcas mdog ni mi sdug dang /_/dug
[\[296b.7\]]can la ni khyad par du/_/pad pa sogs shes khrag dbyung ngo /_/nad khrag bral nas mod la ni/_/skrang dang mdog dmar nad zhir 'gyur/_/khrag dbyung nas ni cung zad lus/_/reg na nus pa rab bsil ba/_/shin tu zhib par de nyid btags/_/bu ram shing khu 'o mas sbrus/_/lan brgyar
[\[297a\]]
[\[297a.1\]]bskus pa'i mar dang bcas/_/gzhan ma skam par yang dang yang /_/rjes su mthun par bskus na phan/_/byugs dang blugs pa de bzhin bya/_/u dum bA ra n+ya gro dang /_/blag sha lcang ma a shwad+tha'i/_/shun pa mar dang bcas bskus na/_/skrangs pas
[\[297a.2\]]sel ba'i mchog yin no/_/rlung shas che zhing mkhrang ba dang /_/sra zhing nad tshabs che ba dang /_/khrag 'dzag pa dang rma skrang ba/_/'di lta bu yi rma la ni/_/rlan can sha btags la dugs bya/_/zar ma til ni brngos pa dang /_/'o mas dbal ni bsad pa dag_/de btags bskus na tsha
[\[297a.3\]]na sel/_/rma skrangs brtan zhing nad tshabs chung /_/bad kan rlung 'joms snum bsku zhing /_/de yi rjes la 'od ma yi/_/sbu gus rim gyis dugs bya'o/_/zhu bar bya phyir lag mthil lam/_/mthe bo yis ni mnye bar bya/_/nas dang gro dang mon sran sde'u/_/btsos te btags pa'i
[\[297a.4\]]lde gus bsku/_/gal te de yis ma zhum na/_/de nas de ni dkri bar bya/_/ma smin pa ni zhi 'gyur la/_/smin na rnags pa nyid du 'gyur/_/rgya shug til dang zar ma dang /_/rgyam tsha phabs dang ru rta'i phye/_/zho skyur zan dron gyis glan zhing /_/dugs byas nas ni dkri bar bya/_/legs smin
[\[297a.5\]]skrangs pa phyogs gcig 'dus/_/btsir bas nye bar btsir gyur pa/_/dral bar 'os la dral bya zhing /_/shin tu 'jam por gyur pa'ang dral/_/gu gul zar ma ba lang so/_/khron bu phug ron rtug pa dang /_/thal sman 'phrod dang thal sman de/_/smin pa'i sman gyis brtol bar bya/_/nang na
[\[297a.6\]]rnag 'byung sgo phra zhing /_/mtho bar gyur dang gnad la gnas/_/snum med btsir ba'i sman gyis ni/_/kun nas rab tu btsir bar bya/_/bsku ba bskams na btsir ba yi/_/las la btang snyoms nyid du bya/_/de yi rma sgor mi bsku ste/_/de 'dras nad ni 'byung mi 'gyur/_/sran ma nas
[\[297a.7\]]dang gro dang ni/_/ma sha shu dag bra bo dang /_/sman ni spyi bag can dag gis/_/pags pa'i rtsa ba rab tu bsdams/_/gcin snyi mdze yi rma dang ni/_/shas cher red pa'i rma dag la/_/dong ga bye'u rug pa sogs kyis/_/lan ni bdun bdun bkru sogs bya/_/ma dag nim pa pa to
[\[297b\]]
[\[297b.1\]]la'i/_/lo ma bskol bas bkru bar bya/_/rma dag pa la n+ya gro d+ha/_/la sogs shun lpags bskol bas bkru/_/shing mngar til dang pa to la/_/dur byid dan da ser po gnyis/_/nim pa'i lo ma rgya mtshar bcas/_/lde gus bskus na rma sbyong byed/_/rma ni kha phrag nad mtshams
[\[297b.2\]]gnas/_/da rgyam tsha lang ka li/_/dud byid sbrang rtsir sbyar ba yi/_/reng bur byas pas rma sbyang bya/_/rlung gis gnod cing khrag bcas shing /_/mi bzad na la nas dang gro/_/spra tshil shri ba kra ka dang /_/thang shing mar bcas dud pas bdug/_/khrag mkhris dag gi shas che la/_/
[\[297b.3\]]shin tu bsil ba'i sman gyis bsku/_/skam zhing sha nyung gting ring rma/_/sha skyed pa yi sman bya ste/_/shug pa n+ya gro d+ha sogs dang /_/ba la a shwa gan+d+ha til/_/bskus te sha ni bskyed par bya/_/sha za'i sha ni cho ga bzhin/_/g.yos su byas te sbyin par bya/_/sems dga' ba dang
[\[297b.4\]]sha za yi/_/sha zos na ni sha 'phel 'gyur/_/sha snyi 'bur bar gyur pa la/_/dzA ti'i me tog nag tshur dang /_/ldong ros ba bla gu gul dang /_/tsi tra ka sogs lde gus bsku/_/sha 'bur bar ni sra ba dang /_/g.ya' zhing ring nas 'tsho ba dang /_/rma ni na zhing sbyang dka' la/_/thal sman
[\[297b.5\]]las kyis sbyang bar bya/_/rde'u dbyung rma ni gcin 'dzag dang /_/gang gzhan khrag ni 'byung ba dang /_/gang zhig bcad nas sbyar ba dang /_ji skad bshad pa'i cho ga yis/_/gso bar byed bzhin mi 'grub na/_/de ni me yi las kyis gso/_/skyon med rma la rma 'byor ba'i/_/sman dang sha
[\[297b.6\]]skyed gang yin sbyar/_/a shwa gan+d+ha seng phrom dang /_/shing mngar btsod dang kad pha la/_/da ta ki yi me tog gi_/phye ma rma 'tshob byed pa'i mchog_/rnag dang sha ni med pa dang /_/sha yi gnas su ma 'drubs par/_/til dang shing mngar bcas pa yi/_/lde gus rma ni 'tshob par bya/_/
[\[297b.7\]]snum dro mngar dang kha ba dang /_/bska bas thams cad sel bar byed/_/nim pa'i lo ma sbrang rtsir bcas/_/bskus pas rma sbyor mchog yin no/_/snga ma gnyis dang zhun mar sbyar/_/myur du rma 'tshob byed pa yin/_/til 'drar nas kyi lde gu ni/_/de dang 'dra bar la la 'dod/_/
[\[298a\]]
[\[298a.1\]]khrag mkhris dug dang glo bur dang /_/gting ring tsha dang bcas pa'i rma/_/'o ma rma 'byor sman dang ni/_/bskol ba'i mar gyis rma 'tshob bya/_/bad kan rlung gyur rma 'byor sman/_/til mar bcas pas rma 'tshob 'gyur/_/nag tshur seng phrom a ru ra/_/li khri
[\[298a.2\]]dngul rdo sra rtsi pog_/spangs ma po son cha'i phye ma/_/til mar bcas pa rma 'tshob mchog_/mnyam zhing sha ni brtan pa dang /_/pags par gnas la phye ma phan/_/u dum wA ra a shwat+tha/_/'dzam bu seng phrom kad pha la/_/ka ku seng phrom phye mas gdab/_/pags pa myur du
[\[298a.3\]]skyed par byed/_/rgya skyegs ldong ros btsod dang ni/_/ba la dang ni ser po gnyis/_/sbrang rtsi mar sbyar lde gu yis/_/bskus na pags pa dag byed mchog_/skyer pa a mra'i rus pa dang /_/nA ga ge sar bri yang ku/_/tsan+dan ser po dngul chu rnams/_/lde gu ba lang lci khu dang /_/sbyar ba
[\[298a.4\]]bskus par gyur na ni/_/pags pa mdog 'drar byed mchog yin/_/ba so dud pa ma shor bsregs/_/skyer khan+Da dang til mar sbyar/_/bskus na spu ni skyed par byed/_/de bzhin rkang bzhi'i sen mo spu/_/rus pa pags pa rwa rmig bsregs/_/snag tsha til mar dang sbyar bas/_/bskus
[\[298a.5\]]na spu ni skyed par byed/_/smin ma la ni cha spyad kyi/_/las bshad phan dang gnod pa bsten/_/rlung gyur rma la rtsa ba lnga/_/gnyis dang rlung 'joms sde tshan phan/_/mkhris gyur shug pa n+ya gro dang /_/sde tshan gnyis dang mkhris 'joms gtong /_/bad kan las gyur dong ga'i sde/_/bad
[\[298a.6\]]kan 'joms par byed pa gtang /_/'dren ma las gyur 'dren mar byas/_/'di dag gis bkru byugs pa dang /_/sman mar til mar sman khu dang /_/phye ma ril bu bdun po ni/_/rma la ci rigs sbyar bar bya/_/dzA ti nim pa pa to la'i lo ma/_/skyer pa yung ba thal tres pu tse shel/_/
[\[298a.7\]]spra tshil spangs ma shing mngar a ru ra/_/ka rany+dza yi sa bon btsod dang btsos/_/mar bskol 'dis ni rma kha chung ba dang /_/nad la brten zhing rnag ni 'dzag pa dang /_/rma yi phugs ring nad bcas phugs ring ba'i/_/rma ni dag cing 'tshob par byed pa yin/_/yan lag brgyad pa'i snying
[\[298b\]]
[\[298b.1\]]po bsdus pa las/_/phyi ma'i gnas kyi le'u nyi shu rtsa lnga ba'o//_//de nas 'phral du byung ba'i rma'i gso ba bshad par bya'o/_/rma gang snad pas 'phral du ni/_/byung gyur glo bur rma zhes bya/_/de ni mtha' yas kyang yan lag_/gnas pa rnam pa brgyad du bshad/_/bshus
[\[298b.2\]]dang bcad dang rnam par bcad/_/rab tu 'phyang dang lhung ba dang /_/phug dang gshags dang grugs pa'o/_/de la bshus pa chu ser ram/_/khrag ni nyung zad 'byung 'gyur zhing /_/pags pa chos pas tsha 'gyur yin/_/de las tshos gyur bcad pa yin/_/de las chos pa rnam bcad yin/_/
[\[298b.3\]]rab 'phyang rus par lhag ma lus/_/lhung ba lus las phogs pa yin/_/zug rngu phra mo 'bigs pas phug_/khong pa ma gtogs bsnun pa yin/_/snga ma las gzhan gshags pa yin/_/khrag dang rkang ni 'dres gyur pa/_/mtshon gyis drag tu bsnun pa yis/_/rus bcas rgya cher
[\[298b.4\]]snad grugs pa/_/de la 'phral du byung ba'i rma/_/zug gzer shin tu che ba la/_/shing mngar mar dang bskol ba'am/_/ba la'i til mar dro 'jam blugs/_/snad pa'i tsha ba zhi bya'i phyir/_/bsku ba la sogs snum pa dang /_/bsil dang mngar ba'i sman gyis ni/_/de yi mdo la blugs
[\[298b.5\]]par bya/_/'phral gyi rma ni rgya che la/_/sbyar ba'i phyir ni sbrang rtsi dang /_/mar gyis mchog tu bsku bya zhing /_/mkhris 'joms bsil ba'i gso ba bya/_/nad kyi rtsom pa che ba la/_/steng dang 'og nas sbyang bar bya/_/smyung ba bya zhing 'bras chan sbyin/_/rgyun du gtar ga gdab par bya/_/
[\[298b.6\]]bshus dang grugs pa 'di nyid de/_/cho ga 'di nyid lhag par sbyar/_/de gnyis khrag ni nyung shas 'dzag_/smin pa'ang myur ba nyid du 'gyur/_/phal cher rma ni shas cher 'byung /_/gzhan las khrag ni 'byung gyur la/_/de yis khrag ni zad gyur pas/_/rlung 'khrugs nad ni skyed pa las/_/
[\[298b.7\]]rlung 'joms sman dang bskol ba yi/_/snum blugs pa dang sman chu blugs/_/dugs dang bsku dang dkri ba dang /_/snum gyi 'jam rtsi rnams kyang bya/_/de ltar zhag bdun par bshad pa'i/_/'phral gyi rma byung cho ga bshad/_/zhag bdun nas ni shugs zad nas/_/sngar bshad pa yi cho gas
[\[299a\]]
[\[299a.1\]]spyad/_/'dir ni phal cher spyi'i cho ga_/re re'i gso ba bshad bya ste/_/shus la na ba myur bsal phyir/_/rma la phan pa'i phye mas gdab/_/bcad pa rma sel lde gus bsku/_/rnam par bcad dang rab 'phyang la/_/cho ga bzhin du btsem pa dang /_/bcing ba dang ni
[\[299a.2\]]btsir bar bya/_/mig bcang ba ni gsor mi rung /_/ma zhar phyir ni 'phyang ba la/_/rang gi gnas su legs gzhag cing /_/rtsam 'chol bar byas nas ni/_/pad+ma'i 'dab mas g.yogs nas ni/_/lag pas dal gyis mnan par bya/_/de nas shing mngar dzi ba ka/_/zangs rtsi ba dang ut+pa
[\[299a.3\]]la/_/mar dang 'o ma bcas bskol ba'i/_/sman thigs blugs dang sna sman dang /_/brta ba'i cho ga dag kyang bya/_/mig nad thams cad sel mchog yin/_/mig phugs zhugs la mgul pa bsdam/_/slon dang lud pa sbrid pa 'byung /_/yang na dbugs 'byung dbugs brngub bsdam/_/
[\[299a.4\]]rma byung mig gi gso ba bya/_/rna ba bogs pa btsems nas ni/_/bu ga til mar dag gis dgang /_/ltag pa'i sum mdo chod gyur te/_/rlung ni 'byung bar gyur pa la'ang /_/mnyam du bzhag ste bar mtshams ni/_/med par btsems te bcing bar bya/_/de la ra yi mar sar gyis/_/
[\[299a.5\]]blugs pa dag ni rab tu bsngags/_/gan rkyal bzhag ste kha zas sbyin/_/legs par spyod lam bsdams te nyal/_/yan lag thad kar gnas pa yi/_/rma byung yan lag legs gzhag ste/_/btsems la dkri zhing bcing bya zhing /_/gos ni mthug pos bcing bar bya/_/pags
[\[299a.6\]]pa'i 'ur mthil bcing bas ni/_/phrag pa'i rma la bcing bar bya/_/rlig pa 'phyang la rkang par ni/_/sbu gus chu ni gtor nas kyang /_/rlig pa bcug ste ras bal dang /_/bcas pa'i khab kyis btsem par bya/_/'ur mthil bcing bar byas pa la/_/rked pa nas ni srad bus gdags/_/
[\[299a.7\]]der ni rma ni 'dul gyur pas/_/snum dang dugs kyi las mi bya/_/pri yang ku dang a ga ru/_/sug smel dzA ti par pa ta/_/tsan+dan ldong ros skyer pa dang /_/sle tres dang ni spangs ma dang /_/til mar bskol bas rma 'tshob byed/_/yan lag ma las chad pa la/_/til mar bskol bas
[\[299b\]]
[\[299b.1\]]bsregs nas ni/_/sgye'u bcing bas bcing bar bya/_/de nas rma ltar gso bar bya/_/phug pa zug rngu phyung bas gso/_/grugs dang chag grugs gso bar bya/_/mgo bo'i zug rngu dbyung ba la/_/skra yi ye'u gzhug par bya/_/gzhan du klad rgyas 'dzag pa yis/_/rlung 'khrugs
[\[299b.2\]]de ni gsod par 'gyur/_/rma 'tshob nas ni rim gyis ni/_/skra ni dal gyis dbyung bar bya/_/klad rgyas 'dzag la srog chags ni/_/gzhan gyi klad pa sbyin par bya/_/gzhan las zug rngu phyung nas ni/_/rma der ring bu snum can gzhug_/phugs ring kha ni chung ba dang /_/rma gang rnag
[\[299b.3\]]dang khrag 'dzag la/_/'khor los btsir ba'i til mar blugs/_/de ni sbu gu chung ngus gtang /_/khong pa brtol te khrag gis gang /_/brgyal zhing snying ga rtsib logs na/_/rims 'debs lus tsha lto spo skom/_/zas la mngon par mi dga' zhing /_/bshang ba gcin dang 'phyen
[\[299b.4\]]'gags la/_/mig dmar rngul 'byung dbugs mi bde/_/kha nang khrag gi dri bro zhing /_/lus kyang dri mi zhim par 'gyur/_/ma zhu'i gnas na gnas pa'i khrag_/khrag tu yang ni skyug par byed/_/shin tu shas cher lto spo zhing /_/gzer nad kyis kyang gnod par byed/_/zhu ba'i gnas na gnas
[\[299b.5\]]pa'i khrag_/gzer bcas lus ni lci bar byed/_/lto ba man chad grang ba dang /_/bu ga las kyang khrag 'byung 'gyur/_/gnas ni zhig par ma gyur kyang /_/khrag ni 'dzag par gyur pa yis/_/bu ga las ni 'gengs byed de/_/lgang pa'i ngos nas 'gengs dang 'dra/_/khrag nad
[\[299b.6\]]yod pa de la ni/_/rkang lag kha dang dbugs grang zhing /_/mig dmar gdong ni skya pa dang /_/lto sbo ba ni spang bar bya/_/ma zhur gnas la skyug sman gtang /_/zhu ba'i gnas la gnas pa la/_/bkru sman dang ni ni ru ha/_/snum med dro bas sbyang bar bya/_/nas dang rgya shug rgya sran gyi/_/
[\[299b.7\]]khu ba snum ni med pa dang /_/nas thug kha zas bza' ba dang /_/lce myang tsha dang ldan pa sbyin/_/khrag ni mang du 'dzag pa dang /_/khong pa snad la khrag blud bya/_/rgyu ma 'byar dang chad par nyen/_/khong pa snad pa gnyis su bshad/_/dang por brgyal sogs chung ba yin/_/gnyis pa shas
[\[300a\]]
[\[300a.1\]]cher gnod par byed/_/rgyu ma 'byar ba the tshom bcas/_/rgyu ma chad pa 'tsho mi 'gyur/_/gang gi bshang dang gcin dang 'phyen/_/rang gi lam las byung gyur la/_/bla brnan med par rdol gyur kyang /_/'tsho bar 'gyur bar the tshom med/_/ma rdol rgyu ma byung ba ni/_/
[\[300a.2\]]gzhug par bya zhing gzhan du min/_/grog ma'i mgo bo bcad nas ni/_/de yang gzhug ces pa la smra/_/rdul dang khrag dang rtsa yis gos/_/'o mas legs par bkrus nas ni/_/sen mo bregs te mar gyis bskus/_/rim gyis legs par gzhug par bya/_/skam po 'o mas
[\[300a.3\]]spangs nas ni/_/mar sar mang po bsku bar bya/_/sor mos mgul pa mnye ba dang /_/chu yis kyang ni gtor bar bya/_/de ltar rgyu ma nang zhugs nas/_/de yi tshe na btsir bar bya/_/rma kha chung dang sbom pa yis/_/rgyu ma khong par ma chud na/_/de yi tshad tsam lto ba ni/_/dbral te
[\[300a.4\]]nang du gzhug par bya/_/gnas su legs par 'dug gyur nas/_/de rjes rgyu ma'i rma btsem bya/_/gnas su legs par ma bzhag na/_/de ni 'khrugs pas 'chi bar 'gyur/_/de rjes ras kyis dkris nas ni/_/mar gyis bsku zhing blugs par bya/_/de nas ngan da til mar dang /_/
[\[300a.5\]]sbyar ba'i 'o ma dro 'jam blud/_/des ni bshang ba snyi ba dang /_/rlung ni bde bar 'byung bar 'gyur/_/ji skad bshad pa'i spyod pa bsrung /_/lo gcig bar du 'bad par bya/_/lto las tshil ni byung gyur na/_/thal ba'am ni sa dag gam/_/ro bska ba yi rtsa ba dag_/zhib tu btags pas
[\[300a.6\]]btab nas ni/_/de nas srad bus dam du bcing /_/sman pa mkhas pas gcad par bya/_/mtshon rnon me la bsregs pa yis/_/lan cig kho na gcad par bya/_/gzhan du byas nas gcod pa'i tshe/_/na zhing sbo 'am 'chi bar 'gyur/_/sbrang rtsir bcas pas rma bcings la/_/kha zas zhu
[\[300a.7\]]nas 'o ma mar/_/dan te rgya skyegs gze ma dang /_/shing mngar kha ra bskol ba blud/_/shing mngar bcas pa sngar gyi ni/_/cho gas na dang tsha ba sel/_/tshil gyi rmen bur bshad pa yi/_/til mar bskus na'ang phan pa yin/_/bal bu'i lo ma shug pa dang /_/spang spos ha re Nu ka
[\[300b\]]
[\[300b.1\]]dang /_/a ga ru dang tsan+dan dang /_/pad+ma'i sa bon ser po gnyis/_/u shi ra dang shing mngar bcas/_/bskol ba 'phral gyi rma la ni/_/'tsho bar byed pa'i dam par bshad/_/mtshon gyis bsnun pas mi mngon pa/_/g.yang sa mthon po nas lhung ba/_/rlung mkhris 'joms sman
[\[300b.2\]]'drangs pa dang /_/mnye dang bsku dang sbyang ba bya/_/lus tshigs bye dang mnyes pa dang /_/gnad du bsnun pas nyen pa la/_/snod chen til mar gyis bkang bar/_/gzhug cing sha khu sbyin par bya/_/yan lag brgyad pa'i snying po bsdus pa las/_phyi ma'i gnas kyi le'u nyi shu rtsa drug
[\[300b.3\]]pa'o//_//de nas chag grugs gso ba'i le'u bshad par bya'o/_/lhung dang snad sogs kyis rus tshigs/_/tshigs dang tshigs min chag gyur gnyis/_/tshigs byung gyur na brkyang dang bskum/_/nus pa med pa nyid du 'gyur/_/gzhan dag shin tu skrangs pa dang /_/
[\[300b.4\]]gnas skabs kun tu rab tu na/_/bskyod pa chung ngu'ang mi nus shing /_/btsir na sgra dang bcas pa yin/_/de ltar chag grugs mdor bsdus pa'i/_/mtshan nyid yin te de dbye ba/_/chag pa'i dbye bas du mar 'gyur/_/de dag kun gyi gso ba ni/_/ji ltar 'tsham pa bzhin du ni/_/de bzhin de
[\[300b.5\]]ni nye bar bstan/_/mang du phra mor chag pa dang /_/reg na sgra ni 'khrol ba dang /_/gang du rus pa chag pa yi/_/bar du rus pa phra mo zhugs/_/yang na snad pas chag pa las/_/cung zad lus par gyur pa dang /_/gang yang bteg pa'i tshe na ni/_/rma ltar rkang du nub pa dang /_/nus zhan
[\[300b.6\]]sbig par gyur pa dang /_/rlung can nyung zad spang bar bya/_/dpyi yi rus mig chag pa dang /_/gang yang tshigs bye lhung pa dang /_/ro smad zhib tu grugs pa'am/_/chag par gyur pa gang yin dang /_/thod pa'i mtshams ni ma 'byor ba'am/_/de bzhin dpral ba phye mar gyur/_/gang yang mur
[\[300b.7\]]'gram chag pa dang /_/ltag pa nu ma'i par chad spang /_/rus pa legs par chag gyur kyang /_/bzhag nyes bcings ni nyes pa dang /_/gang zhig bskyod pas gnod gyur pa/_/de yang spang bar bya ba yin/_/gdod nas rus pa'i tshigs dag ni/_/nyes par skyes gyur de yang spang /_/
[\[301a\]]
[\[301a.1\]]rus pa gzhon nu gug pa dang /_/sbu ba can chag par gyur pa dang /_/thod pa gyes par gyur pa dang /_/gzhan yang mang du gas pa rnams/_/de nas dma' ba bstod par bya/_/mthon po mnan par bya ba yin/_/nung du nub pa drang bar bya/_/'og tu song ba steng du drang /_/
[\[301a.2\]]'degs dang mnan dang smad pa dang /_/pags pa bsdus te bcing ba dang /_/de ltar bzhag pa'i thabs kyis ni/_/lus su gtogs pa'i tshigs thams cad/_/g.yo ba'am mi g.yo gang yang rung /_/legs par bzhag ste mi 'gyur bya/_/ras ma mar ni mang bas dkri/_/
[\[301a.3\]]u dum bA ra ka dam pa/_/ardzu na dang a shwat+tha/_/sardza dang ni pa la sha_/'od ma las byung shun zheng che/_/'jam pas legs par 'jar ba dang /_/rten dang bcas shing mi 'gyur ba'i/_/shun pa'am dum bu dag dang ni/_/'jag mas legs par dkri bya zhing /_/ras kyis steng du
[\[301a.4\]]glan par bya/_/bcing ba lhod par gyur pa yis/_/mtshams sbyor brtan por mi 'gyur ro/_/dam pos shin tu na zhing tsha/_/rnag dang skrangs pa 'byung bar 'gyur/_/sos ka'i dus su zhag gsum/_/dgun gyi dus su bdun nas dgrol/_/thun mong dus su zhag lnga nas/_/yang
[\[301a.5\]]na chag pa'i dbang las dgrol/_/de nas n+ya gro d+ha sogs pa'i/_/khu ba bsil ba'i chu blugs bya/_/de ni nang bcas rtsa ba lnga/_/'o ma bskol ba blugs par bya/_/mkhas pas til mar 'khor los btsir/_/rlung 'joms sran dang bcas pa ni/_/dro 'jam tsam ni bsku bar bya/_/dus
[\[301a.6\]]dang yul gyi dbye bas bya/_/khu ba shin tu grang mo ni/_/rgyun du blugs shing lde gus bsku/_/ba gsar 'o ma mar dang bcas/_/mngar ba'i sman dang bskol ba dag_/rgya skyegs khu bar bcas pa ni/_/chag grugs can la nang re blud/_/chag grugs rma dang bcas pa ni/_/rma la shing
[\[301a.7\]]mngar mar shas che/_/lde gu bskus pa'am yang na ni/_/lhag ma chag grugs lta bur gso/_/rma yi sha ni 'phyang ba la/_/sbrang rtsi mar gyis bskus nas ni/_/sman pas rma ni kha sbyar nas/_/bcing ba dag kyang legs par bya/_/de ni mnyam zhing legs bzhag nas/_/pri yang ku dang kad
[\[301b\]]
[\[301b.1\]]pa la/_/seng phrom btsod dang da ta ki_/phye mas legs par bdar bya'am/_/seng phrom da ta ki'i phye ma/_/btab na myur du 'tsho bar 'gyur/_/de ltar chag grugs gso ba yin/_/lus zungs brtan la dgun gyi tshe/_/sha chen nad gzhi chung ba'i rma/_/gso sla gzhan ni gso bar
[\[301b.2\]]dka'/_/na tshod dang po bar ma mtha'/_/zla gcig gnyis dang gsum rim gyis/_/cho ga ji skad bshad bsten na/_/rma 'byor brtan par 'gyur ba yin/_/rked pa rje ngar brla chag na/_/spang leb la ni nyal na phan/_/de bzhin bsdams phyir phur pa lnga/_/byas nas nye bar brtod
[\[301b.3\]]bya ste/_/rje dar ngos gnyis la gnyis gnyis/_/rkang mthil drang po gcig bzhag brtod/_/sta zur ram ni sgal tshigs sam/_/gdong dang de bzhin phrag pa rus/_/tshigs byung chag grugs byung gyur na/_/cho ga 'di bzhin spyad par bya/_/tshigs ni byung nas yun ring la/_/snum bsku
[\[301b.4\]]dugs kyis mnyen byas te/_/'di bshad thabs dang rang gi blos/_/rang gi gnas su legs par gzhug_/tshigs min chag ste 'drubs pa dang /_/bcings nyes pa yis gsos pa la/_/brdungs te chag grugs bsrang bar bya/_/de nas chag grugs bzhin du gso/_/chag
[\[301b.5\]]nas ci nas ma rnags pa/_/de ltar sman pas 'bad par bya/_/sha dang rtsa rgyus 'drul na ni/_/tshigs ni 'drubs par mi 'gyur ro/_/chag grugs can la rlung nad kyi/_/skabs bshad snum ni sbyar bar bya/_/stobs bskyed sbyor ba bzhi po dang /_/'jam rtsi'i las kyang bsten par
[\[301b.6\]]bya/_/sA lu'i chan ngang sha khu mar/_/'o ma rgyas byed bsil ba bsten/_/chag grugs can la rus pa'i mtshams/_/'byor byed tshad tsam sbyin par bya/_/de ni mtshams sbyor byed pas na/_/rmya bar byed pa bsngags pa yin/_/lan tshwa tsha dang thal sman dang /_/snum dang nyal po nyi
[\[301b.7\]]tshan dang /_/rtsol ba bsten par mi bya zhing /_/chag grugs zas rtsub bsten mi bya/_/til nag phub ma med pa ras sra'i nang du gtums/_/chu yi nang du zhag bdun nye bar spangs gyur cing /_/'di ni bteg ste nyin re legs par bskams nas ni/_/de bzhin 'o ma chu dang shing mngar
[\[302a\]]
[\[302a.1\]]nang du bskol/_/slar yang 'o mar snga ma bzhin du spangs te bskams/_/phub ma med cing rdul med zhib tu btags nas ni/_/spang spos ba la ka dang btsod dang chu srin sen/_/shu ti ku tan nad ru rta ba la gsum/_/tsan+dan gur gum dang ni thal tres a ga ru/_/
[\[302a.2\]]sgron shing sra rtsi pog dang thang shing shug pa'i sde/_/de yi phye ma dri zhim 'o ma lhan cig btags/_/dri yi sman ni ma lus 'o mar bskol ba btsir/_/rdo dreg ra sna aM shu ma ti dang /_/ka she ru dang gan+d+ha bri yang ku/_/rgya spos gan+d+ha b+ha dra seng phrom dang /_/pa ya s+ya dang mur ba 'o
[\[302a.3\]]mar bcas/_/spang spos sogs dang til mar de bskol ba/_/dri yi til mar mchog 'dis rus pa dag_/brtan zhing myur du zhi bar byed mchog yin/_/rlung dang mkhris pa las gyur nad kyis khyab/_/sbyor ba sna tshogs bsten pas sel ba yin/_/yan lag brgyad pa'i snying po bsdus
[\[302a.4\]]pa las/_phyi ma'i gnas kyi le'u nyi shu rtsa bdun pa'o//_//de nas mtshan bar rdol gyi le'u bshad par bya'o/_/glang po rta la zhon te 'gro/_/gnas dang mal sar tsog pur 'dug_/gzhang 'brum nad kyi rgyur bshad dang /_/gzhan la'ang brten par gyur pa
[\[302a.5\]]dang /_/mi dge smin par gyur pa dang /_/'phral du dam pa la smad pas/_/phal cher 'brum phran dang por 'byung /_/rkub kyi phyi'am nang du ni/_/rma ni sor tshad gnyis sam gcig_/sha khrag gnod par gyur las 'byung /_/chu sor gcin gyi gnas nye bar/_/byung bas 'dzag pa'i
[\[302a.6\]]rang bzhin can/_/de ni mtshan par rdol zhes bya/_/kun kyang ma gsos 'drul byed cing /_/mo mtshan chu so gzhang gi bar/_/shas cher 'jig par byed pa dang /_/bshang gci 'phyen dang khu chu ni/_/bu ga'i nang nas rim gyis 'byung /_/nad gzhi re re ldan pa 'dus/_/glo bur ba dang
[\[302a.7\]]brgyad du bshang /_/ma smin 'brum bu zhes byar bshad/_/smin pa mtshan bar rdol yin no/_/rtsa ba mi mngon nad tshabs che/_/shas cher g.yos shing rma 'khyims 'khrugs/_/mtshan bar rdol 'gyur shes par bya/_/de las gzhan du de mi byed/_/de las rlung gyur 'brum bu ni/_/
[\[302b\]]
[\[302b.1\]]dmar zhing gnag la na ba dang /_/zug cing 'phar bar byed pa yin/_/mkhris gyur rnga mo'i mgrin ltar ring /_/dmar zhing srab la shas cher tsha/_/thal mdog dud pa 'thul bcas yin/_/bad kan las gyur brtan zhing snum/_/rtsa ba che zhing mdog skya g.ya'/_/rlung mkhris las
[\[302b.2\]]gyur mdog gnag cing /_/dmar zhing tsha la mi bzod na/_/bad rlung las gyur cung zad gnag_/smin par dka' ba'i mtshan nyid can/_/'dus gyur rkang pa'i mthe bo 'dra/_/nad ni sna tshogs 'byung 'gyur zhing /_/gzer dang skam dad yi ga 'chus/_/rims dang slon sogs
[\[302b.3\]]kyis gnod byed/_/yal bar bor la smin pa dang /_/rma nyid du ni 'gyur ba yin/_/de la rlung gyur 'brum bu ni/_/kha phra mang pos khyab byed de/_/ko tshags bzhin du kha mang zhing /_/rim 'phel chu ser sla ba dang /_/lbu ba can ni rgyun du 'dzag_/ko tshags kha brgya pa zhes
[\[302b.4\]]bya/_/mkhris pa las gyur rnga mo'i mgrin/_/bad kan las gyur spyi bag ni/_/mang 'dzag yongs su 'dzag ces bya/_/rlung mkhris las gyur bshang sgor ni/_/yongs su mched pa kun khyab cing /_/der ni ra ba'i 'obs kyis ni/_/bskor ba lta bur 'byung bar 'gyur/_/rlung
[\[302b.5\]]dang bad kan las gyur grang /_/gzhan du drang por song 'gas byed/_/bad mkhris las gyur sngar bshad pa'i/_/gzhang 'brum la brten de ldang zhing /_/de las gzhang 'brum rtsa bar g.ya'/_/skrang dang tsha ba la sogs skyed/_/de ni myur smin rdol gyur na/_/gzhang 'brum rtsa ba rnag
[\[302b.6\]]can yin/_/rgyun mi chad par 'dzag byed de/_/gzhang 'brum 'di ni mtshan bar rdol/_/'dus pa las gyur dung 'dra ba/_/dung ni 'khyil pa'i dbyibs dang 'dra/_/'di yis gzhang ni zhig byed cing /_/mi bzad lam ni zhig par byed/_/gang tshe sha la brkam pa yis/_/rus pa'i
[\[302b.7\]]dum bu zos gyur pas/_/thad kar song bas lam log zhugs/_/rdol zhing snad par byed pa yin/_/de tshags pas rnags pa dang /_/sha ni 'drul bar byed pa yin/_/der ni srin bu skye 'gyur zhing /_/gzhang ni kun tu za bar byed/_/ring por mi thogs des 'jig byed/_/de
[\[303a\]]
[\[303a.1\]]ni lam log rma skyes yin/_/de las na tsha g.ya' la sogs/_/rma gso ba las shes par bya/_/de las drug po gso dka' yin/_/'dus gyur rma skyes spang bar bya/_/sel ba'i gnyer mar phyin pa dang /_/srubs mtshams la ni brten
[\[303a.2\]]pa'ang spang /_/de nas 'brum bu'i tshe nyid ni/_/'di ni 'bad de gso bar bya/_/sbyang dang gtar ga chu blugs sogs/_/ci nas smin par mi 'gyur bar/_/'di ni 'bad de gso bar bya/_/smin nas slar yang snum chos dang /_/dugs byas nas ni lus spying bya/_/gzhang 'brum
[\[303a.3\]]lta bur bsdams nas ni/_/gting ring legs par brtag bya zhing /_/rtsa ba'am ni rtse mo'am/_/phyi bltas nang du bltas pa brtags/_/de la nang bltas btsal nas ni/_/gtsags bus legs par gcad par bya/_/phyir bltas ma lus par bcad la/_/thal sman dag gis gso bar
[\[303a.4\]]bya/_/de nas thal sman btab pa'am/_/yang na sman pas me btsa' gdab/_/rnga mo'i mgrin la thal sman bsku/_/ko tshags kha brgya sbubs gcig pa/_/bcug nas legs par gcad par bya/_/de 'drubs nas ni lhag ma'ang gcad/_/gzhan du gzhang ni zhig nas 'chi/_/'obs ltar khyab
[\[303a.5\]]pa'ang de bzhin du/_/thal sman pa gcin sbu gus gso/_/gzhang 'brum mtshan bar rdol la sngar/_/gzhang 'brum la ni sman phye gdab/_/rma skyes pa la re thag bcad/_/zug rngu dbyung ba'i cho ga bzhin/_/zug rngu phyung ste srin 'joms pa'i/_/bza' dang byug pa sbyar bar bya/_/glan dugs
[\[303a.6\]]sbu gu can la sogs/_/snum chos legs sbyar nad la phan/_/ko tshags 'dra dang thams cad la/_/ba lang dogs dang kun tu bzang /_/gshol phyed pa dang gshol gyis bya/_/brtags te nye bar sbyar bar bya/_/ngos su 'debs par byed pa'i mtshon/_/ba lang ngogs zhes bya bar bshad/_/kun
[\[303a.7\]]tu gtong ba kun tu bzang /_/ngos la gcod pa gshol phyed pa/_/ngos gnyis su ni gshol gyis bcad/_/'dzag pa'i lam ni ma lus pa/_/thams cad me yis bsreg par bya/_/slar yang 'di lta'i gnod mi bskyed/_/sman pas de yi bar bar du/_/de yi lto sbyang la 'bad bya/_/byi la'i rus
[\[303b\]]
[\[303b.1\]]pa 'bras bu gsum/_/khu ba lde gur byas pas bsku/_/dzo ti sma ti ma la yu/_/sle sman ta ka bi sha l+ya/_/dur byid pa ti ba tra ka_/ka ra bI ra sra rtsi pog_/shu dag su d+ha k+Shir dang /_/arka'i lo ma til mar bskol/_/mtshan bar rdol la bskus na ni/_/'di ni phan byed mchog tu bshad/_/
[\[303b.2\]]shing mngar seng phrom pi pi ling /_/sug smel ha re Nu ka dang /_/ser po gnyis dang pri yang+ku/_/rgyam tsha thal tres shug pa dang /_/pad+ma'i snying po da ta ki_/spra tshil ru rta sra rtsi pog_/kha lung 'o mar bcas pa dang /_/til mar lhan cig bskol ba yis/_/bskus na 'brum bu mdze dang rma/_/
[\[303b.3\]]gcin nad sbrang rtsi 'dra ba 'joms/_/byi dang ka snying 'bras bu gsum/_/pi pi ling rtsa pi pi ling /_/sbrang rtsi til mar sbyar ba yi/_/lde gu zos na srin bu'i nad/_/mtshan bar rdol dang mdze nad dang /_/gcin snyi ba dang smas pa dang /_/rma 'khyims 'tsho bar byed pa yin/_/sle tres sug smel
[\[303b.4\]]byi dang ka_/dug mo nyung dang ba ru ra/_/skyu ru ra dang a ru ra/_/gu gul rim gyis cha res bskyed/_/sbrang rtsir sbyar ba 'di zos na/_/'brum bu sbom dang mtshan bar rdol/_/nad ni sel bar byed pa yin/_/pi pi ling dang tsi tra ka_/byi dang ga dang dug mo nyung /_/cha mnyam phyed kyi 'bras bu gsum/_/
[\[303b.5\]]kun dang cha mnyam gu gul dang /_/sbrang rtsir sbyar ba'i lde gu yis/_/nad ni thams cad 'joms par byed/_/gu gul srang lda pi pi ling /_/'bras bu gsum ni srang re dang /_/shing tsha sug smel zho gnyis gnyis/_/sbrang rtsir sbyar ba'i lde gu ni/_/zos na mtshan bar rdol ba dang /_/mdze dang
[\[303b.6\]]skran nad 'joms par byed/_/de nyid dang ni bca' sga'i phye/_/legs par bsres par gyur pa dang /_/rtsa ba bcu yi khu bar bsres/_/mchog tu rlung gi nad sel byed/_/seng ldeng snying po 'bras bu gsum gyi phye/_/a sa na bskol khu ba dang bsres dang /_/cha mnyam gu gul sbrang rtsi lde gur
[\[303b.7\]]byas/_/mdze 'brum gcin snyi mtshan bar rdol nad sel/_/'di ni mtshan bar rdol gso'i bye brag bshad/_/sman gyi mtshan nyid lhag ma gang yin pa/_/rma yi dbang byas yongs su bsten pa dang /_/gso thabs dgos pa legs par brtags te sbyar/_/rta zhon stobs 'gyed shugs ni/_
[\[304a\]]
[\[304a.1\]]'gegs pa dang /_/chang 'thungs nyal po ma zhum goms dang /_/drag shul las ni sna tshogs rma 'drubs na/_/lo gcig bar ram de las lhag pa spang /_/yan lag brgyad pa'i snying po bsdus pa las/_phyi ma'i gnas kyi le'u nyi shu rtsa brgyad pa'o//_//de
[\[304a.2\]]nas rmen bu dang thor bu dang rkang bam dang 'bras kyi phreng ba'i nad dmigs shes pa bshad par bya'o/_/nad ni bad kan shas che ba/_/khrag dang sha dang tshil la brten/_/zlum zhing mtho bar skrangs pa de/_/mdud pa 'dra bas rmen bur bshad/_/de ni nad gzhi khrag sha tshil/_/rus rtsa rma las gyur
[\[304a.3\]]pa dgu/_/de la rlung gyur rgya che zhing /_/zug cing bye ba snyam sems na/_/gnas nas gnas gzhan dag tu 'pho/_/rgyu med par ni 'phel zhing 'bri/_/'jam zhing lgang pa lta bur rgyas/_/brtol na khrag ni sla ba 'dzag_/mkhris gyur tsha zhing mdog ser la/_/dmar zhing myur du smin
[\[304a.4\]]pa yin/_/brtol na khrag ni dron mo 'dzag_/bad kan las gyur nad med sra/_/reg na grang zhing dkar la g.ya'/_/smin na rnag ni ska ba 'dzag_/nad 'khrugs khrag las gyur rmen bu/_/srin bu dang ni bcas par 'gyur/_/sha dang rtsa la gnas pa yi/_/rmen bu tshor ba chung ba dang /_/
[\[304a.5\]]mkhris pa'i mtshan nyid 'dra ba yin/_/sha che'i gnod gyur sha las ni/_/sha skyed zas la rmen bu 'byung /_/snum zhing che la sra ba dang /_/rtsa yis khyab cing bad kan 'dra/_/tshil skyed pa yis tshil 'phel ba/_/sha 'am pags par phyin gyur pa/_/rlung gi rmen bu shin tu snum/_/'jam
[\[304a.6\]]dang brtan par byed pa yin/_/bad kan dang ni mtshan nyid mtshungs/_/lus 'phel 'bri ba mtshungs pa yin/_/de brtol tshil mthug dmar ba dang /_/dkar dang gnag pa 'dzag par 'gyur/_/rus pa chag dang snad pa las/_/mtho dang dma' bar gyur pa de/_/rus pa'i rmen bu zhes
[\[304a.7\]]bya'o/_/rkang gis song ba'am drag shul gyis/_/dub par gyur nas chu brgal bas/_/rlung gis rtsa grang khrag bcas pa/_/rlung gis btsir te 'khums nas ni/_/yon por byas te bskams pa dang /_/mi 'phar nad byung rmen bu chags/_/de ni rtsa yi rmen bur bshad/_/rma ni ma 'drubs
[\[304b\]]
[\[304b.1\]]'drubs ma thag_/ro ni thams cad zos gyur pa'am/_/rlon pa dkris pa med pa'am/_/yang na lus ni snad gyur pas/_/rlung ni nad khrag ma phyung ba/_/ma sbyangs rma ni bsrubs pa las/_/tsha zhing g.ya' dang bcas gyur pa/_/rma yi rmen bur de bshad do/_/gsor rung nad
[\[304b.2\]]gzhi khrag tshil gyur/_/sra zhing 'gyur dang sbom pa dang /_/gnad dang mgul pa stor gnas yin/_/mdud pa cher chags thor bu ste/_/rmen bu de yi mtshan nyid can/_/nad gzhi la sogs gyur drug yin/_/phal cher bad kan tshil rgyas yin/_/brtan pas smin par mi 'gyur
[\[304b.3\]]ro/_/rtsa la gnas pa'i khrag nad kyis/_/'khums pa'i rjes la gnod 'gyur zhing /_/smin pa de tshe rgyas par 'gyur/_/sha yi gong po bcas par 'gyur/_/sha yi myu gus khyab gyur zhing /_/skyes pa de las nad khrag ni/_/rgyun mi 'chad par mang du 'dzag_/de ni khrag gi thor bu
[\[304b.4\]]yin/_/de las sha khrag las gyur spang /_/bzhi po gzhan dag gso bar bya/_/dang por chu sor gnas pa'am/_/ro smad la brten bad kan rgyas/_/sha khrag nad kyi rkang par ni/_/dus su skrang bar byed 'gyur zhing /_/rim gyis stug po nyid du 'gyur/_/de ni rkang bam zhes bya'o/_/
[\[304b.5\]]rlung gyur gas shing gnag pa dang /_/rgyu med na zhing rtsub cing na/_/mkhris pa las gyur ser ba dang /_/tsha dang rims kyis 'debs pa yin/_/bad kan snum lci nad tshabs chung /_/sha yi mdzer pa chen pos khyab/_/de ni mang du 'dzag pa dang /_/lo gcig 'das pa spang bar bya/_/kha cig
[\[304b.6\]]lag pa sna dang mchu/_/rna ba rkang pa ltar 'byung gzer/_/rkang bam skyes par gyur pa de/_/rlan can gnas su mi bzad skye/_/nad ni tshil mgrin mjing pa mig_/mchan khung chu sor gnas pa dag_/mdog 'dra sra zhing snum pa dang /_/bar ta skyu ru ra 'dra dang /_/gting zug 'bras ni
[\[304b.7\]]cher 'byung ba/_/ring zhig lon na smin par byed/_/de las kha cig nad med smin/_/kha cig 'dzag dang g.ya' ba yin/_/kha cig skam zhing kha cig skye/_/yun ring du ni gnas par byed/_/drur ba bzhin du 'bri zhing 'phel/_/'brum chen 'bras phreng zhes bya'o/_/de ni rims bcas
[\[305a\]]
[\[305a.1\]]skyugs pa dang /_/chom lud rtsib logs zug pa yang /_/rma la mi 'phrod bsten pa yis/_/skrang dang smin pa khyad par med/_/sha sogs nang du rnag zhugs 'gyur/_/ring du 'gro bar byed pa yin/_/de ni ring du 'gro bas 'gro/_/sbubs ltar 'dzag
[\[305a.2\]]pa sbu gu yin/_/drang po sbu gu gcig yin te/_/de nyid sna tshogs 'gro bas 'gro/_/de ni nad gzhi re re 'dus/_/zug rngu'i rgyus 'byung lngar 'gyur ro/_/rlung gyur nad bcas rma sgo sra/_/mdog mi sdug cing lbu ba 'dzag_/nub mo lhag par 'dzag pa yin/_/mkhris gyur skom tsha
[\[305a.3\]]rims kyis 'debs/_/ser bro rnag ni dri mnam 'dzag_/nyin par lhag par 'dzag pa yin/_/bad kan ska zhing spyi bag 'dzag_/g.ya' zhing sra bar gyur pa dang /_/mtshan mo lhag par 'dzag pa yin/_/'dus gyur mtshan ma kun ldan spang /_/nang na gnas pa'i zug rngu ma phyung
[\[305a.4\]]zhing /_/sbu gu skyed par byed pa gang yin de/_/lbu ba can la sla zhing dro ba dang /_/khrag bcas rnag ni nad bcas rtag tu 'byung /_/yan lag brgyad pa'i snying po bsdus pa las/_phyi ma'i gnas kyi le'u nyi shu rtsa dgu pa'o//_//de nas rmen bu la sogs pa'i nad gso ba
[\[305a.5\]]bshad par bya'o/_/rmen bu ma smin pa la ni/_/rang rang skrangs pa'i nad ltar gso/_/kaN+Da ka ri bri ha ti/_/tsi tra ka dang pi pi ling /_/bskol ba'i mar gyis lus sbyang bar/_/'dod pa dag gis snum chos bya/_/sbyang byas sman rnon lde gus bsku/_/rmen bu lan mang dugs byas te/_/
[\[305a.6\]]yang dang yang du mnye bar bya/_/'di ni mchog tu rlung la bya/_/khrag dang mkhris pa las gyur pa'ang /_/gtar ga bsil ba'i sbyor kun bya/_/bad kan las gyur rlung ltar gso/_/'on kyang smin na de bcad de/_/khrag yod pa ni mes bsreg bya/_/ma lus par bcad lus gyur na/_/
[\[305a.7\]]slar yang 'phel bar byed par 'gyur/_/sha yi rma las gyur rmen bu/_/de bzhin 'tsho ba tsam du bya/_/tshil las gyur pa'ang 'di nyid dang /_/til dang 'o ma'i lde gus bsku/_/ras ni nyis rim dag gis dkri/_/tog lcags la sogs bsregs pas bsro/_/yang na mtshon gyis
[\[305b\]]
[\[305b.1\]]dbral nas ni/_/tshil phyung nas ni legs par bsregs/_/rtsa yi thor bu sar pa la/_/sa ha tsa ra'i til mar blud/_/rlung 'joms sman gyis dkri dugs bya/_/'jam rtsi dang ni gtar ga bya/_/thor bu rmen bu lta bur ni/_/rang gi ji bzhin byas rab phan/_/rkang bam rlung gyur 'phel
[\[305b.2\]]ba la/_/snum zhing dugs bcas dkri ba dang /_/long mo'i sor gnyis gong du ni/_/gtar ga gdab par bya ba dang /_/e raN+Da'i mar 'o ma dang /_/ba gcin sbyar ba zla gcig blud/_/zhu nas 'bru rnying bca' sga dang /_/'o ma dang sbyar kha zas sbyin/_/de bzhin dur byid 'o ma blud/_/des ma
[\[305b.3\]]zhin mes bsreg bya/_/mkhris gyur long mo'i 'og tu ni/_/khrag dbyung mkhris pa sel kun sbyar/_/bad kan las gyur mthe bo las/_/khrag gtar nas kyi kha zas ni/_/sbrang rtsir bcas pa'i sman khu blud/_/'phel ba'i tshe na pi pi ling /_/a ru ra ni bsten par bya/_/yungs kar bri
[\[305b.4\]]ha ti gnyis kyi/_/rtsa ba'i lde gus byug par bya/_/yang na 'u su'i lde gus byug_/'bras kyi phreng ba steng 'og nas/_/sbyang zhing dan da tra ban ti/_/dur byid ko sha ta ki dang /_/de ba ta la'i mar bskol blud/_/bad kan tshil ni 'joms pa yi/_/dud pas mkhur bkang sna sman btang /_/gtar
[\[305b.5\]]gas khrag ni dbyung ba dang /_/skyer pa'i khaN+Das gcin yang blud/_/rmen bu ma smin pa la ni/_/rgyam tsha bca' sga na gu li/_/bsku zhing sra bar rgyam tsha yi/_/thum bus dugs byas mnye bar bya/_/sha mi la phug shi kru yi/_/sa bon nas dang yungs kar bcas/_/dar ba skyur po btags
[\[305b.6\]]bskus na/_/rmen bu'i mdud pa zhi bar byed/_/smin par 'phrigs na khrag dbyung zhing /_/bad kan mkhris pa sel bas gso/_/ma smin pa ni phyung nas kyang /_/thal sman me btsas gso bar bya/_/dzo tiSh+ma ti lang ga li/_/shu ka na sa'i 'bras bu dang /_/ka ka tig ta kar ko Ti/_/de
[\[305b.7\]]bta la'i sa bon dang /_/bi sha l+ya dang ni rgun ti/_/ko sha ta ki pa ta rnams/_/srang ni phyed dang dug zho gnyis/_/ka rany+dza'i mar bre gang dang /_/ni rgun ti yi khu ba ni/_/bre bzhi bskol bar gyur pa 'di'i/_/btung dang bsku byug snar btang na/_/'bras kyi phreng ba gsor mi rung /_/yun ring
[\[306a\]]
[\[306a.1\]]lon zhing rnag 'dzag sel/_/long ka li yi sdong bu yi/_/lde gu til mar de bzhi 'gyur/_/nir gun ti yi khu bar bskol/_/sna sman sogs btang 'bras phreng sel/_/tsan+dan thang shing na le sham/_/dur byid gla sgang ser po gnyis/_/srang re dug ni srang phyed
[\[306a.2\]]dang /_/ba gcin sbyar te zhib tu btags/_/bram+b+hi'i khu ba arga yi/_/'o ma ba lang lci khur bcas/_/yungs mar bre gang bcas bskol ba/_/btung ba la sogs par bsten na/_/mdze dang rma ni 'khyims pa dang /_/'bras kyi phreng ba myur du sel/_/shu dag rgya skyegs a ru ra/_/pu
[\[306a.3\]]tse shel dang tsan+dan dang /_/til mar bskol ba blud na ni/_/'bras phreng rtsa bar bcas pa sel/_/sha ra pung ka'i rtsa ba ni/_/'bras kyi chu dang btags gyur pa/_/sna sman bsku bas 'brum bu dang /_/dug srin 'bras kyi phreng ba 'joms/_/ut+tam ka ra'i rtsa ba dang /_/bi lu'i lo ma
[\[306a.4\]]seng phrom dang /_/sa ha tsa ra a ru ra/_/shing mngar shu ti tsi tra ka/_/thang shing til mar 'o ma mnyam/_/sna sman bsku byug byas pa'ang phan/_/ba lang ra lug rta rmig bsregs/_/nyungs mar sbyar te bsku ba'am/_/sbrul nag bya rog rang nyid shi_/ing gu dang ni sbyar ba bsku/_/de
[\[306a.5\]]ltar ma zhi nad kyi ni/_/logs gzhan byin pa la gnas pa'i/_/chu so'i steng ngam 'og nas ni/_/tshil phyung nas ni mes bsreg bya/_/gyen du 'greng ba'i rkang pa gzhal/_/de yi tshad kyi rting pa ru/_/de las rmen bu dbyung bya zhes/_/drang srong mu khyud kyis bshad do/_/rting pa nas bzung
[\[306a.6\]]sor ni bcu gnyis na/_/dbang po'i chu so yod spang nad kyi ni/_/g.yon du dbral te nya sgong 'dra dbus nas/_/dra ba drang zhes legs thos kyis bshad do/_/mi yi long mo rna ba'i bar du gzhal/_/de yis brgyad pa rting pa'i cha bgos te/_/byin snying gnad kyi drang thad ma gtogs dpral/_/
[\[306a.7\]]tshil ni dbyung bar bya zhes gzhan dag 'chad/_/rlung gyur sbu gur dugs byas la/_/dbral te a pa marga yi/_/sbu gus til dang rgyam tshar bcas/_/btags pa'i lde gus legs par bsku/_/mkhris pa las gyur til dang btsod/_/nA ga dan ti ser po gnyis/_/bad kan las gyur rgyam
[\[306b\]]
[\[306b.1\]]tsha til/_/dan da nim pa lan tshwas bsku/_/zug rngu las byung dbral te dbyung /_/til dang mar dang sbrang rtsis bsku/_/mtshon dbral mi rung chu tshod kyis/_/legs par btsal te nang du dbug_/thal sman la spangs skud pa yis/_/rma tshol kha ni shas cher dral/_/rma red kha ni
[\[306b.2\]]dog pa dang /_/phugs ring la yang sbyar bar bya/_/reng bu gang dang til mar gang /_/de ni rma 'khyims la yang bsngags/_/e raN+Da'i 'bras lde gus bsku/_/sbu gu'i rma sbyor byed mchog yin/_/rgya shug 'bras bu shun pa dang /_/lan tshwa rgya skyegs bcas pa dang /_/gla
[\[306b.3\]]gor zho sha'i lo ma dang /_/pri yang ku dang nu zho dang /_/arka snu hi'i 'o mar sbyar/_/reng bus rma 'khyims myur 'tsho bar byed/_/rgyam tsha'i tsha dang rtsabs ru tsha/_/lce myang tsha ni legs par bsregs/_/gla gor zho sha khyim dud pa/_/a mra ta ka seng ldeng gi_/lo ma dzi na skyer pa gnyis/_/lde
[\[306b.4\]]gus bsku ba sogs bsten na/_/skyabs med mi brtan skyes bu yi/_/'byor pa bzhin du 'grib par byed/_/yan lag brgyad pa'i snying po bsdus pa las/_phyi ma'i gnas kyi le'u sum cu pa'o//_//de nas nad phra mo'i dmigs shes pa bshad par bya'o/_/bad rlung
[\[306b.5\]]las gyur 'brum phran ni/_/snum zhing mdog 'dra mdud pa can/_/nad med mung+ga 'dra ba ni/_/byis pa las skyes ra'i 'gram pa/_/de gnyis las byung shar gnas mthug_/nas 'dra nas zhes bya ba yin/_/'bras byer zlum po rtse mo med/_/rnag nyung rtag mtho 'bras byer yin/_/
[\[306b.6\]]rmen bu lnga 'am drug 'byung zhing /_/rus sbal ltar mtho rus sbal yin/_/rna ba'i steng ngam kun tu ni/_/'brum phran sra zhing mi bzad na/_/ut+pal rtsa 'dra pa nas/_/skrang shing cung zad na la brtan/_/'gam pa'i mtshams su de gnyis las/_/'byung ba rdo yi bong bu yin/_/
[\[306b.7\]]shal ma li yi tsher ma 'dra/_/'brum phran nad bcas mthug po ni/_/nang na tshil yod lang tsho la/_/byung ba bzhin ni ma rung byed/_/bad kan rlung gyur pad+ma yi/_/tsher ma 'dra bas khyab gyur cing /_/dkar zhing nad ni med pa dag_/pad+ma'i tsher ma can zhes bya/_/mkhris pa las gyur 'brum phran
[\[307a\]]
[\[307a.1\]]zlum/_/u dum bA ra'i 'bras smin 'dra/_/shas cher tsha zhing rims 'debs byed/_/gas pa kha bye zhes bya'o/_/lus kyi nang dang gdong la ni/_/tsha zhing nad dang rims skyed cing /_/sran chung tsam la de'i mdog can/_/'brum phran mthug po srin chung
[\[307a.2\]]zhing /_/de bas 'brum bu nad tshabs che/_/sdug bsngal byed pa 'brum bu yin/_/rlung mkhris las gyur 'brum bu'i nang /_/pad+ma'i snying po lta bu yi/_/'brum phran gyis ni phug pa yin/_/de dag nyid skyed bong bu yin/_/zlum zhing rgya che mtho ba dang /_/mdog dmar 'brum phran dag
[\[307a.3\]]gis khyab/_/phal cher rlung las mchan khung du/_/nye bar skyes pa mchan khung 'brum/_/mkhris pa las gyur 'brum phran ni/_/phra zhing mthug pa 'bras yos 'dra/_/de 'dra'i chen po cig byung ba/_/dri can zhes ni grags pa yin/_/tsha ba'i rdul gyis lus gdungs la/_/'brum
[\[307a.4\]]phran nad bcas stug po ni/_/dbyibs dang chad mdog skye tshe 'dra/_/de ni ske tshe zhes bya'o/_/mkhris pa shas che'i nad kyis ni/_/me dbal lta bur dal gyis mched/_/skrang zhing snum la srab cing dmar/_/rim skyed dra ba'i bong bu yin/_/mkhris pa shas che'i 'brum bu ni/_/rim skyed sha la
[\[307a.5\]]gnod byed pa/_/mchan khung phyogs byung me'i mdog can/_/'dra ba de ni me skyed yin/_/zhag lnga'am ni zhag bdun na/_/zla ba phyed nas srog 'phrog byed/_/nad gzhi gsum skyes 'brum bu zlum/_/nam tshong yan chad skyes sa skor/_/mchan khung chu sor bi da ri'i/_/rtsa ba ltar sra bi da ri/_/tshil
[\[307a.6\]]dang bad rlung las gyur pa'i/_/rmen bu rtsa rgyus sha la gnas/_/brtol na mar zhag sbrang rtsi 'dra/_/'dzag gyur de la rlung shas che/_/sha skam rmen bur byas nas ni/_/gseg ma lta bur skyed par byed/_/khrag ni dri mnam rangs pa dang /_/kha dog sna tshogs 'byung ba yi/_/
[\[307a.7\]]nad kyis de la khrag 'dzag pa/_/de ni 'brum bu gseg ma can/_/lag pa rkang mthil tshigs dang ni/_/nam tshong yan chad grog mo yi/_/mgo ltar rim gyis rmen bu ni/_/phra mo mang pos khyab byed la/_/na zhing tsha la g.ya' zhing 'drul/_/kun tu skyes te grog mo'i mgo_/
[\[307b\]]
[\[307b.1\]]rkang mthil gshags mas brud pa'am/_/tsher ma sogs kyis snad pa yi/_/'brum bu bur pa ltar mtho ba/_/skyes te mdzer pa 'dra zhes bya/_/shugs bkag pa yis rlung dag ni/_/gzhang dang rkang pa la gnas pa/_/phyi dang nang du rgyu byed pa/_/lam rgyu de las bshang ba ni/_/dka'
[\[307b.2\]]bas 'byung bar byed pa'i nad/_/gzhang 'gags pa zhes bya bar 'dod/_/rlung mkhris kyis ni sen mo yi/_/nang gi sha smin nad skyed pa/_/ma snad nad dang tshim pa dang /_/nye ba'i sen mo zhes bya'o/_/snad pas gnag cing rtsub pa dang /_/sra ba sen mo ngan zhes bya/_/'dam ni gnod byed la reg
[\[307b.3\]]las/_/nang na g.ya' zhing rnag bcas pa/_/sor mo'i 'bras 'byer zhes bya'o/_/pags pa til 'dra gnag pa la/_/nad med byung gyur rme ba ste/_/de nyid 'bur ba mdzer pa yin/_/mdzer pa las kyang chen por gyur/_/dkar nag pags pa'i mdzer pa yin/_/de 'dra'i 'brum bu skyes pa ni/_/dmar po rgya skyegs nor bu yin/_/
[\[307b.4\]]dkar ba'am gnag par lhan cig skyes/_/zlum pa'am mtshan ma zhes bya'o/_/mya ngan khro dang rlung mkhris sogs/_/'khrugs te gdong ni srab 'gyur zhing /_/thig le nag po ngo shig can/_/gdong las gzhan 'byung khabs zhes bya/_/rlung gyur ngo shig rtsub par snang /_/reg na rtsub
[\[307b.5\]]cing gnag pa yin/_/mkhris gyur mtha' ma cung zad sngo/_/bad kan las gyur mtha' dkar g.ya'/_/khrag gyur mtha' ma zangs mdog can/_/skam zhing tsha ba tsag tsag byed/_/rlung gis bad kan bslangs gyur pa/_/pags par phyin te bskams gyur nas/_/de las pags
[\[307b.6\]]pa skya 'gyur zhing /_/rim gyis tshor ba med 'gyur la/_/g.ya' ba chung zhing 'drul ba med/_/bem po de ni tshor med yin/_/skyug sman nyes dang ma zhu dang /_/bad mkhris lus la gnas bslangs pas/_/rab g.ya' zlum po gor gor po/_/dmar po mang du 'byung 'gyur zhing /_/rjes 'brel
[\[307b.7\]]ldan pa zlum por bshad/_/de ltar nad ni phra mo yi/_/dbye ba sum cu drug tu bstan/_/yan lag brgyad pa'i snying po bsdus pa las/_phyi ma'i gnas kyi le'u sum cu gcig pa'o//_//de nas nad phra mo'i gso ba bshad par bya'o/_/ra yi 'gram pa ma smin pa/_/srin
[\[308a\]]
[\[308a.1\]]bu pad pas khrag dbyung ngo /_/nas 'dra dugs ni byas nas su/_/thang shing ru rta ldong ros dang /_/ba bla'i lde gu bskus te bzhu/_/rdo yi bong bu'ang de ltar gso/_/smin pa ra 'gram rma ltar gso/_/bzhin gnod seng phrom 'u su dang /_/shu dag btags
[\[308a.2\]]pa'i lde gu'am/_/n+ya gro d+ha yi lo ma'am/_/rgya star lo ma tsha sbyar bsku/_/des ma zhi na skyug sman dang /_/sna sman dpral bar gtar ga gdab/_/pad+ma'i tsher ma nim pa yi/_/khu ba'am nim pa mar bskol bar/_/sbrang rtsi dang ni bcas pa blud/_/nim pa dong gar sbyar bas byug_/
[\[308a.3\]]kha bye sogs nas dra bong bar/_/sa skor bcas pa mkhris pa yi/_/me dbal lta bur gso bar bya/_/me skyed pa ni spang bar bya/_/dra ba'i bong bu smyung ba dang /_/gtar ga gdab dang rtsub chos dang /_/lus kyi sbyang ba skyu ru ra'i/_/sbyor ba'i bsil sman byugs pas gso/_/bid
[\[308a.4\]]ril khrag gtar zhing /_/bad kan rman bu lta bur gso/_/gseg ma lta bu'i 'brum phran la/_/tshil gyi rmen bu lta bur gso/_/grog ma'i mgo 'dra bu ga mang /_/cher skyed skrang zhing gnad la gnas/_/rkang pa lag par byung ba spang /_/cig shos la ni khrag byung la/_/rgyam tsha dong
[\[308a.5\]]ga sle tres dang /_/ci tse rgya sran rtsa ba dang /_/da nad til btags nas phyes bsku/_/smin pa la ni nad can sha_/thams cad legs par sbyang bar bya/_/mtshon gyis bcad la de rjes la/_/thal sman yang na me yis bsreg_/mdzer pa 'dra la gtsags bu yis/_/ma lus bcad la
[\[308a.6\]]snum gyis bsreg_/gzhang 'gags pa la nor bu ni/_/'gags pa lta bur gso bar bya/_/nye ba'i sen mo sbyangs pa yis/_/tsha ba bsal te mtshon gyis gso/_/sen mo ngan la'ang de bzhin bya/_/rkang pa'i chu ser dag la'ang /_/'bras bu skyur po nag tshur bcas/_/til
[\[308a.7\]]dang gi wang nim pa yi/_/lo ma'i lde gus bsku bar bya/_/sme ba mdzer par bcas pa ni/_/me shel thal sman dag gis bsreg_/yang na me btsa' gdab par bya/_/de bzhin bags mdzer rgya skyegs nor/_/mtshon gyis bcad de de bzhin gso/_/mtshan ma can sogs
[\[308b\]]
[\[308b.1\]]gsum po la/_/nye ba'i phyogs la gtar ga gdab/_/'o ma can shing myu gu shun/_/'o mar btags pas bsku bar bya/_/ngo shig ardzu na'i shun pa'am/_/btsod dang sbrang rtsi sbyar ba yi/_/lde gu'am rta dkar rmig pa ni/_/bsregs pa'i snag tsha mar sbyar bsku/_/tsan+dan
[\[308b.2\]]dmar po btsod dang ni/_/ru rta seng phrom pri yad+ku/_/sran chung n+ya gro d+ha'i myu gu/_/lde gus ngo shig sel byed cing /_/bzhin mdangs gsal bar byed pa yin/_/zir gnyis dang til nag dang /_/yungs kar 'o mar bcas pa ni/_/btags pa'i lde gus gdong bskus na/_/ngo shig
[\[308b.3\]]sel zhing zla 'drar byed/_/sran chung phub ma med brngos pa/_/'o ma sbrang rtsi mar btags bsku/_/tsher ma rno ba'i shal ma li'i/_/'o mar btags pas bskus na phan/_/rgya shug tshi gu bu ram bcas/_/sbrang rtsi ri bong khrag sbyar bsku/_/ru rta kha lung khu ba yi/_/nang sbangs sbrang rtsir
[\[308b.4\]]bcas pa'am/_/rkang mar rtsa ba ra'i 'o ma/_/sbrang rtsir bcas pa'i lde gu'ang phan/_/rkang mar rtsa ba lang rus/_/sbrang rtsi mar dang bcas pas bsku/_/'dzam bu a mra'i lo ma dang /_/ser po rnam gnyis zho ga chu/_/bu ram sar pa sbyar ba'am/_/tin du ka yi lo ma yi/_/khu bar
[\[308b.5\]]btags pa yang mdog gsal byed/_/ut+pal sngo dang ru rta dang /_/tsan+dan ser po pri yang ku/_/rgya shug tshi gu'i lde gu yis/_/gdong ni bskus zhing dril gyur na/_/pad+ma'i mdog dang 'dra bar byed/_/sman ni 'di dag btags pa dang /_/shing mngar dang bcas bskol snum ni/_/nad
[\[308b.6\]]gzhi ji bzhin ma lus la/_/btung dang bsku ba la sogs bya/_/nas dang seng phrom sra rtsi pog_/spra tshil sbrang rtsi pu tse shel/_/mar dang bu ram ba gcin ni/_/gzar bur chags kyi bar du bskol/_/de bskus pa yis sme ba dang /_/ngo shig mdzer pa myur sel byed/_/gdong ni pad+ma
[\[308b.7\]]'drar byed cing /_/rkang pa pad+ma'i 'dab 'dar byed/_/gur gum shing mngar pu shel tse/_/tsan+dan ser dang rgya skyegs dang /_/tsan+dan dkar dang n+ya gro d+ha'i/_/rkang pa gzhon nu shug pa dang /_/de bzhin pad+ma ge sar dang /_/ut+pal sngon po btsod dang bcas/_/srang re chu bre bzhi nang du/_/bskol
[\[309a\]]
[\[309a.1\]]te bzhi cha lus ba ru/_/rgya skyegs btsod dang le brgan rtsi/_/shing mngar gur gum zho gnyis gnyis/_/phye ma til mar srang brgyad dang /_/de yi nyis 'gyur 'o ma bskol/_/de ni sna sman tshul bsten na/_/sme ba ngo shig skra dkar dang /_/gnyer ma gdong gi
[\[309a.2\]]dri ma sel/_/gdong gi sha rgyas mdog gsal byed/_/btsod dang seng phrom sha ba ri/_/rgya skyegs ldong ros du pa ri/_/gur gum ru rta ser po gnyis/_/gi wang tsan+dan rnam gnyis dang /_/n+ya gro d+ha yi lo ma dang /_/dngul chu rma shing tsan+dan ser/_/d+ha du ra yi shun pa yi/_/sa bon pad+ma ge
[\[309a.3\]]sar dang /_/spra tshil spangs ma shug pa sogs/_/zhag dang 'o ma rkang dang mar/_/'o ma can shing 'o ma ni/_/bskol ba'i mar ni bskus gyur na/_/ngo shig gnyer ma sogs 'joms shing /_/bzhin ni pad+ma'i mdangs 'drar 'gyur/_/bring ga ra dza'i khu bar ni/_/'o ma chu bskol sna
[\[309a.4\]]sman bsngags/_/pags pa tshor med la rlung gi_/gso ba dang ni me btsa' bya/_/pags nad zlum por bad mkhris bshad/_/mdze nad sel ba thams cad phan/_/yan lag brgyad pa'i snying po bsdus pa las/_phyi ma'i gnas kyi le'u sum cu gnyis pa'o//_//de
[\[309a.5\]]nas gsang ba'i nad kyi dmigs shes pa bshad par bya'o/_/bud med nyal po spangs pa las/_/mod la bsten par gyur pa'am/_/nad dang bcas shing dogs pa las/_/dri ma can nam zla mtshan nam/_/skye gnas gzhan dang mi 'dod dang /_/bgrod min gsar du btsas pa dang /_/
[\[309a.6\]]dga' ba'i mthar ni dug can sogs/_/chus reg pa'am ma bkrus dang /_/bskyed pa'i bsam pas sman rnon po'i/_/lde gu la sogs bskus pa dang /_/khu tshur so dang sen mo dang /_/gra ma dug can gyis reg dang /_/shugs dgag pa dang yun ring du/_/reg pa rtsub pas bdar ba
[\[309a.7\]]'am/_/nad gzhi 'khrugs pas gsang bar zhugs/_/sos 'dzin lta bu la sogs nad/_/nyi shu rtsa gsum 'byung bar 'gyur/_/sos 'dzin lta bu 'dir lnga ste/_/nad gzhi re re khrag las gyur/_/'dus pa'i nad las gyur pa'o/_/de la rlung gyur pho mtshan skrangs/_/nad mang
[\[309b\]]
[\[309b.1\]]rtag ldang pags 'gas pa'o/_/mkhris pa las gyur skrang rims 'debs/_/u dum+WA ra'i 'bras smin 'dra/_/bad kan gyis mkhrang snum pa dang /_/g.ya' zhing skrangs la lci ba yin/_/khrag gyur 'brum bu nag po 'byung /_/khrag 'dzag rims kyis 'debs par byed/_/'dus gyur
[\[309b.2\]]mtshan nyid kun dang ldan/_/rlig 'bras gnyis kyang skrang bar byed/_/mi bzad na zhing lhung pa dang /_/gas shing srin bu skye ba yin/_/de las khrag gyur 'tsho ba tsam/_/'dus pa las gyur 'chi bar byed/_/nad 'khrugs pa las pho mtshan gnas/_/sha khrag las ni pho mtshan
[\[309b.3\]]gyi/_/phyi'am yang na nang du ni/_/mdzer pa g.ya' bar byed pa 'byung /_/khrag ni spyi bag 'dzag par byed/_/mo mtshan de 'dra gdugs ltar 'dug_/de ni 'brum nad ma gsos na/_/pho mo'i khu khrag nyams byed gsod/_/pho mtshan gyi ni phyi'am nang /_/bad kan khrag gyur 'brum phran ni/_/
[\[309b.4\]]tshad dang dbyibs ni yungs kar 'dra/_/stug po'i yungs kar zhes byar bshad/_/bad kan khrag gyur 'brum bu ni/_/ring zhing mang por gyur pa la/_/dbus nas gas pa gang yin pa/_/de ni nges par 'joms shes bya/_/na zhing ba sbu brtse bar byed/_/khrag mkhris las ni 'dzam bu
[\[309b.5\]]yi/_/rus pa ltar 'dug khong stong can/_/'bras byer gcin snyi 'drar shes bya/_/khrag mkhris las gyur 'brum phran ni/_/ma sha mang+ga 'dra mchog yin/_/pad+ma'i steng du ge sar bzhin/_/'brum bu 'brum phran gyis khyab pa/_/de ni pad+ma can zhes bya/_/lag pa gnyis kyis rab
[\[309b.6\]]mnyes pa/_/de ni mnyes pa'i 'brum bur gyur/_/mtshan ni mnyes par gyur pa las/_/rlung 'khrugs gyur pa mnyes pa yin/_/mi mnyam sra zhing yon por ni/_/rlung 'khrugs gyur pa gtun shing yin/_/rlung gis mnyes pa la sogs pa'i/_/nad 'khrugs mtshan gyi pags
[\[309b.7\]]pa ni/_/ldog cing tsha la nad bcas shing /_/la lar shu ba dag tu 'gyur/_/'dus shing mdud pa chags pa ni/_/de yi nor bu thur du 'phyang /_/pags pa ldog pa'i nad ces bya/_/bad kan bcas las g.ya' zhing sra/_/rma 'tshob dka' zhing pags pa gas/_/gas pa'i nad
[\[310a\]]
[\[310a.1\]]ces bya bar bshad/_/rlung gis pags pa gnod 'gyur zhing /_/nor bu 'byar zhing gcin 'gag 'gyur/_/de las rgyun phra nad med 'byung /_/nor bu'i kha ni 'gags gyur pas/_/de ni nor bu'i nad ces bya/_/bad kan las gyur mtshan gyi nad/_/gra
[\[310a.2\]]mas gang snyam mdud pa'i nad/_/gra mas gnod pa'i khrag gi nad/_/tshor ba nyams pa de ming can/_/rlung dang khrag mkhris las gyur pa/_/bu ga'i rtse mo phra ba yis/_/mtshan gyi nang ni kun tu khyab/_/de ni kha brgya pa zhes bya/_/khrag mkhris las gyur pags pa rnams/_/tsha zhing
[\[310a.3\]]rims bcas pags pa smin/_/'dus pa las gyur sha rnams ni/_/thams cad ngan pas smin pa yin/_/'brum bu gnag cing dmar ba yi/_/'brum bu dag gis gnod 'gyur shing /_/pho mtshan shin tu na ba gang /_/de ni khrag gi 'brum bu yin/_/sha yi mdzer pa sngar
[\[310a.4\]]bshad do/_/khong 'bras nad gzhi gsum las skyes/_/'dus pas mtshan ni rnags gyur cing /_/sha ni nag por gyur pa dang /_/kun nas zhig par byed pa gang /_/de ni til nag ces brjod bshad/_/sha las gyur pa'i 'brum bu rnags/_/khong 'bras til nag ces bya ba/_/
[\[310a.5\]]bzhi po 'di dag spang bar bya/_/lhag ma rnams ni myur du gso/_/kha zas gnod pa zos pa dang /_/mal stan mi bder nyal ba dang /_/nyal po bsten ni drags pa dang /_/nang na nad khrag sman gnod dang /_/sa bon nyes pa rnam smin las/_/mngal gyi nad ni
[\[310a.6\]]nyi shur 'gyur/_/rlung gis mngal la gnod gyur pas/_/na zug yangs shing tshor ba med/_/grog mas khyab pa snyam du sems/_/sra zhing rtsub pa sgra dang bcas/_/zla mtshan sla zhing wu ba can/_/nyung zhing gnag pa 'dzag par byed/_/chu so rtsib logs lhod pa dang /_/na zhing rim gyis
[\[310a.7\]]skran bskyed la/_/rang rang nyes pa de dang de/_/de ni rlung can yin zhes bshad/_/de nyid shas cher spyad na skrang /_/bcas pa nyal po drags zhes bya/_/shin tu gzhon la 'khrig pa spyad/_/rgyab dang chu so byin par ni/_/na zhing mngal la gnod byed pa/_/de ni spyad sngas pa zhes bya/_/
[\[310b\]]
[\[310b.1\]]shugs 'khyil ba yi mngal du ni/_/rlung gis gnod par gyur pa las/_/zla mtshan lbu ba can 'byung ba/_/'khyil ba lta bur snang gyur pa/_/nad 'di 'khyil pa can zhes bya/_/gang tshe rlung ni rtsub pos bu/_/skye zhing skye zhing gsod byed pa/_/skyes nas gsod pa zhes
[\[310b.2\]]byar bshad/_/'grangs drags mi mnyam gnas par ni/_/'dod pa spyad pas rlung 'khrugs shing /_/gzhan gyis gnod par gyur pa las/_/mtshan gyi bu ga sha rus la/_/gnod gyur mngal ni yon bor 'gyur/_/na gyur nang du kha bltas yin/_/kha zas rlung can bsten pa yis/_/
[\[310b.3\]]zla mtshan rlung gis gnod gyur zhing /_/bud med mo mtshan zhum gyur par/_/byed pa de ni khabs mig yin/_/dus su shugs bkag rlung 'phel bas/_/bshang dang gci ba 'gag byed cing /_/mo mtshan skam par byed pa dang /_/shas cher na ba mngal skams yin/_/zhag drug
[\[310b.4\]]gam ni zhag bdun nas/_/rlung gis mngal gnas khu ba 'byin/_/nad bcas pa'am nad med pa/_/de ni khu ba slon zhes bya/_/bud med mngal dang sa bon gyi/_/nyes pa rlung gis gnod gyur zhing /_/'khrig par mi dga' nu ma med/_/ma ning yin te gsor mi rung /_/mngal gyi nang
[\[310b.5\]]du rlung gis ni/_/gnod gyur mo mtshan khong khar gnas/_/bye ba'am lhod par gyur pa dang /_/rlung can bzhin du na gyur pa/_/sha ni mtho bar gyur pa ste/_/mo mtshan che nad tshabs che bya/_/mkhris pa mngal na gnas pa yi/_/nang gi nad gzhis gnod gyur pa/_/tsha ba'am rnag
[\[310b.6\]]par byed 'gyur zhing /_/dri mnam rims kyis 'debs pa dang /_/shin tu tsha zhing ro ltar mnam/_/zla mtshan sngo nag ser por 'dzag_/nad de mkhris pa can zhes bya/_/zla mtshan cher 'dzag khrag can yin/_/bad kan skyed par byed pa yis/_/mo mtshan gnod gyur na ba med/_/grang
[\[310b.7\]]zhing dkar la g.ya' ba dang /_/spyin bag tu ni 'dzag par byed/_/nad de bad kan las gyur yin/_/rlung mkhris 'khrugs pas zla mtshan zad/_/tsha zhing lus skems mdog mi sdug_/de ni khrag zad pa zhes bya/_/mkhris pa shas che nyal po bsten/_/sgrid pa sbregs pa bkag pa
[\[311a\]]
[\[311a.1\]]las/_/mkhris par bcas pa'i rlung gis ni/_/mngal du gnod pa skyed par 'gyur/_/skrang zhing nyam thag reg mi bzod/_/zla mtshan sngo dang ser por 'byung /_/pho ba'i lto ni lci ba dang /_/'khru zhing yi ga 'chus par byed/_/chu so brla ni na zhing zug_/
[\[311a.2\]]rims skyed yongs rgyas nad ces bya/_/rlung dang bad kan nad kyis khyab/_/mngal nas skye zhing spyi bag 'dzag_/nye bar 'dzag pa zhes bya'o/_/srin bu skyes shing g.ya' bas 'dod pa las/_/rab gdungs de ni rnam par g.yeng zhes bya/_/dus min spyod par gyur pas rlung /_/bad
[\[311a.3\]]kan khrag dang 'dres gyur te/_/zla mtshan lam ni 'gag byed de/_/mngal du lte ba skyed par byed/_/de ni pad+ma'i snying po yin/_/nad gzhi gsum ni mo mtshan gyi/_/mngal nas rang rang gnod pa skyed/_/'dus pa las gyur nyes pa yin/_/de ltar bud med mngal nad kyis/_/
[\[311a.4\]]khu ba 'dzin par mi byed de/_/des na mngal du bu mi chags/_/mi bzad nad kyang skye 'gyur zhing /_/khrag 'byung gzhang 'brum skran la sogs/_/rlung sogs nad ni kun skyed byed/_/yan lag brgyad pa'i snying po bsdus pa las/_/phyi ma'i gnas kyi le'u sum cu gsum pa'o//_//
[\[311a.5\]]de nas gsang ba'i gnas kyi nad gso ba'i le'u bshad par bya'o/_/sos 'dzin 'dra ba gsar byung la/_/pho mtshan dbus na gtar ga gdab/_/bsil ba'i gso bas sbyang bar bya/_/khyad par du ni bkru sman gtang /_/smin na til gyi lde gu ni/_/sbrang rtsi mar dang bcas pa bsku/_/
[\[311a.6\]]'dzam bu a mra klu shing dang /_/nim pa kam po dza'i myu gu/_/rgya shug bil ba sa li ka_/rgya skyegs til ni sha yi shun/_/'o ma can gyi shing gi shun/_/'bras bu gsum ni chur bskol ba'i/_/khu ba des ni bkru ba dang /_/de bskol til mar gyis rma 'tshob/_/spangs ma seng
[\[311a.7\]]phrom btsag yug snam/_/sug smel ldong ros ba bla dang /_/nag tshur rgya skyegs skyer khaN+Da/_/rgyam tsha ha re Nu ka yi/_/phye ma sbrang rtsi sbyar bas bsku/_/sos 'dzin lta bu'i rma 'tshob byed/_/kham phor sbyar bar 'bras bu gsum/_/bsregs pa mar bcas rma 'tshob byed/_/'di ni spyi
[\[311b\]]
[\[311b.1\]]yi gso ba yin/_/re re skrang pa lta bur gso/_/sman pas ci nas rnags par ni/_/mi 'gyur de ltar 'bad par bya/_/rnags na rgyus pa rtsa dang sha/_/zhig pas pho mtshan ma rungs 'gyur/_/'brum pa bcad dang bsregs pa yi/_/gso ba so sa 'dzin lta bur bya/_/brud nas yungs
[\[311b.2\]]kar phye zhib dang /_/bskol sman phye mas gdab par bya/_/til mar de nyid kyis bsku zhing /_/rma 'tsho ba pa yi gso ba bya/_/mnye gso ba ni 'di nyid bya/_/de dag gnyi gar gtar ga gdab/_/khong stong la ni gtar ga bya/_/rnags la rma ni dag par bya/_/tin du ka dang 'bras bu gsum/_/
[\[311b.3\]]seng phrom lde gu til mar bsku/_/'bras byer la ni gtar ga gdab/_/gso ba'i rim pa 'di nyid bya/_/mchog ces bya ba'i 'brum bu ni/_/brtol te lcags kyus blangs te bcad/_/lde gu phye ma sman khu ni/_/sbrang rtsir bcas pas gso bar bya/_/mnye dang pad+ma can la ni/_/mkhris
[\[311b.4\]]pa'i me dbal gso bar bya/_/pags smin tshor ba med pa la'ang /_/pho mo'i gso ba 'di nyid bya/_/mnye la dugs ni bya ba dang /_/ba la'i sman mar dro 'jam blugs/_/mngar ba'i sman sbyar dkri dugs bya/_/gtun shing 'dra la gtar ga gdab/_/bad kan rmen bu lta bur gso/_/
[\[311b.5\]]pags pa ldog la mar gyis bsku/_/sa lba la sogs snum gyur pas/_/zhag gsum mam ni zhag lnga ru/_/dkri ba'i las ni spyad par bya/_/dugs bya de yi 'og tu ni/_/snum gyur pags pa drang bar bya/_/nor bu rim gyis btsir nas ni/_/chud nas nye bar dkri bar bya/_/nor bu yang yang snum chos bya/_/
[\[311b.6\]]kha zas snum can sbyin pa'ang phan/_/gas pa la yang cho ga yi/_/rim pa ji bzhin byas pa'ang phan/_/'gags pa sbu gu kha gnyis pa/_/rgya skyegs kyis ni dkris pa la/_/snum bskus bu gar bcug nas ni/_/rlung 'joms snum ni blugs par bya/_/sbu gu zhag ni
[\[311b.7\]]gsum gsum nas/_/legs par bskyed de spang bar bya/_/sbu gu'i sbyor bas ma grub na/_/mkhas pas mdoms kyi srubs can ni/_/bor te mtshon gyis dral nas kyang /_/de 'og rma gsar cho ga bya/_/rmen bur sbu gu'i dugs byas la/_/
[\[312a\]]
[\[312a.1\]]snum zhing dro bas dkri bar bya/_/kha brgya pa ni bzhar nas kyang /_/bska ba sbrang rtsi sbyar bas bsku/_/khrag gi 'brum bu khrag gi ni/_/khong 'bras bzhin du gso bar bya/_/kun la rma yi gso ba ni/_/gnas skabs ji bzhin sbyar bar bya/_/mngal gyi
[\[312a.2\]]nad la mang du ni/_/snum chos dugs dang mas gtong sogs/_/rlung 'joms pa yi gso ba bsngags/_/rlung las gyur la mchog tu sbyar/_/bud med kyi ni mngal gyi nad/_/rlung ma gtogs par 'byung mi 'gyur/_/de bas rlung ni bsal byas la/_/nad gzhan gyis ni gso sman
[\[312a.3\]]bya/_/ba la'i til mar blud bya zhing /_/'dren ma skye de'i 'o ma blud/_/snum chos dugs ni byas te mngal/_/nyes par gnas pa mnyam du gzhag_/yon po lag pas drang por bsrang /_/zhum pa slar ni bskyed par bya/_/byung ba slar ni gzhug bya zhing /_/gyes pa yongs su bzlog
[\[312a.4\]]par bya/_/mngal ni gnas nas g.yos gyur pa/_/bud med zug rngur gyur par 'dod/_/bud med la ni slon sman sogs/_/'jam po yongs su sbyar bar bya/_/rnam pa kun tu dag gyur nas/_/'jam rtsi bsku byug sman khu blugs/_/byugs dang ye'u gzhug la sogs/_/gso
[\[312a.5\]]ba'i las ni lhag ma spyad/_/rgun 'brum tang pal 'bras bu gsum/_/ka sa mar da ser po gnyis/_/sle tres nye'u shing sher+ya ka_/shu ka na sa ba spru ba/_/pa ru sha ka zho gnyis gnyis/_/mar ni bre gang bcas par bskol/_/de blud mngal gyi rlung nad dang /_/bu skyed
[\[312a.6\]]byed pa'i mchog yin no/_/zi ra go snyod pi pi ling /_/shu dag rgyam tsha ba sha ka_/nas tshig 'khus thal ti mus/_/tsi tra ka dang kha rar bcas/_/btags te chang gi dngas mar sbyar/_/mar brngos de ni byin gyur na/_/mngal nad rtsib logs snying nad dang /_/skrangs dang gzhang
[\[312a.7\]]'brum sel bar byed/_/kha lung khu ba ka sha'i rtsa ba/_/zi ra nag po go snyod dang /_/sen rtsi rgyam tsha'i phye ma ni/_/chang dang sbyar te blud par bya/_/ra sna gze ma ba sha ka_/bskol ba gzer 'joms mchog yin no/_/sle tres dan dang 'bras bu gsum/_/bskol ba'i khu ba'ang
[\[312b\]]
[\[312b.1\]]blugs par bya/_/rgya spos kaN+Da ka ri dang /_/ru rta rgyam tsha thang shing rnams/_/bskol ba'i khu ba til mar bskol/_/sbangs pa'i ye'us mngal nad sel/_/mngal nad mkhris pa las gyur pa/_/chu blugs bsku byug ye'u yis/_/gso ba bsil zhing mkhris 'joms pa/_/snum
[\[312b.2\]]chos don du mar gyis bya/_/nye'u shing rtsa ba srang bzhi brgya/_/brdungs te btsir ba'i khu ba dang /_/'o ma de mnyam mar bre ni/_/bzhi yi nang du bskol bar bya/_/'tsho byed sde tshan nye'u shing dang /_/pa ru sha ka rgun 'brum dang /_/pi la ya dang ba la gnyis/_/shing mngar zho ni gnyis
[\[312b.3\]]gnyis phye/_/bskol te bsgrangs par sbrang rtsi dang /_/pi pi ling ni srang brgyad brgyad/_/ka ra dkar po srang bcu gzhug_/de las srang ni phyed phyed sbyin/_/mngal khrag khu ba'i nad sel zhing /_/ro tsa bu skyed byed mchog yin/_/glo rdol zang byed khrag mkhris dang /_/lud pa dbugs
[\[312b.4\]]mi bde ba dang /_/mig ser rlung dang khrag dang ni/_/me dbal dang ni snying nad dang /_/brjed byed kyis nyen da rgan dang /_/myos byed skem byed 'joms par byed/_/de bzhin 'o ma zhun mar dang /_/'tsho byed sde tshan bskol ba ni/_/bu skyed mkhris pa las gyur pa'i/_/mngal nad sel
[\[312b.5\]]ba'i dam pa yin/_/ba la bre ni sum cu gnyis/_/bskol ba'i til mar mar bre bzhi/_/'o ma bzhi 'gyur pi pi ling /_/ka ka ma si ka ra dkar/_/dzi ban ti dang ram nye ba/_/s+thi ra nye shing zi ra gnyis/_/mon sran gre'u pa ya s+ya/_/ma sha par+Ni sra ba ni/_/pi lu'i lo ma lhan
[\[312b.6\]]cig bskol/_/blud na rlung mkhris las gyur pa'i/_/mngal nad sel zhing bu skyed byed/_/khrag gi mngal nad khrag mdog las/_/rjes su 'brel ba brtags nas kyang /_/nad gzhi bsags pa'i tshul las ni/_/khrag bcad pa yi sman gtang bya/_/shing mngar sbrang rtsi chu shing rtsa/_/
[\[312b.7\]]ta la'i sa bon skyer pa'i rtsa/_/pri yang ku dang 'bras drus chu/_/sbyar ba blud na khrag 'dzag pa/_/mdog skya dmar po sel bar byed/_/pa tha 'dzam bu a mra yi/_/tshi gu dang ni brag zhun dang /_/skyer pa'i khaN+Da aM baSh+Ta/_/btsod dang shal ma li'i thang chu/_/dug mo nyung gi shun
[\[313a\]]
[\[313a.1\]]lpags dang /_/gur gum bil ba bong nga dkar/_/seng phrom gla sgang btsag yug snam/_/shing mngar tsan+dan dmar po dang /_/kad pa la dang tsa ma ka_/ka Tang ka dang dug mo nyung /_/byi tsher ba dang da ta ki/_/ma du ka dang stang zil ni/_/skar ma rgyal la
[\[313a.2\]]bab pa na/_/btus shing btags te sbrang rtsi dang /_/'bras kyi chur sbyar blud na ni/_/gzhang 'brum tshad par 'khru ba dang /_/gang yang khrag tu 'khru ba dang /_/gang yang srin bu'i nad rnams dang /_/byis pa'i nad gang yin pa 'joms/_/mngal gyi nad dang zla mtshan nad/_/gnag cing
[\[313a.3\]]dkar dang dmar ba sel/_/phye ma rgyal gyi rjes 'gro ba/_/phan zhes rgyun shes bu yis bshad/_/bad kan las gyur mngal nad la/_/rtsub dang dro ba'i sman kun sbyar/_/skyu ru'i lo ma da ta ki_/shing mngar ut+pal lig bu mig_/'dzam bu a mra'i tshi gu dang /_/seng phrom sa nag kang
[\[313a.4\]]pa la/_/se'u 'bru shing tsha tin du ka_/u dum bA ra bil ba gzhon/_/zho ni gnyis gnyis btags pa'i phye/_/ra gcin 'o ma nyis 'gyur dang /_/til mar bre gang bskol bar bya/_/de bsku ba dang 'jam rtsi dang /_/ras bal ye'us gzhug par bya/_/skrang zhing phyir log mtho zhing
[\[313a.5\]]sra/_/de bzhin spyi bag 'dzag pa dang /_/phyir 'bur nang du zhum pa dang /_/'brum bu gzer dang bcas la phan/_/nas zan a ru sbyar chang dang /_/bu ram chang dang til mar bsten/_/pi pi ling dang lcags phye dang /_/a rur sbyor sbrang rtsi phan/_/nag tshur rgyam tsha 'bras bu gsum/_/a
[\[313a.6\]]mra 'dzam bu'i tshi gu bcas/_/da ta ka'i phye sbrang rtsir sbyar/_/spyi bag 'dzag pa dag par byed/_/rgya skyegs 'dzam bu da ta ki_/so ma ra dza la mang gi/_/sra rtsi pog gi phye ma yis/_/dri mi zhim dang spyi bag 'dzag_/rnags shing sra ba sel bar byed/_/dong ga la sogs sde tshan ni/_/
[\[313a.7\]]bskol ba'i khu ba blugs par bya/_/sra zhing rtsub par gyur pa la/_/mnyen pa'i cho ga bya ba dang /_/sha brdungs pa yis glan pa dang /_/kri sa ra dang 'o thug gzhung /_/dri ngar til mar dri zhim pa'am/_/lde gu dri zhim bsku ba'am/_/dri bzangs kun gyi phye ma'am/_/rul ba'i dri ni sel byed
[\[313b\]]
[\[313b.1\]]gzhug_/bad kan can la phal cher sman/_/tsha ba ba gcin mas gtong phan/_/mkhris pa shing mngar 'o mar bcas/_/rlung gyur skyur bcas til mar phan/_/'dus pa las gyur nad la ni/_/thun mong gis ni gso ba phan/_/de ltar mngal ni dag gyur na/_/sa bon skyon med tha mal
[\[313b.2\]]bar/_/rnam par shes pa 'jug pas na/_/bud med la ni bu chags 'gyur/_/skyes pa yi ni dbang po yang /_/las rnam lnga yis dag bya zhing /_/mdog las nad gzhi brtags nas ni/_/nad bcas de 'joms sman gyis gso/_/ru rta rgya spos shu dag bcod/_/'bras bu gsum dang kar dkar/_/
[\[313b.3\]]shing mngar me da ser po gnyis/_/la la phud dang pu tse shel/_/shing mngar ram nye pa ya s+ya/_/a shwa gan+d+ha nye'u shing pa/_/zho ni gnyis gnyis btags pa'i phye/_/mar bre gang dang 'o ma ni/_/bzhi 'gyur bcas pa bskol bar bya/_/blud na mngal dang khu ba yi/_/nyes pa thams
[\[313b.4\]]cad sel byed cing /_/tshe ring lus ni rgyas byed la/_/yid gzhungs pa dang bkra shis dang /_/bu skyed par ni byed mchog yin/_/'bras bu'i sman mar zhes byar bshad/_/zla mtshan rgyu tshe 'thungs gyur na/_/bu ni 'chi bar byed pa yang /_/'tsho zhing sbrum ma rnams la bsngags/_/'di ni
[\[313b.5\]]mchog tu byis pa yi/_/lus rgyas gdon 'joms byed pa yin/_/yan lag brgyad pa'i snying po bsdus pa las/_/phyi ma'i gnas kyi le'u sum cu rtsa bzhi pa'o//_//yan lag brgyad pa'i snying po bsdus pa las/_/mtshon spyad kyis gso ba'i yan lag rdzogs so//_//
[\[313b.6\]]de nas dug nad gso ba bshad par bya'o/_/sngon ni lha dang lha ma yin/_/bdud rtsi 'dod pas bsrubs pa na/_/bdud rtsi 'byung ba'i sngon rol du/_/skyes bu shin tu 'jigs pa'i gzugs/_/mche ba bzhi pa gzi brjid 'bar/_/skra ser mig ni me 'bar ba/_/de mthong 'gro ba sdug bsngal gyur/_/
[\[313b.7\]]des na 'di ni dug ces bya/_/tshangs pas hUM zhes brjod pa dang /_/bslu ba'i bdag nyid can spangs te/_/gzugs de rgyu dang mi rgyu ba'i/_/gzugs la de ni zhugs par gyur/_/brtan dug nus pa mi bzad par/_/sdong bu la ni gnas pa gang /_/ka la ku ta dbang po'i bu/_/btsan dug ha la ha
[\[314a\]]
[\[314a.1\]]la sogs/_/rgyu ba'i dug ni mi bzad gyur/_/sprul dang phag dang mche ba can/_/rgyu ba dang ni mi rgyu ba'i/_/bcos ma ma yin dug tu bshad/_/bcos ma sna tshogs sman la ni/_/sbyar ba sbyar ba'i dug ces bya/_/de ni sbyor ba'i dbang las ni/_/shin tu ring
[\[314a.2\]]nas gsod pa'am/_/skrang dang skya rbab dmu rdzing dang /_/smyo byed gzhang 'brum la sogs bskyed/_/rno dro rtsub cing dang ba dang /_/khyab cing myur gsod yang ba dang /_/'dar zhing bra la ro mi gsal/_/'ju bar mi byed pa yin no/_/rno sogs yon tan dang ldan pas/_/de ni mdangs las go
[\[314a.3\]]bzlog yin/_/mi ni rlung mkhris shas che ba/_/srog ni 'phral du 'phrog par byed/_/dug gis lus su phyin pa dang /_/dang por khrag la gnod par byed/_/bad kan mkhris pa rlung rjes la/_/nad gzhi grogs dang lhan cig 'byung /_/de nas snying la gnas nas ni/_/lus la gnod
[\[314a.4\]]par byed par 'gyur/_/mi rgyu'i dug ni btang gyur na/_/lce gnag lus ni rengs pa dang /_/brgyal dang slon dang sdang dang ngal/_/gnas skabs dang por 'byung bar 'gyur/_/gnyis par 'dar zhing rngul ba dang /_/tsha zhing lkog ma na ba dang /_/dug gis ma zhu'i gnas phyin na/_/snying ni
[\[314a.5\]]na bar byed par 'gyur/_/gsum par rkan ni bskams pa dang /_/ma zhu'i gnas su shin tu gzer/_/de'i mig nyam chung ser ba dang /_/skrang ba nyid du 'gyur ba dang /_/zhu ba'i gnas phyin zug pa dang /_/skyigs bu lud pa rgyu ma 'khrug_/dug gi shugs ni bzhi pa la/_/mgo bo lhag
[\[314a.6\]]par lci bar 'gyur/_/lnga par mchil snabs 'dzag pa dang /_/lhu tshigs na ba 'byung 'gyur la/_/mdog mi sdug cing nad kun 'khrug_/zhu ba'i gnas kyi 'og tu na/_/drug par 'du shes nyams pa dang /_/shin tu 'khrul bar byed par 'gyur/_/bdun par phrag gong sgal tshigs dang /_/
[\[314a.7\]]dpyi tshigs bye na 'chi 'gyur yin/_/dug gi shugs ni dang po la/_/slon zhing chu grang dag gis gtor/_/mar dang sbrang rtsir bcas pa yi/_/dug gi sman ni myur du blud/_/gnyis par skyug sman bkru sman gtang /_/snga ma bzhin du dug sman blud/_/gsum par dug gi sman blud cing /_/de
[\[314b\]]
[\[314b.1\]]bzhin mig sman sna sman gtang /_/bzhi par snum dang bcas pa yi/_/dug gi sman ni btang na phan/_/lnga par shing mngar khu ba dang /_/sbrang rtsir sbyar ba blud na phan/_/drug par 'khru ba lta bur gso/_/bdun par sna sman dud pa dang /_/spyi bor rgya gram byas nas ni/_/sha'am khrag ni gzhug
[\[314b.2\]]par bya/_/ko sha ta ki lang ga li/_/pa tha lcam pa a ru ra/_/sA lu sle tres shi ri sha_/gi ri kar ni yung ba dang /_/ha yang sbrang rtsi ba spru ba/_/bri ha ti gnyis tsha ba gsum/_/sha ri ba dang ba la ste/_/'di rnams bskol ba'i khu ba dang /_/bskol ba'i nas thug bsgrangs par ni/_/sbrang
[\[314b.3\]]rtsi mar dang bcas pa gzhug_/gnas skabs gzhan la dug 'joms pa'i/_/sman dang gso ba thams cad bya/_/shing mngar tsan+dan ma du ka_/pad+ma ge sar de bzhin bya/_/dngul rdo rgya spos ru rta dang /_/ba bla ldong ros pri yang ku/_/tsha ba gsum dang 'bu su hang /_/nA ga puSh+pa ge sar
[\[314b.4\]]bcas/_/shing mngar spang spos ha re Nu/_/gi wang mon sne'u rme ru dang /_/shi ri beSh+Ta sra rtsi pog_/shu ti gur gum ba la dang /_/bal bu ta ma la'i lo ma/_/stag pa dang ni pu shel tse/_/ser po gnyis ni sbrang rtsir sbyar/_/bu mo khrus dang smyung ba byas/_/gos dkar bgos pa byas nas ni/_/
[\[314b.5\]]dge sbyong bram ze mchod byas te/_/dug sman mchog ni sbyar bar bya/_/de tshe sman pas sngags 'dis ni/_/bdag nyid bsngags te brjod par bya/_/skyes bu seng ger phyag 'tshal lo/_/sred med bu la phyag 'tshal lo/_/ji ltar khyab 'jug g.yul ngor ni/_/gzhan gyis pham par ma mthong ste/_/
[\[314b.6\]]bden pa'i tshig ni 'di yis kyang /_/bdag la dug med grub par shog_/na mo be+e DUr+ya ma de/_/hu Tu hu Tu rak+Sha maM/_sarba bi She b+h+yaHgau ri/_gan+d+ha ri/_tsaN+Da li/_matang gi swA hA/_/'thag pa'i sngags gnyis pa ni/_/ha ri mA ye swa hA/_/ba ha mA ye swA hA/_/ma lus dug dang ro langs dang /_/gdon gyi las dang sdig pa
[\[314b.7\]]dang /_/gsod byed nad dang mu ge dang /_/'thab par 'dod dang 'jigs pa la/_/sman btung sna sman mig sman bsku/_/gdu bu la sogs la sbyar bya/_/'di ni zla shar zhes bya ste/_/zhi dang bde legs byed mchog yin/_/dug rnying dug sel sman gyis zil mnan pa/_/nags me rlung dang nyi tshan
[\[315a\]]
[\[315a.1\]]gyis bskams pa'am/_/rang bzhin gyis ni yon tan mi ldan pas/_/nyams pa'i dug ces bya ba'i dug tu 'gyur/_/'di ni nus pa chung bas mi rtogs te/_/bad kan dang 'dres lo ni mang por gnas/_/des nyen gyur pa mdog ngan 'khru bar byed/_/nad khrag skom dad yi ga 'chus
[\[315a.2\]]pas nyen/_/brgyal zhing slon la rnam rmongs skad 'dzer dang /_/dug gis dmu rdzing mtshan mas gnod par 'gyur/_/ma zhu'i gnas brten bad kan rlung nad skyed/_/zhu ba'i gnas brten mkhris dang rlung nad skyed/_/mi yi yan lag zhig cing skra 'byibs/_/ji ltar bya ni spu btogs lta bur byed/_/dngas ma'am khrag la
[\[315a.3\]]gnas par byed na ni/_/lus zungs las byung nad ni sna tshogs skyed/_/mdun gyi rlung dang ma zhu grang /_/yul dmus gnod zas nyin par nyal/_/lus zungs gnod par byas pa na/_/de bas gnod pa'i dug ces bshad/_/gnod pa'i dug nyen dugs byas la/_/steng dang 'og nas
[\[315a.4\]]sbyang bar bya/_/gnod pa'i dug ni sel ba'i sman/_/sbrang rtsi sbyar te lde gu sbyin/_/pi pi ling dang bya ma ka_/spang spos seng phrom sug smel dang /_/ku tan na ta sardzi ka_/ru rta shing mngar tsan+dan dang /_/yug snam btsag dang sbyar ba'i sman/_/gnod pa'i dug sel zhes bya ste/_/
[\[315a.5\]]gzhan yang zlog par byed pa yin/_/dug mdas phog par gyur pa dag_/yang dang yang du mun 'thibs byed/_/mdog ni mi sdug gyur pa dang /_/myur du yid 'byung sdug bsngal 'thob/_/'dis ni srin bus khyab pa ltar/_/lus tsha tsag tsag por 'gyur ro/_/gdong mo rgyab dang
[\[315a.6\]]phrag pa mgo_/lhu tshigs rnams su na bar byed/_/khrag ni nad can gnag pa 'dzag_/skom dang brgyal tsha rims kyis 'debs/_/mig ni gnag cing slon pa dang /_/btud mar lud pa dbugs mi bde/_/rma dmar mtha' mar ser ba dang /_/dbus ni gnag cing shin tu na/_/'phral
[\[315a.7\]]du skrangs shing rnags pa dang /_/sha yang nag por gyur nas ni/_/gnag cing shin tu 'drul bar byed/_/spyi bag can du 'dzag par byed/_/gnad du phog par ma gyur pa/_/myur du snying la phan byed bya/_/zug rngu phyung la lcags bsregs pas/_/rma ni legs par bsreg par
[\[315b\]]
[\[315b.1\]]bya/_/yang na mu ka ka dang ni/_/gi ri kar+Ni dkar po dang /_/kad pa la yi shun pa dang /_/btsod dang shir sha bya rgod sen/_/bsregs pa'i thal bas bsku bar bya/_/shu ka na sa bong nga dkar/_/kaN+Da ka ri'i rtsa bas bsku/_/dug 'thung sos btab gso ba dag_/ci rigs par ni de la
[\[315b.2\]]bya/_/rma yi sha ni rnags pa la/_/mkhris pa'i me dbal lta bur gso/_/bde phyir khyo la bud med dang /_/rgyal po la ni dgras bslab ste/_/zas dang sbyar ba'i dug bsres pa/_/nye 'khor skye bor ster bar 'gyur/_/sna tshogs lus kyi dri mar bcas/_/mi mthun sman dang thal ba
[\[315b.3\]]dang /_/nus pa chung bar gyur pa'i dug_/sbyar ba'i dug ni sbyar ma yin/_/des nyen mdog skya rid pa dang /_/me drod nyams shing lud pa dang /_/dbugs mi bde dang rims kyis nyen/_/rlung ni mi mthun rgyu ba dang /_/gnyid che yid ni zhum par byed/_/gcin snyi lto ba mchin pa dang /_/mcher
[\[315b.4\]]pa na zhing skad gsang dma'/_/nyam chung sgyid ni zhan pa dang /_/skrangs shing rtag tu sbo ba dang /_/rkang pa lag pa skam zhing zad/_/rmi lam du ni ce spyang dang /_/byi la sbrul dang ne+e'u le dang /_/spre'u mthong zhing phal cher ni/_/nags tshal mtsho ni skams par mthong /_/bdag nyid nag
[\[315b.5\]]por mthong 'gyur zhing /_/ser po nag por mthong bar byed/_/mig sna rna ba med pa dang /_/de yi dbang po nyams par mthong /_/'di dang gzhan yang gnod pa yi/_/bla brnan mi bzad mang pos gtses/_/'ga' zhig 'phral du ma gsos na/_/sbyar dug gis nyen 'chi bar 'gyur/_/dbyig
[\[315b.6\]]dug slon byas kha zas ni/_/de la phan pa'i bza' btung sbyin/_/sbyangs nas gser ni bsten bya zhing /_/mdo nas bstan pa bzhin du bya/_/gser dang zangs kyi phye ma ni/_/sbrang rtsi kha ra dkar po sbyar/_/lde gus dug ni mi bzad dang /_/dbyig dug thams cad sel bar byed/_/mur ba sle tres
[\[315b.7\]]pi pi ling /_/rgya spos dbyi mo pa to la/_/gla sgang shu dag tsi tra ka_/byi dang ka ni dar ba dang /_/chu dron zho ga chur sbyar ba/_/skyur khu dang sbyar blud na ni/_/dbyig dug gi bcom me drod sbyong /_/zur ba ma nu phug ron gyi/_/sha bskol khu ba bsgrangs pa ni/_/dbyig dug skom dang lud pa na/_/
[\[316a\]]
[\[316a.1\]]skyigs bu dbugs mi bde rims sel/_/dug gi rang bzhin dus dang zas/_/nad gzhi lus zungs tshogs 'dus pa/_/dug gi nyam nga zhes bshad de/_/bkres skom nyam ni chung ba dang /_/khro dang mya ngan 'jigs dang ngal/_/ma zhu ba dang 'khru ba dang /_/mkhris
[\[316a.2\]]pa rlung ni 'phel ba dang /_/til gyi me tog 'bras bu snum/_/sa yi rlangs pa 'brug sgra dang /_/gling bu pi wang rol mo yi/_/sgra dang mdun gyi ser bu dang /_/ut+pal dri dang myos pa yis/_/dug gi nyam nga 'phel bar byed/_/dbyar ni char gi dus yin pas/_/bu ram lta bur rlan can 'gyur/_/
[\[316a.3\]]lus la khyab byed dbyar 'das nas/_/ri byi 'char bas de med byed/_/de bas sprin bral dus su ni/_/nus pa chung ba nyid du 'gyur/_/de ltar rang bzhin goms pa dang /_/gnas dus shugs stobs che chung ba/_/brtags te mkhas pas shes byas la/_/de rjes gso ba'i las spyad
[\[316a.4\]]bya/_/bad kan can ni slon dang dro/_/rtsub dang rno ba'i sman bsku zhing /_/bska dang kha dang tsha ba yis/_/zas kyi dug ni bsal bar bya/_/mkhris can bkru sman sman chu blugs/_/shin tu bsil ba'i sman bsku zhing /_/bska dang kha dang mngar ba dang /_/mar bcas kha zas sbyin
[\[316a.5\]]pas gso/_/rlung gi bdag nyid can mngar dang /_/skyur dang lan tshwa mar bcas pa'i/_/bza' ba mar bcas bsku byug dang /_/de bzhin sha ni bza' bas gso/_/bkru sman bsku byug kha zas sman/_/mar med bsngags pa ma yin no/_/dug kun gnas skabs thams cad du/_/dug
[\[316a.6\]]'joms mar dang 'dra ba yi/_/sman ni gzhan dag yod min te/_/mchog tu rlung shas che la phan/_/bad kan gnas zhugs gso bar sla/_/mkhris pa'i gnas brten 'bad pas gso/_/rlung gi gnas su zhugs pa'i dug_/shin tu gso dka' gsor mi rung /_/yan lag brgyad
[\[316a.7\]]pa'i snying po bsdus pa las/_phyi ma'i gnas kyi le'u sum cu rtsa lnga'o//_//de nas sbrul gyis zin pa gso ba'i le'u bshad par bya'o/_/mdor nas yi steng na sbrul/_/gsum ste gdengs ka can lus 'khyil/_/khra bo yin te de yi ni/_/dbye ba mtha' yas gyur
[\[316b\]]
[\[316b.1\]]pa dag_/skye gnas dbye bas rgyas par ni/_/dgos pa med phyir ma bshad do/_/mchog tu rtsub dang tsha ba dang /_/skyur dro mngar bsil dag las ni/_/gdengs ka can la sogs pa'i dug_/rim gyis rlung sogs 'khrug par byed/_/gzhon dang rgan po bar ma dang /_/dbyar dang
[\[316b.2\]]dgun dang sos kar ni/_/'di dag dug ni 'phel 'gyur zhing /_/gzhan dag dus tshigs rnams su 'gyur/_/'khor lo gshol dang g.yung drung gdugs/_/lcags kyu'i mtshan mar ldan pa yin/_/gdengs ka can ni myur 'gro ba/_/thams cad gdengs ka can zhes bya/_/lus
[\[316b.3\]]'khyil sna tshogs pa yi ni/_/zlum por 'dug pa lus 'khyil zhing /_/ring zhing 'gros ni bul ba yin/_/ri mo sna tshogs ldan pa dang /_/snum zhing kha dog sna tshogs pas/_/chu zheng bris 'gyur khra bo yin/_/go d+ha'i bu ni go d+ha can/_/dug ni gdengs ka can mnyam la/_/rkang bzhi
[\[316b.4\]]po yi sbrul gzhan ni/_/'di dag nyid ni 'dres pa las/_/'dren ma'i mtshan nyid can te des/_/'dus pa'i nad ni ldang bar byed/_/zas kyi don dang 'jigs pa dang /_/rkang pas reg las dug rab 'khrugs/_/rkang gi rgyu dang 'dres pa dang /_/lha dang drang srong gshin rjes bskul/_/sbrul gyis
[\[316b.5\]]zin par gang bshad pa/_/phyi ma bzhin du dug shas che/_/'jug pa'i rgyu ni shes byas nas/_/gso ba ji bzhin bya ba yin/_/phal pa sdig can ngang tshul bas/_/lam bkag nas ni gnas pa yin/_/gang du kha chu gsher ba tsam/_/lus la snang bar byed 'gyur zhing /_/mche ba'i rma ni
[\[316b.6\]]mi mngon gang /_/de ni mchus gnod byed ces bya/_/mche ba gcig las rjes gnyis mngon/_/khrag med gyur pa bldags zhes bya/_/mche ba'i rjes ni khrag bcas gnyis/_/rnam par bcad pa'o de gsum ni/_/sha bcad shin tu phug pa dang /_/khrag dbyung so yis zin zhes bya/_/mche
[\[316b.7\]]ba'i rjes ni bzhi snang ba/_/de bzhin sos 'dzin btsir bar bshad/_/de las dang po dug med gnyis/_/phyi ma gnyis po gsor mi rung /_/sbrul gyi dug ni khrag dag la/_/ma brten lus la gnod mi byed/_/khrag ni cung zad la brten yang /_/til mar thigs pa bzhin du mched/_/sngar ma
[\[317a\]]
[\[317a.1\]]sbrul gyis reg pa las/_/'jig pas rlung ni 'khrug par byed/_/lan 'ga' skrang bar byed pa de/_/sbrul gyis lus ni bcom zhes bya/_/bgrod dka' mun par zug gyur pa/_/la la rtog pas zin pa dang /_/dug gi shugs dang slon dang rims/_/brgyal
[\[317a.2\]]ba'am tsha ba skye ba'am/_/na zhing rmongs bag 'khru bar 'gyur/_/de ni rtog pa'i dug ces bya/_/dug bcas nad kyis zug pa dang /_/skrang dang g.ya' dang rims bcas pa/_/la la tsha zhing rmen bur 'gyur/_/de las bzlog pa dug med yin/_/gdengs ka can shugs dang po la/_/nad
[\[317a.3\]]khrag nag por 'dzag par 'gyur/_/mig dang gdong sogs gnag pa dang /_/srin bu rgyu ba snyam du sems/_/shugs gnyis par ni rmen bu skye/_/gsum par mgo ni lci bar 'gyur/_/bzhi par mig 'byed dka' ba dang /_/so sa btab rnags shing mchil ma slon/_/lnga par tshigs
[\[317a.4\]]'bye snyam sems dang /_/rgyud gzhan tshigs ni 'jig pa dang /_/lus tsha skyigs bu 'byung ba yin/_/drug par snying na lus lci zhing /_/brgyal zhing 'khru la zas mi 'ju/_/bdun par khu ba'i gnas phyin nas/_/phrag gong rgyab dang sgal tshegs dang /_/rked pa zhig pa snyam sems
[\[317a.5\]]zhing /_/spyod lam thams cad las nyams 'gyur/_/de nas lus bskyil bas zin na/_/nad khrag ser por 'gyur ba dang /_/de yi lus ser tsha ba skyed/_/gnyis par skrang bar 'gyur ba yin/_/gsum par sos btab rnags pa dang /_/rngul dang skom dang skye bar 'gyur/_/bzhi
[\[317a.6\]]par khong tsha rims kyis 'debs/_/lnga par lus kun khyab par tsha/_/sprul ni khra bos zin gyur na/_/khrag ni skya bor 'gyur ba dang /_/des ni lus mdog skya bor 'gyur/_/gnyis par lus ni lci bar 'gyur/_/gsum par sos btab rnags pa dang /_/mig dang kha sna las 'dzag
[\[317a.7\]]'gyur/_/bzhi par mgo lci gnye'u rengs 'gyur/_/lnga par lus tshigs na ba dang /_/grang ba'i rims kyis 'debs par byed/_/lhag ma gnyis po snga mar mtshungs/_/shugs ni lnga par gso ba dag_/bya yi de las phan chad min/_/chu yis g.yeng dang chags pas zad/_/skrag
[\[317b\]]
[\[317b.1\]]dang ne+e'u les 'phen pa dang /_/grang lhags nyi tshan rlung dang nad/_/bkres skom dal bas gzir ba dang /_/phyogs gzhan nas ni rings par 'ongs/_/dug spangs pags pa brjes pa dang /_/'jag ma sman dang tsher ma can/_/nags na rgyu ba gang yin dang /_/rig pa la sogs brten
[\[317b.2\]]phyogs gnas/_/sbrul de dug ni chung bar 'dod/_/dur khrod bsti gnas shing gcig sogs/_/tshes lnga dang ni dus tshigs dang /_/tshes brgyad tshes dgu thun mtshams dang /_/nam phyed dang ni nyi ma'i gung /_/bra nye smin drug mchu dang skag_/sa ga chu stod khrums stod dang /_/snubs
[\[317b.3\]]dang bra nye yud tsam la/_/gnad du bzung ba spang bar bya/_/zin pa'i mod la bzhin skya zhing /_/skra ni 'byi bar byed pa dang /_/lce 'khums yang dang yang du brgyal/_/dbugs grang gang yin de mi 'tsho/_/skyigs bu dbugs mi bde zhing slon/_/lus can zin pa'i mod la ni/_/snying nas
[\[317b.4\]]gzer bar 'gyur ba dang /_/cig car 'byung ba de mi 'tsho/_/'du shes stor zhing lbu bar skyugs/_/rkang pa lag pa bzhin gnag cing /_/sna zhom yan lag zhig pa dang /_/tshigs lhod bshang ba 'khru ba yi/_/dug 'thungs pa dang sprul gyis zin/_/dug can mda' yis phog gyur
[\[317b.5\]]pa/_/tshul ni 'di dag snang gyur na/_/srog zad par ni 'gyur ba yin/_/sna sman rnon po mi tshor zhing /_/rma nas khrag ni mi 'byung la/_/dbyig pas bsnun na rjes mi mngon/_/gshin rje'i thad du 'gro ba yin/_/de las gzhan du sman pa yis/_/'bar ba'i khyim nas 'byung ba bzhin/_/
[\[317b.6\]]lkog mar phyin pa'i srog bsrung zhing /_/dug ni myur du bsal bar bya/_/lus can dug gis zin gyur pa/_/grangs brgya'i bar du gnas nas ni/_/lus zungs khrag sogs la gnod cing /_/lus la khyab par byed pa yin/_/dus 'di'i bar du gdug pa yi/_/mche bas zin pa bcad
[\[317b.7\]]sogs las/_/bya zhing ci nas lus la ni/_/dug gi yal ga ma 'phros bya/_/zin pa'i mod la myur du ni/_/sbrul ni de nyid za ba'am/_/sa 'am bod bar gcod byed na/_/rings pa kho nar sman pa yi/_/mchil mas byug par bya ba'am/_/rna spabs kyis ni so rjes bsku/_/mche bas btab
[\[318a\]]
[\[318a.1\]]pa'i gong du ni/_/sor bzhir ras ma las byas pa/_/gso ma'am 'od ma la sogs bcing /_/sngags shes pa yis grub sngags bzla/_/chu lon gyis ni chu lta bur/_/bcings pas dug ni 'phros mi 'gyur/_/dug gi bcings sogs nyen pa yi/_/rtsa las rgyu bar
[\[318a.2\]]mi 'gyur ro/_/btsir nas sos btab dbyung bya zhing /_/tshigs dang gnad du ma chud de/_/sa bon nyams pa'i myu gu bzhin/_/dug shugs de ni 'byung mi 'gyur/_/lus 'khyil so rjes mkhris bskyed pas/_/de ma gtogs pa gzhan dag ni/_/lcags dang gser la sogs pas sam/_/
[\[318a.3\]]mgal me yis ni myur du bsreg_/me yis thal bar byed 'gyur na/_/ci phyir de ni 'byung bar 'gyur/_/sa dang lci ba sman sogs kyis/_/kha bkang nas ni gzhib par bya/_/chings ma'i nang nas sha che'i phyogs/_/mchog tu zhal zhal bya ba dang /_/yan lag mche bas zin bcas pa/_/
[\[318a.4\]]dug sman gyis ni yang yang bsku/_/tsan+dan pu shel tse ldan pa'i/_/chu yis kyang ni blugs par bya/_/dug gis khyab par gyur pa la/_/gtar ga gdab pa gso mchog ste/_/khrag ni phyung bar gyur pa na/_/ma lus dug ni 'byung bar 'gyur/_/dug bcas khrag ni dri mi zhim/_/mer bsregs
[\[318a.5\]]sgra ni tseg tseg zer/_/nad gzhi ji bzhin dag gyur pa/_/khrag ni snga ma bzhin zhes bya/_/rtsa ni snang bar ma gyur na/_/rngabs rwa srin bu pad pas gtar/_/khrag phyung ba yi lhag ma ni/_/dug gi drod kyis zhugs gyur pa/_/shin tu bsil ba'i sman bsku dang /_/blugs pa yis ni bsal
[\[318a.6\]]bar bya/_/dug gi shugs kyis ma zhu bas/_/brgyal dang myos dang snying 'dzag 'byung /_/de ni bsil sman blugs pa dang /_/rlung yab spu ldang byed pas bsal/_/khrag na sla bar gyur na dug_/'phral du shugs ni zhi bar 'gyur/_/dug gi rno bas snying 'dar byed/_/de bsrung phyir ni zhun mar dang /_/
[\[318a.7\]]mar dang bcas pa'i sbrang rtsi 'am/_/dug sman mar dang sbrus pa blud/_/de yi snying ni 'gag byed pas/_/snying gar bad kan sogs par byed/_/lus lci nad ni bslangs pa dang /_/snying 'phar de ni slon du gzhug_/gsher rdzas skyur rtsabs rgya sran dang /_/til dang chang sogs ma gtogs pa/_/
[\[318b\]]
[\[318b.1\]]dug sel ba yi slon sman gtang /_/des ni lus la khyab mi 'gyur/_/sbrul dang nyes pa rang bzhin dang /_/gnas dang shugs kyi khyad par ni/_/phra mo yan chad legs brtags la/_/gso ba khyad par can bya'o/_/srin bu ba ri'i rtsa ba dang /_/gi ri kar+Ni dkar po'i chu/_/btung ba gdengs
[\[318b.2\]]ka can bzhin sbyar/_/sna sman ru rta sbrang rtsi gtang /_/sbrul nag gis ni zin pa la/_/khrag gtar nas ni bca' ba dang /_/na go la ni sbyar ba bsku/_/yang na rtsa rnon dug gis bsku/_/btung bar btsod dang sbrang rtsi dang /_/khang pa'i dud pa mar sbyar blud/_/gdengs ka can dang ri mo can/_/mi
[\[318b.3\]]bzad dug gis zin pa la/_/tan du li ya tad pal dang /_/gi ri kar+Ni rnam gnyis dang /_/kha lung khaN+Da se'u 'bru ni/_/btung dang sna sman mig sman bya/_/a shwa gan+d+ha rgun 'brum dang /_/gi ri kar+Ni sa nag dang /_/ha ti pi pi ling dang ni/_/bye'u rug pa'i lo ma dang /_/bil ba se 'bru ka
[\[318b.4\]]pid tha/_/cha ni phyed phyed sbrang rtsir sbyar/_/dug sman yin te khyad par du/_/lus 'khyil sbrul gyi dug la phan/_/lo ma lnga dang 'bras bu gsum/_/shing mngar nA ga puSh+pa dang /_/e la ba lu dzi ba ka_/zangs rtsi ba dang pu shel tse/_/kha ra shug pa ut+pa la/_/sbrang rtsi dang sbyar kha ba can/_/
[\[318b.5\]]zhes bya lus 'khyil dug 'joms so/_/bskus na skrang dang shu ba mched/_/'brum bu rims dang lus lci sel/_/tang pal n+ya gro d+ha'i myu gu/_/dzi ba ka dang zangs rtsi ba/_/ka ra dkar po shing mngar btsod/_/khu ba lus 'khyil dug la blud/_/'od ma'i shun pa sa bon dang /_/bca'
[\[318b.6\]]sga pa to la'i sa bon/_/shir sha'i sa bon pu tse shel/_/'bras kyi rtsa ba bong nga dkar/_/shu dag ba gcin bcas par btags/_/yan lag brgyad pa zhes bya ste/_/go nas yi dug 'joms so/_/ru rta bong nga pu tse shel/_/ha re Nu ka khyim dud pa/_/rgya spos sbrang rtsi tsha ba gsum/_/
[\[318b.7\]]sbyar bas ri mo can dug sel/_/'dam bu khra bo 'dras zin na/_/sa brkos 'og tu thun gnyis gzhug_/phyung ste bzhar la mar sar dang /_/'bras dang sa yi lde gus byug_/'bras bu gsum gyi phye btab pa'i/_/mar ni rnying pa blud par bya/_/zhu zhing bkrus nas nas zan ni/_/sran tshod dang ni
[\[319a\]]
[\[319a.1\]]bcas pa sbyin/_/ka ra bI ra arka yi/_/me tog lang ka li'i rtsa ba/_/pi pi ling dang na le sham/_/pa ta skyur rtsabs lde gur byas/_/'di ni sbrul gzhan gyis zin pa'i/_/sbrul gyi dug kun sel ba yin/_/shir sha'i me tog khu ba dang /_/na le sham
[\[319a.2\]]dkar zhag bdun sbangs//btung dang sna sman byas gyur na/_/sbrul gyi mche bas zin pa sel/_/rgya spos ru rta srang gnyis gnyis/_/mar dang sbrang rtsi srang bzhi bzhi/_/'di blud 'jog pos zin pa yang /_/bde ba skyed par byed pa yin/_/de nas gdengs ka can gyi shugs/_/dang por
[\[319a.3\]]khrag ni dbyung bar bya/_/dug sman sbrang rtsi zhun mar dang /_/bcas pa myur du blud par bya/_/gnyis par slon sman btang nas ni/_/de bzhin dug sman blud par bya/_/gsum par dug sman sbyar bya zhing /_/mig sman dang ni sna sman gtang /_/bzhi bar skyug sman btang nas ni/_/sngar bshad pa yi
[\[319a.4\]]nas thug blud/_/lnga pa drug par bsil sman gyis/_/bsku zhing sman chu yang yang blugs/_/slon sman rnon po gtang bya zhing /_/dug sel nas thug blud par bya/_/bdun par dug sman rnon po yi/_/mig sman dang ni sna sman gtang /_/de nas spyi bor rgya gram du/_/zab mo'i mtshon gyis batra la
[\[319a.5\]]nas ni/_/der ni sha'am khrag gam ni/_/pags pa dag ni gzhug par bya/_/lus 'khyil shugs ni gsum pa la/_/slon sman btang la nas thug blud/_/drug par sman ni rtul po'am/_/shug pa la sogs sde tshan blud/_/khra bo'i shugs ni dang po la/_/zhal zhal zab tu gdang bya
[\[319a.6\]]zhing /_/ku bas khrag ni bton nas ni/_/snga ma bzhin du dug sman blud/_/drug par mig sman rnon po dang /_/sna sman phye ma bud pa gtang /_/ma smas pa yi shugs las ni/_/gdengs ka can skabs bshad ltar gso/_/sbrum ma byis pa rgan po la/_/gtar ga mi gdab 'jam pos
[\[319a.7\]]gso/_/shing tsha ldong ros rgya spos nyung /_/ku sha'i khu ba chu srin sen/_/ta ma la yi ge sar dang /_/'bras bu chu grang sbyar ba blud/_/'di yis dbang po'i rdo rjes ni/_/lha min lta bur dug 'joms byed/_/bil ba'i rtsa ba bye'u rug pa'i me tog_/rgya spos thang shing ka rany+dza'i 'bras bu/_/
[\[319b\]]
[\[319b.1\]]ser po rnam gnyis 'bras bu gsum dang ni/_/tsha ba gsum po ra gcin zhib btags la/_/btung dang sna sman mig sman sbyar ba yis/_/sbrul dang lu dbyi ba sdig pa sogs/_/dug dang dbyig dug ma zhu gsud dang rims/_/mi ni gdon gyis zin pa bde bar byed/_/sos btab bsku
[\[319b.2\]]ba la sogs kyis/_/ma lus ston par gyur kyang ni/_/nyams pa'i dug ni ji bzhin dang /_/slar yang shugs ni skye bar byed/_/dug dang bral nas rlung 'khrugs na/_/snum la sogs pas gso bya zhing /_/til mar chang dang rgya sran chu/_/ma gtogs rlung ni sel ba sbyin/_/mkhris
[\[319b.3\]]par mkhris pa'i rims sel ba'i/_/sman khu sman mar 'jam rtsis gso/_/bad kan sbrang rtsir bcas pa yi/_/dong ka la sogs sde yis gso/_/sprul gyi rus pas gnod 'gyur dang /_/de bzhin rtog pa'i dug gis nyen/_/ka ra rgun 'brum pa ya s+ya/_/shing mngar kha ra sbrang rtsir sbyar/_/
[\[319b.4\]]sngags kyis btab pa'i chu dang bcas/_/gtor zhing spro bsring dga' bar bya/_/ke ke ru dang mu tig margad dang /_/bai DUr+ya dang rdo rje mthon ka che/_/ras bal sa bon dug gis gnod pa'am/_/kha ba can gyi ri las skyes pa yi/_/so ma ra dza dang ni ba spru ba/_/de bzhin dro na ma hA dro na dang /_/
[\[319b.5\]]sbrul la yod pa'i nor bu ma na si/_/nus pa dang ni ldan par gyur pa yi/_/dug ni dug gzhom bya phyir bcad par bya/_/nub mo'i dus su rgyu che khyad par du/_/gdugs dang khar gsil sgra dang bcas pa bcang /_/de yi grib ma sgra yi skad phyung na/_/sbrul gyi tshogs ni 'byer bar byed par
[\[319b.6\]]'gyur/_/yan lag brgyad pa'i snying po bsdus pa las/_phyi ma'i gnas kyi le'u sum cu drug pa'o//_//de nas srin bu'i dug nad gso ba'i le'u bshad par bya'o/_/sbrul nyid kyi ni bshang gci dang /_/kha chu sgo nga lus rul skyes/_/nad ni re re 'dus pa dang /_/ldan pa'i
[\[319b.7\]]srin bu'i dug rnam bzhi/_/rlung gi srin bus zin gyur na/_/shas cher na zhing zug par byed/_/me yi srin bus 'dzag pa chung /_/tsha zhing dmar la shu ba mched/_/ba lu'i 'bras bu smin pa'am/_/'bra go'i 'bras bu smin pa 'dra/_/bad kan shas ches nad tshabs chung /_/u dum
[\[320a\]]
[\[320a.1\]]wA ra smin pa 'dra/_/shas cher 'dzag pa'o 'dus pa yi/_/mtshan nyid thams cad ldan pa dang /_/shugs ni sbrul dang 'dra ba dang /_/skrang ba 'phel zhing khrag dri ma mnam/_/mgo dang mig lci brgyal mgo 'khor/_/dbugs mi bde na spang bar bya/_/kun tu skrang ba lte ba
[\[320a.2\]]can/_/tsha ba g.yo zhing yi ga 'chus/_/sdig pa'i dug ni rno ba ste/_/dang por me ltar sreg par byed/_/steng du myur du mched byed cing /_/mche ba 'og tu 'dug pa yin/_/zin ma thag ni rab na gnag/_/gas pa snyam du sems shing zug_/de ni lci ba sogs rul dang /_/dug gis phog
[\[320a.3\]]sogs rul ba dang /_/sbrul rul pa las skyes pa yi/_/dug tshabs chung dang 'bring dang che/_/tshabs chung ser zhing dkar dang gnag_/rtsub dang phra zhing gzig mdog can/_/spu drang tshigs ni dmar ba dang /_/dmar zhing lto ba dkar ba yin/_/bar ma lto ru tshigs gsum pa/_/rked pa ser
[\[320a.4\]]skya dmar ba yin/_/dug che ser skya phra ba dang /_/ri mo can la khrag 'dra zhing /_/me 'dra tshigs ni gnyis sam gcig_/lto ba dkar zhing dmar ram gnag_/des zin lce ni skrangs pa dang /_/lus rengs rims kyis nyen pa dang /_/bu ga las ni khrag nag slon/_/dbang po'i don ni mi shes
[\[320a.5\]]shing /_/rdul zhing brgyal la kha skom dad/_/rmongs shing nad kyis nyen pa dang /_/sha ni zhig par byed pa ste/_/phal cher srog ni 'dor bar byed/_/mchu sbom pa yi kha yis ni/_/'debs shing gsor rung sdig pa las/_/lhag par na byed lus rengs shing /_/mtshan gyi sbubs ni ldang ba
[\[320a.6\]]dang /_/lus ni rngul bar byed 'gyur zhing /_/sos 'debs chu grang snyam du sems/_/de nyid rnga mo dud ka dang /_/mtshan mo rgyu bas mtshan mo can/_/srin bu rlung mkhris shas che zhing /_/rnga mo byi ba bad kan can/_/rnga mo dud pa zhes bya ba/_/phal cher rlung shas che ba yin/_/nad ni gang dang gang gi
[\[320a.7\]]ni/_/mtshan ma shas che ba las brtags/_/de dang de las gso ba'i sman/_/yon tan mi mthun pa yis gso/_/snying gzer stong rlung gis rengs shing /_/rtsa mi snang zhing rus tshigs na/_/mgo 'khor lus bcings snyam du sems/_/mdog gnag rlung las gyur pa'i dug_/dran nyams
[\[320b\]]
[\[320b.1\]]dbugs ni tsha bar byed/_/snying tsha kha ni kha bro la/_/sha 'gas skrang par byed pa dang /_/khrag ser ba ni mkhris pa can/_/slon zhing snying na yi ga 'chus/_/kha chu 'dzag cing chom pas 'debs/_/grang bcas kha ni mngar bar bro/_/bad kan shas che'i dug nad yin/_/'ba' chas
[\[320b.2\]]rma ni bsku ba dang /_/rlung sel til mar gyis bsku dang /_/sbu gu ma smin 'bru dugs dang /_/brtas par bya ba'i cho gas phan/_/mkhris pa can la sman chu blugs/_/shin tu grang ba'i lde gus bsku/_/bad kan can la bzhar zhing bcad/_/dugs dang skyug sman btang bas gso/_/srin
[\[320b.3\]]bu rnam pa gsum po la/_/gso ba rnam pa gsum pos phan/_/dugs dang bsku dang sman chu blugs/_/phal cher dro 'jam gtang bar bya/_/gzhan du brgyal dang mche ba yis/_/rnag dang 'drul bar byed ma gtogs/_/mi skra yungs kar ser po dang /_/bu ram rnying pa'i dud pas
[\[320b.4\]]bdug_/dug dang mche ba'i dug kun la/_/mchog tu phan par 'drob skyong 'chang /_/dug sel sman ni thams cad dang /_/sbyang ba'i las kyang bya ba yin/_/srin bu sdig pa mi bzad dug_/'bus zin sbrul gyis zin ltar gso/_/tan du li ya cha mnyam pa'i/_/dur byid dang ni zhun
[\[320b.5\]]mar blud/_/'bu yi dug gis gangs can ltar/_/bskyod par nus pa ma yin no/_/'o ma can shing lde gus bsku/_/sbyangs byas srin bu'i dug sel byed/_/mu tig lde gus bskus na yang /_/skrang dang dug dang tsha ba sel/_/shu dag shing kun byi dang ga_/rgyam tsha ha ti pi pi ling /_/ba tha
[\[320b.6\]]bong nga tsha ba gsum/_/'drob skyong gis ni bshad pa yin/_/yan lag bcu pa'i dug sman ni/_/'drob skyong gis ni bshad pa dag_/blud na srin bu'i dug kyang sel/_/sdig pa'i dug gis 'phral zin la/_/'khor los btsir ba'i til mar bsku/_/sa la par+Ni bskol ba yi/_/dro
[\[320b.7\]]'jam yang na gzhan dag blugs/_/rgyam tsha dang ni bcas pa yi/_/zhun mar yang dang yang du blugs/_/yang na skyur rtsabs dro 'jam mam/_/rgyam tsha 'o mar bcas pa blugs/_/mar dang brngos pa'i go snyod dang /_/rgyam tshar bcas pas dkri bar bya/_/mche bas zin pa dugs
[\[321a\]]
[\[321a.1\]]byas la/_/zhal zhal btab ste 'bras bu gsum/_/ser po gnyis dang tsha ba gsum/_/shir sha'i me tog bsku bar bya/_/rgyam tsha kha lung ba gcin skyur/_/bye'u rug pa'i rtse mo btags/_/'ba' cha'am lci ba dro 'jam tsam/_/bskus na'ang
[\[321a.2\]]phan par 'gyur ba yin/_/btung ba zhun mar sbrang rtsir bcas/_/yang na 'o mar kha ra btab/_/phug ron rtug pa a ru ra/_/rgya spos bca' sga kha lung gi_/khu ba dang sbyar blud pa ni/_/sdig pas zin pa'i sman mchog yin/_/rnga mo'i so ni chu bal bcas/_/sdig pa'i
[\[321a.3\]]dug ni 'joms par byed/_/shing kun ba la kha lung gi_/khu ba dang sbyar lde gu dang /_/mig sman ri lur byas na ni/_/sdig pa'i dug ni sel mchog yin/_/ka rany+dza dang ardzu na/_/gi ri kar+Ni se lu dang /_/shir sha'i me tog dug mo nyung /_/zhog chu dang btags bskus na/_/sdig
[\[321a.4\]]pa'i dug ni sel bar byed/_/gang zhig rmugs shing rngam pa 'thon/_/bla zhing mi bzad na gyur pa/_/de la yung dang a ru ra/_/btsod dang bong nga pi pi ling /_/bil ba gzhon nu na le sham/_/bA ta ka yi khu bar btags/_/lde gus byugs na phan pa yin/_/sbrang ma gdug pa'i dug
[\[321a.5\]]kun la/_/zho dang mar ni blud bya zhing /_/gtar ga gdab cing sna sman dang /_/mig sman gyi ni cho ga bya/_/dro zhing snum dang skyur ba dang /_/rlung 'doms kha zas sbyin par bya/_/dong gra byi ba'i rtug pa dang /_/kha lung khu ba sla ba dang /_/rgyam tsha pu shel tse sbyar ba'i/_/lde gus dang ma'i dug
[\[321a.6\]]myur 'joms/_/sdig pas zin pa'i tha mar ni/_/dug ni shas cher langs gyur par/_/zin pa'i rma la dug gis bsku/_/uts+tshe TiM ka'i gso ba'ang 'di/_/glang po che yi rtug pa'i steng /_/ro hi sha'i rtsa se'u'i chu/_/sde gur byas btags bskus na ni/_/'di ni sbrang ma'i dug
[\[321a.7\]]'joms mchog_/shir sha'i sa bon arga yi/_/'o mas lan gsum bsgos pa ni/_/pi pi ling gi phye mar bsres/_/dug sman 'dis ni srin bu'i dug_/sbrul dang lu dbyi ba yi/_/dug ni sel bar byed pa yin/_/shir sha ka rany+dza yi sa bon dang /_/gur gum ru rta ldong
[\[321b\]]
[\[321b.1\]]ros bcas pa yi/_/dug sman 'dis ni mtshan rgyu'i sdig pas zin/_/sel bar byed pa yin par rgyal bas gsungs/_/srin bu las ni rab gdug pa/_/ba ni bcu drug yin par bshad/_/gzhan dag nyi shu rtsa brgyad 'dod/_/kha cig de bas mang bar 'dod/_/nyi ma'i 'od kyi rjes 'brang ba/_/stong phrag
[\[321b.2\]]yod ces gzhan dag 'chad/_/bla brnan gzugs ni mang gyur pa/_/dug can pa ni gcig pur 'dod/_/de yi gzugs dang ming dag ni/_/shin tu 'dres pas shes par dka'/_/gnas kyi nges pa yod min pas/_/de phyir nad las bshad par bya/_/nad gzhi so so'i gso ba dka'/_/'dus pa
[\[321b.3\]]las gyur gsor mi rung /_/des zin mkhris gyur tsha ba dang /_/skom dad chu bur rims kyis 'debs/_/rmongs bag rab tsha dmar ser mdog_/rnags shing rgun 'bru'i 'bras bu 'dra/_/bad kan las gyur sra zhing skya/_/ba ru sha ka'i 'bras bu 'dra/_/gnyid che grang rims lud pa lu/_/shin tu
[\[321b.4\]]g.ya' bar byed pa yin/_/rlung gyur rtsub cing gnag pa dang /_/tshigs na rims kyis 'debs par byed/_/de yi dbye ba nad kyi ni/_/rang gi mtshan nyid las shes bya/_/gsor mi rung ba snying tsha zhing /_/lud pa skyigs bu mgo nad dang /_/'brum phran dkar dang ser dang gnag_/dmar dang
[\[321b.5\]]skya ba las 'byung 'gyur/_/'dar zhing skrangs la tsha ba dang /_/skom dad lang zhing sna 'chus la/_/mchu gnag so ni g.yo ba dang /_/rgyab dang mid pa bcom snyam sems/_/'dzam bu'i 'bras bu smin 'dra ba'i/_/khrag ni mchus bldags rma las 'dzag_/'dus gyur mtshan nyid kun
[\[321b.6\]]ldan zhing /_/ming ni mang por gyur pa yi/_/de dug rnon po bar ma dang /_/dman pa'i dbye ba gsum du 'gyur/_/ma bcos zhag bdun zhag bcu dang /_/zla ba phyed kyi rims kyis gsod/_/ba dang mchu rings thams cad kyang /_/glang shu kor kor por byed cing /_/dkar dang gnag dang dmar dang
[\[321b.7\]]ser/_/gnag pa'am 'jam zhing mtho ba dang /_/dbus su gnag pa'am sngo ba la/_/mtha' ma dra ba lta bus khebs/_/mched cing skrang bar byed pa dang /_/tsha zhing mang du na ba dang /_/rims 'debs myur du rnags shing 'drul/_/rul zhing gas par byed pa dang /_/rnag gis gang du reg gyur
[\[322a\]]
[\[322a.1\]]pa'i/_/phyogs der yang ni rma skyed byed/_/dbugs dang mche ba bshang gci dang /_/khu chu kha chu sen mo khrag_/brgyad po gnod byed khyad par du/_/dug ni kha la gnas pa yin/_/ba ni lte ba yan chad 'dzin/_/srin bu stod smad kun tu gnod/_/de gnod byas pa'i gos la
[\[322a.2\]]sogs/_/lus la reg na nad skyed byed/_/ba dang srin bu las gyur dug_/nyin phyed bar du tshor mi 'gyur/_/de nas dang po'i nyin zhag la/_/khab kyis gtsags pa snyam du sems/_/mdog mi gsal zhing g.yo ba dang /_/cung zad g.ya' zhing nad dang ldan/_/gnyis par mtha' ma shin
[\[322a.3\]]tu mtho/_/'brum bu phra mos khyab pa 'dra/_/mdog gsal gyur na dbus dma' zhing /_/g.ya' zhing rmen bu lta bur snang /_/gsum par rims bcas spu ldang zhing /_/'khor ling dmar por snang ba dang /_/kham phor gzugs 'dra phal cher ni/_/ba spu'i bu ga 'dzag par 'gyur/_/nyin zhag
[\[322a.4\]]bzhi par cher skrangs shing /_/mgo 'khor lus tsha dbugs mi bde/_/lnga par dug ldang las gyur pa'i/_/nad ni de dang de dag bskyed/_/drug par gnad du khyab par byed/_/bdun par srog ni 'joms par byed/_/de ltar dug ni rnon po dang /_/bar ma dman pa dbye bar bya/_/de nas nyin zhag nyi shu ni/_/gcig
[\[322a.5\]]na yong ye zhi bar 'gyur/_/de 'og ba yis zin pa ni/_/mtshon gyis rma ni gnod par bya/_/'dzam bu'i mchu la sogs pas bsreg_/mkhris pa las gyur bsreg mi bya/_/rtsub cing spu ni gyes pa dang /_/gnad dang tshigs la sogs la gnas/_/zin nas kun tu khyab gyur pa/_/gcad par mi bya
[\[322a.6\]]bsreg mi bya/_/bsreg pa dug sman rgyam tsha dang /_/sbrang rtsir sbyar bas bsku bar bya/_/de rjes 'o ma can shing bskol/_/sman khu shin tu bsil mo blugs/_/rngabs rwa sogs sam gtar ga yis/_/thams cad la ni khrag dbyung bya/_/de nas bsil sman bsku blugs bya/_/sle sman ta ka a
[\[322a.7\]]shwad+tha/_/ba ru ra dang pri yang ku/_/shug pa ser gnyis sbrang rtsir sbyar/_/ba dang srin bu la sogs pa'i/_/dug 'joms las ni thams cad byed/_/ser po rnam gnyis rma shing btsod/_/pad+ma ge sar rgya spos ni/_/sbrang rtsi mar sbyar tsam pa ka_/snga ma bas kyang yon tan lhag_/lci khu btsir
[\[322b\]]
[\[322b.1\]]dang kar dkar/_/a pa marga ldong ros dang /_/ba bla skyer pa bya ma ka_/yug snam sbrang rtse mar de bzhin/_/rgya spos na le sham sug smel/_/ru rta shing mngar sbrang rtsi mar/_/sbyar ba'i sman ni man+da ra/_/rgya spos seng phrom pu tse shel/_/shu dag pa tha sug smel dang /_/gur gum spos dang
[\[322b.2\]]ldang de bzhin/_/nad gzhi mang la dug 'joms pa'i/_/sbyang ba byas pas gso bar bya/_/shing mngar dang ni po son cha/_/ko sha ta ki ang ko la/_/sin du bar 'bras chur sbyar/_/'thungs na bad kan las gyur dug_/myur du slon par byed pa yin/_/shir sha'i lo ma med dang /_/rtsa
[\[322b.3\]]ba 'bras bu ang ko la'i/_/rtsa bar bcas pa'ang de bzhin no/_/'bras bu gsum dang ni li ni/_/dur byid la sogs bkru sman gtang /_/skrang dang tsha sogs zhi gyur na/_/rma yi lte ba dbog par bya/_/ba bla le brgan rtsi'i me tog_/khron bu byi ba'i rtug pa dang /_/dur byid rgyam tsha dan dang
[\[322b.4\]]sbyang /_/lte ba 'byin par byed pa yin/_/de bzhin u ta ma ka ra'i/_/rtsa ba smin pa'i shun bcas pa'i/_/rgyam tsha ru rta pu tse shel/_/dan da pa ya s+ya sbyar ba'am/_/ra dza ko ta ka'i rtsar/_/dar ba'i tshigs ma'ang sbyar bar bya/_/lte ba bcad pa'i dus su ni/_/dug sel ba yis brta bar bya/_/
[\[322b.5\]]snum chos ma lus bya ba ni/_/zhun mar nyid kyis bya ba yin/_/til mar gyis ni rtswa sogs la/_/me mched lta bur dug 'phel byed/_/be kang ka ta ba li ka_/thal tres gla sgang spri ka dang /_/tsan+dan nya lcibs son ka_/ut+pal rgya spos shing mngar dang /_/shing tsha shug pa na gu li/_/po son
[\[322b.6\]]cha'i rkang lhan cig sbyar/_/skyer pa gla sgang sar pak+Shi/_/bca' sga pi pi ling rtsa ba/_/pi pi ling dang tsi tra ka_/ba ru na dang a ka ru/_/bil ba nim pa pa ta li/_/ru rta nA ga ge sar dang /_/se'u lu lhan cig sbyar ba dang /_/bil ba tsan+dan ut+pal/_/rgya spos bca' sga pi pi ling /_/lcam
[\[322b.7\]]pa nim pa ru rta dang /_/chu srin sder mo dzi ban ti/_/ga bra'i rtsa ba pa ta li/_/dzi ban ti dang po son cha/_/shing tsha sbyar ba de dag ni/_/mig sman snar blugs byug pa dang /_/sman chu blugs pa'i sbyor ba yis/_/mkhris pa bad kan rlung gyur pa'i/_/lu ta'i dug ni ji snyed pa/_/tshul
[\[323a\]]
[\[323a.1\]]khrims la gnas ngan 'gro bzhin/_/'di yis dug nad kun 'joms byed/_/seng phrom shug pa pad+ma ge sar dang /_/tsan+dan dmar ser pri yang ku'i me tog_/pad+ma pu shel tse dang pa ya s+ya'i/_/sbyor ba kun gyis ba yi dug kun 'joms/_/yan lag brgyad pa'i snying
[\[323a.2\]]po bsdus pa las/_phyi ma'i gnas kyi le'u sum cu bdun pa'o//_//de nas byi ba dang a laM ka'i dug gso ba'i le'u bshad par bya'o/_/khu chu can dang mi brtan bu/_/rgod dang sgra can pags pa dang /_/rnying pa'i so dang khu byug dang /_/ser skya dang ni nag po dang /_/dmar
[\[323a.3\]]ser khra bo dkar po dang /_/thib skra dkar phyi ba dang /_/phus pa dang ni bra byi ste/_/byi ba'i dbye ba bco brgyad yin/_/gang du 'di yi khu chus phog_/khu bas phog dang reg pa ni/_/lus kyi lus la reg pa der/_/khrag la gnod cing mdog skya la/_/thor bu rmen bu dri mnam dang /_/shu
[\[323a.4\]]ba kor ling yi ga 'chus/_/mgo 'khor skrangs rims rab tu na/_/nyam chung 'dar zhing lhu tshigs na/_/spu ldang dran nyams khrag 'dzag dang /_/yun ring du ni gnas par byed/_/bad kan can gyi byi ba yi/_/phru gu mang reg skom slon 'gyur/_/byi ba 'khrig spyod dug gso dka'/_/yang
[\[323a.5\]]dang yang du ldang bar byed/_/yan lag kun skrangs mdog mi sdug_/rnags shing 'on la rims kyis 'debs/_/mgo lci kha chu khrag 'byung zhing /_/slon pa gso dka'i mtshan nyid yin/_/phus pas zin pa de dri bro/_/lgang pa skrangs shing chu mdog nyams/_/sbrang rtsi 'dra ba'i rmen bus
[\[323a.6\]]khyab/_/khye'i dug bad kan shas cher 'khrugs/_/'du shes rgyu ba'i rtsa mang gnas/_/gnod cing 'khrug par byed pa dang /_/lus zungs la ni mi bzad gnod/_/kha chu 'dzag dang long dang 'on/_/kun tu rgyug par byed pa dang /_/mjug ma 'gram pa phrag gong lhod/_/mgon gdong ni dud pa
[\[323a.7\]]yin/_/de yi so yis zin na rma/_/tshor ba chung zhing khrag rnag 'dzag_/mgo snying na zhing rims 'debs rengs/_/de rjes skom dang brgyal bar 'gyur/_/'di yis gdug cing mche ba can/_/ce spyang dom dang dred dang gung /_/stag dang spyang ki la sogs pa/_/gzhan dag kyang ni shes par bya/_/
[\[323b\]]
[\[323b.1\]]g.ya' zhing zug la mdog mi sdug_/tshor ba med gnas rims mgo 'khor/_/tsha zhing dmar lan zhing gnag_/skrang zhing rmen bu skye zug 'khums/_/rma ni 'gags shing 'brum bu 'byung /_/lte ba can du zlum por 'gyur/_/kun tu dug bcas mtshan ma 'di/_/dug med de las
[\[323b.2\]]bzlog pa yin/_/gang gis bzung ba de'i spyod tshul/_/sgra sgrogs rgyu med par de'i gzugs/_/chu dang me long sogs mthong 'chi/_/ma bzung bar yang sgra dang ni/_/mthong bas sdang bar byed pa ni/_/chu yis skrag ces bya ba ste/_/zin pas de yang spang bar bya/_/byi ba'i dug gis zin ma
[\[323b.3\]]thag_/rma ni mde'u bsregs pas bsreg_/yang na me long dag gis bya/_/gzhan du lte bar mi bzod na/_/bsregs nas rma las khrag dbyung zhing /_/zhal zhal byas la shir sha dang /_/yung ba rgya spos gur gum dang /_/sle tres kyi ni lde gus bsku/_/khyim gyi dud pa skyer pa dang /_/
[\[323b.4\]]rgyam tsha dang ni btsod dag gi/_/lde gus byi ba'i dug sel zhing /_/lte ba 'bur ba'ang 'joms par byed/_/de nas skyur bas bkrus nas ni/_/gi ri kar Ni pa lin di/_/bil ba'i rtsa ba sle tres dang /_/chu dang btags pa'i lde gus bsku/_/dug dang skrang sel sman gzhan dang /_/yang na gtar ga
[\[323b.5\]]myur du gdab/_/ni li ni bskol shi ri sha//ang ko la yi khu bas slon/_/ko sha ta ki shir sha dang /_/dzi mu ta ka'i 'bras bu dang /_/po son cha ni phye mar btags/_/zho sbyar blud la dug slon gzhug_/shu dag ru rta po son cha'am/_/dzi ban ti ni ba gcin btags/_/cho ga snga ma bzhin
[\[323b.6\]]blud na/_/dug gi nad ni thams cad sel/_/dur byid ni li ni dang ni/_/'bras bu gsum gyi bkru sman bsngags/_/shir sha'i snying po'i 'bras bu yis/_/mgo bo'i bkru sman dag kyang phan/_/ba lci'i khu ba tsha ba gsum/_/phye ma zhib btags lde gus phan/_/ba lang lci ba ka pid ta'i/_/phye ma sbrang
[\[323b.7\]]rtsi'i lde gu bza'/_/taN+Du li yi rtsa ba dang /_/bskol ba'i mar ni blud na'ang phan/_/gi ri kar Ni ser po gnyis/_/shing mngar btsod dang sle tras phan/_/thal tres rtsa pa mar bskol ba/_/ka ping ta yi rnam lnga'ang phan/_/sin du ba ra rgya spos dang /_/shi kru bil ba'i rtsa ba dang /_/shu dag gze ma
[\[324a\]]
[\[324a.1\]]ba spru ba/_/dzi mu ta dang bcas pa ste/_/de rnams khu ba sbrang rtsir bcas/_/blud nas 'bras chan sA lu zho/_/byin na byi ba'i dug nad sel/_/shar pung ga'i phye ma ni/_/dar bar sbyar ba blud pa'ang phan/_/aM ko la yi rtsa ba ni/_/ra thug gcin sbyar lde gus ni/_/btung
[\[324a.2\]]dang bsku ba la sbyar na/_/byi ba'i dug kun sel bar byed/_/ka pid ta yi snying po dang /_/til ka dang til dang ni/_/aM ko la yi rtsa ba ni/_/ba yi 'o ma'am gcin sbyar blud/_/til ka'i gdong yal ga yi/_/ba yi 'o ma sbyar ba blud/_/yang na sher+ya ka'i rtsa ba/_/sbrang rtsi 'bras bu sbyar
[\[324a.3\]]ba blud/_/ku ba kha bo zhag gcig ni/_/chu la sbangs pa'ang blud par bya/_/sin du ba ra'i rtsa ba dang /_/byi ba'i rus pa bong nga dkar/_/rgya spos chur btags sna sman sogs/_/sbyar bas byi ba'i dug sel byed/_/byi ba'i dug ni lhag lus pa/_/sprin mthong bas ni ldang byed pa'am/_/nad ni
[\[324a.4\]]'phel bar byed pa'i rgyu/_/ji lta bar ni 'phel bar byed/_/de la gnas skabs thams cad du/_/gso ba thams cad sbyar bya zhing /_/rang gi gso bar gang bshad dang /_/de bzhin nyams pa'i dug sel sbyor/_/a lang ga yi so yis zin/_/mar bskol ba yis bsreg par bya/_/dug sman
[\[324a.5\]]de dang de bsku zhing /_/mar gyi snying po blud par bya/_/'di la arka'i 'o mar bcas/_/bkru sman dag kyang myur du gtang /_/aM ko la'i rtsa byang phyogs chu/_/srang gsum mar ni srang gcig blud/_/d+ha du ra yi 'bras bu dang /_/gi ri kar Ni ba spru ba/_/bskol ba'i khu ba blud par bya/_/til btags
[\[324a.6\]]lde gu arka lcags/_/'o ma bu ram bsres byin na/_/sprin sogs rlung gis gtor ba bzhin/_/a laM ka yi dug 'joms byed/_/sngags bcas sman dang rin chen bcas/_/zhi bar byed pa dag kyang sbyar/_/rkang bzhi pa dang rkang gnyis pa'i/_/so 'am sen mos snad gyur pa/_/skrang zhing
[\[324a.7\]]rnags la mdog dmar zhing /_/tshan chu ser 'dzag pa la/_/a shwa kar+Na kad pha la/_/han sa pa ti go ji ha/_/yug snam ser po gnyis kyis bsku/_/so dang sen mo'i dug 'joms byed/_/yan lag brgyad pa'i snying po bsdus pa las/_phyi ma'i gnas kyi le'u ste sum cu brgyad pa'o//_//
[\[324b\]]
[\[324b.1\]]yan lag brgyad pa'i snying po bsdus pa las/_/mche ba gso ba'i yan lag rdzogs so//_//de nas bcud kyis len gyi le'u bshad par bya'o/_/tshe ring dran dang yid gzhungs dang /_/nad med gzhon dang lang tsho dang /_/gzugs bzang mdog dang skad gsal dang /_/lus dang dbang
[\[324b.2\]]po'i stobs skyed cing /_/tshig grub ro tsa mdangs ldan pa/_/bcud kyis len gyis 'thob par 'gyur/_/dngas ma la sogs yon tan can/_/thob gnas yin phyir bcud kyis len/_/na tshod dang po'am bar ma'i tshe/_/dbang po thul bas de sbyar te/_/snum chos bya zhing gtar ga gdab/_/
[\[324b.3\]]rnam pa kun tu sbyangs byas gtang /_/ma sbyangs pa yi lus la ni/_/bcud kyis len dang ro tsa ba'i/_/sbyor ba dri ma can gyi ni/_/gos kyi tshon ltar don med 'gyur/_/bcud kyis len gyi sbyor ba ni/_/rnam pa gnyis su drang srong 'dod/_/spyil bor 'dug pa gtso bo ste/_/rlung dang than pas nyen
[\[324b.4\]]cig shos/_/khang pa rlung med 'jigs pa med/_/chos ldan yo byad 'byor pa'i grong /_/sa phyogs shis pa'i byang phyogs su/_/khang pa sum rim skar khung chung /_/dud pa nyi tshan sbrul dang rdul/_/bud med glen mas ma bgrod par/_/yo byad sman pa sta gon byas/_/khang pa legs par byi dor
[\[324b.5\]]bya'o/_/de nas tshes grangs bzang khrus byas/_/mchod 'os mchod la 'jug par bya/_/der ni sbyang byas dag gyur nas/_/bde zhing stobs ni skyed pa dang /_/tshangs par spyod dang brtan par ldan/_/dad par ldan zhing dbang po thul/_/sbyin dang tshul khrims bde ba dang /_/brtul zhugs chos la
[\[324b.6\]]mchog tu gzhol/_/lha ni rjes su dran par ldan/_/rigs pas gnyid log gnyid mi log_/sman la dga' zhing tshig 'jam pas/_/bcud kyis len ni brtsam par bya/_/de nyid snum chos dugs byas nas/_/a ru ra dang skyu ru ra/_/rgyam tsha bca' sga pi pi ling /_/shu dag yung ba byi dang ga_/
[\[324b.7\]]bu ram chu dron sbyar ba ni/_/blud na legs par 'khru bar 'gyur/_/de nas lus ni dag 'gyur zhing /_/thug sogs rim par spyad nas kyang /_/zhag gsum mam ni zhag lnga'am/_/zhag bdun bar du zhun mar bcas/_/nas thug dag par gyur gyi bar/_/sbyin zhing bshang rnying dag par bya/_/
[\[325a\]]
[\[325a.1\]]de ltar lto ni sbyangs byas nas/_/goms par shes pas gang zhig la/_/gang zhig 'tsham pa de kun brtags/_/bcud kyis len ni sbyin par bya/_/a ru ra stong de'i sum 'gyur/_/skyu ru ra dang bcas pa dang /_/rtsa ba lnga bo lnga rnams ni/_/srang ni nyis brgya lnga bcu
[\[325a.2\]]dag_/chu ni bcu 'gyur nang du bskol/_/khu ba bcu cha lus pa ru/_/a ru rnam rgyal skyu ru ra/_/brdungs la rus pa phyung nas ni/_/khu ba de yi nang du ni/_/shing tsha sug smel pi pi ling /_/ga dur skyer pa a ru ra/_/tsan+dan ma du ka par Ni/_/shaM ka puSh+pa ka na ya/_/shu dag gla ba shing mngar
[\[325a.3\]]dang /_/byi dang ga ni phul re'i tshad/_/khar dkar srang stong chig brgya/_/zhun mar bre ni bcu gnyis dang /_/til mar bre ni brgyad bcas pa/_/lde gur gyur gyi bar du bskol/_/phab la bsgrangs par sbrang rtsi ni/_/srang ni sum brgya nyi shu gzhug_/de nas gzar bus dkrugs nas ni/_/mar
[\[325a.4\]]gyi snod du gzhug par bya/_/gang zhig zas gcig la mi gnod/_/de ni 'di yi tshad du bshad/_/zhu ba'i tshe na drug cu pa/_/'o mar bcas pa'i kha zas sbyin/_/bcud kyis len 'di tshangs pas bshad/_/dge zhing dpal yon can yin zhing /_/mkha' la gnas dang byis pa rtse/_/de bzhin
[\[325a.5\]]dka' thub pas bsten byas/_/lus snyom ngal dang skra dkar dang /_/gnyer ma'i skyon ni spang 'gyur zhing /_/yid gzhungs dran dang stobs ldan zhing /_/tshe ring bar yang 'gyur ba yin/_/skyon med a ru ra dang skyu ru ra/_/stong dang pi pi ling ni stong dang bcas/_/rgya skyegs shing gzhon thal ba'i chu
[\[325a.6\]]sbyar ba/_/snod du bzhag ste legs par sbangs nas ni/_/slar phyung grib mar bskams te phye mar byas/_/kha ra dkar po bzhi cha mar dang ni/_/sbrang rtsi bzhi 'gyur bcas pa mar gyi ni/_/bum par bcug ste sa brkos par bzhag la/_/zla ba drug lon nas ni slar phyung ste/_/snga dro'i dus su me
[\[325a.7\]]drod ji bzhin bza'/_/rtag tu mthun pa'i zas ni bza' bar bya/_/de ltar ma lus zos na lo brgya 'tsho/_/nad med pa dang skra dkar gnyer ma med/_/lus kyi stobs 'phel rgyas par 'gyur ba dang /_/mchog tu dran gsal yid ni gzhungs par 'gyur/_/skyon med rgya skyegs shing rlon pa/_/
[\[325b\]]
[\[325b.1\]]thor to bcad la gzhog pa yi/_/sdong bu khru gnyis brkos pa'i nang /_/skyu ru ra ni sar pas dgang /_/rtsa ba'i bar du 'jag mas dkri/_/pad+ma skyes pa'i 'dam gyis bsku/_/de nas rlung med gnas su ni/_/lci ba sar pa gtsang mas btso/_/tshos shing skyu ru ra spangs nas/_/sbrang rtsi mar
[\[325b.2\]]bcas mi yis bza'/_/de rjes 'o ma mar bcas pa/_/ci 'dod par ni btung bar bya/_/de nyid kyis ni zla gcig bar/_/bsten zhing spang bar bya ba rnams/_/de ni 'bad de spang bar bya/_/chu ni grang mo lag pa yis/_/reg pa tsam yang mi bya'o/_/de ltar zhag ni bcu gcig 'das/_/skra
[\[325b.3\]]so sen mo lhags par 'gyur/_/de nas nyin zhag cung zad nas/_/gzugs bzang bud med la phod cing /_/stobs ni glang po dang 'drar 'gyur/_/mchog tu yid gzhungs snying stobs dang /_/blo ldan lo stong 'tsho bar 'gyur/_/rtsa ba bcu pa ba bla dang /_/gla sgang thal tres dzi ba ka_/ut+pal
[\[325b.4\]]dang par+Ni gnyis/_/karka ta sring pi pi ling /_/med sug smel ta ma la/_/'tsho byed rgun 'brum a ka ru/_/ma nu zur ba ba spru ba/_/ram nye ba gnyis sle tres dang /_/ka ka na sa a ru ra/_/ba sha ka'i rtsa bid ri/_/srang re gcig tu bsres nas ni/_/skyu ru ra'i 'bru lnga brgya ni/_/
[\[325b.5\]]chu bre bcu drug nang du bskol/_/de yi khu ba bzhi cha lus/_/skyu ru ra yi rus pa bsal/_/mar dang til mar srang bcu gnyis/_/nang du legs par brngos nas ni/_/ka ra dkar po srang lnga bcu/_/btags te lde gu'i tshul du bskol/_/snum phyed kyis ni sbrang rtsi gzhug_/smig rkang
[\[325b.6\]]srang ni bzhi dag dang /_/pi pi ling ni srang gnyis dang /_/dri bzang bzhi ni srang gcig gzhug_/de la tshad tsam bza' bya zhing /_/khang par gnas shing 'phrod zas bsten/_/'di ni drang srong 'pho bas bstan/_/drang srong 'pho bas gang zos pa/_/rgas pas nyen par gyur pa yang /_/bud med kyis
[\[325b.7\]]ni mig tu sdug_/cho ga bzhin du bsten gyur na/_/lud pa dbugs mi bde rims dang /_/skems dang snying nad dreg nad dang /_/gcin dang khu chu la gnas dang /_/skad 'gags pa yang sel bar byed/_/byis pa rgan dang glo 'gram gcong /_/red pa'i nyams stobs 'phel bar byed/_/
[\[326a\]]
[\[326a.1\]]yid gzhungs dran dang mdangs ldan dang /_/nad med nyid dang tshe 'phel dang /_/rlung ni bde bar rgyu byed cing /_/bud med la phod stobs dang ni/_/dbang po gsal zhing me drod skyed/_/shing mngar smig rkang pi pi ling /_/lce myang tsha dang bcas pa dang /_/lcags ni sna re
[\[326a.2\]]gser dang ni/_/shu dag sbrang rtsi zhun mar ram/_/kha ra dkar po 'bras bu gsum/_/lo gcig bsten na bcud len 'gyur/_/nad kun 'joms shing dran pa dang /_/yid gzhungs blo ni skyed par byed/_/ma du ka par+Ni yi khu ba 'am/_/shing mngar phye ma 'o mar bcas pa ni/_/lhan cig
[\[326a.3\]]sbyar ba me drod ji bzhin sbyin/_/sle tres shang ka puSh+pa'i me tog bcas/_/lde gur sbyar ba me drod ji bzhin du/_/bsten na tshe ni sbyin par byed pa dang /_/nad 'jig stobs skyed mdog ni gsal byed cing /_/me drod skang gsal yid gzhungs skyed par byed/_/bcud kyis len gyi sbyor ba 'di dag
[\[326a.4\]]las/_/shang+ka puSh+pa'i sbyor 'di yid gzhungs mchog_/spangs ma pu tse shel dang pa ya s+ya/_/shing mngar thal tres tsan+dan 'bras bu gsum/_/shu dag tsha ba gsum dang ser po gnyis/_/pa to la'i rtsa rgyam tsha zhib tu btags/_/mar dang 'o ma bre ni bcu drug dang /_/shang+ka puSh+pa'i
[\[326a.5\]]khu ba sum 'gyur bskol/_/blud na glen pa'ang tshig la dbang 'gyur zhing /_/thos 'dzin spobs pa che zhing nad med 'gyur/_/pad+ma'i rtsa ba sdong bu dang /_/ge sar nang gi sa bon rnams/_/gser bcas mar dang 'o ma ni/_/bre ni bcu drug nang du bskol/_/pad+ma lnga yi thig le zhes/_/sa
[\[326a.6\]]steng dag tu grags pa yin/_/tshul bzhin bsten na skyes bu ni/_/nyams stobs zad pa 'phel bar byed/_/gang zhig ut+pal sdong bu lo/_/rtsa ba ge sar ldan bskol ba/_/ut+pal bzhi par grags pa yin/_/gser dang bcas pa'i bcud len gyi/_/sbyor ba bsten na ba lang yang /_/
[\[326a.7\]]yid gzhungs 'gyur na mir ci smos/_/bram+hi shu dag shang ka puSh+pa dang /_/rgyam tsha mang tsha k+Sha ra bi sha la/_/bram+hi so bar tsal pi pi ling /_/re re nas ni gsum gsum tsam tshad dang /_/gser ni nas gnyis dug ni til 'bru tsam/_/zhun mar srang gcig 'di dag zhib tu sbyar/_/
[\[326b\]]
[\[326b.1\]]legs par btang ste zhu bar gyur nas ni/_/mar bcas kha zas lo gcig bar du bsten/_/dran dang yid gzhungs blo ni 'phel 'gyur zhing /_/nad dang rgas pa dag las 'das pa dang /_/snyom dang ngal dub sel byed lo brgyar 'tsho/_/dpal dang gzi brjid mdangs dang ldan par
[\[326b.2\]]'gyur/_/khyad par du ni mdze nad sha bkra skran/_/dug dang dbyig dug rims dang smyo byed dang /_/srid srung rig byed sngags byas gshed byed dang /_/rlung nad stobs chen 'dis ni zhi bar byed/_/na ga ba la ston gyi tshe/_/skar ma rgyal la bab par btu/_/de yi rtsa ba zho gnyis
[\[326b.3\]]tsam/_/phyer btags 'o ma sbyar te btung /_/yang na mar dang sbrang rtsir sbyar/_/bldag cing zas med 'o mas 'tsho/_/de ltar lo gcig zos gyur na/_/lo brgyar 'tsho zhing stobs ldan 'gyur/_/gze ma 'bras bu skyes pa rtsa bar bcas/_/grib mar bskams te zhib tu btags
[\[326b.4\]]nas ni/_/rang gi khu bar sbangs pa de las ni/_/che tshad khyor gang tsam du byas gyur gang /_/de dang 'o mar sbyar nas bza' bya zhing /_/zhu nas 'o ma srang ni nyis brgya zos/_/gzugs bzang skal ldan lo brgya thub pa dang /_/'dod spyod khyu mchog pa lang tshogs gnas 'dra/_
[\[326b.5\]]bar hi yi sdong bu rlon pa ni/_/'o mar sbyar bzos shing 'o ma btung /_/zla gcig bar du kha zas 'o mas 'tsho/_/rgas pa'i tshogs las nges par rgyal bar 'gyur/_/yang na de yi sdong bu'i phye zhib mo/_/rang gi khu ba dang ni legs sbyar ba/_/mar dang sbrang rtsir sbyar ba'i lde gu bza'/_/
[\[326b.6\]]yang na de bskol mar ni btung bar bya/_/de bzhin a ti ba la bid ri/_/shing mngar dang ni mon sne'u dme ru dang /_/dzi ban ti dang ra sna a ru ra/_/sa la par+Ni sle tres skyu ru ra/_/shang ka puSh+pa man du ka par+Ni/_/a shra gan+d+ha dang ni nye'u shing rnams/_/sbyar ba btang na yid
[\[326b.7\]]gzhungs blo dang ni/_/rgas sra na tshod brtan zhing stobs skyed byed/_/tsi tra ka yi me tog ni/_/ser po dkar nag las shes bya/_/cho ga bzhin du bcud len sbyar/_/go rims bzhin du yon tan che/_/de yi rtsa ba grib mar skam/_/phye mar btags pa sbrang rtsi mar/_/'o ma
[\[327a\]]
[\[327a.1\]]chu dang zla gcig bar/_/brtul zhugs can gyis bsten byas la/_/phan pa'i zas ni za byed na/_/lo brgyar 'tsho zhing nad med la/_/yid gzhungs stobs dang mdangs ldan zhing /_/lus rgyas me drod 'bar bar 'gyur/_/til mar lde gu zla gcig
[\[327a.2\]]bar/_/bsten na rlung nad gso dka' 'joms/_/gcin sbyar sha bkra mdze nad 'joms/_/dar bar sbyar bas gzhang 'brum sel/_/go bye legs par smin pa ni/_/'bras kyi phung po'i nang du gzhug_/sos ka'i tshe btus dgun tshe phyung /_/mngar zhing snum dang bsil ba yi/_/
[\[327a.3\]]sman sbyar de yi rdog ma brgyad/_/brgyad 'gyur chur ni bskol nas ni/_/khu ba de yi brgyad cha lus/_/'o ma dang sbyar grang mo btung /_/de rjes nyi ma re re zhing /_/go bye rdog ma re res bskyed/_/nyi shu rtsa gcig bar du ni/_/gsum gsum gyis bskyed de phan chad/_/bzhi bcu'i
[\[327a.4\]]bar bskyed de 'og tu/_/bskyed pa bzhin du dbri bar bya/_/bdun phrag bdun gyi bar du ni/_/stong gi bar du gtang bar bya/_/bdag nyid bsdams shing 'o ma mar/_/sA lu drug cu'i 'bras chan bza'/_/de bzhin dus ni sum 'gyur bya/_/sbyor ba'i mtha' yang spyad par bya/_/sngon
[\[327a.5\]]gyi legs smon 'thob 'gyur zhing /_/khyad par du ni me drod skyed/_/gcin snyi srin bu gzhang 'brum mdze/_/tshil las gyur pa'i gzhang 'brum 'joms/_/go bye'i 'bras bu skyon med pa/_/brdungs shing zhib tu btags pa ni/_/bum par bcug steng sa nag bskus/_/sa brkos
[\[327a.6\]]pa yi nang du gzhug_/kun nas ba yi lci bas bskor/_/de sbyar me la btsos nas ni/_/de las 'dzag pa'i khu ba gang /_/blangs pa nyin zhag gzhan la ni/_/de yi brgyad 'gyur sbrang rtsi dang /_/nyis 'gyur mar dang sbyar ba ni/_/cho ga snga ma bzhin bsdams te/_/bsten na yon tan
[\[327a.7\]]de nyid thob/_/go bye'i 'bras bu smin te lhung gyur pa/_/bre bzhi'i tshad tsam dang ni so phag dang /_/bdar ba'i phye ma dag dang chu dang mnye/_/bkrus te rlung la legs par bskams nas ni/_/brdungs te chu bre bcu drug nang du bskol/_/bzhi cha lus pa btsags te bsgrangs pa yi/_/khu ba
[\[327b\]]
[\[327b.1\]]de dang 'o ma bre bcu drug_/bskol te bzhi cha lus par gyur pa dang /_/de dang mnyam pa'i zhun mar bcas par bskol/_/de'i nang kha ra'i phye ma ci ran gzhug_/de ni gzar bus dkrugs pas gcig tu gyur/_/'bras kyi phung por zhag bdun legs par sba/_/bdud rtsi 'dra ba de bsten skyes
[\[327b.2\]]bu gang /_/chu 'am 'o ma sha khu 'thungs gyur na/_/dran dang yid gzhungs blo gros stobs dang ldan/_/snying stobs dang ldan gser gyi mdog dang 'dra/_/tshe ring ba yang des ni thob par 'gyur/_/chu bre bcu drug nang du go bye ni/_/sum brgya bskol te bzhi cha lus pa ru/_/til mar bre bzhi
[\[327b.3\]]der ni bcug nas kyang /_/tig ta bong nga gnyis dang 'bras bu gsum/_/brag zhun skyer shun da lis phye ma gdab/_/bskol na mdze nad ma lus 'joms par byed/_/go bye skyu ru ra 'am tsha 'am ni/_/zho yi spris ma til mar 'o ma 'am/_/bu ram 'o thug mar ram sbrang rtsi'am/_/
[\[327b.4\]]nas zan ngag gam til btags lde gur byas/_/sran tshod dag dang lhan cig sbyar ba ni/_/lus rgyas yid gzhungs tshe ring byed mchog yin/_/go bye'i 'bras bu rnon po ni/_/smin pa me dang 'drar gyur pa/_/cho ga bzhin du sbyar ba ni/_/bdud rtsi dang ni 'dra bar 'gyur/_/bse
[\[327b.5\]]shing 'bras bu ma bcos pa'i/_/bad kan nad dang nad rnying ni/_/'brel pa gang yin de med cing /_/me yi drod kyang myur du skyed/_/rlung dang tsha bar 'dug pa ni/_/khyad par du ni spang bya zhing /_/rgya sran zho dang tsha dang ni/_/til mar bsku dang me bsten spangs/_/du ba ri yi shing zhes
[\[327b.6\]]bya/_/nub phyogs rgya mtsho'i ngos nas skye/_/chu rlabs g.yo bas bskyod pa dang /_/rlung gis lo ma g.yengs pa yin/_/de yi 'bras bu dbyar gyi tshe/_/legs par smin pa btu bar bya/_/'bras bu de las rkang phyung nas/_/bskams te phye mar btags nas ni/_/til
[\[327b.7\]]bzhin btsir bar bya ba'am/_/le brgan me tog bzhin du bskol/_/de yi mar bsags gyur pa ni/_/chung zad pa yi bar du bskol/_/phab ste ba yi lci ba yi/_/nang du zla phyed tsam du gzhug_/de 'og de las phyung nas ni/_/snum zhing dugs byas dri ma bsal/_/zas
[\[328a\]]
[\[328a.1\]]kyi dus ni bzhis chod par/_/nang par zho gnyis tsam zhig btung /_/mar de nyi ma shis pa la/_/sngags 'di yis ni dag par bya/_/rkang pa gnyis po brtson pa che/_/lus zungs thams cad skyong byed par/_/'khor lo dbyig pa dung thogs la/_/mi 'pho bas ni
[\[328a.2\]]khyod la bsgo/_/de gang 'di yi nad steng dang /_/'og gi nad ni du ma sel/_/dgongs ka snum dang lan tshwar bcas/_/nas thug grang mo btung bar bya/_/mar de zhag lnga'i bar du btung /_/spang bar bya ba thams cad spang /_/zla phyed mud ga'i khu ba btung /_/mdze nad kun las
[\[328a.3\]]thar bar 'gyur/_/de nyid seng ldeng khu ba ni/_/sum 'gyur dang ni legs par bskol/_/snga ma bzhin du zla phyed gzhag_/legs par bsdams te zla gcig btung /_/de yis lus ni bsku ba dang /_/ji skad bshad pa'i zas zos pa'i/_/sbyor ba 'di yis myur du ni/_/mdze can mi ni
[\[328a.4\]]gso bar bya/_/de nyid seng ldeng med par ni/_/zhun mar sbrang rtsi ldan par btung /_/zla phyed bar du sha khu btung /_/lo ni nyis brgyar 'tsho bar 'gyur/_/de nyid zhag ni lnga bcu'i bar/_/sna sman du ni btang gyur na/_/lus rgyas thos pa 'dzin pa dang /_/lo ni sum brgyar 'tsho bar 'gyur/_/
[\[328a.5\]]pi pi ling ni pa la sha'i/_/thal chur sbangs shing mar dang brngos/_/rdog ma gsum gsum snga dro dang /_/zas kyi sngon du bza' bar bya/_/bcud len yon tan 'dod pa yis/_/sbrang rtsi dang ni sbyar te bza'/_/pi pi ling bcu nyin re zhing /_/rim gyis bskyed par gyur pa dag_/de bzhin
[\[328a.6\]]'o mar sbyar te bza'/_/de bzhin du ni dbri bar bya/_/sman zhu nas ni drug cu pa'i/_/'bras chan 'o ma mar bcas bza'/_/pi pi ling ni stong gi bar/_/btang na 'di ni bcud len 'gyur/_/stobs dang ldan la de btags sbyin/_/stobs dbri ba la bskol te blud/_/de bzhin ra yi 'o
[\[328a.7\]]ma dang /_/nyis stong gi ni bar du gtang /_/pi pi ling gi sbyor ba 'dis/_/lud pa dbugs mi bde mgul nad/_/gcong chen gzhang 'brum pho ba'i nad/_/gcin snyi skya rbab mi bzad rims/_/'or nad slon dang skyigs bu dang /_/mdzer pa dreg nad 'joms par byed/_/
[\[328b\]]
[\[328b.1\]]pi pi ling ni srang phyed lde gur byas/_/lcags kyi snod bskus nas ni nub gcig bzhag_/de dang chu ni snyim gang nang par btung /_/lo gcig bza' btung spyod pa ci 'dod bsten/_/bca' sga sle tres shing mngar byi dang ka_/ba la a ti ba la 'bras bu gsum/_/gla sgang thang shing
[\[328b.2\]]yung ba a ka ru/_/mu zi pad+ma ut+pal kru trug tres/_/da ta a shwa kar Na a sa na/_/ba la'i lo ma'am snying po de bzhin du/_/pi pi ling bzhin lcags snod bsku sogs bya/_/lo brgya 'tsho zhing rgas dang na las thar/_/'o ma snyim gang gi ni bcud len sman/_/sbyar ba 'di
[\[328b.3\]]yis lcags snod bskus pas ni/_/sngar bshad yon tan bas kyang lhag bskyed cing /_/tshe yang de las nyis 'gyur skyed par byed/_/a sa na dang seng ldeng gi/_/khu bar so ma ra dza sbangs/_/sbrang rtsi ru rta mar dang ni/_/a ru ra dang lcags phyer bcas/_/lde gu lo gcig bar
[\[328b.4\]]zos na/_/rgas dang mi 'phrod zos pa las/_/nad ni yongs su 'dor bar byed/_/mdze nad mi bzad pa yis ni/_/lus ni nyen gyur gang yin pas/_/so ma ra dza til nag gnyis/_/lo gcig bar du bsten na ni/_/de ni zla rgyas lta bur 'gyur/_/gang gi so ma ra dza sbun pa
[\[328b.5\]]med/_/btags pa 'o ma lhan cig zhor mnan pa'i/_/snying po phyung la sbrang rtsi'i lde gu bldag_/de rjes de nyid kyi ni dar ba btung /_/mdze yi nad kyis yan lag nyams pa dang /_/sna chad sor mo brul ba la sogs pa/_/shing bcad rjes la ljon shing skye ba ltar/_/de ni nges par
[\[328b.6\]]skye bar 'gyur ba yin/_/sgra gcan bdud rtsi brkus pa na/_/rke bcad pa las 'dzag gyur pa'i/_/bdud rtsi'i thigs pa sar lhung ba/_/sgog skya nyid du gyur pa yin/_/lha min lus las byung bas na/_/de phyir bram zes de mi bza'/_/mngon du bdud rtsi las byung bas/_/
[\[328b.7\]]de ni bcud kyis len mchog yin/_/grang ba'i dus na'ang sgog skya bsten/_/dpyid dus bad kan shas cher bza'/_/sos ka'i dus su'ang spyad bya zhing /_/dbyar ni rlung gis gzir tshe bza'/_/dgun ni snum zhing bsil ba dang /_/mngar bas nye bar bsres pa dang /_/
[\[329a\]]
[\[329a.1\]]de ni phreng ba rgyan dag dang /_/'khor dang lhan cig bsten par bya/_/de yi lde gu dpyid kyi tshe/_/kha ba can gyi yul skyes pa/_/shun pa bshus nas mtshan mo ni/_/chang sogs la ni spang bar bya/_/de yi khu ba nang par ni/_/ras ni gtsang mas btsags
[\[329a.2\]]nas kyang /_/chang ni legs par langs gyur pa/_/cha gsum dang ni sbyar ba'am/_/chang gzhan dag gam til mar ram/_/rang skyur ram ni zho ga chu/_/de tshe nyid sbyar nad par ni/_/tshad dang ldan par sbyin bya zhing /_/'o ma zhun mar zhag dang rkang /_/skam sa'i sha khu
[\[329a.3\]]so sor ni/_/bskol ba nad gzhi ji bzhin blud/_/yang na sman khu 'ba' zhig blud/_/dang por mkhur gang tsam 'thungs na/_/mid pa'i sbubs ni dag par byed/_/rgyun tu blugs pa'i dugs byas na/_/na zhing zug pa dag la phan/_/skyug cing brgyal ba'i nad la ni/_/'phral
[\[329a.4\]]du chu grang dag kyang blud/_/ngal ba med cing lus kyi ni/_/gzi mdangs brtan pas lhag ma sbyin/_/tsha ba bsal bar bya ba'i phyir/_/shin tu bsil bas bsku bya zhing /_/mu tig ga bur phreng ba can/_/chu thigs phre'u bsten par bya/_/'di yi tshad chen phul gang ste/_/nyi
[\[329a.5\]]tshe la ni de yi phyed/_/sgog skya srang gcig btags pa ni/_/zas dang bcas pa'ang bsten par bya/_/zhu nas sA lu rnying pa'i chan/_/dung dang kun+da ltar dkar ba/_/yu sha 'o ma skam sa yi/_/sha khu dang ni lhan cig bza'/_/skams par gyur na chang dang ni/_/chur sbyar ba ni
[\[329a.6\]]blud par bya/_/chang mi btung na rang skyur ram/_/rgun 'brum chu ni blud par bya/_/de yi lde gu mar dang bcas/_/mar ni snod du gzar bus dkrugs/_/zhag bcu gzhag gam de bzhin du/_/zhag dang mnyam sbyar spyad par bya/_/sgog skya shun pa bshus pa'i snying po ni/_/bsregs
[\[329a.7\]]sha dag gam bza' ba sna tshogs sam/_/sha btubs pa'am mar dang tshar bcas bza'/_/kha zas nyung ba ci 'dod spyad par bya/_/khrag dang mkhris pa'i nad ni ma gtogs pa/_/nad gzhi ma lus ldan par 'gyur ba'am/_/rlung nad nyi tshe dang ni ldan gyur la/_/sgog pa las lhag
[\[329b\]]
[\[329b.1\]]gzhan sman yod ma yin/_/chu dang bu ram 'o ma sred/_/sha chang skyur la mi dga' zhing /_/ma zhu ba ni spong mi nus/_/sgog skya nges par gnod pa skyed/_/mkhris pa ldang ba'i 'jigs pa yi/_/tha mar bkru sman 'jam po gtang /_/de ltar bcud len yon tan ni/_/yongs
[\[329b.2\]]su rdzogs pa 'thob par 'gyur/_/sos ka'i tsha bas gdungs drags las/_/rgya skyegs khu ba ltar 'dzag gang /_/gser sogs 'byung khungs drug gi bcud/_/de ni brag zhun zhes byar bshad/_/de ni kun kyang kha zhing tsha/_/shas cher me drod zhu rjes tsha/_/gcod par byed de de
[\[329b.3\]]las ni/_/lcags las byung ba rab tu bsngags/_/ba gcin dri bro gnag pa dang /_/gu gul 'dra zhing gseg ma med/_/spyi bag snum zhing skyur ba dang /_/bska zhing 'jam la lci ba yi/_/brag zhun de ni mchog yin no/_/nad dang nad pa rjes mthun par/_/sman dang brag zhun
[\[329b.4\]]cha mnyam byas/_/lcags kyi snod du sbyar bar bya/_/dang por chu ni nyi tshes bkru/_/de 'og bskams la bskol dang bsre/_/brag zhun sman dang mnyam byas la/_/brgyad cha'i nang du bskol bar bya/_/khu ba brgyad cha lus btsags pa/_/dro 'jam nang du brag zhun gzhug_/de dang 'dres
[\[329b.5\]]gyur bskams nas ni/_/sman chu'i nang du slar yang gzhug_/de ltar rang rang sman 'phrod ni/_/bskol ba'i khu bar lan bdun sbangs/_/de nas tig ta'i sman mar gyis/_/snum chos byas nas sbyar byas te/_/'bras bu gsum gyi khu ba dang /_/shing mngar pa to la'i khu ba/_/brag
[\[329b.6\]]zhun dag ni re re yang /_/zhag gsum bar du blud par bya/_/de nas de la sbyor ba ni/_/dus dang sbyar te blud par bya/_/de ltar brag zhun mi rnams la/_/shin tu phan par byed pa yin/_/yon tan ma lus skyed byed cing /_/'phral du gnod par mi byed do/_/zhag bdun phrag gcig
[\[329b.7\]]phrag gsum dang /_/phrag bdun zho gnyis srang phyed gcig_/dman dang bar ma chen po yi/_/brag zhun go rims bzhin du sbyar/_/lus ni shin tu sbyangs byas la/_/brag zhun sbyang ba gtang bar bya/_/zangs dang lcags dang dngul dang gser/_/kun dang yang na re rer sbyar/_/'o ma dang ni
[\[330a\]]
[\[330a.1\]]ni lhan cig gtang /_/bcud len 'bras bu myur du 'grub/_/rgya sran mon sne'u dme ru dang /_/phug ron sha ni rtag tu spang /_/gang zhig brag zhun gyis ni mngon sum du/_/ma bsal nad ni sa steng yod ma yin/_/dus su cho ga bzhin du bsten gyur na/_/nad med
[\[330a.2\]]nyams stobs rgya chen skyed par byed/_/khang par gnas pa'i khom ldan can/_/phun sum tshogs dang ldan la phan/_/de las gzhan du de rnams la/_/nyi ma rlung gi tshe na bsten/_/rlung dang nyi tshan bcas sbyor ba/_/bde ba'i longs spyod med na yang /_/gang zhig lus la mi gnod pa/_/
[\[330a.3\]]mchog tu de ni bshad par bya/_/chu grang 'o ma sbrang rtsi dang /_/mar ni re re gnyis gnyis dang /_/gsum mam yang na thams cad ni/_/zas sngar 'thungs na rgas sra byed/_/bu ram sbrang rtsi bca' sga dang /_/pi pi ling ngam rgyam tsha dang /_/a ru ra ni gnyis gnyis dag_/rtag
[\[330a.4\]]zos bde zhing lo brgyar 'tsho/_/a ru ra ni mar nang bsres/_/bza' zhing mar de 'thungs na ni/_/rgas sra lus ni yun ring gnas/_/stobs ni 'phel bar byed 'gyur te/_/ji ltar dam pa byas gzo ba/_/lan cig phan 'dogs ji lta bzhin/_/skyu ru ra khu sbrang rtsi dang /_/kha ra mar
[\[330a.5\]]dang lde gu byas/_/bsten zhing 'phrod pa za ba'i mi/_/rgas pa'i gnod pa 'jig 'gyur te/_/nyis bsrung bstan bcos rgya chen mtshungs/_/skyu ru ra dang byi dang ka_/a sa na yi snying po'i phye/_/lcags phye til mar sbrang rtsi yi/_/mar bcas lde gu bsten na ni/_/na tshod mdzes pa ma nyams
[\[330a.6\]]'gyur/_/lcags phye byi dang ka yi phye ma dang /_/mar dang sbrang rtsi bsres la lo gcig tsam/_/a sa na yi za ma tog nang gzhug_/bsten na stobs ldan tshe ring skra gnag 'gyur/_/byi dang ga dang go bye bca' sga rnams/_/mar dang sbrang rtsir bcas pa gang gis zos/_/rgas pa'i chu bo nad
[\[330a.7\]]kyi rba rlabs can/_/na tshod ldan pa'i skyes bu de brgal 'gyur/_/seng ldeng a sa na yi khu ba dang /_/'bras bu gsum dang sbrang rtsi mar sbyar ba/_/cho ga bzhin du bsten pa'i mi rnams ni/_/tshe ring 'gyur ba 'di las ngo mtshar med/_/dzi ba ka yi khu ba sor mor chags/_/kha ra sbrang
[\[330b\]]
[\[330b.1\]]rtsi mar dang 'bras bu gsum/_/skyes bu dam pas bsten par gyur na ni/_/rgas dang nad ni nges par bzlog par 'gyur/_/ba spru ba ni sar ba srang phyed dang /_/'o mar btags pa zla phyed zla ba gnyis/_/zla drug lo gcig bar du 'thungs na ni/_/rgas shing rnying pa'ang slar ni gzhon par
[\[330b.2\]]'gyur/_/mur ba ang shu ma ti bri ha ti/_/ba la pu shel tse dang pa ta dang /_/a sa na dang thal tres a ka ru/_/pri yang ku dang tsan+dan re re yis/_/cho ga'ang ba spru ba dang mtshungs pa yin/_/nye'u shing lde gu khu bar bskol ba dang /_/zhun mar kha rar bcas pa za byed pa/_/de ni 'tsho ba'i
[\[330b.3\]]lam du zhugs gyur tshe/_/nad kyi rkun pos choms par mi 'gyur ro/_/a shwa gan+d+ha 'o mar bcas pa ni/_/mar ram til mar chu dron sbyar ba dang /_/zla phyed bsten na nyam chung lus rgyas shing /_/ji ltar lo tog gzhon la char bab mtshungs/_/nyin re til nag srang ni re re dag_/zos pa'i
[\[330b.4\]]rjes la chu grang 'thungs gyur na/_/lus ni shas cher rgyas pa nyid 'gyur zhing /_/'chi ba'i bar du so ni brtan par 'gyur/_/gze ma sle tres skyu ru ra'i phye ma/_/mar dang sbrang rtsi cha mnyam lde gu zos/_/ro tsa lus brtan nad kyi sdug bsngal zhi/_/lo brgya 'tsho zhing skra ni nag por 'gyur/_/til
[\[330b.5\]]nag a ru ra dang skyu ru ra/_/ba ru ra dang bcas pa brdungs nas bsten/_/mi de rma bya bzhin du mdangs ldan zhing /_/yid du 'ong ba'i bde ba thob par 'gyur/_/brag zhun mar dang sbrang rtsi byi dang ga_/a ru ra dang lcags phye dngul chu dang /_/ta bya bsten na lus zungs rdzogs 'gyur te/_/yar
[\[330b.6\]]ngo zla phyed rdzogs pa'i zla ba 'dra/_/gang zhig bring ga ra dza'i khu ba zla ba gcig_/nyin re rgyun du bsten par byed pa dang /_/'o ma 'thungs te stobs dang brtson 'grus ldan/_/lo brgyar 'tsho ba dag kyang thob par 'gyur/_/shu dag kyang ni zla ba gcig bsten zhing /_/'o ma'am mar ram til
[\[330b.7\]]mar bcas pa bsten/_/gdon gyis mi tshugs pa yi lus 'gyur zhing /_/yid gzhungs tshig ni shin tu gsal bar 'gyur/_/ma du ka pa r+Ni yi mar dang brngos/_/zla gcig bar du zas ma zos par bsten/_/gzugs ni rgya cher 'tsho zhing spobs pa che/_/gzhon zhing mdangs ldan yon
[\[331a\]]
[\[331a.1\]]tan ldan par 'gyur/_/'bras bu gsum dang tsang gi ri dang ni/_/lcags phye srang ni lnga bcu las byas shing /_/ko sha da ka'i khu ba'i nang du btags/_/ri lu sum brgya byas nas ri lu de/_/grib mar bskams te rim gyis ma lus par/_/bkru sman bya zhing
[\[331a.2\]]thug sla'i rim pa dang /_/thug ska gar po sha khu 'bras chan dang /_/mar la bsten zhing zla gcig lus bsdams la/_/zla gcig 'das nas rang dga' nyid du spyad/_/'bad pas dus kun tu ni ma zhu spang /_/lo gcig bar du sbyor ba 'di bsten na/_/gang zhig gso dka'i nad kyis nyen pa'ang /_/
[\[331a.3\]]shin tu stobs che skyes bu'i bya ba rdzogs/_/lus rgyas 'jam zhing mig dang rna ba gsal/_/gzhon pa nyid dang lo ni lnga brgyar 'tsho/_/seng ldeng shir sha ba dang a sa na/_/rma bya a ru ra dang skyu ru ra/_/go bye byi dang ga btags chu 'gyur ni/_/bco brgyad nang bskol lcags kyi dum bu gzhug_/
[\[331a.4\]]lcags kyi snod du zhag gsum nyi ma yi/_/'od kyis bsros la de rjes me la ni/_/lcags kyi phye ma zhing par byas te bskol/_/de btsags khu ba cha gcig 'o ma ni/_/cha gcig de bzhin gso ma'i khu ba gcig_/nye'u shing bskol ba'i khu ba cha gsum dang /_/'dir ni mar sar cha ni bzhi
[\[331a.5\]]dang sbyar/_/'di dag gcig tu lcags nag snod du bskol/_/khar rdul med de bzhin sbrang rtsi dang /_/de bzhin mar dang bsres par gyur pa dang /_/'phrod pa'i zas dang skom dang spyod lam bcas/_/srang re rtag tu bsten par gyur na ni/_/dpal dang ldan zhing nyes pa bsal ba dang /_/
[\[331a.6\]]nags kyi ma he lta bu'i stobs ldan zhing /_/rta ltar na mgyogs la lus ni brtan pa dang /_/skra ni bung ba'i mdog ltar gnag pa dang /_/kha ni dri zhim bud med mang bsten nus/_/tshig gsal yid gzhungs phun sum tshogs pa dang /_/zla gcig bsten na me drod che ba yin/_/de ni mi
[\[331a.7\]]yi seng ge'am me'am ni/_/btso ma gser gyi mdog 'dra'i lus 'dzin 'gyur/_/mi yi seng ge'i sbyor ba 'di/_/zos na nad kyis mi nyen te/_/'khor lo 'bar ba'i lag pa yis/_/lha min tshogs ni 'jigs dang 'dra/_/bring ga ra dza'i myu gu'i cho ga 'dis/_/brdos shing mar
[\[331b\]]
[\[331b.1\]]bcas zos la bsdams dang bcas/_/lto sbyangs pa la a sa na'i khu ba/_/'o ma 'thungs shing zas kyi bya ba byed/_/zla gcig bar du bsten par gyur na ni/_/bde zhing lo ni nyis brgya'i bar du 'tsho/_/lan cig smras pa'i tshig kyang zin gyur zhing /_/dran dang dbang po nyams pa med
[\[331b.2\]]par 'gyur/_/gang zhig sbyor ba 'di yis ni/_/til mar bsten par byed pa dag_/de yis yon tan de thob cing /_/lus ni nag po nyid du 'gyur/_/bcud kyis len ni dus dang rjes mthun zhing /_/bsten nus 'bras bur bcas pa bshad pa yin/_/gzhan dag phan yon bcas
[\[331b.3\]]pa yod mod kyis/_/rnyed par dka' bas bdag gis ma bshad do/_/bcud kyis len gyi cho ga las/_/nyams pas gal te nad skye na/_/bcud kyis len de spangs nas ni/_/de yi sman ni ji bzhin bya/_/bden par smra zhing khro ba med/_/dbang po bsdams shing bdag nyid thul/_/
[\[331b.4\]]zhi zhing dam pa'i spyod la dga'/_/rtag tu bcud len yin zhes bya/_/yon tan 'di dag ldan gyur pas/_/gang zhig bcud len bsten gyur pa/_/de ni dga' zhing tshe ring la/_/'jig rten 'di dang gzhan du bde/_/spyod pa bstan bcos rjes 'jug cing /_/gam na gnas
[\[331b.5\]]pa'i sems dang mthun/_/don la blo ni ma 'khrugs pa/_/bcud kyis len ni rdzogs pa yin/_/yan lag brgyad pa'i snying po bsdus pa las/_/phyi ma'i gnas kyi le'u sum cu rtsa dgu pa'o//_//yan lag brgyad pa'i snying po bsdus pa las/_/rgas pa gso ba'i yan lag
[\[331b.6\]]rdzogs so//_//de nas ro tsa gso ba'i le'u bshad par bya'o/_/skyes bus rtag tu yul bsten pas/_/ro tsa bar ni 'dod bya ste/_/dga' dang brta dang bu rgyud ni/_/yon tan ldan pas de la gnas/_/bu tsha'i rgyud ni skyed byed cing /_/'phral du yang dag dka' byed
[\[331b.7\]]gang /_/gang gis rta ltar rab stobs ldan/_/bud med la ni thogs med 'gro/_/bud med la rab chags 'gyur ba/_/gang dang gang gis 'phel 'gyur ba/_/de ni ro tsa byed pa ste/_/lus kyi stobs kyang skyed pa'i mchog_/chos dang grags dang tshe ring dang /_/'jig rten gnyis ka'i
[\[332a\]]
[\[332a.1\]]bcud len 'gyur/_/gcig tu skyon ni med pa yi/_/tshangs par spyo la bdag yi rang /_/snying stobs chung ba nyon mongs pas/_/gnod par gyur pa'i nad bu can/_/lus mi zad pa bsrung ba'i phyir/_/ro tsa'i cho ga brjod pa yin/_/nad med lang tsho ldan pa
[\[332a.2\]]dag_/ro tsa ba ni sten byed pa/_/dus tshigs kun la nyin re zhing /_/nyal po bya ba dgag pa med/_/de nas snum gyur sbyang byas pa/_/ni ru ha dang 'jam rtsir bcas/_/mar dang til mar sbrang rtsi dang /_/sha khu 'o ma kha rar bcas/_/'o ma sha dang sha khu bza'/_/sbyor ba shes pas
[\[332a.3\]]dang por gtad/_/de nas ro tsa byed sbyor ba/_/khu ba bu tsha 'phel byed bya/_/me tog dri mnam grib ma med/_/'bras bu med par gyur pa'i shing /_/yal ga gcig pa'i shing gcig bzhin/_/bud med med mi de dang 'dra/_/gom 'gros 'khyor zhing tshig mi gsal/_/
[\[332a.4\]]rdul gyis g.yogs pa ltar snang zhing /_/bzhin ras snabs kyis gos pa yang /_/snying ni dga' bar byed pa yin/_/reg pa dang ni mthong stsogs la/_/bu mnyam bde ba yod min na/_/gang zhig chos dang grags par ldan/_/nga rgyal rigs 'phel smos ci dgos/_/lus sbyang byas te ci nus par/_/
[\[332a.5\]]ro tsa'i sbyor ba brtsam par bya/_/'dam bu gung shing 'jag ma sogs/_/pu shel tse dang bi da ri/_/kaN+Da ka ri'i rtsa ba dang /_/ba la 'tsho byed zangs rtsib/_/ram nye ba gnyis med gnyis/_/nye'u shing par+Na rnam gnyis dang /_/a shwa gan+d+ha kha sral phre'u/_/a ti ba la ba spru ba/_/bi
[\[332a.6\]]da ri ti ba ya s+ye/_/ra sna gze ma dzi ban ti/_/shing mngar sa la par+Ni rnams/_/re re'ang srang ni gsum gsum cha/_/mon sran gre'u bre bzhi dang /_/chu bre sum cu gnyis nang bskol/_/khu ba bre bzhi lus pa ru/_/mar bre bzhi dang bid ri/_/skyu ru ra dang bu ram shing /_/bre ni bzhi bzhi gzhug
[\[332a.7\]]par bya/_/'o ma mar gyi bzhi 'gyur dang /_/bir kha sral ram nye gnyis/_/shing mngar phal gu pi pi ling /_/rgun 'brum 'bra go bi da ri/_/ma du ka dang nye'u shing pa/_/'di dag btags te bcug nas ni/_/de bskol btsags pa'i nang du ni/_/ka ra dkar po smig rkang ni/_/sman ni bre re gzhug pa
[\[332b\]]
[\[332b.1\]]dang /_/pi pi ling ni srang bzhi dang /_/na le sham ni srang gcig dang /_/shing tsha sug smel ge sar rnams/_/re re srad ni phyed phyed phye/_/sbrang rtsi srad ni bcu drug sbyar/_/de las nyin re srang re bza'/_/'o ma dang ni sha khu btung /_/des ni rta ltar spyod gyur cing /_/mchil pa lta bur 'dod
[\[332b.2\]]pa spyod/_/bid ri dang pi pi ling /_/sha li 'bras rtsa pi ya li/_/kha sral phye ma phul re dang /_/de bzhin sbrang rtsi srang brgyad dang /_/kha ra'i phye ma srang lnga bcu/_/mar sar srang ni bcu drug sbyar/_/de las zho ni gnyis gnyis bza'/_/bud med brgya la spyod par nus/_/khra sral phre'u zho
[\[332b.3\]]'am ni/_/ma sha 'o mar bskol te bsgrangs/_/mar dang sbrang rtsir bcas pa dag_/zos la ba sar 'o ma btung /_/mtshan mo thog thag gnyid ma log_/dub pa med par nyal po spyod/_/ra thug rlig pa 'o mar btsos/_/til dang lan mang bsres pa dang /_/kha rar bcas zos gang yin de/_/bud med
[\[332b.4\]]brgya la'ang gsar snyam sems/_/bid ri yi phye ma ni/_/rang gi khu bar lan mang sbangs/_/zhun mar sbrang rtsi bcas bldags na/_/bud med bcu la spyod par nus/_/pi ling skyu ru ra yi phye/_/rang gi khu bar legs par sbangs/_/sha kha mar dang sbrang rtsir bcas/_/zos rjes 'o ma 'thungs pa gang /_/mi de
[\[332b.5\]]brgyad cu lon na yang /_/lang tshor gnas shing 'dod spyod nus/_/shing mdar phye ma zho gnyis dang /_/mar dang sbrang rtsi de mnyam pa/_/zos rjes 'o ma 'thungs gyur na/_/mi de rtag tu 'dod spyod nus/_/kar ka ta yi sring gi phye/_/'o mar sbyar te 'thungs pa dang /_/kha ra 'o ma mar bcas pa'i/_/zas zos bud med
[\[332b.6\]]la phod 'gyur/_/pa ya s+ya dang 'o ma bskol/_/mar dang sbrang rtsi bcas za zhing /_/ba ni yar ma'i 'o ma 'thung /_/de yi sa bon zad mi shes/_/kha sral phre'u bu ram gyi/_/sa bon phye ma kha rar bcas/_/'o ma bzhos ma thag btung na/_/lug bong lta bur spyod par 'gyur/_/u tsa da yi phye ma
[\[332b.7\]]dang /_/nye'u shing sbyar ba'ang de bzhin no/_/zho spris zla ba ltar dkar ba'i/_/tshags kyis btsags pa zos nas ni/_/kha ra drug cu'i 'bras chan zos/_/rgan po'ang gzhon nu bzhin du spyod/_/gze ma ma sha a ru ra/_/kha sral sa bon nye'u shing pa/_/'o ma bcas 'thung rgas pa yang /_/bud med
[\[333a\]]
[\[333a.1\]]brgya la spyod par nus/_/gang yang snum zhing mngar ba dang /_/stobs 'phel nyams ni brtas byed dang /_/yid ni dga' bar byed pa gang /_/de dag thams cad ro tsar bshad/_/de bas rdzas ni 'di lta bus/_/brtas byas bud med la 'jug bya/_/rang gi shugs kyis spyod pa dang /_/
[\[333a.2\]]bud med yon tan gyis dga' spyad/_/chos kyi dpag bsam shing myu gu/_/dbang po'i bde ba kun bsten bya/_/yul ni yid du 'ong ba lnga/_/'dod pa'i lha yi mda' yin no/_/yid 'ong yul ni re res kyang /_/tshim zhing dga' byed mchog yin no/_/bud med lus la 'dus nas gang /_/gnas pa de ni smos ci
[\[333a.3\]]dgos/_/gang gi ming thos na yang snying dga' zhing /_/mthong na ngoms par 'gyur ba med pa dang /_/dbang po kun 'dren lcags kyur 'gyur ba yin/_/bud med khyo yi rjes 'jug 'phyon ma min/_/sgyu rtsal 'jo sgeg na tshod lus kyis brgyan/_/dga' ba'i phyir ni ngo tsha dben par spyod/_/tshig snyan smra zhing
[\[333a.4\]]mtshungs par mngon dga' bcas/_/bud med de ni ro tsa'i don mchog byed/_/'dod pa'i bstan bcos las bshad skyon med pa'i/_/yul dang dus dang nyams stobs rjes mthun zhing /_/sman dpyad bstan bcos sbyor dang mi 'gal ba/_/'dod pa'i spyod pa ma lus spyad par bya/_/bsku byug lus
[\[333a.5\]]dril sman chu blugs dang dril/_/me tog phreng ba sna tshogs rgyan dang ldan/_/glu dang snyan dngags la sogs gtam la mkhas/_/rang bzhin na tshod mtshungs shing dbang gyur grogs/_/rang gi khang pa'i nye 'khor khrus rdzing bu/_/pad+ma'i ge sar sbrang rtsis myos pa yis/_/sbrang ma bya dang bcas pas
[\[333a.6\]]gyur pa ni/_/sngo zhing gzhi mnyam ri yi 'dab na ni/_/nags tshal khyim dang nye bar 'gyur ba dang /_/mthong na dga' ba'i shing ni sna tshogs skye/_/mnyan na bde ba'i khu byug sgra snyan sgrogs/_/lus bde bud med rgyan ldan dus dbang 'gyur/_/sems bde ma lus 'khor gyis bskor ba dang /_/
[\[333a.7\]]so rtsi dang ni chang dang chung ma ni/_/yid 'ong mtshan mo zla zer bcas par 'dug_/yid ni dga' bar byed pa gang dang gang /_/de dang de ni ro tsar byed pa yin/_/chung ma'i kha ni ut+pal ltar dri zhim/_/pi wang snyan pa'i sgra ni nyan byed dang /_/mal stan yid 'ong me tog gcal bkram pa/_/
[\[333b\]]
[\[333b.1\]]lcug ma me tog myu gus brgyan pa 'dra/_/yul dang dus la gnod pa gang yang med/_/yul gyi yid la gnod pa chung ngu'ang med/_/ro tsa'i sbyor ba nye bar ldan gyur pa/_/'dod pa'i 'dod pa yongs su rdzogs par byed/_/gla sgang par pa ta ni rims la phan/_/skom dad che la bong pa
[\[333b.2\]]bsregs pa ni/_/chu yi nang du gsur pa'i dngas ma phan/_/slon la 'bras yos chu so'i nang brag zhun/_/gcin snyi skyu ru ra dang ser po gnyis/_/skya rbab nad la lcags kyi phye ma mchog_/rlung dang bad kan la ni a ru ra/_/mcher pa'i nad la pi pi ling mchog yin/_/glo rdol ba la
[\[333b.3\]]rgya skyegs khu ba bsngags/_/dug gi nad la shir sha rab tu bsngags/_/tshil dang rlung nad la ni gu gul phan/_/khrag mkhris la ni ba sha ka rab bsngags/_/'khru ba'i nad la dug mo nyung phan zhing /_/gzhang 'brum go bye dbyig dug la gser phan/_/tsho ches pa la skyer khaN+Da bsngags
[\[333b.4\]]shing /_/srin bu'i nad ni byi dang ga yis 'joms/_/gcong chen la chang ra sha'am 'o ma phan/_/mig gi nad la 'bras bu gsum rab phan/_/dreg nad la ni sle tres rab bsngags shing /_/pho ba'i nad la dar ba gsar pa mchog_/mdze la seng ldeng snying po bsten pas mchog_/nad kun la ni brag
[\[333b.5\]]zhun rab tu bsngags/_/smyo byed nad la mar ni rnying pa phan/_/brjed byed nad la bram+hi'i rtsa ba phan/_/mya ngan la ni chang ni blud pas phan/_/gnyid med pa yi nad ni 'o mas sel/_/cham pa zho ni sbyar ma dag gis sel/_/rid pa'i nad la sha ni sbyin par bya/_/rlung gi nad la sgog skya rab tu bsngags/_/yan
[\[333b.6\]]lag rengs pa'i nad ni dugs kyis sel/_/phrag pa phrag gong lag ngar na ba la/_/thang chu kha bor yi sna sman gtang /_/glad pa'i nad la mar sar hwags kyis sel/_/dmu rdzing rnga mo'i gcin dang 'o mas sel/_/mgo ba'i nad kun la ni sna sman bsngags/_/khong 'bras gsar du byung la gtar ga gdab/_/
[\[333b.7\]]kha yi nad kun la ni mkhur bkang phan/_/mig nad sna sman mig sman brtabs sel/_/rgas pa la ni 'o ma zhun mar phan/_/brgyal la chu gang blugs dang grib ma phan/_/drod chung ngal dang sge'u gsher tsha ran phan/_/dub la chang 'thungs lus ni khrus byas phan/_/sdug bsngal bzod dang brtan la rtsol
[\[334a\]]
[\[334a.1\]]pa phan/_/gcin sri ba la gze ma phan pa yin/_/lud pa lu la kaN+Da ka ri phan/_/rtsib logs gzer la puSh+kar mU la phan/_/rgas sra ba la skyu ru ra phan zhing /_/rma la 'bras bu gsum dang gu gul phan/_/de ltar nad rnams kyi ni sman gyi mchog_/bshad pas nad
[\[334a.2\]]rnams zhi bar nus pa yin/_/de ni yul dang dus kyi stobs las ni/_/ci rigs par ni brtags te sbyar bar bya/_/de ltar rgyun shes bu las gzhung gi mdo/_/legs par bshad pa des ni ma ngoms pas/_/me bzhin 'jug sogs blo mthun dad pas 'dud/_/the tshom 'di ni me bzhin 'jug gis dris/_/
[\[334a.3\]]skal ldan kha cig bdag nyid mkhas/_/sman dang nad g.yog phun sum tshogs/_/sman pa rgan po'i lung gis ni/_/rjes su 'jug kyang nad bcas shing /_/nad kyis srog ni zad par snang /_/gzhan dag de las go bzlog snang /_/de phyir phan dang gnod pa yi/_/'bras bu nges pa ma mchis
[\[334a.4\]]na/_/'dir ni bstan bcos kyis ci bstan/_/de ltar me bzhin 'jug sogs slob ma'i tshogs/_/rtog pa skyes la rgyun shes bu yis ni/_/de nyid ma lus rnam par bshad gyur pa/_/gso byas ma byas mnyam por bya mi rigs/_/yan lag drug cu ldan pa yi/_/gso byed bde
[\[334a.5\]]'gyur yod mod kyi/_/nad kyi 'dam du bying ba la/_/lag nas 'dren thabs sman yin no/_/'tsho dang 'chi bar 'gyur ba la/_/kun la sman yod ma yin zhing /_/thabs la ltos pa ma yin la/_/gzhan du thabs la ltos pa'i nad/_/thabs kyis bsgrubs na 'grub 'gyur bas/_/rgyu
[\[334a.6\]]med par ni gtan tshigs min/_/gang yang khyed kyi phun tshogs ni/_/kun dang ldan pas gsos na yang /_/'chi 'gyur zhes smra de ma yin/_/thabs ni thabs min 'gyur yod min/_/gal te de lta'i thabs ldan zhing /_/blo ldan gso ba byas gyur kyang /_/sngon las nyes pa ma grub pas/_/
[\[334a.7\]]yan lag bcu drug ldan med yin/_/me dang chu sogs dugs dang ni/_/rengs sogs mi 'grub su zhig zer/_/brta dang nyams smad 'o ma dang /_/'bras ngan mi byed su zhig 'dod/_/ma sha kha sral la sogs la/_/ro tsa mi nus su zhig zer/_/bshang gci bskyed dang mang bar ni/_/nad la the tshom su zhig
[\[334b\]]
[\[334b.1\]]zer/_/sngags dang rgyud ni med pa ru/_/gang gis dug ni 'jug par 'gyur/_/gag pa la sogs gso ba ni/_/med par gang zhig bde bar 'gyur/_/'on kyang dus min 'chi la sogs/_/grub mtha' kun tu nges par grags/_/'bad pa chen po dag gis ni/_/ji ltar gzhan gyis bzlog
[\[334b.2\]]par nus/_/tsan+dan la sogs tsha sogs pa/_/lung las grags pa bzhin du sel/_/rims la smyung dang brta ba dag_/bstan bcos nyid las grags pa yin/_/yan lag bzhi pa'i yon tan 'byor/_/legs par brtags nas sbyar bya zhing /_/gzhan du nad kyi tshogs 'joms
[\[334b.3\]]pa/_/gso ba the tshom bcas mi bya/_/'di ni dus min 'chi zhags pa/_/brtan po bcom par byed pa yin/_/nad kyis skrag cing 'jigs pa la/_/sngags med pa yi srung skud yin/_/'di ni 'gro ba'i sdug bsngal rnams/_/sel byed bdud rtsi mngon sum yin/_/snad ngan
[\[334b.4\]]gnas na 'phral du ni/_/ha la ha lar 'gyur ba yin/_/bstan bcos nges pa mi shes shing /_/tshig tsam la ni rjes gzhol ba'i/_/gshin rje'i zhags pa thogs pa bzhin/_/sman pa ngan pa ring du spang /_/sman pa gzhung la legs mkhas shing /_/lung la mkhas pa'i bzang po dang /_/
[\[334b.5\]]las la goms shing dge ba ni/_/bzang por 'dod pa dam pa yin/_/de ltar rgyud kyi yon tan ldan/_/rgyud kyi skyon ni spangs gyur pa/_/gso ba'i bstan bcos ma lus pa/_/khyab ste yongs su gnas pa yin/_/drang srong chen po'i gzhung rjes 'jug_/rgya che'i dri ma med pa'i gnas/_/rgya mtsho
[\[334b.6\]]chen po ltar zab cing /_/bsdus don nye bar mtshon byed yin/_/sman dpyad yan lag brgyad pa'i rgya mtsho bsrubs pa las/_/yan lag brgyad bsdus bdud rtsi'i tshogs thob gang /_/de las don chen rtsol ba zhan pa rnams/_/dga' bar bya phyir rgyud 'di logs shig byas/_/'di ni lud chen las
[\[334b.7\]]grags shing /_/'bras bu mngon du ston byed pas/_/sngags dang 'dra bar legs sbyar gyi/_/log dpyod nam yang mi bya'o/_/'di bklags rtogs dang nyams blangs pas/_/tshe ring ba dang nad med dang /_/chos dang nor dang bde dang grags/_/nges par 'thob par 'gyur ba yin/_/'di
[\[335a\]]
[\[335a.1\]]ni bltas na bsdus don rtogs nus pas/_/rang gi goms las sman pas bskyod mi nus/_/rgya chen rgyud gzhan dag las goms gyur pas/_/mi bskyod gyur gang de ni ngo mtshar med/_/gal te tsa ra ka ni bslabs gyur des ni legs thos sogs/_/las bshad
[\[335a.2\]]nad kyi ming tsam yang ni shes par 'gyur ma yin/_/tsa ra ka la ma bslabs gso ba dag ni ma goms pa'i/_/nyon mongs des ni nad pa rnams kyi gso ba ji ltar bya/_/mngon par zhen pa'i dbang gis legs par bshad par gyur pa'ang /_/shin tu rmongs pas mngon par spyad par mi
[\[335a.3\]]byed gang yin de/_/de ni dang por sman dpyad bstan bcos skyon med bklags gyur zhing /_/skyes bu tshe yis ji srid thub kyi bar du bslab par byed/_/rlung dang mkhris pa bad kan zhi bya'i phyir/_/til mar mar sar sbrang rtsi rim bzhin bsten/_/de ltar tshangs pa'am tshangs pa'i
[\[335a.4\]]bu yis bshad/_/tshig gi dbye bas bshad kyang khyad 'phags med/_/ston pa po yi dbang gis ni/_/sman gyi nus pa khyad 'phags yin/_/de bas phrag dog spangs nas ni/_/bar ma nyid la bsten par bya/_/drang srong gis bshad phyir dga' na/_/legs thos tsa ra kar
[\[335a.5\]]ma zad/_/lug stsogs kyis byas ci mi slob/_/de bas legs bshad gzung bar bya/_/'di ni tshe yi rig byed rgya mtsho yi/_/snying po las ni snying po blangs nas su/_/rnam par sbyar las dge ba gang thob pa/_/de yis 'gro bas de nyid mthong bar shog_/yan lag brgyad pa'i
[\[335a.6\]]snying po bsdus pa las/_phyi ma'i gnas kyi le'u ste bzhi bcu tham pa'o//_//sman pa'i bdag po dge 'dun gsang ba zhes bya ba'i bu sman pa chen po pha khol zhes bya bas yan lag brgyad pa'i snying po mdzad pa las/_rgyud phyi ma'i gnas te drug pa'o//_//sman dpyad yan lag brgyad pa'i
[\[335a.7\]]snying po bsdus pa zhes bya ba ji snyed pa rdzogs so//_//rgya gar gyi mkhan po dzA ran d+ha ra dang /_zhu chen gyi lots+tsha ba dge slong rin chen bzang pos bsgyur cing zhus te gtan la phab pa//_//
[\[335b\]]
[\[335b.1\]{D4311}]rgya gar skad du/_/aSh+TAng+ga hr-i da ya nA ma bai DUr+ya ka b+haSh+ya ma/_bod skad du/_yan lag brgyad pa'i snying po zhes bya ba'i sman dpyad kyi bshad pa/_thams cad mkhyen pa la phyag 'tshal lo/_/bcom ldan 'das de bzhin gshegs pa
[\[335b.2\]]dgra bcom pa yang dag par rdzogs pa'i sangs rgyas sman gyi bla be+e DUr+ya 'od kyi rgyal po la phyag 'tshal lo/_/'dod chags la sogs ma lus pa yi nad/_/rgyun du 'brel pas lus la kun tu khyab/_/'dod dang gti mug khro ba sel ba yi/_/sman pa sngon med de la phyag 'tshal lo/_/sngon
[\[335b.3\]]gyi drang srong rgyun shes kyi bu la sogs pas bshad pa/_/tshe ring ldan par 'dod pa na/_/chos dang nor yang bde bar sgrub/_/tshe yi rig byed lung bshad pa/_/rab tu gus pas bya bar gyis/_/gnas dang po sman dpyad kyi cho ga tshe ring bar bya ba la sogs pa'i dpyad ni/_/tshangs pa chen po dran
[\[335b.4\]]nas/_tshangs pa chen po'i bu skye dgu'i bdag ces bya ba la bshad do/_/skye dgu'i bdag gis sman dpyad lobs nas/_lha'i sman pa tha skar gyi bu gnyis la bshad do/_/lha'i dbang po brgya byin gyis kyang sngon drang srong chen po rgyun shes kyi bu dang /_nab so skyes dang /_thang la
[\[335b.5\]]gnas dang /_dka' gnyis spyod dang /_mu khyud dang /_'dro ba skyong gi bu dang /_shol 'dro zhes bya ba la bshad do/_/drang srong chen po 'di rnams kyis kyang /_/drang srong me bzhin 'jug la sogs pa la bshad do/_/drang srong me bzhin 'jug la sogs pas sman dpyad kyi gzhung
[\[335b.6\]]lobs nas/_drang srong re res kyang sman dpyad zhib mo rgyas pa so sor byas pa'i gzhung rtsing zhib sna tshogs su gyur pa las/_phyis sman pa chen po pha khol zhes bya bas sman dpyad kyi gzhung mang po mtha' dag ma lus pa las btus pa/_/rtsing zhib ran cing bslab pa'i mdo yan lag brgyad du bsdus
[\[335b.7\]]pa'i sman dpyad kyi gzhung bris so/_/de la sman dpyad kyi mdo yan lag brgyad ces bya ba ni/_nam tshong man chad lus kyi nad sna tshogs gso ba'i dpyad dang /_byis pa chung ngu'i dpyad dang /_gdon nad sna tshogs kyi dpyad dang /_nam tshod yan chad mig dang rna ba dang glad pa'i nad
[\[336a\]]
[\[336a.1\]]sna tshogs kyi dpyad dang /_/mtshon gyis smas pa'i rnag gso ba'i dpyad dang /_/sdig sprul zos dug dang rtsi dug gis pog pa'i dpyad dang /_rgas sra zhing tshe ring bar bya ba'i dpyad dang /_bud med la phod par bya ba'i dpyad dang /_/yan lag mdo rnam pa 'di brgyad
[\[336a.2\]]yin no/_/de lta bas na sman dpyad kyi gso ba'i cho ga thams cad ni mdo brgyad po 'dir 'dus so/_/de la mi'i nad thams cad kyi nad gzhi ni rnam pa gsum ste/_rlung dang mkhris pa dang bad kan yin no/_/rlung dang mkhris pa dang bad kan 'di gsum ma snyoms te/_gyur na nad
[\[336a.3\]]yin te lus 'joms par byed do/_/'di gsum 'phrod snyoms la gyur pa med na lus kyi nyams tha mal par gnas te/_'tsho bar byed do/_/rlung dang mkhris pa dang bad kan 'di gsum lus la khyab par gnas mod kyi/_/de la yang gnas kyi bye brag ni snying ga yan chad bad
[\[336a.4\]]kan gyi gnas so/_/snying ga man chad lte ba yan chad kyi bar ni mkhris pa'i gnas so/_/lte ba man chad zas zhu ba'i sa dang /_ro smad man chad rkang pa yan chad rlung gi gnas so/_/yang de la na tshod kyi bye brag las bstan na/_byis pa'i tshe na ni bad kan no/_/dar la bab
[\[336a.5\]]pa'i tshe ni mkhris pa'o/_/rgas phan chad ni rlung gi rang bzhin no/_/nyin mtshan yang rnam pa gsum du blta ste/_snga dro ni bad kan no/_/nyi ma phyed kyi dus ni mkhris pa'o/_/snur smad man ni rlung ngo /_/mtshan mo'i nam stod ni bad kan no/_/nam gyi gung la mkhris pa'o/_/
[\[336a.6\]]nam gyi smad man chad ni rlung gi dus so/_/yang de la zas zos ma thag pa'i rjes la cung zad cig gi bar du ni bad kan gnas so/_/de nas zas de zhu bar byed kyi bar du ni mkhris pa'o/_/zas zhu nas dngas snyigs phyed phan chad ni rlung gi dus so/_/de la kha zas zos pa rnams
[\[336a.7\]]me'i drod kyis 'ju ba'i bye brag rlung dang mkhris pa dang bad kan las rnam pa bzhir blta ste/_de la rlung skyes nas zas zos pa yang na myur du 'ju/_/yang na ring du mi 'ju bar byed de/_'ju ba mi snyoms so/_/mkhris pa skyes nas zas zos pa'i me drod rno ches par 'gyur ro/_/bad kan
[\[336b\]]
[\[336b.1\]]skyes na zas 'ju bar byed pa'i me drod chung par byed do/_/rlung dang mkhris pa dang bad kan 'di gsum shas mnyam na zas 'ju ba'i me'i stobs kyang snyoms pa yin no/_/de la rlung gi shas che na lto sra'o/_/mkhris pa shas chen lto 'jam zhing snyi'o/_/bad kan gyi shas chen lto sra che
[\[336b.2\]]pa yang ma yin/_/snyi ba nyid kyang ma yin pa de ni bar ma ran pa yin no/_/rlung dang mkhris pa dang bad kan gsum shas snyoms te snyoms pa ni nad gzhi snyoms te nad med pa'o/_/ye lus kyi nad gzhi dang po ni/_/ma'i mngal du zla mtshan dang /_khu ba chags pa de tshun chad nas lus skye
[\[336b.3\]]ba la sogs par 'gyur ba ni nad kyi mgo ste de nas byung ba yin te/_de nas dpe srin bu gdug pa'i dug dang 'dra'o/_/yang rlung dang mkhris pa dang bad kan gyi bye brag las lus kyi rang bzhin ni rlung dang mkhris pa dang bad kan re re la yang /_/che ba dang 'bring po dang chung ngu so sor blta'o/_/
[\[336b.4\]]rlung dang bad kan dang mkhris pa gsum 'phrod snyoms na/_/lus zungs 'phrod snyoms pa yin te nad med pa'i mchog go/_/rlung dang mkhris pa dang bad kan gsum las gang yang rung ba gnyis shig lhag par phye na/_nad gzhi rnam gnyis las nad du 'gyur te/_smad par bya ba'i rang
[\[336b.5\]]bzhin yin no/_/de la rlung gi rang bzhin ni rtsub pa/_/yang ba/_grang ba/_/sra ba/_phra ba/_g.yo ba yin no/_/de la mkhris pa'i rang bzhin ni 'jam bag can/_/tsha tsag cag byed pa/_/dro ba/_yang ba/_dri nga bar mnam pa/_khong 'khru ba/_/gsher te sla ba yin no/_/de la bad
[\[336b.6\]]kan gyi rang bzhin ni lci ba/_bsil ba/_'jam pa/_snum zhing rtul ba/_brtan pa/_nal nal po 'byar bag gi rang bzhin yin no/_/rlung dang mkhris pa dang bad kan 'di gsum las gnyis kyi shas chen ldan pa'i nad ces bya'o/_/sum char las nad du gyur pa ni 'dus pa'i nad
[\[336b.7\]]ces bya'o/_/de la lus zungs bdun zhes bya ba ni/_bcud dang sa ma dang /_khrag dang /_sha dang /_tshil dang /_rus pa dang /_rkang dang /_khu chu dang bdun no/_/'di bdun dang snyigs ma bshang gci dang /_rdul sogs pa la rlung dang mkhris pa dang bad kan gsum gyis gnod
[\[337a\]]
[\[337a.1\]]par byed pa yin no/_/rlung dang mkhris pa dang bad kan gsum snyoms na lus thams cad rtas par byed do/_/rlung dang mkhris pa dang bad kan rnams ma snyoms na lus la gnod par byed pa yin no/_/de la sman no cog gi dang /_zas zos so cog gi
[\[337a.2\]]ro ni mdo rnam pa drug ste/_mngar ba dang /_skyur ba dang /_tsha bro ba dang /_kha ba dang /_tsha ba dang /_bska ba dang rnam pa drug go/_/ro rnam pa drug kyang rtsi sman tha dad pa la brten to/_/ro drug gi stobs kyang go rims bzhin du mthu che ba yin no/_/de la dang po'i mngar ba dang
[\[337a.3\]]skyur ba dang /_tsha bro ba 'di gsum gyis ni rlung sel to/_/kha ba dang /_tsha ba dang /_bska bas ni bad kan sel to/_/bska ba dang kha ba dang mngar bas ni mkhris pa sel to/_/de la tsha ba dang skyur ba dang /_lan tshwas ni mkhris pa dang khrag rgyas pa'i tsha ba'i nad skyed do/_/sman
[\[337a.4\]]gyi bye brag ni rnam pa gsum du blta ste/_la las ni nad zhi bar byed/_la las ni nad ldang bar byed de/_tha mal ni nyams tha mal par gnas par byed do/_/yang sman gyi mthu ni rnam pa gnyis te/_tsha ba dang /_bsil ba'i yon tan yin no/_/sman zhu ba'i rjes ni rnam
[\[337a.5\]]pa gsum ste/_mngar ba dang /_skyur ba dang /_tsha ba'i rang bzhin no/_/sman gyi yon tan ni rnam pa bcu ste/_lci ba dang /_rtul ba dang /_bsil ba dang /_snum pa dang /_'jam pa dang /_bska ba dang /_mnyen pa dang /_brten pa dang /_rab tu phra ba dang /_skam
[\[337a.6\]]bag can no/_/'di las bzlog na nyi shur sbyar ro/_/nad gso ba'i bye brag ni dbyar dgun gyi bye brag dang /_sman gyi bye brag dang /_sman sbyor zhing gtong ba'i las la mkhas pa dang /_'di gsum sbyar zhing logs par sbyor ba ni/_nad med par byed pa'i rgyu
[\[337a.7\]]gcig pu ste/_mchog yin no/_/rnam pa 'di gsum ltar ma 'byor te/_chung ngam log par sbyar tam/_lhag par sbyar te ches na nad kyis nyen pa yin te/_nad du shes par bya'o/_/nad ces bya ba ni rlung dang mkhris pa dang bad kan ma snyoms pa las nad du
[\[337b\]]
[\[337b.1\]]'gyur ro/_/nad med pa ni rlung dang mkhris pa dang bad kan gyi nad gzhi 'phrod cing snyoms na nad med pa'i rang bzhin no/_/nad ces bya ba ni mdor rnam pa gnyis te/_gcig ni bkres pa dang skom pa dag gi nad rtag pa rang bzhin gyis gnas pa yin no/_/'phral du snang
[\[337b.2\]]pa dang /_ma 'phrod pa ma snyoms pa las nad du gyur pa ni/_glo bur gyi nad yin te/_'di dang rnam pa gnyis so/_/nad 'di gnyis kyang lus dang sems kyi bye brag gis nad kyi gnas kun rnam pa gnyis su rig par bya'o/_/de la 'dod chags dang /_gti mug gnyis kyi
[\[337b.3\]]yid yin te/_'di gnyis nad gzhir bstan to/_/de la nad kyi thabs brtag pa ni rnam pa gsum ste/_blta ba dang /_lag pa'i myang bas reg par bya ba dang /_nad thabs dri ba dang gsum gyis brtag go/_/de la nad pa'i nad brtag pa yang rnam pa lnga ste/_sngar
[\[337b.4\]]nad gzhir gyur pa'i kha zas mi 'phrod pa'i lci yang zos rjes dpyad pa dang /_nad gang yin pa'i tshul las shes par bya ba dang /_nad kyi dngos po gang yin pa'i mtshan nyid rtogs pa dang /_nad du 'gyur ba'i kha zas la sogs pa zos par gyur pas nad cher gyur pa dang /_
[\[337b.5\]]nad mngon par rtogs te nad kyi ming ci yin bye brag phyed pa dang /_'di lta bus nad kyi tshul rtogs par bya'o/_/yang nad kyi tshul brtag pa yang rnam pa gnyis te/_yul sa'i bye brag dang /_lus kyi bye brag las rnam pa gnyis su blta ste/_de la yul sa'i bye brag gi
[\[337b.6\]]chu dang shing rtsi nyung zhing /_ri nyung skam sa che/_rus pa can rlung che ba'i yul de lta bu ni/_rlung nad lhag par che zhing khrag nad du 'gyur ro/_/yul spyi ser che ste/_chu mang ri shas che ste/_shing med pa'i yul 'di lta bu las ni bad kan lhag par che shing rlung du yang
[\[337b.7\]]'gyur ro/_/skams dang gsher sa de gnyis cha mnyam ste/_thun mong tsam du gyur na rlung dang bad kan dang mkhris pa la sogs pa'i nad kyang ches mnyam par 'gyur ro/_/de lta bas na yul sa las blta ba rnam pa gsum du bshad pa yin no/_/sman pas
[\[338a\]]
[\[338a.1\]]nad kyi dmigs gso dka' sla las sman sbyar ba yang rnam pa gnyis te/_nad kyis btab nas skad cig thang cig nas lo zla ba la sogs pa'i yun ji srid lon pa dang /_'phral du nad kyis thebs pa'i tshabs che chung gi dmigs las brtags
[\[338a.2\]]te/_sman pas sman sbyar bar bya'o/_/sman pas sman gtang ba yang mdo rnam pa gnyis te/_stod du drang zhing slon pa la sogs pa nas bkru zhing sbyang bar bya ba dang /_nad zhi bar bya ba'i sman gtang ba dang gnyis so/_/lus las byung ba'i nad rnams rim pas gso ba
[\[338a.3\]]ni mchog tu sman bzang ste/_sman langs pa nas gtang ba dang /_bkru sman gtang ba dang /_slon sman gtang ba dang /_til mar dang sman mar dang /_sbrang rtsi la sogs pa btang zhing gso'o/_/sems kyi nad gso ba ni shes rab kyi blo dang ldan pa dang brtan zhing dga' ba
[\[338a.4\]]dang ldan pa dang /_gzhan gyis brnyas pa la sogs pa byas pas sems mi dga' zhing 'khrugs par gyur na/_bdag nyid kyi tshod ji tsam pa dang /_ci 'dra ba la sogs pa rigs pa'i tshul gyis bsams te/_sems kyi nad gso ba 'di ni sems nad gso ba'i mchog yin
[\[338a.5\]]no/_/sman btang zhing nad gso ba'i dpyad thabs mdo rnam pa bzhi ste/_sman pa dang /_sman dang /_nad g.yog dang /_nad pa dang rnam pa bzhi'o/_/nad gso ba'i mdo rnam pa 'di bzhi po'i re re la yang rnam pa bzhi bzhi ste/_bcu drug dang ldan na/_nad gso ba la sogs
[\[338a.6\]]pa sman dpyad thams cad byar rung ngo /_/de la yon tan rnam pa bzhi dang ldan na sman pa yin te/_de dag gang zhe na/_sman pa chen po mkhas shing lugs che/_kun gyi stegs su gyur pa yin/_sman dpyad kyi gtsug lag bshad pa/_dpyad kyi lung legs par lobs
[\[338a.7\]]pa yin/_/sman sbyar zhing gtang ba'i las su bya ba rnams mthong ba dang /_snyom las dang le lo mi byed cing brtson pa yin/_phyi'i bkru bshal dang sman sbyar ba la sogs pa la gtsang sbra che zhing nang gi 'dod chen med la snying rje yod pa'i gtsang sbra dang ldan pa 'di ni sman pa'i yon tan
[\[338b\]]
[\[338b.1\]]no/_/de yang sman yon tan bzhi dang ldan pa dgos te/_sman sna tshogs so so'i brko skam pa la sogs pa so so'i cho ga bzhin byas par gyur pa dang /_sman sna re re yang mthu stobs la sogs pa yon tan dang ldan pa dang /_sman skye ba'i tshe na/_char pa chen po'am than
[\[338b.2\]]pa ches pa'am/_nyi lhags dang grib mas ha cang gnod par ma gyur cing /_/sa bzang po nas skyes pa so so'i smin par ldan pa dag nad dmigs tha dad pa dang /_'phrod pa'i sman dmigs su phan pa dang ldan pa dang /_'di bzhi ni sman gyi yon tan yin no/_/nad g.yog gi
[\[338b.3\]]yon tan yang rnam pa bzhi ste/_nad pa la byams pa dang /_phyi nang gi gtsang sbra che ba bsnyel mdongs yod cing gshor la brtson pa dang /_nad pa'i nad kyi tshul las kha zas la sogs pa rung mi rung gi cho ga sman pas bstan pa bzhin mi brjed mi 'khrul zhing rgyus lobs
[\[338b.4\]]pa'o/_/nad pa yang yon tan bzhi dang ldan na nad gsor rung ste/_gso ba'i yo byad 'byor te phyug pa dang /_sman pa'i dpyad nyan cing bka' blo bde ba dang /_nad pa rang gi nad gang dang gang du na ba shes pa dang /_sman dang dpyad byas na phog snya che zhing stobs dang ldan
[\[338b.5\]]pa bzhi'o/_/de ltar sman dpyad kyi yan lag bcu drug po 'di dag dang ldan na/_nad gso ba la sogs pa dang /_rgan sran che zhing tshe ring bar bya ba la sogs pa kun kyang byar rung ngo /_/sman pas nad pa zhig gso na/_nad gsor rung ba'i nad pa ni/_na tshod dar la bab
[\[338b.6\]]pa dang /_sman dpyad kyi cho ga thams cad la phog snya nus shing bzod pa dang /_rnam pa 'di gnyis su ldan pa'i mi sman gyi cho ga dang /_kha zas mi 'phrod pa bsrung zhing dbang po zhi zhing thub par srung nus pa 'di lta bu'i nad pa ni gso sla ba yin no/_/yang nad pa'i nad gso ba la/_
[\[338b.7\]]na tshod dar la bab cing phog snya nus kyang nad gnad du bab par gyur tam/_nad gzhi che ba la sogs par gyur na ni/_gso dka' ba yin no/_/nad pa'i na tshod dar la bab cing phog snya la sogs pa dang ldan la/_nad kyang gnad la bab par ma song /_nad gzhi yang chung /_na
[\[339a\]]
[\[339a.1\]]pa'i nad dmigs nyid kyang gsal bar mi snang ste/_nad gang yin pa'i tshul la ma rtags tsam zhig sngar snang ngam/_nad kyi dmigs gang yin pa'i mtshan nyid gsal bar rtogs pa dang /_rims la sogs pa nad gang yang rung ba'i bla brnan gyi
[\[339a.2\]]nad phran tshegs gzhan dag gis kyang ma btab na de ni gnod pa ma yin te gso sla ba'o/_/yang nad pa zhig na ste mi bde na/_mi'i rang bzhin dang /_dbyar dgun gyi dus dang /_yul skam sa dang /_ser che ba la sogs pa gnod par byed pa'i khams la sogs pa las so/_/
[\[339a.3\]]mi bde ba'i nad kun kyang gcig tu mi mthun te/_tha dad par gyur pa 'di lta bu dang /_sman dpyad bya ba'i yan lag bcu drug dang yang ldan par gyur pa 'di 'dra ba'i nad ni gso sla ba yin no/_/yang nad kyis btab pa zhig la dpyad du bya na/_mi de btsas pa'i tshe'i bla skar gang
[\[339a.4\]]yin pa dang /_gza' gang yin pa dang sbyar te/_thog mar nad kyis btab pa'i nyi ma dang sbyar na bcas pa'i che'i skar ma la gnod par ma gyur pa dang /_nad 'dom pa sna gnyis kyis ma dag ste/_nad sna gcig na ba dang /_kha nas khrag 'byung ba dang /_thur du yang 'byung ste
[\[339a.5\]]sgo gnyis ka nas khrag 'ong ba 'di lta bu dang /_yang na kha dang sna la sogs pa kun nas khrag 'ong ba 'di lta bu ni gso dka' ba yin na/_'di ltar ma 'dom ste/_kha'am smad 'ga' zhig nas khrag 'ong bar zad pa dang /_nad snying dkyil che ba ma yin pa 'di lta bu ni gso
[\[339a.6\]]sla ba zhes bya'o/_/de la nad gso dka' ba zhes bya ba ni/_gtar ga sna tshogs gdab pa dang /_chu'i srog chags pad pas nad khrag 'jib tu gzhug pa dang /_nas tshig 'khus pa'i thal ba las sbyar ba'i sman gyis bsku ba dang /_nad sna gnyis 'dom pa'i nad kyis
[\[339a.7\]]btab par gyur pa 'di lta bu'i nad ni gso dka' ba yin te/_sman dang /_kha zas phan pa tsam zhig gis zin pa dang /_tshe srog la thogs par zad de/_de lta bu ni gso dka' ba zhes bya'o/_/de la sngar gso sla ba'i dmigs bstan pa dang gso dka' ba'i dmigs bstan pa
[\[339b\]]
[\[339b.1\]]rnam gnyis dang mi mthun pa nad gzhi yang che la nad sna yang 'dom pa dang /_sman dang kha zas kyis btsos shing bsgyur du yang mi rung /_tshe srog gis zin pa yang mi 'dra la gso ba'i dpyad du bya ba kun dang rab tu mi mthun par gnas pa dang /_sems kyang 'khral 'khrul
[\[339b.2\]]du gyur te/_mi 'phrod cing gnod par 'gyur pa kun 'dod pa dang /_gnyen nam mdza' sdug pa dang 'phrad 'dod ces zer ba lta bu dang /_rmongs shing mi dran la/_myos te ma smras pa dang /_'dod pa rnams brjed pa dang /_khro bar gyur te sman pa dang /_nad g.yog dang /_dpyad
[\[339b.3\]]du bya ba rnams la gshe zhing 'tshig pa dang /_'di lta bu'i nad gzhi cher gyur pa ni gso ba'i thabs dka' ba zhes bya ba ste/_sman pas nad pa la bltas nas 'chi ltas snang zhing /_mig 'gyur la nyam thag par snang zhing sman pa la yang khro/_rgyal po la yang khro/_
[\[339b.4\]]sman pa dang rgyal po dang mi mdza' mi mthun pa la yang khro zhing 'tshig_/yo byad mi 'byor la/_sman pas gso ba'i dpyad byas na yang brel te mi khom zhe'am/_sman pas dpyad byas kyang nyan du mi btub pa dang /_nad pa gtum la mya ngan la gnas shing dpyad byas pas
[\[339b.5\]]'jigs te phog snya chung ba/_drin mi gzo ba/_rgyal byed cing sman pa la brnyas pa/_tshe zad par gyur pa 'di ltar mthong na/_thabs med de sman pas thong shig_/tshe ring bar bya ba'i sman dpyad kyi le'u dang po'i rgyud bshad zin to//_//de nas tshe ring bar 'dod
[\[339b.6\]]pa'i rgyud las sman dpyad kyi rnam grangs kyi mdo bsdu ba'i le'u bshad par bya'o/_/tshe ring bar 'dod na yang dpyad dang cho gar bya ba'i rnam grangs brgya nyi shu yod do/_/de dag gang zhe na/_ming gis bgrang ba las/_mdo dmigs kyis bshad pa'i gnas rnams sum cu dang /
[\[339b.7\]]byis pa rum du chags pa la dpyad du bya ba rnam pa drug dang /_nad gzhi rnam pa bcu drug dang /_nad gso ba'i dpyad nyi shu rtsa gnyis dang /_bkru sman dang /_skyug sman dang /_sman mas gtong ba la sogs pa'i cho ga grub pa rnam pa drug dang /_byis pa chung ngu'i dpyad
[\[340a\]]
[\[340a.1\]]dang /_gdon nad kyi cho ga dang /_smyo ba dang /_brjed byed kyi nad dang /_mig nad dang /_sna nad dang /_kha nad dang /_rna nad dang /_glad nad la sogs pa'i dpyad dang /_rma dang /_mtshon gyis phog pa sna tshogs dang /_rkang lag dang 'bur ba la
[\[340a.2\]]sogs pa gso ba'i dpyad rnam pa bzhi bcu yod do/_/de la tshe ring par 'dod na nyin re zhing rtag tu ji ltar bya ba dang /_lo gcig cing dus tshigs tha dad pa drug yod pa la kha zas la sogs pa'i cho ga dang /_dpyad ji ltar bya ba dang /_rtag par bde zhing nad med par bya ba dang /
[\[340a.3\]]skom ci dang ci btung ba dang /_kha zas so so'i bye brag shes par bya ba dang /_kha zas dang /_skom la sogs pa'i nang du dug btab pa thams cad la tshor zhing ngos zin par bya ba'i thabs bstan te/_zas bsdam par bya ba bshad pa dang /_zas ran par bza' ba'i tshod
[\[340a.4\]]gzung ba bstan pa dang /_sman sna so so'i mthu dang yon tan dang zhu ba'i rjes bstan pa dang /_sman gyi khu ba mdar ba dang /_skyur ba dang /_kha ba la sogs pa'i bye brag ro la gnas pa bstan pa dang /_bad kan dang rlung dang mkhris pa la sogs pa'i nad shes par bya ba
[\[340a.5\]]dang /_nad de dag gi so so'i bye brag dbye ba dang /_nad so so'i gso ba'i thabs gnyis pa bstan pa dang /_rid pa dang rke zhing nyam chung ba brta ba'i thabs dang /_snum bag dpyad kyi cho ga bya ba dang /_skyug sman dang bkru sman la sogs pa'i nad sbyang bar bya ba dang /_dugs dang
[\[340a.6\]]lums bya ba dang /_mas bkru zhing bsal ba la sogs pas lus brtan par bya ba dang /_sna nas gtang ba dang /_sman gyi dud pa btang zhing brngub pa dang /_bad kan rgyas sam so 'gul lam na ba lta bu la til mar ram sman gyi khu ba khar blugs shing dor ba dang /_mig sman
[\[340a.7\]]blugs shing mig nad bkru ba dang /_mig nad bkrus nas mig gso ba'i sman gtang ba dang /_mda' la sogs pa'i mtshon gyis smas te mde'u khong du lus pa dang /_tsher ma zug pa'am/_gre bar snad pa'am/_gra ma chag pa dbyung ba'i thabs dang /_gtsags bu dang /_
[\[340b\]]
[\[340b.1\]]gtsags khab la sogs pa sna tshogs kyi bye brag dang /_rtse'i bye brag dang /_mtshon khong du lus pa dbyung ba'i cho ga dang /_gtar spyad so sos nad dmigs gang dang gang la gdab pa dang /_thal sman rnon po'i sman gis bsku ba dang /_me btsa' gdab pa'i las bya ba
[\[340b.2\]]'di dag ni lus kyi nad gso ba'i cho ga mdo'i gnas kyi le'u sum cu bya ba yin no/_/de la byis pa rum du chags pa ni mngal du zhugs pa zhes bya ste/_de la kha zas dang spyod lam ji ltar bshad pa dang rum du chags pa de'i nad kyi bye brag dang /_de'i rkang lag dang /_
[\[340b.3\]]yan lag gi bye brag bstan pa dang /_/nad kyi bye brag bstan pa dang /_lus mdog dang /_tshul la sogs par gyur te 'chi ltas byung ba dang /_sman pa 'bod pa'am/_'gugs pa'i bang chen la ltas su lta ba dang /_'di drug ni byis pa rum du chags pa'i bye brag bstan
[\[340b.4\]]pa'o/_/nad gzhi ni nad thams cad kyi gzhi zhes bya ba dang /_rims nad mang po'i nad gzhi dang /_khrag nad kyi nad gzhi dang /_lud pa'i nad gzhi dang /_dbugs mi bde ba'i nad gzhi dang /_glo gcong la sogs pa dang /_chang drags pa las nad du gyur pa dang /_gzhang
[\[340b.5\]]'brum khrag tshad dang /_tshad pa'i nad dang /_chus 'gags pa'i nad dang /_gcin snyi pa'i nad dang /_khong 'bras dang /_dmu rdzing dang /_skya rbab dang /_mdze nad dang /_rlung nad kyis nyam thag pa dang /_dreg nad dang /_nad 'di rnam pa bcu drug gi nad gzhi ci dang ci las gyur
[\[340b.6\]]pa bstan pa ni nad gzhi bcu drug bshad pa'o/_/de la nad gso ba'i dpyad rnam pa nyi shu rtsa gnyis zhes bya ba ni/_rims nad sna tshogs gso ba dang /_khrag nad rgyas te stod smad du 'byung ba gso ba dang /_lud pa'i nad gso ba dang /_dbugs mi bde ba'i nad gso
[\[340b.7\]]ba dang /_glo gcong gi nad gso ba dang /_rtag tu slon pa'i nad gso ba dang /_chang nad gso ba dang /_gzhang 'brum khrag tshang gso ba dang /_zhu ba'i tshad pa dang /_ma zhu ba be+e'u snabs su 'byung ba dang /_rnam gnyis kyi tshad pa gso ba dang /_pho ba'i nad gso ba dang /_
[\[341a\]]
[\[341a.1\]]gcin 'gags pa'i nad gso ba dang /_gcin za gu'i nad gso ba dang /_khong 'bras gso ba dang /_skran nad gso ba dang /_dmu rdzing gso ba dang /skya rbab kyi nad gso ba dang /_'or nad gso ba dang /_me dbal gso ba dang /_mdze'i nad gso ba dang
[\[341a.2\]]sha bkra'i dpyad dang /_rlung nad kyi dpyad dang /_dreg nad gso ba'i dpyad rnam pa nyi shu rtsa gnyis po 'di dag ni nad gso ba'i le'u zhes bya'o/_/cho ga grub pa rnam pa drug ces bya ba ni skyug sman gtang ba'i cho ga dang /_bkru ba'i cho ga dang /_skyug sman dang bkru bde grub par bya ba'i
[\[341a.3\]]cho ga dang /_sman mas gtong ba'i cho ga dang /_sman mas gtong ba'i cho gas nad phyin te gso bar bya ba dang /_sman mas gtong ba'i thabs nor ram/_btang ma legs pa las ma rung ste nad du gyur pa gso ba'i thabs dang /_sman gyi cho ga bstan pa ste rnam pa 'di drug ni sman dpyad kyi cho ga grub par bya ba yin
[\[341a.4\]]no/_/sman dpyad kyi cho ga bzhi bcu pa'i le'u bshad par bya ste/_de dag gang zhe na/_byis pa'i cho ga zhes bya ba ni byis pa btsas ma thag pa'i tshe nas dpyad dang cho gar bya ba'i rim pa rnam gsum dang /_byis pa'i nad mi 'byung bar bya ba dang /_nu zho'i dpyad dang /_byis pa gdon gyis
[\[341a.5\]]btab na gso ba'i cho ga dang /_sman gtang ba'i thabs dang /_mi chen po'i gdon gyis btab na gdon gyi dmigs shes pa dang /_gdon nad bsal ba'i cho ga dang /_smyo ba'i nad bsal ba dang /_brjed byed kyi nad bsal ba dang /_rdzi ma dang /_mig dang /_mchu'i
[\[341a.6\]]nad ngo shes pa dang /_nad dmigs gsal ba dang /_mig gi mtha' ma'i gra mtshams dang /_mig gi 'bras bu'i nad dmigs brtag pa dang /_nad so sor bsal ba'i cho ga dang /_mig rab rib tu gyur te mi mthong ba'i nad dmigs brtag pa dang /_nad gso ba'i
[\[341a.7\]]cho ga dang /_mig gis mthong ba nyams pa'i nad gso ba'i cho ga dang /_mig nad sna tshogs kyi nad dmigs brtag pa dang /_mig nad gso ba'i cho ga dang /_rna nad kyi dmigs brtag pa dang /_rna nad gso ba dang /_sna nad kyi dmigs brtag pa dang /_sna nad
[\[341b\]]
[\[341b.1\]]gso ba'i cho ga dang /_kha nad kyi dmigs brtag pa dang /_kha nad gso ba'i cho ga dang /_mgo nad kyi dmigs gang yin pa brtag pa dang /_mgo nad gso ba'i cho ga dang /_rma rnying gso ba'i cho ga dang /_rma gsar pa gso ba'i cho ga dang /_rkang lag chag grugs
[\[341b.2\]]su gyur pa gso ba dang /_mtshan bar rdol ba'i nad dmigs brtag cing gso ba'i cho ga dang /_'bras dang thor bu la sogs pa nad dmigs brtag pa dang /_gso ba'i cho ga dang /_'brum bu phra mo'i nad dmigs shes par bya ba dang /_gso ba'i cho ga dang /_gsang ba'i
[\[341b.3\]]gnas kyi nad dmigs brtag pa dang /_gso ba'i cho ga dang /_dug nad sna tshogs kyi dmigs brtag cing gso ba'i cho ga dang /_sbrul gdug pas zin pa'i nad gso ba dang /_srin bu gdug pas zin pa byi ba la sogs pa'i gdug pas zin pa so so'i gso ba'i cho ga
[\[341b.4\]]dang /_nad med cing rgas sra ba bcud len sbyar ba'i cho ga dang /_bu med pa la sa bon gso zhing ro tsa ba'i cho ga dang /_dpyad rnam pa bzhi bcu ste/_de ltar dpyad kyi rnam grangs brgya nyi shu ni mdo rnam pa drug tu bsdus te bshad pa yin no/_/de la dang por mdo'i gnas su
[\[341b.5\]]sum cu bstan pa las go rims bzhin du rtag tu nyin bar gyi dpyad du bya ba bshad par bya ste/_nyams tha mal par gnas pas tshe bsrung bar bya ba dang /_lus kyi rim gro bya ba'i phyir nam dmar ring shar tsa na langs te skad cig 'dug par bya'o/_/de nas phyi rol du
[\[341b.6\]]bshang gci la sogs pa byas nas/_nang par so shing gi rgyu shing ar ka dang /_shing n+ya gro d+ha dang /_seng ldeng dang /_shing ka rany+dza dang /_shing ka ku b+ha la sogs pa so shing ro kha ba dang /_tshab dang /_bska bar bro ba las thor to 'jam por byas la/_so rnyil la gnod
[\[341b.7\]]par ma gyur par bca' bar bya'o/_/gal te zas ma zhu'am/_slon bro'am/_dbugs mi bde ba'am/_lud pa lu'am/_rims nad dam/_kha yon por gyur pa'am/_kha skams te/_skom pa'am/_kha'i nang du thor bu byung ba'am/_snying na'am/_mig
[\[342a\]]
[\[342a.1\]]na'am/_klad pa na'am/_rna ba na bar gyur na so shing ma bca' zhig_/kha gdong bkrus nas mig la phan par bya ba'i phyir/_mig la phan pa'i sman stang zil zhes bya ba mig la rtag tu byug go/_/mig ni me'i rang bzhin yin pas na/_de'i khyad
[\[342a.2\]]par lhag par bad kan las 'jigs pa'i nad 'byung bar 'gyur te/_de bas na zhag bdun zhing mig gi sman skyer pa'i khaN+Da zhes bya ba mig tu lan cig blugs shing mchi ma dbyung bar bya'o/_/de nas rna ba dang glad pa mi bde ba rnams la til mar las sbyar ba'i sman
[\[342a.3\]]mar thigs pa gnyis tsam sna nas gtang ngo /_/mgul pa dang /_gre ba dang /_lce'u chung dang /_lce dang /_lkog ma dang /_so dang /_snying la sogs pa'i nad bsal ba'am phan par bya ba'i phyir sman gyi khu bas mkhur ba bkang ste skad cig tsam bzhag la dor ro/_/sman bsregs
[\[342a.4\]]pa'i dud pa yang sbu gu nas sna dang /_kha nas brngub par bya'o/_/so rtsi tam po la yang mur bar bya'o/_/gal te glo 'grams te kha nas khrag 'ong ngam/_mkhris pa skyes sam/_kha nas khrag mang du 'ong ba'am/_rlung gis lus rtsub por gyur pa'am/_mig na'am/_dug
[\[342a.5\]]nad dam/_brgyal ba'am/_chang nad kyis gzir ram/_lus skems par 'gyur ba 'di lta bu la so rtsi tam po la mur du mi rung ngo /_/lus rtag tu mar gyis bskus na rgas pa dang ngal zhing dub pa dang /_chad pa dang /_rlung nad sel bar byed de/_lhag par mgo bo dang /_rkang
[\[342a.6\]]pa mar gyis bskus na/_/mig nad kyi skyon med/_mig gsal ba dang /_lus brtas pa dang /_tshe la phan pa dang /_gnyid legs par 'ong ba dang /_pags pa'i mdog 'jam zhing brtas par 'gyur ro/_/gal te bad kan skyes te mi bde 'am/_skyug sman nam/_
[\[342a.7\]]bkru sman btang ste bkrus sam/_zas ma zhu bar gyur na mar gyis byugs shing /_lus bstsal zhing sbyangs na khang yang ba dang /_las phod pa dang /_zas zhu bar byed pa'i mi'i drod 'bar ba dang /_tshil zad par byed pa dang /_lus kyi stod smad skabs phyed la lus
[\[342b\]]
[\[342b.1\]]grims par byed par 'gyur ro/_/gal te rlung dang mkhris pa'i nad yod dam/_byis pa 'am rgas pa zhig na lus bskyod cing bstsal bar byas te yang dgun lhags pa'i dus dang /_dpyid kyi dus su sbyang ste/_de yang zas snum bag bza' zhing stobs kyi mthu dang ldan pas
[\[342b.2\]]stobs kyi shugs dang /_tshad phyed tsam byung ste/_bstsal zhing bskyod par bya'o/_/dus gong ma gnyis ma yin pa dus gzhan gyi chen rin tsam mi dag par bstsal zhing shugs dbyung ba dang sbyar bar bya'o/_/de ltar bstsal zhing bskyod pa'i shugs phyung ba'i rjes la/_lus thog
[\[342b.3\]]thag ci ran cig bde bar nyal zhing bskyod cing bstsal ba'i shugs dbyung ba dang /_sbyar bar bya'o/_/bskyod cing bstsal ba'i shugs ha cang drags ches na skom dad che ba dang /_glo gcong du 'gyur ba dang /_snying na ste mi dran pa mun thibs zhes byed pa dang /_khrag rgyas pa dang /_
[\[342b.4\]]mkhris pa rgyas pa dang /_lud pa lu ba dang /_rims dang /_slon par 'gyur ro/_/lus kyi gnod pa drag shul las gyur pa de lta bu 'ba' zhig tu ma zad de/_de dang 'dra ba gzhan yang mtshan mo mi nyal bar byed pa dang /_lam rings kyis du ba ste chad pa dang /_bud med la
[\[342b.5\]]drags te dub pa dang /_gad mo dgod drags pa dang /_smra ba mang zhing drags pa dang /_stobs kyi tshan gyis mi nus bzhin ha cang shugs drag pos btsal zhing bsten na seng ges glang po che gzhom drags pa bzhin lus ma rung bar 'gyur ro/_/de ltar lus mar gyis byugs pa'i rjes la lde
[\[342b.6\]]gus byugs shing phyis te dril na/_bad kan sel ba dang /_tshil rab tu zhu bar byed pa dang /_lus dang yan lag brtan par byed pa dang /_pags pa'i mdog dri ma med cing shin tu gsal bar 'gyur ro/_/de ltar lus lde gus dril nas lus khrus bya'o/_/khrus byas pa'i yon
[\[342b.7\]]tan ni pho ba drod che zhing kha zas 'ju ba dang /_bud med la phod de ro tsa ba dang /_tshe la phan pa dang /_mdangs dang ldan zhing stobs skye ba dang /_lus kyi pags pa g.ya' ba med pa dang /_dri ma med pa dang /_ngal zhing dub pa brtas pa dang /_rdul med pa dang /_snyom pa sangs pa dang
[\[343a\]]
[\[343a.1\]]skom pa med pa dang /_lus tsha ba las lus bsil ba dang /_mi shis pa sel bar 'gyur ro/_/lus kyi khrus chu ni tshan por byas la/_mgul pa man chad lus la blugs shing bkrus na lus kyi stobs skyed par 'gyur ro/_/mgo bkru ba ni chu
[\[343a.2\]]ches na mi bzang ngo /_/chu tshan de nyid kyis mgo bkrus na lus kyi stobs 'phrog pa dang /_skra 'byi ba dang /_mig la gnod par 'gyur ro/_/gal te kha 'gram pa la chags pa'i nad yod dam/_mig na'am/_kha nad kyis btab pa'am/_rna ba na'am/_tshad pa
[\[343a.3\]]na'am/_lto sbos sam/_cham pas btab pa'am/_kha zas ma zhu'am/_zas zos ma thag lta bu la bkrus na mi rung ste/_khrus ma byed cig_/kha zas bza' ba ni zas zhu ba'i rjes la zos na phan te/_kha zas bza' ba de la yang /_tshod ran par bzung ste bza'
[\[343a.4\]]bar bya'o/_/bshang ba 'ong bar gyur na mi brnag par bshang ngo /_/bshang ba mi 'ong bzhin du yang stobs kyis mi btsir ro/_/bshang ba 'ong bar gyur na bshang ba ma byas par las gzhan ma byed cig_/de bzhin du nad gang yang rung ste mi bde na/_nad ma
[\[343a.5\]]bsal bar las gzhan mi bsgrub bo/_/sems can thams cad ni ci bsgrubs pa thams cad kyang bde ba 'dod pa'i phyir bsgrub bo/_/bde ba de yang chos ma bsgrubs na mi 'thob bo/_/de bas na chos la rab tu bsgrub par bya'o/_/de bas na mi dge ba'i grogs
[\[343a.6\]]po ring du spangs la/_dge ba'i bshes gnyen rnams la mos pa bsten par bya'o/_/de bas na sems can la gnod par byed pa dang /_rku ba dang /_'dod pas gzhan la g.yem pa dang /_phra ma dang /_ngag rtsub po dang /_brdzun du smra ba dang /_tshig kyal pa smra ba dang /_/
[\[343a.7\]]gnod sems dang /_brnab sems dang /_log par lta ba'i sdig pa'i lus dang ngag dang yid kyi las mi dge ba rnams spang bar bya'o/_/sems can 'tsho bas phongs pa dang /_nad dang mya ngan gyis gzir te nyam thag par gyur pa la ci nus pas phan gdags pa dang /_chung
[\[343b\]]
[\[343b.1\]]ngu grog sbur yan chad la yang bdag rang gi lus dang srog bzhin du blta bar bya'o/_/rtag par lha dang /_dge slong rnams dang /_bram ze dang /_sman pa dang /_na so rgan pa dang /_rgyal po dang /_gsar du 'ong ba rnams la mgron bya ba dang /_slong ba rnams la mgron
[\[343b.2\]]bya ba dang /_slong ba rnams la rgyab kyis mi phyogs pa dang /_mi brnyas mi spyo ba dang /_dgras mtshan du gnod pa chad byed kyang phan gdags pa lhur bya ba dang /_dar ba dang gud par gyur na yang yid gcig ste/_sems lhag par dga' bar bya'o/_/mya ngan la gnas par mi
[\[343b.3\]]byed/_dal zhing 'byor par gyur pa'i rgyu las bstsal bar bya ba'i rigs kyi pha rol 'byor par gyur pa la phrag dog bya ba'i mi rigs so/_/smra ba yang dus su smra/_phan par smra/_ran par smra/_brdzun gyis mi slu zhing des pa dang /_bzhin 'dzum zhing snga nas gsong por smra ba
[\[343b.4\]]dang /_spyod lam bzang po dang ldan pa dang /_snying rje che zhing 'jom pa dang /_bdag 'ba' zhig bde bar byed pa ma yin/_thams cad la yid rton par byed pa yang ma yin/_kun la dogs par byed pa yang ma yin/_bdag gi dgra zhes bya ba su yang med pa dang /_bdag ni
[\[343b.5\]]su'i dgra yang ma yin par bya ba dang /_bdag la gzhan gyis brnyas so zhes tshig tu mi 'byin/_dpon po'am bla ma bdag la mi byams so zhes mi smra/_mi'i yid dang sbyar te/_brtags la ci nas kyang dga' bar 'gyur ba de ltar bya ste/_gzhan dga' bar byed
[\[343b.6\]]pa ni mdzangs pa zhes bya'o/_/dbang po rnams gzir zhing gnon par yang mi bya/_ha cang yang longs spyod btsal zhing nyams rangs su yang mi bya/_mdor na chos dang nor dang longs spyod dang 'di gsum med pa'i mdo stong par gyur pa'i las mi brtsam mo/_/las 'di
[\[343b.7\]]gsum dang mi ldan yang las 'di gsum dang mi 'gal ba'i las rnams bsgrub par bya'o/_/mdor na chos thams cad la bsgrub cing bya ba ni ran par sgrub cing 'jug go/_/skra ring po dang sen mo dang kha spu breg pa dang /_dri ma 'byung ba'i sgo dgu dang /_rkang
[\[344a\]]
[\[344a.1\]]pa dri ma med par bya ba dang /_khrus bya ba la dga' ba dang /_spos mchog tu dri zhim po thogs shing cha lugs mdzes la 'god cing 'phyar ba ma yin pa dang /_gos dang rgyan la sogs pa ha cang spang ches par mi bya/_rtag tu rin po che dang /_
[\[344a.2\]]bsgrubs pa'i sngags dang /_sman chen po dag kyang lus la bcang ngo /_/phan tshun 'gro na yang lham gyon gdugs thogs la mig ran pa tsam du blta zhing 'gro'o/_/mtshan mo ni gar yang mi 'gro'o/_/mtshan mo mi 'gror mi rung ba brtan pa'i las shig byung na yang /_
[\[344a.3\]]grogs dang bshams la chas shing lag cha thogs la song shig_/yan man 'gro ba'i lam ka na mchod rten gyi grib ma'am/_bla ma mchod gnas shig 'dug gam/_rgyal mtshan gyi grib ma'am/_mi ro dang /_thal ba dang /_lud phung dang /_gyo mo dang /_bong pa dang /_
[\[344a.4\]]gtor ma dang yas stags bor ba dang /_khrus byas pa'i sa dang /_chu bor ba 'di rnams la mi brdzi mi bgom bar bskor te 'gro bar bya'o/_/chu bo che las brgal bar mi bya/_me chen po'i nang du 'gro bar mi bya/_gru ngan pa bag tsha ba dang /_shing bag tshab la mi 'gro
[\[344a.5\]]mi 'dzeg_/bzhon pa rta mi srun pa la zhon te mi 'gro/_sbrid pa dang /_gad mo dang /_glal dang /_bya rmyang la sogs pa'i tshe yang kha ha cang mi gdangs so/_/sna'i bu gar mdzub mos ha cang yang mi brud pa dang /_bya ba'i dmigs med par sa la bab tu ri mo mi bri/_
[\[344a.6\]]lus dang yan lag ha cang mi gcu/_tsog tsog por yang ma 'dug shig_/lus kyis las sam/_ngag gis smra ba 'am/_sems kyis bsam pa'i las ci byed kyang rung ste ngal bar ma gyur par tshod bzung ste snga nas thong shig_/yun ring du mal gcig nam 'greng zhig//rgyus
[\[344a.7\]]ma rig pa'i shing drung du nub mo ma 'dug cig_/de bzhin du lam gyi sum mdo dang /_mchod rten gyi drung dang /_lam gyi bzhi mdo'i 'dus sa dang /_lha khang gi drung dang ri dgas la sogs pa bsad pa'i sha dmar dang /_slo spungs pa'i sa dang /_'brog dang 'di dag tu 'gro
[\[344b\]]
[\[344b.1\]]bar mi bya'o/_/khang stong dang dur khrod du ni nyin par yang 'gro bar mi bya'o/_/nyi ma la ni mig tshugs su yang mi lta/_mgo bo la khur thogs te khyer bar mi bya/_shin tu zhib cing phra ba'am/_'od 'tsher ba'am/_btsog pa'am/_mi sdug pa gang yang rung ste/_
[\[344b.2\]]rtag par ma blta zhig_/chang ni bag med la 'khrul ba'i gnas yin pas rang mi btso/_mi btsong /_gzhan la yang mi blud/_bdag gis kyang mi btung bar bya'o/_/snga dro ser bu'i kha na 'dug pa dang /_nyi tshan la 'dug pa dang /_dur khrod na 'dug pa dang /_ba mo'i
[\[344b.3\]]steng na 'dug pa dang /_rlung rtsub por langs pa 'di lta bu'i gnas dang sa phyogs su 'dug par mi bya'o/_/sbrid pa 'byung ba'i tshe/_mjing pa yon par gcu ba dang /_de dang 'dra bar mjing pa yon por sgregs pa gtong ba dang /_mjing pa gcus te gnyid kyis log
[\[344b.4\]]pa dang /_lus gcus te nyal po byed pa dang /_'di lta bu kun las nad du 'gyur te/_mjing pa dang lus gcu bar mi bya'o/_/chu 'gram gyi gad kar 'dug par mi bya ba dang /_rgyal po dang mi mthun pa'am/_rgyal pos bkyon pa'i mi dang mi 'drul mi bsten pa
[\[344b.5\]]dang /_sbrul dang gcan gzan dang /_phyugs rwa can brdung ba'i gan du mi nye bar bag bya'o/_/nad par dmar rengs shar ba'i dus nam phan phun dang /_nyi ma phyed dang nyi ma nub ste dmar thag chad pa dang /_dus 'di gsum gyi tshe/_kha zas za ba dang /_bud med dang nyal
[\[344b.6\]]ba dang /_yi ge klog pa dang /_snying la sems pa'i bag 'di lta bu mi bya'o/_/mi mdza' ba dang /_dgra bo'i khyim du zas za ba dang /_mi mang po zan za ba'i nang du chang 'thung zhing za ba dang /_mi go 'dun mang po'i zan za ba dang /_tshong pa'i zan za ba 'di lta bu rnams
[\[344b.7\]]bza' bar mi bya'o/_/lus la lag pas mi 'os par mi rdob pa dang /_mchu 'bri zhing mi 'bud/_mgo dang lag pa drag tu mi sprug_/sen mo rnams gcig la gcig mi drud do/_/chu dang me'i nang du 'gro bar mi bya/_bla ma btsun pa rnams 'khod pa'i gong ngam par
[\[345a\]]
[\[345a.1\]]bar nas phar 'gro bar mi bya/_ro bsregs pa'i dud pa'i khar 'dug na nad du 'gyur te 'dug par mi bya'o/_/bud med rang dbang du gyur pa dang /_bud med yid la 'jog pa thong shig_/mdor na mi mdzangs pa'i ci bya 'o cog gi slob dpon ni
[\[345a.2\]]'jig rten nyid yin no/_/de lta bas na 'jig rten pa'i don gyi srid la sems shing rtogs pas ni 'jig rten pa dang mthun par bya'o/_/bdag gi sems ni snying rje'i sems kyis brlan pa lag brkyang ste/_gtong ba/_lus dang ngag dang sems dul bar byed pa/_gzhan
[\[345a.3\]]gyi don gyis byed na rang gi don yin par sems pa 'di lta bu ni/_mi mdzangs pa ya rabs kyi spyod pa'i tshul yin te/_'dis chog go/_/yang skyes bu dam pas ni 'di ltar bsam par bya ste/_da ltar bdag nyin mtshan gnyis ka la/_ji lta bur gnas shing 'gro zhes
[\[345a.4\]]rtag tu sems 'di ltar dran par byed na/_de lta bu ni sdug bsngal bsten pa ma yin no/_de lta bas na spyod pa'i tshul gyis mdo 'di lta bu yin te/_tshul 'di ltar spyod pas ni/_tshe ring ba dang /_nad med pa dang /_dbang phyug dang ldan pa dang /_snyan par grags pa
[\[345a.5\]]dang /_'jig rten pha rol gyi srid brtag pa la yang thob po/_/le'u gnyis pa rdzogs so//_//de nas dus tshigs dang sbyar zhing dpyad du bya ba'i mdo bstan pa dang /_dgun zla ra ba dang dgun zla 'bring po la sogs pa zla ba'i grangs gnyis gnyis su
[\[345a.6\]]go rims bzhin brtsis pa las/_dus tshigs drug tu dbye ste/_de la dgun smad kyi dus dgun zla tha chungs nya phri phan chad kyi zla ba gsum ni/_nyi ma ring du nur ba'i tshe na mthu 'phrog pa zhes bya ste/_de'i tshe na mi phyugs srog chags rnams dang /_nags dang /_rtsi 'bras
[\[345a.7\]]dang /_lo tog la sogs pa'i mthu nyin gcig bzhin du 'phrog cing 'bri bar byed do/_/de'i tshe nyi ma tsha ba dang /_rlung gi dus la bab pas tsha ba dang /_drod ches pa dang /_rtsub pa yin te/_zla ba'i yon tan las byung bas sa las skye ba'i mthu kun zad par byed do/_/
[\[345b\]]
[\[345b.1\]]de ltar nyi ma ring du nur ba'i dus 'di'i tshe/_dgun smad kyi zla ba gnyis kyi tshe ni/_sman dang zas kha ba'i mthur gyur te rlung skye'o/_/dpyid kyi zla ba gnyis kyi tshe ni zas dang /_sman bska ba rnams kyi mthu skye/_sos ka'i zla ba gnyis kyi tshe ni zas dang sman tshab rnams kyi mthu
[\[345b.2\]]skye ste/_de bas na sman dang zas kyi go rims bzhin du zla ba'i dus kyi bye brag shes par bya ste de bas na nyi ma ring du nur ba ni/_me'i dus te mthu 'phrog pa 'bri zhes bya'o/_/dbyar smad kyi nyi ma lho phyogs su thung du nur ba'i dus na/_dus gsum gyi zla ba drug po dbyar smad
[\[345b.3\]]la sogs pa ni/_mthu 'bri ba rnams slar mthu skye ba'i dus yin te/_nyi ma tsha ba'i me'i dus ni bri/_zla ba'i dus la bab pas zla ba'i mthu dang ldan par gyur te/_sprin dang char pa dang /_ser bu dang /_grang zhing bsil ba rnams kyi 'tshe ba zhi zhing /_bsil ba'i
[\[345b.4\]]dus la bab pas de'i tshe/_sa'i khams snum zhing 'jam pas skyur ba dang /_lan tshwa dang /_mngar ba rnams kyi mthu skye'o/_/dgun zla ra ba nas dpyid zla ra ba'i yar gyi ngo yan chad zla ba bzhi'i tshe ni/_bsil ba dang lhags pa'i dus te/_mthu mchog tu che ba'i dus yin
[\[345b.5\]]no/_/dbyar zla ra ba nas/_ston ra ba'i nya yan chad zla ba bzhi ni sos ka tsha ba dang /_dbyar gyi dus yin te/_mthu stobs chung ba'i dus yin no/_/dpyid kyi dus dpyid zla 'bring po'o/_/dpyid zla tha chungs gnyis dang /_ston gyi dus ston zla 'bring po dang /_ston zla tha chungs
[\[345b.6\]]gnyis te/_lhag ma zla ba 'di bzhi'i dus ni mthu stobs 'bring gi dus yin no/_/dgun stod kyi lhags pas mi rnams mthu dang ldan te/_me'i stobs rab tu che bar 'gyur ro/_/de ltar mi'i nyams 'tshag dang /_me'i drod kyis che/_kha zas 'grangs par ma zos na/_
[\[345b.7\]]rlung gis me sbar bas mi'i gzugs rnams tshos shing skams par 'gyur ro/_/de bas na mtshan mo nam ring bas nang par bkres par 'gyur te/_de'i phyir kha zas dang mngar ba dang /_skyur ba dang lan tshwa rnams bza' bar bya'o/_/de'i go rims ni nang par langs
[\[346a\]]
[\[346a.1\]]nas phyi rol gyi bshang gci rnams byas nas/_lus rlung sel ba'i til mar gyis byug cing glad pa la yang til mar gyis byug pa ji skad bstan pa bzhin du bsten par bya'o/_/rtag tu zhag gnyis shing lan re zhing mkhas shing bag yod pa'i
[\[346a.2\]]mi dang /_stabs 'gyed cing lus dgrol bar bya'o/_/lus mnyed mkhas pa'i mis lus dang /_rkang pa legs par bkrus la/_rkang pa lus ran par mnye'o/_/de nas chu dron por bsros te/_skyu ru ra dang sbyar bas mgo dang /_lus tshul bzhin du bkru'o/_/khrus
[\[346a.3\]]byas nas gur kum dang /_gla rtsi la sogs pa spos kyis lus bskus la/_spos a ka ru'i dud pas lus dri zhim por bya'o/_/de bas kha zas bza' ba ni sha tshon po snum zhing tshil yod pa las g.yos kyi snar sbyar te/_mtshan mo me ma chad par btsos pa'i bcud khu dang /_gro'i
[\[346a.4\]]khur ba dang /_'bras kyi khur ba dang /_mon sran ma sha btsos pa za zhing /_skom du ni bu ram chang dang /_'bras chang dang /_chang bgrungs pa ran pa btung ngo /_/gzhan yang bu ram shing dang 'o ma las byung ba'i zho dang /_mar yang dge'o/_/kha zas ni gsar thog las zan
[\[346a.5\]]du byas pa bzang ngo /_/gzhan yang tshil dang til mar yang bzang ste/_zas 'di rnams ni rlung la phan pas/_dgun rlung gi dus la bab pa'i tshe bza' ba yin no/_/de ltar kha zas zos nas kha lag bkru ba yang chu dro 'jam tsam gyis bkru'o/_/dgun tsa ni be'u ras dang /_
[\[346a.6\]]slag pa dang /_dar la sogs pa dro zhing yang ba bgo'o/_/stan ni dre'u rngog dang /_la ba gding ngo /_/mal gos kyang dro zhing 'jam pa yang ba la las bya'o/_/nyin par nyi ma 'de na yang nyi ma'i 'od la ran par bsro zhing ran par 'de'o/_/lham ni rtag tu bgo bar bya'o/_/dgun gyi tshe
[\[346a.7\]]chung ma ni gzhon nu ma yid du 'ong ba'i na chung gzhon nu sha thang rgyas pa/_brla dang nu ma dang /_ro smad rgyas pa/_lus kyi drod kyis grang ba sel zhing myur du dros par nus pa/_de lta bu'i bud med lus la spos dri zhim po thogs shing byugs pa/_spos kyi du ba dri zhim
[\[346b\]]
[\[346b.1\]]pos bdugs la 'di lta bu'i drod kyis mtshan mo lus bsro bar bya'o/_/mal khang dang 'dug pa'i gnas ni zabs su brkos pa'i khyim mam/_sa khang ngam/_sbra gur nyis rim du byas pa'i nang rgya sol gyis dron por byas te 'dug na/_lhags pa dang grang ba dang /_rlung
[\[346b.2\]]dang rtsub pa las byung ba'i nad rnams kyang mi 'byung ngo /_/cho ga 'di dang 'dra bar dgun smad kyi dus su yang 'di bas lhag par yang lhags pa che/_rlung dang rtsub pa yang che bas na cho ga 'di bzhin bya'o/_/dgun zla 'bring po nya bri nas nyi ma ring du nur te/_mthu
[\[346b.3\]]'phrog pa'i dus la bab pas rlung dang rtsub pa la bab pa'i cho ga de ltar bya ba yin no/_/de ltar dgun rlung gi dus la bab pa'i tshe na/_bad kan ni kho na sogs so/_/de nas dpyid kyi dus la bab na nyi ma ring du nur ba'i 'od kyis bad kan dros nas smin par gyur pa dang /_
[\[346b.4\]]bad kan skyes nas me'i drod nyams pa dang /_bad kan las gyur pa'i nad 'byung ngo /_/de bas na bad kan gyi nad ni myur du bsal bar bya'o/_/bsal ba'i cho ga ni na le sham gyis bad kan bzhu ba dang /_skyug sman gtang ba dang /_bad kan bzhu ba'i sman sna nas gtang
[\[346b.5\]]ba dang /_kha zas yang ba dang /_rtsub pa'i bag bza' ba dang /_lus bcag cing dgrol ba dang /_mar ram til mar gyis lus mi bsku bar bag phye'i lde gus lus phyi zhing dril ba dang /_rkang lag gtsang mar bkrus pas lus ran par mnye zhing bkrol na bad kan
[\[346b.6\]]skyed pa'i nad sel bar 'gyur ro/_/de nas lus chu dron pos bkrus nas lus ga pur dang /_tsan+dan dang /_gur kum la sogs pas bskus la/_dri zhim pos bdugs nas bad kan med par gyur pa'i zas nas dang /_gro rnying pa dang /_sbrang rtsi dang /_yul rtsub cing
[\[346b.7\]]skam sa che ba rus pa can gyi phyogs nas byung ba'i bya na las sreg shar bza'o/_/shing tog a mra'i khu ba chu dang sbyar te/_bskol ba'i khu ba dang /_skom du sbyar ba'i kha ba dngas ma btung ngo /_/yang bad kan sel ba'i skom ni chang rgan po lon pa dang /_chang a sa ba dang /_
[\[347a\]]
[\[347a.1\]]chang a ri ta dang /_bu ram chang dang /_rgun chang dang /_sbrang chang dang /_'di rnams btung du rung ngo /_/sga chu bskol ba'i khu ba'am/_mtsho'i chu'am/_sbrang rtsi'i chu'am/_char pa'i chu yang rung ste/_'di rnams bskol te skom du btung ngo /_/
[\[347a.2\]]dpyid tsha ba'i dus ni bsil khang bya ba ni/_lho phyogs nas ser bu grang zhing bsil por 'ong bar gyur pa/_rtsig ngos kyi skabs phye ba dang /_mtha' khor khor yug tu chu 'bab pas 'khor bar byas pa la/_khang pa'i thog ni nyi ma'i 'od mi snang bar g.yogs pa/_
[\[347a.3\]]'og gi gzhi yang legs par mnyam ste brdungs la phyi zhing bstar te/_nor bu bzhin 'od 'tsher bar byas pa'i khang pa/_bya ko ki las skad snyan pa la sogs pa 'byin cing /_me tog dri zhim po sna tshogs kyi skyed mos tshal dang ldan pa de lta bu'i bsil khang 'dod
[\[347a.4\]]pa'i longs spyod dang ldan pa'i sar nyi ma gung la rtsed mo'i dga' 'dun gyi gtam sna tshogs zer zhing bde bar 'dug la/_kha zas lci ba dang /_bsil ba dang /_snum bag dang /_mngar ba dang /_skyur ba spang zhing nyi ma la gnyid mi log par bya'o/_/dpyid ka'i
[\[347a.5\]]nyi ma'i 'od tsha ba de bas kyang sos ka'i nyi ma'i 'od ni rab tu tsha bas rtsi shing dang nags tshal kyi mthu dang /_srog chags dang mi'i mthu kun 'phrog cing srung ba dang 'dra ste/_de bas na dus 'di'i tshe na lan tshwa nag po rtsab ru tsha dang /_lan tshwa u b+hi ta dang /_rgya mtsho'i
[\[347a.6\]]lan tshwa dang /_lan tshwa 'di rnams dang /_na le sham la sogs pa ro tsha ba dang /_skyur ba dang /_'di rnams bzar mi rung ngo /_/sos ka'i tsha ba'i dus 'di'i tshe stobs kyi drag shul gyi bag dang /_yan man 'gro zhing bcag drags pa 'am/_las cher byed pa
[\[347a.7\]]de lta bu'i pag spang ngo /_/sos ka tsha ba'i tshe zas ni 'o ma dang bu ram dang /_li kha ra dang /_mar la sogs pa'i mngar bag dang /_kha zas yang ba 'bras chan dang /_nas phye'i zan dang /_sha kha ra dang /_zas snum bag la til mar dang /_mar sar dang /_
[\[347b\]]
[\[347b.1\]]sha dang tshil dang /_khu ba sla ba dang /_zas bsil bag bza'o/_/skom ni tsha ba'i dus su chang mi btung ngo /_/chang gtong mi phod na chang nyung zad dang chu mang du bsres la btung ba'am/_yang na yul gyi snams dang nyi ma'i nyams dang sbyar te/_chang sla zhing
[\[347b.2\]]yang ba'am/_sing po yang btung du rung ngo /_/sos ka'i tsha ba'i dus na chu bsil bas lus khrus bya'o/_/de'i tshe kha zas 'bras dkar po'i chan dang /_yul ser che ba'i sha dang /_khu ba gar por ma yin pa sla bar bcos pa dang /_zho cung zad dang /_bu ram dang chu
[\[347b.3\]]sbyar te bsrub cing dkrugs bzhin du btsos la/_spod shing tsha dang /_na le sham dang /_nA ga ge sar dang /_sug smel btab pa'i tshod ma zhig la phug pho shar gtubs pa btsos te spyod/_mar la brngos pa'i tshod ma 'di lta bu 'am/_yang na zho ci ran dang chur sbyar
[\[347b.4\]]te bsrub cing dkrugs te li kha ra'am/_bu ram rnying pa dang sbyar te/_nA ga ge sar dang /_sug smel dang /_gan+d+ha b+ha dra 'di rnams btab ste bsil bar byas pa btung ba dang /_yang na mon sran sde'u btags pa shun pa bor la/_spod dang sman gong du smos pa bzhin
[\[347b.5\]]btab ste star ga dang bsres la ri lur byas pa mar gyi nang du brngos la/_zho dang kha ra'am/_bu ram dang spod du sbyar ba btsos pa dang /_bsres pa'i tshod ma sna drug ces bya ba 'di dang zan bza'o/_/skom ni 'o ma'i nang du mar ci ran pa btab ste/_sum cha du ba'am
[\[347b.6\]]phyed du bskol la/_pi pi ling dang /_li kha ra dang /_sbrang rtsi btab la btung ngo /_/kha ra dang sbrang rtsi la sogs pa ni zho gnyis gnyis gdab bo/_/pi pi ling ni zho gcig gdab bo/_/'o ma'i skom de ltar sbyar ba yang bum pa gsar pa'i nang du blugs la grang mor
[\[347b.7\]]byas te btung ngo /_/skom 'di ni glo gcong dang /_lud pa lu ba dang /_rims dang brang du zug pa dang /_rlung nad dang /_mkhris pa'i nad la sogs te tsha ba'i bag la phan no/_/skom 'di'i ming ni dam pa lnga zhes bya'o/_/gzhan yang bsil ba'i skom ni ldum bu
[\[348a\]]
[\[348a.1\]]chu skyes zhes bya ba'i 'bras bu dang /_shing thog tso tsa zhes bya ba 'di gnyis brdungs te chu dang sbyar ba'i nang du tshwa cung zad cig kyang blugs la/_ga pur cung zad cig kyang blugs te/_skom snod rdza ma gsar pa'i nang du me tog dri zhim po ta la
[\[348a.2\]]zhes bya ba blugs te/_dri zhim pos bsgos pa'i snod dri zhim por gyur pa'i nang du/_skom blugs te bgrungs te bsil du byas pa 'di lta bu'i 'bras chan bzang po dkar po za zhing nang nub tu skom btung ngo /_/gzhan yang skom bsil ba ni/_ma he'i 'o ma 'am/_'bri'i 'o ma
[\[348a.3\]]bskol te bsgrangs pa'i nang du li kha ra btab la bsil bar byas pa'i skom btung ngo /_/de ltar sos ka tsha ba'i tshe/_shing ta la dang /_shing mu le grum shing mtho zhing ring ba yal ga dang 'dab ma rgyas te sprin la reg pa tsam du snang ba'i tshal gyi nang na bza' shing bzang po dang /_
[\[348a.4\]]rgun shing gi tshal la rgun 'bru'i snye ma'i yal ga lcug phran gyis shing gi sdong la 'khris shing /_shing thog gi 'bras bu smin pa'i mgo g.yur za ba'i skyed mos tshal sna tshogs bsil ba/_mtha' rgya zab kyis khor yug tu bskor ba'i nang bsil khang stegs bus
[\[348a.5\]]btings te phub pa/_sa gzhi phyi brdar bya zhing steng 'og tu chag chag bsil bar btab pa chu grang mo dang chab brom du bshams pa/_bsil khang rgyab kyi ngos na shing tog skyur rtsi bzang po'i 'bru byi ru ltar snang ba rnams/_phyi rol nas nang du 'phyang ba/_ldum bu chu skyes dang /_ldum
[\[348a.6\]]kal ha ra 'dab ma dang me tog bzang por ldan pa/_me tog pad+ma dang /_me tog ut+pa la rgyas pas sa gzhi chal par bkram pa'i drung ngam/_chu rgyun bsil ba drag por 'bab pa'i zer ma char phan tsam du 'phro ba'i drung ngam/_bsil khang bsil ba'i nang ngam/_yang na shing
[\[348a.7\]]las byas pa'i bud med gzhon nu bzang mor byas pa'i khong nas chu drangs la/_kha dang lag sor dang nu ma nas chu rgyun bsil ba drag po 'byung zhing 'phro ba'i drung du nyi ma'i gung la tsha ba'i tshe der 'dug par bya'o/_/mtshan mo ni yang thog sngar gang rdo thal zhal zhal can zla
[\[348b\]]
[\[348b.1\]]ba'i 'od kyis bsil bar gyur ba na/_mal stan bde ba bting la nyams tha mal par gnas pas lus la tsan+dan gyi lde gu bsil bas byugs la/_me tog gi phreng ba thogs nas rab tu phra zhing srab pa yang ba'i gos bgos te/_'dod pa'i spyod pa mi byed par 'dug
[\[348b.2\]]shig/_shing mu le grum shing gi lo ma spos chus btab pa'i bsil yab bam/_yang na pad+ma'i 'dab ma rgyas pa'i bsil yab kyang rung ste/_'di lta bu'i bsil yab thogs pas mi drag par dal bus g.yab pa'i bsil yab la spos chu bsil bas btab pa'i
[\[348b.3\]]bsil yab kyis g.yab pa'i chu thigs grang mo dang /_ser bu bsil ba ni lus la rdzi char ltar sim par byed pa de lta bu'i bsil yab kyis g.yab cing lus la ga pur dang /_tsan+dan dkar po'i bsil bas lus byugs la/_mu tig gi do shal dang /_me tog
[\[348b.4\]]dri zhim po ma li ka'i phreng ba thogs shing /_bya skad snyan pa yid du 'ong ba'i sgra snyan par grag pa/_pad+ma'i rtsa ba dkar po bsil ba'i gdu bu brgyus te thogs par bya ba 'di lta bu'i tshul gyis dpyid tsha ba'i tshe tsha ba bsil zhing bsil ba'i chos su bya'o/_/de ltar sos ka
[\[348b.5\]]tsha ba'i zla ba gnyis 'das pa'i rjes la dbyar zla tha chungs dang /_ston zla ra ba gnyis kyi tshe ni nyi ma ring du nur bas mthu 'phrog ste mi'i lus mi bde la/_khong pa drod chung zhing lhag par pho ba'i drod chung ste/_de yang dbyar gnas rmus shing sprin gyi rtsa ba nar ba'i char chus rlan
[\[348b.6\]]cing /_sa gzhi dang rtswa mchog zil pa can du gyur pa/_me'i drod kyi stobs kyang chung la/_sa brlan pa'i rlangs pas rlung dang bad kan dang mkhris pa'i nad du 'gyur zhing gnod par byed de/_dus de'i tshe zan zos pas zhu ba'i rjes kyang skyung bar gyur te zas legs par mi
[\[348b.7\]]'ju'o/_/dbyar gyi char chu mang pas chu yang rnyog pa dri ma can du 'gyur la/_me'i drod kyi stobs kyang chung bas/_rlung dang bad kan dang mkhris pa gcig la gcig gnod par byed cing /_khong gang rang gi shas che bas/_de'i phyir khong dro zhing pho ba'i me'i stobs skye bar
[\[349a\]]
[\[349a.1\]]'gyur ba'i kha zas mngar ba dang /_skyur ba dang /_tsha ba dang /_kha ba dang /_lan tshwa bro ba dang /_bska ba 'di rnams kyang spyir ha cang yang mi mngar/_ha cang yang mi skyur bar 'di drug car yang ran pa tsam du bza' zhing /_khong dro ba pho ba'i me'i stobs
[\[349a.2\]]bskyed par bya'o/_/gal te me'i drod chung la khong grang zhing rlung gi nad la sogs par gyur na/_sngar re zhig lus brtas la/_de nas skyug sman gyis lus bkru bar bya'o/_/bkrus nas zas ni yang ba'i bag dge ste/_nas 'bras lo lon pa rnying pa bza'o/_/bya na ni yul
[\[349a.3\]]skam sa nas byung ba'i sha las g.yos su byas pa/_bal po se'u dang /_sman mung+gar sbyar ba dang sbag cing bza'o/_/skom ni sbrang rtsi dang /_dar bar sbyar ba grungs mdar ba sbrang rtsi can zhes bya ba rnying pa skom du btung ngo /_/yang na char pa'i chu 'am/_khron pa'i chu bskol
[\[349a.4\]]ba'i nang du zho ga chu dngas ma dang /_lan tshwa kha ru tsha shas tsam gyis cher byas pa dang /_pi pi ling gi rtsa ba dang /_dbyi mong dang /_li dong gra dang /_'di lnga btags pa'i chang rgya shug tsam du byas pa 'di lnga dang sbyar ba'i skom ni yang zhing 'ju la drod skye rlung la phan no/_/
[\[349a.5\]]de ltar nam nangs shing char chu che ba'i dus na 'bras chan chos pa'i nang du/_mar khu dang drod che ba'i spod du sbyar ba 'am/_khu sha bal po se'u dang /_lan tshwa shas kyis che bar byas la/_tshil dang mar dang sbrang rtsi cung zad tsam du sbyar ba'i zas yang bar bza'o/_/phan tshun
[\[349a.6\]]'gro na bzhon pa dang chas shing rkang gis mi 'gro bar bya'o/_/brlan pa'i dus su gos bgo ba spos kyis bdug go/_/'dug pa'i gnas ni 'og gi sa rlangs bsil ba dang /_char pa'i zeg ma dang mi nye ba'i yang thog tu 'dug par bya'o/_/dbyar gyi char chu sna tshogs 'dres
[\[349a.7\]]pa'i chu'i dri ma can dang chu dang phyer sbyar ba'i chu grog mi btung ngo /_/nyin par gnyid kyis log pa dang /_stobs dang drag shul ngal ba'i bag dang /_nyi tshan la 'dug pa 'di rnams spang bar bya'o/_/de ltar dbyar zla gnyis kyi tshe pho ba dang /_khong grang zhing rtsub la rlung che bas
[\[349b\]]
[\[349b.1\]]lus dang yan lag grang zhing bsil bar gyur pa 'di lta bu'i tshe na mkhris pa dbyar gyi dus 'dir bsags nas/_ston gyi dus ston zla 'bring po dang /_ston zla tha chungs 'di gnyis kyi che gnam yang dngas/_'phral du nyi ma'i 'od tshan pos gdungs pas mkhris pa'i nad ston
[\[349b.2\]]ldang ngo /_/mkhris pa tsha ba'i nad de ltar langs par gyur na bkru sman gtang ba dang /_sman mar kha bor sbyar ba dang /_sman kha bo gtang ba dang /_gtar ga bya'o/_/kha zas kyi cho ga ni/_kha ba dang /_mngar ba dang /_bska ba las g.yos su byas pa dang /_zas yang ba'i bag dge
[\[349b.3\]]ste/_de yang bkres par gyur pa'i dus na bza' bar bya'o/_/gzhan yang 'bras sA lu dkar po dang /_mon sran sde'u dang /_skyu ru ra dang /_pa to la dang /_sbrang rtsi dang /_yul ser che ba nas byung ba'i bya na dang /_kha zas ni chu nyin par nyi mas gdungs pa mtshan mo zla ba'i 'od
[\[349b.4\]]kyis bsil bar byas la/_skar ma r-i Shi shar bas dug med par byas par gyur pa de lta bu'i chu nyin mtshan gnyi gar kun sbyangs pa'i chu gtsang ma ngang pa gnas pa dri ma med cing chu dngas ma 'thungs na bad kan du yang mi 'gyur/_rtsub ste rlung du yang mi 'gyur ba'i chu bdud rtsi dang
[\[349b.5\]]'dra ba de ni btung ba la sogs pa'i g.yos su bya ba'i chu dang /_khrus bya ba'i chur bzang ngo /_/de ltar ston tsha ba'i dus na bsil bar 'gyur ba tsan+dan dang /_ga pur dang /_sman u shi ra bsil ba'i sa la bsku'o/_/gnas ni khang pa bsil ba rdo thal gyi zhal zhal can gyi nang
[\[349b.6\]]du nyin mtshan du 'dug par bya'o/_/zil pa'i khrod du mi 'gro_/mi 'dug_/thal sman rnon pos mi bsku/_ha cang 'grangs pa nyid du mi bza'/_til mar dang tshil mi bza'/_nyi ma tshan po la mi 'dug_/chang mi btung /_nyin par mi nyal/_snga dro'i ser bu spang bar bya'o/_/
[\[349b.7\]]dgun dang dbyar gnyis la kha zas ni mngar ba dang /_skyur ba dang /_lan tshwa 'di gsum gyi zas shas che bar sbyar ba bzang ngo /_/dpyid ni kha ba dang /_tsha ba dang /_bska ba'i ro bro ba sbyar ba'i zas bzang ngo /_/sos ka'i tshe ni kha zas mngar bag bzang ngo /_/ston ka zas mngar
[\[350a\]]
[\[350a.1\]]ba dang /_kha ba dang /_bska ba las sbyar ba dge'o/_/ston dang dpyid gnyis kyi kha zas ni rtsub pa'i bag dge'o/_/ston dang sos ka gnyis kyi zas dang skom ni bsil zhing yang bar bya'o/_/dus kyi bye brag bzhin kha zas 'di ltar ma sbyar na nad du 'gyur
[\[350a.2\]]ro/_/dus tshigs dang sbyar ba'i sman dang kha zas kyi le'u gsum pa rdzogs so//_//de nas yang mi nyams tha mal par gnas pa la nad mi 'byung bar bya ba'i dpyad kyi le'u bshad par bya'o/_/'phyen 'ong na mi dgag_/bshang gci yang dgag par mi bya ba dang /_
[\[350a.3\]]sbrid pa yang mi dgag_/skom pa'am bkres na yang mi brnag_/gnyid bro'am lud pa 'ongs na mi dgag_/drag shul lam las khur byed pa'i shugs kyis dub cing ngal bar mi bya/_kha glal dang dbugs dgag par mi bya ba dang /_mig mchi mas gang na mig mi
[\[350a.4\]]'dzums shing mchi ma myur du phyi rol du bsal/_skyug bro na skyug pa mi dgag_/khu ba 'ongs par gyur na yang dgag par mi bya'o/_/de la 'phyen 'gags na skran nad du 'gyur ba dang /_rtug skom du 'gyur ba dang /_lus snyom zhing lci bar 'gyur ba dang /_khong du 'phyen
[\[350a.5\]]'khyil zhing bshang gci yang khong du 'gags par 'gyur ba dang /_mig rtul ba dang /_khong gi drod chung ba dang /_snying nad 'di rnams 'byung ngo /_/bshang ba 'ong ba las bkag na byin pa'i nywa 'gyur ba dang /_cham pas 'debs pa dang /_glad pa na ba dang /_khar mi gtsang ba
[\[350a.6\]]'byung ba dang /_khong du 'phyen 'gags pa las nad du 'gyur ba rnams kyang 'dir nad du 'gyur ro/_/gcin bro ba las 'gags na/_ro stod dang /_dpung pa dang /_lag ngar mi bde ba dang /_rde'u chags te chu sri ba dang /_chu sor zug ste na ba dang /_pho mtshan na bar 'gyur
[\[350a.7\]]ba dang /_dku'i nang logs su chu so g.yas g.yon du zug ste na ba dang /_nad 'di rnams ni gcin 'gags pa las nad du 'gyur ro/_/de la 'phyen 'gags pa las gyur pa'i nad kyi sman dpyad ni sman sbyar ba gdar bu reng bur byas la/_gzhang gi nang du gzhug pa
[\[350b\]]
[\[350b.1\]]dang /_gzhang kha dang lus phyogs su mar gyis bsku ba dang /_sman gyi rtsa ba dang lo ma dang /_sdong bu brdungs te bskol ba'i nang du lus zhugs te 'dug par bya ba dang /_bag phye'i pu rtse 'am/_nas skyur gyis btab ste brngos pas dugs bya'o/_/yang mar la sman
[\[350b.2\]]btsos pa'i sman mar mas gtong ngo /_/kha zas kyi cho ga ni bshang ba bkag pa las/_gnyis 'dra ste/_bshang ba 'gags pa bsal ba'i zas kyi cho ga dang /_bshang ba 'gags pa la zas kyi cho ga bsgyur ba dang /_glo gcong gi nad la zas kyi cho ga bsgyur ba bshad pa
[\[350b.3\]]dang 'dra ste/_zas kyi cho ga de bzhin bya'o/_/chus bgags pa'i cho ga ni chu srang bcu drug gi nang du/_bca' sga 'am/_'u su'am/_bal po se'u 'di gsum gang yang rung ba brdungs te btsos la/_chu du ste srang bzhi tsam lus pa dang /_nad pa'i nyams mthu che chung la bltas
[\[350b.4\]]te/_nyam chung na ba mar dang /_'bri mar srang gcig tsam btab la zhu bar byas te btung ngo /_/gro'i zan ni sman zhu ba dang zas bza'o/_/sman zhu ba'i tshad ni sman zhu bar gyur pa'i sgregs pa byung ngam/_zas yi gar 'ong zhing bkres par gyur na zan bza' ste/_zan bza'
[\[350b.5\]]ba'i sngon logs su sman gyi cho ga 'di 'dra bar 'thungs la/_de'i 'og tu zan bza'o/_/zan gyi cho ga ni zhib tu 'og nas bshad do/_/sgregs pa 'ong ba las 'gags na zas yi gar mi 'ong /_lus dang rkang lag 'dar/_bshang gci gnyi ga sri ste 'byung du mi rung /_
[\[350b.6\]]snying dang brang thong ka na lto sbo lud pa lu/_skyigs phus 'debs par 'gyur ro/_/de la sgregs pa las nad du gyur pa'i cho ga ni/_skyigs bu'i nad bsal ba'i cho gar bshad pa dang 'dra'o/_/sbrid pa bro ba las bkag na mig dang rna ba dang /_sna'i dbang po rnams mi rno mi
[\[350b.7\]]gsal bar 'gyur ro/_/gnye'u rengs su gyur te 'gyur mi shes/_kha yo ste 'gram pa la chags par 'gyur ba'i nad 'di rnams su 'gyur ro/_/de ltar sbrid pa 'gags pa'i nad 'di rnams ltar gyur na dpyad ni snar dud pa rnon pos bdug_/mig sman gyis mig la
[\[351a\]]
[\[351a.1\]]bsku/_snar sna sman blugs la mgo bstod de mig gi gnam mam nyi ma la bltar bcug na sbrid pa 'ong ngo /_/mar gyis kyang sna dang gdong dang mgo bsku dugs kyang bya'o/_/skom pa bkag pa las kha dang khong skam/_lus dang rkang lag mi bde/_
[\[351a.2\]]rna ba mi gsang /_mgo 'khor/_myos te mi dran/_snying na ste/_skom bkag pa las nad 'di rnams 'byung ngo /_/'di'i cho ga ni bsal bar bya ba'i cho ga 'og nas bshad pa bzhin du bya'o/_/bkres ches pa las nad du 'gyur ba ni/_lus zhig_/zas yi gar mi 'ong /_lus
[\[351a.3\]]snyom/_nyam chung /_glo snying dang mchin pa 'phyang ste na/_mgo 'khor ba'i nad 'di lta bur 'gyur ro/_/bkres ches pa las nad 'di lta bur gyur pa'i cho ga ni kha zas 'ju sla ste/_yang ba dang /_mar dang sbyar ba'i g.yos tshos pa drod du sbyar te mi che bar ran par byas la
[\[351a.4\]]bza'o/_/mtshan mo mi nyal zhing gnyid ma log pa las nad du 'gyur ba ni/_khong myos te myo myo por 'gyur/_lus snyom/_mgo dang mig gnyis lci/_ro rgyab na ste gnyid ma log pa'i nad 'di lta bu la cho ga ni gnyid tshim par log par bya ba dang /_lus mnyes
[\[351a.5\]]na phan no/_/lud pa 'ong ba las brnag ste bkag na/_lud pa'i nad de nyid cher skyes te/_cher lud pa dang /_dbugs mi bde/_zas yi gar mi 'ong /_snying na/_lus dang kha yang skam/_skyigs bus kyang 'debs par 'gyur ro/_/lud pa lu ba dang nad du gyur pa'i
[\[351a.6\]]cho ga dang /_'og nas glo gcong gi cho ga zhib tu bshad pa las 'byung ste/_de bzhin bya'o/_/las sam drag shul gyis dub ste/_ngal ba las ngal mi gso bar brnag ste dbugs bkag na/_skran nad du 'gyur ba dang glo snying na/_mi dran cing myos par 'gyur ro/_/
[\[351a.7\]]de'i dpyad ni ma chad par skabs skabs su ngal bsos na phan/_rlung nad sel ba'i kha zas kyi cho ga sbyar zhing zos na phan no/_/glo 'ongs pa las brnag cing bkag pas sbrid pa 'gags pa'i nad dang 'dra ste/_gzhan yang cham pa'i nad dang /_mig dang glad pa na ba
[\[351b\]]
[\[351b.1\]]dang /_snying na ba dang /_gnye'u rengs shing na ste 'gyur mi shes pa dang /_zas yi gar mi 'ong ba dang /_glad pa 'khor ba'i nad du 'gyur te/_'di lta bu'i cho ga ni rlung nad thams cad sel ba'i dpyad du bya'o/_/yang mig nad dam mya ngan gyis mchi ma 'ong bar gyur pa lta bu
[\[351b.2\]]las/_mchi ma mi 'byung bar bkag na/_skrang nad du 'gyur te/_'di'i cho ga ni gnyid ngoms par log par bya ba dang /_chang zhim po btung ba dang /_gtam yid du 'ong ba mnyan na phan no/_/skyug bro ba las brnag ste ma skyugs pa'i nad ni/_'bras dang /_me dbal dang /_
[\[351b.3\]]mdze dang /_mig na ba dang /_g.yan pa dang /_skya rbab dang /_rims nad dang /_lud pa lu ba dang /_dbugs mi bde ba dang /_dang ga mer mer por byed/_ro stod gzhogs phyed kyi dpung pa dang /_lag pa na ste bskyod na mi bde ba dang /_skrang bar 'gyur ro/_/'di'i cho ga ni
[\[351b.4\]]sman btsos pa'i khu ba mkhur bar bkang ste bad kan drang ba dang /_dud pa sbu gu nas snar bdug pa dang /_zan mi za bar smyung bar 'dug pa dang /_yang na zas rtsub po zos la bsgugs te skyug par bya ste/_stobs ran tsam du bya/_gtar ga gdab ste khrag dbyung ba dang /_
[\[351b.5\]]bkru sman btang na dge'o/_/khu chu byung ba las bkag ste ma btang ba'i nad la ni/_pho mtshan na ba dang 'or nad du 'gyur/_rims kyis 'debs/_snying na/_chu 'gags/_lus brdungs brdungs pa snyom du na/_rgyu ma rlig par rlugs pa dang /_rde'u'i nad du 'gyur ba
[\[351b.6\]]dang /_bud med la nyal po mi nus par 'gyur ro/_/nad 'di lta bu'i cho ga ni khyim bya'i sha las g.yos su byas pa dang /_chang dang 'bras sA lu'i zan bza'o/_/sman ni mas gtong ba dang /_til mar gyis lus byugs pa dang /_rlung la phan pa'i sman btsos pa'i khu ba'i
[\[351b.7\]]nang du lus zhugs te/_chu dron gyis lums bya ba dang /_bkru sman gtang zhing chu so'i nad dmigs bsal ba dang /_til mar las sman btsos pa tshos par bya ste btsags la pho mtshan nas gtang ba dang /_'o ma bsdus pa 'thung zhing kha zas kyi cho ga bzhin byas
[\[352a\]]
[\[352a.1\]]la bud med gzhon nu ma bsten na nad dbyung ngo /_/de ltar nad do cog thams cad kyang shugs dbyung ba brnag cing bkag pa las nad du 'gyur ba dang /_yang na mi 'byung bzhin du nan gyis btsir na yang nad de dang 'dra bar 'byung ngo /_/nad de lta
[\[352a.2\]]bu gso ba'i cho ga zhib tu bstan cing bshad par bya'o/_/de ltar na nad mang po du ma ni phal cher rlung las nad du 'gyur ro/_/de'i phyir rlung nad sel bar 'gyur ba'i sman dang kha zas sbyar bar bya'o/_/de bas na nad du gyur pa rnams la nan gyis brnag cing dgag par ni
[\[352a.3\]]mi bya'o/_/bdag nyid la phan par 'dod na nyin mtshan du 'dod chen phrag dog dang zhe sdang dang ser sna dang 'dod chags dang 'di rnams 'byung ba'i shugs drag po'i rgyun brnag cing bzung la/_dbang po rnams dul bar byas la/_so so'i dus tshigs bzhin du nad kyi dri ma
[\[352a.4\]]rnams bkru zhing 'byang ba'i nan tan bya'o/_/rlung dang bad kan la sogs pa rab tu bstsags te dkyel du gyur pa las nad langs nas srog la bab par 'gyur ro/_/bad kan la sogs pa'i nad yod pa smyung bar bya ba dang /_nad bzhu ba byas kyang de lta bu ni slar ldang yang srid
[\[352a.5\]]kyi/_gong gi bkru sman skyug sman gyis nad bsal zhing sbyangs pa ni phyis de dag gi nad 'byung zhing ldad ba med do/_/de ltar nad kyi dmigs bstan nas/_phyis nas de phan chad dus tshigs dang bad kan la sogs pa'i nad kyi rim pa bzhin du dpyad dang cho ga sbyar zhing /_
[\[352a.6\]]yul rnams dang /_mi'i na tshod dang /_dus tshigs shes par byas la/_tshe ring ba'i dpyad bcud len rnams grub par bya ba dang /_ro tsa sbyar bar bya ste/_de yang sngar sman gyis lus sbyangs te lus kyi nyams smad la/_kha zas phan pas khad kyis brta bar bya ba
[\[352a.7\]]ni 'bras sA lu zhag drug cus smin pa dang /_gro dang mon sran sde'u dang /_sha dang mar la sogs pa yid du 'ong zhing 'ju la drod che ba dang /_zas 'ju ba'i sman dang spod du sbyar la bza' bar bya'o/_/lus kyang mar gyis byugs shing lde gus dril la/_/khrus bya ba dang /_
[\[352b\]]
[\[352b.1\]]sman mas gtong zhing bsal ba dang /_mar dang 'bru mar la sogs pa'i bkru sman drag po mas gtong ba dang /_khong brta ba'i 'jam sman mas gtong ba de lta bus pho ba'i me drod kun skyed de bde bar 'gyur ro/_/de ltar bde bar gyur na sems can gyi blo dang dbang po gsal
[\[352b.2\]]ba dang bzhin dang lus mdog gsal te dri ma med pa dang /_tshe ring zhing ro tsa bar 'gyur ro/_/de la 'phral gyi glo bur gyi nad ces bya ba 'dod chags dang zhe sdang dang 'jigs pa la sogs pa dang /_gdon dang dug dang rlung dang nad dang me dang smas pa dang /_chag grugs la
[\[352b.3\]]sogs pa 'di lta bu glo bur du 'byung ba'i nad 'di dag kyang sems kyi blo 'khrul pa'i nyes pa yin te/_'khrul pa'i nyas pa de lta bu bsal ba dang dbang po rnams zhi bar bya zhing /_yul gyi rnams dang dus dang sbyar la bdag gis tshod shes par bya ste/_skyes bu dam
[\[352b.4\]]pa'i dpyod pa'i rjes su 'brang bar byas na 'phral gyi glo bur gyi nad mi 'byung la/_rga ba dang bkres pa dang ltogs pa'i nad 'di yang mi 'byung ngo /_/de bas na cho ga'i mdo 'di ltar bstan pas nad du ma gyur pa ni nad du mi 'gyur zhing nad mi 'byung bar bya'o/_/nad
[\[352b.5\]]gyur pa yang cho ga'i thabs 'di 'dra bar byas na nad zhi bar 'gyur ro/_/dgun zla ra ba dang /_dgun zla tha chungs dang /_dgun zla 'bring po dang /_dpyid zla ra ba yar gyi ngo dang /_zla ba bzhi'i tshe na grang lhags su 'gyur te bad kan 'byung zhing dgun thog thag bad kan
[\[352b.6\]]bsags nas/_dpyid zla 'bring po dang /_dpyid zla tha chungs gnyis la bad kan smin nas bad kan gyi nad du 'gyur ro/_/de'i phyir dpyid skyug sman dang bkru sman gyis bad kan gyi nad bkru'o/_/yang sos ka'i zla ba dbyar zla ra ba dang /_dbyar zla 'bring po gnyis la
[\[352b.7\]]rlung nad bsags pa ni dbyar zla tha chungs dang ston zla ra ba gnyis la rlung nad du 'gyur ro/_/dbyar zla gnyis la mkhris pa'i nad bsags pa ni ston zla ra ba dang ston zla tha chungs gnyis la mkhris pa'i nad tsha ba ldan par 'gyur te/_rlung dang bad kan dang mkhris pa'i nad
[\[353a\]]
[\[353a.1\]]so so'i dus tshigs su smin te 'byung ba'i dus su skyug sman dang bkru sman la sogs pas lus bkru zhing sbyangs na dus tshigs kyi nad rnams kyang mi 'byung ngo /_/de bas na dus tshigs kyi tshul dang mthun par byas la/_rtag par phan zhing 'phong pa'i kha
[\[353a.2\]]zas bza' ba dang /_bca' ba dang /_'greng ba dang /_'dug pa dang /_nyal ba'i spyod lam rnams bzhi car ci ran par bya ba dang /_/ci bya'o cog la yang legs par brtags te byed pa dang /_yul la ma 'os par chags par mi byed pa/_gtong phod pa/_kun la snyoms
[\[353a.3\]]pa/_bden zhing brtags la mchog tu bzod pa dang ldan pa/_lung dang man ngag yod pa'i mi la bsnyen bkur byed cing brten pa 'di ltar byas na rtag tu nad med par 'gyur ro/_/le'u bzhi pa rdzogs so//_//de nas chu sna tshogs la sogs pa'i
[\[353a.4\]]bye brag shes par bya ba'i le'u bshad par bya'o/_/chu bo gang+gA'i chu ni 'thungs na mi la 'tsho bar byed/_ngoms par byed/_yi gar 'ong lus tshim par byed/_sems gsal bar byed/_chu'i ro bro ba yang gsal por byed/_ro zhim pa/_bsil ba/_yang ba yin te bzang ngo /_/
[\[353a.5\]]char 'bab pa las byung ba'i chu ni nyi ma dang zla ba'i 'od dang rlung gis kyang phog mod kyi/_de la phan gnod kyi bye brag ni yul skams dang /_ser che ba'i yul gyi sman dang sbyar ba dang /_dus kyi rim pa dang sbyar la brtags te kha zas kyi g.yos chur bya ba dang /_skom du btung ba
[\[353a.6\]]ni dngul phor gyi nang du chu blugs la/_de'i nang du 'bras chan nyung shas cig blugs te/_zhag gcig bzhag nas ma rul la/_mdog kyang ma gyur na gang+gA'i chu klung la sogs pa'i char pa'i chu yin te/_de ni btung bar bzang ngo /_/gal te 'bras rul tam kha dog
[\[353a.7\]]'gyur na de ni rgya mtsho'i chu yin te/_de ni btung du mi rung ngo /_/chu de lta bu ni lo gcig gi zla ba'i ngo gang la yang btung du mi rung ngo /_/char 'bab pa'i chu snod bzang po bzed de gzhag na yang /_mi rul mdog kyang mi 'gyur ba de lta bu'i chu ni bzang ste rtag tu btung
[\[353b\]]
[\[353b.1\]]bar bya'o/_/de ltar char chu snod du bzed pa dang 'dra bas bzang ste/_de yang sa gzhi dkar ram gnag pa yang rung ste/_gtsang ma nyi ma'i 'od dam rlung gis phog pa de lta bu ni dge ste btung bar bya'o/_/lteng ka 'am lum 'dam rdzab can nya lcibs dang /_lhun rtsa dang /_
[\[353b.2\]]'dab ma dang /_rnyog pas gang ba'i nang rlung dang nyi ma dang zla ba'i 'od kyang mi mthong mi snang ba dang /_'phral la char drag po 'bab pa'i lteng ka'i chu gar po lci ba sbubs can srog chags kyis gang ba/_nyi tshan gyi drod des tsha ba 'am/_ha cang grang che ste sos mi brjod
[\[353b.3\]]pa 'di lta bu dang /_dbyar gyi dus kyi snga rol dang /_dbyar gyi tha ma ston ka'i char chu 'di gnyis dang /_dbyar ka'i char pa 'bab pa 'di lta bu yang mi dge ste/_srog chags gdug pa dang /_ba thag la sogs pa gcin dang rtug pa dang /_dug dang 'dres pa'i
[\[353b.4\]]chu ni mi dge ste mi btung ngo /_/nub phyogs kyi chu bo chen po las rgya mtshor 'bab pa'i chu'i shugs drag po dri ma med cing gtsang ba de lta bu yang mi la phan te bzang ngo /_/gzhan yang gangs rgyud las byung ba'i chu bo dang /_lho phyogs kyi rim la ya las byung ba'i chu bo
[\[353b.5\]]lta bu ni rdo dang brag la shugs drag pos brdabs shing rgyun chad la g.yengs pa'i chu de 'dra ba ni phan te dge'o/_/chu 'di 'dra ba las kyang thang la chu g.yung por 'bab par gyur pa lta bu 'thungs na/_lto ba'i nang na srin bur 'ong ba dang /_rkang bam gyi nad dang /_
[\[353b.6\]]snying na ba dang /_lkog ma na ba dang /_glad pa na bar 'gyur te chu 'di lta bu'i bag ni mi dge'o/_/shar phyogs mon pa'i yul dang rgya gar gyi yul lte ba kyi mtshams yul a ban thi dang /_/nub phyogs kyi yul ga ra dza dang /_/stag gzig gi yul la sogs
[\[353b.7\]]pa'i chu ni mi dge ste/_gzhang 'brum gyi nad la sogs par 'gyur ro/_/yul shar phyogs dang lho phyogs kyi mtshams yul ka ling ka'i rim he na tra las chu 'bab pa ni dmu rdzing rkang bam gyi nang du 'gyur te mi dge'o/_/nub phyogs kyi ris h+ya zhes bya ba dang /_/
[\[354a\]]
[\[354a.1\]]lho phyogs kyi ri ban rgya'i rgyud las chu 'bab pa yang mdze dang skya rbab kyi nad dang glad pa na bar 'gyur te/_chu de lta bu ni mi dge'o/_/nub phyogs na yul pa ri ya ta'i ri rgyud las chu 'bab pa ni nad kun sel ba'i chu ste bzang ngo /_/mdor na yul
[\[354a.2\]]skam sa dang /_yul gsher sa ser che ba'i yul 'di gnyis kyi khron pa dang /_rdzing dang chu mig la sogs pa skyon dang yon tan gnyis ka yang skam sa dang gsher sa'i yon tan so sor bshad pa bzhin du mdor shes par bya'o/_/chu 'thung bar lobs pa'am/_skom
[\[354a.3\]]ches te brnags te ma nus sam/_skom btung ba dang yang ma ldan na yang nyung shas tsam las mi btung ste/_yang na drod chung ngam/_skrang nad yod dam/_skya rbab kyi nad dam/_dmu rdzing dang /_gsus po che la sogs pa'i nad yod dam/_tshad pa na'am/_gzhang
[\[354a.4\]]'brum mam/_pho ba drod chung ngam/_lus skams par gyur tam/_'or nad yod na chu 'thung du mi rung ngo /_/nad med pa'i mis ni so ga tsha ba dang /_ston ka'i dus su nyung shas tsam zhig 'thung du rung ngo /_/de la mi'i lus ran pa ran pa'am/_spom po'am/_skem por
[\[354a.5\]]'gyur ba na zan phyed zos te chu 'thungs na phra spom ran par 'ong ngo /_/zan zos pa'i 'og tu chu 'thungs na lus sbom por 'ong ngo /_/sngar chu 'thungs la phyis zan zos na lus skem por 'ong /_/dmigs kyis chu 'thung du rung ba ni/_chang nad langs te mi bde na chu
[\[354a.6\]]'thung du rung ngo /_/brgyal bar gyur pa la gdong du chu btab ste blud do/_/skyugs sam ngal te chad pa'am/_mgo 'khor ba'i nad la chu 'thungs na phan no/_/yang na skom mam lus tsha'am/_mkhris pa dang khrag rgyas sam/_khong pa dang lus tsha ches sam/_
[\[354a.7\]]dug 'thungs pa 'di lta bu la chu 'thungs na phan te dge'o/_/de la skom du chu 'thungs pa'i thabs ni/_/chu gdus te bzhi cha 'am/_sum cha gdu bar byas pa'i chu dron po khas bzod tsam du 'thungs na/_drod che zas 'ju mgul pa bde/_lus yang /_lgang pa'i
[\[354b\]]
[\[354b.1\]]chu so min zhing bshang gci gnyis ka legs par 'ong ngo /_/skyigs bus btab pa la phan/_lto sbos pa la phan/_rlung nad dang bad kan rgyas pa dang /_rims gsar lud pa dang /_cham pa na ba dang /_dbugs mi bde ba dang /_rtsib logs su zug pa 'di
[\[354b.2\]]rnams la phan te dge'o/_/de lta bu'i chu gdus pa bsgrangs te grang mor 'thungs pa ni bad kan gyi nad du yang mi 'gyur/_lus kyi khong yang mkhris pa'i nad tsha ba la yang phan te dge'o/_/chu gdus pa de zhag lon par gyur pa rnying pa ni rlung dang bad kan dang mkhris pa'i
[\[354b.3\]]nad g.yo par 'gyur te mi dge'o/_/na li ke ra'i 'bras bu gdus pa'i khu ba'am/_chur sbangs pa'i skom gyi ro ni dbyar 'thungs na khong snum ro tsa bar 'gyur/_bsil yang /_skom pa la phan/_mkhris pa dang rlung nad sel/_pho ba'i drod skye/_lgang pa'i nad sbyong /_
[\[354b.4\]]bshang gci legs par 'byung ste dge'o/_/dbyar gyi char pa bab pa'i chu snod dam pa gzhi bzang por bsags pa ni bzang ste dge'o/_/dbyar gyi chu 'brub pa ljan ljin rnyog ma can dang 'dres pa ni ngan te btung du mi rung ngo /_/chu sna tshogs kyi bye brag bshad pa'o/_/
[\[354b.5\]]'o ma sna tshogs kyi bye brag bshad par bya'o/_/'o ma ni phal cher 'jam zhing mngar ba yin/_zhu ba'i rjes ni khong du snam/_mdangs bzang bar 'gyur ro/_/srog zungs bdun brtas zhing skye bar byed/_rlung dang mkhris pa'i nad sel/_khong brta zhing ro tsa/_bad kan
[\[354b.6\]]skye/_'o ma 'ju dka' la bsil ba yin no/_/de la bye brag tu ba'i 'o ma ni 'thungs na 'tsho bar byed de bcud kyis len du 'gyur/_glo rdol ba dang /_glo gcong la phan/_yid gzhungs par 'gyur/_bzhin mdog bzang /_bud med kyi nu zho mchog tu skye bar 'gyur/_
[\[354b.7\]]ngal te chad pa dang /_nad kyis myos te brgyal ba dang 'dra bar mi dran pa dang /_cha nyams te bzhin mdog ngan cing mi sdug pa lta bur gyur pa dang /_dbugs mi bde ba dang /_lud pa lu ba dang /_rab tu skom pa dang /_bkres pa dang /_rims bying ba dang /_chu srib
[\[355a\]]
[\[355a.1\]]dang /_khrag dang mkhris pa rgyas pa'i nad 'di rnams la phan no/_/ma he'i 'o ma ni pho ba'i me drod ha cang ches pas 'drangs mi shes pa'i nad/_gnyid med pa dang /_'di rnams la ma he'i 'o ma bsil la lci bas na nad 'di rnams la phan no/_/ra ni chu
[\[355a.2\]]nyung 'thung gzas rgod/_/rtsi shing kha ba dang /_kha ba tshol zhing za/_khong yang bas ni de ltar ra'i 'o ma ni skem pa dang /_rims dang /_dbugs mi bde ba dang /_khrag mkhris rgyas pa'i nad dang /_tshad pa'i nad 'di rnams la phan no/_/rnga mo'i 'o ma ni cung zad rtsub cing tsha la
[\[355a.3\]]lan tshwa bro ste/_'thungs na drod che/_khong yang /_bad kan dang rlung nad sel/_lto spos pa la phan/_khong na srin bu yod pa dang 'or nad dang /_dmu rdzing lta bu gsus pa cher skyes pa'i nad dang /_gzhang 'brum gyi nad 'di rnams la phan te dge'o/_/bud med kyi nu zho ni
[\[355a.4\]]rlung nad dang /_mkhris pa'i nad la phan/_khrag nad dang /_mtshon gyis smas pa dang /_rma byung ba dang /_mig nad la phan/_nu zho 'thungs na byis pa la bsod cing ngoms par byed/_thigs pa mig tu blugs na mig la phan/_snar blugs na mtshul pa yan chad
[\[355a.5\]]kyi nad kun la phan no/_/lug gi 'o ma ni snying la gnod/_tsha ba skye/_skyigs bu dang dbugs mi bde/_mkhris pa dang bad kan gyi nad du 'gyur/_rlung nad la ni phan no/_/ba glang mo'i 'o ma ni 'thungs na lus kyi khong rab tu tsha/_lus kyi sha skye zhing lus brtan par
[\[355a.6\]]'gyur ro/_/rta lta bu rmig pa gcig pa'i 'o ma ni yang ste dpung pa dang /_lag ngar dang /_lag sor dang /_brla dang byin pa dang /_rkang sor yan chad rlung zhugs pa'i rlung nad la phan/_glo na ba la phan/_rta lta bu'i 'o ma ni skyur la lan tshwa bro ba yin te/_'phral du rmongs
[\[355a.7\]]rmongs por 'gyur ro/_/de ltar 'o ma gang yang rung /_ma bskol bar 'o rlon 'thungs na bad kan du 'gyur/_lci ste 'ju dka'o/_/'o ma bskol ba ran par 'thungs na/_'ju sla ba bad kan du yang mi 'gyur ro/_/'o ma phyed cher gdus pa 'am/_sum cha'am/_bzhi
[\[355b\]]
[\[355b.1\]]char gdus pa'i 'o ma ni 'ju dka' ste lci'o/_/'o ma bzhos ma thag gi dron po mod la 'thung ba ni bdud rtsi dang 'dra ste/_ci la yang phan zhing dge'o/_/zho'o cog ni 'thungs na zhu ba'i rjes skyur bar 'gyur/_rtug skam du 'gyur/_'khru ba gcod/_lci ste 'ju dka'/_tsha ba skye/_
[\[355b.2\]]rlung sel/_tshil skye/_khu chu mang du 'gyur/_nyams 'tshag skye/_stobs skye/_bad kan du 'gyur/_mkhris pa skye/_khrag brta/_zas 'ju ba'i me drod skye/_lus skrang ba'i bag tu 'gyur/_zho 'thungs na yi ga 'bye/_yi ga 'chus pa dang /_grang ba'i rims dang /_
[\[355b.3\]]rims ldang dub kyi dus mi mthun pa dang /_cham pa dang /_chu sri ba dang /_pho ba'i nang du rlung zhugs te rtsub por gyur pa 'di rnams la phan no/_/zho mngal dron po ni dpyid dang /_sos ka dang /_ston gyi dus tshigs 'di gsum gyi tshe tsha ba ste btung du mi rung ngo /_/zho bsgrangs
[\[355b.4\]]pa grang mo ni btung du rung ngo /_/zho btung ba yang sbrang rtsi'am mar ram bu ram mam kha ra dkar po btab la btung ngo /_/yang na skyu ru ra btab la btung ngo /_/zho rtag par btung ba ni mi dge'o/_/mtshan mo btung ba ni mi dge'o/_/mon sran sde'u btsos pa'i khu bcud sbyar
[\[355b.5\]]ba mi btung ngo /_/zho ma langs pa 'thungs na rims nad dang /_khrag nad dang /_mkhris nad dang /_me dbal dang /_mdze dang /_skya rbab dang /_mgo 'khor ba'i nad 'di rnams su 'gyur ro/_/dar ba sar pa ni yang la ro bska zhing skyur ba dang /_drod che ste bad kan dang /_
[\[355b.6\]]rlung nad sel/_skrang ba'i bag dang /_dmu rdzing dang /_gzhang 'brum khrag tshad du 'gyur pa'i nad dang /_gzhang 'brum dang /_pho ba'i nad dang /_chu sri ba dang /_yi ga 'chus pa dang /_skran nad dang /_mcher pa dang /_mar cher zos pa las nad du gyur pa dang /_dug
[\[355b.7\]]sbyar ma dang /_skya rbab kyi nad dang /_'di rnams sel te phan par 'gyur ro/_/dar ba dang 'dra bar zho ga chu'i yon tan yang de bzhin te khong 'khru bar 'gyur/_lgang pa 'khris shing chu sri ba'am/_rtug skam lta bu sel zhing legs par 'byung ba dang /_khong yang bar
[\[356a\]]
[\[356a.1\]]'gyur ro/_/mar sar phyung ma thag pa ni bud med la phod de ro tsa/_bsil/_sha mdog bzang /_stobs skye/_'khru ba gcod par byed/_rlung dang /_mkhris pa dang /_khrag nad dang /_glo gcong dang /_gzhang 'brum dang /_/ba yon por gyur pa dang /_
[\[356a.2\]]lud pa dang /_'di rnams sel te phan no/_/de la mar sar pa ni yid rno/_dran pa che/_yid gzhungs/_drod skye/_stobs skye/_tshe ring /_khu chu mang bar 'gyur ro/_/mig rno ba la phan no/_/zhun mar ni byis pa dang rgan po la phan te bu mang bar 'dod pa dang /_bzhin mdog
[\[356a.3\]]bzang zhing mdangs can du 'dod dam/_rab tu gzhon par 'dod dam/_skad snyan par 'dod pa 'di lta bu la phan/_glo rdol dang /_lus kyi srog zungs bdun zad de skams pa gcong nad dang /_'bras dang /_mtshon gyis smas pa dang /_mes tshig ste rke zhing rmya ba la phan no/_/
[\[356a.4\]]rlung dang mkhris pa'i nad dang /_dug dang smyo ba'i nad dang /_lus skems pa dang /_lus dang bzhin gyi mdangs dang gzi nyams te brlangs brlangs por gyur pa dang /_rims nad sel te phan no/_/til mar dang tshil dang zhag dang mar dang /_snum 'di bzhi'i nang na zhun
[\[356a.5\]]mar las bzang ba med de/_zhun mar ni tsha ba'i nad sel te bsil bar byed/_rgas sra ba la mchog tu phan/_zhun mar gyi mthu stobs ni sna grangs stong yod de/_de la yang sman dang sbyar ba'i sman mar zhun mar ni/_phan pa'i las stong byed nus par 'gyur ro/_/zhun mar rnying pa
[\[356a.6\]]ni chang gis myos te ra ro ba dang /_rlung dang mkhris pa las gyur pa'i smyo ba'i nad dam/_gdon gyis myos pa 'am/_brgyal ba 'am/_glad pa na ba 'am/_rna ba na ba 'am/_mig na ba 'am/_bud med kyi mngal na ba dang /_rma'i rnag dang /_chu ser 'byang zhing rma 'tshob pa 'di rnams
[\[356a.7\]]la phan no/_/phrum gsar pa dang /_spri dang rgya phrum dang chur ba la sogs pa 'di rnams 'dra ste stobs skye/_/bu chu mang bar 'gyur/_gnyid 'ong /_bad kan du 'gyur/_rtug skam du 'gyur/_phrum dang 'di bzhi khar yang lci ste 'ju dka'/_rlung dang bad kan dang mkhris
[\[356b\]]
[\[356b.1\]]pa'i nad du 'gyur ro/_/ba'i 'o ma dang zhun mar ni ci la yang dge ste/_mchog go/_/lug gi 'o ma dang mar ni ci la yang mi dge ste smad do/_/'o ma dang zho dang mar dang dar ba dang /_phrum la sogs pa bshad pa'i le'u rdzogs so//_//bu ram shing dang bu ram
[\[356b.2\]]la sogs pa'i mthu dang yon tan bshad par bya'o/_/bu ram shing gi khu ba ni 'ju dka' ste lci/_khong 'khru/_khong du 'jam/_lus sha skye/_bud med la phod de ro tsa par 'gyur/_khong bsil/_bad kan skye/_gcin mang /_khrag dang mkhris pa sel te/_zhu ba'i rjes ni
[\[356b.3\]]mngar bar 'gyur ro/_/bu ram shing gi thor to ni cung zad lan tshwa bro ba yin no/_/bu ram shing sos bca' zhing khu ba gzhibs pa ni li khar dang 'dra ste bzang ngo /_/bu ram shing brdungs pa ni rtsa ba dang thor to ni srin bus zos te mi bzang la bu ram shing gi shun pa dang /_la la
[\[356b.4\]]skams pa dang /_rdul dang dri ma dang sa song ba nyi ma'i 'od dang /_rlung gis phog pa la sogs pa brdungs nas kyang cung zad gzhag gam/_zhag lon par gyur pa ni bu ram gyi ro las yid tsam skyur ba dang /_mi zhim par gyur pas na bu ram btsir ba'i khu ba ni mi dge ste lci la
[\[356b.5\]]tsha bar 'gyur/_phyir 'byung du mi rung ste/_'ju dka' la 'khren pa dgos te/_de bas na bu ram brdungs te btsir ba'i khu ba ni mi bzang ngo /_/de la li kha ra dkar po'i shing ni dkar te khu ba ni ro mngar la bsil/_mig rno/_/rna ba gsang /_sems bde bar 'gyur ro/_/yang bu ram
[\[356b.6\]]shing phal pa bang sha ka zhes bya ba bu ram shing snga ma tsam du mi bzang ba zhig yod pa de'i mthu dang yon tan dang skyon ni gong ma dang 'dra mod kyi phan yon gong ma tsam mi phod do/_/de la bu ram shing gi bye brag ni bu ram shing shata zhes bya ba gnag la sbom zhing ring ba dang /_bu ram shing ba
[\[356b.7\]]pa ka zhes bya ba tshigs mang ba zhig yod pa dang /_bu ram shing ka tar zhes bya ba phre'u thung ngu zhig yod pa dang /_bal yul gyi bu ram shing 'di la sogs pa'i ro cung zad tsam bro ba dang /_ro bska ba dang /_zos na dro ba dang /_zhu ba'i rjes tsha bar 'gyur ro/_/bu ram shing 'di
[\[357a\]]
[\[357a.1\]]bzhi yang ming gi go rims bzhin 'og ma rnams cung tsam gyis ro bro ba dang /_mthu'i shas chud do/_/de la bu ram gyi bye brag ni rnam pa gsum ste/_bu ram bskol te gdus pa'i che kha'i dbu ba dang dri ma ngan pa bzhams pa'i 'og dbu ba can kha spri sla
[\[357a.2\]]mo zhig yod pa de ni 'ju dka' ste lci/_sla ba 'byar 'byar po yin te mchin pa'i nad dang bshang gci sla ba ma yin te/_rnyed par 'gyur ro/_/de la btsos shing gdus pa las bar nas byung pa ni bu ram zhes bya ste/_de la yang bu ram dkar po ni 'phral du bad kan du 'gyur ba ni ma
[\[357a.3\]]yin no/_/bshang gci gnyis ka yang mi sri ste bde bar 'ong ngo /_/bu ram dmar po rtsa ba gnag pa ni phal cher srin bur 'gyur/_khrag dang tshil dang sha skye/_bad kan skye ste mi bzang ngo /_/bu ram dmar po lo gcig lon phan chad rnying pa zhes bya zhim ste yid du 'ong ngo /_/ci la
[\[357a.4\]]yang phan no/_/rlung dang bad kan dang mkhris pa'i nad gsum char sel te dge'o/_/bu ram gsar pas ni bad kan skye/_pho ba'i me drod med par byed de mi dge'o/_/de ltar bu ram gyi khu ba gdus pa'i zhabs nas byung ba de ni li kha rar 'gyur ro/_/tshul 'di dang 'dra bar
[\[357a.5\]]kha ra dkar por bskol zhing gdus pa las kha ra'i bye brag rnam pa gsum du 'byung ba steng rim gyis zhes bya ba dang /_bar nas 'byung ba ni li kha ra bzang por bya ba'i rgyu yin te/_hwags yin no/_/zhabs nas 'byung ba ni li kha ra nyid yin no/_/de la mthu'i bye brag ni steng pas
[\[357a.6\]]bar gyi bzang /_bar bas nang gi zhabs bzang ste/_glo gcong dang /_glo rdol ba dang /_khrag dang mkhris pa'i nad rlung nad sel/_khong du phan te bud med la phod cing ro tsa bar 'gyur/_kha ra dang 'dra bar shing rlangs pa tsher ma can gyi khu ba bskol ba las kha ra byas pa yang li
[\[357a.7\]]kha ra'i yon tan dang 'dra'o/_/li kha ra dkar po thams cad kyi yon tan ni tsha ba dang skom pa dang /_skyug bro ba dang brgyal ba dang khrag dang mkhris pa'i nad 'di rnams sel bar 'gyur ro/_/de la mdor bu ram shing las gdus te bu ram gyi dbu ba kha sbri sla bar 'ong ba lta bu ni ngan
[\[357b\]]
[\[357b.1\]]no/_/bu ram shing yang rung kha ra'i shing yang rung ste/_de las byas pa'i kha ra dkar po ni bzang ste dge'o/_/de la sbrang rtsi ni mig la phan/_bad kan dang tshil che ba dang /_dbugs mi bde ba'i nad sel to/_/skom pa la phan/_dug sel/_skyigs bu dang khrag nad mkhris
[\[357b.2\]]pa'i nad sel/_ha cang cho te sha che ba sha ran cing 'bri bar 'gyur/_mdze dang chu sri ba dang skyug bro ba dang /_dbugs mi bde ba dang /_lud pa lu ba dang /_tshad pa dang lto ba'i nang na srin bu'i gdug pa sel/_rma rnags pa rnag dang chu ser 'byin/_rma 'tsho/_chag grugs
[\[357b.3\]]'byor/_rlung yang skye'o/_/mdor na sbrang rtsi ni mngar la ro bska/_khong du rtsub pa yin/_sbrang rtsi las khaN+Dar byas pa'i yon tan dang mthu yang de ltar 'dra'o/_/sbrang rtsi'i nyen ni ston dang dbyar sogs tsha ba'i dus la yang bab la tsha ba'i nad kyis kyang thebs la/_sman cha ba
[\[357b.4\]]dang /_sbrang rtsi ni sbrang tshang nas phyung ma thag pa dron mo dang /_sman tsha bar gyur pa la 'di lta bur byas te btang na nad pa gsod do/_/dug gi me tog las sbrang rtsi byung ba dang /_sbrang ma gdug pas gsos pa ni dro ba yang rung grang ba yang rung ste mi rung ngo /_/skyug sman
[\[357b.5\]]chu dron dang sbrang rtsi sbyar te btang ba'am/_sman mar mas gtong ba dron po'i nang du sbrang rtsi sbyar ba ni nyes pa med do/_/bu ram shing dang kha ra'i shing dang bu ram dang kha ra'i bye brag dang sbrang rtsi'i bye brag bshad pa rdzogs so//_//til mar dang e raN+Da'i mar dang
[\[357b.6\]]yungs mar dang ba ru ra'i mar dang zar ma'i mar dang le brgan rtsi'i mar gyi phan gnod bstan pa/_til mar gyi phan gnod til dngos dang 'dra'o/_/de la 'bru mar gyi nang na til mar ni bzang ste/_til mar ni cung zad tsha ba 'thungs na lus kun la myur du khyab cing mched par
[\[357b.7\]]byed/_nyen ni til mar 'ba' zhig rtag tu 'thungs na sha mdangs kyi pags pa'i mdog la gnod de sha bkra dang shu ba dang mdze lta bu'i nad du 'gyur ro/_/mig la gnod/_til mar dang sman dang /_sman gzhan du sbyar te btang ba ni nyen du mi 'ong ngo /_/til mar ni rno la tshan
[\[358a\]]
[\[358a.1\]]che bas bad kan sel lo/_/skem pa la btang na sha skye/_sbom po tshon po la btang na sha grims par 'ong ngo /_/'khren pas thogs te rtug skam du 'ong ngo /_/lto ba nang gi srin bu sel to/_/til mar sman dang sbyar te btang na nad do cog thams cad
[\[358a.2\]]sel to/_/e raN+Da dkar po'i mar ni kha la tsha zhing ro kha ba yin no/_/e raN+Da'i mar 'thungs na zhu ba'i rjes ni mdar bar 'gyur/_khong 'khru/_lci ste cung zad bsil bar 'gyur/_rgyu ma cher skyes te rlig rlugs su gyur pa'i nad dang /_skran dang rlung nad dang bad kan gyi nad dang /_
[\[358a.3\]]dmu rdzing la sogs pa gsus pa cher skyes pa'i nad dang /_rims nyin mtshan mi mthun par ldang ba'i nad dang /_'or gyi bar skran nad dang /_rked pa na ba dang /_mo mtshan pho mtshan na ba dang /_lto ba na ba dang /_rgyab na ba la phan/_e raN+Da dmar po'i mar ni rno la tsha/_sha rjen sungs pa'i
[\[358a.4\]]dri rab tu mnam/_lag pas mnan na rab tu 'byil zhing 'dred/_phan gnod kyi yon tan ni e raN+Da dkar po bshad pa dang 'dra'o/_/yungs kar gyi mar ni ro tsha la drod che rno/_/yungs mar 'ba' zhig rtag tu 'thungs na bad kan dang rlung sel/_/bu chu 'bri bar 'gyur/_khong yad/_
[\[358a.5\]]mkhris pa dang khrag skye bar 'gyur te mi dge'o/_/phan pa ni rlung dang bad kan las gyur pa'i 'brum bu dang /_mdze dang gzhang 'brum gyi nad dang /_rma byung ba dang lto na srin bu yod pa dang /_'di rnams sel te phan no/_/ba ru ra'i mar ni ro mngar la bsil/_glad par bsku
[\[358a.6\]]zhing sna nas btang na skra skye/_'ju dka' ste lci/_mkhris pa dang bad kan sel to/_/nim pa'i mar ni ro kha ste rab tu tsha zhing dro ba tsam ni ma yin/_lto'i srin bu dang mkhris pa dang bad kan gyi nad sel to/_/zar ma'i mar dang le brgan rtsi'i mar ni drod che/_sha mthang gi pags
[\[358a.7\]]pa la gnod/_sha bkra thor bu shu ba mdze 'dra ba'i nad du 'gyur/_sman dang sbyar na ni de lta bu'i nyen du yang mi 'gyur/_bad kan dang mkhris pa skye'o/_/tshil dang rkang ni rlung nad sel to/_/nyams brta/stobs skye/_bad kan skye'o/_/lug dang ra'i tshil lta bu ni drod che bas
[\[358b\]]
[\[358b.1\]]mkhris pa skye'o/_/bya na sha so so'i bye brag gi phan gnod ci 'dra ba de 'dra ba'i tshil yang de dang 'dra'o/_/bya na sha so so'i bye brag ni yul skam sa dang ser ches nas byung ba rnam pa gnyis te/_spyi'i yul skam sa dang ser che sa nas byung ba'i phan gnod bstan pa bzhin du
[\[358b.2\]]shes par bya'o/_/til mar dang e raN+Da'i mar dang /_yungs mar dang /_ba ru ra'i mar dang zar ma'i mar dang /_le brgan rtsi'i mar gyi phan gnod bshad pa'i le'u rdzogs so//_//chang sna tshogs kyi phan gnod kyi bye brag bshad pa chang ngo cog ni sha 'phar/_yi ga
[\[358b.3\]]'bye/_/drod che/_rno/_dga' bar byed/_khong brta/_chang gi spyi'i ro ni mngar la kha/_bska/_rno/_'thungs na zhu ba'i rjes ni skyur la cung zad khong 'khru/_mgul pa snyan par 'gyur/_ran par 'thungs na ci la yang phan te nad med/_'thungs pa'i mod la spobs pa che/_/bzhin
[\[358b.4\]]mdog 'gyur/_khong yang /_gnyid med pa ni gnyid 'ong /_/gnyid ha cang che ba ni ran par 'thungs na gnyid chung bar 'gyur/_chang gi nyan ni mkhris pa dang khrag skye ba'i nad du 'gyur te gnod/_tshod zin cing ran par 'thungs na sha skye ba dang sha che zhing sbom pa gnyis la phan/_
[\[358b.5\]]chang 'thungs na bcud rno zhing mgyogs te lus kun tu khyab/_cung zad rtsub/_lus kyi sgo dgu char gyi rgyun sring gi nad dang dri ma sun tu sbyong zhing sel ta/_dri ma kun legs par 'byung bar 'gyur/_ran par 'thungs na rlung dang bad kan kun sel te phan no/_/chang la tshod mi zin pa
[\[358b.6\]]ni dug dang 'dra ste gnod do/_/chang ma bgrungs pa sar pa ni lci/_'ju dka' nad du 'gyur te mi dge'o/_/chang bgrungs pa rnying pa ni 'ju sla/_drod che/_khong yang /_nad kun la phan no/_/thug pa 'am/_tshod ma'am/_khu ba 'thungs pa'i rjes la chad nan cher 'thungs
[\[358b.7\]]na mi dge ste/_cung zad bsdad la phyis btung ngo /_/bkru sman btang ba dang /_lto stong bkres pa nyid la chang 'thungs na mi dge ste mi btung ngo /_/chang ha cang yang zhim ches pa rnon po dang chang nar ma son pa gzhon nu dang /_chang sna so so tha dad pa'i cho ga bzhin du legs par ma
[\[359a\]]
[\[359a.1\]]byas pa dang /_chang snyigs ma can te de lta bu ni mi dge ste ma 'thungs shig_/'bras chang lo phyed bgrungs pa dang /_gro chang bgrungs pa ni sgan dang dmu rdzing la sogs pa'i nad dang /_gzhang 'brum dang /_pho ba'i nad dang /_sha skem por gyur pa
[\[359a.2\]]dang /_snying na ba 'di rnams la phan/_rlung nad sel te khong 'jam/_cung zad lci/_tshil dang khrag skye/_bud med kyi nu zho skya/_gcin legs par 'ong /_bad kan du 'gyur ba yin no/_/shing na li ka ri'i 'bras bu'i khu ba las chang du byas pa ni glo snying la phan yang /_glo snying
[\[359a.3\]]na ba dang /_lud pa lung dang /_skyug bro ba dang /_dbugs mi bde ba dang /_bshang gci 'gags te 'ong du mi rung ba dang /_lto sbos pa dang /_cham pas btab pa'i nad 'di rnams sel to/_/ba ru ra'i 'bras bu'i khu ba las chang du byas pa ni yang ste/_ha cang ra ro bar mi
[\[359a.4\]]'gyur/_rma byung ba dang /_mkhris pa rgyas pa las nad du 'gyur ba dang /_mdze dang 'di rnams la 'phral du mi gnod de phan no/_/sman so so las chang du byas ba ni nad kun la phan gnod med ces bya ste/_chang kun gyi nang na dge'o/_/so so'i yon tan sman sna gang dang gang
[\[359a.5\]]las chang du byas pa phan pa'i stobs kyang so sor blta'o/_/sman sna so so las chang du byas pa gnod pa med ces bya ba spyi'i yon tan ni pho ba'i nad dang /_skya rbab kyi nad dang /_mdze dang /_gzhang 'brum gyi nad dang /_lus skem por gyur pa dang /_lus skrangs pa dang /_dmu rdzing
[\[359a.6\]]lta bu gsus pa cher skyes pa dang /_rims dang /_skran dang /_khong na srin bu yod pa dang /_mcher ba na ba dang /_'di rnams kun la phan te/_sman chang gnod med ces bya ba ni ro bska la cung zad ro tsha ste/_shas kyis rlung skye'o/_/rgun chang ran par 'thungs na nad kun sbyong /_
[\[359a.7\]]glo snying la phan te rab tu drod che ba yang ma yin/_ro mngar/_cung zad 'khru/_mkhris pa cung zad skye/_rlung nad dang /_chu sri ba dang /_gzhang 'brum gyi nad dang /_skya rbab kyi nad dang /_lto na srin bu zhugs pa'i nad sel to/_/bu ram gyi chang ni bshang gci 'gags pa 'byung
[\[359b\]]
[\[359b.1\]]bar 'gyur/_bu ram shing gi chang ni lus kyi khong du snum pa dang /_bad kan gyi nad kun sel bar byed/_dro 'jam dang bu ram chang phyed du bar gdus pa lta bu ni sha dang tshil che bar skye ba dang /_'or nad skrang pa'i bag dang /_dmu rdzing lta bu lto ba cher skyes pa'i nad dang /_/gzhang
[\[359b.2\]]'brum gyi nad kun la mchog tu phan no/_/sbrang chang ni rno ste tshil dang bad kan cher skyes pa sha che zhing sbom par gyur pa 'di rnams sel zhing grims par byed/_chu sri ba dang cham pa dang lud pa rnams sel te phan/_tsha ni khrag dang mkhris pa'i nad dang bad kan sel zhing grims
[\[359b.3\]]par byed/_kha zas zhu bar byed/_rlung las gyur te bshang ba 'gags te 'ong du mi btub pa lan tshwa 'thungs na bshang ba legs par 'ong /_tsha ni skyur te rab tu tsha la rno/_/rtsub/_yid du 'ong /_yi ga 'bye/_cung zad tsam 'khru bar 'gyur/_'thungs na drod 'bar/_lus sam/_
[\[359b.4\]]rkang lag tsha ba la tsha bskus sam/_byugs na bsil par 'gyur/_bad kan las gyur pa'i nad skya rbab dang /_mig la gnod/_lto na srin bu yod pa ni sel to/_/bu ram chang gis ni bu ram gyi shing las chang du byas pa yang ngo /_/de bas ni rgun chang yang ngo /_/rgun chang bas
[\[359b.5\]]tshwa yang ngo /_/sman gyi rtsa ba las chang du byas pa dang /_sdong bu las chang du byas pa dang /_'bras bu las chang du byas pa yang /_rtsa ba dang sdong bu dang 'bras bu'i phan gnod ni yon tan ci 'dra ba de bzhin du chang yang de dang 'dra bar shes par bya'o/_/la phug dang yungs ma
[\[359b.6\]]gtubs te bshur ba sran phye dang bsres te thug par byas te sga dang pi pi ling dang le sham dang /_lan tshwa dang go snyod dang /_ske tshe dang sbyar te dro 'jam tsam du mnan pa ni skyur por mnan pa 'di gnyis kyang yi ga 'bye/_'ju sla ste yang ngo /_/'bras rtsa bas ni khong 'khru/_drod
[\[359b.7\]]che ste tsha la rno/_mkhris par 'gyur/_lus sam rkang lag tshan rtsabs kyis bkrus na bsil bar 'gyur/_ngal ba ngang rma ba la 'thungs na phan/_yi ga 'bye/_drod che/_chu sor na zhing chu sri pa la phan/_rtsabs la sman sbyar te mas gtong ba la dge'o/_/rlung dang bad kan gyi
[\[360a\]]
[\[360a.1\]]nad la phan no/_/nad kyi dmigs dang sbyar te gcin btung ba ni/_ba gcin dang ra gcin dang /_lug dang /_ma he mo dang /_ban glang mo dang /_rta dang rnga mo dang bong bu dang 'di rnams kyi gcin yang so so'i sman du bza'/_dper na ba gcin blang ba lta bu yang
[\[360a.2\]]rgan gzhon ma khyer ba dar la bab cing mi dge ba nad med pa 'di lta bu gsher sa dang rtswa ngan pa sna tshogs bar bur la zar mi gzhug par skam sa'i rtswa yangs gshin pa la bskyangs la chu yang gang du bshad pa lta bu la blud de/_gcin dgos bzed dam/_zho bzhon yang sngar zas
[\[360a.3\]]thag bsrings te bzho 'am/_yang na phan tshun du brdab ste bskyod la bzhos sam gcin bzed pa ni yang ba yin te dge'o/_/ba dang 'dra bar gzhan kun la yang de dang 'dra bar bya'o/_/'di rnams kyi gcin gyi yon tan 'dra ste mkhris pa ste/_rtsub/_rno drod che/_'thungs pa'i rjes
[\[360a.4\]]lan tshwa bro ro tsha srin bu dang 'or nad du skrang bag dang /_gsus pa cher skyes pa/_dmu rdzing lta bu dang /_lto sbos pa dang bad kan las nad du gyur pa dang /_skya rbab kyi nad dang /_bad kan dang rlung nad dang /_skran nad dang yi ga 'chus pa dang /_dug gis phog pa dang /_sha bkra dang mdze
[\[360a.5\]]dang gzhang 'brum dang /_nad 'di rnams myur du sel te phan no/_/chang sna tshogs dang rtsibs dang gcin sna tshogs kyi phan gnod bshad pa'i le'u lnga pa rdzogs so//_//de nas kha zas kyi tshul brtag cing shes par bya ba'i le'u bshad par bya'o/_/'bras rak+ta shA li
[\[360a.6\]]zhes bya ba phyi shun dmar/_'bras kyi khong dkar mdog cung zad tsam rtsa snar ba zhig yod pa'i ming ni sA lu rtsa snar zhes bya ba dang /_ma hA shA li zhes bya ba 'bras dkar la che zhing ring ba zhig yod do/_/ming ni sA lu chen po zhes bya ba dang /_'bras ka la mchog ces bya ba dri
[\[360a.7\]]rab tu zhim la khong dkar/_de'i ming ni 'bras mchog ces bya ba dang /_'bras turna ka zhes bya ba sa bon btab nas zhag drug cus smin te/_bzar rung ba/_turna ka zhes kyang bya ste/_'bras kyi ljang 'dab phu dung 'dungs pa'i nang nas smin pa rab tu bzang ste/_mchu thung la zlum
[\[360b\]]
[\[360b.1\]]rtsa ba rab tu dkar ba yin/_ro zhim pa nyid kyang yin te/_de'i ming ni zhag drug cus smin pa 'am/_myur du smin pa'i 'bras zhes bya'o/_/'bras kyis bon byas khyer te 'ongs pa zhes bya ba rid pa yang ma yin/_zlum pa yang ma yin/_yid 'dzum 'jong ltar 'dug pa'i ming ni
[\[360b.2\]]byas blangs pa zhes bya ba dang /_'bras sha ra mu kha zhes bya ba 'bras kyi dbyibs 'gron bu 'dra la dkar ba zhig yod pa dang /_'bras rdir ka shu ka zhes bya ba mchu ring la thor to rnon por 'dug pa dang /_'bras ro d+ha ka zhes bya ba sman ro d+ha'i 'bras bu 'dra la rtse mo rnon por 'dug pa
[\[360b.3\]]dang /_'bras bu gan+d+ha ka zhes bya ba dri rab tu zhim/_mthug che la leb/_mchu thung la dkar ba zhig yod pa dang /_'bras pa tam ga zhes bya ba rtsa ser ba zhig yod pa dang /_'bras 'di rnams dang /_gzhan yang rung ste/_'bras ni ro mngar/_zos nas zhu ba'i rjes ni mngar zhing
[\[360b.4\]]snum/_rlung nad sel/_bcud du 'gyur/_ro tsa ste bud med la phod/_mthur du bshang ba 'ong ba ni chung zhing sla mo ma yin te/_zlum por 'byung ngo /_/'bras chan zos te mid pa dang kha na ro bro ba'i rjes bska ba yin/_bsod de phan/_'ju sla ste yang khong bsil/_gcin mang /_de la
[\[360b.5\]]'bras kun gyi nang na mchog tu rak+ta shA li zhes bya ba nang dkar/_phyi rol mdog cung zad tsam snang ba de ni mchog tu bzang ste 'bras de zas su zos na skom dang chung /_bad kan gyi nad dang mkhris pa'i nad dang nyes pa gsum la sogs pa nad kun sel to/_/'bras ma hA shA li zhes bya ba ni
[\[360b.6\]]de'i 'og tu bzang ngo /_/ma hA shA li'i 'og tu 'bras ka la mchog ces bya ba bzang ste phan pa yin no/_/'di gsum ma yin pa gzhan 'bras yang ba ka zhes bya ba dang /_'bras ha na dang /_'bras pang su pa pi zhes bya ba ser med cing skam sar bskyed bskyed pa dang /_'bras ni
[\[360b.7\]]sha da ka zhes bya ba la sogs pa 'di rnams ni ro mngar/_zos na 'phral du drod che/_lci snum dang zhu ba'i rjes ni sgyur bar 'gyur te/_bad kan dang mkhris pa skye/_thur du bshang gci 'ong ba yin/_sla zhing mang du 'ong /_'bras 'di rnams la bzang ngan gyi rim pa ni/_'bras
[\[361a\]]
[\[361a.1\]]na li d+ha ka dang /_skam sar skyes pa pang su pa pi zhes bya ba smad do/_/pang su pa pi bas 'bras ha na yag gnod de smad do/_/'bras ha na yag bas 'bras ya ba ka yang /_ya ba ka nang na gnod de smad pa yin no/_/'bras sha ti ka zhes bya ba sa bon btab
[\[361a.2\]]nas zhag drug cus smin te bzar rung ba skyes nas smin pa'i thabs ni 'bras kyi ljang 'dab phu dung 'dungs pa'i nang nyid du smin pa'i 'bras de ni mchu thung la zlum/_rtsa ba 'dod pa ni dkar ro/_/ro zhim pa nyid kyang yin te/_de'i ming ni zhag drug cus smin pa 'am/_/
[\[361a.3\]]myur du smin pa'i 'bras zhes bya ste/_de'i yon tan ni mngar la snum/_yang ste 'ju sla/_lus kyi khong grims shing brtan por 'gyur/_bsil rlung dang bad kan mkhris pa'i nad kun sel/_thur du bshang gci 'byung ba ni sla ste/_cung zad rtug skam ltar
[\[361a.4\]]'khren pas 'dogs/_'bras kyi 'brur gtogs pa'i nang na 'bras shi ti ka zhag drug cus smin pa 'di bzang ngo /_/'brur gtogs pa'i 'bras kyi nang na 'bras ge'u ra zhes bya ba rtsa ser ba zhig yod pa de bzang ngo /_/de'i 'og tu 'bras si ti ge'u ra zhes bya ba rtsa mi dkar pa ser ba zhig yod
[\[361a.5\]]de mi rung ngo /_/'di gnyis kyi 'og tu ni ma hA bri ti zhas bya ba 'bras kyi 'bru thug po cher 'dug pa 'di bzang ngo /_/de'i 'og tu ni 'bras kyi ha na bri ha zhes bya ba phyi shun nag por 'dug pa 'di bzang ngo /_/de'i 'og tu ni dza tu mu kha zhes bya ba ste 'bras kyi thor to rgya skyegs tshigs ma 'dra ba 'di
[\[361a.6\]]rung ngo /_/de'i 'og tu ni de'i 'bras ku kuT an+da zhes bya ba khyim bya'i sgo nga 'dra ba zhig yod pa dang /_'bras la ba sha zhes bya ba 'ur ba'i mig 'dra ba zhig yod pa dang /_'bras pa ra ta ka bya ba ni dang po bya phug ron gyis sa bon khyer te 'ongs pas ni phug ron 'bras zhes bya ba dang /_'bras
[\[361a.7\]]bu ka ra dang /_'bras ga ra ka dang /_'bras ut+pal ka dang /_'bras ud dz+wa la dang /_'bras tsan ne dang /_'bras sha ra dang zhes bya ba dpyid btab na ston smin pa dang /_'bras da ru dang /_'bras gan+d+ha dang /_'bras ku ru byed dang /_'di rnams ni 'bras dang 'bru sna tshogs kyi
[\[361b\]]
[\[361b.1\]]sna grangs yin te 'di dag gi yon tan ni ming rim du snos pa'i rim pa bzhin du gong ma bas 'og ma shas kyis yon tan chung bar blta ste/_ro ni mngar/_zhu ba'i rjes ni skyur ro/_/'bras ming gis smos pa 'di dag las ma gtogs par 'bru gzhan ni 'ju dka'/_lci/_mkhris pa
[\[361b.2\]]skye'o/_/'bras pa ta la ni bshang gci gnyi ga mang zhing cha bar 'gyur/_tshal rlung dang bad kan dang mkhris pa gsum skye'o/_/'bru'i rnam grangs la drang kun zhes bya ba dang /_ko dra ba dang /_na ra ba dang /_khra rgod la sogs pa ni bsil/_'ju sla/_yang ngo /_/de la khri rgod la sogs
[\[361b.3\]]pa spyir ni rlung skye/_khong rtsub ste tshil 'bri bar byed/_bad kan dang mkhris pa sel/_lus kyi chag grugs byung ba slar 'byor bar byed do/_/de la so so'i bye brag bshad na/_khre ni sha 'tshag brta la 'ju dka' la lci'o/_/'bru kor du sha zhes bya ba ni mchog tu 'khru ba gcod/_reg
[\[361b.4\]]na bsil/_dug sel to/_/nas ni spyi rtsub bsil/_'ju dka' ste lci/_/ro mngar/_cung zad khong 'khru/_bshang ba cher 'ong /_rlung skye/_sha 'tshag bzang /_bud med la phod/_sha rus mkhregs la brtan/_mkhris pa dang bad kan sel/_tshil 'bri/_chu sri ba'i nad la phan/_
[\[361b.5\]]chom pas btab pa dang /_dbugs mi bde ba dang /_da rgan gyis btab pa dang /_lkog ma na ba dang /_pags pa'i mtha' la mdze dang rngo dang skem po la sogs pa'i nad 'byung ngo cog la phan no/_/nas a ba ya ba zhes bya ba ni nas gong ma bas cung zad tsam gyis mchu thung ngo /_/smyig ma
[\[361b.6\]]dang 'od ma'i 'bras bu yang nas kyi grangs su brtsis te/_rtsub la drod che/_tsha'o/_/gro ni ro mngar la snum lci bsil che la phan te 'tsho bar byed/_sha 'tshag bzang /_khong brta/_bud med la phod/_rlung dang mkhris pa'i nad sel/_rma dang chag grugs 'tsho/_lus kyi sha
[\[361b.7\]]mkhregs shing brtan/_'khru'o/_/'bru nan ti mu kha ni ro bska zhing mngar/_bsil la yang ngo /_/'bras la sogs pa 'bru sna tshogs gra ma can rnams kyi phan gnod bshad pa'i le'u rdzogs so//_//sran ma sna tshogs kyi phan gnod kyi bye brag bshad pa/_mon sran
[\[362a\]]
[\[362a.1\]]sde'u mung+ga dang /_mon sran a na di ka dang /_sran chung la sogs pa gang bu can rnams kyi 'bru rnams ro bska zhing mngar ba yin te bshang ba sri ste sra bar 'ong /_'khru ba gcod/_zhu ba'i rjes ni tsha/_sman gyi stobs ni bsil zhing yang /_tshil dang bad kan dang
[\[362a.2\]]khrag dang mkhris pa'i nad la phan/_lus la g.yan pa'am/_thor bu'am/_skrangs pa 'am tsha ba yod pa la sran ma 'di dag gang yang rung ste zhib tu btags la lde gur byas te byugs na phan/_zhib tu btags te chu dang sbyar ba las rkyang rkyang po'am/_ram rum du brdungs te chu dang
[\[362a.3\]]sbyar ba'i khu bas lus gtor zhing btab na tshil che ba dang /_bad kan rgyas pa dang /_khrag rgyas pa'i nad dang /_tsha ba'i nad mkhris pa rgyas pa 'di lta bu'i nad kyi bag la phan no/_/mon sran sde'u ni sran ma'i nang na ci la yang phan zhing dge ste bcud du 'gyur/_bshang gci'i dri ma
[\[362a.4\]]gnyis chung zhing nyung ngo /_/sran ma ni mchog tu rlung skye bar 'gyur ro/_/ra za ma sha mon sran dkar ru ni rlung skye khong rtsub/_bshang ba phal cher 'ong /_'ju dka' lci'o/_/ku lang+tha rgya sran nag po ni drod che/_tsha/_zhu ba'i rjes skyur por 'gyur/_chu sor khu chu skams te rde'u chags pa
[\[362a.5\]]dang /_cham pa na ba dang /_dbugs mi bde ba dang /_lud pa lu pa dang /_gzhang 'brum gyi nad dang /_bad kan dang /_rlung nad 'di rnams sel te phan/_mkhris pa rgyas pa dang /_khrag nad mchog tu skye bar 'gyur ro/_/yang mon sran ni rlung dang mkhris pa dang khrag nad rgyas par
[\[362a.6\]]'gyur/_bud med kyi nu zho skye/_gcin mang /_'ju dka'/_lci/_khong 'khru/_lus tsha bar 'gyur/_mig la gnod/_khu chu 'bri/_bad kan sel/_skrangs pa'i 'or gyi bag sel/_dug la phan no/_/sran ma sha mon sran gre'u ni snum/_bad kan skye/_bshang gci dri ma mang /_
[\[362a.7\]]mkhris pa skye/_khong 'khru/_lci/_tsha ba skye/_rlung sel/_ro mngar/_khu chu skye ste mang la rlugs par 'gyur ro/_/yang ka kan dul dang /_kha sral phre'u 'di gnyis kyang gang bu chags pas sran ma'i grangs su brtsi ste/_sran ma 'di gnyis kyi 'bru'i phan gnod mon sran
[\[362b\]]
[\[362b.1\]]gre'u dang 'dra ste nang du drod skye/_pags pa'i sha mthang 'jam por 'gyur/_sran ma 'di brdungs pa'i chu'am/_lde gus lus byugs sam/_btab na bsil/_skran la phan/_stobs skye'o/_/til 'bru ni lci/_gcin nyung /_zhu ba'i rjes tsha/_yid gzhungs/_zas
[\[362b.2\]]'ju ba'i drod skye/_bad kan dang /_mkhris pa skye bar 'gyur ro/_/ro mngar kha/_drod che/_bad kan dang mkhris pa skya/_lci/_zhu ba'i rjes tsha bas na/_mig la gnod/_khu chu skam mo/_/le brgan rtsi'i sa bon yang zar ma'i 'bru dang 'dra bar shes par bya'o/_/gang bu
[\[362b.3\]]chags pa'i sran ma'i nang na/_/mon sran gre'u ni mi dge ste ngan no/_/gra ma chags pa las byung ba'i 'bru'i nang na ya ba ka zhes bya ba nas ngan pa 'di gnod do/_/sran ma dang nas la sogs pa'i 'brug sar thog thams cad ni lci ste bad kan skye'o/_/'bru rnying lo lon pa ni yang
[\[362b.4\]]ngo /_/de bzhin du myur du smin cing zla ba mang po ma thogs par rgyal ba yang ngo /_/mon sran gre'u la sogs pa gang yang rung drus te sbun pa dang shun pa med par byas pa brngos pa'i tshod ma ni 'ju sla ste yang la phan no/_/gang bur chags pa'i sran 'bru sna tshogs kyi phan gnod
[\[362b.5\]]bshad pa'i le'u rdzogs so//_//zas kyi cho ga bstan pa/_nad pa nyam chung ba la gso ba dang /_zas dang zas mi 'ju ba dang /_lto na ba dang /_rims ma byang ba dang /_nad 'ju bar bya ba'i thabs dang /_bkres pa dang /_skom pa gnyis la sogs pa la
[\[362b.6\]]phan pa'i zas kyi cho ga 'bras thug sla mo rkyang pa dang /_'bras thug cung zad tsam gar ba dang 'bras thug gar po kho nar bya ba dang /_'bras chan sbyar ba la sogs pa'i cho ga bshad pa/_'bras brngos te phyer btags pa chu bskol ba'i nang du gdus te tsha ba'am/_grang ba'i
[\[362b.7\]]nad kyi dmigs dang yang sbyar la/_drod che ba'i spod dam/_bsil ba'i bag kha ra lta bu gdab mi gdab kyi dmigs dang sbyar te/_'di lta bu'i 'bras thug rkyang rkyang po 'thungs na yang la 'ju sla/_skom pa la phan/_zas ma zhu ba dang /_rims kyis btab ste nyi ma gnyis
[\[363a\]]
[\[363a.1\]]sam gsum zan bcad de smyung ba byas pas cung zad rtse zhil nang ma byang ba lta bu la phan/_mchin pa na ste pho ba grang ba la be+e'u snabs lta bu yod pa 'ju bar byed/_lus kyi srog zungs bdun snyoms par 'gyur/_rlung nad kun zhi bar byed do/_/yang 'bras
[\[363a.2\]]thug ces bya ba 'bras kyi shun pa ma drus pa brngos te btags pa'i thug pa gar po 'am/_de ltar ma 'byor na 'bras drus pa'i thug pa gar po yang rung ste/_de lta bu'i thug pha nad dmigs sbyar la/_spod btab sti thug pa snga ma bas sla ba 'thungs na 'di yang la 'ju sla ste/_bkres
[\[363a.3\]]pa dang /_skom pa dang /_nyam chung ba la phan/_lto ba na ba la phan/_rims nad sel/_rtug skam lta bu la 'ong du mi rung ba la phan no/_/thug pa 'di lta bu ni drod che/_nad kun 'ju zhing 'byang bar byed de/_'di ni thug pa phan pa yin no/_/'bras ma brngos par thug pa
[\[363a.4\]]gar por bcos te kha gzar gyis bcu zhing bza' ba 'di yang yang ste gong ma tsam ni ma yin mod kyi/_'khru ba'am 'khru ba'i rjes bcad pa lta bu la bal po se'u dang sbyar te btang na gcod do/_/thug pa gar po 'di lta bu ni yi gar 'ong /_'thungs na bad kan skye bas skom
[\[363a.5\]]dad chung /_drod che/_rma byung ba dang mig na ba dang bkru sman gyis bkrus pa'i rjes la zas kyi cho gar sbyar ba dang /_nyam chung ba dang sman mar 'thungs pa'i zas ni 'di lta bu bzang ste phan no/_/'bras chan ni legs par bkrus pa phyed tsam tshos pa dang /_khu ba btsags te
[\[363a.6\]]bor la/_kha zas kyis bcad la mdag me la bdugs nas drod ma yal bar byas pa 'di lta bu ni yang ste 'ju sla mod kyi/_kha gzar gyis bcus pa'i thug pa gar po tsam du yang ma yin no/_/yang zas kyi cho ga 'du sla zhing yang la drod che ba'i sman pi pi ling dang /_pi pi
[\[363a.7\]]ling gi rtsa ba dang /_bca' sga dang /_dbyi mo'i lo ma dang /_kru trug tres dang lnga brdungs pa bskol pa'i chu btsags pa'i 'bras btsos pa'i chan ni 'ju sla la dge'o/_/'di ltar ma byas pa'i chu la rang chung du btsos ba ni lci'o/_/yang 'bras legs par bkru ma zhag la 'o ma 'am/_
[\[363b\]]
[\[363b.1\]]sha khu 'am mar dang sbyar te 'bras ma brngos pa'i chan lci la 'ju dka'o/_/de ltar zas kyi cho gar bya ba yang gal te zas mi bsod cing rtsub pa ni snum bag sha dang /_mar lta bu dang sbyar na bsod par 'gyur ba dang /_gal te zas de yang 'ju dka' ba zhig tu 'gyur du dogs na zas
[\[363b.2\]]lci ba de 'ju la drod che bar 'gyur ba'i spod btab la tshos par btso zhing thabs 'di ltar bya ba dang /_zas kyi cho ga bshams nas za ba yang /_'ju mi 'ju las dpags te tshod bzung zhing bza' ba ni pho ba'i bzhi cha gnyis ni zas kyis dgang /_bzhi cha gcig ni skom gyis dgang
[\[363b.3\]]zhing ran par bza'/_pho ba'i bzhi cha ni ma gang bar stong par gzhag ste/_dbugs phyi nang du bde bar rgyu bar bya ba dang /_phyis skom na yang btung ba'i don gyis gzhag par bya/_'di ltar tshod ma bzung na dbugs mi bde/_zas mi 'ju ba dang /_nad gzhan du 'gyur ro/_/
[\[363b.4\]]de bas na khong nad yod de skem pa 'am/_nad sos te ma brtas pa 'am/_skyug sman dang bkru sman gyis bskus pa'i rjes la lus brta ba 'am/_skem pa'am/_zhan cing rmya ba 'am/_glo rdol ba'am lus kyi srog zungs bdun lta bu zad dam/_lus dang bzhin mdangs rid
[\[363b.5\]]cing mi sdug ste/_mdangs nyams pa'am/_mig rtul ba dang rna ba mi gsang ba dang /_drod chung ba dang /_lus kyi lhu tshigs dang /_bog re'i tshigs smas te rma byung ba brtab dang /_rlung nad can 'di rnams la nad dmigs dang /_drod che chung dang 'ju mi 'ju las
[\[363b.6\]]brtag ste/_yul skam sa las byung ba'i sha 'am/_yul gsher sa ser che ba nas byung ba'i sha bzang po dang /_rkang dang lha ba la sogs pa'i rus pa bcud yod dang /_sman du sbyar la gdus nas btsags pa'i khu ba'i bcud btang na khong brtas te sha skye/_tshim par byed
[\[363b.7\]]bud med la nyal phod par 'gyur/_mig rno/_rna ba gsang /_rma 'tsho zhing mdog bzang /_tshe la phan stobs che/_skad snyan te bcud de lta bu ni phan zhing bsod pa yin no/_/mon sran sde'u mung+ga btsos pa'i khu ba ni/_skyug sman nam/_sman mas gtong ste bkrus pa'i rjes la nad
[\[364a\]]
[\[364a.1\]]dmigs la spod kyi sna sbyar zhing 'thungs na phan/_rma 'tsho/_lkog ma na ba dang /_mig nad la phan/_rlung nad sel te phan no/_/sran ku lang+tha'i cho ga_/sran ku lang+tha btsos pa'i khu bas ni rlung nad sel/_skran 'ju/_dpyi mig g.yas g.yon
[\[364a.2\]]nam/_rgyab bam/_lto nas yang rlung nad thog thag tu mer mer por zug sten pa'am/_yang na lus stod nas dbyi mig dang brla g.yas g.yon nas mar zug cing na ba/_'di lta bu'i rlung nad sel te phan no/_/til gyi tshigs ma dang skyur po'i g.yos/_til btsir te
[\[364a.3\]]mar phyung ba'i tshigs ma las tshod mar byas sam/_tshod ma'i nang du btang ste za'am/_gzhan yang la phug dang yungs ma lta bu rtsa ba las bskrun pa'i myu gu nar ma son par za ba dang /_yungs ma dang la phug gtubs pa dang /_sran phyer sbyar te skyur por mnan la langs pa dang /_
[\[364a.4\]]btsir te cang cang po sha stag bya ste/_skam pa'i tshod ma bza' ba 'di lta bu'i zas ni mi dge ste/_mig la gnod/_rlung nad dang bad kan dang mkhris pa'i nad skye/_'ju dka' ste lci/_lus rmya zhing nyam chung bar byed de gnod do/_/zho dang sman dang sbyar ba'i g.yos/_zho cung zad
[\[364a.5\]]bsrubs la/_sman dri zhim po sna bzhi po shing tsha dang /_sug smel dang /_gan+d+ha b+ha dra dang /_nA ga ge sar 'di rnams btags te btab la dkrug cing 'thungs na bsod de/_lus brta/_khong snum/_bcud du 'gyur te bud med la nyal phod/_stobs skye/_yi ga 'bye/_'di'i
[\[364a.6\]]nang du tsha ba gsum po na le sham dang /_pi pi ling dang sga rnams btab na nad cham pa sel to/_/skom du btung bar sbyar ba'i cho ga rgun skam lta bu chu'i nang du btsos te/_lhag gnyis gsum tsam gdus la tshigs ma bor te/_rgun chu dro 'jam gyi nang du gong du zho'i nad du
[\[364a.7\]]sbod sman sna bzhi gdab pa rnams btab la bsgrangs te 'thungs na/_ngal ba dang bkres pa dang skom pa dang snyom zhing rmya ba 'di rnams la phan/_skom du 'ong cung zad lci/_phyis bshang ba sra/_glo snying la phan no/_/rgun rlon na 'phral du khong bsil/_zhu ba'i rjes ni khong
[\[364b\]]
[\[364b.1\]]brta/_bcud dang ro tsa bar 'gyur/_sbod sman gzhan yang so so'i yon tan bzhin blta'o/_/'bras yos las yongs su g.yo ba'i cho ga_/'bras yos las btags te thug pa'am/_zan du zos na skom pa dang slon bro ba dang /_rab tu 'khru ba dang /_gcin snyi ste
[\[364b.2\]]mang ba dang /_tsho ches te tshil che pa dang /_bad kan rgyas pas nad 'di lta bu dang /_lud pa lu ba dang /_mkhris pa'i nad kun zhi bar byed/_/bong du drod skye/_yang ste 'ju sla/_cung zad bsil lo/_/'bras dang nas gsar thog pa'i zas kyi bye brag_/'bras sar pa 'am/_
[\[364b.3\]]nas sar pa las zas su bya ba ni lci/_nyams stobs skye/_bad kan skye/_mkhris pas dogs shing bshang ba sra'o/_/nas yos dang nas phye'i bye brag_/nas yos 'tshos pa ni 'khren pa dogs/_skom dad che/_tshil 'bri ste khong grims/_lci ba yin no/_/nas phye ni
[\[364b.4\]]yang yang /_'ju sla/_bkres pa dang /_skom pa dang ngal ba la phan/_mig na ba dang rma nad la dge ste phan/_skyo mar byas te 'thungs na 'phral du brtas te mthur 'gyur ba bsod do/_/phye dang chur sbag cing mi bza'/_dus gnyis su mi bza'/_phye 'ba' zhig mi
[\[364b.5\]]'gam/_'bras chan la sogs ba zas 'grangs par zos pa'i rjes la zan mi bza'/_zan bcangs la sogs gcad cing bza' bar mi bya/_til gyi tshigs ma ngos su de bzhin zos na/_lus skam zhing nyam chung bar 'gyur/_rtsub ste rlung skye/_bshang ba thur du 'byung mi
[\[364b.6\]]rung ste/_'khren pas dogs/_mig la gnod do/_/sha g.yos la sogs pa spod dang sbyar ba'i g.yos rnams ni/_spyir lci zhing khong snum/_stobs skye/_sha bzang zhing brta bar 'gyur ro/_/bal sran sde'u mung+ga la sogs pa g.yos su bya ba'i nang du yang /_spyod cing
[\[364b.7\]]btab pa phan pa'i yon tan yang de bzhin du 'gyur ro/_/khur ba'i rnam grangs kyi bye brag me mdag gi nang du tshos par bsregs pa'i khur ba dang /_dogs le'i nang du bsregs pa'i khur ba dang /_sa slang rtseg ma'i nang du bsregs pa'i khur ba dang /_da nur la bsregs
[\[365a\]]
[\[365a.1\]]pa'i khur ba dang /_rgya sol la bsregs pa'i khur ba dang /_'di rnams khur ba'i rgyu'i dngos po ni gcig ste 'dra mod kyi/_bsreg cing tshos par byas pa tha dad pa las ci yang mi 'dra ste/_khur ba gong ma bas 'og ma rim pas yang ngo /_/'bru
[\[365a.2\]]zas las g.yos sna tshogs kyi bye brag bstan pa rdzogs so//_//ri dwags sna tshogs la/_sha ba dang /_dgo ba dang /_ri dwags ku ra zhes bya ba dang /_a ri sha dang /_rkyang dang /_mr-ig ma tri zhes bya ba dang /_ri bong dang /_dang sgo dang /_ldang sgo ska dang /_ri dwags
[\[365a.3\]]tsa ru ska dang /_'di rnams la sogs pa'o/_/bya sna tshogs dang bya khra la sogs pa ri dwags dang /_bya sna tshogs mthu rtsal gyis zas tshol ba la/_ri bya sna tshogs dang /_ri bya ti ka zhes bya ba dang /_rag tan ra ma ka zhes bya ba dang /_gong ma sre gang /_u ba tsa kra zhes bya ba
[\[365a.4\]]dang /_tsa ko ra dang /_ku ru ba dang /_bar ta ka dang /_bar ti ka dang /_ti ti ra dang /_gong ma sreg dang /_rma bya dang /_bya gag dang /_bar ka dang /_gon d+ha dang /_gi ri bar ta ka dang /_shar pa ta ka dang /_in tra pa dang /_ri bya 'di rnams kun 'dra ste khron rko bas zas tshol ba
[\[365a.5\]]yin no/_/gzhan yang shang shang te'u dang /_da t+ya a zhes bya ba dang /_br-ing ga ta zhes bya ba dang /_ne tso dang /_sha ri ka la sogs pa dang /_ma twa dang /_ko ki la dang /_ha ri ta dang /_thi ba dang /_bye'u la sogs pa 'di rnams ni zas su mchus rko ba yin no/_/khung dang phug na
[\[365a.6\]]gnas pa la/_sbal pa dang /_sbrul dang /_gong dang /_byi dur dang /_'di rnams yin no/_/gzhan yang gcan gzan bya khra la sogs pa mthu rtsal gyis zas tshol ba la/_stag dang /_gzig dang /_seng ge dang /_dom dang /_spre'u dang /_byi la dang /_spyang ki dang /_phyugs
[\[365a.7\]]dred dang /_mi dred dang /_wa dang /_'phar ba dang /_khra dang /_khra spyang ser dang /_chun lag dang /_khwa dang /_bya rigs pa dang /_khra sngon po dang /_bya ku ra ra dang /_bya rgod dang /_'ug pa dang /_bya ku ling ga ka dang /_bya du mi ka dang /_bya ma nu ha dang /_'di rnams la sogs pa'o/_/
[\[365b\]]
[\[365b.1\]]ri dwags chen po'i ming la/_phag rgod dang /_ma he dang /_byang khung dang /_ro hi rgya dang /_glang po che dang /_gnag rgod dang /_bse dang /_smyug glang dang /_'di rnams so/_/phyugs dgas dang /_rta dang /_ba glang dang /_bong bu dang /_mdzo dang gnag la sogs pa'o/_/chu na
[\[365b.2\]]gnas pa'i bya sna tshogs la/_bya ngang pa dang /_bya sa ras dang bya ka dam pa dang /_bya kar dang /_kar na ta tha dang /_bya rla dang /_skya ngang dang /_u 'gro sha dang /_ngur pa dang /_so bya dang /_khrung khrung la sogs pa 'di rnams ni chu na gnas shing rgyu ba yin no/_/chu'i nang na gnas
[\[365b.3\]]pa'i nya la sogs pa la/_nya ro hi ta dang /_pa thi dang /_rus sbal dang /_ku bir dang /_ka ra ka ta dang /_nya phyis dang /_dur ba dang /_sram dang /_sham bu ka dang /_nye'u ltang bu dang /_'bar mi dang /_tsan tra ka dang /_bu li ka dang /_n+ya gro d+ha dang /_chu srin ma kar dang /_rgya mtsho na gnas
[\[365b.4\]]pa'i nya bo che dang /_ra dzi dang /_tsi li tsi ma la sogs pa sna brgyad do/_/lug dang ra gnyis kyi zas ni/_skam dang gsher la sogs pa yang /_tshol zhing zabs gcig tu ma nges pa'i phyir ro/_/ri dgas dang /_bya dang nya la sogs pa rnam pa brgyad du phyes te bshad pa'i nang du nges pa
[\[365b.5\]]ma yin no/_/de la ri dgas rnams dang /_/ri bya mchus zas thub rnams dang /_phug dang khung na gnas pa dang /_pho'i ris bzhi po rnams ni 'dra ste/_skams la gnas pa'i srog chags kyi nang du gtogs so/_/chu la gnas shing rgyu ba chu bya dang /_ngang pa ngur pa la
[\[365b.6\]]sogs pa dang /_chu'i nang na gnas pa'i nya la sogs pa dang /_dung dang /_nya phyis la sogs pa 'di rnam gnyis ni gsher sa na gnas pa'o/_/de la mthu rtsal gyis zas tshol ba gcan gzan dang /_khra rnams dang /_ri dwags chen por brtsi ba
[\[365b.7\]]phag rgod dang /_ma he dang /_glang po che dang /_bse la sogs pa bar ma 'di rnam gnyis skam sa dang gsher sa gnyis ka la thun mong du gnas so/_/de la yul skam sa na gnas pa'i sha ni bsil zhing yang ste 'ju sla/_bshang ba'i dri thur du 'byung bskam
[\[366a\]]
[\[366a.1\]]bag ril por 'ong ngo /_/'dus pa'i nad mkhris pa ni che rlung ni 'bring /_bad kan ni chung ba 'di ltar mi bde ba la skam sa nas 'byung ba'i sha phan no/_/de la ri bong gi sha ni bsil la rtsub pa zos nas zhu ba'i rjes ni tsha/_drod 'bar/_dri
[\[366a.2\]]ma thur du 'byung ba skam po sra bar 'ong /_de la khron rko bas zas tshol ba'i bya bar ta ka dang /_bar ti ka la sogs pa'i cung zad lci/_snum/_lus kyi sha skye/_brta bar 'gyur ro/_/rgya bya'i sha ni gong ma de dag pas kyang dge ste drod skye/_yid gzhungs/_khu chu
[\[366a.3\]]skye/_bzhin mdog bzang por 'gyur/_rlung shas che ba'i 'dus pa'i nad mchog tu sel/_dri ma thur du bshang ba cung zad sra/_rma bya'i sha ni 'phral du phan pa ma yin mod kyi/_rna ba mi gsang ba'am/_skad 'gags sam/_mgul mi bde ba'am/_mig rtul ba 'am
[\[366a.4\]]'di rnams la phan no/_/rgas sra bar 'gyur/_yon tan 'di 'dra bar rgya bya dang khyim bya yang 'di bzhin du phan te lhag par ro tsa bar 'gyur ro/_/khyim bya ni cung zad lci la bad kan skye'o/_/gong mo dang /_bya u pa tsa kra'i sha ni yid gzhungs po ba'i me drod skye/_yi gar 'ong /_
[\[366a.5\]]thi ba mig ya gcig mi mthong ba'i sha ni lci la lan tshwa bro/_/rlung nad dang bad kan dang mkhris pa'i nad kun skye ste/_mi dga'o/_/byi'u mchil pa la sogs pa'i sha ni bad kan du 'gyur/_khong snum/_rlung nad sel/_khu chu mchog tu mang bar 'gyur ro/_/de la phug
[\[366a.6\]]dang khur na gnas pa'i srog chags dang /_mthu rtsal gyis zas tshol ba khra dang gcan gzan dang /_phag rgod la sogs ri dwags chen po dang /_chu la gnas pa'i ngang ngur dang /_chu'i nang gi srog chags nya la sogs pa 'di rnams lnga char gyi sha ni lce/_snum la mngar bar
[\[366a.7\]]'gyur ba yin mod kyi de la bye brag tu 'di rnams la/_go rims bzhin du ltag ma pas 'og ma khad kyis lci ba dang /_gong ma bas 'og ma dro zhing tsha/_gong ma bas 'og ma khong snum par 'gyur/_de ltar ri dwags la sogs pa srog chags kyi ris rnam pa lnga po de dag gi sha ni
[\[366b\]]
[\[366b.1\]]gcin mang /_khu chu skye/_stobs skye/_rlung sel/_bad kan dang mkhris pa skye'o/_/de la phag rgad dang /_glang mo che la sogs pa ri dwags chen po rnams kyi sha ni bsil lo/_/gcan gzan dang khra la sogs pa srog chags gzhan za ba'i sha zos na mig rno bar 'gyur
[\[366b.2\]]ro/_/bshang gcig nyig 'gag mi srid de snyi bar 'ong ngo /_/sha skye/_zhu ba'i rjes ni cha zhing drod che bar 'gyur/_sha 'di lta bu mi rgan po dang nyam chung bas zos na/_rgan lus brta zhing gzhang 'brum gyi nad dang pho ba'i grang ba'i nad dang lus skem pa'i nad 'di rnams la mchog tu
[\[366b.3\]]phan no/_/ra sha ni ha cang bsil ba yang ma yin/_ha cang snum pa yang ma yin te/_ra sha zas na nad dmigs ni gang yang mi 'byung ngo /_rang nyid ni lus kyi sha yang che chung med de mnyam/_khams kyang che chung med de mnyam pas na de'i phyir ni bad kan yang mi che/_rlung
[\[366b.4\]]yang mi che/_ha cang tsho ba yang ma yin pas de'i sha ni de ltar phan no/_/lug sha ni ra'i shas phan pa ji skad du bshad pa de las bzlog ste shes par bya'o/_/de la yang ji lta zhe na/_lug gi lus kyi sha yang snyoms pa ma yin pa khams kyang snyoms pa ma yin pas tsha ba skye/_
[\[366b.5\]]lci/_ha cang snum che ste/_rlung dang bad kan du yang 'gyur/_lus kyi sha yang che'o/_/ba glang gi sha ni/_lud pa skam por 'ong ba la phan/_ngal te chad pa dang /_ha cang drod ches te tsha ba dang /_rims nad kyi ldang dub tu dus mi 'dra bar ldang ba dang /_cham pas btab pa dang /_
[\[366b.6\]]lus skem por 'gyur ba dang /_'di rnams la phan no/_/rlung nad gcig pu na ba la phan no/_/ma he'i sha ni drod che ste tsha/_lci ste 'ju dka'/_gnyid che lus kyi sha skye/_khong grims/_lus sha skem zhing sbom por 'gyur ro/_/ma he bzhin du phag rgod kyi sha yang de dang
[\[366b.7\]]'dra steng la zhing chad pa la phan/_yi ga 'bye/_khu chu mang bar 'gyur/_stobs skye'o/_/nya la sogs pa ni mchog tu bad kan dang mkhris pa skye'o/_/chu la gnas pa'i srog chags tsi li tsi ma zhes bya ba'i sha ni/_rlung nad dang bad kan dang ma khris pa'i nad kun skye ste mi
[\[367a\]]
[\[367a.1\]]dge'o/_/bya ba la zhes bya ba sreg pa lta bu dang /_nya ro hi ta dang /_go ta zhes bya ba dang /_sha ba la sogs pa ni so so ris ris kyi nang na mchog tu bzang ste/_bya khron rko zhing zas su mthus tshol ba'i nang na bya ba la zhes bya ba sreg pa lta bu mchog
[\[367a.2\]]tu bzang ngo /_/chu'i nang na gnas pa'i nya'i nang na nya ro hi ta zhes bya pa mchog tu phan te dge'o/_/phug dang khung na gnas pa'i nang na gcan gzan go da zhes bya ba nad ci la yang phan te dge'o/_/de ltar sha ming gis smos so cog kun kyang rgan gzhon ma khyer te na tshod dar la
[\[367a.3\]]bab pa/_tshon po bsad ma thag pa ma rul ba de lta bu bza'o/_/ming gis smos pa'i sha de rnams las bzar mi rung ba ni/_rang shi ba rid pa ha cang tsho ches pa nad kyis shi ba'am/_chu'i nang du shi ba 'am/_dug gis bsad pa'i sha 'di lta bu bzar mi rung ngo /_/ri dwags
[\[367a.4\]]de rnams kyi sha pho smos la lci yang du dbye ba ni ri dgas la sogs pa pho'o cig gi ro stod dang /_mgo bo'i sha ni lci ste 'ju dka'o/_/mo'o cog gi ro smad kyi sha lci ste/_'ju dka'o/_/sbrum ma'i sha ni spyir lci ba yin no/_/de la yang bye brag tu ri dgas dang phyugs mo rkang
[\[367a.5\]]lag bzhi zug pa'i sha ni yang ngo /_/bya'i pho 'o cog gi sha ni yang ngo /_/de la ri dgas dang bya la sogs pa gang yang rung ste spyir ni mgo bo dang /_glad rgyas lci ste 'ju dka'o/_/de bas na ro stod yang /_ro stod pas brla yang /_de bas rgyab kyi sha yang /_de bas kha mtshur
[\[367a.6\]]dang lce yang /_de bas rked pa yang /_de bas dpyi yang /_de bzhin du nang grol la pho ba dang /_grod pa dang glo snying la sogs pa stod kyi sha ni lci'o/_/gnye ma dang rgyu ma la sogs pa smad kyi nang grol ni yang ste/_go rims bzhin du shes par bya'o/_/khrag dang sha la sogs
[\[367a.7\]]pa'i lci yang ni khrag pas sha lci/_sha bas ni tshil lci/_tshil bas rus pa lci/_rus pa bas rkang lci'o/_/sha bas ni rlig pa 'ju dka' ste lci/_rlig pa bas mje 'ju dka' ste lci/_ma bal ma bas mchin pa lci/_mchin pa bas gzhang lci ste 'ju dka'o/_/ri dgas sna
[\[367b\]]
[\[367b.1\]]tshogs dang /_bya bran sna tshogs dang /_nya sha la sogs pa'i bye brag phan gnod sna tshogs dang lug la sogs pa'i bye brag phan gnod sna tshogs bshad pa'i le'u rdzogs so//_//tshod rngad sna tshogs kyi bye brag dang phan gnod bshad pa/_tshod ma pa tha
[\[367b.2\]]dang /_sha ri dang /_shu sha dang /_su ni shan dang /_sa ti na za dang /_ra zag sha ba dang /_rgya sne'u 'di rnams 'dra ste rlung dang bad kan dang mkhris pa sel/_'ju sla khong yang /_thur du bshang ba sra bar 'gyur ro/_/de la yang tshod ma su ni sha na ni drod che/_mi'i khong brta/_bud
[\[367b.3\]]med la phod par 'gyur ro/_/tshod ma 'di rnams kyi nang na ra zag sha ba zhes bya ba ni mchog tu dga'o/_/rgya sne'u ni pho ba'i nad dang gzhang 'brum gyi nad sel rtug skam gyis btab pa sel bar 'gyur ro/_/tshod ma ka ka ma ci zhes bya ba mon sne'u ni rlung nad bad kan dang mkhris pa'i nad
[\[367b.4\]]sel/_mdze nad la phan/_khong brta bud med la nyal phod par 'gyur ro/_/drod che rgas sra sman bcud len gyi mthu dang 'dra bar 'gyur ro/_/cung zad tsam khor 'khru mgul snyan par 'gyur ro/_/tshod ma tsang gi ri zhes bya ba rtsa skyur ba zhig yod pa de ni zas 'ju/_drod che/_pho ba'i nad dang gzhang
[\[367b.5\]]'brum gyi nad dang /_rlung nad dang bad kan gyi nad la phan/_drod che/_pho ba grang zhing zas mi 'ju zhing khong 'khru ba la phan no/_/tshod ma'i sna grangs la/_tshod ma pa to la zhes bya ba dang /_tshod ma sa ba ta la zhes bya ba dang /_tshod ma a ri ti dang /_tshod ma shang ga ta dang /_tshod ma bal gu ta dang /_tshod ma sle
[\[367b.6\]]tres kyi lo ma dang /_sba'i mi gu dang /_bri ha ti dang /_tshod ma pa sha ka dang /_tshod ma ku ta li dang /_til gyi lo ma dang /_tshod ma man du ki'i 'dab ma dang /_tshod ma ka ko ta dang /_tshod ma ka ra ber ga dang /_ldum bu skra bzang dang /_nad ka dang /_ka ta ya dang /_go ji ha dang /_ba d+ha ka dang /_'ba' na ti ga
[\[367b.7\]]ta ka dang /_ka ri ra dang /_ku la ka dang /_nan di dang /_ku tshe la dang /_sha ku la sa ni dang /_ka til dang /_ke'u ka dang /_shi ta dang /_ko sha ta ka dang /_kar ka sha dang /_'di rnams ni 'dra ste tshod ma 'di rnams zos na zhu ba'i rjes na kha la tsha ste thur du bshang ba 'ong ba sra bar 'gyur/_
[\[368a\]]
[\[368a.1\]]rlung ni cung zad skyed bad kan dang mkhris pa'i nad ni sel lo/_/tshod ma pa to la ni zhim khong na srin bu yod pa 'byin/_zhu ba'i rjes ni mngar bar 'gyur/_zos na yi ga 'bye/_tshod ma bri ha ti rnam gnyis ni drod che mkhris pa'i nad tshab skyed/_
[\[368a.2\]]khong 'khru rlung nad sel to/_/tshod ma bri sha zhes kyang bya/_ba sha ka zhes kyang bya ste/_de ni slon bro pa la phan/_lud pas bkar ba la phan/_mkhris pa dang khrag rgyas pa'i nad kha sna nas khrag 'ong ba'am/_thur du khrag 'byung ba 'di lta bu sel te mchog tu phan no/_/tshod ma
[\[368a.3\]]ka ra be la zhes bya ba ro tsha bar bro la drod skye ste 'bar/_bad kan sel bar mchog tu phan no/_/tshod ma bar ta ka zhes bya ba ni ro kha la tsha zhing cung zad lan tshwa bro drod che zhu ba'i rjes rlung dang bad kan sel/_zas 'ju ba'i me mthu skye zhing yi gar 'ong /_mkhris pa'i nad du mi 'gyur
[\[368a.4\]]ro/_/tshod ma ka ri ra zhes bya ba ni ro bska/_mngar la dbyangs su kha/_lto sbo bar 'gyur te/_mi dge'o/_/tshod ma ko sha ta ka dang /_bal gu dza ga dang /_'di gnyis zos na khong 'khru/_drod skyed do/_/tshod ma dan du li ya zhes bya ba ni ro mngar la zhu ba'i rjes kyang dngas te
[\[368a.5\]]bsil/_cung zad khong rtsub la yang /_chang nad dang mkhris pa'i nad dang /_dug dang khrag rgyas pa'i nad sel te phan no/_/tshod ma mun dza te zhes bya ba ni rlung dang mkhris pa sel/_ro mngar snum bsil la lci/_lus kyi khong brta/_sha skye khu chu skye ste dge'o/_/tshod
[\[368a.6\]]ma pa lag kya ni 'ju dka' ste lci cung zad khong 'khru'o/_/tshod ma u bod ka ni chang nad la phan no/_/tshod ma tsu tsu zhes bya ba pa lag kya dang 'dra ste bye brag tu 'khru ba gcod par 'gyur ro/_/tshod ma bi ti ri zhes bya ba ni ro mngar/_bsil/_rlung dang mkhris pa'i nad sel/_
[\[368a.7\]]gcin mang ngo /_/tshod ma dzi hA zhes bya ba ni lkog nad la phan zhing bde/_cung zad lci/_khong brta/_sha skye bud med la phod par 'gyur/_rtag tu zos na tshe ring rgas sra ste/_bcud kyis len du 'gyur ro/_/yang tshed ma dzi ra ha ni zhes bya ba ni ro mngar/_khong bsil
[\[368b\]]
[\[368b.1\]]mig la phan/_rlung nad dang bad kan dang mkhris pa'i nad thams cad sel to/_/tshod ma bum sha dang mon pa'i dwo ba dang /_tshod ma ka li ka'i 'bras bu dang /_kar ka dang /_er ba ru dang /_da ni dis dang /_ga gon las tshod mar byas pa dang /_tsi na ka zhes bya ba dang /_
[\[368b.2\]]tsir bi ta zhes bya ba 'di rnams la/_ga gon ni khong 'khru/_gcin mang ngo /_/tshod ma tsi na ka ni bshang ba thur du mi 'ong ste sra'o/_/tsir bi ta ni bad kan du 'gyur ro/_/'di gsum gyi ro 'dra ste 'ju dka'/_zhu ba'i rjes kyang mngar/_rlung nad dang bad kan du yang 'gyur ro/_/khri dang
[\[368b.3\]]shing la brten pa'i ldum bu 'khri shing gi 'bras bu'i nang na bum sha'i 'bras bus ni rlung dang bad kan gyi nad sel/_chu so'i nad 'byang /_gcin legs par 'ong /_bud med la phong par 'gyur/_ga gon ni mchog tu gcin mang bar 'gyur ro/_/mon pa'i dwo ba ni khong rtsub par 'gyur
[\[368b.4\]]la bshang ba thur du 'byung ba sra bar byed do/_/tshod ma ka ling ge dang /_tshod ma ba ru dang gnyi sa ni thur du bshang ba sra bar 'gyur/_tshod ma bid ta gzhon nu ni mkhris pa'i nad sel bsil lo/_/tsir byid smin pa ni mkhris pa skyed tsha bar 'gyur ro/_/tsir byid kyi 'bras bu rnying pa'i tsha
[\[368b.5\]]ba ni cung zad tsam thal sman rnon po lan tshwa'i bag bro/bo/_/mkhris pa skyed/_bad kan dang rlung nad 'jil yi ga 'bye/_drod skyed zhim yi gar 'ong /_khong grang zhing zas ma zhu ba las bad kan dang rlung nad h+ye nad kyi langs pa la phan/_lto sbos pa zhi bar 'gyur/_'ju sla khong yang ngo /_/
[\[368b.6\]]de'i 'og tu pad+ma'i rtsa lag dang rtsa ba dang /_me tog ut+pa la'i rtsa ba dang /_me tog ku mu ta'i chu ba dang /_ut+pa la'i chu ba dang /_chu las skyes pa'i ldum bu ma sha ka dang /_ke lu ta dang /_shri ga ta ka dang /_ka she ru ka dang /_gron tsa da na dang /_ka ko te dang 'di rnams 'dra ste/_kun
[\[368b.7\]]kyang chu'i nang ser chen po las 'khrungs pa yin pas 'ju dka'/_lci/_bsil/_khong du rtsub thur du 'byung ba sra'o/_/yang tshod ma'i sna grangs la/_ka lam pa zhes bya ba dang ni le ka dang /_mon sran gre'u ma sha'i lo ma dang /_kun tin dza ra dang /_ku dum ba ka dang /_tsi
[\[369a\]]
[\[369a.1\]]li dang /_lo twa ka dang /_lo ni ka dang /_ku ru ta ka dang /_ga be+e ru ga dang /_dzi ban ti dang /_dz+hu na dza dang /_a ga dza ya dang /_ba sha ka dang /_rgya lcam zhes bya ba lcam pa dang /_a lu ka dang /_de ltar tshod ma'i dngos po 'di rnams kun ni 'dra ste
[\[369a.2\]]mngar la rtsub lan tshwa'i ro yang cung zad bro/_/rlung dang bad kan du yang 'gyur/_lci ste 'ju dka'/_bsil bshang gci gnyi ga 'byung sla bar byed do/_/tshod ma 'di rnams la phal cher 'ju ba'i tshe na bshang gci gnyi ga 'byung sra ste thogs par byed/_khu zin nam ni bshang gci
[\[369a.3\]]mi sri bar 'gyur ro/_/tshod ma 'di rnams bshur te khu ba btsir te phol mar che bar btab na nad du mi 'gyur ro/_/tsi li zhes bya ba'i 'dab ma ni rgya sne'u dang 'dra ste yang ba yin no/_/yang tshod ma tar ka ri dang /_ba ra na dang /_'di rnams ni ro mngar kha/_/bad kan dang rlung sel te
[\[369a.4\]]dge'o/_/bar sha bo zhes bya ba rtsi po che'i lo ma dang /_ka la sha ka dang /_'di gnyis ni cung zad lan tshwa bro/_/ro tsha zhing kha drod skyed/_khong 'khru dug sbyar ma lo lon nas ldang ba dang /_'or nad dang /_bad kan dang rlung nad sel to/_/tsi ri tsi li'i myu gu ni drod che/_rlung dang
[\[369a.5\]]bad kan sel cung zad tsam khong 'khru'o/_/nye'u shun pa'i myu gu ni ro kha/_rlung nad dang /_bad kan dang mkhris pa'i nad sel/_khong brta/_bud med la phod par 'gyur ro/_/smyig ma'i myu gu ni rtsub khong tsha/_rlung dang mkhris pa skyed do/_/phan tu ra zhes bya ba ni ro kha drod
[\[369a.6\]]che mcher pa na ba dang /_gzhang 'brum na ba dang /_bad kan dang rlung nad sel to/_/tshod ma ka sa mar da ni khong na srin bu yod pa dang /_lud pas bkar ba dang bad kan sel/_kha zas zhu bar byed/_khong 'khru'o/_/le brgan rtsi'i 'dab ma'i tshod ma ni ro skyur rtsub/_tsha ste
[\[369a.7\]]drod che cung zad lci/_mkhris pa skyed khong 'khru'o/_/yungs kar dang yungs nag gi tshod ma ni lci/_tsha/_bshang gci gnyis ka sra ste sri/_rlung nad dang bad kan dang mkhris pa'i nad kun skyed do/_/la phug gzhon nu re rtsa ba rjen par za ba ni 'dod mi bro/_/cung zad tsam ni lan tshwa'i ro bro
[\[369b\]]
[\[369b.1\]]la bags kyis kha ste la phug de lta bus ni nad kun sel/_yang ste 'ju sla/_drod che/_skran dang lud pa lu ba dang /_glo gcong dang dbugs mi bde ba dang /_smas te rma byung ba dang /_mig na ba dang /_lkog ma na ba la phan/_skad kyi gdangs mi snyan pa dang /_me'i drod chung ba dang /_rtug
[\[369b.2\]]skam du gyur pa dang /_cham pa'i nad 'di rnams la phan no/_/la phug nar son pa chen po rjen par za ba ni ro tsha zhu rjes drod che/_la phug gi mthus rlung nad dang mkhris pa dang bad kan gyi nad kun slong /_/'ju dka' ste lci/_bad kan gyi nad du yang 'gyur ro/_/la phug btsos pa
[\[369b.3\]]ni 'jam zhing snum ste rlung nad sel to/_/la phug shag bur bskams pa dang /_skam po'i khu bas ni rlung nad dang bad kan sel to/_/la phug rjen pa thams cad ni rlung nad thams cad dang bad kan dang mkhris pa'i nad kun slong ste mi dge'o/_/zhing las skyes pa'i mon pa'i
[\[369b.4\]]dwa pa ni ro tsha la drod che/_rlung nad dang bad kan sel mkhris pa ni skyed do/_/tshod rngad sna tshogs kyi le'u'i bshad pa rdzogs so//_//ldum gyi sna grangs shang tshe la sogs pa rjen pa'i phan gnod kyi bye brag la/_ldum ku the ra dang /_ldum shi kru dang /_ru ra sa
[\[369b.5\]]bye'u rug dang /_su mu kha dun te dang /_bu sta na zhes bya ba rgya'i ba ha dang /_pha ni dza dang /_zhim thig le dang /_dzam bi ra la sogs pa ldum rjen par za ba 'di rnams ni ro tsha rtsub/_lus tsha bar 'gyur/_drod che zhing pho ba'i drod kyi me skyed par 'gyur ro/_/yi ga 'bye/_bshang
[\[369b.6\]]gci thur du 'byung ba sra/_ldum 'di rnams gang yang rung ba zos na za ba dang drod lus la khyab par 'gyur/_mig la gnod/_khu chu 'bri/_lto na srin bu yod pa gsod/_ldum 'di rnams rno bas nad bad kan dang mkhris pa'i nad lta bu slong zhing skyed par byed/_yang ste 'ju sla/_
[\[369b.7\]]skyigs bus btab pa dang /_lud pas bkar ba dang /_dug gis phog pa dang /_dbugs mi bde ba dang /_rtsib logs na ba dang /_kha nas rnag mnam pa dang kha mnam pa la phan/_byi'u rug pa dang /_'un te dang /_'di gnyis rab tu tshang ba'ang ma yin te/_dug 'thungs
[\[370a\]]
[\[370a.1\]]pa ngad 'ong du skrang pa dang /_'di rnams la phan no/_/ldum bu a ra ti ka ni ro kha la mngar/_gcin mang mkhris pa'i nad du mi 'gyur ro/_/sgog skya ni rab tu tsha ste zhu ba'i rjes kyang tsha la drod che cung zad 'khru zhing yi ga 'bye/_skra la phan/_lci khong brta
[\[370a.2\]]bud med la phod par 'gyur/_snum/_drod che/_drag shul gyis chad de brlan par 'gyur pa 'am mdze byung ngam/_skran nad dang /_gzhang 'brum na'am/_gcin sri'am lto srin bus gang ba dang /_bad kan dang rlung nad dang skyigs bus btab pa dang /_cham bas na ba dang /_
[\[370a.3\]]dbugs mi bde ba dang /_lud pas bkar ba 'di rnams sal te phan/_khrag rgyas pa dang /_mkhris pa rgyas pa'i nad du mi 'gyur ro/_/kun dong ni sgog skya'i yon tan pas cung zad mthu chung du zad de bad kan ni skyed/_mkhris pa rab tu skyed par ni mi 'gyur ro/_/rlung nad
[\[370a.4\]]dang bad kan gyi nad dam/_gzhang 'brum gyi nad lta bu la kun dong gtubs la btsos te smad nas bdugs sam/_zos na nad 'di rnams la phan no/_/ke'u ni tsha ste bshang gci thur du 'byung ba sra/_mkhris pa can lus tsha ba yod pa la phan pa ma yin no/_/ldum bu ra ni zhes bya ba
[\[370a.5\]]ni yi gar 'ong zhing drod che/_bad kan sel kha'i nad mchil ma dang /_bad kan gyis 'byar 'byar pos gang ba sel zhing kha lce bde/_khong yang /_lhag par ni gzhang 'brum na ba la phan no/_/spang phrom ni rlung nad dang bad kan dang mkhris pa'i nad kun slong ste mi dge'o/_/me tog dang
[\[370a.6\]]rtsa ba'i bar gyi spyi'i lci yang me tog pas ni 'dab ma lci'o/_/'dab ma bas ni 'bras bu lci'o/_/'bras bu bas ni yal ga lci'o/_/yal ga bas ni chu ba dang sdong bu lci'o/_/sdong bu bas ni rtsa ba lci ste spyir mang zhing 'ju dka' bar shes par bya'o/_/tshod ma'i nang na dzi ban ti zhes bya
[\[370a.7\]]ba ni tshod ma'i nang du mchog tu phan te dge'o/_/yungs kar dang yungs nag la sogs pa tshod mar bya ba ni gnod de mi dge'o/_/ldum gyi sna grangs shang tshe la sogs pa'i phan gnod kyi bye brag bshad pa'i le'u rdzogs so//_//shing tog la sogs pa 'bras bu sna tshogs
[\[370b\]]
[\[370b.1\]]kyi bye brag bshad pa/_rgun 'brum ni shing tog gi mchog yin te ro mngar zhu ba'i rjes kyang mngar/_khong du snum par 'gyur/_bsil lci/_rgun 'bru'i rus pa ni ro bska/_rgun 'bru'i mthu stobs ni khong brta/_bud med la phod par 'gyur/_/mig la phan/_bshang gci
[\[370b.2\]]gnyi ga legs par 'byung /_rlung nad dang mkhris pa'i nad dang khrag rgyas pa dang /_kha'i nang kha bar bro ba dang /_chang nad na ba dang /_skom pa dang /_lud pa lu ba dang /_tsha ba'i rims dang /_dbugs mi bde ba dang /_skad 'dzer ba dang /_glo rdol ba dang /_glo gcong gi nad
[\[370b.3\]]'di rnams sel te phan no/_/bal po se'u ro mngar ba ni mkhris pa'i nad cher rgyas pa tsha ba lta bu sel ba dang /_rlung nad dang bad kan dang mkhris pa'i nad sum char la phan no/_/bal po se'u ro skyur ba ni mkhris pa'i nad kyang mi slong /_rab tu tsha ba yang ma yin te rlung dang bad
[\[370b.4\]]kan gyi nad sel to/_/spyir bal po se'u thams cad ni 'ju sla la yang /_khong snum/_glo snying la phan/_yi ga 'bye/_drod skyed/_bshang gci 'byung ba ni sra'o/_/ldum bu chu skyes kyi 'bras bu mo tsa zhes bya ba dang /_'bra go dang /_shing pa na sa'i 'bras bu dang /_shing
[\[370b.5\]]na ri ke la'i 'bras bu dang /_ldum bu pa ru sha'i 'bras bu ste pa ru sha ka'i 'bras bu dang /_shing a mra ta ka'i 'bras bu dang /_shing ta la'i 'bras bu dang /_shing kasma ra'i 'bras bu dang /_shing ra dza da na'i 'bras bu dang /_shing ma du ka'i 'bras bu dang /_
[\[370b.6\]]shing so'u byi ra zhes bya ba'i 'bras bu dang /_/rgya shug gi 'bras bu dang /_shing ang ko la'i 'bras bu dang /_ldum bu phal gu'i 'bras bu dang /_shing shel ma ta'i 'bras bu dang /_shing byam la'i 'bras bu dang /_shing byi shu ka'i 'bras bu dang /_sta rga dang /_ldum bu myu gu la'i
[\[370b.7\]]'bras bu dang /_ni go tsa zhes bya ba rgya kham dang /_shing u ru mun zhes bya ba'i 'bras bu dang /_shing pi la ya zhes bya ba'i 'bras bu dang /_'di rnams so/_/de la shing pi la ya'i 'bras bu ni ro mngar ro/_/zhu ba'i rjes kyang mngar la snum/_khong brta zhing sha skyed/_bsil
[\[371a\]]
[\[371a.1\]]la lci/_lus tsha ba dang /_glo rdol ba dang /_glo gcong dang 'di rnams kyi nad 'byin cing sel/_khrag rgyas pa dang mkhris pa rgyas pa'i nad sel zhing /_shes snyoms par byed/_bshang gci 'byung ba sra/_bad kan skyed/_khu chu mang par 'gyur/_shing
[\[371a.2\]]ta la'i 'bras bus ni mkhris pa skyed/_khong 'khru'o/_/shing to kash+mari zhes bya ba'i 'bras bu ni bsil/_bshang gci sri zhing 'gags pa sel zhing byin par byed/_skra la phan te byin skyed/_yid gzhungs/_tshe ring ba'i sman bcud kyis len du yang 'gyur ro/_/shing tog ba
[\[371a.3\]]ta ma dang /_b+hi shu ka dang /_star ga dang /_myu gu la sogs pa shing tog 'di rnams kyi stobs ni rab tu tsha/_rlung dang mkhris pa skyed/_khong 'khru/_snum ste mchog tu rlung sel to/_/shing tog pi la ya ni tsha zhing drod che ba ma yin te/_pi la ya 'di'i tshi gu ni ro mngar zhing sha mtshan
[\[371a.4\]]brta/_bud med la phod/_mkhris pa dang rlung nad sel to/_/shing tog o la'i tshi gu ni shing tog pi la ya dang 'dra ste/_skom pa dang /_slon bro ba dang /_lud pa lu ba dang 'di rnams sel zhing phan no/_/shing tog bil ba smin pa ni shin tu 'ju dka'/_rlung nad dang /_bad kan
[\[371a.5\]]dang /_mkhris pa'i nad kun slong zhing skyed/_dbugs thung ngu 'byung /_shing tog bil ba ma smin pa 'dra ste 'khru ba gcod do/_/shing tog ka ba ta ma smin pa ni mgul pa na zhing mi bde ba dang rlung nad dang mkhris pa'i nad kun skyed do/_/ka bid ta'i shing tog smin pa ni rlung
[\[371a.6\]]nad dang bad kan dang mkhris pa'i nad sel/_skyigs bus btab pa dang /_slon bro ba 'di rnams la phan/_'khru ba gcod/_shing tog ka pita smin ma smin thams cad 'dra ste/_'khru ba gcod/_dug nad sel to/_/shing 'dzam bu'i shing tog ni lci bsil/_rlung nad rab tu
[\[371a.7\]]skyed/_bshang gci sri zhing 'gag par 'gyur ro/_/yang shing tog 'dzam bu'o cog ni 'khru ba gcod/_bshang gci sra/_mgul pa dang lkog ma mi bde/_rlung dang mkhris pa'i nad sel to/_/shing tog 'dzam bu ma yin pa gzhon nu ni rlung dang mkhris pa dang khrag nad skyed
[\[371b\]]
[\[371b.1\]]do/_/shing tog 'dzam bu ma smin pa rus pa chags tsam ni mkhris pa dang bad kan ni skyed par 'gyur ro/_/shing a mra zhes bya ba long kog gi 'bras bu smin pa ni ro mngar/_'ju dka'/_lci rlung nad sel to/_/a mra'i shing tog rtsa ba skyur ba ni rlung dang mkhris pa'i nad
[\[371b.2\]]skyed do/_/shing tog br-i k+Sha am+la ni 'khru ba gcod/_rtsub drod che rlung dang bad kan gyi nad sel/_'ju sla khong yang ngo /_/shing sha ma'i shing tog ni 'ju dka' drod che/_skra la gnod do/_/pi lu zhes bya ba'i 'bras bu ni rtsub ste mkhris pa slong /_bad kan dang rlung nad sel/_khong 'khru/_/
[\[371b.3\]]mcher pa na ba dang /_gzhang 'brum gyi nad dang /_lto na srin bu yod pa dang /_skran nad 'di rnams sel zhing 'byang ngo /_/pi lu ro mngar la kha bar bro ba ni drod chen po rab tu tsha ba tsam ma yin te/_rlung nad dang /_bad kan dang /_mkhris pa'i nad gsum char sel to/_/shing tog ba
[\[371b.4\]]lung gi 'bras bu'i phyi shun kha zhing tsha/_snum bag yod de rlung bag sel to/_/ba lung gi 'bras bu'i sha ni mngar te lus kyi sha 'tshag brta zhing skyed/_rlung nad dang mkhris pa'i nad sel/_'ju dka' lci'o/_/ba lung gi 'bras bu'i rkang ni 'ju sla/_lud pa lu ba dang /_dbugs
[\[371b.5\]]mi bde ba dang /_skyigs bus btab pa dang /_chang nad na ba dang /_kha skam pa dang /_cham pas btab pa dang /_slon bro ba dang /_yi ga 'chus pa dang /_dmu rdzing lta bu'i nad dang /_/skran dang gzhang 'brum gyi nad dang /_drod chung ste zas mi 'ju ba'i nad 'di rnams sel te phan
[\[371b.6\]]no/_/ba la ta ka bse shing gi 'bras bu go bye'i shun pa dang /_nang gi sha ni ro mngar khong du bsil/_lus kyi sha 'tshag brta/_go bye'i 'bras bu'i rus pa ni ha cang dod che ste me dang mnyam/_bad kan dang rlung nad mchog tu sel/_yid gzhungs par 'gyur ro/_/ku sha rnam
[\[371b.7\]]pa gnyis te mngar po dang /_skyur po'o/_/de la mngar po ni bsil lo/_/skyur ba ni tsha'o/_/gnyi ga yang 'ju dka' ste lci/_yi gar 'ang /_zas 'ju ba'i khong pa'i drod nyams te chung bar byed do/_/kham bu ni ro mngar la zhim/_kham bu smin pa ni myur du 'ju/_ha cang tsha
[\[372a\]]
[\[372a.1\]]zhing drod che ba ma yin/_/ha cang lci ste 'ju dka' ba ma yin/_rlung nad dang bad kan dang mkhris pa'i nad kun ni skyed do/_/rgun rlon ro skyur ba dang /_shing tog pa ru sha rlon pa ro skyur ba gnyis 'dra ste mkhris pa dang bad kan skyed do/_/shing tog ka
[\[372a.2\]]ra mar ta ka dang /_de dang 'dra bar shing tog rgya shug_/shing tog ker ken du dang /_shing tog li gu tsi dang /_a mra ta ka dang /_kham bu 'di rnams 'dra ste 'ju dka'/_lci tsha ba'i mthu yod rlung nad sel/_khong 'khru bar 'gyur ro/_/de bzhin du shing tog e rab ta dang /_
[\[372a.3\]]daN Da Sha Tha dang /_sa pud dang /_mri ga li na du ka dang /_'di rnams kyang phan gnod gong du bshad pa dang 'dra'o/_/kar mar ta ka smin pa skam po gnyis ni mkhris pa rab tu skye bar yang mi byed do/_/shing tog a ma ling ka dang ko la gnyis ka skam pa ni drod skyed/_cung zad 'khru/_
[\[372a.4\]]skom pa dang /_ngal te chad pa dang /_lus rmya ba dang /_'di gnyis ka la phan te yang khong grims shing bshor/_bad kan dang rlung nad gnyis ka sel te phan no/_/shing tog 'bras bu de rnams kyi nang na li gu dza ni nang na mi dge ste/_nad thams cad slong bas ngan pa yin no/_/
[\[372a.5\]]shing tog gi 'bras bu 'di thams cad kyi ngan par blta ba ni lhags pas phog pa dang /_mes tshig ste tsha bar gyur pa dang /_gnod pa'i rlung gis phog pa dang /_sbrul gyi kha chus phog pa dang /_srog chags srin bus zos pa dang /_chu'i nang du lhung ba dang /_sa ngan pa nas smin pa
[\[372a.6\]]dang /_dus ma yin par smin pa dang /_'di lta bu'i shing tog rnams ni gnod de mi rung ngo /_/shing tog sna tshogs kyi 'bras bu'i phan gnod bshad pa'i le'u rdzogs so//_//lan tshwa sna tshogs kyi phan gnod kyi bye brag bshad pa/_lan tshwa thams cad ni spyir bad
[\[372a.7\]]kan du 'gyur/_phra la zhib pas rtsa dang sha khrag thams cad kyi nang du 'jug cing 'gro'o/_/thur du bshang ba'i dri ma mi thogs par 'byung bar byed/_lus zheng lhod par 'gyur/_rlung nad sel/_lan tshwa zos nas zhu ba'i rjes ni rno zhing tsha/_drod skyed/_yi ga 'bye/_bad kan dang
[\[372b\]]
[\[372b.1\]]mkhris pa skyed do/_/lan tshwa sen da pa zhes bya ba'i bye brag bshad pa/_lce myang tsha ni ro mngar/_glo snying la phan/_khong brta bud med la phod/_rlung nad dang bad kan dang mkhris pa'i nad kun sel/_yang ste 'ju sla/_drod che/_tsha ba yang ma yin/_nad do cog la rab tu phan/_
[\[372b.2\]]lus tsha bar mi 'gyur/_zas 'ju ba'i me drod skyed do/_/lan tshwa so'u ba tsa la rtsal ru tsha'i bye brag bshad pa/_lan tshwa so'u ba tsa la rtsal ru tsha ni yang ste 'ju sla/_glo snying la phan/_ma zhu ba'i gsud sgregs man ma po 'byung ba 'byang zhing dri zhim por 'gyur/_lan tshwa 'di bros
[\[372b.3\]]te zhu ba'i rjes ni tsha/_bshang ba 'gags pa 'ong du mi rung ba 'byung bar byed/_drod skyed kha zas yi ga 'bye bar 'gyur ro/_/lan tshwa bi da kha ru tsha'i bye brag bshad pa lan tshwa bi da ni stod bad kan 'dren/_smad kyi rlung nad 'byin drod skyed/_bshang ba thur du mi 'byung zhing
[\[372b.4\]]'gags pa dang /_lto ba sbos pa dang /_rtug skam gyis btab pa dang /_khong du zug cing na ba dang /_lus lci ba 'di lta bu sel zhing 'byang bar byed do/_/rgya mtsho'i lan tshwa'i bye brag bshad pa/_rgya mtsho'i lan tshwa ni zhu ba'i rjes mngar/_'ju dka' ste lci/_bad kan skyed do/_
[\[372b.5\]]tsha khrol bu'i bye brag bshad pa chu mig khung ma las byung ba'i tshwa ni ro kha la tsha ste rno zas 'ju'o/_/lan tshwa kha ru tsha mdog nag por 'dug pa ni dri zhim/_ro mi zhim pa ma yin/_lan tshwa bi da ni ro dang dri mi zhim/_mthu dang yon tan ni 'dra'o/_/mtsho dang chu las byung ba'i lan
[\[372b.6\]]tshwa ni yang ngo /_/skom sa dul dul po las byung ba'i lan tshwa ni bad kan skyed 'ju dka' lci'o/_/de la sman sna sbyar ba'i nang nas lan tshwa zhes smos pa ni/_rgyam tshwa la sogs pa sman gyi snar sbyar zhing btab pa yin no/_/nas tshig 'khus pa'i bye brag bshad pa/_nas tshig
[\[372b.7\]]'khus pa'i tsha ni skran dang snying na ba dang /_pho ba'i nad dang /_skya rbab kyi nad dang /_mcher ba na ba dang /_lto sbo ba dang /_lba ba byung ba dang /_dbugs mi bde ba dang /_gzhang 'brum gyi nad dang /_bad kan rgyas pa dang /_lud pa lu ba rnams zhi bar byed de phan no/_/nas tshig
[\[373a\]]
[\[373a.1\]]'khus pa'i tsha dang sra rdzi ka'i tsha thams cad ni rab tu rno la drod che ste tsha/_khong na srin bu yod pa sel/_zas 'ju bar byed de yang ngo /_/gnod par 'byung ba ni khrag dang mkhris pa'i nad slong ste/_gnod do/_/pho ba grang ste/_de'u rnams yod pa
[\[373a.2\]]dang /_zas mi 'ju ba 'di lta bu tshos shing 'ju bar byed/_bad kan rgyas pa dang /_tshil ches pa dang /_khu chu 'di gsum gcod cing sel bar byed/_mi zhim ste yi gar mi 'ong rma 'dred/_nas tshig 'khus pa'i tshwa ni ro la lan tshwa bro bas na mdangs kho na yod pa dang /_khu chu dang
[\[373a.3\]]skra dang /_mig dang /_'di rnams la gnod do/_/shing kun ni rlung dang bad kan dang lto ba sbos pa'i nad sel/_mkhris pa nad tsha ba ni ldang ngo /_/shing kun ni ro yang tsha/_zhu ba'i rjes kyang mngar la ro tsha bas yi ga 'bye/_drod skyed/_kha zas 'ju yang ngo /_/a ru ra'i bye brag
[\[373a.4\]]bshad pa a ru ra'i ro ni bska/_zhu ba'i rjes ni mngar/_ro cung zad rtsub/_lan tshwa'i ro ni med/_yang drod che/_zas 'ju/_yid gzhungs/_mchog tu rgas sra bar 'gyur/_/a ru ra'i mthu ni drod che khong du 'khru/_tshe ring sems rno/_/mig la sogs pa'i dbang po rnams
[\[373a.5\]]ni gsal/_stobs skye lus la mdze byung ba dang /_bzhin dang lus kyi mdog sdug pa dang /_skad 'gags pa dang /_rims bying ba dang /_rims drag po ldang du ba mi mthun par na ba dang /_klad pa na ba dang /_mig na ba dang /_skya rbab kyi nad dang /_snying na ba dang /_mig
[\[373a.6\]]ser ba dang /_pho ba'i nad dang /_skom pa dang /_'or nad skrang ba'i bag dang /_gcin nad kyis gcin snyi blta bus myos te long bag tu 'gyur ba dang /_slon bro ba dang /_lto na srin bu yod pa dang /_dbugs mi bde ba dang /_lud pa lu ba dang /_bad kan las gyur te mchil
[\[373a.7\]]mas kha gang ba lta bu dang /_gzhang 'brum gyi nad dang /_mcher pa na ba dang /_lto sbos pa dang /_dbyig dug dang /_mkhris pa cher skyes pa'i nad dang /_bshang ba 'gags te 'ong du mi btub pa dang /_skran nad dang /_da rgan na ba dang /_yi ga 'chus pa dang /_nad kyi
[\[373b\]]
[\[373b.1\]]rnam pa de rnams dang /_bad kan dang rlung las gyur pa'i nad 'di rnams la a ru ras sel zhing 'byang bar byed do/_/skyu ru ra'i yon tan yang a ru ra dang 'dra ste lhag par ni ro skyur/_bsil mkhris pa dang bad kan gyi nad sel to/_/ba ru ra ni mngar bsil zhu ba'i rjes
[\[373b.2\]]ni tsha skra dang /_mig la phan te/_skyu ru ra'i yon tan bsil bas ni cung zad chung ngo /_/a ru ra dang skyu ru ra dang /_ba ru ra gsum ni tshe ring ba'i sman bcud len du 'gyur ro/_/'bras bu 'di gsum ni mig nad sel te mig la phan/_rma 'pho pags pa'i mdangs mi
[\[373b.3\]]sdug cing nad du gyur pa dang /_rma rnag ste red pa dang /_tshil skyes pa'i nad dang /_gcin nad snyi ba lta bu dang /_bad kan dang khrag rgyas pa lta bu'i nad sel to/_/g.yos kyi spod snar sbyor ba sman sna bzhi dang /_sna gsum bshad pa/_de la sman dri sna bzhi ni/_nA ga ge sar dang
[\[373b.4\]]shing tsha dang /_gan d+ha b+ha dra dang /_sug smel dang 'di bzhi'o/_/sman dri sna gsum du sbyor ba ni/_shing tsha dang /_gan d+ha b+ha dra dang /_sug smel dang /_'di gsum ni dri zhim po sna gsum mo/_/sman tsha ba sna gsum bshad pa/_na le sham ni ro yang tsha/_zhu ba'i rjes kyang tsha ste
[\[373b.5\]]mkhris pa'i nad slong /_rno la tsha ba skyed/_khong rtsub yi ga 'bye/_zas 'ju ba'i me'i drod 'bar bar 'gyur/_bad kan sel/_'ju sla zhing yang ngo /_/pi pi ling rlon pa ni ro cung zad tsam mngar/_bad kan du 'gyur/_bsil lci/_khong 'jam zhing snum mo/_/pi pi ling skam po
[\[373b.6\]]ni gsher ba'i tshul bshad pa las bzlog par bya ste/_skam po yon tan ni ro tsha yang zhu ba'i rjes mngar/_khong snum/_bud med la phod par 'gyur/_rlung dang bad kan dang dbugs mi bde ba dang /_lud pa lu ba dang 'di rnams sel/_khong 'khru bar 'gyur/_rgas sra tshe ring
[\[373b.7\]]bar 'gyur ba'i sman bcud len sbyor ba'i nang du pi pi ling 'phrod du gtang ba ma gtogs par gzhan dag la pi pi ling gcig pu shas che bar mi btung ngo /_/li dong gra ni pho ba'i drod skyed cing 'bar bud med la phod par 'gyur/_khong 'khru ba gcod snying la phan 'khren pas btab pa
[\[374a\]]
[\[374a.1\]]sel/_yi ga 'bye/_khong yang /_zhu ba'i rjes mngar/_khong du drod che/_khong 'jam zhing snum/_bad kan dang rlung sel to/_/de dang 'dra bar sge'u gsher gyi yon tan dang mthu yang li dong gra dang 'dra'o/_/tshab 'di sna gsum gyis ni lus sha che
[\[374a.2\]]ste sbom pa dang /_pho ba'i me drod nyams shing chung ba dang dbugs mi bde ba dang /_lud pa lu ba dang /_ro smad man chad dam rkang pa skrangs pa dang /_cham pa'i nad 'di rnams sel te phan no/_/sman sna lnga'i pho gsum sbyar ba'i dpyad la/_na le sham gyi yon tan pas ni
[\[374a.3\]]dbyi mo dang pi pi ling gi rtsa ba'i mthu chung zad kyis chung ngo /_/de bas na tsitra ka drod che ba'i mthu ni me dang 'dra ste sman zhu ba'i 'og tu drod skyed/_yon tan ni lus skrangs pa dang /_gzhang 'brum gyi khrag tshad dang /_lto na srin bu yod pa dang /_mdze nad kyis btab pa 'di
[\[374a.4\]]rnams sel to/_/sman sna lnga'i thun rgya shug tsam gtong ba ni nang du/_na le sham ni mi sbyar ro/_/de la sman sna lnga thun rgya shug tsam sbyor ba ni/_dbyi mo dang /_pi pi ling dang /_pi pi ling gi rtsa ba dang /_li dong gra dang /_kru trug tres dang 'di lnga'o/_/yang 'di lnga'i
[\[374a.5\]]yon tan ni skran dang /_mcher pa na ba dang /_dmu rdzing na ba dang gsus pa cher skye ba'i nad dang /_lto ba spos pa dang /_zug cing na ba sel/_drod mchog tu skyed par 'gyur ro/_/sman gyi rtsa ba chen po sna lnga'i dpyad la/_bil ba dang /_kasma ri dang /_tar ka ri dang /_pa ta la dang /_
[\[374a.6\]]dun du ka dang 'di lnga cha snyoms te btsos pa'i khu ba 'thungs na rlung nad dang /_bad kan gyi nad sel to/_/sman gyi rtsa ba chung ngu rnam lnga sbyar ba'i dpyad la/_briha ti rnam gnyis dang /_ang shu ma ti rnam gnyis dang /_gze ma rtsa thon dang /_'di lnga gdus pa'i khu ba
[\[374a.7\]]'thungs na ha cang bsil ba yang ma yin te/_sman gyi khu ba zhu ba'i rjes ni mngar te nad thams cad la phan no/_/sman gyi rtsa ba 'bring po sna lnga sbyar ba'i dpyad la/_ba la dang /_pur+Na rna ba dang /_e raN+Da dang /_su ba par Ni sna gnyis dang /_sman 'bring po sna
[\[374b\]]
[\[374b.1\]]lnga'i rtsa ba btsos te gdus pa'i khu ba 'thungs na bad kan dang rlung nad sel/_mkhris pa rab tu skyed par ni mi byed/_khong cung zad 'khru'o/_/dzi ban ti zhes bya ba sman sna 'tsho byed sna bcu'i dpyad la/_a b+hi ru dang /_bir dang /_dzi ba na dang /_ti dang /_dzi ba kar sha ba ka ba dang
[\[374b.2\]]'di dag la sogs pa sman sna bcu po ni sman 'tsho byed ces bya ste/_mig la phan/_bud med la phod par 'gyur/_mkhris pa dang rlung sel/_sman 'tsho byed sna bcu sbyar ba la/_dar ba dang /_ka sha dang /_bu ram shing gi rtsa ba dang /_sha ra skam pa'i 'dam bu'i rtsa ba dang /_
[\[374b.3\]]'bras kyi rtsa ba dang /_'di rnams ni sman 'tsho byed kyi nang na rtsa ba'i grangs su 'gro ste/_'di rnams ni mkhris pa sel bar byed do/_/le'u drug pa rdzogs so//_//de nas zas bsdam zhing bsrung ba'i cho ga bstan par bya'o/_/srog 'tsho ba'i slob dpon sman
[\[374b.4\]]pa ni rtag par rgyal po'i pho brang dang nye ba'i 'dab tu bzhag la/_sman pa'i las su rgyal po'i bshos dang /_bsang nan dang na bza' mnabs pa dang /_gzims mal bshams pa la sogs pa thams cad la yang sman pas gar rig pa dang /_tshod ran par sbyar zhing bshams
[\[374b.5\]]pa rnams rtag par zhal ta bya'o/_/mi'o cog thams cad bde ba dang /_grub par ldan zhing nor dang longs spyod dang chos grub pa yan chad kyi dbang yang rgyal po la rag lus te/_de bas na lhag par rgyal sku'i rim gror zhal zas dang /_bsad nan la sogs pa bsdam
[\[374b.6\]]zhing bsrung bar bya'o/_/'bras chan gyi nang du dug btab pa ni 'bras gsher ba rlan bag tu 'dug pa'i rigs las lhag par skam bag tu 'dug pa yin no/_/'bras kyi nang du dug btab pa ni tshos dka'/_tshos par gyur na yang 'bras chan btsos te zhag lon pa ltar skam
[\[374b.7\]]bag rma bya'i mgrin pa ltar 'bras chan gyi mdog rtsa sngo la/_'bras chan gyi mdog dang dri bsung yang nyams te/_dri mi zhim pa rul ba/_hams bag rma bya'i mdongs ltar sngon dmar sna tshogs su 'dug ste/_'di lta bu'i bag zos na lus tsha khong myos pa dang /_rgyas pa dang
[\[375a\]]
[\[375a.1\]]bad kan mang bar 'gyur ro/_/tshod ma sna tshogs khu ba med pa rngad tshod kyi nang du dug btab na ni tshod ma myur du skam par 'gyur ro/_/tshod ma dang sran dang sha la sogs pa khu ba mdog gsal ba'i nang du dug btab na ni khu ba'i mdog gnag par
[\[375a.2\]]'gyur ro/_/yang na khu ba sna tshogs la sogs pa la brtag pa'i thabs ni tshod ma khu ba can ma/_khu sha lta bu lag tu blangs pa la bdag gi bzhin gyi gzugs brnyan chung ngu'i ma ha cang che ba'am/_mi sdug par snang ngam/_yang na ye mi snang na dug yod do/_/
[\[375a.3\]]yang na khu ba la sogs pa'i nang du bltas na dbu ba steng du sag sag byed cing 'byung /_nag po shur shur po'am/_khyug khyug po'am/_yang yang phyed phyed du 'gyes shing mtshams 'bye/_khu ba'i nang nas chu'i chu bur ltar steng du stong stong 'byung ngo /_/sman pa kha
[\[375a.4\]]cig na re skom dang chang 'thungs pa'i nang du yang thabs 'di ltar brtags na mngon zhes 'chad do/_/yang na tshod ma sna tshogs chur ba'am bu ram mam/_rgun 'brum mam/_bal po se'u la sogs pa gang yang rung ba dang /_sbod kyis bsgyur ba'i g.yos tshod ma dang khu ba dang /_
[\[375a.5\]]'u sha la sogs pa khu ba dkar ram/_smug gam/_dmar ram ska ste mdog mi gsal ba rnams la dug yod dam med brtag pa'i thabs ni/_g.yos mngar ba'am/_skyur ba dmigs kyis ro bro ba yang rung ba zhig sbyar ba'i nang du dug btab na/_ro de ltar mi bro la ro mi
[\[375a.6\]]zhim pa gzhan du bro na dug yod do/_/khu sha dang 'u sha'i nang du dug btab na ni/_khu ba'i nang na sngon por snang ngo /_/'o ma dang zho'i nang du dug btab na ni ri mo zangs ma'i mdog lta bu shur shur po'am/_gya gyu po yod do/_/yang na ri mo nag cing sngo ba ma yin/_rtsa gnag pa'am
[\[375a.7\]]'gro ba'i ri mor snang ngo /_/ngar ba'i nang du dug btab na ni/_rtsa sngo ba'am ri mo nag por snang ngo /_/mar khu'i nang du dug blugs na ni chu'i mdog 'dra bar snang ba'i ri mo mngon no/_/chang dang chu'i nang du blugs na ni nag por snang ngo /_/sbrang rtsi'i nang du
[\[375b\]]
[\[375b.1\]]dug btab na ni ljang sngon du dug snang ngo /_/til mar gyi nang du btab na ni dmar por snang ngo /_/shing thog ma smin pa la dug btab na ni smin pa ltar snang ngo /_/shing thog smin pa la dug btab na ni rul bar 'gyur ro/_/kha zas skam po dang rlon pa'i nang du dug btab na ni
[\[375b.2\]]rlon pa ni rnyis par 'gyur ro/_/skam po mdog 'gyur ro/_/kha zas snyi zhing 'jam pa la btab na sra zhing khangs par 'gyur ro/_/sra ba'i nang du btab na snyi bar 'gyur ro/_/me tog dang me tog gi phreng ba la btab na/_me tog gi lo ma thor to 'gas dri mi zhim zhing rnyis par 'gyur
[\[375b.3\]]ro/_/gos la spu dug gis bskus na nag po thig thig po dang /_nag po kor kor por 'gyur/_gos kyi spu grugs shing 'chad/_mtha' ma zegs/_ras kyi kha tshar 'chad do/_/gser dngul sa le sbram dang mu tig dang /_shing gi bag khar ba'i phor gzhong rdza dang rdo ba dang
[\[375b.4\]]rin po che la sogs pa la dug gis bskus sam byugs na snga ma dang mi 'dra ste dri ma chags par snang /_mdog 'gyur/_'od nyams reg na 'jam rtsub mi 'dra ste 'gyur ro/_/kham pa'i rdza phru dang snod spyad la dug gis bskus na ni mdog bzang zhing 'od yod par 'gyur ro/_/zas
[\[375b.5\]]skom la sogs pa'i nang du dug 'debs shing 'ong ba'i mi su yin rtogs par ngos gzung ba'i thabs bshad pa/_mi zhig lag na dug khyer zhing 'ong bar mngon pa'i rtags dang mtshan ma mngon pa ni/_gdong rtsa sngo zhing gnag bab tu 'dug_/kha skam gnong bag skyengs
[\[375b.6\]]bzhin la mi chags te/_mig phyogs phan tshun lta/_'dar zhing rdul bag tu 'dug_/rtabs pa sdangs bag dang 'gro na gom pa 'dur bag tu 'gro ba 'di lta bu'i mi ni/_kha zas kyi nang du dug 'debs shing 'ong bar mngon pa'i rtags yin no/_/zas dug can du yin par
[\[375b.7\]]mngon pa'i don rtags la bab par gyur nas dug yin par kun gyis yid ches pa dang /_ngo bzung zhing dkar chog pa'i thabs bshad pa/_kha zas dug can yin par gyur na zas de mer bsregs pa dang /_me lce gcig tu 'khyil zhing 'bar la me stag rab tu drag la/_dud pa rma bya'i
[\[376a\]]
[\[376a.1\]]mgul pa lta bur 'byung zhing /_me lce byung yang rung ma byung yang rung dri mi zhim pa drag por mnam mo/_/kha zas dug can sre mos zos na 'chi/_bya rog gis zos na skad chung ngur 'byin/_bya ne tsho dang /_bya ta tu ha dang /_bya sha ri ka ri skegs kyis mthong na skad ca co
[\[376a.2\]]'byin par 'gyur/_ngang pas mthong na gom pa thag thung byed cing brdeg 'cha'/_bya dzib ti ba ka zhes bya ba shang shang te 'us zos na na bar 'gyur/_sbrul gyis mthong na mig mi chags nye ba lar mi btub par byed/_/khrung khrung gis mthong na tsang tsang por 'dzur bar 'gyur/_
[\[376a.3\]]phug ron dang bya ko ki la dang /_bya dag sha dang /_ngur pas zos na 'chi bar 'gyur/_byi las mthong na skyo ste mi 'dod par 'gyur/_spre 'us mthong na skrag ste mi gtsang ba 'dor bar 'gyur/_rma byas mthong na/_dug gi dpal ngang mdog ni nyams/_/rma bya ni dga' bar 'gyur ro/_/kha zas
[\[376a.4\]]de lta bu dug can yin par shes nas bla 'og mi phal dang /_srog chags yan chad pa gcig la cis kyang de dag la gnod par ma gyur par myur du med par gyis shig_/dug sna tshogs reg dug gam/_dug 'thungs sam zos pa las nad du gyur na/_so so'i nad dmigs kyi
[\[376a.5\]]ngo bo bstan pa dang /_so so'i sman dpyad kyi cho ga bshad pa/_reg dug gis lus sam lag pa la reg nan pa'i thabs ni/_dug gis gar reg pa nas g.ya'/_tsha zhing na/_rims kyis btab par 'gyur/_lus la 'brum bu 'byung /_lus dang yan lag la tshor ba'i
[\[376a.6\]]bag med de bem bem por 'dug_/sen mo 'byung /_sbu 'byi/_lus skrangs te/_de dag la sman gyi cho ga ni sman dmigs kyis smos pa rnams kyi khu bas lus dang yan lag bkru zhing chu blugs pa dang /_sman gyis bskus na dug thub ste phan no/_/de la sman ni u shi dang /_
[\[376a.7\]]tsan dan dkar po dang /_shug pa dang /_som ba la ka'i shun pa dang /_bal bu'i lo ma dang /_ru rta dang /_gu'u rtsi dang /_'di rnams cham chom du brdungs ba'i khu ba mnyes shing btsir bas bkru zhing rgyun du blugs pa dang /_sman 'di rnams zhib tu btags pa'i lde gus
[\[376b\]]
[\[376b.1\]]byug go/_/dug kha'i nang tsam du reg pa'i nad thabs ni kha nas pad kan mang /_lce la ro bro ba mi tshor/_ya mchu ma mchu gnyis bem bem por byed cing so dang mchu dang lce kun be re re byed/_lus tsha sten zhing zug_/so brtse/_kha zas kyi ro ci bro ba mi tshor/_'gram rengs te so
[\[376b.2\]]'dzings pa'i nad thabs 'di lta bus byed de/_'di lta bu'i sman gyi cho ga bya ba ni/_reg dug gso ba'i sman u shi ri la sogs pa gong du bshad pa'i sman rnams chu'i nang du sbangs te mnyes pa'i khur ba khar blugs te bzhag la dug bsdu zhing drangs la/_kha chu phyir dor ba'i thabs dang /_
[\[376b.3\]]dug thub pa'i sman thams cad phan no/_/dug 'thungs pa las ma zhu ba'i gnas pho ba dang mchin pa la bab pa'i nad thabs ni/_lus rngul zhing brgyal/_lto sbos/_mgo 'khor myos/_ba spu kun langs/_skyug_/lus kun tsha/_mig mi mthong /_snying mi dran/_lus dang
[\[376b.4\]]yan lag la rtsa dmar po dang /_sngon po tig tig pos gang bar 'gyur ro/_/yang dug 'thungs pa zhig las dug de rgyu ma man chad smad du babs na/_na ba'i thabs ni kha nas skyug pa kha dog sna tshogs su 'byung zhing skyugs/_gcin mang /_tsha bar byed/_rab tu 'khru/_lus
[\[376b.5\]]myo myo por rmya bag tu 'dug_/sha skam/_sha mdog skya zhing rtsa ser bag tu 'dug_/gsus pa skye/_nyams stobs zad de dug rnam pa 'di gnyis kyis bab pa la dpyad du bya ba'i thabs ni/_skyug sman dang bkru sman gyis bkrus na/_de nas skyer pa'i rtsa ba dang /_chu rtsi ser po
[\[376b.6\]]yung ba dang /_ta ki b+ha zhes bya ba dang /_bu ram dkar po ba ni du ba ri ka dang /_nis pa pa dang /_ba si ka dang /_sha ta par pa ka dang /_tin du li ya ka'i rtsa ba dang /_a pa la gu za dang /_sman 'di rnams stobs snyoms te zhib tu btags la 'bras
[\[376b.7\]]btsos pa'i khu ba btsags pa'i grang mo'i nang du sman zhib tu btags pa'i pho ba gsum gang bkrus te thun gcig blud do/_/mig dang sna nas gtang na ni/_sman 'bras khu ba'i nang du skyo mar sbyar tshags las btsags te mig dang snar gtig cing blugs so/_/thabs 'di
[\[377a\]]
[\[377a.1\]]ltar nad pa'i nyams stobs dang sbyar zhing na ma thag gi bar du btang na dug thub bo/_/dug gis phog pa la gzhan yang dpyad bya ba ni/_gyen du drangs te slon pa dang /_thur du bkru bas nad sbyangs na dug nad phyin te/_khong yang bar gyur nas sman btang
[\[377a.2\]]ba'i dus la babs te/_gdong zangs bzang po seg bdar gyis bdar ba pho gsum gang sbrang rtsi dang sbyar te btang na dug snying la bab pa dang /_zug pa la phan zhing byang ngo /_/'di ltar byas na dug gis phog ste snying na zhing zug pa kun 'byang ngo /_/snying na zhing zug pa la sogs
[\[377a.3\]]pa kun byang nas de'i rjes la gser phye mar btags pa zhib mor bgyis te/_sbrang rtsi'am 'bras khu las btang na dug thub ste/_gser 'thung ba ni dper na pad+mo'i 'dab ma las chu mi chags pa bzhin mi'i lus la dug gis mi tshugs so/_/gser phye ma rtag tu 'thungs na tshe
[\[377a.4\]]yang ring por 'gyur ro/_/dug la phan pa'i cho ga bstan pa yang 'di yin no/_/dug gis phog pa'i steng du kha zas mi 'phrod pa zos na/_dbyig dug sbyar ma dang 'dra ste rab tu gnod par 'gyur ro/_/de dag gang zhe na/_yul gsher sa ser che ba na gnas gnas pa'i ri
[\[377a.5\]]dwags la sogs pa'i sha gang yang rung ba dang /_nya dang /_rgya sran nag po dang /_sbrang rtsi dang /_'o ma dang /_yungs ma dang /_la phug la sogs pa'i myu gu thams cad dang /_skyur po yang mi dge bas 'di rnams 'dra ste/_nang phan tshun mi 'phrod pas 'di lta bu nang du 'dres
[\[377a.6\]]mar zos na dug slong ste mi rung ngo /_/yang pad+ma'i rtsa ba dang /_la phug dang /_bu ram gang yang rung ba 'di gsum nang mi 'phrod de gnod do/_/mchog tu 'o ma dang nya gnyis mi 'phrod de/_a mgu ni mi gnod do/_/nya'i nang du yang sre ma mchog tu gnod do/_/'o ma dang skyur
[\[377a.7\]]bar mi 'phrod do/_/de bzhin du shing thog skyur po thams cad dang /_rgya sran nag po dang /_shing thog 'bar ra ka dang /_krang ku dang /_ba la dang /_mu gu sta ka dang /_'di rnams kyang 'o ma dang mi 'phrod de/_de bzhin du tshod sngon rjen pa shang tshe'i bag dang /_yungs ma dang
[\[377b\]]
[\[377b.1\]]la phug la sogs pa'o ma dang mi 'phrod kyi ma za shig_/phag rgod dang byi thur gyi sha lta bu 'ju dka' zhing lci ba 'o ma dang mi 'phrod de/_zho dang ri dwags kri sha ta'i sha dang bya gag gi shar mi 'phrod do/_/mon sran sde'u'i tshod ma dang la phug tu mi 'phrod do/_/lug sha dang
[\[377b.2\]]le brgan rtsi'i tshod mar mi 'phrod do/_/pad+ma'i rtsa ba'i tshod ma dang la phug dang /_yungs ma dang myu gu sna tshogs kyi tshod ma dang mi 'phrod do/_/mon sran gre'u'i tshod ma dang /_bu ram dang zho dang shing thog li ha za rnams dang mi 'phrod kyi ma za shig_/ldum bu chu skyes kyi 'bras
[\[377b.3\]]bu dang dar bar mi 'phrod do/_/shing ta la'i shing thog dang pi pi ling dang na le sham du mi 'phrod do/_/ka kam ci dang yang mi 'phrod do/_/yang na nya btsos na yang mi rung ngo /_/nya mi rung bzhin bca' sga bskol ba'i snod kyi nang du ka ka ma tsi ba btsos na yang mi 'phrod do/_/
[\[377b.4\]]yang ka kam tsi dang bya ka na te zhes bya ba'i sha snod so so'i nang du btsos te zos na yang mi 'phrod do/_/yang na bya ka ma ta'i sha gcig pu btsos pa khong du zhag lon pa zos na yang gnod do/_/mar gyi nang na nya brngo brngo ba'i nya'i zhag dang mar khu'i nang du pi pi ling rlon pa brngos pa
[\[377b.5\]]yang mi 'phrod kyi ma za shig_/khar ba'i nang du mar zhag bcu lon par gzhag pa'i nang du sman go ba'i 'bras bu mar dang dron mor zos na mi 'phrod do/_/dar ba'i nang du ka ma pi l+ya la sogs pa yang mi 'phrod do/_/til dang mon sran sde'u gnyis sbyar ba'i thug pa dang /_
[\[377b.6\]]'o ma dang chang du mi 'phrod do/_/sbrang rtsi dang mar dang rdo tshil dang /_til mar dang chu dang /_'di rnams gang yang rung lan gnyis lan gsum du ha cang cher mi bza' mi btung ngo /_/yang na 'di lnga cha mnyam par byas te cig car zos na yang phan tshun nang mi 'phrod de gnod
[\[377b.7\]]do/_/mar dang sbrang rtsi gnyis che chung byas kyang char pa'i chu 'thungs na mi 'phrod de gnod do/_/yang sbrang rtsi dang pu ka'i sa bon dang gnyis zos na yang gnod do/_/sbrang rtsi dang bu ram chang dang /_li kha ra'i chang dang nang mi 'phrod de gnod do/_/yang 'o thug dang chu dang phye
[\[378a\]]
[\[378a.1\]]sbyar ba'i skyo mar 'thungs na mi 'phrod de gnod do/_/sha mo yungs mar gyi nang du btsos pa yang mi 'phrod de gnod do/_/yang tshod ma u po ta ka zhes bya ba til gyi tshigs ma la zos na rab tu 'khru bar 'gyur ro/_/chu la gnas pa zhes dkar mo'i sha
[\[378a.2\]]btsos pa chang dang sbyar ba dang /_sran rde'u dang mon sran sde'u dang til dang sna gsum du sbyar ba'i thug pa dang mi 'phrod de gnod do/_/phag rgod kyi tshil gyi nang bya dkar mo'i sha brngos te zos na 'phral du srog la gnod par 'gyur ro/_/de bzhin du sreg pa dang /_rma bya dang /_
[\[378a.3\]]go d+ha zhes bya ba sren mo ba zhig yod pa dang /_bya ka bi dza la dang /_'di rnams shing e raN+Da'i me bus te/_e raN+Da gnyis kyi mar la brngos na/_mi 'phrod pa ste gnod do/_/bya ha ri ta zhes bya'i sha skyer thur ring pos phug la/_skyer ba'i me dang /_mdag ma la bsregs te zos
[\[378a.4\]]na 'phral du srog la gnod do/_/bya ha ri ta'i sha bsregs shar byas te thal ba dang sa yang reg la/_de sbrang rtsi dang sbyar zhing zos na de bzhin du gnod do/_/de lta bas na kha zas mi 'phrod pa la gang yang rung ba zos na mi 'phrod nad slong la nad byang du mi rung ba de lta bu ni/_mdor na
[\[378a.5\]]zas mi 'phrod pa zhes bya ste gnod pa yin no/_/'di lta bu kha zas mi 'phrod pa zos pa la dpyad du bya ba ni rnam pa gnyis te/_gcig ni bkru sman dang /_skyug sman gyis sbyang ba'o/_/rnam pa gnyis ni zas mi 'phrod pa'i nad de lta bu sel zhing 'byin pa'i 'ju sman nam/_yang na
[\[378a.6\]]zas smyung ba la sogs pas zhi bar bya'o/_/la la zhig zas dang mi 'phrod pa 'di lta bu thog ma nas za zhing /_lus zas de lta bu nyid kyis lus gsos bskyed pa dang /_yang na rtag tu bcag pa la sogs pas lus bkrol zhing shugs phyung ba dang /_na tshod dar la bab cing nyams
[\[378a.7\]]stobs dang yang ldan pa'i mi zas mi 'phrod pa yin gyis kyang rtag par zas su goms pa dang /_cung zad zos na de lta bu ni mi 'phrod cing gnod par mi 'gyur ro/_/yang zas mi 'phrod pa de zos na yang nyen du mi 'gyur bar sbags kyis bza' ba'i thabs ni/_zas 'phrod pa
[\[378b\]]
[\[378b.1\]]bzhi gsum zos nas zas mi 'phrod pa bzhi cha gcig bza'o/_/de nas bags kyis nyin re bzhin zas 'phrod pa bzhi gsum gyi sum cha gcig po de la yang bzhi chas nyin re re zhing phri la mi 'phrod pa'i zas kyang nyi ma re re zhing cha bskyed de/_bza' ba 'di lta bur nyi ma gcig
[\[378b.2\]]gnyis gsum bzhi rtag tu zos na 'phrod par 'gyur ro/_/yang na kha zas mi 'phrod kyang rtag par zos te goms na mi gnod de phan no/_/gal te zas mi 'phrod pa phan zhing goms par gyur pa de btang la 'phrod cing nad du mi 'gyur ba'i zas mi goms pa bsten cing zos na mi
[\[378b.3\]]'phrod de gnod pas de ma thag tu nad du 'gyur te/_rlung dang /_bad kan dang /_mkhris pa la sogs pa'i nad lus la gnod par 'gyur ba de bdag dang nye bar gnod pa yang dang yang za ba gang yin pa ni mkhas shing shes pas bza' ba'i mi rigs so/_/de bas na lus la phan
[\[378b.4\]]par 'gyur ba'i zas dang /_gos dang /_mal cha dang /_bud med la phod pa rnams la tshod zin cing ran par byed pas lus brtan cing gso ba ni/_dper na khang khyim rtag tu zhal ta byed cing bcos pa dang 'dra ste/_de lta bas na kha zas kyi tshul ni sngar yang bstan pa yin no/_/
[\[378b.5\]]'og nas skabs skabs su yang 'chad do/_/bde mi bde/_sha che ba dang /_skem pa dang /_stobs che chung dang /_bud med la phod mi phod dang /_sems gsal mi gsal dang /_srog gi zungs yan chad kyang gnyid tshim par log na phan te gnyid la rag lus so/_/gnyid
[\[378b.6\]]legs par log pa ni lus la phan gyi/_'on kyang sos ka'i tshe nyin par log tu rung ba ma gtogs par dus gzhan gyi tshe nyal ba ni dus ma yin par gnyid log pa zhes bya ste gnod do/_/gnyid log na phan zhes te rgyun du ha cang yang ma 'ongs par mi nyal lo/_/gnyid drags
[\[378b.7\]]na lus la gnod ches te gnyid ye mi log par yang mi rung ngo /_/rtag tu ha cang yang nyal zhing gnyid drags na bde skyid pa'i tshe la bdud lhag par 'byung ste gnod do/_/mtshan mo gnyid mi nyal ba ni lus kyi khong rtsub ste rlung skyed do/_/nyin par gnyid log pa ni lus kyi khong
[\[379a\]]
[\[379a.1\]]'jam ste bad kan skyed/_tsog pur yur ba ni rlung yang mi skyed bad kan du yang mi 'gyur ro/_/sos ka'i tshe zla ba gnyis rlung skye ba'i dus te nyams mthu mi 'bri ba'i dus la bab pas de'i tshe mtshan ni nam thung nyi ma ring bas nyin par gnyid log na
[\[379a.2\]]phan no/_/dus 'di'i tshe ma yin par gnyid log na bad kan dang mkhris pa skyed par 'gyur ro/_/smra mangs te drags pa dang /_rta zhon drags pa dang /_rkang gis song ste dub pa dang /_ra ro ba dang /_bud med la nyal drags pa dang /_khur dang las kyis dub pa dang /_tshig
[\[379a.3\]]pa zos te khros pa dang /_mya ngan gyis btab pa dang /_ngal zhing dub pa dang /_dbugs mi bde ba dang /_skyigs bus btab pa dang /_tshad pas rab tu 'khru ba dang /_nad rgan pa dang /_byis pa chung ngu dang /_nyams stobs 'bri ba dang /_glo rdol te kha nas khrag 'ong ba dang /_
[\[379a.4\]]skom pa dang /_lus dang yan lag na ste zug pa dang /_zas ma zhu ste mi bde ba dang /_tsha ba dang /_'di rnams lta bu mi bde la gnyid log tu rung ngo /_/gnyid log pa'i yon tan ni srog zungs kyi khams bdun snyoms par 'gyur ro/_/bad kan skyes te lus brta'o/_/
[\[379a.5\]]la la tsho ste tshil che ba dang /_bad kan che/_rtag par zas snum bag za ba de lta bu ni mtshan mo yang ma nyal cig_/dug gis phog pa de lta bu ni mtshan mo yang ma nyal cig_/nyin par dus ma yin par nyal ba ni sems rmongs bag tu 'gyur ro/_/rims kyis thebs/_rmugs
[\[379a.6\]]par byed/_/cham pas thebs/_klad pa na/_skrangs dang kha mer mer por byed/_/sgyid pa skyur/_rtsa'i rgyun rnams 'gags pa dang /_drod chung zhing zas mi 'ju bar 'gyur ro/_/de ltar nyal drags pas bad kan skyed de nad du gyur pa'i cho ga ni zan bcad de smyung bar bya ba dang /_/
[\[379a.7\]]skyug sman gtang ba dang /_rlangs pas bdug cing byibs te rdul dbyung ba dang /_sman sna nas gtang ba dang /_na le sham dang sbyar ba'i skyug sman rnon po dang /_/mig sman gtang ngo /_/gzhan yang bad kan bsal ba'i thabs ni sna nas gtang ba dang /_zas de smyung bar bya ba dang /_
[\[379b\]]
[\[379b.1\]]sems las bskyed pa dang /_bud med la brten par bya ba dang /_mi dga' ba'i mya ngan 'jigs pa dang /_tshig pa za zhing khro ba lta bur byas na/_thabs 'di rnams kyis gnyid sel/_/bad kan gyi nad 'byung bar 'gyur ro/_/gal te yang gnyid ye mi log na yang
[\[379b.2\]]lus dang lhu tshigs skyur zhing snyom/_klad pa lci/_glal mang /_myo myo por 'gyur/_/lus mi bde/_mgo 'khor/_zas mi 'ju/_brlang brlang por byed/_rlung nad skyed do/_/de lta bas na mtshan mo nyal ba'i dus la nam bab pa dang /_ji ltar bde bar nyal bar bya'o/_/
[\[379b.3\]]gal te sngon chad ma goms par mtshan mo mi nyal bar byas pas lus la gnod de/_mi bden nang par sngar zan ma zos pa ji srid gnyid kyis ma log pa de'i tshe phyed srid kyi bar du gnyid kyis log par bya'o/_/la la zhig gnyid med na de la gnyid 'ong bar bya ba'i dpyad ni/_'o
[\[379b.4\]]ma dang /_chang dang /_sha'i bcud dang /_zho btung ba dang /_lus la mar gyis byugs te lde gus phyi zhing dril la chu dron pos khrus bya ba dang /_klad pa dang /_rna ba dang /_mig tu til mar blugs pa dang /_mtshan mo bud med gzhon nu dang nyal ba dang /_yul yid du 'ong ba
[\[379b.5\]]na gnyid legs par 'ong ste bde'o/_/yang la la zhig grong gi bde ba la sems ma chags shing /_tshangs par spyod pa la dga' ste chog shes shing mgu sla ba de lta bu ni nyal ba'i dus su gnyid rang legs par 'ong ngo /_/yang bud med dang skyes pa lhan cig spyod pa la yang
[\[379b.6\]]bkan pa ma yin pa/_/bas bub pa'am/_zur gyis mi bya/_/zla mtshan gyi tshe mi bya/_yid du mi 'ong ba la byed pa dang /_mngal nas rnag dang she'u rul dang /_chu ser lta bu 'ong ba dang /_ha cang sbom pa dang /_bu byung ba'i rjes dang /_sbrum ma dang byol song lta bu'i
[\[379b.7\]]mngal du gyur pa dang /_gzhan gyi cha lugs su zhugs te dka' thub byed pa 'di rnams lta bu la byar mi rung ngo /_/yang lha khang dang /_bla ma'i gnas dang /_rgyal po'i pho brang dang /_mchod rten dang /_shing gnyan po dang /_dur khrod dang /_lam gyi sum mdo dang bzhi
[\[380a\]]
[\[380a.1\]]mdo/_/nya ba'i dus drug gi tshe dang /_/nyin par nyal ba 'di lta bu mi rigs te mi rung ngo /_/yang zas skom ha cang yang cher zos pa'am/_mi dga' bar 'gyur ba'am/_bkres sam/_skom mam/_lus mi bde ba'am/_byis pa gzhon pa'am/_rgan pa'am
[\[380a.2\]]bshang gci bro ba 'di lta bu'i tshe na nyal po mi dge bas thong shig_/bud med dang phrad pa ni dgun gyi dus su kha zas phan zhing bsod pas lus kyang legs par brtas la nyams bde ba'i tshe 'dod pa bsten par bya'o/_/dpyid dang ston ni nyi ma gnyis shing lan re bud med dang
[\[380a.3\]]phrad par bya'o/_/dbyar dang ston gyi dus su ni zla ba phyed cing len re zhing bud med la nyal du rung ngo /_/dus tshigs kyi rim pa dmigs kyis phye ste bstan pa bzhin du bud med dang nyal bar dus ma yin par bud med la nyal drags pa na/_mgo 'khor/_/lus snyom zhing skyid skyur/_
[\[380a.4\]]brla'i mthu bri ste zhan par 'gyur ro/_/nyams mthu bri/_mi la khrag dang sha dang tshil la sogs pa khams bdun zad par 'gyur/_mig dang rna ba dang /_sna la sogs pa'i dbang po rnams nyams par 'gyur/_dus ma yin par glo bur du 'chi ba'i nyen 'di lta bur 'gyur
[\[380a.5\]]ro/_/yang dus tshigs bstan pa bzhin du bud med dang ran par yid gzhungs/_dran pa gsal/_nad med/_lus dang dbang po brtas/_mthu rtsal dang grags pa che ba dang ldan/_rgas sra bar 'gyur ro/_/bud med la ran par nyal ba'i rjes la lus la phan par bya ba'i
[\[380a.6\]]dpyad ni/_mgo lus til mar sman dang sbyar bas lus mnye zhing byugs la lde gus phyis nas/_chu dron po ran pas lus bkru'o/_/de nas spos zhim pos lus byugs la gos dron po 'jam po gyon/_zas bcud dang 'u sha dang /_sran rde'u'i tshod ma khu ba can dang /_kha
[\[380a.7\]]ra dang /_hwags dang /_'o ma dang /_chang zhim po 'di lta bus brta bar byas shing /_nub mo nyal ba'i tshe yang 'di bzhin du zos 'thungs la/_mal du nyal zhing 'dod pa bsten nas kyang de'i rjes la kha zas kyi cho ga 'di bzhin du byas na/_lus slar myur du brta zhing gzi
[\[380b\]]
[\[380b.1\]]dang ldan par 'gyur ro/_/de bas na sman pa mkhas pa gces te/_sman pa mang du thos shing sman sbyor mkhas pa/_sman gyi las la brtson 'grus che zhing snying rjer ldan pa rgyal po'i pho brang gi 'dab tu gzhag ste/_sku'i rim gror sman sbyor du gzhug cing /_sman dpyad kyi cho ga
[\[380b.2\]]bzhin du byas na rgyal po rang gi sngon gyi dge ba'i rtsa ba ji ltar spyad pa bzhin du 'bras bu longs spyod cing /_/nad med/_tshe ring /_gzi brjid dang grags pa dang ldan par 'gyur ro/_/le'u bdun pa rdzogs so//_//kha zas kyi tshod ran par bza' ba bstan pa'i
[\[380b.3\]]le'u bshad par bya'o/_/rtag par zas kyi tshod bzung ste ran par zas bza' ba ni zas zhu bar byed pa'i me drod de/_kha zas tshod ran par bza' ba la/_zas 'ju dka' ste lci ba dang 'ju sla zhing yang ba rnams kyang bye brag phyed par bya'o/_/de la zas 'ju dka' ba lci ba zhig na ni/_phyed
[\[380b.4\]]'grangs tsam du za'o/_/zas 'ju sla zhing yang ba ni ha cang 'grangs pa nyid du mi za'o/_/de bas na zas tshod ran par za ba zhes bya ba ni zas zos pa bde blag tu zhu bar 'gyur la de la tshod zin pa zhes bya'o/_/yang zas bza' ba'i tshod chud na yang nyams mthu yang mi rung gzi brjid
[\[380b.5\]]dang mdangs med la rlung nad thams cad kyang ldang bar yang 'gyur ro/_/yang zas tshod ma zin te ha cang cher zos pa ni nad thams cad myur du slong bar byed do/_/de ltar zas ma zhu nas mi bde bar gyur na rlung dang bad kan la sogs pa'i nad zas ma zhu bas cig car bslangs nas de ltar be'u
[\[380b.6\]]snabs dang /_zas ma zhu ba 'di dag pho ba'i nang du gang ba dang /_yar yang mi slon mar yang mi 'khru bar 'ju zhing /_nad drag po dngos la zug cing rdus pa ni nad gsud sbos zhes bya'o/_/nad de lta bu las yan man du phol nas zag cing na ba tsam yod na/_de'i ming be'u snabs dang /_
[\[380b.7\]]ma zhu ba'i zug thabs zhes bya'o/_/zas phan gnod dang zhu ma zhu'i tshod mi 'dzin pa'i mi mi mkhas pa de lta bu ni zas tshod drags te be'u snabs dang zas ma zhu ba 'dom na/_de la rlung nad gcig tu langs par gyur na ni de mchin pa'i thabs su pho bar zug cing na/_mgo 'khor/_khong
[\[381a\]]
[\[381a.1\]]sbo/_lus 'dar la lus rengs pa la sogs pa 'di ltar gyur na zas ma zhu ba las rlung nad langs pa zhes bya ba yin no/_/yang zas de lta bu ma zhu ba las mkhris pa'i nad langs par gyur na/_rims kyis thebs/_/rab tu 'khru/_/khong tsha/_skom/_glong
[\[381a.2\]]bag la sogs pa 'di ltar gyur na ma zhu ba'i mkhris pa'i nad ces bya'o/_/yang be'u snabs dang zas drags te ma zhu ba las bad kan gyi nad langs na ni/_slon bro/_lus dang rkang lag lci/_/smra na kha lce lci ste smra mi 'dod do/_/kha nas bad kan 'byung zhing 'dor ba 'di lta bu la
[\[381a.3\]]sogs pa bad kan gyi nad ldang ngo /_/ma zhu ba'i nad 'di lta bu'i yang mi rid cing nyam chung ba dang /_drod chung ste kha zas 'ju ba'i me drod zhan pa dang /_bshang gci'i bro ni bshang mi lci zhing brnag par byed pa 'di lta bu la 'di rnams lhag par 'byung ngo /_/de la be'u snabs dang
[\[381a.4\]]zas ma zhu bar 'dom pa'i nad la mchin pa na ba zhes zer te/_de ni zas zos pa yang ma zhu la bad kan dang be+e'u snabs kyis kyang chod cing 'gags pa dang /_de'i tshe rlung yan man du rgyu zhing 'gro ba bad kan dang be'u snabs kyis chod de rgyur med pa las 'khyil zhing 'gag pa'i tshe/_pho
[\[381a.5\]]ba'i nang ting ting zug cing na ba las ma zhu ba'i be+e'u snabs zug pa zhes bya ste/_de la rlung la sogs pa'i nad kyis bslangs na de'i khong na zug rngu dang 'dra bar na zhing zug ste gnas so/_/de ltar khong rab tu na zhing mi bde ba'i tshe/_slon cing mar yang mi 'khru na de ni zas ma zhu ba'i zug
[\[381a.6\]]thabs zhes bya'o/_/yang 'dra ba'i nad gzhir gyur pa ni be'u snabs kyi nad kyis rtsa sgo kun kyang chod de 'gags la/_rlung ngam bad kan dang mkhris pa'i nad kyang rab tu phye zhing zas kyang 'phrod cing drags te ma zhu ba las nad langs nas rtsib logs g.yas g.yon du drang thabs su zug
[\[381a.7\]]la lus thams cad shing bzhin rengs na/_de ni zas ma zhu ba'i zug thabs yin/_shing bzhin rengs pa lta bu zhes bya ste/_sman pas bor cig_/de lta bas na zas mi 'phrod pa za ba dang /_zas tshod mi zin par ha cang drags par za ba dang /_ma zhu bzhin du za ba 'di lta bu
[\[381b\]]
[\[381b.1\]]ni dug dang 'dra ste/_de bas na zas ma zhu ba dang phe'u snabs kyi nad kyi gnod pa chen por 'gyur gyi dug dang mtshungs par bor cig_/de'i phyir be'u snabs dang ma zhu bar 'dom pa'i nad de ni dug dang 'dra ste/_myur du bye brag 'bye la/_sman dpyad byar yang dka'o/_/de la be+e'u
[\[381b.2\]]snabs dang ma zhu ba las gsud sgos kyi nad 'di lta bur gyur pa'i thabs ni/_skyug sman myur du btang na phan no/_/shu dag dang /_rgyam tsha dang /_po son cha 'di gsum chu la bskol te dron por 'thungs te slon pa dang /_dugs bya ba dang /_sbrang rtsi las sman sbrus pa reng reng por
[\[381b.3\]]mdzub mo tsam gzhang khar bcug na thur du bkru zhing rlung nad kyang zhi bar 'gyur ro/_/thabs 'di ltar byas pas rtse zhil nas rkang lag bya rmyang byed cing lus rdul dang gos kyis dgab cing g.yogs shig_/de ltar gsud cing sbos pa'i cho ga bya ste slon zhing /_'khrus nas rtse
[\[381b.4\]]zhil ba dang /_nad kyi bag lus pas da rung ma zhu ba'i zug thabs sun na/_de la dpyad du bya ba ni rting pa'i phyi zur du me btsa' btab na phan no/_/des kyang ma phan na de'i rjes de nyid kyi nyin par kha zas ci yang mi sbyin par/_/smyung bar 'dug cing bkru sman gyis bkrus pa bzhin du
[\[381b.5\]]bya'o/_/nad thabs 'di ltar na ba lam slon nam ma bkrus par smos shing zug pa dang /_ma zhu ba la phan pa'i sman btung du mi rung ngo /_/de ci'i phyir zhe na/_be'u snabs dang zas ma zhu ba'i pho ba'i me drod nyams shing bri bas nad dang zas sman rnams 'phral du drod kyis zhu bar mi
[\[381b.6\]]nus pas nad pa'i nad thu bar ldan zhing 'phral du ma rung bar 'gyur ro/_/nad de lta bus btab pa la kha zas ni zhu na da rung lto na zhing bag lci la rem rem por byed na 'di lta bu la sman thong shig_/nad rtse zhil te nad kyi lhag ma cung zad lus la 'ju na sman gyis 'ju bar bya ba dang /_
[\[381b.7\]]khong du me'i drod bskyed par bya ba dang /_nad pa nyams smad pa'i thabs gsum yod pas/_be'u snabs la sogs pa'i nad zhi bar 'gyur ro/_/nad nyams smad pa yang nad dmigs che chung rnam gsum dang sbyar bar bya'o/_/de la nad dmigs mi che na nyi ma 'ga'
[\[382a\]]
[\[382a.1\]]smyung bar byas na phan no/_/nad dmigs 'bring tsam na smyung ba bya ba dang /_nad gzhung bzhin sman par bya bas rtse gzhil lo/_/nad dmigs chen bkrus sman gyis bkrus na de ni nad kyis dpyis 'byin par 'gyur ro/_/de ltar na gzhan la yang nad dmigs so so nad
[\[382a.2\]]kyi gzhi dang sbyar te/_de dpyad bzlog thabs su bya zhing gso ba'o/_/nad tshabs che ba la rtse zhil te nad rjes kyi 'phro zhig lus pa nad snga ma dang mi 'dra bar gyur na/_nad kyi gzhi dang nad du mi mthun pa yin te/_nad snga ma zhog la nang phyi ma cir gyur pa nyid kyi
[\[382a.3\]]dmigs dang sbyar zhing sman pas nad kyi dpyad bzlog ste gyis shig_/snga ma las dpyad bzlog ste ma phan na yang da rung de bzhin du dpyad bya zhing gso'o/_/de ltar gsos nas nad rtse zhil te nad smin pa dang khong pa'i drod kyang skyes par tshor nas/_/kha zas snum bag gis nyams
[\[382a.4\]]'tshag brta/_mgo dang lus kun til mar gyis byug_/skom zhim po btung ba dang /_de bzhin du rim gyis bya ste/_nyams mthu brta bar sman pas kyang btang zhing ran par mthar gyis bya'o/_/gal te de ltar dpyad byas na bad kan las gyur pa'i be'u snabs da rung ma zhu ma byang na/_
[\[382a.5\]]nad pa'i mig dang /_mkhur ba skrangs par 'gyur/_/zas zos ma thag 'dra ba'i sgregs pa 'byung la/_dri mi zhim pa kha nas bad kan mang /_slon bro/_/lus lci'o/_/gal te de ltar dpyad bya zhing gsos pa las rlung nad du 'gyur na rkang lag dang lus rengs bag tu byed/_
[\[382a.6\]]khong du zug_/bshang gci 'byung du mi rung /_lto sbos/_khong drod chung ba 'di lta bu rlung nad du gyur pa yin no/_/de la yang mkhris nad du gyur na ni/_kha zas cung zad tsam ni zhu ste/_skom dad che/_lus khong tsha/_mgo 'khor/_sgregs pa skyur po tsha bar 'byung ngo /_/
[\[382a.7\]]de lta bu la dpyad du bya ba ni zas ma zhu ba dang /_be'u snabs yod na zas smyung bar bya'o/_/lus dang rkang lag rengs sam 'khums na dugs cher bya'o/_/kha zas ma zhu ba ni skyug sman gtang ngo /_/yang na nad kyi tshul las ci rigs par dpyad gyis shig_/lus dang khong lci
[\[382b\]]
[\[382b.1\]]na bad kan dang be'u snabs pho ba'i nang rtsa'i nang du zhen pa yin no/_/yang bad kan dang rlung du 'dres pa'i ma zhu ba'i be'u snabs yod na/_ring du na ste rlung be'u snabs yod pa'i rtags yin no/_/de lta bu la dpyad du bya ba yang rlung dang bad kan gnyis sel ba'i sman snyoms par gtang
[\[382b.2\]]ngo /_/yang zas yi gar mi 'ong zhing snying na/_sgregs pa mnam po 'byung na bcud dngas ma cung zad lus te ma zhu ba yin te/_'di lta bu la cung zad nyin par nyol la zan ma za shig_/kha zas zhu ste bkres pa dang /_kha zas yang bzo shig_/yang sngar dub pa'i rjes ma byang
[\[382b.3\]]ngam/_yang na nad slar yang khong pa'i nang na rlung khru lu lu zer ba dang /_bshang gci sri zhing 'gag_/khong lci/_/mgo 'khor na/_'di lta bu'i rlung dang bad kan mkhris pa sum char las gyur pa'i ma zhu ba'i rtags yin no/_/zas tshod ma bzung bar drag tu cher zos na be'u
[\[382b.4\]]snabs dang ma zhu ba'i 'ba' zhig tu ma zad kyi/_gzhan yang mi mdza' ba'i zas zos pa dang /_kha zas tshig pa zos pa dang /_bshang gci 'gag cing sri bar gyur pa'i zas zos pa dang /_zas rjen pa dang /_'ju dka' zhing lci ba dang /_zas mi bzod pa rtsub po dang /_zas
[\[382b.5\]]bsil bag dang /_gtsang sbras mi phyed pa'i zas mi gtsang ba dang /_khong tsha bar gyur pa'i zas dang /_zas skam bag dang /_chu ha cang yang mang du 'thung ba dang /_chu dang bsres pa'i skom 'di lta bu ring bag tu zos pa dang /_mya ngan gyis btab ste za ba'am/_khro zhing za ba'am/_
[\[382b.6\]]bkres ches te zab la sogs pa 'di lta bu kun 'dra ste mi 'ju'o/_/kha zas phan pa dang bsod pa gnyis ka za na zas mnyam pa za ba zhes bya'o/_/yang zos pa'i 'og tu za bar byed na de ni zas lhag par che bar za ba zhes bya'o/_/yang dus ma yin par zas che'am/_chung ngu
[\[382b.7\]]zos kyang rung /_de ni zas mi snyoms par za ba zhes bya ba yin no/_/zas rnam pa 'di gsum gang ltar za yang rung ste/_de dag ni yang na mdun ma rungs pa dang /_phred pa'am/_yang na nad kyis btab par 'gyur ro/_/bkres te zas yi gar 'ong na bza' ba'i dus la bab pa yin te/_
[\[383a\]]
[\[383a.1\]]de'i rim pa yang lus til mar gyis byugs/_/lde gus phyis te khrus byas/_/rkang lag dang kha gdong legs par bkrus nas/_thog mar lha dang btsun pa rjed/_/de'i 'og tu bdag gi bla ma gtso'o/_/bshos gsol/_mgron dang byes pa la zan
[\[383a.2\]]sbyin/_bdag gi 'khor na yod pa'i phyugs dang /_bya khyi lta bu yan chad kyang so so'i kha zas byin la/_de nas gdod bdag nyid zan bza' ste/_de yang bdag gi tshul ci 'dra ba dang /_zas 'ju mi 'ju'i chod dang ci tsam du za ba de tsam du bsam pas dpags la zas la mi smad pa
[\[383a.3\]]dang /_tshig ngan pa mi smra bar zas yid du 'ong ba bshams la sdug cing gnyen pa dang lhan cig tu bza'o/_/bza' ba'i rim pa yang thog mar khu ba'i bag drod can las bza' ste/_de yang goms shing 'phrod pa'i zas gtsang sbrar byas pa snum bag che ba/_drod che zhing 'ju sla
[\[383a.4\]]zhing yang ba phan par gyur pa de lta bu ro rnam pa drug dang ldan zhing /_mngar bag gi shas che ba 'di 'dra bas sems la ran par bab cing ha cang mi rengs mi ngal bar ran par bza'o/_/kha zas kyi nang na rtswa dang skra dang sbu la sogs pa dang /_zos pa'i lhag ma dang /_zhag lon
[\[383a.5\]]pa'i khongs su bsros pa dang /_tshod ma'i bag dang /_ha cang tsha ches pa dang /_lan tshwa ches pa dang /_phrum dang /_zho phrum dang /_ro ma dang /_ba tsha dang /_tshwa dang /_la phug rjen pa dang /_phag rgod dang /_lug dang /_ba lang dang /_nya dang /_ma he dang /_'di rnams kyi sha
[\[383a.6\]]rid dam/_sha skam mam/_rul bag tu 'dug pa 'di lta bu mi dge'i ma za shig_/mon sran gre'u'i tshod ma dang /_tshod man si pa pa dang /_tshod ma chu ldum bu dang /_pad+ma'i rtsa ba la sogs pas tshod mar byas pa dang /_'bras bu dang til du sbyar ba'i khur ba'am/_'bras
[\[383a.7\]]khur yang rung /_sran sna tshogs kyi myu gu'i tshod ma yang /_nas las bcud phyed lta bur byas pa'i kha tshos sam/_nas khur du byas nas bu ram bcos pa'i khu sri bzhams pa 'di lta bu la sogs pa'i bag zos na gnod kyis ma za shig_/kha zas dge ste bzar rung ba ni 'bras
[\[383b\]]
[\[383b.1\]]sA lu dang /_gro dang /_nas dang /_'bras zhag drug cus smin pa yang ba dang /_yul skam sa nas byung ba'i sha de lta bu'i bya na dang sbyar te bza'o/_/min pa'i tshe skabs skabs su nang nub a ru ra dang /_skyu ru ra dang /_ba ru ra dang /_rgun 'brum dang /_pa to la'i rtsa ba dang /_sran
[\[383b.2\]]sde'u dang /_kha ra dang /_zhun mar dang /_char pa'i chu dang /_'o ma dang /_sbrang rtsi dang /_bal po se'u dang /_ci co dkar po dang /_'di lta bu skabs skabs su bza'o/_/a ru ra dang /_skyu ru ra dang /_ba ru ra 'di gsum cha mnyam par btags la/_zhun mar sman sna 'di gsum
[\[383b.3\]]gyi cha gcig_/sbrang rtsi zhun mar bas kyang chung ngu sbyar te sbrus la nyal khar 'di lta bu rtag tu zos na/_mig la phan/_nyams stobs skyed/_zas dang sman 'di lta bur gtod ba ni min bar 'dug pa'i tshe na/_phan pa'i dpyad dang /_nad kun la yang phan te/_sman dpyad 'di 'dra
[\[383b.4\]]ba gzhan ci shes pa yang bya'o/_/yang zas 'ju zhing drod lhag par che bas ni dang por zas 'ju dka' zhing lci ba bzang ste/_pad+mo'i rtse ba'i tshod ma dang /_bu ram shing dang /_shing thog co tsa dang /_ldum bu chu shing gi 'bras bu dang /_shing thog a mra'i 'bras bu dang /_bu
[\[383b.5\]]ram la sbyar ba'i ri lu dang /_khu ba bu ram dang /_mar gyis byugs pa 'di lta bu'i zas lci zhing snum la mngar ba ring du mi 'ju ba je bza'o/_/de'i 'og tu skyur bag dang tsha ba dang /_lan tshwa bro ba rnams bza'o/_/tha mar ni zas 'ju sla ba bza'o/_/kha zas za ba'i tshod ran
[\[383b.6\]]par gzung ba'i thabs ni/_/zas ltor za ba la pho ba'i cha bzhir dpags la/_cha gnyis ni kha zas kyis dgang sum cha lus pa ni skom gyis dgang ngo /_/phyi nang bzhi cha gcig lus pa ni dbugs phyi nang du rgyu ba dang /_/bad kan dang rlung dang mkhris pa la sogs pa gnas pa'i sar stod
[\[383b.7\]]par gzhag pa'o/_/kha zas ni phye dang bag phye'i g.yos bag zos la/_zho dang chang 'thungs pa zas ngan dug lta bus 'phags sam sbrang rtsi zos na/_skom du chu dron mo 'thungs na phan no/_/'bras khur ram/_til dang 'bras bu sbyar ba'i khu ba lta bu zos na chu dron po 'tshal nan
[\[384a\]]
[\[384a.1\]]du 'thungs na phan no/_/tshod ma gang yang rung ba 'di lta bu zos pa'i 'tshal nan ni/_zho ga chu dang /_dar ba dang /_rtsab mor rung ngo /_/mi sha skem po'i 'tshal nan ni chang bzang ngo /_/mi sbom po'i 'tshal nan ni sbrang rtsi'i chu 'thungs na sha grims so/_/
[\[384a.2\]]zas su sha za zhing mi 'ju ste drod chung ba'i 'tshal nan du chang bzang ngo /_/yang nad kyis lus skem pa dang /_/sman gyi cho gas lus kyi sha zad pa dang /_lam ring du song song bas sha zad pa dang /_smra ba mang po'i las byas pa dang /_bud med la nyal drags pa dang /_zan bcad
[\[384a.3\]]pa 'am/_zan ma zos pas rid pa'am/_dka' thub kyi las byed byed pa 'di rnams lta bus rid cing skem par 'gyur ba dang /_byis pa chung ngu dang /_rgan po 'di rnams 'dra ste/_'o ma 'tshal nan du 'thungs na bdud rtsi dang 'dra ste phan no/_/de bas na mdor rtag tu 'tshal nan
[\[384a.4\]]btung ba ni kha zas ci za ba'i mthu dang yon tan ci 'dra ba dang /_'tshal nan du btung ba gnyis mi 'phrod par yang ma gyur pa dang /_lci yang 'jam rtsub mi 'dra bar sbyar te 'thungs na dge'o/_/zas zos nas 'tshal nan 'thungs pa ni khong du ngoms shing tshim/_bzhin gyi mdangs
[\[384a.5\]]'bogs/_lus kun 'tshal nan 'thungs pas khyab par 'gyur la brta zhing grims par byed/_kha zas zos so cog skom 'thungs pas snyi zhing myags pa 'ju bar byed do/_/yang skom drags na mi dge ba'i dmigs ni mgul pa yan chad/_mig_/sna/_rna ba/_lce/_glad pa
[\[384a.6\]]dang lkog ma na ba la sogs pa dang /_dbugs mi bde ba dang /_lud pa lu ba dang /_glo ba rdol te khrag 'ong ba dang /_cham pas btab pa dang /_glu mang du blangs pa dang /_smra mangs pa las skad 'gags pa 'di lta bu la/_'tshal nan skom drags na gnod do/_/yang
[\[384a.7\]]lus las rnag byung ba dang /_gcin snyi ba dang /_mig na ba dang /_lkog ma na ba dang /_smas te rma byung ba 'di lta bu la skom 'thungs na mi rung ngo /_/zan zos skom 'thungs nas drag tu smra ba mang ba dang /_lam du zhugs te 'gro ba dang /_dro nyal byed pa dang /_nyi tshan dang /_me
[\[384b\]]
[\[384b.1\]]tsha ba 'de ba dang /_rta zhon zhing rgyug pa dang /_chu la rkyal ba dang /_rkang gis rgyug pa 'di lta bu kun zos pa'i 'og tu byar mi rung ngo /_/zan bza' ba'i dus la bab/_ces bya ba ni bshang gci bsal te/_snying dang khong pa'i nang dri med cing sang bag tu 'dug_/rlung dang bad kan dang
[\[384b.2\]]mkhris pa yang rang rang gis ni 'dug_/sgregs pa yang gsung bag med de tha mal bar 'ong /_thur du dbugs dbyung ba yang tha mal par rgyu la/_bru ba yang tsha/_khong na drod kyang lhag par che/_mig la sogs pa'i dbang po yang gsal/_/lus kyang rab tu yang na/_de'i tshe
[\[384b.3\]]kha zas za ba'i dus la bab pa yin te/_kha zas za ba de la yang kha zas kyi cho ga bshad pa dang sbyar zhing ran par za ba de lta bu las zas za ba'i dus zhes bya ba yin no/_/kha zas za ba'i tshod gzung zhing zas kyi rim pa sna tshogs bstan pa'i le'u brgyad pa rdzogs so//_//
[\[384b.4\]]sman sna tshogs kyi ro dang /_stobs dang /_zhu ba'i rjes dang /_yon tan dang /_sman gyi mthu'i bye brag dang /_sman rnams chen po lnga'i rang bzhin du gtogs pa dang /_chen po lnga'i mthus phan pa'i las byed pa dang /_sman gyi bye brag sna tshogs bshad pa/_sman gyi ro tha dad par
[\[384b.5\]]bro ba la sogs pa rnams sman nyid la brten te bro bar 'gyur bas na/_sman nyid mchog dam pa yin no/_/sman de yang 'byung ba chen po lnga'i rang bzhin can yin te sa la brten nas skye'o/_/skye ba de yang me dang chu dang rlung dang nam mkha' dang 'di bzhi char du ldan zhing tshogs pa dang /_
[\[384b.6\]]sa la brten nas skyes pa'i phyir sman de ni chen po lnga'i rang bzhin yin no/_/sman kun kyang chen po lnga'i rang bzhin dang ldan par 'dra ste/_de la yang mngar ba dang kha ba la sogs pa ro drug car gyi shas nas yod mod kyi/_la la ni kha ba'i shas che/_/la la ni mngar ba'i shas che ba lta
[\[384b.7\]]bu las sman gyi mthu dang yon tan la sogs pa'i khyad par mi 'dra ba phal cher so sor bshad do/_/de'i phyir chen po lnga las byung ba'i sman rnams ro gcig tu bro ba ma yin no/_/de bas na nad dmigs rlung dang bad kan dang mkhris pa las nad du gyur pa yang gcig tu ma zad do/_/de la
[\[385a\]]
[\[385a.1\]]sman gyi ro ci bro ba ro gsal por bye brag phyed par bro ba ni/_sman gyi ro bro ba zhes bya'o/_/sman gyi ro 'phral du ci bro ba bye brag mi phyed la myang myang ba'i rjes la phyis sbyangs su ro bye brag pa de ni/_mjug tu bro ba zhes bya ste/_de'i tha mar ro cung zad bro bar bye
[\[385a.2\]]brag ces bya'o/_/de la sman gyi yon tan 'ju dka' ba la sogs pa lta bu ni sa la sogs pa la gnas pa yin te/_sman gyi ro bro ba rnams ni sman dngos la brten pa yin no/_/de bas na gtso bo sman nyid yin yang sman las mi smos par thun mong du mtshungs par ming btags
[\[385a.3\]]te/_sman gyi ro la brjod cing 'dogs so/_/de la sman gyi dngos po chen po lnga'i rang bzhin can de yang rnam pa gnyis su blta ste/_rang bzhin dang /_las kyi mtshan nyid du rig par bya'o/_/de la sa'i rang bzhin gyi shas che ba'i sman ni/_/lci ba dang /_sbom pa dang /_sra ba
[\[385a.4\]]dang /_dri bsung gi shas che ba dang yon tan 'di bzhin ldan pa ni sa'i rang bzhin du gtogs so/_/sman sa'i khams kyi rang bzhin can de'i las ni lci bar byed/_sra zhing brtan par byed/_phal che zhing mang bar byed pa yin no/_/sman chu'i rang bzhin gyi shas che bar lta ba ni/_
[\[385a.5\]]gsher ba dang /_bsil ba dang /_lci ba dang /_'jam pa dang /_rno ba'i rang bzhin yin/_khu ba bska ba'i shas che ba 'di lta bu ni chu'i khams su gtogs pa'i rang bzhin yin no/_/sman chu'i shas che ba'i las ni 'jam par byed/_bad kan lta bur 'dag 'dag por byed/_/
[\[385a.6\]]'ju ba 'drul bag tu byed/_lus sim par byed/_mi 'gyes mi 'jig par sdud cing 'byor bar byed/_yang sman me'i rang bzhin gyi shas che ba ni/_tsha/_rno/_rtsub/_skam po shog shog po'am/_dul dul po'i bag tu 'dug_/zhib pa'i yon tan gyi shas che
[\[385a.7\]]ba 'di lta bu ni me'i rang bzhin du gtogs so/_/sman me'i rang bzhin gyi shas che ba'i las ni sha 'bar/_bzhin mdog gsal zhing rtsa dmar/_zas 'ju ba'i rang bzhin can yin no/_/de la sman rlung gi shas che ba ni rtsub/_yang /_ci'i nang du yang 'jug cing 'gro/_/
[\[385b\]]
[\[385b.1\]]reg pa'i shas che ba 'di lta bu rlung gi khams su gtogs pa'o/_/sman rlung gi shas che ba'i las ni rtsub par 'gyur/_/yang bar 'gyur/_ci'i nang du 'jug pa'am/_'gyes shing 'jig par byed/_sems rton cing spyod pa la 'jug par byed/_na bar byed/_zug
[\[385b.2\]]par byed/_sman nam mkha'i rang bzhin gyi shas che ba ni phra ba dang 'ju zhing rgyu ba dang /_'gyes shing 'thor ba'am/_yang ba'am/_sgra'i yon tan gyi shas che ba'o/_/sman nam mkha'i shas che ba'i las ni sbu gu nang stong pa dang /_khong yang ba'i rang bzhin no/_/de lta
[\[385b.3\]]bas na nad thams cad dang sman sna sbyar ba las/_sa'i steng na sman du mi 'gyur ba gang yang med do/_/de la sman zos shing 'thungs pa las lus kyi stod du sman gyi mthu 'gro bar byed pa ni/_sman me dang rlung gi shas che ba lta bu zos na stod du 'bros so/_/sman 'thungs
[\[385b.4\]]na ro smad man chad du 'gro zhing 'bab pa ni sman sa dang chu'i shas che ba lta bu zos na/_sman gyi mthu smad du 'bab po/_/sman gyi khyad par du lta ba ni de lta bu yin no/_/sman gyi ro tha dad pa'i bye brag ci 'dra ba ni 'og nas zhib tu 'chad do/_/yang sman gyi mthu ni sman pa kha cig na
[\[385b.5\]]re rnam pa brgyad yod de/_sman la la'i mthu ni lci/_la la'i mthu ni snum/_la la ni bsil/_/la la ni 'jam/_la la ni yang /_la la ni rtsub/_la la ni tsha/_la la ni rno ste/_rnam pa 'di brgyad du lta'o/_/zhes 'chad do/_/yang sman gyi gzhung tsa ra ka las bshad pa/_/
[\[385b.6\]]sman gyi mthu zhes bya ba ni/_sman gang gis nad sel zhing zhi bar byed pa la sman gyi mthu zhes bya'o/_/de lta bas na nad bsal bar bya ba la/_sman gyi mthu ma yin na nad cung zad tsam sel yang mi nus so/_/de'i phyir nad thams cad sil bar byed pa ni sman gyi mthu yin no/_/'on
[\[385b.7\]]kyang sman lci ba la sogs pa nyid la sman gyi mthu zhes ming btags pa yin no/_/de bas na sman thams cad yon tan dang ldan pa'i snying po mthu che ba dang ldan pas nad sel nus te/_de lta bu la sman gyi mthu zhes bya'o/_/de bas na nad kyi tshul dang sbyar te/_sman dmigs kyi
[\[386a\]]
[\[386a.1\]]dngos su btang ba sna mang po bsogs te/_ma rnyings ma rul pa mchog tu sbyar te btang na/_des nad phyin pas na sman gyi mthu zhes bya'o/_/de bas na gong du sman gang gis/_/nad sel zhing zhi bar byed pa la mthu zhes bya ba yin na ni/_sman rnyings sam rul pa
[\[386a.2\]]zos na/_des cung zad tsam mi phan pa'i las byed du zad kyi/_nad phyin par mi nus so/_/de lta bas na sman gyi mthu zhes bya ba ni sman gyi ro dang zhu ba'i rjes la sogs pa'i nang na/_sman gyi mthu zhes bya ba ni lci ba dang snum pa dang bsil ba la sogs pa'i nad sel nus pa'i
[\[386a.3\]]mthu yod pa de la/_sngon gyi sman pa chen po dag mthu zhes bya bar 'dod do/_/yang sman pa kha cig na re/_sman gyi stobs zhes bya ba ni rnam pa gnyis te/_tsha ba dang /_bsil ba yin no zhes zer ro/_/de ji ltar zhe na/_sman gyi rang bzhin rnam pa sna tshogs yin yang /_nyi ma me'i
[\[386a.4\]]rang bzhin yin te tsha ba dang /_zla ba bsil ba yin te/_'di gnyis stobs che bas sman yang tsha ba dang /_bsil bar de ltar gyur to/_/de yang dus bzang po'i tshe/_sems can dar ba'i dus na sman gyi ro kun kyang gsal bar bro/_/'jig rten dmas te rgud pa na ro yang
[\[386a.5\]]gsal por mi bro ba ni/_sems can dang 'dra ste/_'di gnyis las nams kyang 'gyur ba med do/_/de la sman tsha bas ni mgo 'khor/_skom/_rmya la rdul/_tsha/_zas myur du 'ju bar byed pa rnams yin no/_/tsha ba de lta bus rlung dang bad kan gnyis ni zhi bar byed do/_/
[\[386a.6\]]de la yang sman bsil bas ni lus grang /_sim par byed/_'tsho bar byed/_lus brta bar byed/_khrag dang mkhris pa rgyas pa'i nad zhi zhing dngas par byed/_tsha'am bsil ba gang yang rung ba de dang de khong pa nang gi drod gnyis su ldan pa las sman zos pa'i ro de yang gzhan du
[\[386a.7\]]'gyur bar byed do/_/sman gyi ro rnams zhu bar gyur pa'i rjes la/_sman gyi stobs kyis las byed pa de ni zhi ba zhes kyang bya/_smin pa zhes kyang bya'o/_/mngar ba bu ram dang 'o ma lta bu'i bag dang /_pi pi ling dang /_sga lta bu tsha ba'i bag dang /_'di rnams zhu ba'i rjes 'dra ste
[\[386b\]]
[\[386b.1\]]mjug tu mngar ro/_/ro skyur ba rnams zos te zhu ba'i rjes kyang skyur bar 'gyur ro/_/ro kha ba dang /_na le sham lta bu tsha ba dang /_ro bska ba rnams zos pa'i rjes ni phal cher tsha bar 'gyur ro/_/de bas na sman gyi ro bro ba zos pa bzhin du 'bras bu zhu ba'i rjes kyang de dang 'dra'o/_/de
[\[386b.2\]]la sman gyi stobs bzang ngan las phan mi phan pa'i dmigs dbye ba ni/_sman la la zos na sman gyi ro phan pa'i las byed de/_dper na kha na li khar mur ba'i ros kha ba'i ro med pa dang 'dra'o/_/sman la la zhu ba'i rjes la phan pa'i las byed pa ni dper na a ru ra lta bu zhu nas 'khru
[\[386b.3\]]ba yin no/_/sman gyi yon tan zhes bya ba ni ltor ma zos par bsnams pa'am reg pa tsam gyis phan pa'i las byed nus pa de ni yon tan zhes bya'o/_/sman zos sam 'thungs na nad sel bar byed pa gang yin pa de ni nus pa zhes bya'o/_/sman gyi mthu zhes bya ba ni rgun 'brum
[\[386b.4\]]dang /_shing mngar gnyis bsil byed nus par 'dra mod kyi/_rgun 'bru ni lhag par 'khru bar byed nus te/_de lta bu la mthu zhes bya'o/_/de bas na sman gang dang gang la bsten pa'i sman gyi ro dang stobs dang zhu ba'i rjes la sogs pas nad sel ba'i las byed do/_/de'i phyir sman
[\[386b.5\]]sna sbyar ba'i nang nas/_gang mthu dang ldan pa des phal zil gyis mnan nas phan pa'i las byed do/_/sman mi 'phrod pa rnams sbyar te btang na/_de ni gang phal che bas sman gang myur zhing mthu chung ba de thub par byed do/_/yang de la sman gyi ro bas ni sman zos pa zhu ba'i stobs
[\[386b.6\]]che'o/_/nus pa bas ni sman gyi mthu'i stobs che'o/_/sman bsil ba yang rung /_tsha yang rung ba'i sman gyi ro'i stobs mnyam ste btang na/_de'i nang na ma bsgyur ma bcos pa rang bzhin gyis tsha ba'am bsil ba'i sman de stobs che'o/_/yang sman gyi ro'i stobs kun mnyam
[\[386b.7\]]kyang de'i nang na stobs lhag par gang che ba de'i mthu che ste/_dper na tsi tra dang dan tig gnyis ro la sogs pa 'dra yang /_/dan ti'i mthu ni lhag par 'khru'o/_/sbrang rtsi dang rgun 'bru yang /_/rgun 'bru 'khru'o/_/mar dang 'o ma gnyis mngar bar 'dra yang 'o ma ni bsil
[\[387a\]]
[\[387a.1\]]mar ni drod skyed do/_/de bas na sman rnams kyi spyi'i phan par nus pa dang /_mthu'i bye brag de ltar blta'o/_/de yang sman skye ba rnam pa sna tshogs kyi rkyen gyis sman gyi mthu stobs bye brag tha dad par blta'o/_/ji lta zhe na/_gro dang nas gnyis ro mngar la lci
[\[387a.2\]]mod kyi/_gro lhag par snum pas rlung nad sel to/_/nas za ba lta bu ni rlung skyed do/_/'o ma dang nya gnyis bsil bar 'dra mod kyi nya zhu ba'i rjes ni tsha'o/_/dper na sa la gnas par 'dra mod kyi seng ge'i sha ni ro kha'o/_/phag sha ni de lta bu ma yin te tshul 'di ltar blta'o/_/
[\[387a.3\]]sman sna tshogs kyi ro dang stobs dang zhu ba'i rjes dang yon tan dang sman gyi mthu'i bye brag dang /_sman rnams chen po lnga'i rang bzhin du gtogs pa dang /_chen po lnga'i mthus phan pa'i las byed pa dang /_sman gyi bye brag sna tshogs bshad pa'i le'u dgu pa rdzogs so//_//
[\[387a.4\]]de nas yang sman gyi ro tha dad pa rnams chen po lnga'i bye brag las ji ltar skye ba de dag dmigs kyis bstan pa'i le'u bcu pa bshad par bya'o/_/de la sman gyi ro mngar ba dang /_skyur ba dang /_lan tshwa bro ba dang /_kha ba dang /_tsha ba dang /_bska ba dang /_'di drug chen po lnga las
[\[387a.5\]]skye'o/_/de yang ji lta zhe na/_sa dang chu gnyis kyi rgyu las ni ro mngar bar 'gyur ro/_/me dang sa gnyis kyi rgyus ni ro skyur bar 'gyur ro/_/chu dang me gnyis kyi rgyus ni ro tsha bro bar 'gyur ro/_/nam mkha' dang rlung gnyis kyi rgyus ni ro kha bar 'gyur ro/_/me dang rlung gnyis kyi
[\[387a.6\]]rgyus ni ro tsha bar 'gyur ro/_/sa dang rlung gnyis kyi rgyus ni ro bska ba bro bar 'gyur ro/_/de ltar chen po gnyis gnyis kyi shas che la ro mngar bar bro ba la sogs pa skye ba 'byung bar 'gyur ro/_/de la ro mngar bar bro ba ni kha la zhim por bro ba chags te mngar ba myangs na lus
[\[387a.7\]]tshim par byed/_mig dngas par byed de/_chung ngu grog ma la sogs pa ro mngar ba myangs na yang zhim ste/_dga' bar mngon pa yin no/_/me dang sa las gyur pa'i ro skyur bar bro ba ni/_kha'i nang du skyur ches pas so brtse/_spu ldang /_mig dang smin ma rnams 'dzums par
[\[387b\]]
[\[387b.1\]]'gyur ro/_/chu dang me gnyis kyi shas che ba las ni ro lan tshwa bro ste/_kha'i nang mchil ma 'du/_gre ba dang kha'i nang tsha bar byed do/_/nam mkha' dang rlung gnyis las gyur pa'i ro kha bar bro ba ni ljin bag sel zhing lci la mi zhim zhing gnod pa byed do/_/lce'i chu dang thor lo
[\[387b.2\]]la tsha tsag tsag byed cing /_sna dang mig dang kha chu zag la mkhur ba'i nang tshig pa bzhin du byed pas skyo bar 'gyur ba ni tsha ba'o/_/ro bska ba zhes bya ba ni lce la ro gzhan re zhig bro bar mi tshor la/_gre ba dang rtsa'i sbu gu rnams 'gags par byed pas na ro bska ba'o/_/ro
[\[387b.3\]]rnam pa drug gi tshul ni 'di lta bu yin no/_/de la ro de rnams kyis las kyi bye brag ji ltar blta zhe na/_ro mngar ba'o ma la sogs pa'i las ni dang po btsas pa nas mngar ba'i ro de dang 'phrod pa'i zas yin/_lus kyi srog zungs bdun rnams kyi mthur 'gyur/_stobs rtsal
[\[387b.4\]]skyed/_byis pa chung ngu dang mi rgan po la phan/_glo rdol dang /_khrag 'ong ba dang /_khams bdun zad pa dang /_'di lta bu la phan/_kha bzhin mdog dang /_skra bzang /_mig dang rna ba la sogs pa dbang po gsal/_gzi mdangs bzang bar 'gyur/_lus kyi
[\[387b.5\]]nyams 'tshag skyed/_skad 'gags pa dang /_'dzer ba la phan/_/bud med kyi nu zho skyed/_chag thur dang smras pa'i rma 'byor cing 'tsho/_'ju dka' ste lci/_tshe ring ba la phan/_'tsho bar byed/_khong 'jam zhing snum/_mkhris pa'i nad dang rlung nad dang dug la phan no/_/
[\[387b.6\]]'o ma la sogs pa ha cang drags na tshil skye/_bad kan gyi nad skye bar 'gyur/_/sha skyes te lus sbom por 'ong /_khong pa'i drod bri zhing 'dus pa'i rims kyis thebs/_gcin snyi/_dga' ba 'byung /_lus la rmen bu la sogs pa thor bu'i bag 'byung ngo /_/ro skyur zos
[\[387b.7\]]pa'i las ni khong pa me'i drod 'bar bar byed/_lus snum zhing 'jam/_skyur bag khar zhim/_zas 'ju/_yi ga 'bye/_drod skye ba'i mthur 'gyur/_khu bas kha lag gam lus bkrus na bsil bar 'gyur ro/_/'thungs na tshim par byed/_/zas zos pa zhu zhing
[\[388a\]]
[\[388a.1\]]myags par byed/_kha zas skyur ba'i bag 'ju sla ste yang bar 'gyur/_/bad kan dang mkhris pa dang khrag rgyas pa'i nad sel/_khong ba rgyu ma'i nang na rlung sgra khru lu lu zer zhing 'khyil bar rgyu/_skyur ba'i bag rtag tu ha cang bsten ches drags na/_lus sha sla ste
[\[388a.2\]]lhod lhod por 'gyur/_mig rab rib za/_mgo 'khor/_lus g.yan par 'gyur/_/kha gdong dang lus brtse/_ser zhing skya rbab tu 'gyur/_me dbal du 'gyur/_lus skrangs/_lus la thor bu 'byung /_skom dad che/_rims nad kyis thebs par 'gyur ro/_/tsha ni dngos te
[\[388a.3\]]zug pa lta bu/_rlung ngam bad kan la sogs pa lta bu'i nad kyis khong du phal cher 'khyil ba dang /_bshang gci 'byung du mi rung ba 'di lta bu 'byin par byed/_khong drod du snum pa dang /_drod che bas rngul bar 'gyur/_/rno bar 'gyur/_yi ga 'bye/_mi tshon po tshil che ba tshil 'ju zhing
[\[388a.4\]]skem po grims par byed/_khong 'khru bar byed do/_/lan tshwa rab tu cher zos na khrag nad dang rlung nad du 'gyur/_/skra 'byi zhing dkar por 'gyur/_gnyer ma mang /_skom dad che/_mdze nad dang /_dug nad ldang /_'brum bu'am 'bras nad 'byung /_stobs 'bri bar 'gyur/_ro
[\[388a.5\]]kha ba ni kha bo nyid yid du mi 'ong ste/_zas 'dod pa'i yi ga 'bye/_/lto na srin bu yod pa sel/_/skom dad chung /_dug nad sel/_mdze nad dang /_brgyal ba dang /_rims dang /_slon bro ba dang /_tsha ba dang /_mkhris pa'i nad dang /_bad kan gyi nad 'di lta bu sel te/_kha ba bro
[\[388a.6\]]drags na/_lus la 'drul bag dang /_lus kyi tshil dang /_nang gi lto tshil dang /_rkang dang nang gi bshang gci'i dri ma 'di lta bu kun skam zhing 'ju bar byed/_khong yang /_yid gzhungs/_bsil/_khong rtsub/_bud med kyi nu ma'i nad la phan/_mgul pa 'gags pa
[\[388a.7\]]'byung /_srog zungs bdun zad cing skam/_rlung nad kyis lus 'dar ba dang /_mdze dang /_zas ma zhu bas lto na zug cing sbos pa dang /_lus skrangs pa dang /_'di lta bu'i nad sel/_rma 'dred lus kyi khong na snum yod pa dang /_tshil zad cing 'ju/_lus la 'drul
[\[388b\]]
[\[388b.1\]]bag yod pa skam par byed/_khong du drod skye/_kha zas 'ju/_zas yi gar mi 'ong ba yi gar 'ong bar byed/_rna ba dang /_mig la sogs pa bu ga dgu dang /_rtsa'i rgyun 'gags pa rnams sgo 'bye bar byed/_bad kan sel bar byed/_tsha ba ha cang cher drag tu zos na skom dad
[\[388b.2\]]che/_khu chu zad/_stobs 'bri/_brgyal ba'i bag tu 'gyur/_rkang lag 'khums par byed/_lus 'dar/_rked pa dang /_rgyab la sogs pa na bar 'gyur ro/_/ro bska ba ni mkhris pa'i nad dang /_bad kan gyi nad sel/_khong lci/_khrag nad 'byang /'byung /_rma 'tsho/_bsil
[\[388b.3\]]'drul bag gam/_tsho ba 'ju zhing skem par byed/_be'u snabs 'khyil zhing thogs par byed/_khong 'khru ba gcod/_khong rtsub/_pags pa'i mdog gsal zhing bzang bar byed do/_/ro bska ba ha cang drag tu zos na bshang gci 'gag_/lto sbos par byed/_snying na/_skom dad
[\[388b.4\]]che/_lus skem par 'gyur/_skyes pa'i mthu rtsal bri ste bud med la mi phod par 'gyur/_rna ba dang mig la sogs pa bu ga dgu dang /_rtsa'i rgyun rnams 'gags par byed/_bshang gci dri ma sri ste mi 'byung ba 'di lta bur 'gyur ro/_/de la ro mngar ba'i grangs su gtogs pa ni
[\[388b.5\]]zhun mar dang /_gser dang /_bu ram dang /_ka ra ka dang /_chu shing gi 'bras bu shing thog tso tsa dang /_shing thog pa ru sha ka dang /_nye'u shing dang /_ra mnye ba dang /_pa nas bum sha dang /_ra dza da na dang /_sman pa la rnam gsum la/_ba la dang /_ma hA ba la dang /_a ti ba
[\[388b.6\]]la dang gsum mo/_/sman me da ba dang /_ma hA me da dang gnyis so/_/'dab ma rnams bzhi ste/_shing sA la'i 'dab ma dang /_kr-iSh+Na par Ni dang /_mud ga par+Ni dang /_ma sha par+Ni'o/_/dzi ban ti zhes bya ba sman 'tsho byed kyi grangs su gtogs pa'i nang na/_dzi ba kar sha b+ha dang /_me tog
[\[388b.7\]]ma d+hu ka dang /_shing mngar dang /_bim pi dang /_bi d+ha ri dang /_shra ba ni rnam gnyis dang /_shir shug kla dang /_bang sha ro tsa na zhes cug hang dang /_shi ri ni dang /_tang pal dang /_sa ha de dang /_'o ma dang /_bu ram shing dang /_gze ma dang /_sbrang rtsi dang rgyun 'brum la
[\[389a\]]
[\[389a.1\]]sogs pa ni mngar ba'i grangs su gtogs so/_/de la ro skyur ba'i grangs su gtogs pa ni/_skyu ru ra dang /_am li ka dang /_ba lung dang /_star bu dang /_bal po se'u dang /_dngul dang /_dar ba dang /_tsha dang /_ku shu dang /_zho dang /_shing long ko
[\[389a.2\]]gi ka'i 'bras bu long gog dang /_a mra ta ka dang /_b+ha bya dang /_ka pid ta dang /_ka ra ma ra ka ra ta ka dang /_'di rnams ni ro skyur ba'i grangs su gtogs so/_/de la lan tshwa'i grangs su gtogs pa ni/_tsha ba'i nang na rgyam tsha dang /_lce myang tsha bzang ngo /_/tsha phal pa ni so'u bar tsa
[\[389a.3\]]la dang /_kha ru tsha dang /_lan tshwa b+hi dang /_rgya mtsho'i tsha dang /_btso tsha dang 'di rnams so/_/yang lan tshwa ro mo ma ka dang /_skom pa'i tsha dang /_ro nye dang /_ya bak+Sha ra nas tshig 'khrus pa'i tsha dang /_'di rnams ni lan tshwar brtsi ba'i grangs su gtogs so/_/ro kha bar brtsi ba'i
[\[389a.4\]]rnams grangs la pa to la dang /_kyi lce ba dang /_bal ka dang /_tsan dan u shi ra dang /_bu nim pa zhes bya ba ci skrigs dang /_shing nim pa dang /_pu tse shel dang /_rgya spos dang /_a ru ra dang /_shing ba tsa ka dang /_nag ta ma la dang /_skyer pa dang /_yung ba dang /_gla sgang
[\[389a.5\]]chen po dang /_mur ba dang /_a ta ru sha ka dang /_po son cha dang /_shing a ba marga dang /_khar ba dang /_lcags dang /_sle tres dang /_du ral ba dang /_rtsa ba chen po lngar brtsi ba rnams dang /_bri ha ti dang /_kaN+Da ka ri dang /_bi sha la dang /_bong nga dang /_shu dag dang /_'di
[\[389a.6\]]rnams ni kha ba'i grangs su gtogs so/_/de la ro tsha ba'i grangs su gtogs pa ni shing kun dang /_na le sham dang /_srin bu gsod pa'i sman byi dang ga dang /_tsha ba rnam pa lnga ni/_li dong gra dang /_pi pi ling dang /_pi pi ling gi rtsa ba dang /_dbyi mo'i lo ma dang /_kru trug
[\[389a.7\]]tres dang lnga/_ku ther zhes kyang bya ba dang /_shang che rjen pa tsha ba rnams dang /_mkhris pa rnams dang /_ba gcin dang /_go bye 'di rnams ni ro tsha ba'i grangs su gtogs so/_/de la ro bska bar brtsi ba ni/_a ru ra dang /_ba ru ra dang /_shing shi ri sha dang /_seng ldeng dang /_chang
[\[389b\]]
[\[389b.1\]]dang /_shing ka dam pa'i 'bras bu dang /_mu tig dang /_byi ru dang /_mig sman la lig bu mig dang /_btsag yug snam dang /_skyer khaN+Da dang /_shing ga bi ta'i khu ba gsar pa dang /_'bra go'i shing dang /_pad+ma'i rtsa ba dang /_pad+ma dang /_ut+pa la'i lo ma dang /_'di rnams
[\[389b.2\]]ni ro bska ba'i grangs su gtogs so/_/'bras dang /_nas dang /_mon sran sde'u dang /_gro dang /_sbrang rtsi dang /_kha ra dang skam sa'i sha ma gtags par mngar ba gzhan ni phal cher bad kan du 'gyur ro/_/ro skyur ba ni phal cher mkhris par 'gyur te/_bal po se'u dang /_
[\[389b.3\]]skyu ru ra ni ma gtogs so/_/lan tshwa ni phal cher mig la gnod do/_/rgyam tsha dang lce myang tsha ma gtogs so/_/ro kha ba dang /_ro tsha ba ni phal cher bud med la nyal mi phod cing rlung nad slong ste/_sle tres dang /_pa to la dang gnyis/_li dong gra dang /_pi pi ling dang /_sgog pa rnams ma gtogs
[\[389b.4\]]so/_/ro bska ba ni phal cher bsil/_bshang gci dri ma 'byung ba dka'/_'khru ba yang gcod de a ru ra ni ma gtogs so/_/ro tsha ba ni skyur ba lan tshwa dang /_'di gsum gyi dro ba'i mthu ni go rims bzhin du che ste/_ro tsha ba las skyur ba'i drod che/_skyur ba bas lan tshwa'i drod
[\[389b.5\]]che'o/_/khab dang bska ba dang mngar ba ni gsum char 'dra ste bsil lo/_/khab dang tsha ba dang /_bska ba gsum ni khong rtsub/_bshang gci dri ma mi 'byung ste sri bar byed do/_/tsha ba dang skyur ba dang mngar bar sbyar na/_khong 'jam zhing snum/_bshang gci dang /_thur du
[\[389b.6\]]dbugs 'byung ba rnams mi thogs par byed do/_/lan tshwa ba bas ni ro bska ba lci'o/_/bska ba bas ni tsha ba yang ngo /_ro skyur ba bas ni tsha ba yang ngo /_/tsha ba bas kyang kha ba ches yang ngo /_/de la ro mngar ba dang /_skyur ba dang /_lan tshwa bro ba dang /_tsha ba dang /_kha ba dang /_
[\[389b.7\]]ro bska ba rnam drug po rnams phan tshun nang sbyar nas/_ro'i bye brag lnga bcu rtsa drug tu 'gyur ro/_/ro de rnams kyang bye brag tu phyed na ni ro'i rnam pa drug cu rtsa gsum du 'gyur ro/_/de bas na ro 'di rnams kyang 'ol ci ran tsam du sbyar ba'i bye brag bstan pa yin no/_/de la ro rnam
[\[390a\]]
[\[390a.1\]]drug gi bye brag so sor sbyar ba ni/_ro bro ba gang ltar sbyor yang rung ste/_ro de dag las re re phri la/_lnga lnga dang phan tshun du sbyar ro/_/phan tshun du sbyor ba de yang ro rnam gnyis su sbyor ba'i thabs dang /_rnam gsum du sbyor ba'i thabs dang /_ro rnam bzhir sbyor ba'i
[\[390a.2\]]thabs dang /_ro rnam lnga la sogs par sbyor bar rig par bya'o/_/de la ro mngar po las rnam gnyis su sbyor ba yang rnam pa lnga ste/_mngar ba dang skyur bar sbyar/_mngar ba dang lan tshwa bro bar sbyar/_mngar ba dang kha bar sbyar/_mngar ba dang tsha bar sbyar/_mngar ba dang bska par sbyar te/_de ltar rnam pa lnga'o/_/skyur ba
[\[390a.3\]]sna gnyis su sbyor ba rnam pa bzhi ste/_skyur dang lan tshwar sbyar/_/skyur dang tsha bar sbyor/_skyur dang kha bar sbyor/_skyur dang ro bska bar sbyor te/_de ltar skyur dang sna gnyis su sbyor ba rnam pa bzhi'o/_/lan tshwa dang rnam gnyis su sbyor ba yang rnam gsum ste/_lan
[\[390a.4\]]tshwa dang ro tsha bar sbyar/_lan tshwa dang bska bar sbyor te/_/de ni sbyor ba sna gsum mo/_/ro tsha ba la sbyor ba rnam pa gnyis te/_tsha ba dang kha bar sbyor/_tsha ba dang bska bar sbyor/_'di ni sbyor ba sna gnyis so/_/kha ba las sbyor ba ni sna gcig ste/_kha ba dang bska bar sbyor ro/_/de ltar na
[\[390a.5\]]mngar gyi sna lnga dang /_skyur las sna bzhi/_lan tshwa sna gsum/_tsha ba'i sna gnyis/_kha ba'i sna gcig dang 'di rnams spyir bsdoms na/_ro sna bco lnga yod do/_/yang gsum pa'i sbyor ba zhes bya ni/_mngar bas sbyor ba sna gsum pa sna bzhir bya ba ni/_mngar dang skyur dang lan tshwa
[\[390a.6\]]dang sbyor/_mngar dang skyur dang tsha bar sbyor/_mngar dang skyur dang kha bar sbyor/_mngar dang skyur dang ro bska bar sbyor te/_de ltar rnam gsum pa sna bzhi'o/_/yang mngar gyi rnam gsum pa sna gsum ni/_mngar dang lan tshwa dang tsha bar sbyor/_mngar dang lan tshwa dang kha bar
[\[390a.7\]]sbyor/_/mngar dang lan tshwa dang bska bar sbyor te/_'di ni mngar sna gsum pa'i sna gsum mo/_/yang mngar rnam gsum pa'i sna gnyis ni/_mngar dang tsha ba dang kha bar sbyor/_/mngar dang tsha ba dang bska bar sbyor te/_'di ni mngar rnam gsum pa'i sna
[\[390b\]]
[\[390b.1\]]gnyis so/_/yang mngar rnam gsum pa'i sna gcig ni mngar dang kha ba bska bar sbyor ba sna gcig pa'o/_/de ltar mngar rnam gsum pa'i sna bzhi pa dang /_sna gsum pa dang /_sna gnyis pa dang /_sna gcig pa ste bsdoms na sna bcu yod do/_/skyur las sbyar ba rnam drug ni
[\[390b.2\]]skyur ba dang lan tshwa dang tsha bar sbyor/_ro skyur ba dang lan tshwa dang kha bar sbyor/_ro skyur ba dang lan tshwa dang bska bar sbyor te/_'di ni skyur rnam gsum pa'i sna gsum mo/_/skyur rnam gsum gyi sna gnyis ni/_skyur ba dang tsha ba dang kha bar sbyor/_skyur ba dang tsha ba dang bska bar
[\[390b.3\]]sbyor ba 'di ni/_skyur gyi sna gnyis pa zhes bya'o/_/yang skyur ba dang kha ba dang bska bar sbyor ba 'di ni skyur gyi sna gcig pa'o/_/de ltar na skyur ba las sbyor ba sna gsum dang /_sna gnyis pa dang /_sna gcig pa ste bsdoms na sna drug yod do/_/lan tshwa dang sbyor ba sna gsum
[\[390b.4\]]pa zhes bya ba ni/_lan tshwa dang /_ro tsha ba dang kha bar sbyor/_lan tshwa dang ro tsha ba dang bska bar sbyor te/_'di ni lan tshwa'i sbyor ba sna gnyis so/_/yang lan tshwa dang kha ba dang bska bar sbyor ba ni lan tshwa'i sbyor ba sna gcig pa zhes bya ste/_de ltar sna gnyis pa dang /_sna gcig pa
[\[390b.5\]]bsdoms na/_lan tshwa'i sna gsum pa zhes bya'o/_/yang ro kha ba'i rnam gsum pa'i sna gcig pa ni/_ro kha ba dang tshwa ba dang bska ba ste/_'di ni ro kha ba'i sna gcig pa zhes bya'o/_/de ltar na ro mngar ba'i rnam gsum pa nas ro kha ba'i rnam gsum pa'i sna grangs nyi shu yod do/_/
[\[390b.6\]]yang mngar rnam bzhi bar sbyar ba sna bcu zhes bya ba ni/_mngar dang skyur dang lan tshwa dang tsha bar sbyor/_mngar dang skyur dang lan tshwa dang kha bar sbyor/_mngar dang skyur dang lan tshwa dang bska bar sbyor/_mngar dang skyur dang tsha ba dang tsha bar sbyor/_mngar dang skyur dang kha dang bska bar
[\[390b.7\]]sbyor/_mngar dang lan tshwa dang tsha ba dang kha bar sbyor/_mngar dang lan tshwa dang tsha ba dang bska bar sbyor/_mngar ba dang lan tshwa dang kha ba dang tsha ba dang bska bar sbyor/_'di ni mngar rnam bzhi pa sna bcu zhes
[\[391a\]]
[\[391a.1\]]bya'o/_/de la skyur gyi sbyor ba rnam bzhi pa ni/_skyur dang lan tshwa dang tsha ba dang kha bar sbyor/_skyur dang lan tshwa dang tsha ba dang bska bar sbyor/_skyur dang kha ba dang tsha ba dang bska bar sbyor/_skyur dang lan tshwa dang kha ba dang bska bar sbyor te/_'di ni skyur rnam bzhi pa'i sna
[\[391a.2\]]bzhi zhes bya'o/_/de la lan tsha'i sna gcig pa zhes bya ba ni/_lan tshwa dang tsha ba dang kha ba dang bska bar sbyor te/_'di ni lan tshwa'i sna gcig pa'o/_/de ltar rnam bzhi pa'i sbyor ba ni sna bco lnga yod do/_/yang mngar rnam lnga pas sna lnga par sbyor ba ni mngar dang skyur dang lan tshwa
[\[391a.3\]]dang tsha ba dang kha bar sbyor/_mngar dang skyur dang lan tshwa dang kha ba dang bska bar sbyor/_mngar dang tsha ba dang lan tshwa dang kha ba dang bska bar sbyor/_mngar dang skyur dang kha ba dang tsha ba dang bska bar sbyor/_mngar dang skyur dang tsha ba dang lan tshwa dang bska bar sbyor te/_'di ni mngar las gzhi
[\[391a.4\]]blangs te rnam lngar sbyar ba lnga pa zhes bya'o/_/skyur las gzhi blangs pa rnam lnga'i sna gcig pa ni/_skyur dang lan tshwa dang kha ba dang bska bar sbyor te/_'di ni skyur gyi sna gcig pa'o/_/yang mngar las gzhi blangs la/_skyur dang lan tshwa dang tsha ba dang kha ba dang bska
[\[391a.5\]]ba dang lnga dang sbyar ba 'di ni lnga dang sbyar ba'i sna gcig pa zhes bya'o/_/ro rnam drug po mngar ba dang /_skyur ba dang /_lan tshwa bro ba dang /_tsha ba dang /_kha ba dang /_bska ba dang /_'di rnam drug po so sor ma bsres pa ni ro rnam drug pa zhes bya ste/_de ltar ro rnam
[\[391a.6\]]lnga pa'i sna lnga dang /_skyur rnam lnga pa'i sna gcig ste drug po 'di ni sna lnga pa drug ces bya'o/_/ro rnam drug so sor ma 'dres pa ni ro sna drug go/_/mngar gyi rnam gnyis pa sna bco lnga dang /_mngar rnam bzhi pa spyir bco lnga dang /_rnam gsum pa sna nyi shu dang ro rnam drug gcig tu
[\[391a.7\]]bsres te sbyar ba sna gcig pa 'di rnams spyir gcig tu bsdoms na ro drug cu rtsa gsum yod do/_/yang ni rnam drug po de dag la so sor dbye zhing bgrang na/_rtsis kyang mi lang ste nad dmigs dang sman gnyis su sbyar zhing /_ro rnam drug po re re la yang ro'i rjes gzhan
[\[391b\]]
[\[391b.1\]]du bro ba de lta bu las/_ro chen po dang /_'bring dang /_chung ngu rnam gsum du dbye zhing brtag par bya'o/_/ro rnam drug gi phan gnod bshad pa dang /ro bro ba'i sna grangs bshad pa'i le'u bcu pa rdzogs so//_//de nas yang rlung dang bad kan dang mkhris pa la
[\[391b.2\]]sogs pa'i nad kyi tshul shes par bya ba bstan pa'i le'u bcu gcig pa bshad par bya'o/_/nad rlung dang bad kan dang mkhris pa dang gsum/_dngas ma dang /_khrag dang /_sha dang /_tshil dang /_rus pa dang /_rkang dang /_khu chu la sogs pa srog zungs bdun dang /_
[\[391b.3\]]dri ma bshang gci dang /_rdul dang rnam pa 'di bcu ni rtag par lus la gzhi rten byed pa yin no/_/de la yang ji lta zhe na/_mi'i lus kyi bskyod pa dang /_ldang ba dang /_'dug pa dang /_dbugs phyi nang du rngub pa dang /_lus kyis las su byed pa dang /_shugs mgyogs
[\[391b.4\]]par 'gro ba dang /_khrag dang sha la sogs pa khams bdun po rnams legs par rgyu zhing 'gro ba dang /_mig la sogs pa'i dbang po rnams gsal bar gnas pa 'di rnams thams cad la phan zhing gnod par ma gyur pa de ni/_lus kyi gzhi rlung la brten pa zhes bya'o/_/
[\[391b.5\]]yang kha zas zos pa 'ju ba dang /_lus kyi drod dang /_mthong bar byed pa dang /_bkres pa dang /_skom pa dang /_'ong bar byed pa dang /_bzhin mdog gsal ba 'od yod par snang ba dang /_yid gzhungs pa dang /_dpa' snying che ba dang /_lus sha 'jam pa 'di lta bu kun ni
[\[391b.6\]]mkhris pa ma gyur pa'i gzhis lus la phan par gyur pa yin no/_/mi'i lus sra zhing brtan pa dang /_lus snum pa dang /_rus pa'i rigs kyi cog re 'brel bar byed pa dang /_spro ring ba la sogs pa ni bad kan gyi rang bzhin gyi gzhis lus brtan pa yin no/_/de la srog
[\[391b.7\]]zungs bdun pos lus brtan pa'i las kyi tshul ni/_dang por kha zas zos na tshigs ma'i snyigs bye nas bcud dngas mar gyur pa des ni mi'i lus dang mig la sogs pa'i dbang po rnams tshim par byed do/_/lus kyi shas ni lus la g.yogs par byed do/_/tshil
[\[392a\]]
[\[392a.1\]]gyis ni lus snum par byed do/_/rus pa rnams ni lus mkhrang por brtan par byed do/_/rkang gis ni rus pa'i sbu gu thams cad 'gengs par byed do/_/khu chus ni mngal du bu skyed par byed do/_/de ltar srog zungs bdun po de rnams ni las kyi rim pa
[\[392a.2\]]bstan pa yin no/_/lus kyi dri ma rnam gsum la/_/bshang ba khong na yod pa ni lus brtan pa'i las byed do/_/gcin khong na yod pas ni zas khong du rul ba'i snyigs ma rnams phyir 'byin par byed do/_/lus kyi rdul gyis ni lus nyid kyis lus rul ba dri nga ba rnams 'byin
[\[392a.3\]]pa'i las byed do/_/de ltar rlung dang mkhris pa la sogs pa dang /_srog zungs bdun dang /_dri ma rnams mnyam zhing rang rang gi gnas nas ma gyur par tha mal bar 'dug pa'i tshe na ni lus la phan te/_lus kyi las de ltar blta'o/_/de la rlung dang bad kan dang /_mkhris pa la
[\[392a.4\]]sogs pa nad dmigs gsum rang gi gnas nas g.yos shing 'gyur na/_mi'i lus la gnod pa'i nad du 'gyur ro/_/ji lta zhe na/_rlung skyes na lus skem por 'gyur/_lus sha gnag//kha zas dro bag la dga'/_lus 'dar/_lto ba sbo/_bshang ba thur du sri zhing 'byung /_
[\[392a.5\]]stobs 'bri/_mig rtul/_rna ba mi gsang /_gnyid 'bri/_tshig dang smra ba mang bar 'gyur ro/_/mgo 'khor/_lus dmar zhing zhum bag tu 'gyur ba 'di lta bu ni/_rlung nad g.yos pa'i nad dmigs su blta'o/_/de la mkhris pa g.yos pa'i nad dmigs ni/_mig dang
[\[392a.6\]]pags pa'i sha mdog dang /_bshang gci rnams ser por 'gyur/_skom dad che/_lus tsha/_gnyid chung ba 'di lta bu ni mkhris pa'i nad yin no/_/de la bad kan gyi nad ni khong pa'i drod nyams/_/bad kan dang mchil ma mang /_khong snyom/_lus lci/_lus kyi sha
[\[392a.7\]]mdog dkar por 'gyur/_lus lci la lus sha sla zhing khong lhod/_dbugs mi bde/_lud pa lu/_gnyid rab tu che ba 'di lta bu ni bad kan las nad du gyur par blta'o/_/de la srog zungs bdun po la kha zas zos pa'i bcud dngas ma khong na shas che ba las nad du gyur
[\[392b\]]
[\[392b.1\]]pa'i dmigs ni/_bad kan las nad du gyur pa bshad pa dang 'dra bar blta'o/_/de la khrag lud pa las nad du blta ba ni 'brum chen dang /_mcher pa'i nad dang /_'bras nad dang /_mdze nad dang /_rlung dang /_khrag las gyur pa'i dreg dang /_mkhris pa dang /_skran
[\[392b.2\]]dang /_mig ser dang /_lus kyi yan lag 'degs mi nus shing lhung ste las byed pa'i tshe bskyod mi nus pa dang /_khong pa'i me'i drod nyams pa dang /_snying mi dran par myo myo por byed pa dang /_mig khrag gis rgyas te dmar/_gcin yang dmar po khrag 'dra bar 'byung ba 'di lta
[\[392b.3\]]bu ni khrag las nad du gyur pa'o/_/de la lus kyi sha las nad du gyur pa ni lus sha lhag par che ba dang /_lus la sba ba dang /_rmen bu 'byung /_sha'i mdud pa rma dang /_btsan 'dra bar 'byung /_mkhur tshos lhag par che/_brla dang lto'i sha che/_mgul ba la sogs pa'i
[\[392b.4\]]sha yang lhag par che ste/_mjing pa sbom pa 'di lta bu ni sha lhag par ches pa las nad du gyur par blta'o/_/de la tshil ha cang ches pa las nad du gyur pa'i dmigs ni/_sha ches pa'i nad dang 'dra ste/_de la lhag par cung zad phan tshun bskyod na yang /_dbugs kyi
[\[392b.5\]]rngam pa drag tu 'byung /_rku ba tshos dang nu ma dang gsus pa rnams 'phyang bar gyur pa 'di lta bu ni tshil ches pa'i nad las gyur par blta'o/_/rus pa rags pa'i mi ni rus pa lhag par sbom zhing rags te lhag par cho ga yin no/_/lus la rkang che ba ni mig phan tshun lta ba la
[\[392b.6\]]mig rtsa g.yung zhing lci/_lus dang rkang lag lci/_rus pa'i tshigs kyi mgo rnams sbom/_rus pa'i tshigs kyi tshigs su thor bu chen po gso dka' ba 'byung ba 'di lta bu ni rkang che ba'i nad yin no/_/khu chu mang ba'i mi ni bud med la rab tu gdu/_khu chu nyid la rde'u chags
[\[392b.7\]]pa'i nad du 'gyur ro/_/bshang ba lhag par na zhing che ba'i nad ni khong sbo/_lto ba'i nang rgyu 'khrul lus lci/_lto ba'i nang na ba 'di lta bu yin no/_/gcin mang ba'i mi ni chu sor zug cing na/_gcin gcis kyang ma gcis pa ltar gcin snyoms par byed do/_/rdul lhag
[\[393a\]]
[\[393a.1\]]par che ba'i mi ni/_lus kyi rdul rtag par 'byung /_lus kyi dri mi zhim lus la g.yan pa 'byung ba de lta bu'i nad du blta'o/_/gzhan yang phal cher lus kyi dri ma las mig gi rdu ma la sogs pa chags na mig g.yas g.yon lci zhing mi bde bar
[\[393a.2\]]'gyur ro/_/nad gzhi rlung dang bad kan dang mkhris pa la sogs pa skyes pa las nad du gyur pa'i dmigs ni de ltar bshad pa yin no/_/'o na rlung dang bad kan dang mkhris pa la sogs pa zad na dmigs ci dang cir 'gyur zhe na/_rlung cung zad skyes te zang na ni lus kyi yan
[\[393a.3\]]lag mi bde/_tshig gcom chung bar smra ba dang /_sems rmongs bag can du gyur pa de'i tshe bad kan yang cher skyes te/_zhib tu ni gong du rlung las nad du gyur pa de las bzlog nas blta bar bya'o/_/yang mkhris pa chung ngu bri ste zad na khong pa'i nang gi drod bri zhing nyams/_
[\[393a.4\]]bzhin gyi mdog dang mdangs kyang nyams te bzhin mdog mi sdug par 'gyur ro/_/yang bad kan bri ste nyams pa las nad du gyur pa'i dmigs ni/_mgo 'khor/_nu 'jing yan chad klad pa man chad kyi bar de dag bad kan gyi gnas yin te/_bad kan 'jam zhing snum zad pas
[\[393a.5\]]bad kan gyis stongs par 'gyur te/_khong rtsub/_snying na/_lus kyi tshigs dang yan lag gi tshigs rnams lhod de 'khrul zhing 'gyur ro/_/khong na zas kyi bcud dngas ma zad na lus khong rtsub/_lus dang drag shul chen po byas na lus khong pa nang gi glo snying la sogs pa
[\[393a.6\]]kun skam/_lus spyir na zhing mi bde/_skad che zhing drag par smra mi nus so/_/skad drag po smra ba mi bzod/_khrag zad pa'i nad dmigs ni zas skyur bag dang /_bsil la sred/_rtsa kun lhod/_lus kyi khong rtsub po/_/lus kyi sha zad pa'i nad dmigs ni/_mkhur tshos
[\[393a.7\]]bri/_mig phug tu bros/_rkang lag gi lhu tshigs kun na'o/_/tshil zad pa'i nad dmigs ni gnyid che/_dbyi dang rked pa'i rus pa sbom bar snang /_mcher pa che bar 'gyur/_lus sha skem por 'gyur ro/_/so dang skra dang sen mo la sogs pa 'byung zhing 'byi/_rkang 'bri
[\[393b\]]
[\[393b.1\]]zhing zad pa'i nad dmigs ni rkang zad pas/_rkang gi sbu gu'i nang stong /_mgo 'khor/_mig rab rib za'o/_/khu chu zad pa ni bud med dang nyal ba na/_khu ba yun ring du lon nas 'byung ba'am/_yang na khu ba khrag nyid du 'byung /_rlig pa'i 'bras bu gnyis rab tu zug
[\[393b.2\]]cing na/_pho mtshan tshig pa snyam du tsha zhing mi bde'o/_/bshang ba bri zhing zad pa ni/_rgyu ma'i nang kun du rlung sgra can du 'khrul zhing rgyu ba ni/_rgyu ma'i nang du 'khyil zhing 'khor ba snyam byed do/_/lto ba'i nang na phan tshun rlung rgyu la/_rlung de gyen du rgyu zhing song na/_snying ga dang rtsib
[\[393b.3\]]logs su rab tu na zhing zug go/_/gcin bri zhing zad pa'i nad thabs ni gcin zad na gcin 'byung ba dka'/_gcin gyi mdog 'gyur te skya ba'am/_rtsa dmar ba'am/_khrag can nyid du 'byung ba'am/_khrag dang 'dren mar 'byung ba yin no/_/rdul zad pa'i nad
[\[393b.4\]]dmigs ni spu 'byi/_spu kun langs shing 'greng bar 'gyur/_pags pa gas/_bshang gci dang /_rdul dang /_dri ma 'di gsum ni phra bas na brtag dka' ste/_nad glo gcong lta bu zad byed skams pa'i nad kyis btab pa'i tshe/_gdod bshang gci dang rdul zad par
[\[393b.5\]]gyur par shes so/_/dri ma bshang gci rdul la sogs pa rang rang gi gnas na zad de skams pa dang /_zug cing na la rang gi gnas na dri med cing stong pas yang bar 'dug pa 'di lta bu'i tshe ni/_glo gcong la sogs pa'i nad kyi rang bzhin yin par shes par bya'o/_/rlung dang bad
[\[393b.6\]]kan dang mkhris pa la sogs pa so so rang rang gi nad dmigs skyes pa dang /_nad de byang ste zad par gyur pa sman pas shes par gyis shig_/de yang mi'i lus la rlung nad lta bu grang zhing rtsub pa med de bde ba'i yon tan dang ldan pa 'dug pa las/_rlung nad du gyur te khong grang zhing
[\[393b.7\]]rtsub pas na ba med pa'i yon tan de nyams shing zad pa'i tshe na rlung nad skyes pa yin no/_/rlung nad khong grang zhing rtsub pa'i rnam pa zhes bya ste/_khong pa drod 'babs la/_lus kyi khong 'jam zhing snum par gyur pa na bde ba'i yon tan skyes pa zhes bya ba ste/_'di gnyis kyi tshul phan
[\[394a\]]
[\[394a.1\]]tshun du bzlog ste blta'o/_/yang lus kyi dri ma thur du 'byung ba bshang gci gnyis ran par 'ong ba ni lus la phan no/_/bshang gci gnyis ha cang brtsal ba drags te dper na sman gyis bkrus sam/_tshad pas drag tu 'khru ste nang gi dri ma zad cing stong
[\[394a.2\]]par gyur na/_lus kyi nyams mthu zad de gnod/_lus 'di ni dri ma bshang gcis khong brtan te 'dug pa yin/_lus de'i khong pa nang dri ma rnams kyis brtan te 'dug pa de la/_dri ma kun phyir phyung ste stong par zad par byas na gnod do/_/de'i phyir dri ma khong brtan zhing 'dug
[\[394a.3\]]pa gnod ces bya'o/_/yang rus pa la rlung gnas shing zhen pa lta bu la rus pa la phan pa'i sman byas na/_rus pa la yang phan la rlung nad kyang zhi bar 'gyur ro/_/rus pa la gnod pa'i sman zos na yang rlung de bzhin skye'o/_/yang na mkhris pa dang /_bad kan dang rdul gsum tshul
[\[394a.4\]]gcig ste/_mkhris pa skye ba'i sman byas na khrag nad zhi ba'am/_khrag nad skye ba'am/_rdul byung ba'am/_rdul zhi bar 'gyur ro/_/de bzhin du bad kan byang ba'i sman btang na/_bcud dngas ma dang /_tshil dang /_sha dang /_rkang dang /_khu ba rnams kyang stongs te zad par byed/_
[\[394a.5\]]bad kan skye bar 'gyur ba'i sman dang kha zas zos na khams 'di lnga yang skye zhing brta'o/_/de bas na rus pa dang /_rlung dang mkhris pa dang khrag dang bad kan dang bcud sha chil 'di rnams kun phan tshun gcig la gcig brten pa yin no/_/de lta bas na 'di gsum gang yang
[\[394a.6\]]rung ba gcig la phan pa'i zas dang /_sman btang na de la brten nas gzhan la yang phan pa yin no/_/gcig la gnod pa'i zas dang sman btang na/_de la brten pa rnams la yang gnod par 'gyur ba yin yang de la rlung rus pa la gnas shing brten pa lta bur gyur te/_de'i
[\[394a.7\]]dpyad rlung skye bar 'gyur ba'i rtsi sman btang na/_rus pa la gnod kyi de lta bu ni mi rung ngo /_/lus la phan pa'i bad kan dang 'phrod pa kha zas snum zhing bsod pa'i sman byin na/_de lta bu ni phal cher lus brtan te lus la phan no/_/de la yang zas kyi cho ga bzlog ste rlung skye bar
[\[394b\]]
[\[394b.1\]]'gyur ba'i kha zas grang zhing rtsub pa lta bu zos na/_rlung skyes la khong 'jam zhing snum bag zad pas lus la gnod cing nyams par byed de/_de bas na gcig la gnod la phan par 'gyur ba'i dpyad de lta bu ni mi rung ste/_nad gnyis kar mi 'gyur ba'i sman dpyad bya'o/_/
[\[394b.2\]]de la lus ha cang brtas shing bde ba las drags te/_bad kan nam ma zhu ba la sogs par gyur pa lta bu la zas 'bri zhing 'ju sman gyis nad bsal du rung bar smin par bya ba dang /_lus la nad kyis nyams smad de nyams 'tshag zad pa lta bu la brta bar bya ste/_nad rnam pa
[\[394b.3\]]'di gnyis lta bur gyur pa la/_thabs 'di 'dra ba 'di'i dpyad myur du bya'o/_/de la rlung nad kyi bag yod pa lta bu la ni zas smyung zhing dbri ba'am/_smyung bar bya ba 'di mi rung ste ma gtogs so/_/'di lta bu'i bag ma yin pa gzhi mkhris pa dang /_bad kan dang rlung las gyur
[\[394b.4\]]pa'i nad kyi tshul ci 'dra ba las/_de'i dpyad bsgyur zhing bzlog thabs kyi bya bar sbyor cig_/yang dmigs kyis phan par bya ba'i dpyad ni/_khrag rgyas pas nad du gyur pa la ni/_gtar ga btab ste khrag dbyung ba dang bkru sman btang na phan no/_/sha ha cang cher skyes pa las
[\[394b.5\]]nad du gyur pa ni gtar ga dang thal sman rnon po dang /_me btsa' btab na phan no/_/tshil ha cang ches te tshon por gyur pa lta bu la/_mi sbom po las skem por bya ba'i dpyad dang /_rus pa zad nas rus pa phra mor gyur pa ni 'o ma btang ba dang /_sman kha bo dang sbyar ba'i zhun
[\[394b.6\]]mar dang /_nyams brta ba'i sman mas gtang bar bya'o/_/lto na bshang ba'i dri ma cher yod pa'i nad la ni rab tu 'khru bar bya ba'i dpyad do/_/khong na bshang ba zad de med pa'i nad la ni/_ra 'am lug gi sha'i nang khrol las g.yos su bya ba dang /_mon sran gre'u dang /_
[\[394b.7\]]til dang sbyar ba'i thug pa dang /_rtsang phye dang /_nas dang mon sran gre'u las g.yos su byas pa 'di lta bu byin na khong pa nang gi bshang ba skye zhing mang du 'gyur te phan no/_/gcin mang ches na ni gcin 'bri zhing gso ba'i cho ga bya'o/_/gcin zad cing med na ni gcin snyi zhing
[\[395a\]]
[\[395a.1\]]mang ba'i dpyad bya'o/_/rdul mi 'byung zhing zad pa'i nad la ni lus gsig cing bskyod de rdul dbyung bar bya ba dang /_lus la mar gyis bsku ba dang /_lus byibs shing dugs bya ba dang chang btung bar bya'o/_/yang lus kyi srog zungs bdun po kun
[\[395a.2\]]la lus kyi me'i drod rang rang gi gnas na ran par 'dug pa de lta bu me'i drod snyoms pa ni/_lus kyi srog zungs la bde zhing brta ste phan pa yin no/_/de las lus kyi me'i drod ha cang 'bar ches te che bar gyur na/_lus kyi srog zungs thams cad tshig cing zad par byed de gnod do/_/de
[\[395a.3\]]la dang por zas kyi bcud dngas ma rgyas shing rtag na/_de bzhin srog zungs bdun po gcig nas gcig tu legs par brtas te bde ba yin no/_/de bzhin du dang por zas kyi bcud dngas ma nyams te/_gnod par gyur na srog zungs bdun po gcig nas gcig tu gnod cing
[\[395a.4\]]zad par byed do/_/de lta bas na zas kyi bcud dngas mar gyur te nyams pa des ni/_rlung las mkhris pa dang bad kan gyi nad gang yang rung ste slong bar byed do/_/rlung dang mkhris pa dang bad kan gyi nad g.yos pas srog zungs bdun po rnams la gnod par 'gyur ro/_/srog
[\[395a.5\]]zungs bdun po mi bde ba las bshang gci dri ma rnams gnyis la sogs pa la gnod pa'i nad du 'gyur ro/_/lus kyi dri ma'i gnod pa'i nad du 'gyur ro/_/lus kyi dri ma'i nad kyang thur du 'byung ba'i dri ma rnam gnyis kyang mgo la/_rna ba dang /_sna dang /_mig dang /_kha nas 'byung
[\[395a.6\]]ba'i dri ma gtogs par bdun te 'di dgu dang lus las rdul 'byung ba rnams dri ma so so rang rang gi gnas nas 'byung ba de dag la nad du 'gyur ro/_/de la srog zungs bdun po khu chu la sogs pa yan chad kyi nang na zas zos pa las nang na bcud dngas mar gyur pa de ni de la srog
[\[395a.7\]]zungs bdun po rnams kyi nang na mchog yin no/_/mdangs zhes bya ba snying gi nang na chu'i thigs pa ltar dngas shing gsal bar 'dug mod kyi lus la khyab pa dang /_lus la brtan par gnas pa ni de yin no/_/de ji lta zhe na/_mdangs zhes bya ba snying gi nang na yod pa'i thigs
[\[395b\]]
[\[395b.1\]]pa de zhig ste nges par 'chi'o/_/mdangs de snying gi nang na ni mi yang mi 'chi ste/_mdangs kyi srog zungs brtan na sems can rnam pa sna tshogs kyi lus kyang gnas par 'grub bo/_/mdangs de zad cing med par 'gyur ba ni sems bkres pa dang sems la mya ngan dang /_
[\[395b.2\]]dub cing ngal bar 'gyur ba'i las byas pa las mdangs de zad cing med par 'gyur ro/_/de lta bu'i mdangs de khong na med de zad par mngon pa'i rtags ni sngon pas snying chang ste/_cis kyang 'jigs shing sdang /_lus rad/_sems zags te yang dang yang sems par byed/_mig
[\[395b.3\]]dang rna ba la sogs pa'i dbang po nyams/_bzhin mdog nyams te bseng bseng po 'od 'od por 'dug_/lus kyi khong rtsub cing khong snyom/_rmya bag tu 'dug la/_snying mi dga' na mdangs zad de med pa yin no/_/'di lta bur gyur pa la gso pa'i thabs ni/_sman dang kha
[\[395b.4\]]zas 'o ma dang bcud la sogs pa btang ngo /_/yang nad dmigs dang sbyar te zas byin pa las/_phan pa'i zas de mi 'dod cing kha zas mi 'phrod pa gzhan 'dod cing slong na/_sman pas de la nad dang zas su mi 'phrod pa ni ma sbyin cig_/nad la zas phan zhing mi 'phrod pa med na ni
[\[395b.5\]]'dod pa byin cig_/yang na nad pa'o cog gi nad dang mi 'phrod pa'i zas lta bu yi gar 'ong zhing phyin ci log tu byed pa yang yod/_la la ni nad la phan pa'i zas 'dod cing /_yi gar 'ong ba mthun pa yang yod de/_de lta bu nad dang kha zas 'phrod dam mi 'phrod/_nad kyi tshul dang
[\[395b.6\]]'phrod dam mi 'phrod pa rtags la kha zas sbyin no/_/yang na mi mkhas mi shis pa kun/_lus la phan zhing brta bar 'gyur ba dang /_nad pas lus la gnod cing zad par byed pa'i dmigs mi rtog mi sems te/_rlung dang mkhris pa dang bad kan lta bu'i so so'i nad dkyel skyes nas
[\[395b.7\]]nad kyi mthur gyur na lus la nad kyis rgyas nas lus bde ba'i nyams 'tshag ni bri zhing zad/_nad kyi dkyel ni zhugs pa yin no/_/yang rlung dang mkhris pa dang bad kan gyi nad du gyur pa yang med la/_'di gsum nad 'phrod cing snyoms par gyur na/_gsum po rang rang gi
[\[396a\]]
[\[396a.1\]]las nyi tshe byed par zad de/_de bas na rlung dang mkhris pa dang bad kan 'phrod cing snyoms pa nad med cing lus la phan te bde ba dang /_lus kyi nyams 'tshag brtas par byed pa yin no/_/rlung dang mkhris pa dang bad kan gsum ma 'phrod cing ma
[\[396a.2\]]snyoms pa'i nad dmigs te gsod par byed pa yin no/_/de lta bas na lus la phan par bya ba'i phyir/_lus la nad kyi gnod pas zad par mi 'gyur ba dang /_phan zhing bde ba lus rtag par 'gyur ba'i cho ga rim gro bya zhing lus bsrung bar bya zhing /_rlung dang mkhris
[\[396a.3\]]pa dang bad kan nang mi 'phrod pa las lus la gnod cing zad par 'gyur ba'i nad dang /_rlung dang mkhris pa dang bad kan nang 'phrod cing snyoms na lus la bde zhing phan no/_/nad med par 'gyur ba'i tshul bstan pa'i le'u bcu gcig pa rdzogs so//_//lus
[\[396a.4\]]la bad kan dang mkhris pa dang rlung gang dang gang na gnas pa dang /_rlung dang bad kan dang mkhris pa las sa'i nad dmigs cir 'gyur ba'i le'u bcu gnyis bshad par bya'o/_/rlung dang mkhris pa dang bad kan gsum lus la ji ltar gnas she na/_kha zas zhu ba'i gnas
[\[396a.5\]]long ka dang /_rgyu ma dang /_rked pa dang /_dpyi dang /_brla dang /_rna ba dang /_lus kyi rus pa'o cog dang /_lus kyi dbang po rig pa zhes bya ba 'di dag ni rlung gi gnas yin te/_de rnams kyi nang na yang dmigs kyis rlung gi gnas ni zhu ba'i sa ste/_rgyu zhabs na
[\[396a.6\]]rlung cher gnas so/_/mkhris pa ni zas ma zhu ba'i gnas zhes bya ba lte ba'i thad ka na yod pa pho ba dang rdul dang mthang gi chu ser dang /_khrag dang zas kyi bcud dngas ma dang /_mig dang lus kyi dbang po reg pa dang /_'di rnams kun la mkhris pa gnas so/_/de rnams kyi nang
[\[396a.7\]]na yang dmigs kyis lhag par mkhris pa ni lte ba'i thad ka na gnas so/_/bad kan ni brang dang mgul pa dang /_mgo bo dang /_glo ba dang /_rus pa'i tshigs kun dang /_ma zhu ba'i gnas pho ba'i nang dang /_zas kyi bcud dngas ma dang /_tshil dang /_snabs dang /_lce dang
[\[396b\]]
[\[396b.1\]]'di rnams la bad kan gnas so/_/'di rnams kyi nang na yang bad kan ni lhag par brang dang nam tshod na rtag par gnas so/_/yang de la rlung gi rang bzhin rnam pa lnga ste/_de la srog ces bya ba'i rlung dang /_stod du rgyu ba'i rlung dang /_khyab byed kyi rlung dang /_me dang mnyam du gnas
[\[396b.2\]]pa'i rlung dang /_thur du sel ba'i rlung dang lnga'o/_/rlung 'di lnga la yang gnas dang /_yul dang /_las dang /_rnam pa gsum gsum du shes par bya ste/_de la srog ces bya ba'i rlung gi gnas ni spyi bo na 'dug go/_/rlung de'i yul ni brang dang nam tshong dang gre ba yan man rgyu zhing
[\[396b.3\]]'gro'o/_/las ni glo ba dang /_snying dang /_dbang po dang /_sems rnams brtan pa dang /_mchil ma 'dor ba dang /_sbrid pa 'byung bar byed pa dang /_'bad cing sgrim par gtong ba dang /_kha zas mid pa'i las byed do/_/de la stod du rgyu ba'i rlung zhes bya ba'i gnas ni/_brang dang
[\[396b.4\]]nam tshong na 'dug go de'i yul ni sna dang /_lce dang /_gre ba yan man du rgyu'o/_/de'i las ni tshig tu smra ba 'byung bar byed pa dang /_'bad cing sgrim par byed pa dang /_mdangs bzang ba dang /_stobs yod pa dang /_bzhin mdog dang ldan pa dang /_dran par bya ba'i
[\[396b.5\]]las byed do/_/de la rlung khyab byed ces bya ba'i gnas ni snying la brten cing 'dug go/_/de'i yul ni lus thams cad la khyab par byed cing 'jug go/_/de'i las ni gang rab tu mgyogs pa dang /_phan tshun 'gro bar byed pa dang /_len cing 'degs pa dang /_'jog cing 'dor ba dang /_mig
[\[396b.6\]]'byed pa dang /_'dzums pa la sogs pa'i las byed do/_/yang na lus kyi las su bya ba thams cad ni rlung 'di la phal cher rag lus so/_/de la me dang mnyam du gnas pa'i rlung gi gnas ni pho ba'i me'i drod dang lhan cig gnas so/_/de'i yul ni khong pa'i nang khrol thams cad
[\[396b.7\]]kyi nang na 'gro zhing rgyu'o/_/las ni kha zas nang du len cing zhu bar byed/_dngas snyigs phye ste 'dor bar byed do/_/de la thur du sel ba'i rlung gi gnas ni gzhang gi nang na 'dug go/_/de'i yul ni 'dong mo'i nang na lgang pa dang /_pho mtshan dang /_brla'i nang phan tshun rgyu zhing 'gro'o
[\[397a\]]
[\[397a.1\]]las ni khu chu dang /_zla mtshan 'byung ba dang /_mngal nas byis pa 'byung bar byed pa dang /_bshang gci thur du sel ba'i las byed do/_/yang mkhris pa'i rang bzhin yang rnam pa lnga ste/_'ju byed dang /_dmar sgyur dang /_sgrub byed dang /_mthong
[\[397a.2\]]byed dang /_mdog gsal dang 'di lnga'o/_/'di la mkhris pa 'ju byed ces bya ba ni gnas dang /_gzhan gyi grogs byed cing yul rgyu ba dang /_las byed pa dang rnam pa gsum du blta'o/_/de la yang ji lta zhe na/_mkhris pa yang 'byung ba chen po lnga'i rang bzhin yin mod kyi/_
[\[397a.3\]]'on kyang de ni me'i yon tan dang lhag par ldan la/_gsher zhing sla ba lta bu'i rang bzhin ma yin te/_zas chos shing zhu bar byed pa'i las byed pas na/_mkhris pa de ni me yin par bshad do/_/mkhris pa de'i gnas ni zas zhu ba gnyis kyi bar na 'dug go/_/de'i las ni
[\[397a.4\]]kha zas tshas shing zhu bar byas te nyams mthu dang ldan par byed/_/zas kyi snying khu'i bcud dang /_tshigs ma bshang gci la sogs pa de dag so sor byed do/_/mkhris pa de zhu ma zhu'i bar na 'dug nas/_mkhris pa lhag ma gzhan dag gi grogs byed cing stod la/_phan 'dogs
[\[397a.5\]]pa de ni yul rgyu zhing phan 'dogs pa yin no/_/dmar sgyur zhes bya ba'i gnas dang /_las rnam pa gnyis su blta ste/_gnas ni ma zhu ba'i san 'dug go/_/las ni zas kyi bcud dngas ma pho bar 'ong ba de mtshon dmar por sgyur ba bzhin dmar por 'gyur bar byed do/_/
[\[397a.6\]]mkhris pa sgrub byed ces bya ba'i gnas ni snying la brten cing gnas so/_/de'i las ni sems dpa'i blo dang /_yid gzhungs pa dang /_snyems pa'i nga rgyal du sems pa la sogs pas snying la bsams pa'i don mkhris pa de yod dam sgrub pa'i grogs don sgrub ces bya'o/_/mkhris
[\[397a.7\]]pa mthong byed ces bya ba'i gnas ni mig la brten no/_/de'i las ni gzugs rnams mthong bar byed pa yin no/_/mkhris pa mdog gsal byed ces bya ba'i gnas ni mi'i pags pa la brten te gnas so/_/las ni pags pa'i mdog 'jam zhing bzang la mdog gsal bar byed
[\[397b\]]
[\[397b.1\]]do/_/bad kan yang rnam pa lnga ste/_bad kan rten byed dang /_myags byed dang /_myong byed dang /_brtas byed dang /_'byor byed dang lnga'o/_/de la bad kan rten byed kyi gnas ni brang la brten to/_/bad kan de'i phan 'dogs pa'i yul ni/_bad kan de'i stobs kyang rked
[\[397b.2\]]pa la phan par byed do/_/bad kan de'i las ni kha zas zos pa'i mthu dang /_bad kan snying la brten pa chu'i rang bzhin bsil ba des/_snying la sang zhes byed pa des phan par byed do/_/bad kan de la bad kan phal kun kyang brten cing gnas pas na/_de'i phyir bad kan de ni
[\[397b.3\]]rten byed ces bya'o/_/bad kan myags byed kyi gnas ni zas ma zhu ba'i pho ba la brten to/_/de'i las ni zas mang po zos pa kun/_bad kan des bzhu nas 'dag 'dag por myags par byed do/_/bad kan myong byed ces bya ba ni lce la gnas te/_bad kan de lce la 'dug pas
[\[397b.4\]]zas kyi ro ci bro ba des myong bar byed do/_/bad kan brtas byed ces bya ba ni mi'i mgo bo la gnas te/_bad kan de yod pas/_mig dang /_rna ba dang /_sna dang /_lce la sogs pa'i dbang po rnams bad kan des brtas te/_dbang po tshim zhing mthu dang ldan par byed do/_/bad kan
[\[397b.5\]]'byor byed ces bya ba ni rus pa'i tshigs na gnas so/_/de'i las ni rus pa'i tshigs bog re rnams 'brel cing 'byor bar byed pas na 'byor byed ces bya'o/_/de ltar rlung dang mkhris pa dang bad kan rnams kyis lus khyab par gnas mod kyi/_'on kyang 'di gsum so so'i
[\[397b.6\]]gnas na 'dug cing /_de gsum nad can du ma gyur na/_so so'i las rnams byed cing phan 'dogs par blta'o/_/de la nad dmigs rlung dang mkhris pa dang bad kan gsum gang las 'di gsum gyi nad dkyil du stsogs pa dang /_kha zas gang ma 'phrod de nad dkyil du
[\[397b.7\]]zhugs pa slong zhing ldang ba dang /_zas dang sman gyi cho ga ji lta bus de gsum gyi nad gso zhing zhi bar bya ba'i rim pa bstan pa/_de la kha zas yang ba rtsub cing snum pa bag med pa la sogs pa dron po chen po dang lhan cig tu za ba'i rlung nad du 'gyur ba'i dkyel stsogs pa yin no/_/
[\[398a\]]
[\[398a.1\]]rlung nad kyi dkyil du zhugs par bstsags pa de la kha zas bsil bgrang mo dang ma 'phrod nas rlung nad langs te na par byed do/_/rlung nad de lta bur gyur pa la kha zas snum bag la sogs pa'i yon tan dang ldan pa dro tsha bar byed pa ni rlung nad zhi bar 'gyur ro/_/
[\[398a.2\]]kha zas ro tsha ba la sogs pa bsil bag dang lhan cig zos pa ni/_mkhris pa'i nad dkyil du stsogs so/_/kha zas dron po chen po dang /_ro tsha ba'i bag zos pas ni mkhris pa'i dkyil zhugs te stsogs shing 'dug pa de/_zas ma 'phrod nas mkhris pa'i nad de ldang zhing na bar byed
[\[398a.3\]]do/_/de la ro legs par bro ba ma yin pa dang /_mngar bag dang /_kha ba dang /_zas bsil bag tu sbyar bas ni mkhris pa'i nad de zhi bar 'gyur ro/_/kha zas snum bag la sogs pa grang mo bsil bag tu zos pas ni bad kan dkyel du stsogs par 'gyur ro/_/bad kan gyi nad
[\[398a.4\]]dkyil du zhugs pa de lta bu la kha zas dron po'i bag zas na bad kan gyi nad langs nas na bar byed do/_/bad kan gyi nad de lta bu la kha zas snum med pa rtsub pa la sogs pas nad zhi bar 'gyur ro/_/rlung dang mkhris pa dang bad kan gsum gyi nad dkyel stsogs pa dang /_de gsum
[\[398a.5\]]gyi nad dkyil bsags pa las nad langs pa gnyis kyi khyad par ci 'dra zhe na/_rlung dang bad kan dang mkhris pa gsum po rang gi gnas na dkyil du stsogs la/_dper rlung nad la sogs par 'gyur ba'i rgyu kha zas rtsub po dron po lta bu mi 'dod pa dang /_zas snum yod pa'i bag
[\[398a.6\]]rlung dang mi mthun pa de lta bu la phyin phyogs su 'dod par byed pa de lta bu ni nad rang rang gi gnas na 'dug cing dkyel du bsags pa zhes bya'o/_/nad langs pa zhes bya ba ni nad dkyel du zhugs pa 'di gsum gang yang rung ba'i nad dkyel ni nad langs na rang gi gnas nas
[\[398a.7\]]log par song ba de ni so so rang gi nad kyis thebs pa ni/_nad kyis btab pa'i rtags yin zhes bya'o/_/de la rlung dang mkhris pa dang bad kan gsum gyi nad dus gang gi tshe na nad dkyel stsogs nam nad ldang /_ji tsam na nad zhi zhe na/_bshad pa so ga'i dbyar zla ra ba dang /_
[\[398b\]]
[\[398b.1\]]dbyar zla 'bring po'i ngo la rlung nad dkyel du stsogs so/_/dbyar ngo dbyar zla tha chungs dang /_ston zla ra ba'i tshe ni rlung nad langs te na'o/_/ston ngo ston zla 'bring po dang /_ston zla tha chungs kyi tshe ni rlung nad zhi bar 'gyur ro/_/dbyar zla tha chungs dang ston zla ra ba'i tshe ni mkhris pa'i nad
[\[398b.2\]]dkyil du stsogs so/_/ston zla 'bring po dang tha chungs kyi ngo la mkhris pa'i nad langs te na bar 'gyur ro/_/dgun zla ra ba dang dgun zla 'bring po'i ngo la mkhris pa'i nad zhi bar 'gyur ro/_/dgun zla ra ba dang dpyid zla ra ba dang bzhi'i bar du dgun stod dang dgun smad 'dra ste
[\[398b.3\]]bad kan stsogs so/_/dpyid zla 'bring po dang dpyid zla tha chungs la bad kan gyi nad ldang ngo /_/dbyar zla ra ba dang dbyar zla 'bring po la bad kan gyi nad zhi bar 'gyur ro/_/de la zas yang zhing rtsub pa dang /_sman kyang yang zhing rtsub pa lta bus rlung stsogs so/_/de la lus kyang khong rtsub cing dro/_
[\[398b.4\]]kha zas kyang rtsub pa dron bag tu zos kyang dbyar zla ra ba dang dbyar zla 'bring po'i tshe dro zhing tsha ba'i dus yin pas rlung mi ldang ngo /_/dbyar zla tha chungs dang ston zla ra ba'i ngo lta bu la char chu rgyas la zas skyur bag de zhu ba'i rjes kyang skyur bar 'gyur/_/sman skyur bag zos kyang rung ste de'i
[\[398b.5\]]mkhris par stsogs ta/_dbyar grang zhing bsil ba'i dus la bab pas mkhris pa'i nad ldang bar mi 'gyur ro/_/dgun stod dang dgun smad gyi zas snum bag bsil ba dang /_chu dang sman bsil bag zos pas ni bad kan dgun thog thag tu sogs te/_de'i tshe dgun gyi dus grang ba
[\[398b.6\]]dang /_kha zas snum po grang bag zos kyang rung /_/des na lus kyang grang la phyogs su 'khrigs pa'i dus la bab pas bad kan stsogs par zad kyi bad kan gyi nad ldang zhing na bar mi 'gyur ro/_/de ltar dus tshigs drug gi rang bzhin las rlung nad dang bad kan dang mkhris pa gsum gyi
[\[398b.7\]]nad stsogs pa dang ldang ba rim par phye ste bstan pa yin no/_/rlung la sogs pa'i nad bsags pa de yang kha zas kyi gnod pa mi 'phrod pa'i bag zos na nad ldang ba'i dus la ma bab kyang rung ste 'phral gyi nad kyis 'debs par 'gyur ro/_/rlung la sogs pa dkyel du gyur pa yang bsags
[\[399a\]]
[\[399a.1\]]la/_nad ldang ba'i dus la bab tu zin kyang nad du mi 'gyur ba'i zas zos na nad mi ldang ngo /_/gong ma lta bur rlung la sogs pa nad dkyel du bsags pa de las nad langs te nad kyis btab pa ni/_cig car lus kyi mgo rkang kun tu khyab par nad kyis
[\[399a.2\]]'debs par byed do/_/nad de lta bu la thigs te sos par 'gyur ba ni/_chu 'brub pa las khad kyis bri ste skams pa dang 'dra'o/_/de bas na nad kyi tshul rnam pa sna tshogs grangs med pas/_lus 'di klong dkrugs nas skams pa 'di la nad kyi tshul ci 'dra ba dang /_nad
[\[399a.3\]]phyin pa'i rgyu rtsi sman dang /_gso ba'i thabs su sbyar zhing bya'o/_/de yang nad tshul du ma re re nas bstan mi nus te de ni 'dor cog thabs kyi nad dmigs ni rlung dang mkhris pa dang bad kan du 'dus so/_/dper nyin thog thag bya nam mkha' la 'phur te 'gro ste/_rang gi lus kyi
[\[399a.4\]]grib ma dang 'bral du mi rung ba bzhin no/_/sems can no cog nad rnam pa gsum po chags pa dang rdul dang /_mun pa dang gsum du ldan pa las gyur pa'i nad rnam pa sna tshogs dang mi 'bral ba de ltar rang gi srog zungs bdun nang ma snyoms te nad du 'gyur ba'i rgyu yang chags pa dang
[\[399a.5\]]rdul dang mun pa dang gsum gyis 'gyur bas/_rlung dang bad kan dang mkhris pa gsum nang ma 'phrod pa des srog zungs bdun po ma snyoms te 'khrugs na nad du 'gyur ro/_/nad du 'gyur ba de dag gi rgyu yang mdor rnam pa gsum ste/_yul dang dus dang
[\[399a.6\]]las ngan par byed pa dang gsum mo/_/'di gsum po re re la yang chung ngu brten pa dang /_rab tu brten pa dang /_log par brten pa dang gsum du dbye'o/_/'di gsum po re re la yang chung ngu dang /_'bring po dang chen po gsum du phye na dgu dgur ro/_/de ji lta zhe na/_mig gi dbang po'i yul ni
[\[399a.7\]]gzugs snang ba yin te/_yul de la gang bltar yang rung ste/_rang gi yul la mi lta ba'am/_yang na zhib tu legs par mi lta bar cung zad tsam mam/_'ol ji tsam zhig lta ba de lta bu ni/_gzugs mig gis lta ba chung bar sbyor ba zhes bya'o/_/gzugs la mig
[\[399b\]]
[\[399b.1\]]gis ha cang yun ring du lta na de ni rab tu sbyor ba zhes bya ste/_de lta bu yang nad du 'gyur te mi rung ngo /_/yang gzugs chung ches pa la lta'am/_nyi ma lta bu'i lhang lhang po'i 'tsher ches pa la mig tshugs su lta ba'am/_gzugs 'jigs pa la lta'am/_mig gi drung nyid du/_
[\[399b.2\]]gzugs bzhag pa la lta'am/_yang na gzugs ha cang thag ring ches pa la rgyang mar mig tshugs su lta ba'am/_gzugs yid du 'ong ba la lta'am/_gzugs mi sdug pa la mig gis lta ba de lta bu log par lta ba'i rten pa zhes bya ste/_de lta bu yang nad du 'gyur te mi rung ngo /_/
[\[399b.3\]]de bzhin du rna ba la sogs pa'i yul sgra la sogs pa la yang rnam pa gsum gsum du blta ste/_rna ba'i yul sgra chen po drag po la nyan pa dang /_rul pa mnam po la snum pa la sogs pa lta bu yang mi rung ste/_so so'i dbang po yul gyi tshul du sbyar la/_chung ngu dang chen po dang log
[\[399b.4\]]pa dang rnam pa gsum du brten cing sbyor ba las gnod pa'i nad du 'gyur ba'i tshul gong ma dang 'dra bar sbyar ro/_/lo gcig la dus kyang gsum du dbye ste/_dgun zla bzhi/_dpyid zla bzhi/_dbyar zla bzhi ste gsum mo/_/de la dus 'di gsum tshul gyis yang chung ngu dang chen po dang /_
[\[399b.5\]]log pa rnam gsum las/_mi dang srog chags dang /_phyi rol gyi 'bru 'bras dang /_rtsi shing la sogs pa la gnod par 'gyur bar blta ste/_dgun grang ba'i tshe lhags pa ha cang chung ches na yang dus kyi sbyor ba chung zhes bya ste de yang mi bzang ngo /_/yang na lhags pa ha cang ches na
[\[399b.6\]]yang gnod de mi rung ngo /_/dgun gyi tshul la mi 'dra bar 'gyur ba ni dus log pa zhes bya ste/_'di lta bu yang nad dang gnod par 'gyur ba zhes bya'o/_/lus dang ngag dang sems kyi las la yang chung ngu dang chen po dang log par sbyor ba gsum gsum du blta'o/_/de la lus kyi
[\[399b.7\]]las chung ngu byed pa ni ci byed kyang cung zad tsam cig byed pa ni chung ngus sbyor ba'o/_/ha cang brtun ngas pa ni cher sbyor ba'o/_/bshang gci la sogs pa ha cang snyoms na lus kyis bsgrims te brnag pa'am/_mi bro bzhin du btsir ba'am/_nyams kyis mi nus bzhin du lus kyis
[\[400a\]]
[\[400a.1\]]las drag shul byed pa dang /_lus dang rkang lag ha cang gcus pa dang /_rdeg 'cha' ba dang /_gom pa 'khyor bzhin 'thub pa 'di ni log pa'i sbyor ba zhes bya ste lus la gnod do/_/ngag gi smra ba yang tshul de dang 'dra ste/_kha nas zas ldad bzhin du
[\[400a.2\]]'bug por smra ba ste/_/'di yang gnod de mi rung ngo /_/yid kyi yang 'dod chags dang /_zhe sdang 'jigs pa la sogs pa sems pa ni log par sbyor ba'o/_/mi dge ba'i las smin pa'i dngos po srog gcod pa la sogs pa bcu po de dag kyang log pa'i sbyor ba yin te log pa'i sbyor
[\[400a.3\]]ba de lta bu thams cad sngon gyi tshe la byas sam/_tshe 'di la byas kyang rung ste/_de dag gis ni nad du 'gyur ba'i rlung dang mkhris pa dang bad kan rnams ma snyoms te/_'khrus na lus kyi yan lag dang /_nang khrol dang /_lhu tshigs kyi mtshams kun tu nad rnam pa sna tshogs kyis 'debs
[\[400a.4\]]par byed do/_/de la yan lag gi khrag dang /_sha dang pags pa 'di dag las phyi rol gyi nad rnams 'byung ste/_a ba ci zhes bya ba dang /_lag pa'am/_rkang pa lhung ba bzhin 'gul mi shes pa'i nad dang /_lba ba dang /_rgyab bam brang du 'brum bu sngon po 'byung
[\[400a.5\]]ba'i nad dang /_rmen bu la sogs pa dang /_phyi rol gyi skran dang gzhang kha'i gzhang 'brum dang /_sna'am rna bar thug chen byung ba las khrag tu zad pa dang /_sha dang pags pa'i bar gyi skran dang /_lus skrang ba'i 'or nad la sogs pa 'di dag ni phyi rol gyi yan lag gi nad ces bya'o/_/
[\[400a.6\]]khong pa'i nang khrol gyi nad ni rtsa'i rgyun chen po bcu dang /_ma zhu ba'i gnas pho ba dang /_zhu ba'i sa 'di dag la nang khrol rnams brten te/_nang khrol gyi nad du skyugs pa 'byung ba tshad par 'khru ba/_lud pa lu ba/_dbugs mi bde ba/_dmu rdzing dang /_rims la sogs pa dang /_
[\[400a.7\]]lus skrang pa'i 'or dang /_nang gi gzhang 'brum dang /_khrag tshad dang /_skran dang /_'brum bu gcig pa'i nad dang /_'brum chen dang 'di rnams ni nang gi nad du gtogs so/_/mgo bo dang /_snying dang /_chu so dang /_gnad rnams dang /_rus pa rnams kyi nad ni tshigs kyi nad
[\[400b\]]
[\[400b.1\]]ces bya'o/_/tshigs de rnams 'brel pa'i rtsa dang /_chu ba dang /_chu ba chen po la sogs pa 'di dag ni bar gyi nad kyi lam srang zhes bya'o/_/bar gyi nad kyi lam srang de la nad ni ha cang gso dka' ba dang /_gzhogs phyed na ba dang /_mjing pa dang /_kha yon por
[\[400b.2\]]gyur pa'i nad dang /_klad pa na ba dang /_rna ba na ba dang /_sna la sogs pa na ba dang /_tshigs thams cad na ba dang /_rus pa na ba dang /_dpyi na ba dang /_gnod nad la sogs pa 'di rnams ni bar na gnas pa'i nad ces bya'o/_/lus la gnas pa'i rlung gi las sna tshogs
[\[400b.3\]]bstan pa/_rlung gi las ni bshang gci'i dri ma thur du 'byin par byed de/_rlung gis ni lus la khyab par byed/_snang ba snyam du lhang lhang byed pa dang /_res 'ga' rlung khong du zhi na/_gnyid log pa bzhin dub par byed/_lus kyi drod chung /_yan lag gzug pa bzhin du na ba dang /_so
[\[400b.4\]]sor bye ba snyam du byed cing na ba dang /_lus dang yan lag 'byar ba snyam du byed cing na ba dang /_sha rus chag bsnyam du byed pa dang /_rkang lag 'khums pa dang /_'dug langs kyi bskyod pa dang /_so dang sha brtse ba dang /_lus brtas par byed pa dang /_lus dang rkang lag 'dar ba dang /_
[\[400b.5\]]lus rtsub pa dang /_lus kyi sbu gu dod pa dang /_sha skem par byed pa dang /_lus kyi sha 'gul ba dang /_lus bya rmyang byed pa dang /_rlung nad kyis btab ste lus rengs pa dang /_rlung nad du na kha'i nang ro bska bar bro'o/_/rlung che ba'i bzhin mdog ni rtsa gnag gam/_thabs 'di rnams
[\[400b.6\]]lta bur gyur pa ni rlung las gyur par blta'o/_/mi'i lus la mkhris pa'i las kyi 'gyur ba bstan pa/_/lus la mkhris pa rgyas na lus tsha/_/mdog dmar por 'gyur/_lus kyi drod dang zas 'ju bar byed/_lus rdul/_lus phyi nang rul bag tu mnam/_thor bu 'byung zhing rnag khrag
[\[400b.7\]]tu 'dzag_/rma rad cing 'drul/_brgyal zhing myos/_/kha'i nang ro kha ba dang /_skyur bar bro/_bzhin mdog ni ser skyar 'dug la rtsa dmar ba ma yin no/_/bad kan gyi las kyi lus 'gyur ba bstan pa/_lus la bad kan che ba ni las kyi sha mdog snum/_sha mkhrang /_lus
[\[401a\]]
[\[401a.1\]]g.ya'/_khong grang /_lus lci/_lus tshigs thams cad mi 'khrul bar dam por 'brel bar byed/_/lus thams cad sha rgyas par byed/_/bad kan chen sems ni rmongs pag tu byed/_/lus skrangs/_/zas mi 'ju/_gnyid rab tu che/_/lus dang
[\[401a.2\]]bzhin gyi mdog ni dkar ro/_/ro ni mngar dang lan tshwa bro'o/_/las ci byed do cog la 'dam ring ngo /_/de ltar nad do cog thams cad ni rlung dang mkhris pa dang bad kan gyi rang bzhin las gyur cing des nad la khyab par blta'o/_/nad pa'i nad bstan pa'i thabs bshad pa/_
[\[401a.3\]]ci na ba brtag pa ni/_bzhin mdog dang /_mig dang /_lce dang /_sen mo la blta ba dang /_rtsa la lag pas myangs te blta ba dang /_nang pa'i thabs dri ba dang /_ji ltar na ba dang /_ji tsam na nad ldang ba dang /_min ba'i snga rol du kha zas ci zos/_/las ci dag byas pa zhib tu
[\[401a.4\]]legs par brtags te shes par byas la/_rtsing po yal bar mi bya'o/_/de lta bas na sman pas nad kyi bye brag dang /_nad tshabs che zhing dam la bab par shes shing mthong nas phyi bshol ma byed cig_/yong ni sman sbyar ba'i thabs dang /_gtang ba dang /_gso ba'i thabs 'di
[\[401a.5\]]rnams kyi las mthong ste lobs par bya ba dang /_lag bsod par bya ba dang /_sman pa la gtam snyan par grags par bya ba 'di rnams kun kyang lan mang du goms na gdod 'grub par 'gyur ro/_/dper na nor bu rin po che mching bu lta bu bzang ngan lta ba dpyad kyi yi ges shes par mi
[\[401a.6\]]'gyur gyi/_mthong ba mang ba las lobs te shes pa dang 'dra'o/_/mi'i nad kyang mi tshugs te/_la la ni tshe 'di nyid kyi kha zas mi 'phrod pa las nad du gyur bzhin du nad ldang bar 'gyur ro/_/sngon gyi nyes sdig las nad du gyur pa ni/_nad ldang ba'i kha zas mi 'phrod pa lta bu ma zos
[\[401a.7\]]bzhin du nad ldang ngo /_/nad ldang ba'i rgyu dang sngon gyi sdig gnyis ka 'dres pa las nad du 'gyur ba ni/_nad du gyur pa'i rgyu chung ngu las nad tshabs dkyel chen por 'gyur ba'o/_/de la da ltar gyi tshe 'di'i zas mi 'phrod pa la sogs pa las nad du gyur pa la sogs pa'i thabs ni/_
[\[401b\]]
[\[401b.1\]]nad dang mi mthun pa la bsten na phan te/_dper na snum nang la kha zas snum bag dang drod bag phan pa lta bu/_mkhris pa'i nad la bsil ba dang mngar bag phan pa lta bu/_bad kan la kha zas rtsub pa dang drod bag bsten na nad zhi bar 'gyur ro/_/tshe snga ma'i nyes sdig gi las
[\[401b.2\]]las byung ba'i nad ni/_/bsod nams dang /_dge ba cher byas te las byang na nad 'tsho'o/_/rlung dang mkhris pa dang bad kan gyi nad gzhi dang /_sngon gyi las gnyis ka las byung ba'i nad ni/_rlung dang mkhris pa la sogs pa'i nad gzhi de nyid dang sdig pa'i las de byang zhing 'tsho'o/_
[\[401b.3\]]nad do cog la rnam pa gnyis te/_rlung nad dang mkhris pa'i nad lta bu rang gi gnas nyid na nad du gyur pa de ni rang gi gnas kyi nad rang dbang can zhes bya'o/_/rlung nad dang mkhris pa'i nad lta bu rang rang gi sa ma yin pa/_pha rol po mkhris pa'am/_bad kan gyi gnas su rlung nad
[\[401b.4\]]zhugs par gyur na de ni gzhan gyi gnas su nad zhugs te gzhan la rag lus pa'i nad ces bya'o/_/rang gi gnas dang gzhan gyi gnas de gnyis la yang nad rnam pa gnyis gnyis su shes par bya'o/_/de ji ltar zhe na/_nad gang yang rung ba zhig gis btab pa las/_sngar nad
[\[401b.5\]]gang gi tshul yin par shes pa dang /_nad de las dkyel skyes te/_lan bon gyi gnod pa'i nad ci yin par shes par bya ba dang rnam pa gnyis so/_/nad 'di gnyis ni rang gi gnas rang dbang can dang /_gzhan gyi gnas rang dbang med pa gnyis las/_de ltar nad kyi tshul gnyis
[\[401b.6\]]su shes par bya'o/_/de la rlung nad dang mkhris pa lta bu rang gi gnas nyid nas rang gi gnas nyid du nad langs pa rang dbang zhes bya ba de ni nad kyi tshul mngon te shes par sla ba yin no/_/mkhris pa'am bad kan lta bu'i sar rlung nad zhugs te langs pa de ni/_gzhan gyi nad
[\[401b.7\]]zhugs pa gzhan dbang zhes bya ste/_de ni mkhris pa'am bad kan gang gi sar nad zhugs kyang rung ste/_de la ni mkhris pa'am bad kan ltar gso ba'i cho ga byas na rlung nad de sos par 'gyur ro/_/dri ma bshang gci dang rdul ba la yang nad rang gis dang /_gzhan gyi gnas rnam
[\[402a\]]
[\[402a.1\]]pa gnyis su shes par bya'o/_/rlung nad dam mkhris pa'i nad gang yang rung ba rgyun du na ba las/_kha zas mi 'phrod pa zos sam/_zas ma zhu'am/_srog zungs bdun po nyams te nad du 'gyur ba ni nad glang thabs zhes bya'o/_/'di lta bur nad glang thabs
[\[402a.2\]]su gyur pa la sman pa mig mi g.yeng bar nan tan cher gyis shig_/de la dang po nad kyis btab nas nad kyi tshul ci yin par shes pa dang /_dang por de nyid gsos na nad de las gyur pa'i lan bon gyi nad gyur pa'i nad dang gnyi ga 'tsho bar 'gyur ro/_/gal te nad dpyad de de ltar byas
[\[402a.3\]]te ma btub na/_lan bon gyi nad gyur pa'i nad tshabs che ste/_lus la gnod pa'i nad ngan pa de gsos la/_thag gi nas nad snga ma ni phyis gsos shig_/lan gyi lan bon dang glang thabs su na ba de lta bu'i nad kyi ming nges pa med de/_nad de lta bu'i ming sman pas mi shes zhes
[\[402a.4\]]ngo tsha nams kyang ma byed par nad kyi tshul dang sbyor te dpyad gyis shig_/rlung nad mkhris pa dang bad kan gyi nad gang yang rung ba nad langs pa'i nad tshabs kyi dmigs dang /_nad de rlung ngam mkhris pa'i gnas gzhan lta bur 'phos pa las/_nad de sngar dang mi 'dra bar mang por 'gyur ro/_/
[\[402a.5\]]de lta bas na nad bla brnan du gyur pa de la nad nyid rlung ngam mkhris pa'am bad kan gyi rang bzhin gang yin pa dang yang sbyar/_nad de yang nad rang gi gnas na 'dug gam/_/nad de gnas gzhan du 'phos sam/_/nad de gzhi ci las nad du gyur pa'i bye brag sman pas shes par gyis la sman
[\[402a.6\]]dpyad myur du gyis shig_/nad gso ba de yang srog zungs bdun po ci 'dra ba dang /_yul gyi gnas skabs dang /_nad pa'i nyams stobs dang /_dbyar dgun ci 'dra ba'i dus dang sbyar ba dang /_nad pa'i khong na me'i drod che chung dang /_nad pa rlung ngam mkhris pa'i rang bzhin ci yin pa dang /_nad pa'i na tshod dang /_
[\[402a.7\]]nad pa'i snying stobs che chung dang /_goms pa rab 'bring tha ma'i dbye ba dang /_nad pa'i lus thogs kha zas gang gis bskyed bskyed pa dang /_da ltar kha zas gang ci dang ci 'phrod pa dang /_tshabs che chung dang /_tshul 'di lta bu'i bye brag tha dad pa phra zhing chung ngu yan chad zhib tu brtags la/_nad dang /_
[\[402b\]]
[\[402b.1\]]sman gyi tshul du sbyar zhing nad pa gso bar byed pa de lta bu ni sman dpyad rnams kyang 'khrul pa med pa zhes bya'o/_/nad pa'i nad dkyel che 'am/_tshabs chung ngam/_skran dang 'brum bu la sogs pa lta bu nad kyi dbyibs sna tshogs kyi tshul ci 'dra ba dang /_nad pa'i phog snya che chung dang /_
[\[402b.2\]]lus che chung dang /_nad pa'i nyams che chung gi tshul yang shes par byas la/_nad kyang rnam pa gzhan dang gzhan du gyur par snang yang /_de'i tshe sman pa ma yengs par legs par rtogs shig_/sman pas nad pa lci yang gi drod tshod zin nas gso ba'i dpyad smros shig_/gal te yang
[\[402b.3\]]nad dmigs chung snyam du bsams te/_kha zas mi 'phrod pa zar bcug gam/_kha zas kyi cho ga tshod ma zin na nad tshabs cher 'gyur ro/_/nad dkyel che ba zhig la/_bkru sman nyung ngam/_bkru sman gyi stobs chung na/_/de ni sman thun chung ngur sbyor ba zhes bya ste/_des nad slongs la
[\[402b.4\]]'khyil te nad mi phyin mi 'byung ngo /_/bkru sman gyi thun yang che/_/sman rno ste mthu dang yang dag ldan par btang na de ni sman thun cher sbyor ba zhes bya ste/_des ni nad phyin cing 'khru bar byed do/_/yang bkru sman ha cang rno la drag po thun che ches par btang na de ni log par sbyor ba zhes bya ste/_
[\[402b.5\]]bshang gci'i dri ma thur du 'khrus par ma zad kyi lus kyang ma rung bar 'gyur ro/_/de'i phyir sman pas nad gso ba ni rtag tu brtson 'grus bskyed de/_nad pa'i nad dang /_nad pa'i nyams drod kyi tshul ci 'dra ba legs par rab tu brtags te shes par byas la/_nad 'byang zhing 'tsho ba'i
[\[402b.6\]]tshul du 'tsho ba'i dpyad rtag tu gyis shig_/lus la bad kan dang /_mkhris pa dang /_rlung gang dang gang na gnas pa dang /_rlung dang bad kan dang /_mkhris pa la so so'i nad dmigs cir gyur pa bstan pa'i le'u bcu gnyis pa rdzogs so//_//rlung nad dang mkhris pa'i
[\[402b.7\]]nad dang bad kan gyi nad gso thabs bstan pa'i le'u bcu gsum pa bshad par bya'o/_/de la rlung nad du gyur pa la gso ba'i thabs ni/_mar dang /_rkang dang /_tshil dang /_til mar dang bzhi po 'di dag ni snum zhes bya'o/_/'di dag dang yang rlung 'byin pa lums dang /_dugs
[\[403a\]]
[\[403a.1\]]dang /_gtang ba'i dugs dang /_bkru sman 'jam pos bkru ba dang /_lus mnye ba dang /_lag pas rkang lag dang lus la gcu zhing skor ba dang /_zas mngar bag dang /_skyur bag dang /_lan tshwa dang /_drod bag gi kha zas de lta bur sbyar te sbyin pa dang /_thabs
[\[403a.2\]]gzhan yang dngas par bya ba dang /_sman e raN+Da dang /_nye'u shing dang /_gze ma la sogs pa bskol ba'i chus lus bkru zhing chu dron gyi nang du gzhug pa dang /_kha zas snum bag bsod pa zos pa'i 'tshal nan ni 'bras chang dang /_bu ram chang dang /_gro chang bzang ngo /_/rlung nad la
[\[403a.3\]]phan pa'i sman mas gtong ba snum bag dron por sbyar la bde zhing phan par bya ba'i phyir rtag tu gtang ngo /_/kha zas kyi cho ga ni sha tshon po dang /_drod che zhing 'ju ba'i spod sman dang /_snum bag sna du mar sbyar te chos par gdus pa'i khu ba'i bcud de lta bu bza'o/_/rlung nad la ni til mar dang
[\[403a.4\]]sbyar te sman bcos pa mas btang na mchog tu phan no/_/mkhris pa'i nad la ni bkru sman mngar zhing bsil bas bkru'o/_/kha zas ni mngar zhing kha ba dang /_bska ba'i kha zas sman de lta bu bza'o/_/skom ni 'o ma dang mar khu sbyar ba dang /_kha ra'i chu skom du bzang ngo /_/ga pur dang /_tsan
[\[403a.5\]]dan dang /_li shi la sogs pa la bsil zhing dri zhim pa'i spos bzang po dang /_me tog de lta bu bsnam zhing lus la byug pa dang gdags par bya'o/_/mgul do do shal dang /_se mo do dang /_nor bu rnams mgul dang brang la bcang zhing gdags so/_/nyin par ni rtag tu ga pur dang /_tsan
[\[403a.6\]]dan dang /_sman u shir dang /_'di rnams zhib tu btags pa'i 'de gus skad cig cing lus la rgyun tu bsku'o/_/mtshan mo ni snga gang zhal zhal dkar por byas la/_/bsil ba'i nang du zla ba'i nyi ngo la 'dug la/_drung du glu snyan pa yid du 'ong ba len du bcug la/_ser bu
[\[403a.7\]]bsil ba'i ngad ldang ba lus la bab par bya zhing /_grogs po bde ba bag phebs pa dang /_nyams rangs su 'dug cing bu la gzhon skad kyis tshig nyams rangs su smra'o/_/bdag gi chung ma yid du 'ong zhing yon tan gyis brgyan pa/_khyo'i yid bzhin du byed pa de lta bus
[\[403b\]]
[\[403b.1\]]rim gro bya zhing /_nyin par tsha ba'i tshe khang pa bsil ba khang pa nyis rim gyi nang na 'dug cing /_chu grang mo bsil ba rgyun 'bab du blugs pa dang /_skyed mos tshal gyi nang na rdzing bu bzang po rgya che ba/_chu bsil ba stegs legs par bcas pa dang /_bye ma'i bsil ba yod pa'i drung du 'dug cing /_
[\[403b.2\]]chu 'gram na pad+mo bzang po 'khrungs pa'i drung na rgya sab kyi bsil khang phub pa/_me tog dang 'bras bu yod pa'i shing gi yal ga mang po thib por chags pa'i gnas bsil ba de lta bu na 'dug cing /_kha zas bsil ba 'o ma dang mar dag bza'o/_/yong ni tsha ba'i nad la mchog tu
[\[403b.3\]]bkru sman bsil bas sbrus pa bza'o/_/bad kan rgyas pa'i nad la ni skyug sman dang bkru sman rnon pos sgyug cing bkru'o/_/kha zas ni rtsub pa chung ba/_/rno ba drod che ba/_/tsha ba dang /_bska ba de lta bu'i zas dang sman sbyin no/_/'tshal nan ni yun ring por gzhag gzhag pa btung /_
[\[403b.4\]]mtshan mo gnyid kyis mi log pa dang /_bud med dang nye bar bya/_lus bcag cing sbyang ba dang /_bsil ba rnam pa sna tshogs bya/_lus la rtsub pos mnye/_sems las bskyed/_bad kan rgyas pa la ni mchog tu skyug sman phan no/_/chu tshan bskol ba tshan po 'thungs na
[\[403b.5\]]bad kan 'bri/_sbrang rtsi dang sman rtsub por sbyar te zos na bad kan dang tshil zad par 'gyur ro/_/zas smyung bar bya ba dang /_dud pas bdug pa dang /_sman btsos pa'i khu ba khar gzhag cing bo ba dang /_thabs 'di lta bu byas na bad kan gyi nad phyin te bde bar 'gyur/_rlung
[\[403b.6\]]nad dang /_mkhris pa'i nad dang /_bad kan gyi nad bsal zhing gso ba'i thabs ni de ltar bstan pa yin no/_/yang rlung nad dang /_bad kan gyi nad du 'dom mam/_mkhris pa dang rlung nad du 'dom mam/_rlung nad bad kan du 'dom yang rung /_nad 'di sna gnyis
[\[403b.7\]]su 'dres pa 'di lta bu dang /_rlung dang mkhris pa dang bad kan gsum char gyi nad 'dres par gyur ba de lta bu la 'dres pa'i nad dang /_'dus pa'i nad so sor tshul bzhin du brtag cing dpyad do/_/dpyid dang sos ka dang ston gyi cho bad kan dang mkhris pa la sogs pa'i nad
[\[404a\]]
[\[404a.1\]]langs na/_gso ba'i dpyad bya ba dpyid kyi dus na bad kan gyi nad langs pa'i tshe/_bad kan gyi nad zla la rlung nad kyang g.yos te/_de gnyis lhan cig tu 'byung ba yin mod kyi/_dpyid bad kan gyi nad gsos na rlung nad kyang da'i zla la zhi bar 'gyur ro/_/
[\[404a.2\]]sos ka'i tshe tsha ches te phal cher mkhris pa'i nad mang du ldang ste/_de'i zla la rlung nad kyang 'byung mod kyi mkhris pa'i nad gsos na rlung nad kyang zhi bar 'gyur ro/_/ston ka mkhris pa'i nad ldang ba'i dus la bab ste/_de'i zla la rlung nad kyang langs te/_gnyis ka lhan cig tu 'dom
[\[404a.3\]]mod kyi/_mkhris pa'i nad gsos na/_rlung nad kyang zhar la zhi bar 'gyur ro/_/yong ni rlung dang mkhris pa dang bad kan gsum gyi nad dang po nad dkyel du stsogs pa nyid kyi tshe na/_bstsal te nad zhi bar byas na bzang ngo /_/gal te sngar de ltar nad sel ma nus yang /_rlung
[\[404a.4\]]dang bad kan dang mkhris pa'i nad gang yang rung ba langs shing g.yos pa'i tshe/_nad nang ma 'dom na so so'i thabs bzhin du gsos shig_/gal te rlung nad dang mkhris pa'i nad dang bad kan gyi nad thams cad cig car 'dom zhing na sta mi bde na/_rlung nad dang mkhris pa'i
[\[404a.5\]]nad gang tshabs che ba de ltar gso zhing /_nad tshabs mi che ba lhag ma gzhan la yang mi ldang ba de lta bu'i thabs su gso'o/_/nad bsal zhing gso ba'i thabs ni nad dmigs gang mi bde ba yang gsos shing zhi bar byed la/_nad gzhan yang mi ldang bar bya'o/_/yang la la nad langs
[\[404a.6\]]pa ni dub cing gsos par mi nus la/_nad gsar ldang thabs su slong bar byed pa de lta bu ni dpyad ngan pa mi mkhas pa zhes bya'o/_/dpyad mkhas pa ni nad gang mi bde ba de yang gsos par byed la/_nad gzhan ldang ba'i nyen du mi 'gyur bar nus pa de ni mkhas pa zhes bya'o/_/rlung
[\[404a.7\]]nad la gsos par 'gyur ba'i tshul ni las drag shul lta bu byas pa dang /_zas drod che ba lta bu'i bag zos pa dang /_tsha ba'i bag zos pa dang /_gnod par 'gyur ba rnams byas pa/_nad lus kyi khong na yod pa rnams dkyel skyes nas/_lus kyi yan lag dang /_rus pa
[\[404b\]]
[\[404b.1\]]dang /_gnas la sogs pa kun gyi nad du rlung nad la sogs pa 'gro zhing 'jug par 'gyur ro/_/de lta bu'i rlung nad la sogs zhugs par gyur nas/_nad dkyel skyes pa yang skyug sman dang bkru sman la sogs pas rtsa sgo thams cad nas nad bkru ste/_bsal na nad dkyel skyes
[\[404b.2\]]pa de bkrus shing gzags pa dang /_sbyangs shing bsal du rung bar smin par byas pa dang /_'di rnams kyis nad rtse gzhi la zhing nad khong du bsdu bar bya'o/_/rlung rtse bcil te khong na gnas pa de yang rang gtan nas ma phyin cing 'dug na/_nad de ldang bar 'dug pa'i rgyu kha zas mi/_
[\[404b.3\]]'phrod pa dang /_nam ma 'phrad kyi bar du khong na snod cing thogs te/_rlung nad la sogs pa slong ba'i gzhi kha zas mi 'phrod pa dang /_dpyid dang /_dbyar ston dang /_dgun nad la sogs pa nad so so'i ldang ba'i dus kyi stobs dang ldan par gyur na yang nad lang ngo /_/yang na so so'i nad
[\[404b.4\]]ldang ba'i dus su zas mi 'phrod pa cher zos sam/_/de bsten pa'i rkyen gyis dus kyi nad ma yin pa mkhris pa dang bad kan gzhan la sogs pa yang ldang ngo /_/gzhan yang nad ldang ba'i rlung ngam mkhris pa lta bu'i lan bon gyis bad kan gyi nad lta bu yang gcig la gcig brten nas ldang
[\[404b.5\]]ngo /_/de la yang bad kan gyi sar rlung nad zhugs sam/_mkhris pa'i sar rlung nad zhugs sam/_rlung gi sar mkhris pa'am/_/bad kan zhugs kyang rung ste/_nad glang thabs su zhugs pa ni mthu che/_snga na gnas pa'i snying ni stobs chung zhing zhan par 'gyur te mi bde na/_
[\[404b.6\]]de la gso ba'i dpyad ni snga na gnas pa gang yang rung ba de mthu bskyed cing gsos na/_glang thabs su zhugs pa zhar la phyin cing 'byang ngo /_/yang na nad gzhan gyi sar nad glang thabs su zhugs pa de nyid sman dpyad cho ga'i stobs kyis nad bsal te zhi bar byas na/_bad kan
[\[404b.7\]]nam mkhris pa rang gis na gnas pa de ni gso mi dgos par rang 'tsho'o/_/rtsib logs sam/_glo g.yas g.yon nam/_rkang lag g.yas g.yon du nad zhugs par gyur na dkyel che ste/_nad pa yun rings su nyon mongs par 'gyur ro/_/de gso ba'i cho ga yang 'phral du
[\[405a\]]
[\[405a.1\]]rings thabs su byas na/_lus dang /_khong pa nang gi me'i drod dang nyams mthu la gnod par 'gyur gyis/_rings thabs su ni mi bya'i/_de ni sman dang dpyad kyis rtsib logs g.yas g.yon dang /_yan lag g.yas kyi nad de lus kyi khong du bsdu zhing
[\[405a.2\]]brlan te bde bar zhi bar bya zhing gso'o/_/de ltar na nad kun khong du 'dus pa shes nas/_nad gang du nye bar 'ongs pa bzhin du gyen du slon pa dang /_thur du bkru ba dang /_sman mas gtong bas nad bsal bde lta bus nad 'byang ngo /_/nad pa zhig na ni/_rlung ngam mkhris
[\[405a.3\]]pa'am/_bad kan gyi nad gang yang rung ste/_nad rtse ma gzhil na/_nad tshabs che ste/_nad ma smin pa'i rtags ni/_bu ga dgu nas 'byung ba rnams 'gag_/nyams stobs chung zhing nyams lus lci/_lto ba'i nang na rlung 'khrul zhing 'u ru ru zer/_khong snyom/_kha zas
[\[405a.4\]]mi 'ju/_bad kan dang mchil ma mang /_bshang gci sri zhing 'gag_/kha zas yi gar mi 'ong /_khong rmya ste/_'di ni nad do cog gang gis btab kyang rung ste/_rtse ma gzhi la na/_ma thub pa'i rtags yin no/_/nad thabs 'di lta bu las bzlog na nad rtse zhil te smin pa
[\[405a.5\]]yin no/_/de yang ji lta zhe na/_khong pa'i drod chung /_nyams stobs chung /_khams bdun po la dang po'i khams bcud ces bya ba khong du mi 'ju/_nang khong du drod kyis pho ba'i nad du zhugs te/_de na bcud dngas ma yang ma zhu bar 'dug pas na/_de'i tshe de lta bu ni nad rtse zhil
[\[405a.6\]]te smin pa'i rtags yin no/_/nad tshabs po che zhig gis btab pa'i steng du nad glang thabs gzhan zhig kyang btab ste/_rnam pa gnyis su 'dom ste na ba ni dper ko dra ba zhes bya ba ci tshe las dug tu gyur pa dang 'dra ste/_nad tshabs chen por gyur pa zhes bya'o/_/de lta bur
[\[405a.7\]]nad tshabs chen po dang 'dres shing 'dom pa'i nad kyis btab ste/_rlung dang bad kan dang mkhris pa 'dres par gyur na/_khams bdun la yang gnod pa'i nad du 'gyur te/_de lta bu ni nad smin pa bsngo zhing tshabs che ba zhes bya'o/_/de lta bu'i nad las nad gzhan yang
[\[405b\]]
[\[405b.1\]]gsar du 'byung ste/_lus thog thag tu nad zhugs te na na/_rtse ma zhil bar du bkru sman dang /_skyug sman lta bu mi btang ngo /_/ji lta zhe na/_nad nang du zhugs te phyir ma phyung ba ni/_dpe shing thog ma smin pa las khu ba mi 'byung ba dang 'dra ste/_de lta bu la sman btang na
[\[405b.2\]]lus ma rung bar 'gyur la/_nad kyang mi phyin no/_/de lta bas na nad bsal du rung bar smin te/_rtse zhil bar bya ba dang /_drod che ba'i bras kyis drod bskyed pa dang /_rlung nad la snum bag gis brta ba dang /_dugs dang lums pa la sogs pas rtse bcil te nad bsal du rung
[\[405b.3\]]bar bya'o/_/nad bsal du rung bar gyur nas nad dmigs dang sbyar la nad gang du nye bar gyur ba las/_gyen du slon pa dang /_thur du bkru ba nad pa'i nyams stobs dang sbyar la/_bkru zhing slon par 'gyur na/_nad 'byung ba la rang gis 'byung du mi snang bar rang gis ma bkag shig_/
[\[405b.4\]]gnas te ma slon ma 'khrus par byas na/_de nyid las nad du 'gyur ro/_/de ltar stod smad du nad 'khrus shing byung nas/_/nad phyin phyin gyi bar du ni/_ci nas kyang 'khru zhing slon la/_nad phyin phyin gyi bar du bsdad do/_/nad phyin par gyur nas gdod phan pa'i kha zas bza'o/_
[\[405b.5\]]yang skyug sman dang bkru sman btang ba las/_sman 'khyil te mi 'khru bar gyur na/_nad 'byung bar 'gyur brtse gzhil zhing smin par byed pa'i sman gyis bsal du rung bar byas la/_blon pa'am bkru bas sbyang ngo /_/skyug sman dang bkru sman gyis sbyang zhing /_bsal ba'i
[\[405b.6\]]dus ni dbyar zla tha chungs kyi ngo la rlung nad bsal ba'i dus so/_/ston zla tha chungs kyi ngo la mkhris pa'i nad bsal ba'i dus yin no/_/dpyid zla 'bring po la bad kan gyi nad bsal ba'i dus yin te/_nad sbyang zhing bsal ba'i rim pa ni de lta bu'o/_/de la nad dkyel du
[\[405b.7\]]sogs pa'i rim pa ni sos ka'i dus dbyar zla ra ba dang /_dbyar zla 'bring po la tsha ba'i nad mkhris pa ni langs so/_/rlung nad ni khong du stsogs so/_/dbyar gyi dus na dbyar zla tha chungs dang /_ston zla ra ba'i do la rlung nad ni langs so/_/mkhris pa'i nad ni stsogs so/_/
[\[406a\]]
[\[406a.1\]]ston zla 'bring po dang ston zla tha chungs la tsha ba'i nad mkhris pa'i nad ni langs/_grang ba'i rlung nad ni stsogs so/_/dgun stod dang dgun smad ni rlung nad ni langs/_bad kan gyi nad ni sogs so/_/dpyid ni bad kan gyi nad ldang ngo /_/de ltar dus re re la
[\[406a.2\]]nad stsogs pa dang /_ldang ba'i dmigs dang sbyar te/_de la bad kan gyi nad ni stod du skyug cing drang ngo /_/mkhris pa'i nad ni thur du bkru'o/_/rlung nad ni sman mas gtong zhing bsal lo/_/de lta bas na sos ka rab tu tsha ba'i dus dang /_dbyar zla rlung nad langs pa'i dus dang /_dgun
[\[406a.3\]]grang ba'i tshe/_so so'i nad langs shing bsngo ba'i dus su sman gyis bkru zhing sgyug cing drang ngo /_/de bas na dgun dang dpyid kyi mtshams/_dpyid dang sos ka'i mtshams/_sos ka dang dbyar gyi mtshams/_dbyar ston dang dgun gyi mtshams 'di lta bu so so'i nad ma langs/_
[\[406a.4\]]ma byung ba'i skabs su bkru sman dang skyug sman gyis nad sbyang zhing bsal na rtag tu nad zhi zhing bde ba tha mal par gnas par 'gyur ro/_/rtag par mi na bar 'dod na yang thabs 'di ltar gyis shig_/nad kyi dbang du gyur te mi bde ba zhig na yang thabs 'di lta bur bya'o/_/sos
[\[406a.5\]]ka dang dbyar dang dgun gyi so so'i dpyad dang /_cho ga tshul bzhin du nad dmigs rim pa dang sbyor ba gyis shig_/so so'i thabs skabs su skyug sman dang bkru sman la sogs pa btang ba cho ga bya ba'i dus su ma bshol ma yol bar gyis shig_/sman btang zhing bza' ba'i bye brag
[\[406a.6\]]bshad pa rnam pa bcu la/_kha zas ma zos par khye'u sus la sman gtang ba dang /_dro khar sman btang ba'i rjes la zan bza' ba dang /_zan phyed zos nas sman bza' ba dang /_zan zos skom 'thungs zin pa'i rjes la/_sman gyis mnan pa dang /_nang par gyi khye'u sus
[\[406a.7\]]dang /_phyi 'phred kyi zas kyi bar nyi ma'i gung la sman btang ba dang /_zan dang sman spag cing bza' ba dang /_yang dang yang tsheg pur bza' ba dang /_'bras chan nam zan dang sman lhan cig btsos te bza' ba'am/_yang na so sor btsos pa las bsres te bza' ba'am/_sngar
[\[406b\]]
[\[406b.1\]]sman btang la de'i rjes la kha zas yang ba cung zad zos nas sman btang ba dang /_mtshan mo nyal kar sman btung ba dang rnam pa de bcu'o/_/yang sman btang ngo cog kyang nad pa'i nad dmigs dang sbyar la/_sman btang ba'i dus las ma gyur par btang ngo /_/de la nang par khye'u sus
[\[406b.2\]]la kha zas ma zos par sman bza' ba ni/_nad pa pho ba'i drod che la be'u snabs kyang med pho ba'i rtsa sgo rnams kyang ma 'gags la/_nad pa'i nyams stobs dang ldan/_bad kan shas kyis che ba'i mi de lta bu la/_sman khye'u sus la btang na sman gyi mthu rab tu che bar 'gyur ro/_/de
[\[406b.3\]]la dro khar sman btang ba'i rjes la zan bza' ba ni/_rlung nad a pa na thur du sel ba zhes bya ba'i nad kyis btab pa bsal ba dang /_lus kyi nyams stobs bskyed pa dang /_zan phyed za zhing grims par bya ba'i phyir dro khar sman 'thungs pa'i rjes la zan bza' bar bya'o/_/zan
[\[406b.4\]]phyed zos nas sman bza' ba ni rlung nad las mang na me'i drod dang mnyam du gnas pa zhes bya ba las nad du gyur pa de lta bu la/_zan phyed zos nas sman btang la/_mjug kyang zan dang skom gyis mnan to/_/thabs 'di ltar btang na rlung nad de lta bu'i nad dang /_khong pa'i nang
[\[406b.5\]]gi nad rnams dang /_mkhris pa rgyas pa'i nad la phan no/_/zas zos skom 'thungs pa'i rjes la sman gyis mnan ces bya ba ni/_rlung khyab byed ces bya ba las nad du gyur te mi bde ba dang /_rlung nad a pan zhes thur du sel bar byed pa'i nad khye'u sus la sman btang bas
[\[406b.6\]]ma phan pa dang /_mtshan mo mi bde ba'i nad ma zhi ba la phan par bya ba dang /_ro stod yan chad la bde zhing stobs mthu bskyed pa dang /_bad kan las nad du gyur pa la zhi bar bya ba dang /_sha 'tshag skye zhing sbom por bya ba 'di lta bu la/_kha zas kyi mjug la sman gyis mnan cing
[\[406b.7\]]bza' ste/_dro kha'i zas kyi mjug dang /_dgongs kyi zan gyi mjug la sman bza' zhing mnan to/_/nang par gyi khye'u sus dang /_phyi 'phred kyi zas kyi bar nyi ma'i gung la sman btang ba zhes bya ba ni drod ches pa las khyab byed ces bya ba'i rlung nad du gyur na/_khye'u sus zos te zhu ba dang /_
[\[407a\]]
[\[407a.1\]]dro khar sman zos la/_sman de zhun phyi 'phred nub par zan bza' bza' ba ni/_mtshan mo'i cho ga yang 'di las lhag par bya ba med de 'dir 'dus so/_/zan kham ra dang /_sman thun re spel zhing bza' ba zhes bya ba ni/_srog ces bya ba'i rlung las nad du gyur pa dang /_pho ba'i
[\[407a.2\]]drod skyed pa dang /_bud med la nyal phod par bya ba dang /_snying na ba dang /_skyugs pa bshad pa 'di lta bu la zan kham re zos shing sman cur nis phye ba'am/_sman 'de gu'am/_sman ril bu thun re dang spel zhing bza'o/_/yang dang yang tsheg bur bza' ba ni zan zos kyang rung /_dbugs mi bde ba
[\[407a.3\]]dang lud pa lu ba dang /_skyigs bus btab pa dang /_skom gyis gdungs pa dang /_dug gis phog pa dang /_skyug bro ba 'di lta bu la sogs pa sman tseg pur yang dang yang bza'o/_/'bras chan nam zan dang sman lhan cig btsos te bza' ba'am/_yang na so sor btsos pa la bsres te bza'
[\[407a.4\]]ba ni/_byis pa chung ngu sman 'thung mi nus pa dang /_sman stobs chung ngus sman 'thungs pa la zhan pa dang /_sman dang kha zas yi gar mi 'ong ba 'di lta bu dang /_lus dang yan lag thams cad na ba la kha zas yid du 'ong ba sna tshogs dang /_sman du sbyar la lhan cig btsos sam/_so so na btsos
[\[407a.5\]]pa la sbyar te bza'o/_/sngar sman btang la de'i rjes la kha zas yang cung zad zos na/_yang sman bza' ba ni/_skyigs bu dang /_lus 'dar ba dang /_rkang lag 'dar ba dang /_lus stod smad mi bde ba de lta bu'i nad la/_sman sngar 'thungs pa zas yang ba de'i 'og tu zos te/_de'i rjes la sman
[\[407a.6\]]'thungs na phan no/_/mtshan mo nyal khar sman btang ba ni/_mgul pa yan chad stod kyi nad la mtshan mo nyal khar sman btang na phan te/_de la skam mam/_yang na chu 'thungs par ma gyur tam/_zas ma zhu'am/_yang na bkres sam/_lus rgyan/_mtshan mo nyal khar sman btang du mi rung ngo /_/
[\[407a.7\]]rlung nad dang mkhris pa'i nad dang bad kan gyi nad gso ba'i thabs bshad pa'i le'u ste bcu gsum pa rdzogs so//_//de nas yang nad pa'i nyams brta zhing gso ba'i thabs dang /_nad yang bar bya ba'i phyir zas dbri ba dang /_smyung bar bya ba dang rnam pa gnyis kyi le'u bcu bzhi pa bshad par
[\[407b\]]
[\[407b.1\]]bya'o/_/dpyad rnam pa gnyis su bshad pa de la gcig gis lus kyi nyams 'tshag brtas par bya'o/_/rnam pa gnyis pos ni lus nyams 'tshag smad cing shad pri bar bya'o/_/de la nyams 'tshag brtas par bya ba ni sha 'tshag rgyas pa tshon por bya'o/_/nyams 'tshag smad de skem por bya ba
[\[407b.2\]]ni zas dbri zhing bsdam pa smyung ba lta bur byas pas/_lus sha dbri ste khong yang bar bya ba yin no/_/de yang yong ni phal cher lus kyi rang bzhin ni sa dang chu dang me dang rlung dang nam mkha'i rang bzhin yin te/_'di rnam par bskyed pa dang dbri ba'o/_/chen po lnga po 'di rnams la dpyad du bya ba/_
[\[407b.3\]]khong snum pa dang /_lus kyi khong rtsub par bya ba'o/_/lus de la yang dugs dang lums bya ba'i cho gas nad kyi rtse gzhil bar bya ba'i dpyad kyang bya'o/_/chen po lnga'i lus la dpyad du bya ba yang rnam pa gnyis te/_lus kyi nad bkru zhing sbyang ba dang /_zhi bar bya'o/_/bkru zhing sbyang ba ni nad
[\[407b.4\]]phyir sel ba ste/_de yang rnam pa lnga'o/_/lnga gang zhe na/_sman mas btang ste nad bsal ba dang /_skyug sman btang ba dang /_khong pa'i lus nad bkru ba dang /_mgo bo'i nad rnams sman sna nas btang zhing bsal ba dang /_gtar ga gdab cing khrag dbyung ba dang lnga'o/_/nad zhi bar byed pa ni nad
[\[407b.5\]]sel cing 'khru bar byed pa yang ma yin te/_'phrod cing snyoms te bde ba las gnod par yang mi byed/_/rlung dang bad kan dang mkhris pa rnams ma snyoms te nad du gyur pa rnams dug zhi nas nang 'phrod cing snyoms par byed pa de la nad zhi bar byed pa zhes bya ste/_de yang rnam pa bdun du blta'o/_/de gang
[\[407b.6\]]zhe na/_drod che ba'i 'ju sman gyis nad bsal du rung ba 'ju bar bya ba dang /_pho ba'i me drod bskyed pa dang /_bru ba tsha bar bya ba dang /_skom par bya ba dang /_lus bsig cing bcag pa dang /_nyi ma tsha ba la 'de ba dang /_tsha ba'i nad la ser bu bsil ba dang sbyar ba 'di dag ni 'phral du nad dub cing zhi bar bya
[\[407b.7\]]ba yin no/_/rlung nad dang /_mkhris pa'i nad gnyis la ni brta ba'i cho ga dang /_dub cing zhi bar bya ba'i dpyad bya'o/_/zas dang sman gyis lus brta bar bya ba ni chang nad kyis btab ste nyam chung ba dang /_bud med kyis dub pa dang /_mya ngan gyis sha zad pa dang /_lus khur gyis rke ba dang /_lam rings kyi rgyun
[\[408a\]]
[\[408a.1\]]gyis chad pa dang /_glo rdol ba dang /_lus skem zhing rid pa dang /_khong na snum med de las rtsub pa dang /_nyam chung ba dang /_rlung gi shas che ba dang /_lto na bu yod de nyam chung ba dang /_bu btsas pa dang /_byis pa chung ngu dang /_mi rgan po sbabs chung ngu 'di lta bu dang /_sos ka tsha ba'i dus 'di lta
[\[408a.2\]]bu la lus brta ba'i cho ga bya'o/_/de la lus brta ba ni sha dang 'o ma dang /_mar dang /_mngar bag dang /_snum bag dang /_li kha ra dkar po dang /_sman mas gtong ba 'di dag gis khong brta zhing nyams 'tshag bskyed la/_yang lus la phan pa mtshan mo mal na gnyid bde bar log par bya/_lus la
[\[408a.3\]]mar gyis byug cing mnyes te/_chu dron pos khrus bya ba dang /_nyams bag tu bde bar 'dug pa dang /_nyams dga' bar bya ba 'di lta bus lus brta'o/_/yang lus kyi sha 'tshag nyams smad cing dbri bar bya ba ni/_gcin snyi ba'i nad dang /_pho ba'i nang be'u snabs yod de mchin pa na ba dang /_zas snum bag
[\[408a.4\]]ha cang zos sam/_lus kyi khong snum ches sam/_rims kyis btab bam/_brla rengs pa'i nad yod dam/_mdzes btab bam/_shu chen mched pa'am/_khong 'bras dang /_mcher pa na ba dang /_klad pa na ba dang /_lkog ma na ba dang /_mig na ba dang /_lus sha bskyed de sbom por 'gyur ba dang /_'di
[\[408a.5\]]lta bu dang /_dgun stod kyi tshe lta bu rtag tu zas bsnams shing kha zas dbri ba dang /_smyung bar bya'o/_/de la sman gyis rtag tu bkru zhing sbyang ba ni lus ha cang sha che zhing spom pa dang /_nyams stobs che ba'i mi dang /_tsha ba mkhris pa rgyas pa'i mi dang /_bad kan rgyas te che ba dang /_pho ba'i nang na be+e'u
[\[408a.6\]]snabs yod pas zas mi 'ju ste mchin pa na ba dang /_rims na ba dang /_rtag tu slon zhing skyug bro ba dang /_tshad pa rab tu 'khru ba'i nad dang /_snying na ba dang /_bshang gci 'gags pa ste 'ong du mi rung ba dang /_lus dang khong lci ba dang /_sgregs pa rtag tu 'ong ba dang /_yi ga 'chus shing dong ga mi
[\[408a.7\]]bde ba la sogs pa la/_bkru sman dang skyug sman drag tu cher btang ngo /_/sman gyis ran par bkru zhing sbyang ba 'bring tsam du btang ba'i dmigs ni/_sha che chung ran tsam gyi mi la ni sngar nad bzhu ba'i sman btang drod bskyed la/_de'i rjes la nad kyi dmigs gong ma ltar mi bde zhing na ba gang
[\[408b\]]
[\[408b.1\]]yang rung ste/_de lta bu'i mi dang /_yang la la sha chung zhing skem la nad dmigs gong ma ltar na ba de rnams la/_bkru zhing sbyang ba'i sman drag dal ran pa 'bring tsam du btang ba dang /_nyam chung zhing rke ba la thun chung zhing 'jam por btang la/_de'i tshe na kha zas bsdam zhing skom thub par bya'o/_/
[\[408b.2\]]yong ni nad pa'i nyams stobs 'bring tsam cig la mi bde na/_de la dpyad bkru sman gyis bkru zhing sbyang mi dgos te/_de lta bu ni lus bsig cing bcag pa dang /_nad dmigs dang sbyar te/_rlung dang ser bu las bsang ba gar legs par bya'o/_/nyams 'tshag 'bring la yang bkru sman
[\[408b.3\]]la sogs pa mi btang na/_nad pa nyam chung ba la bkru sman 'jam po yang btang du mi rung ba lta smos kyang ci dgos so/_/nad pa lus kyi nyams 'tshag smad cing bri ba lta bu nyams 'tshag gso zhing brta bar bya ba'i mi la ni/_zas bsdams pa dang /_smyung ba la sogs pa cung zad tsam byar
[\[408b.4\]]rung ngo /_/spyir gso zhing nyams 'tshag brta ba'i dpyad bya ba dang skyug sman dang bkru sman dang smyung bar byas te/_nyams 'tshag smad par bya ba yang yul dang stobs dang /_dus dang /_mi'i na tshod dang /_nyams 'tshag dang sbyar te/_ha cang nyams 'bri ba dang /_ha cang nyams brta ba yang mi bya'o/_/
[\[408b.5\]]de la lus kyi nyams 'tshag brta ba'i dpyad bya ste/_nyams mthu brtas par 'gyur bar mngon zhing nyams 'tshag brtas/_sha skyes stobs dang ldan par gyur na/_mig dang rna ba la sogs pa dbang po rnams gsal/_bshang gci'i dri ma mi sri bar 'byung /_lus khong yang zhing
[\[408b.6\]]bshor/_kha zas yi gar 'ong na de lta bu nad med par gso zhing cho ga byar rung ngo /_/yang kha zas bsdam zhing dbri ba dang smyung bar byas na/_phan par mngon pa'i rtags ni kha zas phra zhing bsdams sam/_smyung bar byas pa las kha zas zhu ste/_bkres shing skom par 'gyur ba dang /_khong gsud pa'i
[\[408b.7\]]sgregs pa mnam po mi zhim pa med pa tha mal bar 'byung la khong ba'i nang sang sang por gyur la sems kyang gsal/_dang ga dang gre ba yang sang sang por gyur la/_na ba dang mi bde ba yang rtse zhil la/_khong yang zhing ci bya'o cog la sems spro ba yod/_myo myo po snyom pa'i bag med pa de lta bu ni kha zas
[\[409a\]]
[\[409a.1\]]smyung ba byas pas phan par mngon pa yin no/_/nyams 'tshag brta ste sha bskyed pa'i cho ga tshod ma zin te ha cang drags pas sha ha cang cher skyes sam/_kha zas bri zhing smad pa dang /_smyung bar byas pa drags pas ha cang skem por gyur pa 'di gnyis lta bu la sman dpyad kyi cho
[\[409a.2\]]gar bya ba ni/_sha cher skyes pa dang /_kha zas smyung bar byas pa las nad cir gyur pa'i tshul mngon te/_lus sha ha cang che zhing tsho ba las ni nad 'brum bu dang /_gcin snyi ba'i nad dang /_rims nad dang /_dmu rdzing lta bu gsus pa cher skyes pa'i nad dang /_bshang gci 'byung ba'i mtshams
[\[409a.3\]]su mtshan bar rdol ba'i nad dang /_lud pa lu ba dang /_rims rmongs bus 'debs pa dang /_gcin sri ba dang pho bar be+e'u snabs chags te zas mi 'ju ba dang /_mdze la sogs pa'i nad mi bzad pa rnams 'byung ngo /_/de la sha che zhing tshon po ni tshil zad par bya ba dang /_rlung dang bad kan
[\[409a.4\]]bsal bar bya ba lta bu'i dpyang thams cad bzang ngo /_/de la mi tshon po skem po grims par bya ba'i kha zas ni/_rgya sran ku lang+tha dang /_dzur na dang /_sha ma ka khre rgod dang /_nas dang /_sran chung mon sran rde'u dang /_'di rnams g.yos su byas pa bzang zhing /_skom du ni sbrang rtsi chu dang sbyar ba
[\[409a.5\]]dang /_zho ga chu dang /_dar ba dang 'di rnams btung ngo /_/yang sman a ri ta'i khu ba skom du bsnan pa btung ngo /_/sems las bskyed pa dang /_skyug sman dang bkru sman btang ba dang /_lus bsig cing bcag pa dang /_mtshan mo gdod mi nyal bar bya'o/_/sman ni a ru ra dang /_ba ru ra dang /_skyu ru ra'i 'bras
[\[409a.6\]]bu gsum zhib tu btags la/_sbrang rtsi'i 'de gus sbrus te bza'o/_/yang sman gu ru ce sle tres dang /_a ru ra dang /_gla sgang chen po 'di gsum btags te sbrang rtsi la sbrus pa bza'o/_/yang sman ra tsan dza na zhes bya ba skyer khaN+Da dang /_rtsa ba chen po lnga zhes bya ba sa la par+Ni dang /_kr-iSh+Na par+Ni dang /_
[\[409a.7\]]bri ha ti dang /_kaN+Da ka ri dang /_gze ma dang 'di lnga btang ngo /_/yang gu gul btang ba'i dpyad dang /_sman brag zhun btang ba'i dpyad bya'o/_/sman ag+ni man+tha'i khu ba yang btang na yang sha 'bri'o/_/yang sman byi dang ka dang /_sga dang /_ya bak+Sha ra nas tshig 'khus pa'i tsha dang /_lcags kyi cha tsha phye ma nag po dang /_nas dang /_
[\[409b\]]
[\[409b.1\]]skyu ru ra dang /_'di rnams phye mar byas la/_sbrang rtsi dang sbyar te btang na/_sha che zhing tsho ba'i nad sel cing sha grims par 'ong ngo /_/yang tsha ba rnam pa gsum po bca' sga dang /_pi pi ling dang /_na le sham dang /_ka ti tang dang /_ba ru ra dang /_skyu ru ra dang gsum dang /_shi kru dang /_byi dang ga dang /_bong nga
[\[409b.2\]]dang /_s+thir dang /_shing kun dang /_lan tshwa nag po dang /_go snyod dang /_la la phud dang /_'u su dang /_kru trug tres dang /_skyer pa dang /_chu rtsi mo dang /_bri ha ti rnam gnyis dang /_snga ma'i 'bras bu dang /_pa tha dang /_pi pi ling gi rtsa ba dang /_chu las skyes pa ke'u ka dang /_'di rnams zhib tu btags
[\[409b.3\]]pa'i phye ma cha snyoms pa dang /_sbrang rtsi dang /_mar dang /_til mar gsum mnyam par byas te/_sman 'di rnams las nas phye cha bcu drug gis bskyed de sbyar ba 'di 'thungs na lus sha rab tu che zhing sbom po dang /_lus sha chen po las byung ba'i nad thams cad dang /_nad gzhan yang
[\[409b.4\]]'byang la sha yang grims shing phra bar 'ong /_gzhan yang snying na ba dang /_mig ser dang /_sha bkra dang /_dbugs mi bde ba dang /_lud pa lu ba dang /_lkog ma na ba dang 'di rnams sel te phan/_yid rno/_yid gzhungs sems dran pa la phan/_/khong pa'i drod skye/_zas 'ju ba la phan
[\[409b.5\]]no/_/ha cang kha zas bsdam zhing smyung ba bya ba drags pa dang /_sman gyis bkru zhing sbyang ba drags pa na/_lus sha rab tu skem/_mgo 'khor/_lud pa skam por 'ong /_skom dad che/_/kha zas yi gar mi 'ong ba dang /_lus kyi khong na tshil dang snum bag zad pa dang /_
[\[409b.6\]]khong pa'i nang gi drod nyams te zad/_gnyid med/_mig rtul/_rna ba mi gsang /_khu chu zad/_gzi dang mdangs nyams te/_zas yi gar 'ong ba mi skyes/_skad 'gag_/chu so zug_/snying na/_klad pa na/_byin pa dang /_brla na/_dku do dang rtsib logs na/_rlung
[\[409b.7\]]nad las gyur pa'i rims nad kyis 'debs/_/smra ba'i tshig mang /_lus kyi stod du rlung nad 'jug skyug bro/_rus pa'i tshigs kun bcag pa snyam byed cing na/_bshang gci dri ma sri ba la sogs pa 'di lta bu ni kha zas bsdams pa dang /_smyung ba dang /_sman gyis bkru zhing sbyangs te/_
[\[410a\]]
[\[410a.1\]]skem por gyur pa las nad de 'dra bar 'gyur ro/_/yong ni lus sha brta zhing tshon por bya ba'am/_skem por bya ba yang rung ste/_skem por ni nad dkon la/_sman dpyad sla ste rung ngo /_/tshon po na ba ni sman dpyad byar med de mi rung ngo /_/ha cang tsho ches pa ni
[\[410a.2\]]tshil ches pas khong pa'i me'i drod kyang 'bri/_/rlung nad kyang sel te/_zas mngar bag dang /_zas snum bag bza' zhing bsod pas tshim par byed pa dang /_bde ba nyams bag tu byed pas ni sha skem po las tshon por 'gyur ro/_/de bas na na rga ba dang /_kha zas mi 'phrod
[\[410a.3\]]mi mthun pa bza' bas lus skem zhing rid par gyur pa 'di lta bu la lus sha skyes shing brtas par 'gyur ba'i kha zas skom thams cad dang /_sman btang zhing sems las med pa la rtag tu snying dga' bar 'dug pa dang /_rtag tu skom 'thungs shing nyin par nyal ba ni phag bzhin du
[\[410a.4\]]tshon por 'gyur ro/_/lus brtas shing tshon por bya ba ni sha las lhag pa ni gang yang med do/_/de bas na mi tshon po sha phal gyis snying mi tshim pa dang /_sha 'tshag brta zhing tshon por blta ba dang /_gcan gzan dang /_khra lta bus lus gsos shing bskyed pa'i sha lhag par
[\[410a.5\]]bzang ngo /_/skem por bya ba la sha yang ba phan no/_/nas dang gro ni tshon po dang skem po gnyis ka'i dus su bzang ngo /_/yong ni nad kyi rnam grangs mangs pas bkru sman btang ba la sogs pa dang /_'khru ba gcod pa la sogs pa dpyad mang po du ma yod kyis kyang mdor na nad
[\[410a.6\]]pa gso zhing brtas pa bya ba dang /_kha zas bsdam zhing sha bri bar bya ba dang /_sman gyis bkru zhing bsal ba dang /_zhi bar byas pa gang yang rung dpyad kyi mdo rnam gnyis su 'dus te/_dper na nad kyi rnam grangs brgya nyi shu yod kyis kyang /_nad thams cad
[\[410a.7\]]kyi gzhi ni rlung dang bad kan dang mkhris pa gsum du 'dus pa dang 'dra'o/_/nad pa brta zhing gso ba'i thabs dang /_nad yang bar bya ba'i phyir zas dbri ba'am smyung bar bya ba dang /_gso ba'i thabs rnam pa gnyis bshad pa'i le'u bcu bzhi pa rdzogs so//_//