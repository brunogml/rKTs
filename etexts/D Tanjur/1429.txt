[\[1a\]]
[\[1b\]]
[\[1b.1\]{D3981}]@##/_/rgya gar skad du/_Ar+ya san+d+hi nir mo tsa naM b+hA Sh+yaM[#]/_bod skad du/_'phags pa dgongs pa nges par 'grel pa'i rnam par bshad pa/_'jam dpal gzhon nur gyur pa
[\[1b.2\]]la phyag 'tshal lo/_/dgongs pa nges par 'grel pa theg pa chen po'i mdo'i gleng gzhi ni/_'di skad bdag gis thos pa'i dus gcig na/_bcom ldan 'das gzhal med khang chen po rin po che sna
[\[1b.3\]]bdun mchog tu 'bar ba bkod pa/_'jig rten gyi khams dpag tu med pa shin tu rgyas par 'gengs pa'i 'od zer chen po rab tu 'byung ba/_gnas tha dad pa shin tu rnam par phye ba mtha' yas pas rnam
[\[1b.4\]]par gnas pa/_rgya yongs su ma chad pa/_khams gsum pa las yang dag par 'das pa'i spyod yul/_'jig rten las 'das pa de'i bla ma'i dge ba'i rtsa ba las byung ba/_shin tu rnam par dag
[\[1b.5\]]cing dbang sgyur ba'i rnam par rig pa'i mtshan nyid/_de bzhin gshegs pa'i gnas/_byang chub sems dpa' dpag tu med pa'i dge 'dun dang ldan pa/_lha dang /_klu dang /_gnod sbyin dang /_dri
[\[2a\]]
[\[2a.1\]]za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang /_mi ma yin pa mtha' yas pa rnam par rgyu ba/_chos kyi ro'i dga' ba dang bde ba chen pos bstan pa/_sems
[\[2a.2\]]can thams cad kyi don thams cad yang dag par thob par byed par [#]nye bar gnas pa/_nyon mongs pa'i dri ma'i gnod pa thams cad dang bral ba/_bdud thams cad yongs su spangs pa/_thams cad kyi bkod pa las lhag pa/_de bzhin
[\[2a.3\]]gshegs pa'i bkod pa'i gnas/_dran pa dang /_blo gros dang /_rtogs pa chen pos nges par 'byung ba/_zhi gnas dang lhag mthong chen po'i bzhon pa yin pa/_rnam par thar pa'i sgo chen po stong pa nyid dang /_mtshan ma med pa
[\[2a.4\]]dang /_smon pa med pa nas 'jug pa/_rin po che [#]pad+ma'i rgyal po chen po yon tan mtha' yas pas brgyan pa'i bkod pa la brten nas [#]bzhugs te/_bcom ldan 'das legs par thugs su chud pa'i blo dang ldan pa/_kun tu spyod pa
[\[2a.5\]]gnyis mi mnga' ba/_mtshan nyid med pa'i chos la mchog tu gzhol bar mdzad pa/_sangs rgyas kyi gnas pas gnas pa/_sangs rgyas thams cad dang mnyam pa nyid brnyes pa/_sgrib pa med pa'i rtogs pa thugs su chud pa/_
[\[2b\]]
[\[2b.1\]]phyir mi zlog [#]pa'i chos dang ldan pa/_spyod yul gyis mi 'phrogs pa/_bsam gyis mi khyab pa rnam par 'jog pa/_dus gsum la mnyam pa nyid tshar phyin pa/_'jig rten gyi khams thams cad du bzhugs pa'i sku dang ldan pa/_chos thams cad la the tshom med pa'i mkhyen pa
[\[2b.2\]]mnga' ba/_spyod pa thams cad dang ldan pa'i blo mnga' ba/_chog [#]shes pa la nem nur mi mnga' ba/_rnam par ma brtags pa'i sku mnga' ba/_byang chub sems dpa' thams cad kyi ye shes yang dag par blangs pa/_sangs rgyas kyi [#]gnas pa gnyis su med pa dam pa'i pha rol tu
[\[2b.3\]]byon pa/_de bzhin gshegs pa ma 'dres pa rnam par thar par mdzad pa'i ye shes kyi mthar phyin pa/_mtha' dang dbus med pa'i sangs rgyas kyi mnyam pa nyid thugs su chud pa/_chos kyi dbyings kyis klas pa/_nam mkha'i khams kyi [#]mthas gtugs pa de nyan thos kyi dge 'dun
[\[2b.4\]]tshad med pa thams cad kyang cang shes pa/_sangs rgyas kyi sras/_sems shin tu rnam par grol ba/_shes rab shin tu rnam par grol ba/_tshul khrims shin tu rnam par dag pa/_chos 'dod pa rnams bde bar phrad pa/_mang du thos pa/_thos pa 'dzin pa/_thos pa bsags pa/_
[\[2b.5\]]legs par bsam [#]pa sems pa/_legs par smra ba brjod pa/_legs par bya ba'i las byed pa/_shes rab myur ba/_shes rab mgyogs pa/_shes rab rno ba/_nges par 'byung ba'i shes rab can/_nges par rtogs pa'i shes rab can/_shes rab che ba/_shes rab yangs pa/_
[\[2b.6\]]shes rab zab pa/_shes rab mnyam pa med pa/_shes rab rin po che dang ldan pa/_rig [#]pa gsum dang ldan pa/_tshe 'di la bde bar gnas pa'i mchog thob pa/_yon yongs su sbyong ba chen po/_spyod lam rab tu zhi ba phun sum tshogs pa/_bzod pa dang des pa chen po dang ldan pa/_
[\[2b.7\]]de bzhin gshegs pa'i bka' la shin tu zhugs pa sha stag dang /_sangs rgyas kyi zhing tha dad pa nas 'dus pa'i byang chub sems dpa' dpag tu med pa thams cad kyang gnas chen po la yang dag par zhugs pa/_theg pa chen po'i chos kyis nges par 'byung [#]ba/_sems can thams cad la
[\[3a\]]
[\[3a.1\]]sems mnyam pa/_rtog pa dang /_rnam par rtog pa dang /_yongs su rtog pa thams cad dang bral ba/_bdud kyi [#]phyir rgol ba thams cad bcom pa/_nyan thos dang rang sangs rgyas kyi yid la byed pa thams cad las ring du gyur pa/_chos kyi ro'i dga' ba dang bde
[\[3a.2\]]ba chen pos brtan [#]pa/_'jigs pa lnga las yang dag par 'das pa/_phyir mi ldog pa'i sa bgrod pa gcig pur gyur pa/_sems can thams cad kyi gnod pa thams cad rab tu zhi bar byed pa'i sa mngon du gyur pa sha stag go zhes bya ba'o/_/de la bcom ldan 'das kyis don dam pa'i mtshan
[\[3a.3\]]nyid lnga bstan te/_don dam pa'i mtshan nyid lnga ni/_brjod du med pa'i mtshan nyid dang /_gnyis su med pa'i mtshan nyid dang /_rtog ge'i spyod yul las yang dag par 'das pa'i mtshan nyid dang /_gzhan dang gzhan ma yin pa las yang dag par 'das pa'i mtshan nyid dang /_thams cad
[\[3a.4\]]du ro gcig pa'i mtshan nyid do/_/de la brjod du med pa'i mtshan nyid dang /_gnyis su med pa'i mtshan nyid du lta [#]ba ni 'di lta ste/_dgongs pa nges par 'grel pa'i mdo las byang chub sems dpa' tshul bzhin kun 'dris zhus pa ste/_rgya cher ni gud du bris pa de yin par shes par bya'o/_/
[\[3a.5\]]dgongs pa nges par 'grel ba'i don las gzhal med khang gi bsngags pa ni rnam pa bco brgyad du shes par bya ste/_'di ltar tshig [#]gnyis kyis kha dog phun sum tshogs pa dang /_dbyibs phun sum tshogs pa dang /_tshad phun sum tshogs pa dang /_yul phun sum tshogs pa dang /_
[\[3a.6\]]rgyu phun sum tshogs pa dang /_rang bzhin phun sum tshogs pa dang /_bdag po phun sum tshogs pa dang /_zhabs 'bring [#]ba phun sum tshogs pa dang /_phyogs phun sum tshogs pa dang /_longs spyod phun sum tshogs pa dang /_bya ba sgrub [#]pa phun sum tshogs pa dang /_'tshe ba med pa
[\[3a.7\]]phun sum tshogs pa dang /_phyir rgol ba med pa phun sum tshogs pa dang /_gnas phun sum tshogs pa dang /_bdag po'i gnas kyi bye brag phun sum tshogs pa dang /_bzhon [#]pa phun sum tshogs pa dang /_sgo phun sum tshogs pa dang /_rten phun sum tshogs pa'o/_/sangs rgyas kyi
[\[3b\]]
[\[3b.1\]]bsngags pa ni bcom ldan 'das kyi [#]spangs pa dang ye shes bla na med pa nyid kyis rang gi don phun sum tshogs pa dang /_bdag dang gzhan gyi sbyor ba gnyis kyis gzhan gyi don phun sum tshogs pa ste/_yan lag bzhis bstan to/_/legs par thugs su chud pa'i blo dang ldan pa
[\[3b.2\]]zhes bya ba ni yan lag gcig ste/_blos thugs su chud par bya ba ji snyed yod pa de snyed thugs su chud pa'i phyir ro/_/de yang rnam pa bzhi ste/_legs par thugs su chud pa'i blo nyid ni nang dang phyi'i skye mched kyi mtshan ma kun tu mi spyod pa'i phyir ro/_/don zab mo legs par thugs su chud
[\[3b.3\]]pa'i blo nyid ni chos bdag med pa la kun tu gzhol ba'i phyir ro/_/legs par thugs su chud pa'i blo nyid dri ma med pa ni byang chub sems dpa'i gnas pa las [#]yang dag par 'das pa'i phyir ro/_/legs par thugs su chud pa'i blo nyid bla na med pa ni sangs rgyas thams cad dang khyad par med
[\[3b.4\]]pa'i phyir ro/_/'di ni ye shes bla na med pas rang gi don phun sum tshogs pa'o/_/sgrib pa med pa'i rtogs pa thugs su chud pa zhes bya ba ni yan lag gnyis pa ste/_rtogs par bya ba ji snyed yod pa rtogs pa'i phyir ro/_/de yang rnam pa gsum ste/_nyon mongs pa'i sgrib pa mi mnga' bas
[\[3b.5\]]rtogs pa ni ma 'ongs pa'i dus na yang spangs pa de yongs su nyams pa dang /_da ltar nyon mongs pa mi 'byung bas so/_/de dag la rnam par smin pa'i sgrib pa mi mnga' bas rtogs pa ni [#]bsam gyis mi khyab par [#]rnam par 'jog pa'i phyir ro/_/shes bya'i sgrib pa mi mnga' bas rtogs pa ni dus
[\[3b.6\]]gsum du yang chags pa med cing thogs pa med par ye shes mnyam pa nyid tshar phyin pa'i phyir ro/_/'di ni spangs pa bla na med pas [#]rang gi don phun sum tshogs pa'o/_/'jig rten gyi khams thams cad du zhugs [#]pa'i sku dang ldan pa zhes bya ba ni yan lag gsum pa ste/_sems can dpag tu
[\[3b.7\]]med pa'i don mdzad pa'i phyir ro/_/zhugs pa'i sku de ni dgongs pa dang /_thabs dang kun nas nyon mongs pa med pa dang /_ngo bo nyid kyis bstan to/_/de la dgongs pa ni the tshom thams cad gcod pa'o/_/thabs ni dga' ldan gyi gnas su skye ba la sogs pa kun tu ston pa'i spyod pa'o/_/kun
[\[4a\]]
[\[4a.1\]]nas nyon mongs pa med pa ni 'jig rten gyi chos rnams thog ma nyid du so sor rig pa'i phyir kun nas nyon mongs pa med pa nyid do/_/ngo bo nyid ni nyon mongs pa'i rnam par rtog [#]pa thams cad las ma byung ba nyid do/_/'di ni de'i bdag gis sbyor bas gzhan gyi don phun sum
[\[4a.2\]]tshogs pa'o/_/byang chub sems dpa' thams cad kyi ye shes yang dag par blangs pa zhes bya ba ni yan lag bzhi ste/_byang chub sems dpa'i ye shes rnams rang gi ye shes su blangs pa'i phyir ro/_/ye shes yang dag par [#]blangs pa de ni/_khas len pa dang /_'grub pa dang /_rtogs pa
[\[4a.3\]]dang rnam pa gsum gyis bstan to/_/khas len pa ji lta bu zhe na/_byang chub sems dpa' sangs rgyas su 'gyur ba'i chos kyi sku dang gcig pa nyid du khas len pa'i phyir ro/_/'grub pa ji lta bu zhe na/_de bzhin gshegs pa'i ye shes dang spangs pa tha dad pa med pa 'grub pa'i phyir ro/_/rtogs
[\[4a.4\]]pa ji lta bu zhe na/_de gnyis ka'i gnas de bzhin nyid chos kyi dbyings rtogs pa'i phyir ro/_/chos kyi dbyings rtogs pa de yang chos kyi dbyings kyis klas pas nyan thos rnams las khyad par du 'phags so/_/nyan thos ni yongs su mya ngan las 'das la/_chos kyi dbyings kyis klas pa de ni
[\[4a.5\]]nam mkha'i khams kyi mtha' [#]gtugs par bstan te/_dper na nam mkha' ni 'jig [#]pa'i dus sam chags pa'i dus na yang zad pa med do/_/de bzhin du sangs rgyas bcom ldan 'das rnams kyang mngon par rdzogs par byang chub pa'i dus sam/_yongs su mya ngan las 'das pa'i dus na 'khor
[\[4a.6\]]ba dang mya ngan las 'das pa la mi gnas pa'i phyir ro/_/dngos po bsdu ba'i sgo nas yang rnam grangs gzhan te/_de bzhin gshegs pa'i phun sum tshogs pa [#]'di rnam pa nyi shu rtsa gcig tu bstan te/_thugs phun sum tshogs pa dang /_gsung phun sum tshogs pa dang /_sku phun sum
[\[4a.7\]]tshogs pa mya ngan las 'das pa mtshan nyid med pa dang /_bzhugs pa phun sum tshogs pa dang /_yon tan yongs su 'dzin pa phun sum tshogs pa dang /_dri ba lung ston pa phun sum tshogs pa dang /_rab tu rgol ba zil gyis gnon pa phun sum tshogs pa dang /_zhing yongs su dag pa phun [#]
[\[4b\]]
[\[4b.1\]]sum tshogs pa dang /_gnas phun sum tshogs pa dang /_spyod lam phun sum tshogs pa dang /_sprul pa phun sum tshogs pa dang /_bstan pa phun sum tshogs pa dang /_sems can gyi [#]spyod pa'i rjes su 'jug pa phun sum tshogs pa dang /_thams cad du 'gro ba'i lam gyi [#]gdams
[\[4b.2\]]ngag phun sum tshogs pa dang /_phan pa dang gnod pa la kun nas nyon mongs pa med pa phun sum tshogs pa dang /_gzhi phun sum tshogs pa dang /_mi mthun pa med pa phun sum tshogs pa dang /_cho 'phrul gyis rnam par rol pa phun sum tshogs pa dang /_yon tan mi zad pa phun sum
[\[4b.3\]]tshogs pa dang /_bdag gi dngos po phun sum tshogs pa dang /_mya ngan las 'da' ba phun sum tshogs pa'o/_/de la bzhugs pa phun sum tshogs pa ni rnam pa gnyis te/_tshe 'di la stong pa nyid kyis bsdus pa'i bzhugs pa ni kun dga' bo de'i tshe dang da ltar yang [#]stong pa nyid kyis mang du
[\[4b.4\]]gnas so zhes gsungs pa lta bu'o/_/so sor rtog [#]pa'i bzhugs pa ni nyin mtshan lan drug tu 'jig rten la rnam par gzigs pa'i phyir ro/_/nyan thos kyi bsngags pa ni cang shes pa'i phyir ro/_/cang shes de yang phun sum tshogs pa rnam pa bcu gsum gyis bstan te/_gnyis su med
[\[4b.5\]]pa phun sum tshogs pa dang /_shin tu dul ba phun sum tshogs pa dang /_bsngags pa phun sum tshogs pa dang /_khrun phun sum tshogs pa dang /_rgyar [#]phun sum tshogs pa dang /_mthun pa'i lam du [#]'gro ba phun sum tshogs pa dang /_myur ba nyid du [#]phun sum tshogs pa dang /_ring
[\[4b.6\]]du 'gro ba phun sum tshogs pa dang /_'gro ba bzang po phun sum tshogs pa dang /_yongs su spyod pa phun sum tshogs pa dang /_nye bar zhi ba phun sum tshogs pa dang /_'grogs na bde ba phun sum tshogs pa dang /_dbang du gyur pa phun sum tshogs pa dang /_byang chub sems dpa'i
[\[4b.7\]]bsngags pa ni/_gnas chen po la yang dag par zhugs pa'i phyir te/_gnas chen po la yang dag par zhugs pa de ni lam gyi skyon rnam pa dgu yongs su spangs par [#]yang dag par bstan to/_/lam gyi skyon rnam pa dgu ni/_rdzogs pa'i byang chub mi mthun lam/_/rdul bcas pa dang tsher
[\[5a\]]
[\[5a.1\]]mar bcas/_/chud za 'jig dang bde med dang /_/'jigs bcas rim min [#]phyogs min 'gro/_/don dam pa'i mtshan ma [#]lnga bstan pa [#]'di lta ste/_shes rab kyi pha rol tu phyin pa'i le'u las bsam gyis mi khyab pa dang /_mtshungs pa med pa dang /_dpag tu
[\[5a.2\]]med pa dang /_grangs med pa dang /_mi mnyam pa dang mnyam pa'i don 'byung ba dang /_go rims [#]bzhin no/_/lung dang rtogs pa sgro btags pa med pa dang /_skur pa med pa la rmongs pa'i gnyen por gnyis su med pa dang /_brjod du med pa bstan to/_/ming gi [#]snga rol blo med phyir/_/_
[\[5a.3\]]mang ba'i phyir dang ma nges phyir/_/gnyis su med pa grub bo[#]/_/ston pas btags pa'i tshig nyid yin pa dang /_kun tu rtog pa sna tshogs kyi [#]tha snyad yin te/_yongs su ma grub pa dang /_'phags pa'i rgyud la mnga' ba kun rdzob kyi shes pa dang /_don dam pa'i shes pa dang /_mthong
[\[5a.4\]]ba de dag gis ngo bo nyid gsum rnam par gzhag [#]pas ni brjod du med pa'i mtshan nyid gtso cher shes par bya'o/_/ston pas [#]btags pa'i tshig ces bya ba ni kun brtags [#]pa'i ngo bo nyid rnam par gzhag pa'i phyir ro/_/brjod pa ni dngos po med pa can yang ma yin zhes bya ba ni gzhan gyi dbang
[\[5a.5\]]rnam par gzhag pa'i phyir ro/_/brjod du med pa mngon par rdzogs par sangs rgyas zhes bya ba ni/_yongs su grub pa rnam par gzhag pa'i phyir ro/_/mchog tu bzung [#]zhes bya ba ni rang gi lta ba [#]mchog tu bzung nas gnas so/_/mngon par zhen zhes bya ba ni gzhan dag gis de las bzlog [#]
[\[5a.6\]]pa ni de 'dzin cing mi 'dor ba'o/_/'di ltar don rnam [#]par rig par bya ba'i phyir zhes bya ba ni don gang yin pa nyid la ming de'o[#]/_/dang po bshad zin to/_/gnyis pa [#]ni rtog ge la brten nas don [#]rnam par spyod [#]pa/_gzhan mu stegs can rnams la gang gis don dam pa khong du chud par [#]mi 'gyur ba'i
[\[5a.7\]]nyes pa lnga yod de/_kun tu tshol ba'i nyes pa dang /_mngon pa'i nga rgyal gyi nyes pa dang /_mngon par zhen pa'i nyes pa dang /_'dogs [#]pa'i nyes pa dang /_rtsod pa'i nyes pa ste/_gzhan gyis bstan pa tsam gyis don dam pa khong du chud par re ba dang /_zhi gnas tsam [#]thob na mtshan
[\[5b\]]
[\[5b.1\]]mar 'dzin pa tsam gyis don dam pa rtogs so snyam pa'i mngon pa'i nga rgyal dang /_rnam par 'jog pa'i dbang gis ji ltar brjod pa bzhin du mngon par zhen pa dang /_mthong ba la sogs pa'i tha snyad la brten nas/_srog la sogs pa yod par rnam par 'jog pa 'dogs pa dang /_phan
[\[5b.2\]]tshun mi mthun par 'dogs [#]pa bdag dang /_gzhan gyi phyogs la rjes su chags pa dang /_khong khro bar gyur na rtsod par 'gyur ba dang /_go rims bzhin du [#]sbyar ro/_/rnam pa 'di lnga ni don dam pa gong nas gong du mngon par sgrub pa'i [#]tshul dang /_go rims bzhin du khong du chud par
[\[5b.3\]]bya'o/_/dpe lnga ni don dam pa'i rnam pa lnga dang go rims [#]bzhin du sbyar bar shes par bya ste/_'di ltar mos pa rnam pa lnga las [#]brtsams nas yod pa sel bar mos pa dang /_'dod pa la mos pa dang /_rnam par rtog pa la mos pa dang /_tha snyad la mos pa dang /_bdag gir 'dzin
[\[5b.4\]]pa la mos pa'o/_/sngon gyi gdugs rnams zhes bya ba ni gang dag la bcom ldan 'das mngon par rdzogs par sangs rgyas pa'o/_/shin tu snga ba zhig na zhes bya ba ni/_gang dag la sangs rgyas gzhan dag mngon par rdzogs par sangs rgyas pa'o/_/mchis shing zhes bya ba ni gang dag dngos
[\[5b.5\]]po 'di [#]ji lta ba bzhin du gtan la dbab pa'i phyir sngon 'khod pa'o/_/'dus nas zhes bya ba ni[#]/_gang dag gis de dag mthong nas lhags pa [#]rnams so/_/sems par bgyid ces bya ba ni bstan pa'o/_/de yang rang gi gzhung lugs kyi [#]sgro 'dogs pa dang /_skur pa [#]dang bral ba sems
[\[5b.6\]]pa ste/_de'i phyir/_'jal bar bgyid ces gsungs so/_/nye bar rtogs par bgyid ces bya ba ni rigs pa la brten nas so/_/'di gnyis kyis ni/_ji ltar sems pa dang /_gang gi [#]sems pa bstan pa yin no/_/de ltar yongs su tshol bar bgyid kyang ma rtogs nas blo gros tha dad pa
[\[5b.7\]]zhes bya ba ni blo gros so sor gyur pa'o/_/yid gnyis can zhes bya ba ni gang dag som nyi za ba'o/_/blo gros ngan pa zhes bya ba ni de dag las gang dag log [#]par nges pa de [#]dag go/_/rtsod pa zhes bya ba ni sems kyis so/_/'gyed par gyur pa zhes bya ba ni tshig gis [#]so/_/gnod pa bgyis zhes bya ba ni
[\[6a\]]
[\[6a.1\]]bstan pa'o/_/de yang mi rigs pa smras na ngag rtsub po 'byin pa'i phyir zher 'debs pa byas so/_/rigs [#]par smras na spong ba la sogs pas gab gab kyis mnan [#]pa byas so/_/tshar bcad bgyis zhes bya ba ni 'di gnyis nyid kyis so/_/rtogs pa [#]zhes bya ba ni
[\[6a.2\]]mthong ba'i lam gyis so/_/mngon sum du bgyis zhes bya ba ni bsgom pa'i lam gyis so/_/bsnyad ces bya ba ni bstan pa'o/_/de yang gsal bar byas pa dang rnam par phye ba ste[#]/_de la gsal bar byas zhes bya ba ni chos gdags pa rnam par gzhag pas legs par gsal bar
[\[6a.3\]]byas pa'i phyir ro/_/rnam par phye zhes bya ba ni don rab tu bstan pa'i phyir ro/_/brtag pa'am rjes su dpag pa'am mos par mi nus so zhes bya ba ni rtog ge ba dang /_rjes su dpag pa'i stobs dang /_mos pa'i stobs kyis so/_/gsum pa la ni mos pas spyod pa'i sa la gnas
[\[6a.4\]]pa'i byang chub sems dpa' shin tu rmongs pa gnyis kyis shin tu rmongs nas don dam pa la tshul bzhin ma yin par sems te/_btags [#]pa la shin tu rmongs pa dang /_rigs pa la shin tu rmongs pas so/_/btags [#]pa la shin tu rmongs pa ni nges pa'i don gyi mdo sde las phyi
[\[6a.5\]]rol du gyur pa'i phyir ro/_/rigs pa la shin tu rmongs pa ni gtan tshigs [#]la sogs pa yan lag mngon par mi shes pa'i phyir ro/_/bsgrim mi dgos par shes pa dang /_bsgrims kyang mi shes pa ni gtan tshigs nyes par thal bar 'gyur ba [#]med pas gtan tshigs [#]te/_de ci'i
[\[6a.6\]]phyir zhe na/_blo gros shin tu rnam par [#]dag_/gal te 'du byed kyi mtshan nyid dang /_don dam pa'i mtshan nyid tha dad min [#]par gyur na ni zhes bya ba nas/_bla na med pa yang dag par rdzogs pa'i byang chub mngon par rdzogs par 'tshang rgya bar yang 'gyur zhes bya ba dang /_de'i phyir 'du byed kyi mtshan nyid
[\[6a.7\]]dang /_don dam pa'i mtshan nyid tha dad pa ma yin zhes bya bar mi rung ste zhes bya ba'i bar du rgya cher gsungs pa'i gzhung des dam par 'gyur ba la sogs pa bstan pa dang sbyar ro/_/phra ba nyid bye brag tu bya ba'i phyir zab pa zhes bya ba gsungs so/_/de bzhin du gong ma gong ma brjod pa de dag gi
[\[6b\]]
[\[6b.1\]]don ni thun mong yin par shes par bya'o/_/mchog tu phra ba nyid bstan pa ni nyan thos kyi theg pa la sogs pa las bye brag tu bya ba'i phyir ro/_/bzhi pa la ni mngon pa'i nga rgyal rnam pa [#]gsum gyi gnyen por thams cad du ro gcig pa'i mtshan nyid bstan te/_mngon pa'i nga rgyal rnam pa [#]
[\[6b.2\]]gsum ni/_gzung ba'i mngon pa'i nga rgyal dang /_'dzin pa'i mngon pa'i nga rgyal dang /_mtshan nyid rab tu dbye ba'i mngon pa'i nga rgyal lo/_/de la gzung ba'i mngon pa'i nga rgyal gyi gnyen por bstan pa ni/_de ci'i phyir zhe na/_rab 'byor phung po rnams la rnam par dag pa'i
[\[6b.3\]]dmigs pa gang yin pa de ni ngas [#]don dam pa yin par yongs su bstan cing zhes rgya cher 'byung ba'o/_/'dzin pa'i mngon pa'i nga rgyal gyi gnyen por bstan pa ni/_rab 'byor gzhan yang dge slong rnal 'byor pa ni zhes rgya cher 'byung ba'o/_/mtshan nyid rab tu dbye ba'i mngon pa'i nga
[\[6b.4\]]rgyal gyi gnyen por bstan pa ni/_rab 'byor gzhan yang ji ltar phung po dang zhes rgya cher 'byung ba'o/_/lnga pa la ni sems kyi gsang ba la shin tu rmongs pa rnam pa gsum ste/_ngo bo nyid la shin tu rmongs pa dang /_rab tu dbye ba la shin tu rmongs pa dang /_brgal [#]ba'i lan la
[\[6b.5\]]shin tu rmongs pa'o/_/de la ngo bo nyid la shin tu rmongs pa'i gnyen por bstan pa ni/_blo gros yangs pa 'gro ba drug gi 'khor ba 'dir [#]zhes bya ba nas/_gzugs can ma yin pa'i khams na ni len pa gnyis su med do zhes bya ba'i bar du'o/_/rab tu dbye ba ni rnam pa lnga ste/_mtshan
[\[6b.6\]]nyid rab tu dbye ba ni len pa'i rnam par shes pa zhes kyang bya ba dang /_kun gzhi'i [#]rnam par shes pa zhes kyang bya ba dang /_sems zhes [#]kyang bya ste zhes bya ba'o/_/las rab tu dbye ba ni 'di lta ste/_des lus 'di bzung zhing blangs pa'i phyir ro zhes bya ba la sogs pa'o/_/'jug pa'i rab tu
[\[6b.7\]]dbye ba ni mig gi rnam par shes pa la sogs pa dang /_lhan cig tu cig car dang cig car ma yin par 'jug pa'i phyir ro/_/kun rdzob kyi rab tu dbye ba ni chos kyi lugs shes pa'i spyod yul gyi gsang ba'o/_/don dam pa'i rab tu dbye ba ni/_len pa mi mthong zhes bya ba nas yid kyi rnam par shes
[\[7a\]]
[\[7a.1\]]pa yang mi mthong la zhes bya ba'i bar du ste/_rnam par mi rtog pa'i ye shes kyi stobs dang ldan pa'i phyir ro/_/rnam par mi rtog pa'i ye shes kyi spyod yul gyi gsang ba gang yin pa de ni don dam pa'i spyod yul gyi gsang ba yin par shes par bya'o/_/brgal ba'i lan
[\[7a.2\]]gyi rab tu dbye ba ni sa bon bsdus pas gzhan gnyis kyang bsdus pa'i phyir/_de gsang bar bsdus pas gzhan gnyis po yid dang rnam par shes pa yang [#]gsang bar bsdus par shes par bya'o/_/sa bon thams cad pa yin pa'i phyir de ni gsang ba rnam par gnas pa ste/_de dag gi nang nas
[\[7a.3\]]de ni bstan pa'i 'os [#]ma yin pa'i phyir dang /_'jug pa'i [#]rnam par shes pa rnams kyi [#]sa bon gyi mtshan nyid du gnas pa'i phyir dang /_rang gi mtshan nyid kyis mi gnas pa'i phyir shes par dka'o[#]/_/drug pa la ni dgos pa drug dang ldan pa'i chos kyi mtshan nyid [#]bstan te/_gnyen
[\[7a.4\]]po'i dgos pa dang /_kun tu bstan pa'i dgos pa dang /_mngon par bsgrub [#]pa'i dgos pa dang /_thabs kyi dgos pa dang /_rtogs [#]pa'i dgos pa dang /_phan yon gyi dgos pa'o/_/de la gnyen po'i dgos pa ni/_shin tu rmongs pa rnam pa bzhi'i gnyen po ste/_sgro 'dogs
[\[7a.5\]]pa'i rgyu med pa'i don la shin tu rmongs pa dang /_skur pa'i rgyu yod pa'i don la shin tu rmongs pa dang /_de 'jig [#]pa'i rgyu kun nas nyon mongs pa la shin tu rmongs pa dang /_rnam par byang ba la shin tu rmongs pa'o/_/de la kun tu bstan pa'i dgos pa ni rnam pa bzhi ste/_don kun tu bstan
[\[7a.6\]]pa dang /_phyi kun tu bstan pa dang /_nang kun tu bstan pa dang /_mnyam par ma bzhag [#]pa'i sa la kun tu bstan pa'o/_/de la mngon par bsgrub pa'i dgos pa ni rnam par thar ba'i sgo gsum mngon par bsgrub pa'i phyir ro/_/de la thabs kyi dgos pa ni gang la brten nas mtshan nyid gsum
[\[7a.7\]]rab tu shes pa'o/_/[#]de la rtogs pa'i dgos pa ni shes bya'i dngos po'i don yongs su shes pa dang /_de'i 'bras bu 'dogs par mdzad pa ste/_shes bya rnam pa thams cad dang ldan pa'i phyir ro/_/de la phan yon gyi dgos pa ni rnam pa thams cad mkhyen pa nyid thob pa ste/_de [#]thams cad
[\[7b\]]
[\[7b.1\]]mngon par rdzogs par bstan pa'i phyir ro/_/de la yongs su shes par bya ba'i phyir [#]dngos po ni chos zhes [#]smos pa yin par rig par bya'o/_/de la 'dogs par mdzad pa ni de lta bu yin na/_byang chub sems dpa' chos rnams kyi mtshan nyid la mkhas pa yin no zhes 'dogs par mdzad
[\[7b.2\]]pa'i phyir ro/_/bdun pa la ni don la log par rtog pa rnam pa bzhi'i gnyen po ngo bo nyid med pa nyid gsum bstan pa 'di ma brjod na/_ngo bo nyid med pa nyid kyi [#]ldem por dgongs pa bstan pa la don la log par rtog pa rnam pa bzhis chud za bar 'gyur ba de'i gnyen por 'di bstan to/_/de la
[\[7b.3\]]don la log par [#]rtog pa rnam pa bzhi ni ngo bo nyid gsum la ma brten pa'i phyir gnas med pa dang /_ngo bo nyid med pa nyid rnam pa gsum la dgongs pa yongs su spangs pa'i phyir dgongs pa med pa dang /_sgro 'dogs pa med cing skur pa med pa'i don rnam par spangs pa'i phyir don med pa dang /_
[\[7b.4\]]rang gi mtshan nyid kyis med pa gang yin pa de ni ma skyes pa yin no zhes bya ba la sogs pa ltar snga phyi la ltos [#]pa med pa'i phyir ma ltos pa'o/_/bstan pa 'dod pa'i gnyen po ma brjod na gang zag gi bye brag gis ni bsgrub [#]pa'i bye brag dang /_mos pa'i bye brag shes par bya'o/_/de la bsgrub [# ]
[\[7b.5\]]pa'i bye brag ni gzhi rnam pa gsum dang ldan pa yin te/_bstan pa'i gzhi dang ldan pa ni/_de la sems can gang dag dang po nyid nas dge ba'i rtsa ba ma bskyed [#]pa zhes bya ba la sogs pa'o/_/rigs kyi gzhi dang ldan pa ni/_don dam [#]yang dag 'phags[#]/_nyan thos kyi rigs gang zag zhi ba'i [#]
[\[7b.6\]]bgrod pa gcig pu pa ni zhes bya ba la sogs pa'o/_/rkyen gyi gzhi dang ldan pa ni/_nyan thos byang chub tu 'gyur ba [#]gang yin pa de ni ngas rnam grangs kyi [#]byang chub sems dpa' yin par bstan te zhes bya ba la sogs pa'o/_/mos pa'i bye brag ni rnam pa lnga ste/_rigs phun sum tshogs
[\[7b.7\]]pa las gyur pa dang /_mos pa phun sum tshogs pa las gyur pa dang /_shes rab phun sum tshogs pa las gyur pa ni gcig ste/_de la sems can gang dag dge ba'i rtsa ba chen po bskyed pa zhes bya ba la sogs pa'o/_/rigs dang mos pa phun sum tshogs pa las gyur la[#]/_shes rab
[\[8a\]]
[\[8a.1\]]dang bral bar gyur pa ni gnyis pa ste/_de la sems can gang dag dge ba'i rtsa ba bskyed pa zhes bya ba la sogs pa'o/_/rigs dang mos pa las gyur pa dang /_shes rab chung ngu las gyur pa ni gsum pa ste/_de bzhin gshegs pa'i chos bstan pa ni sems can
[\[8a.2\]]mos pa sna tshogs can gyi phyir 'jug pa yin zhes bya ba la sogs pa'o/_/rigs dang mos pa phun sum tshogs pa las gyur pa shes rab 'chal pa ni rnam pa bzhi pa [#]ste/_ci ste sems can de dag las [#]sems can gang dag bsod nams dang ye shes kyi tshogs chen po'i bar du yang
[\[8a.3\]]dag par 'grub pa ma yin la zhes bya ba la sogs pa'o/_/thams cad phun sum tshogs shing mgo glengs pas go ba las gyur na ni lnga pa ste/_'di ltar 'phags pa don dam [#]yang dag 'phags kyis chab mar stsal na zhes bya ba dang /_bca' sga [#]dang ri mo bri ba'i gzhi dang /_nam
[\[8a.4\]]mkha'i dpe bstan te[#]/_tshul khrims dang ting nge 'dzin gyi gtam dang /_shes rab kyi gtam dang /_kun rdzob kyi gtam dang /_don dam pa'i gtam dang /_go rims bzhin sbyar bar bya'o/_/brgyad pa la ni rnam pa drug gis rnal 'byor gyi lam bstan te/_yongs su shes pa dang /
[\[8a.5\]]yongs su mi shes pa dang /[# ]ngo bo nyid dang /_sbyor ba'i rgyu dang /_'thob pa dang /_'thob pa'i thabs dang /_chud mi za bar bya ba'i phyir gdags pa gtan la dbab pas de bstan to/_/de la zhi gnas dang lhag mthong gis yongs su bsdus pa ni ngo bo nyid do/_/chos gdags pa rnam
[\[8a.6\]]par gzhag pa la dmigs pa dang /_smon lam mi gtong ba dang /_dmigs pa'i dngos po bzhi ni sbyor ba'i rgyu'o/_/byams pa ngas chos gdags pa rnam par gzhag pa 'di lta ste zhes bya ba la sogs pa ni 'thob [#]pa'o/_/bcom ldan 'das byang chub sems dpa' de ji [#]srid du zhes bya ba la sogs
[\[8a.7\]]pa ni [#]'thob pa'i thabs so/_/lhag ma ni chud mi za bar bya ba'i phyir gdags pa gtan la dbab par shes par bya'o/_/de la chud mi za bar bya ba'i phyir gdags pa gtan la dbab pa ni rnam pa mang bar [#]shes par bya ste/_rnam par mi rtog [#]pa'i ye shes la gnas pa'i ting nge 'dzin chud mi za bar bya ba ni/_bcom
[\[8b\]]
[\[8b.1\]]ldan 'das zhi gnas kyi lam dang lhag mthong gi lam tha dad ces bgyi'am/_tha dad pa ma lags zhes [#]bgyi zhes bya ba la sogs pa'o/_/rnam par mi rtog [#]pa'i ye shes rtogs pa chud mi za bar bya ba ni/_bcom ldan 'das rnam par lta bar bgyid pa'i ting nge 'dzin gyi spyod yul gzugs
[\[8b.2\]]brnyan gang lags pa de zhes bya ba la sogs pa'o/_/mtshan ma gsum bsgom [#]pa la dus ma shes pas chud mi za bar bya ba ni/_bcom ldan 'das ji tsam gyis na gcig tu lhag mthong bsgom pa lags zhes bya ba la sogs pa'o/_/cung zad tsam gyis chog par 'dzin pa rnam par gzhig [#]
[\[8b.3\]]pa ni/_bcom ldan 'das lhag mthong la rnam pa du mchis zhes bya ba la sogs pa ste/_mtshan ma las byung ba la sogs pas chog par mi 'dzin pa'i phyir ro/_/dbang po yongs su nyams pa rnam par gzhig [#]par bya ba ni/_bcom ldan 'das zhi gnas dang lhag mthong ngam chos la gnas
[\[8b.4\]]pa zhes kyang bgyi zhes bya ba la sogs pa'o/_/dge ba 'phel ba chud mi za bar bya ba ni/_bcom ldan 'das zhi gnas dang lhag mthong nam ma 'dres pa'i chos la dmigs pas kyang bgyi zhes bya ba la sogs pa ste/_ji tsam du dmigs pa la sems bsdus pa [#]de tsam du dge ba'i rtsa ba 'phel
[\[8b.5\]]ba'i phyir ro/_/rtog [#]pa dang g.yo ba gnyen po dang bcas pa chud mi za bar bya ba ni/_bcom ldan 'das ji ltar na zhi gnas dang lhag mthong rtog pa dang bcas shing dpyod pa dang bcas pa'i ting nge 'dzin du 'gyur ba lags zhes bya ba la sogs pa'o/_/bsgom pa la rgyu yongs su shes pa dang [#]chud mi
[\[8b.6\]]za bar bya ba ni/_bcom ldan 'das zhi gnas kyi rgyu mtshan ni gang lags zhes bya ba la sogs pa'o/_/mngon pa'i nga rgyal rnam par gzhig [#]par bya ba ni/_bcom ldan 'das byang chub sems dpa' zhi gnas dang lhag mthong bsgom [#]pa chos so sor yang dag par rig pa dang zhes bya ba la sogs
[\[8b.7\]]pa ste/_mngon pa'i nga rgyal med par bya ba'i phyir chos dang don so sor yang dag par rig pa'i mtshan nyid yongs su bstan pa'i phyir ro/_/don thams cad bsdus pa dang /_bstan pas don thams cad bsdus pa dang /_sems la brtag pa bsdus pa dang /_gnas dang rten rgya che ba dang /
[\[9a\]]
[\[9a.1\]]zab pa'i [#]don thams cad kyis so/_/shes par bya ba'i chos thams cad bsdus pa ni ji snyed yod pa nyid dang /_ji ltar bzhin du yod pa nyid gzung ba dang 'dzin pa la [#]brjod do/_/gzung ba'i don ni gnas dang longs spyod kyi don gyis rab tu phye ba'o/_/'dzin pa la sogs
[\[9a.2\]]pa 'di dag la phyin ci log sngon du 'gro ba ni kun nas nyon mongs so[#]/_/phyin ci ma log pa sngon du 'gro ba ni rnam par byang ba'o/_/grong mtshams dang de rgyal ba [#]la sogs pa bstan pa ni 'jig rten gyi khams dpag tu med pa mngon par sgrub pa'i rgyu'o/_/bstan pas don thams cad bsdus
[\[9a.3\]]pa ni bden pa gnyis la brten nas sangs rgyas rnams chos ston to/_/der kun nas nyon mongs pa'i skyon brjod[#]/_rnam par byang ba'i yon tan brjod/_kun nas nyon mongs pa dang rnam par byang ba'i chos de dag ni rkyen rnams las 'byung [#]ba yin gyi/_dbang phyug la sogs pa las byung ba ni ma
[\[9a.4\]]yin no/_/de dag kyang dus su gtogs pa ste/_'dus byas kyi mtshan nyid rnams kyis rab tu phye ba'o/_/de ltar na mi rtag pa dang nad la sogs pas sdug bsngal ba dang /_nyan thos kyi theg pa la ni sdug bsngal la sogs pa dang /_theg pa chen po la ni de bzhin nyid la sogs pas [#]yongs su
[\[9a.5\]]shes so/_/de dag ni bsdu ba dang /_dbye ba gnyis kyis ston par mdzad do/_/lan 'debs na yang mgo gcig tu lan gdab pa la sogs pas lan 'debs par mdzad do/_/bzhi pa don thams cad bsdus pa la [#]gnas ni tshig 'bru'o/_/rten [#]pa ni don to/_/'di gnyis ni bstan pa zab pa dang /_
[\[9a.6\]]don zab par shes par bya'o/_/khams kyi don gyis rgya che ste/_dpag tu med pa'i phyir ro/_/zhi gnas tsam du zad pas chud mi za bar bya ba ni shes pa dang mthong ba yongs su tshol ba'i phyir ro/_/phra ba kun tu 'byung ba yongs su shes pa chud mi za bar bya ba ni/_bcom ldan 'das byang chub sems
[\[9a.7\]]dpa' zhi gnas dang lhag mthong bsgoms pas [#]yid la bgyid pa gang gis mtshan ma gang ji ltar rnam par sel bar bgyi lags zhes bya ba la [#]sogs pa'o/_/stong pa nyid la [#]skrag pa rnam par gzhig par bya ba ni/_bcom ldan 'das theg pa chen po la zhes bya ba nas stong pa nyid kyi mtshan nyid bsdus pa gang
[\[9b\]]
[\[9b.1\]]lags zhes bya ba la sogs pa'o/_/zhi gnas dang lhag mthong bsgom [#]pa la ngo bo nyid dang /_rgyu dang /_'bras bu dang /_las dang sbyor ba dang /_'jug pa'i don las [#]brtsams te gdams ngag sbyin pa chud mi za bar bya ba ni/_bcom ldan 'das zhi gnas dang lhag mthong dag gis ting nge 'dzin du
[\[9b.2\]]zhig bsdus lags zhes bya ba la sogs pa'o/_/bsgom pa la 'dun pa drag [#]po med pa rnam par gzhig par bya ba ni mtshan ma phra mo kun tu 'byung ba bzhi'i don ni [#]dran pa nye bar gzhag pa'i rjes su 'brang bas rig [#]par bya'o/_/lhag ma rnams ni stong pa nyid bcu drug gi rjes su 'brang bas rig par bya'o/_/_
[\[9b.3\]]dor ba med pa stong pa nyid la ni tshig gnyis bsdus pa dang sbyar bar bya'o/_/mtshan nyid stong pa nyid la mtshan ma gnyis so/_/lhag ma rnams ni re re dang sbyar bar rig par bya'o/_/dgu pa la ni pha rol tu phyin pa yongs su rdzogs pa la mkhas par bya ba la brtsams nas 'dri [#]ba dang lan brjod de/_pha
[\[9b.4\]]rol tu phyin pa rnams theg pa chen pos bsdus pa'i phyir ro/_/ji ltar yongs su rdzogs pa ni sa rab tu dbye bas te/_bcom ldan 'das byang chub sems dpa' rnams kyis bcu gang lags pa de dag ni 'di lta ste zhes bya ba la sogs pa'o/_/sbyin pa'i pha rol tu phyin pa la sogs pa gang dag
[\[9b.5\]]yongs su rdzogs pa ni/_bcom ldan 'das byang chub sems dpa' rnams kyi bslab pa'i gzhi du mchis lags zhes bya ba la sogs pa'o/_/de la 'bras bu la mkhas pa dang /_mi mthun pa'i phyogs dang gnyen po la mkhas pa dang /_ming la mkhas par bya ba la brtsams nas dri ba
[\[9b.6\]]gsum mo/_/sa rnams kyi [#]mi mthun pa'i phyogs kyi rab tu dbye ba la mkhas pa ni shes rab rnam par grol ba'i mi mthun pa'i phyogs dang /_sems rnam par grol ba'i mi mthun pa'i phyogs te/_bcom ldan 'das de dag la kun tu rmongs pa ni du mchis/_gnas ngan len mi mthun pa'i phyogs
[\[9b.7\]]ni du mchis lags zhes bya ba la sogs pa'o/_/gnyen po'i rab tu dbye ba la mkhas pa ni sor [#]chud pa'i dge ba bsdus pa'i phyir ro/_/bdag dang gzhan gyi rgyud yongs su smin pa'i gnas la mkhas pa ni/_bcom ldan 'das ci'i slad du srid par skye ba thams cad kyi nang na byang chub sems dpa'
[\[10a\]]
[\[10a.1\]]skye ba rab mchog ces bgyi lags zhes bya ba la sogs pa'o/_/bsam pa yongs su rdzogs par bya ba'i thabs la [#]mkhas pa ni/_bcom ldan 'das ci'i slad du byang chub sems dpa' rnams smon lam rgya chen pos [#]mchi ba dang zhes bya ba la sogs pa'o/_/bdag
[\[10a.2\]]dang sems can yongs su smin par bya ba'i thabs la mkhas pa ni/_bslab pa'i gzhi drug po dag la'o/_/gnas dang gnas pa la mkhas pa ni bslab pa gsum po snga ma snga ma la phyi ma phyi ma gnas pa'i phyir ro/_/mngon par mtho ba dang nges par legs pa'i thabs la mkhas pa ni bsod
[\[10a.3\]]nams dang ye shes gnyis de dag gi rgyu yin pa'i phyir ro/_/legs par shin tu bslab pa la mkhas pa ni/_bcom ldan 'das bslab pa'i gzhi drug po de dag la byang chub sems dpa' ji ltar bslab par bgyi lags zhes bya ba la sogs pa'o/_/legs par mkhas pa ni khams brtas [#]
[\[10a.4\]]pa dang /_tshogs yang dag par sgrub [#]pa dang /_theg pa la yongs su mi nyams pa dang /_som nyi med pa dang gnas skabs las [#]shes par bya'o/_/mthar thug pa bsdu ba la mkhas pa ni[#]/_bcom ldan 'das ci'i slad du bslab pa'i gzhi de dag dang [#]grangs drug tu gdags par rig par
[\[10a.5\]]bgyi lags zhes bya ba la sogs pa'o/_/grogs la mkhas pa ni/_bcom ldan 'das ci'i slad du pha rol tu phyin pa gzhan dag grangs bzhir gdags par rig par bgyi lags zhes bya ba la sogs pa'o/_/'byung ba la mkhas pa ni/_bcom ldan 'das ci'i slad du pha rol tu phyin pa
[\[10a.6\]]drug po de dag gi go rims de ltar bstan par rig par bgyi lags zhes bya ba la sogs pa'o/_/[#]tha dad pa [#]rab tu dbye ba la mkhas pa ni/_bcom ldan 'das pha rol tu phyin pa de dag rnam pa du ma [#]rab tu dbye lags zhes bya ba la sogs pa'o/_/rdzogs pa la mkhas pa ni/_bcom ldan 'das
[\[10a.7\]]ci'i slad du pha rol tu phyin pa de dag la [#]pha rol tu phyin pa rnams zhes bgyi lags zhes bya ba la sogs pa'o/_/gdags pa bsdu ba [#]la mkhas pa ni/_bcom ldan 'das rnam pa lnga po de dag gi so so'i [#]las gang lags zhes bya ba la sogs pa'o/_/yon tan gyi khyad par la mkhas pa ni/_bcom
[\[10b\]]
[\[10b.1\]]ldan 'das pha rol tu phyin pa de dag gi [#]rgya che ba nyid gang lags zhes bya ba la sogs pa'o/_/rgyun mi 'chad pa la mkhas pa ni/_bcom ldan 'das ci'i slad du byang chub sems dpa' rtag tu pha rol tu phyin pa'i rnam par smin pa'i 'bras bu 'dod pa bsam 'tshal ba dang zhes bya ba la
[\[10b.2\]]sogs pa'o/_/rgyu nyid la gnas pa'i thabs la mkhas pa ni/_bcom ldan 'das ci'i slad du byang chub sems dpa' pha rol tu phyin pa rnams la ji lta ba de ltar pha rol tu phyin pa'i rnam par smin pa'i 'bras bu 'dod pa la dad pas gnas pa [#]ma lags zhes bya ba la sogs pa'o/_/bya ba sgrub [#]pa
[\[10b.3\]]la mkhas pa ni/_bcom ldan 'das pha rol tu phyin pa de dag gi so so'i [#]mthu gang lags zhes bya ba la sogs pa'o/_/yongs su bsdus pa'i yang dag par grub pa'i phan yon la mkhas pa ni/_bcom ldan 'das pha rol tu phyin pa [#]de dag rgyu gang las byung ba dang /_'bras bu gang dang
[\[10b.4\]]ldan pa dang /_don gang dag [#]dang ldan pa lags zhes bya ba la sogs pa'o/_/'bras bu ni bdag dang gzhan gyi [#]ched yin par rig par bya'o/_/sems can la phan gdags pa'i gegs byed pa la mkhas pa ni/_bcom ldan 'das gal te zhes bya ba nas ci'i slad du 'jig rten na dbul po dag
[\[10b.5\]]gda' [#]lags zhes bya ba la sogs pa'o/_/thabs la 'jug pa chud mi zab la mkhas pa ni/_bcom ldan 'das byang chub sems dpa' chos rnams [#]kyi ngo bo nyid ma mchis pa nyid pha rol tu phyin pa gang gis 'dzin lags zhes bya ba la sogs pa'o/_/'grib pa dang 'phel ba la mkhas pa ni/_
[\[10b.6\]]bcom ldan 'das pha rol tu phyin pa zhes kyang bgyi zhes bya ba la sogs pa'o/_/kun nas nyon mongs pa'i rgyun rjes su 'dzin pa [#]gzhig pa la mkhas pa ni/_bcom ldan 'das de dag nyon mongs pa'i bag la nyal rnam pa du mchis lags zhes bya ba la sogs pa'o/_/nges par 'byin pa'i bye
[\[10b.7\]]brag gi rab tu dbye ba la mkhas pa ni/_bcom ldan 'das kyi [#]nyan thos kyi theg pa gang yin pa dang /_theg pa chen po gang yin pa de ni zhes bya ba la sogs pa'o/_/de la gang dag don la sgra ji bzhin kho nar rnam par rtog pa kha cig ni sgro 'dogs par byed ces bya ba ni/_kun brtags [#]pa'i mtshan
[\[11a\]]
[\[11a.1\]]nyid kyis gzugs la sogs pa'o/_/kha cig ni skur pa 'debs par byed ces bya ba [#]ni chos thams cad ngo bo nyid med pa'o zhes bya ba 'dis chos thams cad kyi [#]mtshan nyid la skur ba'i phyir ro/_/bcu pa la ni de bzhin gshegs pa'i sku la shin tu rmongs pa rnams kyi gnyen
[\[11a.2\]]por ni mi rtag par rtog pa'i gnyen por chos kyi sku bstan pa dang /_nor bar rtog pa'i gnyen por skye bar [#]'byung ba bstan pas ston to/_/sde snod btags [#]pa la shin tu rmongs pa rnams kyi gnyen por de ma nor bar bstan to/_/ma mo'i mtshan nyid bcu gcig gang yin pa de ni mtshan nyid rnam pa lngar
[\[11a.3\]]'gyur te/_gnyis ni bstan pa'i mtshan nyid do/_/gsum ni yongs su brtags [#]pa'i mtshan nyid do/_/gnyis ni 'bras bu'i mtshan nyid do/_/gnyis ni de dag gi gegs dang phan 'dogs pa'i mtshan nyid do/_/gnyis ni de'i nyes pa dang yon tan gyi mtshan nyid do/_/lhag ma ni sangs
[\[11a.4\]]rgyas kyi spyod yul [#]la shin tu rmongs pa'i gnyen po ste/_bstan pa de thams cad kyang de bzhin gshegs pa skye ba bstan pa'i tshul du rig par bya'o/_/bcu pa rdzogs so//_//yang dag pa ma yin pa kun tu rtog pa ji ltar yongs su shes par bya zhe na/_gnas dang /_mtshan nyid
[\[11a.5\]]dang_thabs dang /_'bras bu dang /_rgyu dang /_mthar thug par 'gyur ba dang /_rten dang /_rab tu dbye bas yongs su shes par bya'o/_/de la gnas ni byang chub sems dpa'o/_/mtshan nyid ni phyin ci log gi rgyu nyid do/_/thabs ni thos pa dang /_bsams pa dang /_bsgoms pa
[\[11a.6\]]las byung ba'i shes rab bo/_/'bras bu ni de spangs pa bla na med pa yang dag par rdzogs pa'i byang chub dang sems can gyi don thob par byed pa'o/_/rgyu ni rigs pa [#]dang /_sangs rgyas 'byung ba mnyes par byed pa dang /_dam pa'i chos nyan pa dang /_tshul bzhin yid la byed pa dang /_chos kyi
[\[11a.7\]]rjes su mthun pa'i chos kyi [#]nan tan no/_/mthar thug par gyur pa ni de bzhin nyid rtogs pa ste/_gang rtogs pa [#]pas yang dag pa ma yin pa kun tu rtogs pa [#]yongs su shes pa yin no/_/rten ni mos pas spyod pa'i sa dang /_sa dang po dang /_sangs rgyas kyi sa'o/_/rab tu dbye ba ni rnam pa bcu
[\[11b\]]
[\[11b.1\]]bdun te/_'byung ba'i rab tu dbye ba dang /_ma byung ba'i rab tu dbye ba dang /_'dzin pa'i rab tu dbye ba dang /_gzung ba'i rab tu dbye ba dang /_phyi rol du bltas pa'i rab tu dbye ba dang /_nang du bltas pa'i rab tu dbye ba dang /_nyon mongs pa can gyi rab tu dbye ba dang /_nyon mongs
[\[11b.2\]]pa can ma yin pa'i rab tu dbye ba dang /[# ]skyes nas myong bar 'gyur ba'i rab tu dbye ba dang /_lan grangs gzhan la rab tu myong ba'i rab tu dbye ba dang /_med pa'i rab tu dbye ba dang /_yod pa dang med pa'i rab tu dbye ba dang /_yang dag pa'i rab tu dbye ba dang /_yang dag pa dang yang dag
[\[11b.3\]]pa ma yin pa'i ra btu dbye ba dang /_yang dag pa'i rgyu mthun pa'i rab tu dbye ba dang /_'dir ci zhes bstan pa'i rab tu dbye ba dang /_'das pa dang da ltar byung ba la sogs pa'i rab tu dbye ba'o/_/yang dag min rtog yang dag min/_/yang dag min min mi rtog nyid/_/rtog pa ma yin
[\[11b.4\]]mi rtog min/_/thams cad shes par brjod par bya/_/zhes bya ba rnam pa 'di bzhis khong du chud par bya'o/_/'phags pa dgongs pa nges par 'grel pa'i rnam par bshad pa slob dpon thogs med kyis mdzad pa rdzogs so//_//rgya gar gyi mkhan po dzi na [#]mi tra dang /_shI len dra
[\[11b.5\]]bo d+hi dang /_zhu chen gyi lo tsA [#]ba ban+de ye shes sdes bsgyur cing zhus te gtan la phab pa[#]//[ {D3982}]@#/_/sangs rgyas rjes su dran pa'i 'grel ba/[# ]rgya gar skad du/_bud+d+ha a nu smr-i [#]ti br-it+ti/_bod skad du/_sangs rgyas rjes su dran pa'i 'grel ba/_'jam dpal gzhon nur gyur pa la phyag 'tshal lo/_/_
[\[11b.6\]]'di ltar yang bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba/_bla na med pa/_lha dang mi rnams kyi ston pa/_sangs rgyas
[\[11b.7\]]bcom ldan 'das zhes bya ba la/_yon tan gyi bdag nyid che ba'i sko nas de bzhin gshegs pa rnams la dang ba bskyed pa'i phyir de la dang pos ni thun mong gi sangs rgyas rjes su dran pa bstan to/_/gnyis pas ni mchog tu sems can gyi don bya ba rjes su bsgrub [#]pa'i thabs bstan pa'i phyir byang chub
[\[12a\]]
[\[12a.1\]]sems dpa' rnams kyi thun mong ma yin pa nyid yin no/_/re zhig dang pos ji ltar de bzhin gshegs pa rnams kyi [#]yon tan gyi bdag nyid che ba de mngon [#]par brjod par 'gyur zhe na/_tshig dgus [#]go rims bzhin du 'ching ba gcod par mdzad pas ston pa phun sum tshogs
[\[12a.2\]]par bstan to/_/rtogs pa'i mtshan nyid ston pa'i phyir te/_gang gi rgyus she na/_'di ltar yang bcom ldan 'das kyis gzigs te/_sems can skal ba dang ldan pa dang mi ldan pa thugs su chud nas skal ba dang ldan pa rnams 'dul bar mdzad pas de'i phyir yang ston pa grub par
[\[12a.3\]]rab tu gnas so/_/de ltar ston pa'i phyir yon tan gyi bdag nyid che ba mngon par brjod pa yin no/_/de la bcom ldan 'das zhes bya ba 'dis ni 'ching ba gcod par bstan pa yin te/_bcom pa dang ldan pas na bcom ldan 'das zhes bya ste/_nges pa'i tshig tu rig par bya'o/_/yang ji ltar
[\[12a.4\]]'dir 'ching ba gcod pas ston pa phun sum tshogs pa yin zhe na/_lha'i bu'i bdud des bcom pas na dang po ston pa phun sum tshogs pa brnyes pa yin no/_/de bzhin gshegs pa dgra bcom pa yang dag par rdzogs pa'i sangs rgyas zhes bya ba'i tshig rnams kyis ston pa phun sum tshogs pa bstan
[\[12a.5\]]te/_ston pa phun sum tshogs pa de yang rnam pa gnyis te/_ston pa'i mtshan nyid dang /_thugs su chud pa'i mtshan nyid do/_/ston pa yang phyin ci ma log par ston pa mdzad pa'i phyir te/_de bas na bcom ldan 'das de bzhin gshegs pa zhes bya ste/_de kho na bzhin du phyin ci ma log par chos
[\[12a.6\]]ston par mdzad ces bya ba'i don to/_/thugs su chud pa yang rnam pa gnyis te/_spangs pa phun sum tshogs pa dang /_ye shes phun sum tshogs pa'o/_/spangs pa phun sum tshogs pa dang ldan pas bcom ldan zhes bya'o/_/nyon mongs pa'i dgra gang yin pa de 'joms pas na dgra bcom pa
[\[12a.7\]]zhes bya'o/_/mi dge ba'i chos thams cad spangs pa'i phyir ye shes phun sum tshogs pa dang ldan pas na yang dag par rdzogs pa'i sangs rgyas zhes bya'o/_/yang dag pa phyin ci ma log pa thugs su chud par 'dis mdzad pas na de bas na de yang dag par rdzogs par gyur pas ston pa phun sum tshogs
[\[12b\]]
[\[12b.1\]]pa yin no/_/phyin ci ma log par chos ston pa mdzad pa dang /_nyon mongs pa thams cad spangs shing chos thams cad thugs su chud pas na phyi rol pa'i ston pa dman pa chos phyin ci log tu ston cing nyon mongs pa thams cad ma spangs pa rnams las/_de bas na ston pa 'di nyid khyad par du 'phags
[\[12b.2\]]pa yin no/_/nyan thos dang rang sangs rgyas rnams kyang nyon mongs pa thams cad spangs par nges pa yin mod kyi/_chos thams cad kyi rnam par ston par byed pa dang /_chos thams cad kyi rnam pa mngon par byang chub pa ma yin te/_de bas na 'di nyid rnam pa thams cad ston pas khyad par du 'phags
[\[12b.3\]]pa yin no/_/'di ltar yang chos thams cad phyin ci ma log par ston par mdzad pa dang /_nyes pa ma lus pa dang bral zhing /_chos thams cad kyi rnam par mngon par rdzogs par byang chub par bcom ldan 'das las dmigs pas [#]de'i phyir de lta bur gyur pa'i bcom ldan 'das chos thams cad
[\[12b.4\]]kyi rnam pa ston par mdzad pas phun sum tshogs pa brnyes [#]pa zhes bstan to/_/rig pa dang zhabs su ldan pa zhes bya ba 'dis ni ston pa phun sum tshogs pa'i rgyu bstan to/_/rig pa dang zhabs zhes bya ba la/_'phags pa'i lam yan lag brgyad pa'i yang dag pa'i lta ba ni rig pa yin no/_/yan
[\[12b.5\]]lag lhag ma ni zhabs so/_/ma mthong ba dang rkang pa med pas 'gro bar nus par mi 'gyur bas de bas na bslab pa gsum la rig pa dang zhabs zhes bya ste/_lhag pa'i shes rab kyi bslab pa ni rig pa zhes bya'o/_/lhag pa'i sems dang /_lhag pa'i tshul khrims kyi bslab pa ni zhabs so/_/shes
[\[12b.6\]]rab kyi [#]sna 'dren pa yin pa'i phyir rkang pa rnams kyis zhabs smos par bya ste/_yang rig pa sngon du smos pa yin te/_de yongs su dag pas tshul khrims dang ting nge 'dzin yongs su dag pa de bas na gang gi phyir shes rab kyi mig gis bstan nas tshul khrims dang ting nge 'dzin de gnyis kyi rkang pas bgrod par
[\[12b.7\]]bya ba bzhin du phyin pas de bas na zhabs zhes bya'o/_/de gsum la bslab pa zhes bstan te/_gsum po de las kyang rig pa dang por bzung [#]ba yin pas rig pa zhes smos so/_/zhabs de dag las dang po yin pa'i phyir tshul khrims phun sum tshogs pa dang /_cho ga phun sum tshogs pa dang /_spyod
[\[13a\]]
[\[13a.1\]]lam phun sum tshogs pa dang /_spyod yul phun sum tshogs pa bzhi pos dang por sems bde ba la reg par gnas pa yin pas zhabs zhes smos so/_/yang de gsum la [#]rig pas ni sngon gyi gnas rjes su dran pa'i ye shes kyis mngon sum du mdzad pa dang /_'chi 'pho
[\[13a.2\]]dang skye ba shes pa'i ye shes kyis mngon sum du mdzad pa dang /_zag pa med pa shes pa'i ye shes kyis [#]mngon sum du mdzad de/_mkhyen pa de yang 'dir gang gi tshe bcom ldan 'das byang chub kyi shing drung du bzhugs nas mtshan mo'i thun dang po dang gnyis pa la sngon dang phyi mar [#]gyur pa'i gnas rjes su
[\[13a.3\]]dgongs shing mthar thug pa med pa'i 'chi 'pho dang skye ba gzigs nas thun gsum pa la spang bar bya ba gang yin pa mngon par rdzogs par byang chub pa brnyes pas de [#]thams cad spangs te mngon par rdzogs par byang chub pa mngon sum du mdzad de/_zag pa med pa'i ye shes thams cad mkhyen pa rjes
[\[13a.4\]]su brnyes pas de'i phyir yang rig pas sna drangs par gyur pas tshul khrims la sogs pa phun sum tshogs pa yin te/_de la tshul khrims phun sum tshogs pa ni tshul khrims dang ldan pa dang /_so sor thar pas bsdams pa dang /_cho ga phun sum tshogs pa dang /_spyod yul phun sum tshogs
[\[13a.5\]]pa dang /_kha na ma tho ba phra rab tsam la 'jigs par lta bas yang dag par bslab pa'i gzhi rnams la slob pa yin no/_/de lta bu ni tshul khrims yongs su dag pa yin no/_/de ltar tshul khrims yongs su dag na phun sum tshogs pa bzhis ting nge 'dzin yongs su dag par 'gyur ro/_/de la phun
[\[13a.6\]]sum tshogs pa bzhis ni spyod lam shes bzhin du gnas shing spyod pa phun sum tshogs pas mig la sogs pa'i rnam par shes pa gzugs la sogs pa'i rgyu mtshan rnams la mtshan mar rjes su mi 'dzin cing dbang po rnams bsdams nas de ltar tshul khrims yongs su dag pa la shes bzhin gyis
[\[13a.7\]]gnas pa ste/_dbang po rnams kyi sgo bsdams par gyur pa'i [#]ting nge 'dzin 'grub bo/_/ting nge 'dzin gang bzhis mchog tu sems [#]bde ba la reg par gnas te/_de dag kyang bsam gtan bzhi yin te/_bsam gtan [#]bzhi po de dag las su rung zhing gnod pa med pa ni ting nge 'dzin yongs su rdzogs pa
[\[13b\]]
[\[13b.1\]]yin no/_/de ltar ting nge 'dzin yongs su dag pas mngon par shes pa rnams 'grub ste/_rdzu 'phrul gyi mngon par shes pa dang /_lha'i rna ba'i mngon par shes pa dang /_pha rol gyi sems shes pa'i mngon par shes pa dang /_sngar bstan pa'i rigs pa gsum ste/_de bas na rig pa dang
[\[13b.2\]]zhabs de phun sum tshogs pa de bas na bcom ldan 'das ston pa phun sum tshogs pa nyid brnyes pa yin no/_/de ltar rig pa dang zhabs phun sum tshogs pa ni ston pa phun sum tshogs pa'i rgyu yin no zhes bstan to/_/bde bar gshegs pa zhes bya ba 'dis ni gang du gshegs par bya ba der
[\[13b.3\]]gshegs par bstan te/_bde bar gshegs pas na bde bar gshegs pa ste/_yang phyir ldog pa med pa'i phyir rims nad legs par byang [#]ba bzhin no/_/lhag ma med par thugs su chud pa ni bde bar gshegs pa ste/_shes bya ma lus par thugs su chud pa'i phyir legs par gang ba'i
[\[13b.4\]]bum pa bzhin no/_/yang de nyid ldan pa'i don gyis phyi rol pa dang nyan thos la sogs pa las khyad par du 'phags pa'i don yin te/_gang gi phyir phyi rol pa rnams ni legs [#]par rtogs pas phyir mi ldog pa ma yin no/_/nyan thos la sogs pa dang [#]/_so so'i skye bor [#]phyir mi ldog mod kyis [#]
[\[13b.5\]]ma lus par rtogs pa ma yin te/_shes bya thams cad la ye shes thogs pa'i phyir ro/_/yang bcom ldan 'das ni bde bar gshegs pa yin te/_ma lus par thugs su chud cing rtogs pa'i phyir yang bde bar gshegs pa zhes bya'o/_/de ltar rig pa dang zhabs su ldan pa des ston pa phun
[\[13b.6\]]sum tshogs pa brnyes pa nas bcom ldan 'das de ston par mdzad ces las su sbyar ro/_/'jig rten mkhyen pa skyes bu 'dul ba'i kha lo bsgyur ba bla na med pa zhes bya ba'i rkang pa gnyis smos pas ni ston pa zhes las su sbyar ba de yang rnam pa gnyis te/_skal ba dang ldan pa dang mi ldan pa'i 'jig rten de rnams
[\[13b.7\]]gzigs nas skal ba yod pa [#]'dul bar mdzad pa'o/_/de la 'jig rten mkhyen pa zhes bya ba 'dis ni skal ba yod med la gzigs par ston to/_/'jig rten mkhyen pa de skal ba yod med kyi 'jig rten la gzigs pas na des 'jig rten mkhyen pa zhes bya'o/_/'di ltar bcom ldan 'das nyin
[\[14a\]]
[\[14a.1\]]lan gsum mtshan lan gsum du sangs rgyas kyi spyan gyis gzigs te/_su ni nyams/_su ni bcings/_su ni nyam nga bar gyur[#]/_su ni ngan song las gzhol/_su ni ngan song du 'bab/_su ni lag nas drangs te mtho ris dang thar pa la gzhag par bya/_su
[\[14a.2\]]ni dge ba'i rtsa ba ma bskyed pa bskyed par bya/_su'i [#]dge ba'i rtsa ba bskyed pa ni yongs su smin par bya/_gang dge ba'i rtsa ba yongs su smin pa ni yongs su grol bar bya zhes dgongs so/_/skyes bu 'dul ba'i kha lo sgyur ba zhes bya ba 'dis ni skal ba dang ldan pa [#]'dul bar bstan te/_skal ba yod med
[\[14a.3\]]kyi 'jig rten rnams la gzigs nas skyes bu gang zhig 'dul ba btul bar sbyor zhing 'dul bar spyod pas skal ba dang ldan ba [#]'dul bar mdzad de/_kha lo sgyur ba'i rang bzhin ni 'dren pa ste/_gang zhig 'dir btul ba ni kha lo sgyur ba'i rang bzhin yin no/_/bla na med pa zhes smos pas ni kha lo
[\[14a.4\]]sgyur ba'i dngos po khyad par du byed pa'i don te/_gdul bar dka' ba'i skyes bu rnams kyang 'dul bar mdzad pa yin no/_/'dod chags dang zhe sdang dang gti mug che ba 'phags pa mdzes dga' dang sor mo'i phreng [#]ba dang /_lteng rgyas 'od srungs [#]la sogs pa 'dul bar mdzad pa'i phyir ro/_/mchog tu
[\[14a.5\]]kha na ma tho ba med pas 'dod pa bsod nyams bde ba dang /_du ba pa'i mtha' la sbyor ba gnyis spangs nas lam dbu ma rtogs par mdzad pas btul nas don gyi mchog mya ngan las 'das pa phyir yang shin tu ldog pa med par 'dul bar mdzad pa'i phyir skyes bu 'dul ba'i kha lo sgyur ba [#]zhes bya'o/_/skal
[\[14a.6\]]ba dang ldan pa rnams 'dul bar mdzad pas bcom ldan 'das de la skyes bu 'dul ba'i kha lo sgyur ba zhes bya na/_'on te skal ba dang mi ldan pa rnams la ji ltar rtogs par bya zhe na/_de ngan song gi sdug bsngal gyi rgud pa las bskyabs nas longs spyod kyi bde ba dang /_bde 'gro la sogs pa'i bde ba la
[\[14a.7\]]'god par mdzad pa'i phyir ro/_/gang rigs ma nges pa ni skal ba dang mi ldan pa la 'dod do/_/skal ba dang ldan zhing rigs nges pa'ang nyan thos la sogs pa'i byang chub la rigs ji lta ba bzhin du 'jog par mdzad do/_/rigs ma nges pa'i rkyen gyis stobs dang ldan pa la [#]dman pa las bzlog nas
[\[14b\]]
[\[14b.1\]]mchog la rab tu 'god par mdzad pa'i phyir ro/_/lha dang mi rnams kyi ston pa zhes bya ba 'dis ni gang dag la de ston pa las rab tu gnas par des nye bar bstan to/_/gang gi tshe yang bcom ldan 'das sems can rnams la khyad par med par mtho ris dang thar pa'i lam ston par mdzad pas na ston pa yin te[#]/_
[\[14b.2\]]yang 'phags pa'i bden pa gang yin pa bstan pas dge sbyong gi 'bras bu 'thob pa la sbyor te/_de dag 'dir dbang du mdzad pa'i phyir ji lta ba bzhin du bstan pas ni yang 'dir ston pa zhes las su 'dod do/_/de'i phyir lha dang mi rnams snod yin pa des na lha dang mi rnams kyi ston pa zhes bya'o/_/bsdus
[\[14b.3\]]pa'i don ji lta bu yin [#]zhe na/_'ching ba bcings pas ston pa nyid phun sum tshogs pa yin te/_gang zhig gang gis nges ji ltar rtogs pa bstan pa ni las so/_/de yang gang yin pa gzung ba [#]yin no/_/sangs rgyas bcom ldan 'das zhes bya ba lan gnyis ci'i phyir bzlas she na/_tshig dgu po
[\[14b.4\]]ji ltar bstan pa thams cad kyis sangs rgyas bcom ldan 'das rnams kyi yon tan gyi bdag nyid che ba yin par bstan pa'i phyir brjod do/_/bcom pa'i dgra [#]ni grags pa'i rnam grangs brjod pa yin te/_bcom ldan 'das grags pa dang ldan par sgras bsgrub [#]ces bya ba'i don to/_/grub pa'i sgra
[\[14b.5\]]de'ang [#]sangs rgyas bcom ldan 'das zhes bya ba 'di yang de bzhin gshegs pa zhes bya ba 'di dang /_lha dang mi rnams kyi ston pa zhes bya ba 'di la'ang sgras bsgrub pa'i sangs rgyas tshig dgu po rnams re re dang mngon par 'brel pa yin no/_/de ltar na 'dir sangs rgyas zhes bya ba de bcom ldan 'das la [#]
[\[14b.6\]]ji ltar 'jug ce na/_'di [#]ltar mi 'jug ste/_sangs rgyas zhes bya ba ni rtogs pa'i don to/_/de la yang mtha' na ka ta'i rkyen [#]yod pas ngo bo dang las kyi sbyor ba mthong ste/_lha [#]sbyin gyis rtogs zhes bya ba ni ngo bo yin no/_/lha [#]sbyin gyis bstan bcos rtogs zhes [#]bya ba ni [#]las so/_/de lta
[\[14b.7\]]bu ni ngo bo dang las kyis [#]sbyor bar rtogs par 'dod do/_/ngo bo dang las gnyis ka ma yin pa ka ta sbyor [#]zhe na/_de lta mod kyi ka ta sbyor [#]ro/_/blo dang ldan pas na chos rtogs zhes bya ba lta bu'o/_/ngo bo khong du chud pas na rtogs pa'o/_/rtogs pa nyid blo ste gcig ces bya ba'i don to/_/des 'dir
[\[15a\]]
[\[15a.1\]]gang yin pa rtogs pa zhes bya ste/_ma'i don dang ldan pa'i a dbyi bar byas pas rtogs pa dang ldan [#]zhes bya ba'i don to/_/blo ni khong du chud pa'i phyir ro/_/khong du chud pa ni rtogs pa'o/_/rtogs pa'i don la yang ka ta'i rkyen sbyar bas ngo bo dang las dang byed pa po rnams so/_/byed pa'i
[\[15a.2\]]ngo bo zhes bya ba ni chos thams cad kyi spyi'i mtshan nyid dang /_rang gi mtshan nyid rtogs pa dang ldan pas na sangs rgyas so/_/las dang byed pa'i sbyor ba mthong ste/_'di ltar thams cad rnam par rgyas par rtogs pas lha [#]sbyin gnyid sangs pa bzhin no/_/rtogs pa rgyas pa ni pad+ma rgyas pa bzhin no
[\[15a.3\]]zhes bya ba'i don to/_/bcom ldan 'das zhes bya ba yang nyon mongs pa dang /_shes bya'i sgrib pa'i tshogs spangs nas blo rgyas pas na sangs rgyas zhes bya'o/_/mi shes pa'i gnyid kyis log [#]pa'i sems can rnams te/_de dag kyang bskyab pa'i phyir sad par mdzad pas sangs rgyas zhes bya'o/_/
[\[15a.4\]]sangs rgyas ni yang sgrib pa ma lus pa rnam par bsal zhing thogs pa med pa'i ye shes ni shes bya thams cad la blo rgyas pa dang ldan pas na blo rgyas pas na sangs rgyas zhes bya'o/_/snga ma bzhin du sgrib pa bsal bas spangs pa phun sum tshogs pa yin no/_/gnyis pa thams cad skyob par gyur pas na snying rje
[\[15a.5\]]phun sum tshogs pa yin no/_/gsum pa ni shes bya thams cad la ye shes rgyas pa'i phyir ye shes phun sum tshogs pa yin no/_/'di ltar spangs pa dang snying rje dang ye shes phun sum tshogs pas ni bcom ldan 'das la sangs rgyas zhes bya ste/_gtso bo ma yin pa bstan pa yin no/_/sangs rgyas
[\[15a.6\]]rjes su dran pa'i 'grel pa/_slob dpon thogs med kyis mdzad pa rdzogs so//_//rgya gar gyi mkhan po a dzi ta shrI b+ha dra [#]dang /_bod kyi lo tsA ba dge slong shAkya 'od kyis bsgyur cing zhus te gtan la phab pa[#]//[ {D3983}#]@##/_/rgya gar skad du/_d+harma a [#]nu smr-i ti br-it+ti/_bod
[\[15a.7\]]skad du/_chos rjes su dran pa'i 'grel pa/_'jam dpal gzhon nur gyur pa la phyag 'tshal lo/_/bcom ldan 'das kyis legs par gsungs pa'i chos yang dag [#]bstan pa/_rims nad med pa/_dus chad pa med pa/_rig [#]pa dang ldan pa/_tshur shog 'dir ltos shig pa lta bu'o/_/
[\[15b\]]
[\[15b.1\]]so so rang gis rig par bya ba/_chos mngon par dad par byed pa de ni byang chub sems dpa' dang rang sangs rgyas kyi lam bden pa'i chos gsum dang /_yang bden pa bzhi mngon par rtogs pas phyin ci ma log pa'i chos la mngon par dad pa thob [#]ste/_'dir yang ji ltar gnas pa mngon
[\[15b.2\]]du byas pa ni de bzhin du yang dag par bstan pa'o/_/bcom ldan 'das kyis legs par gsungs pa'i chos yang dag par bstan pa zhes bya ba la sogs pa'i mdo'i rim pa bzhin du legs par gsungs pa zhes bya ba ni bstan pa yin [#]la/_lhag ma ni bshad pa yin no/_/de la phyin ci
[\[15b.3\]]ma log pa'i chos dang /_yang dag par bshad pa ni legs par gsungs pa'o/_/de kho na mthong ba'i phyir yang dag par bstan pa ste/_dad pa tsam gyis rjes su 'brang ba ma yin no/_/nyon mongs pa dang bag la nyal gyi gnyen po yin pas rims nad med pa'o/_/yang spang du med pa'i phyir dus
[\[15b.4\]]chad pa med pa'am/_dus thams cad du yang spang dgos pa mi srid cing nyon mongs pa spongs pa [#]la rab tu nges pa med pa'i phyir ro/_/nyon mongs pa ma lus pa las sdug bsngal 'byung ba spang ba'i phyir rigs pa dang ldan pa'o/_/thun mong ma yin pa 'dir ltos shig pa ni dngos po la ste/_chos dang
[\[15b.5\]]ldan pa 'di la 'dir ltos la 'di nyid du de kho na mthong bar gyis shig pa'o/_/'phags pas mkhyen pas ni the tshom dang bral ba'i phyir so so rang gis rig par bya'o[#]/_/yang brjod du med pa'i phyir so so rang gis rig pa ste/_khong du chud pa zhes bstan to/_/de rnams kyis 'phags pa'i lam yan
[\[15b.6\]]lag brgyad bshad pa yin te/_phyi rol pa rnams kyi chos dang /_sangs rgyas kyi chos rnams khyad par du [#]gsal bar byas pa yin te/_phyi rol pa rnams kyi [#]chos ni nyes par bshad pa'i phyir legs par bshad pa ma yin zhing /_de kho na mthong ba ma yin la/_yang dag par brten par bya ba ma yin
[\[15b.7\]]te/_de dag ni gzhan du sbyor ba'i phyir ro/_/chos rjes su dran pa'i 'grel pa slob dpon thogs med kyis mdzad pa rdzogs so//[ {D3984}#]@##/_/rgya gar skad du/_saM g+ha a [#]nu smr-i ti byA khyA/_bod skad du/_dge 'dun rjes su dran pa'i bshad pa/_'jam dpal gzhon
[\[16a\]]
[\[16a.1\]]nur gyur pa la phyag 'tshal lo/_/bcom ldan 'das kyi nyan thos kyi dge 'dun ni/_legs par zhugs pa/_rigs par zhugs pa/_drang por zhugs pa/_'dud par zhugs pa/_chos la chos kyi rjes su zhugs pa/_chos dang mthun pa'i spyod pa yin te/_dge 'dun
[\[16a.2\]]gyi nang na rgyun du zhugs pa la zhugs pa'ang yod/_dge 'dun gyi nang na rgyun du zhugs pa'i 'bras bu mngon sum du byas pa'ang yod/_dge 'dun gyi nang na lan cig phyir 'ong ba la zhugs pa yang yod/_dge 'dun gyi nang na lan cig phyir 'ong ba'i 'bras bu mngon du byas pa yang yod/_dge 'dun gyi nang
[\[16a.3\]]na phyir mi 'ong ba la zhugs pa'ang yod/_dge 'dun gyi nang na phyir mi 'ong ba'i 'bras bu mngon du byas pa yang yod/_dge 'dun gyi nang na dgra bcom pa'i 'bras bu mngon du byas pa yang yod/_dge 'dun gyi nang na dgra bcom pa la zhugs pa yang yod do/_/de rnams ni skyes bu zung bzhi dang gang
[\[16a.4\]]zag ya brgyad de/_de dag ni bcom ldan 'das kyi nyan thos kyi dge 'dun te/_tshul khrims phun sum tshogs pa/_ting nge 'dzin phun sum tshogs pa/_shes rab phun sum tshogs pa/_dad pa phun sum tshogs pa/_thos pa phun sum tshogs pa/_rnam par grol ba phun sum tshogs
[\[16a.5\]]pa/_rnam par grol ba'i ye shes mthong ba phun sum tshogs pa'o/_/sreg par byed pa dang /_rab tu sreg par byed pa dang /_thal mo sbyar bar 'os pa dang /_bla na med pa'i bsod nams kyi zhing /_'jig rten gyi sbyin gnas zhes bya ba ni dge 'dun rjes su dran pa'i mdo yin no/_/mi phyed pa'i dad
[\[16a.6\]]pa brtan po dang ldan pa'i phyir dge 'dun te/_slob dpon dang mi slob par gyur pa'i gang zag ste/_lam las bdud la sogs pa phyir rgol ba rnams kyis dbye bar mi nus pa'i phyir ro/_/tshogs pa'i don gyis na dge 'dun no/_/de dag gi rgyud la slob pa dang mi slob pa'i chos skyes pa gang yin pa la dad
[\[16a.7\]]pa de ni dge 'dun te/_dad pa mi phyed pa'i phyir ro/_/de lam gyi bden pa la mngon par rtogs pa'i dus su gzhag go/_/yang ji ltar mngon du byed pa de ltar bstan par bya ste/_bcom ldan 'das kyi nyan thos kyi dge 'dun ni legs par zhugs pa zhes rgyas par gsungs pa la legs par zhugs
[\[16b\]]
[\[16b.1\]]pa zhes bya ba ni bstan pa yin la/_lhag ma ni bshad pa'o/_/tshig de dag las bcom ldan 'das kyi nyan thos kyi dge 'dun legs par zhugs pa ni sbyor ba'i dge slong [#]ste/_dge ba yang dag par bsgoms pas na yang dge sbyong ste/_bstan pa rtsom pa yin par blta bar bya'o/_/de la dge
[\[16b.2\]]sbyong gi don ni mya ngan las 'das pa'o/_/de la rgyun du zhugs pa ni rigs par zhugs pa'o/_/de'i rigs pa ni chos bla na med pa brnyes par byed par 'gyur ro [#]zhes gsungs so/_/rigs pa ni mya ngan las 'das pa'i chos so [#]zhes bya ba'i don to/_/nges par 'byung bas nges par 'byung ba ste/_rtag tu
[\[16b.3\]]'byung bar rigs pa'o zhes bstan to/_/dge sbyong ni 'phags pa'i lam yan lag brgyad pa'o/_/de la zhugs pa ni drang por zhugs pa ste/_bdud rtsi'i sgo phye ba ni lam drang por bstan pa yin no zhes 'byung ngo /_/de la drang po gang zhe na/_'phags pa'i lam mo/_/yon po gang zhe na/_/
[\[16b.4\]]sdig can lta ba yon po'o zhes tshigs su bcad pa gsungs so/_/dge sbyong yang dag par bsgom pa ni rgyun du zhugs pa ste/_mya ngan las 'das par zhugs pa yin no/_/yang dag par bsgom pa ni/_mnyam du 'byung ba ste/_lus ngag yid kyi las byams pa dang bcas pa yin no/_/de
[\[16b.5\]]la longs spyod dang /_tshul khrims dang /_lta ba mnyam pa ste/_de la longs spyod mnyam pa ni zang zing gis so/_/bslab pa mnyam pa ni tshul khrims kyis so/_/lta ba mnyam pa ni yang dag pa'i lta bas so/_/dge sbyong la bstan pa ni mtshan nyid kyis so/_/de khong du chud par bstan pa ni/_
[\[16b.6\]]chos la chos kyi rjes su lta ba [#]zhugs pa yin no/_/de la zhugs pa nas de sgrub par byed pa ni rjes su gnas pa ste/_chos dang mthun par spyod pa zhes bya'o/_/dge 'dun gyi nang na rgyun du zhugs pa'i 'bras bu mngon du byas pa yang yod ces bya ba la sogs pa ni mthong ba'i lam gyi bzod pa dang /[ (]shas [,]shes [)]
[\[16b.7\]]pa'i skad cig ma bco lnga dang /_mjug thogs kyi rgyun du zhugs pa'i 'bras bu bstan te/_bsgom pa'i lam la rjes su 'gro ba'i ye shes skad cig ma bcu drug pa la rgyun du zhugs pa'i 'bras bu zhes bstan to/_/skad cig ma bcu drug gi 'og tu nyon mongs pa'i skad cig ma drug ma spangs pa'i bar ni lan
[\[17a\]]
[\[17a.1\]]cig phyir 'ong ba la zhugs pa zhes bya'o/_/nyon mongs pa'i skad cig ma drug pa spangs pa ni phyir 'ong ba'i 'bras bu la gnas pa zhes bya'o/_/nyon mongs pa'i skad cig ma bdun pa spangs pa nas brtsams te/_ji srid nyon mongs pa'i skad cig ma dgu pa ma spangs pa de srid du
[\[17a.2\]]phyir mi 'ong ba la zhugs pa zhes bya'o/_/dgu pa zad nas kyang [#]sgrib pa lnga spangs par gyur pa [#]ni phyir mi 'ong ba'i 'bras bu'o/_/bsam gtan dang po la 'dod chags dang bral ba nas brtsams te/_ji srid srid pa'i rtse mo'i nyon mongs pa dgu pa spangs par ma [#]gyur pa de srid du dgra bcom pa la zhugs
[\[17a.3\]]pa [#]zhes bya'o/_/srid pa'i rtse mo'i nyon mongs pa dgu spangs pa ni dgra bcom pa'i 'bras bu zhes bya'o/_/bshad ma thag pa'i zung bzhi po de dag las 'di ltar rgyun du zhugs pa'i 'bras bu dang rgyun du zhugs pa'i [#]zung dang po yin no/_/dgra bcom ldan [#]pa la zhugs pa dang /_dgra bcom pa ni
[\[17a.4\]]zung bzhi pa ste/_bstan ma thag pa de ni gang zag ya brgyad do/_/gang zag med pa'i chos thos pas bsags pa [#]gang zhig nyon mongs pa dang /_nye ba'i nyon mongs pa thams cad zang zing 'dzag pas na gang zag go/_/phung po lnga rnams 'dus pa la skyes bu gang zag ces brjod do/_/bshad
[\[17a.5\]]ma thag pa de dag la bcom ldan 'das kyi [#]nyan thos zhes bya'o/_/sangs rgyas bcom ldan 'das kyi rjes su nyan pas na nyan thos zhes bya'o/_/de dag ni mi phyed pa'i don gyis dge 'dun te/_gzhan gyi tshogs pa las dge 'dun khyad par du byas pa'i phyir ro/_/tshul khrims phun sum tshogs
[\[17a.6\]]pa zhes smos pa ni tshul khrims dral ba'i nyes pa spangs pa'i phyir mchog tu phun sum tshogs pa ste/_de dang ldan pa zhes bya ba'i don to/_/bcom ldan 'das kyis 'dir yang dag pa'i lta ba dang /_yang dag pa'i rtog pa dang ldan pa'i rang bzhin de lta bu nyid ni 'phags pa'i tshogs kyi tshul khrims
[\[17a.7\]]yin no [#]zhes bka' stsal pa ni slob pa dang mi slob pa'i ting nge 'dzin phun sum tshogs pa dang yang dag par ldan pa zhes bya ba'i don to/_/shes rab [#]phun sum tshogs pa zhes bya ba ni bden pa rtogs pa'i shes rab kyi mtshan nyid dang ldan pa zhes bya ba'i don to/_/dad pa phun sum tshogs pa zhes
[\[17b\]]
[\[17b.1\]]bya ba ni mi phyed pa'i mtshan nyid dang ldan pa zhes bya'o/_/thos pa phun sum tshogs pa zhes bya ba ni thos pa gang zhig la [#]bag la nyal spangs pa [#]dang rjes su mthun pa de lta bu 'dzin pa ni thos pa phun sum tshogs pa'o/_/rnam par grol ba phun sum tshogs pa zhes bya ba ni rnam par grol ba ni nyon
[\[17b.2\]]mongs pa spangs pa ste/_de lta bu'i rnam par grol ba'i phun sum tshogs pa dang ldan pa ni rnam par grol ba phun sum tshogs pa'o/_/rnam par grol ba'i ye shes mthong ba phun sum tshogs pa ni bag la nyal spangs nas rnam par grol ba'i ye shes mthong ba ste/_ye shes ni zad pa shes pa la
[\[17b.3\]]sogs pa mthong ba nyid de mi slob pa dang yang dag pa'i [#]lta ba la sogs pa yin no/_/yang na ye shes mthong ba mngon sum du byas pa ste/_mngon sum du byas pa la 'jig rten mthong ba zhes bya bar [#]grags te/_de nyid ni ye shes so/_/de lta ba phun sum tshogs pa dang ldan pa ni rnam par grol ba'i
[\[17b.4\]]ye shes mthong ba phun sum tshogs pa yin no/_/sreg par byed pa zhes bya ba ni sreg par byed pas sreg par byed pa ste/_de lta bas na rnam pa thams cad dang khyad par thams cad sreg par byed pas na sreg par byed pa'o/_/rab tu sreg par byed pa ni zhes bya ba la/_ma dad pa khyad par can gyis
[\[17b.5\]]sreg par byed pa'i phyir ro/_/dad pa drag po ni [#]'dir med de/_bsod nams dpag tu med pa'i 'bras bu dang ldan pa'i phyir ro/_/de ltar yang 'di skad gsungs pa yin te/_gang zhig zla ba re re la/_/mchod sbyin brgya stong mnyam byas pas/_/dge 'dun rnams la dad byas pa/_/de yi
[\[17b.6\]]bcu drug char mi phod/_/thal mo sbyar bar 'os pa zhes bya ba ni bsod nams che zhing mchod pa'i phyir thal mo sbyar te phyag bya bar 'os pa nyid yin no/_/'dud par 'os pa zhes bya ba ni 'dud pa rjes su 'gro bar bya ba yin pa'i phyir ro/_/bla na med pa'i bsod nams kyi zhing zhes bya ba ni de las gong
[\[17b.7\]]na med pa ni bla na med pa'o/_/bsod nams kyi zhing ni bsod nams kyang yin la zhing yang yin pas bsod nams kyi zhing ngo /_/lhan [#]cig 'gro ba de yang dge ba dpag tu med pa'i 'bras bu dang ldan pa'i phyir ro/_/sbyin pa'i gnas su gyur pa zhes bya ba la 'jig rten thams cad kyi yon
[\[18a\]]
[\[18a.1\]]dbul ba byas na yon de'i 'bras bu dpag tu med pa'i phyir ro/_/de yang 'di skad du/_brgya byin gang gis dge 'dun la/_/sbyin pa btang zhing yon phul ba/_/de yi [#]mchod sbyin legs par byas/_/tshogs kyi mchog la phul de yis/_/'bras bu chen po
[\[18a.2\]]'byung bar ni/_/'jig rten rig pa rnams kyis gsungs/_/zhes tshigs su bcad pa gsungs so/_/[#]dge 'dun rjes su dran pa'i bshad pa slob dpon thogs med kyis mdzad pa rdzogs so//_//rgya gar gyi mkhan po dge slong a dzi ta shrI b+ha dra [#]dang /_bod kyi lo tsA ba dge slong shAkya 'od kyis
[\[18a.3\]]bsgyur te gtan la phab pa//[ {D3985}#]@##/_/rgya gar skad du/_Ar+ya shA li stam+ba ka kA ri kA/_bod skad du/_'phags pa sA [#]lu ljang pa'i tshig le'ur byas pa/_'phags pa 'jam dpal la phyag 'tshal lo/_/yon tan mtha' yas bsam mi khyab/_/rdzogs
[\[18a.4\]]pa'i sangs rgyas thugs rje'i bdag_/rab btud sA [#]lu ljang pa yi/_/tshig le'ur byas [#]pa bshad par bya/_/thub pa rgyal po'i khab kyi ni/_/bya rgod ces pa'i ri bo la/_/dge slong mang [#]dang byang chub sems/_/tshogs dang yang dag thabs cig [#]bzhugs/_/sA [#]lu ljang pa la gzigs nas/_/
[\[18a.5\]]rgyu dang rkyen las byung ba ste/_/rgyu dang rkyen skyes de bzhin du/_/yan lag bcu gnyis rim 'byung ba/_/gang gis rten 'brel zhes mthong ba/_/chos dang sangs rgyas mthong ngo zhes/_/dge slong rnams la 'di [#]gsungs nas/_/'dren pa cang mi gsung bar bzhugs/_/dge slong shA ri'i bus thos
[\[18a.6\]]nas/_/byams pa'i drung du song nas ni/_/byams pa deng 'dir de bzhin gshegs/_/'di gsungs don rnams ma phye bar/_/cang mi gsung par bzhugs gyur na[#]/_/de'i don ji ltar rtogs par bya/_/rten cing 'brel dang chos gang yin/_/sangs rgyas kyang ni gang zhig yin/_/ji ltar rten 'brel
[\[18a.7\]]mthong ba ni/_/chos dang sangs rgyas mthong ba yin/_/bdag gi the tshom 'dir smos zhes[#]/_/shA ri'i bu yis ma pham smras/_/byams pa shin tu bsgom [#]pa'i bdag_/byams pas gtan la dbab pa smras/_/yan lag bcu gnyis ma rig sogs/_/'chi ba la thug go rims bzhin/_/de lta
[\[18b\]]
[\[18b.1\]]bas na sdug bsngal gyi/_/phung po 'ba' zhig 'byung bar 'gyur/_/chos lam yan lag brgyad pa dang /_/'bras bu mya ngan 'das pa'o/_/de ltar thams cad thugs chud phyir/_/chos skyes sangs rgyas zhes bya ste/_/de skad ces bya 'phags mthong bas/_/gang gis mthong ba des mthong ngo /_/gang
[\[18b.2\]]zhig srog la sogs bral ba/_/nyer zhi [#]dul thug bcas par ni/_/rten 'brel chos dang sangs rgyas dag_/dri med pa yi blos mthong ba/_/rten 'brel zhes pa'i mtshan nyid ni/_/rgyu bcas la sogs tshig dang ldan/_/sangs rgyas byung rung ma byung rung /_/chos nyid 'di ni gnas pa yin/_/phyi dang de
[\[18b.3\]]bzhin nang gi ni/_/rgyu dang rkyen ni rnam gnyis te/_/phyi rol rgyu ni sa bon sogs/_/rkyen ni rnam pa drug tu bstan/_/sa bon myu gu sdong bu sogs/_/ji ltar 'bras bu 'jug pa brjod/_/rkyen ni sa la sogs pa ste/_/dus la thug [#]pa go rims bzhin/_/rten dang rlan [#]dang smin [#]pa dang /_/
[\[18b.4\]]'bru 'phel dang ni go 'byed dang /_/'gyur ba dag ni de rnams kyi/_/bya ba ji bzhin 'jug pa'o/_/rkyen rnams tshogs pa med na ni/_/sa bon yod kyang myug sogs med/_/sa bon med pa nyid yin na/_/rkyen rnams yod kyang de dang 'dra/_/rgyu dang de bzhin rkyen rnams ni/_/ngar 'dzin
[\[18b.5\]]la sogs bral ba ste/_/rgyu dang rkyen ni tshogs pa las/_/las kyi 'bras bu chud za med/_/bdag las ma yin gzhan las min/_/gnyis dang byed po dus las [#]min/_/de bzhin dbang phyug sogs byas min/_/rang bzhin las min rgyu med min/_/rgyu dang rkyen kyis 'jug pa yang [#]/_/
[\[18b.6\]]thog ma med pa'i dus can snang /_/rgyu lnga dag gis phyi rol gyi[#]/_/rten cing 'brel par 'byung bar bzhed/_/rtag [#]par ma yin chad par min/_/'pho bar ma yin rgyu chung las/_/'bras bu chen po 'grub pa dang /_/'dra bar rjes su 'gro phyir yang /_/myu gu sa bon ltar mi 'dod/_/
[\[18b.7\]]rgyu med myu gu skye ba'ang med/_/'gag dang skye ba mgo mnyam ste/_/srang mda'i mgo mjug mtho dman bzhin/_/de bzhin nang gi rgyu dang ni/_/rkyen gyis rnam pa gnyis su bzhed/_/'di'i [#]rgyu dang po ma rig pa/_/tha ma 'chi yin go rims bzhin/_/yan lag bcu gnyis nyon mongs
[\[19a\]]
[\[19a.1\]]las/_/skye bcas bdag nyid cha gsum ni/_/rgyu dang rkyen las byung ba ste/_/byed pa la sogs rnam par spangs/_/gal te dang po ma rig med/_/tha ma 'chi ba 'byung mi 'gyur/_/de dag las gzhan bdag dang ni/_/bdag gis zhes pa gang na'ang med/_/dang
[\[19a.2\]]po ma rig byung na ni/_/tha ma 'chi ba'ang snang bar 'gyur/_/de ltar 'di ni nang gi rgyu/_/'di yi rkyen ni rnam pa drug_/tha ma rnam shes thog ma sa/_/nang gi rkyen du 'dod pa yin/_/sra dang rjes su sdud pa dang /_/smin dang dbugs 'phel go 'byed nyid/_/shes dang gzugs kyi rjes 'jug
[\[19a.3\]]pa/_/rnam shes lnga dang ldan pa dang /_/de na nyon mongs can yid kyang /_/'di rnams nang gi rkyen yin no/_/khams rnams 'dus par gyur pa las/_/lus ni skye bar 'dod pa yin/_/de dag bdag dang bdag gi zhes/_/rnam rtog skye ba [#]med par 'dod/_/de dag yod na skye 'gyur te/_/
[\[19a.4\]]de dag med na 'byung ba med/_/de rnams bdag sogs mi ldan la[#]/_/gzhan yang su'i [#]yang ma yin no/_/gang gcig ril sogs 'du shes pa/_/de ni ma rig srid gsum sgrib/_/mi shes pas ni 'dod chags dang /_/zhe sdang gti mug mngon du byed/_/de las 'du byed dngos po ni/_/
[\[19a.5\]]rnam par rig pa'i [#]rnam shes 'byung /_/rnam shes lhan cig 'byung ba ni/_/gzugs can ma yin phung po bzhi/_/ming [#]dang gzugs la brten nas ni/_/dbang po skye mched 'byung bar 'gyur/_/yul dang dbang po rnam par shes/_/'dus pa las ni reg pa 'byung /_/reg byung [#]tshor
[\[19a.6\]]bar shes bya ste/_/de bzhin tshor byung srid [#]pa'o/_/sred 'phel nye bar len pa ste/_/len pa las ni srid pa 'byung /_/srid las phung [#]'byung skye ba ste/_/de bzhin skye las rgas pa'o/_/de bzhin rgas pa'i phung med pa/_/de ni 'chi ba zhes brjod do/_/rmongs pa 'chi [#]las mya ngan
[\[19a.7\]]te/_/srid [#]dang bcas pa'i gdung ba nyid/_/mya ngan las ni brjod pa gang /_/de ni smre sngags [#]'don zhes bya/_/smre sngags [#]'don pa las byung ba/_/rnam par shes pa tshogs lnga yi[#]/_/sim pa ma yin sdug bsngal brjod/_/lus kyi bde ba'i gegs byed pa'o/_/yid la byed pa'i
[\[19b\]]
[\[19b.1\]]sdug bsngal ni/_/yid la nye bar gnod byed pa/_/de yid mi bder shes bya ste/_/gang gzhan nye ba'i nyon mongs rgyu/_/mun mngon shes dang ming gzugs [#]ni/_/skye mched reg myong skom pa'i phyir/_/sred las len dang srid skye [#]dang /_/smin dang 'jig dang mya ngan phyir/_/tshig
[\[19b.2\]]sogs lus la gnod pa dang /_/sems yid mi bde'i phyir dang ni/_/nyon mongs phyir ni ming [#]don mthun/_/go rims bzhin du bstan pa yin/_/yang de kho na yongs ma shes/_/ma rig la sogs go rims bzhin/_/snga ma snga ma las phyi ma/_/skye ba dag tu yang brjod do[#]/_/yan lag bcu
[\[19b.3\]]gnyis gsum 'jug pa/_/'di ni rtag [#]chad thog med skyed[#]/_/chu bo'i rgyun bzhin 'jug pa yis/_/thog ma med pa'i dus can 'jug_/'on kyang bzhi po 'di dag ni/_/rgyu ni sdud par byed pa ste/_/ma rig sred las rnam par shes/_/de dag go rims bzhin du bshad/_/rgyu las [#]rnam
[\[19b.4\]]shes sa bon te/_/las ni zhing du gsungs pa yin/_/dang po sred pa nyon mongs pa'i/_/dngos po [#]rgyur ni yang dag bshad/_/las dang nyon mongs rnam par shes/_/sa bon nyid du rnam par [#]gnas/_/las ni sa bon rnam shes kyi/_/zhing gi bya ba yang byed do/_/sred pas rnam shes
[\[19b.5\]]zhes bya yi[#]/_/sa bon de ma thag rlan [#]byed/_/ma rig sa bon rnam par shes/_/brlan pas bsten pa [#]'debs par byed/_/las dang sred pa ma rig pa/_/zhing dang brlan dang 'dabs byed rnams/_/rnam par shes pa [#]'di bya dang /_/rnam shes bdag 'dis snyam pa med/_/'on kyang sa bon
[\[19b.6\]]rnam par shes/_/las dang nyon mongs gnas pa ni/_/sa bon rnam par shes zhes brjod[#]/_/ma rig lud kyis bran pa dang /_/sred pa'i chu yis bsten na ni/_/rgyu las ming [#]dang gzugs kyi ni/_/myu gu skye ba'ang snang bar 'gyur/_/rang bzhin [#]gnyis ka la sogs pas/_/ming [#]gzugs 'di
[\[19b.7\]]dag 'byung yin [#]gyi/_/pha dang ma ni [#]phrad pa dang /_/dus rnams mi 'gal nyid las so/_/myong ba cung zad 'brel pa ni/_/sa bon rnam par [#]shes par brjod/_/ma yi mngal du rim bzhin 'phel/_/ming [#]gzugs myu gu skyed par byed/_/rkyen rnams ma tshangs med pa dang /_/rgyun [#]rnams
[\[20a\]]
[\[20a.1\]]'gal ba ma yin las/_/sgyu ma bdag med 'dzin med par/_/skye ba yang ni yod ma [#]yin/_/mig gi rnam par shes pa yang /_/rgyu lnga po yis 'byung ba ste/_/mig dang gzugs dang de bzhi snang /_/nam mkha' de skyed yid [#]la byed/_/lnga po ma tshang med pa las/_/
[\[20a.2\]]mig gi rnam par shes pa 'byung /_/de dag [#]bdag gis de bskyed cing [#]/_rnam rtog skye med ji ltar snang /_/rna ba'i rnam shes la sogs kun/_/skye ba'i rim pa 'di nyid yin/_/rgyu dang rkyen gyi [#]tshogs pa las/_/byed po la sogs bral ba dang /_/ngar 'dzin pa dang bral ba las/_/skye ba
[\[20a.3\]]yang ni snga ma bzhin/_/de ltar rten cing 'brel 'byung ba'i/_/rgyu can kun tu shes par bya/_/'jig rten 'das nas pha rol du/_/gro ba'i chos 'ga' gang na'ang med/_/'on kyang rgyu dang rkyen dag las/_/las kyis 'bras bu mngon pa yin/_/ji ltar me long rab phyis la/_/bzhin [#]gyi
[\[20a.4\]]gzugs brnyan dmigs pa bzhin/_/me long nang du gzugs brnyan yang /_/'phos pa yod pa ma yin nyid/_/de dag phan tshun rtog med cing /_/byed pa po dag [#]las rnams spangs/_/de bzhin skye bar [#]snang ba ni/_/sngon 'phel bya ba'i rim las so/_/ji ltar zla ba ring gnas pa/_/
[\[20a.5\]]chu snod chung ngu'i nang du ni/_/snang ste 'phos pa [#]ma yin la/_/bya ba dang ni las kyang yod/_/de bzhin 'di nas 'chi 'pho ba/_/'ga' med 'gro bar skye ba'ang [#]snang /_/rgyu rkyen ma tshang me mi 'bar/_/rgyu rkyen tshang na me 'bar bzhin/_/rgyu rkyen ma tshang med pa las[#]/_/phung po nying mtshams sbyor ba
[\[20a.6\]]yod/_/phyi yi las dang bya ba rgyu/_/de ni brtags pa'i bdag nyid do/_/de bzhin gzhan dbang nang gi ste/_/rnam shes lnga po 'byung ba'o/_/brtag bya min phyir don dam ni/_/yongs su grub par 'dod pa yin/_/rgyu dang rkyen dang ldan skye ba/_/nam yang rnam gnyis shes par bya/_/byed pa po
[\[20a.7\]]la sogs pas dben/_/gso ba gsog stong sogs snying po med/_/de ltar shes rab kyis mthong gang /_/ci cir ji ltar gang du cis/_/snyam pa'i rtog smra sogs spangs pa/_/chu zla'i gzugs brnyan ji bzhin pa/_/de bzhin 'di nas 'chi 'pho ba/_/'ga' med 'gro bar skye ba'ang snang /_/
[\[20b\]]
[\[20b.1\]]ji ltar bud shing dang 'brel na/_/me yi rgyun ni 'jug 'gyur gyi/_/rgyu ni ma tshang gyur pa las/_/me [#]ni rjes su 'jug pa min[#]/_/de bzhin kun nas nyon mongs pa'i/_/sa bon ye shes mes bsregs na/_/rgyu med phyir na 'bras med de/_/bya ba dang ni las kyang med/_/yon tan
[\[20b.2\]]mtha' yas bsam mi khyab/_/zhi ba chos kyi rang bzhin sku/_/thog ma dbus dang mtha' bral ba/_/rtogs nas sangs rgyas go 'phang 'thob/_/gang gis de ltar de nyid bzod/_/de ni lung bstan the tshom med/_/de skad byams bdag bdag nyid kyis/_/shA ri'i bu la smras pa dang /_/_
[\[20b.3\]]sA [#]lu ljang pa dper mdzad pa/_/de ni shA ri'i bus thos nas/_/snying po blangs te lha [#]tshogs kyis/_/rjes su yi rangs [#]mngon bstod nas/_/langs te song nas dga' sems kyis/_dge slong rnams la bshad pa yin/_/'phags pa sA [#]lu ljang pa'i mdo tshig le'ur byas pa [#]'phags pa klu
[\[20b.4\]]sgrub kyis mdzad pa rdzogs so//_//[{D3986}#]@##/_/rgya gar skad du/_Ar+ya shA [#]li sta mA ka ma hA yA na sU tra TI kA[#]/_bod skad du/_'phags pa sA [#]lu ljang pa zhes bya ba theg pa chen po'i mdo'i rgya cher bshad pa/_'phags pa 'jam dpal gzhon nur gyur
[\[20b.5\]]pa la phyag 'tshal lo/_/de la/_yon tan mtha' yas bsam mi khyab/_/ces bya ba la sogs pa la yon tan mtha' yas zhes bya ba ni/_yon tan ni stobs dang /_mi 'jigs pa dang /_ma 'dres pa la sogs te/_yon tan don du gnyer ba'i lha dang mi rnams kyis 'dris par bya ba
[\[20b.6\]]dang /_bsten par bya ba dang /_goms par bya ba dang /_bsgom par bya ba dang /_mngon du bya ba [#]dang /_thob par bya ba'i phyir yon tan rnams so/_/de rnams ni yon tan mang po yin/_mtha' ya pa dang /_bsam gyis mi khyab pa yin pas zhes tshig bsdu ste/_yon tan bsam gyis
[\[20b.7\]]mi khyab pa nyid ni nyan thos dang /_rang sangs rgyas dang /_so so'i skye bo thams cad dang /_rtog ge pa thams cad kyi tshogs [#]dang sems kyi yul las yang dag par 'das pa'i phyir ro/_/de'i phyir yon tan mtha' yas shing bsam gyis mi khyab pa de rnams dang ldan pa'o/_/gang zhig ce na/_smras
[\[21a\]]
[\[21a.1\]]pa/_rdzogs pa'i sangs rgyas thugs rje'i bdag_/ces bya ba smos te/_yang dag par phyin ci ma log par sangs rgyas pas rdzogs pa'i sangs rgyas te/_chos thams cad mi rtag pa dang /_sdug bsngal ba dang stong pa dang /_bdag med pa la sogs par chos dang
[\[21a.2\]]gang zag la bdag med pa'i ngo bo nyid ji lta ba bzhin du thugs su chud pa'i phyir sangs rgyas so/_/yang na pad+ma kha phye ba bzhin du blo rgyas pas sangs rgyas sam[#]/_sangs rgyas pa'i phyir na sangs rgyas te/_'gro ba mi shes pa'i gnyid kyis rab tu log pa'i nang na/_skyes bu gnyid sangs pa bzhin
[\[21a.3\]]du ji lta ba phyin ci ma log par yang dag pa'i ye shes shar ba brnyes pa'i phyir sangs rgyas zhes bya'o/_/yang na skye bo mi mkhas pa rtogs par mdzad pa'i phyir [#]sangs rgyas te/_ji ltar bdag nyid gzhan la rag ma las par so so rang gis rig pa'i chos kyi de kho na rtogs pa de bzhin du log pa'i lam du
[\[21a.4\]]'khyams pa'i sems dang ldan pa/_'khor ba 'brog dgon par skye ba dang /_rga ba dang /_na ba dang /_'chi ba la sogs par gces pa/_lta ba rnam pa sna tshogs kyi nags tshang tshing du nyon mongs pa'i sbrul gdug pa'i 'jigs pas gang bar phan tshun yongs su 'khyams [#]pa gzhan dag kyang yang
[\[21a.5\]]dag pa'i lam du btsud de/_thar pa'i grong khyer chen po bla na med par 'jug par mdzad pa'i phyir sangs rgyas zhes bya'o/_/thugs rje'i bdag ces [#]bya ba ni thugs rje'i rang bzhin te/_nyon mongs pa dang /_las dang /_sdug bsngal sel ba'i phyir thugs rje'o/_/gang la thugs rje'i [#]bdag nyid [#]de/_/ngo
[\[21a.6\]]bo nyid yod pa de ni thugs rje'i bdag nyid do/_/de ni rdzogs pa'i sangs rgyas yin la/_thugs rje'i bdag nyid kyang yin pas rdzogs pa'i sangs rgyas thugs rje'i bdag nyid de[#]/_de bas na sangs rgyas thugs rje'i bdag nyid de la'o/_/rab btud sA lu ljang pa yi/_/zhes bya ba smos te/_rab btud
[\[21a.7\]]ces bya ba ni yang dag par mchod nas te/_'dud pa dang /_gus pa dang /_gzhol bas phyag 'tshal te'o/_/phyag 'tshal te ci zhig bya zhe na/_sA lu ljang pa'i zhes mdo'i bshad sbyar bstan bcos/_tshig le'ur byas pa bshad par bya/_/zhes bya ba smos so/_/de la/_yon tan mtha' yas
[\[21b\]]
[\[21b.1\]]bsam mi khyab/_/ces bya ba 'dis ni rang gi don phun sum tshogs pa bstan to/_/thugs rje'i bdag nyid ces bya ba 'dis ni/_gzhan gyi don phun sum tshogs pa brjod do/_/rdzogs sangs rgyas zhes bya ba ni sangs rgyas ni rtogs pa'i don yin pa'i phyir thams cad mkhyen pa nyid do/_/yon
[\[21b.2\]]tan mtha' yas bsam mi khyab/_/ces bya ba 'dis ni 'dod chags la sogs pa dang bral ba nyid do/_/nyon mongs pa dang /_nye ba'i nyon mongs pa yon tan ma yin pa rnams ni/_yon tan dang mi mthun pa'i phyir ro/_/de bas na thams cad mkhyen pa/_'dod chags dang bral ba/_rdzogs
[\[21b.3\]]pa'i sangs rgyas de ltar bu la btud de'o/_/thugs rje'i bdag nyid ces bya ba ni/_gang zhig thams cad mkhyen cing 'dod chags dang bral ba de ni [#]slob dpon gyis [#]dpe mkhyud dang bral bas gzhan dag la ji ltar rtogs pa'i chos ston te/_'dis ni gzhan la phan par mdzad pa'i phyir gzhan gyi don phun sum
[\[21b.4\]]tshogs pa bstan to/_/de ltar rang gi don dang gzhan gyi don phun sum tshogs pa dang ldan pa rdzogs pa'i sangs rgyas de la btud de'o/_/de ltar [#]na yang 'dod pa dang bcas pa'i tshig yin pa'i phyir 'dod pa dang bcas pas ci zhig 'dod ces dris [#]pa dang /_smras pa/_bshad par bya'o/_/gang zhig
[\[21b.5\]]bshad/_smras pa/_sA lu ljang pa'i mdo dang sbyar ba'i bstan bcos tshig le'ur byas pa'o/_/bstan bcos brtsams pa la thog mar/_'brel pa dang /_dgos pa dang /_brjod [#]pa dang /_brjod par bya ba bzhi nges par brjod par bya ba ma yin nam/_de 'di la med pas 'di'i rtsom pa ni
[\[21b.6\]]mi rigs pa yin te/_'brel pa la sogs pa dang bral ba'i phyir smyon pa'i tshig bzhin no [#]zhe'o/_/brtsam par mi bya'o zhes bya ba ni chos so/_/bstan bcos zhes bya ba chos can no/_/chos dang chos can spyi ni phyogs so/_/brel ba la sogs pa dang bral ba'i phyir zhes bya ba ni gtan tshigs so/_/go
[\[21b.7\]]bar byed pas na gtan tshigs te/_gtan tshigs kyi don ni go bar byed pa yin pa'i phyir ro/_/gang gi phyir 'brel pa la sogs pa dang bral ba'i phyir brtsam par mi bya'o/_/smyon pa'i tshig [#]bzhin no zhes bya ba'i [#]ni dpe'o/_/de skad du brgal ba la smras pa/_'brel pa la sogs pa dang bral ba'i phyir
[\[22a\]]
[\[22a.1\]]zhes gang smras pa'i gtan tshigs de ma [#]grub par brjod pa'i phyir bshad pa 'di la 'brel pa la sogs pa bzhi yod pa nyid do/_/de yang gang zhe na/_smras pa/_sA[#]lu ljang pa'i mdo dang sbyar ba'i bstan bcos tshig le'ur byas pa bshad par bya ba yin pas 'di la 'brel pa
[\[22a.2\]]yod pa nyid de/_sA lu ljang pa'i mdo zhes bya ba ni mu stegs byed pa [#]la sogs pa gzhan gyi gzhung lugs kyi khyad par dag la mi dmigs pa'i phyir bstan bcos 'di ni sangs rgyas dang 'brel pa'o/_/de'i phyir gtan tshigs kyi don ma grub pa nyid do/_/'brel pa yod pa [#]dang dgos pa yang
[\[22a.3\]]med na med pa yin no/_/de'i phyir bshad pa/_'dir ni dgos pa ni/_rgyu dang rkyen gyi don khong du chud pa'i phyir dang /_gang zag la bdag med pa dang /_chos la bdag med pa dang /_gzung ba dang /_'dzin pa med par rtogs pa'i phyir nyon mongs pa dang /_shes bya'i sgrib pa dang
[\[22a.4\]]bral nas bla na med pa yang dag par rdzogs pa'i sangs rgyas thob [#]pas 'di la dgos pa yod pa nyid do/_/de bas na dgos pa dang bcas pa'i phyir gso ba la sogs pa'i bstan bcos bzhin du brtsam [#]par bya ba nyid do/_/gang dang gang don dang bcas pa de dang de ni brtsam par bya ba ste/_dper na gso ba
[\[22a.5\]]la sogs pa'i bstan bcos lta bu yin pas [#]dpe ma grub par bshad par 'gyur ro/_/'di'i [#]brjod pas sA lu ljang pa'i dpes nang dang phyi'i rten cing 'brel par 'byung ba mtshungs pa nye bar sbyar bas 'di brjod pas sA lu ljang pa zhes bya ba yang yod pa [#]nyid de/_de'i phyir yang don ma grub pa nyid do/_/
[\[22a.6\]]brjod par bya ba zhes bya ba ni/_rten cing 'brel par 'byung ba'i yan lag bcu gnyis rkyen dang bcas pa so sor go rims bzhin mtshan nyid rnam par 'jog par byed pas byed pa po la sogs pa dang /_rgyu med pa dang mi mthun pa'i rgyu dang 'bral nas nyon mongs pa dang nye ba'i nyon mongs pa spangs pa'i phyir yang
[\[22a.7\]]dag pa'i ye shes skyes te/_bla na med pa'i chos sku thob pas 'di brjod par bya ba yang yod pa nyid de 'di'i phyir yang gtan tshigs kyi don ma grub pa nyid do/_/de bas na gso ba la sogs pa'i bstan bcos bzhin du bstan bcos 'di 'brel pa la sogs pa dang ldan pa'i [#]phyir brtsam par bya ba nyid do/_/brtsam
[\[22b\]]
[\[22b.1\]]par bya ba [#]zhes bya ba ni chos so/_/bstan bcos zhes bya ba ni chos can no/_/chos dang chos can spyi [#]ni phyogs so/_/'di na [#]chos yod pas chos can te gdugs can bzhin no/_/gal te de lta na bstan bcos rtsom pa la phyag 'tshal bar byed pa [#]don med de/_dgos pa med pa'i phyir bya rog gi so
[\[22b.2\]]brtag pa la sogs pa'i bstan bcos bzhin no zhes bya ba'i [#]gtan tshigs 'di ni don ma grub pa nyid bstan par smras pa/_bstan bcos rtsom [#]pa la ston pa la mchod pa byas so/_/gal te ci'i phyir zhe na/_bstan bcos dang /_de la gus pa skye ba'i rgyu yin pa'i phyir te/_chos nyan pa gus pa skye
[\[22b.3\]]ba rnams nyan pa dang sems pa dang /_bsgom pa dag la gus par 'gyur gyi/_gus pa ma skyes pa [#]rnams ni ma yin pas gtan tshigs kyi [#]don ma grub pa nyid do/_/yang na dam pa'i spyod pa'i srol bstan pa'i don du bstan bcos rtsom pa las [#]ston pa la mchod pa byed do/_/'di ni skyes bu dam pa
[\[22b.4\]]mkhas pa rnams kyi spyod pa yin te/_nam zhig 'ga' zhig dgos pa rtsom pa la [#]'jug na dang por yid du 'ong ba'i lha la phyag 'tshal te/_dgos pa khyad par dag la zhugs pa na 'dod pa'i don ring por mi thogs par 'grub pas de'i phyir bstan bcos byed pa 'di yang dam pa'i spyod pa'i srol de nyid kyi
[\[22b.5\]]rjes su 'brang ba na bstan bcos rtsom pa la rang gi ston pa la yon tan brjod pa sngon du 'gro ba'i phyag 'tshal ba byas nas/_bstan bcos bshad par bya ba la zhugs pas 'di la dgos pa yod pa nyid do/_/smras pa/_bstan bcos rtsom [#]pa ston pa la/_/phyag 'tshal byed pa 'bras [#]med min/_/_
[\[22b.6\]]ston pa dang ni bstan bcos la/_/gus bskyed rgyu phyir gzhan du min/_/de nas [#]bstan bcos rtsom pas ston pa la mchod pa bya ba [#]rnam par gnas pa nyid do/_/de'i phyir gzhan gyi [#]bstan bcos kyi [#]thog mar phyag 'tshal bar byed par dgos pa med do zhes gang smras/_gtan tshigs de ma grub pa nyid du
[\[22b.7\]]bstan par smras pa/_bstan bcos rtsom [#]pa la phyag 'tshal bar byed pa ni/_gso ba la sogs pa'i bstan bcos bzhin du dgos pa dang bcas pa nyid do/_/bya rog gi so brtag pa lta bu min no/_/rang gi ston pa la phyag byas te/_sA lu ljang pa'i mdo dang sbyar ba'i bstan bcos tshig le'ur byas pa
[\[23a\]]
[\[23a.1\]]bshad par bya'o zhes smras na/_de yang gang zhig ce na/_thub pa rgyal po'i khab kyi ni/_/zhes bya ba la sogs pa smos so/_/rgyal po'i khab ni [#]rgyal khab ste/_rgyal po'i pho brang zhes bya ba'i tha tshig go/_/bya rgod ces pa'i [#]ri bo la/_/zhes bya ba ni bya rgod phung po'i
[\[23a.2\]]ri bo la'o/_/de nyid kyi phyir yang dag par sdud par byed [#]pa'i mdo las/_'di skad bdag gis thos pa zhes bya ba smos so/_/[#]su las thos shes [#]na/_de'i phyir smras pa/_bcom ldan 'das las so/_/dus gcig na zhes bya ba ni dus gcig na'o/_/bcom ldan 'das zhes bya ba ni bcom pa
[\[23a.3\]]dang ldan pa'i phyir bcom ldan 'das so/_/ci zhig bcom pa dang ldan zhe na/_de'i phyir smras pa/_bdud bzhi'o/_/nyon mongs pa dang [#]/_phung po dang /_lha'i bu dang /_'chi bdag gi bdud ces grags pa'o/_/ji ltar bcom zhe na/_smras pa/_gnyen po ye shes brnyes pa'i phyir te/_mthong
[\[23a.4\]]ba dang bsgom pa'i lam la 'jug pa'i tshul gyis dran pa nye bar gzhag pa bzhi la sogs pa byang chub kyi phyogs kyi chos sum cu rtsa bdun bsgom pa'i rim gyis[#]/_'phags pa'i bden pa bzhi sgom [#]pa rnam par bsgom pa nyid kyis phung po'i de kho na nyid yongs su shes pas mi rtag pa dang /_sdug bsngal ba
[\[23a.5\]]dang /_stong pa dang /_bdag med pa la sogs par phyin ci ma log pa'i ye shes dang ldan pa'i phyir gang zag dang chos la bdag med pa dang /_gzung ba dang 'dzin pa med par rtog [#]pa'i phyir dang /_khams gsum pa 'di yang sems tsam kho na'o zhes bya bar [#]rtogs pa'i phyir/_nyon mongs pa
[\[23a.6\]]dang shes bya'i sgrib pa dang bral ba'i sgo nas nyon mongs pa bcom mo/_/rtag pa dang /_bde ba dang /_gtsang ba dang /_bdag dang bcas par phyin ci log pa bzhi la sogs pa dang bral ba [#]ste/_chos kyi sku bla na med pa dang ldan nas [#]mi gnas pa'i mya ngan las 'das pa brnyes pa'i phyir phung po dang 'chi
[\[23a.7\]]bdag gi bdud las rgyal lo/_/chos thams cad sgyu ma dang /_smig rgyu dang /_dri za'i grong khyer dang /_sprul pa dang /_gzugs brnyan dang /_brag ca dang /_mgal me'i 'khor lo dang /_rmi lam lta bur shin tu thugs su chud pa'i phyir kun nas nyon mongs pa'i kun gzhi rnam par shes pa'i
[\[23b\]]
[\[23b.1\]]bag chags kyi dri ma dang bral bas yang dag pa ma yin pa'i kun tu rtog pa yang dag par chad nas byams pa chen po la sogs pa'i mda' 'phangs pas chu srin gyi rgyal mtshan can sde dang bcas pa la bsnun pa'i phyir lha'i bu'i bdud pham par mdzad de/_de ltar bdud bzhi bcom pas na bcom ldan
[\[23b.2\]]'das so/_/yang smras pa/_bdud bzhi'i dgra ni bcom phyir dang /_/srid pa gsum las byung ba dang /_/byung 'gyur 'byung ba 'byung mkhyen cing /_/srid par gnas 'di [#]bcom ldan 'das/_/bcom ldan 'das de lta bu ni rgyal po'i khab/_bya rgod phung po'i ri la bzhugs so/_/ci'i
[\[23b.3\]]phyir grong khyer de la rgyal po'i khab ces bya zhe na/_smras pa/_grong khyer de ni sngon [#]rtswa mchog gi grong khyer zhes grags te/_gang gi tshe grong khyer de la mi ma yin pa 'khrugs [#]pa rnams kyis yang dang yang me btang ba de'i tshe rgyal pos rtogs nas bka' [#]btags pa/_shes ldan grong khyer ba dag_/deng
[\[23b.4\]]phyin chad gang gi [#]khyim du sngar me shor ba des bsil ba'i tshal gyi dur khrod chen por song la khyim brtsigs te 'dug shig ces bsgo ba dang /_de nas yang las kyi rkyen gyi dbang gis [#]dang por rgyal po'i pho brang du me shor ro/_/de nas rgyal pos blon po rnams la bos te bsgo ba/_shes ldan blon po dag
[\[23b.5\]]shes par gyis shig_/'di ltar nga [#]nyid kyis de khrims su bcas pa las nga nyid 'da' bar byed pa gang yin pa de ni nga la ma legs shing tshul ma yin pas shes ldan blon po dag deng la bsil ba'i tshal gyi dur khrod chen po'i nang du rgyal po'i pho brang brtsigs shig dang der song nas 'dug par bya'o/_/de
[\[23b.6\]]nas rgyal po'i tshig tsam gyis thams cad kyis de bzhin du byas so/_/de la thog mar ni rgyal pos [#]der phyin te gnas btab/_de nas ni gzhan dag gis [#]btab pas rgyal po'i khab ces ming chags so/_/de la rgyal po'i khab grong khyer chen po'i [#]shar lho'i mtshams na/_bya rgod phung po zhes bya
[\[23b.7\]]ba'i ri yod de/_ri gang gi [#]spyi bo bya rgod kyi mgo 'dra ba de la bya rgod phung po'i ri zhes bya'o/_/yang na bdud sdig can gyis bya rgod kyi sha tshugs su mngon par sprul te bcom ldan 'das kyi [#]chos gos dbrog par bya bar [#]brtsams pa las bcom ldan 'das kyis [#]ma nus nas de nyid du bor te chos
[\[24a\]]
[\[24a.1\]]gos de deng sang du yang [#]rdor gyur nas bzhi rim byas te chos gos lta bur 'dug go/_/de nye bar mtshon pa'i ri ni bya rgod phung po zhes bya ste/_thub pa bya rgod phung po'i ri de la bzhugs [#]so/_/cig cig pu [#]nyid dam zhe na/_smas pa/_ma yin te/_dge slong mang dang byang chub
[\[24a.2\]]sems/_/tshogs [#]dang yang dag thabs cig [#]bzhugs/_/dge slong mang dang zhes bya ba ni dge slong stong nyis brgya lnga bcu'i dge slong gi dge 'dun chen po dang ngo /_/byang chub sems [#]tshogs [#]dang yang zhes bya ba ni byang chub sems dpa' sems dpa' chen po rab tu mang po dang thabs cig [#]tu'o/_/bzhugs
[\[24a.3\]]zhes bya ba ni bzhengs pa dang /_'chags [#]pa dang /_bzhugs pa dang /_gzims pa la sogs pa spyod lam rnam pa bzhis bzhugs pa'o/_/de su zhig ce na thub pa'o/_/thub pa ni/_sku dang /_gsung dang /_thugs thub pa dang ldan pa'i phyur te/_sku dang gsung dang thugs mi 'jug pas thub pa'o/
[\[24a.4\]]ci la mi 'jug ce na/_de'i phyir smras pa/_sku dang /_gsung dang /_thugs nyes par spyod pa la mi 'jug ces bya ba'i don ston [#]to/_/'di la thub pa yod pas thub pa ste/_ldan pa'i don yin pa'i phyir dbyug pa can bzhin no/_/yang ci'i phyir gnas dang /_dus dang /_zhabs 'bring pa [#]
[\[24a.5\]]bstan zhe na/_smras pa/_'khor los sgyur pa'i rgyal po dang /_chos mthun par bya ba'i phyir te/_'khor los sgyur ba'i rgyal po rnams kyi kun tu spyod ni 'di yin par grags te/_gang gi che bram ze dang /_khyim bdag rnams rjes su 'dzin [#]pa pa la sogs par byed pa de'i tshe 'jug pa'i
[\[24a.6\]]gnas grong dang [#]grong khyer la sogs pa dang gang du 'dug nas byed pa'i gnas de [#]nges par [#]rjod par byed do[#]/_gnas gang du zhe na[#]/_che ge mo zhig na'o/_/dbang nyid rab tu bstan pa'i phyir blon po la sogs pa dang lhan cig go/_/dus zhes bya ba ni snga dro dang phyi dro'i dus so/_/gang dag la zhe na/_bram ze
[\[24a.7\]]dang khyim bdag la sogs pa la'o/_/de'i phyir bcom ldan 'das kyang bla na med pa'i chos kyi rgyal po 'khor los sgyur ba'i phyir gnas dang /_dus dang zhabs 'bring ba [#]la sogs pa brjod de/_gang du zhe na/_rgyal po'i khab na'o/_/dus gcig na [#]ni snga dro'i dus so[#]/_/gang dag dang thabs
[\[24b\]]
[\[24b.1\]]cig [#]ce na/_dge slong stong nyis brgya lnga bcu'i dge slong dang /_byang chub sems dpa' rnams dang ngo /_/gang dag la zhe na/_dge slong rnams la'o/_/ci zhig gsungs she na/_sA lu ljang pa zhes bya ba'i mdo'o/_/yang smras pa/_gang du gang dag thabs cig [#]dang /_/dus gang gang
[\[24b.2\]]phyir gang la [#]bstan/_/de dag nyid ni bstan byas nas/_/tha mar kun dga' ba yi sgra/_/sA lu ljang pa la gzigs nas/_/zhes bya ba la sogs pa la/_sA lu ljang pa la gzigs nas ni gzigs te'o/_/rgyu dang rkyen las byung ba ste/_/zhes bya ba ni rgyu rkyen las skyes kyi 'di skyed [#]par
[\[24b.3\]]byed pa dbang phyug la sogs pa gzhan ni 'ga' yang med do zhes bya bar dgongs pa'o/_/yang smras pa/_sa bon la sogs ma gtogs par/_/gzhan gyi rgyu zhes mi bya ste/_/dbang phyug sogs dang rgyu med pa/_/mngon sum la sogs 'gal phyir ro/_/sa bon las myu gu la sogs
[\[24b.4\]]pa skyes kyi/_dbang phyug dang /_gtso bo dang /_rgyu dus la sogs pa ni rgyu ma yin te/_mngon sum dang rjes su dpag pa dag gis mi dmigs pa nyid kyi phyir nam mkha'i ut+pa la bzhin no/_/rgyu dang rkyen skyes de bzhin du/_/yan lag bcu gnyis rim 'byung ba/_/gang gi [#]rten 'brel zhes
[\[24b.5\]]mthong ba/_/zhes smos te/_rgyu dang rkyen dag gis bskyed pa'i chos rten cing 'brel bar 'byung ba yan lag bcu gnyis dge slong ngam/_dge slong ma'am/_gzhan yang gang la las byed pa la sogs pa rgyu med pa dang /_mi mthun pa'i rgyu dang bral bar mthong ba des/_chos dang sangs rgyas
[\[24b.6\]]mthong ngo zhes/_/dge slong rnams la 'di gsungs [#]nas/_/'dren pa cang mi gsung bar bzhugs/_/'phags pa'i chos yan lag brgyad pa dang /_'bras bu'i chos rtogs pa'i ngo bo nyid dang /_mya ngan las 'das pa phung po dang bcas pa dang /_phung po'i lhag ma med par brjod pa yang ji
[\[24b.7\]]lta ba bzhin du mthong ngo zhes bka' stsal pa nas/_bcom ldan 'das cang mi gsung bar bzhugs so/_/de'i tshe zhes bya ba la sogs pa ni dge slong shA ri'i bu byang chub sems dpa' byams pa'i drung du phyin nas 'di yongs su dris so/_/'di gsungs nas zhes bya ba ni bcom ldan 'das la [#]shA ri'i bus
[\[25a\]]
[\[25a.1\]]mdo gang thos pa dge slong rnams la [#]gsungs nas te/_bka' stsal nas so/_/'dren pa zhes bya ba ni thabs rnam pa sna tshogs kyi tshul gyis sems can rnams 'dren pa'i phyir 'dren pa'o/_/cang mi gsung bar bzhugs zhes bya ba ni ting nge 'dzin la snyoms par zhugs [#]nas
[\[25a.2\]]bzhugs zhes [#]bya ba'i tha tshig go/_/dge slong shA ri'i bus thos nas/_/zhes smos te/_dge slong zhes bya ba ni nyon mongs pa bcom pa'i phyir dge slong ngo /_/shA ri'i bus thos nas zhes bya ba ni bcom ldan 'das las thos nas so/_/de nyid kyi phyir mdo las/_de'i tshe tshe dang ldan pa shA ri'i
[\[25a.3\]]bu byang chub sems dpa' [#]sems dpa' chen po byams pa ga la ba zhes bya ba la sogs pas [#]bstan to/_/byams pa'i drung du song nas ni/_/zhes bya ba ni gang la byang chub sems dpa' byams pa nyid par rtag tu gnas pa ste/_der phyin cing song nas so/_/gnyis ka yang rdo leb la 'khod de/_/
[\[25a.4\]]de nas tshe dang ldan pa shA ri'i bus byang chub sems dpa' byams pa la 'di skad ces smras so/_/byams pa deng [#]'dir de bzhin gshegs/_/'di gsungs don rnams ma phye bar/_/cang mi gsung bar bzhugs gyur nas[#]/_/de'i don ji ltar rtogs par bya/_/zhes bya ba smos so/_/byams pa
[\[25a.5\]]deng 'dir zhes bya ba brjod nas dge slong rnams la bcom ldan 'das kyis [#]sA lu ljang pa'i dpes bstan pas [#]gang gsungs pa byams pa bde bar gshegs pas bka' stsal pa'i mdo de'i don ci/_bcom ldan 'das kyis kyang don rnam par ma phye la/_thams cad mkhyen pa'i yul gyi don rnams kyang
[\[25a.6\]]nyan thos dang rang sangs rgyas thams cad kyi yul las 'das pa'i phyir rten cing 'brel bar 'byung ba ni gang /_chos ni gang [#]/_sangs rgyas ni gang zhes bya ba la sogs pa 'dri'o/_/'di nyid mdo byed pas/_mdo dang sbyar ba [#]smras la/_rten cing 'brel dang chos gang yin/_/sangs rgyas kyang ni gang
[\[25a.7\]]zhig yin/_/zhes smos te/_ji ltar yang rten cing 'brel par 'byung ba mthong na chos mthong ngo [#]/_/chos mthong nas sangs rgyas mthong ngo [#]zhes bya ba ni/_ji ltar rten 'brel [#]mthong na ni/_/chos dang sangs rgyas mthong ba yin/_/bdag gi [#]the tshom 'di smros zhes/_/shA ri'i bu yis ma pham smras/_/
[\[25b\]]
[\[25b.1\]]gnas brtan shA ri'i bus [#]the tshom de skyes pas de'i phyir ma pham pa la smras so/_/ma pham pa zhes bya ba ni byams pa'o/_/byams pa khyad par ji lta bu can zhig ce na/_byams pa shin tu bsgom [#]pa'i bdag_/byams pas gtan la dbab pa smras/_/byams pa'i ting nge [#]'dzin dang ldan pas
[\[25b.2\]]shin tu gnas pa'i phyir byams pa shin tu bsgom [#]pa'i bdag nyid do/_/gtan la dbab pa [#]zhes bya ba ni nges pa'o/_/smras zhes bya ba ni brjod pa'o/_/gang la smras she na/_shA ri'i bu la'o/_/ci zhig smras she na/_'di la bcom ldan 'das zhes bya ba la sogs pa smos so/_/dge slong
[\[25b.3\]]dag sus rten cing 'brel par 'byung ba zhes bya ba la sogs pa la rten cing 'brel bar 'byung ba gang zhe na/_'di lta ste ma rig pa'i rkyen gyis 'du byed/_'du byed kyi rkyen gyis rnam par shes pa/_rnam par shes pa'i rkyen gyis ming dang gzugs/_ming dang gzugs kyi rkyen gyis skye mched drug_/
[\[25b.4\]]skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_sred pa'i rkyen gyis len pa/_len pa'i rkyen gyis srid pa/_srid pa'i rkyen gyis skye ba/_skye ba'i rkyen gyis rga shi/_rga shi'i rkyen gyis mya ngan dang /_smre sngags 'don pa dang /_sdug
[\[25b.5\]]bsngal ba dang /_yid mi bde ba dang /_'khrug pa rnams 'byung ste/_de ltar sdug bsngal gyi phung po chen po 'di 'ba' zhig 'byung bar 'gyur ro zhes bya ba 'di ni bcom ldan 'das kyi [#]rten cing 'brel pa'o zhes gsungs so/_/de la rten cing 'brel par [#]'byung ba zhes bya ba ni rgyu dang bcas/_rkyen dang
[\[25b.6\]]bcas pa la bya'i/_rgyu med pa dang /_rkyen med pa la ma yin pas de'i phyir rten cing 'brel bar 'byung ba zhes bya'o/_/yang ma rig pa la sogs pa srid pa'i yan lag 'di rnams 'byung ba'i go rims ni ji ltar rtogs par bya/_mtshan nyid ni gang /_las ni ci/_gang zhig ni yin zhe na/_smras pa/_
[\[25b.7\]]de la rten cing 'brel bar 'byung ba ni gnyis kyi phyir 'byung bar rtogs par bya ste/_gnyis gang zhe na/_smras pa/_rgyu dang 'brel pa dang /_rkyen dang 'brel ba'o/_/rten cing 'brel par 'byung ba de yang phyi nang gi tha dad pa'i phyir rnam pa gnyis su rnam par gzhag go/_/ji lta zhe na/_smras
[\[26a\]]
[\[26a.1\]]pa/_sa bon las myu gu skye ba nas 'bras bu skye ba'i bar te/_sa bon yod na myu gu skye ba dang 'bras bu skye ba'i phyir [#]ro/_/sa bon med na myu gu mi skye ba nas/_'bras bu mi skye ba'i bar ro/_/sa bon kyang 'di snyam du bdag gis myu gu mngon par bsgrubs so [#]snyam du mi sems
[\[26a.2\]]so/_/myu gu yang 'di snyam du bdag ni sa bon gyis mngon par bsgrubs [#]so snyam du mi sems pa nas/_me tog kyang 'di snyam du 'bras bu mngon par bsgrubs so [#]snyam du mngon par mi sems so/_/'bras bu yang 'di snyam du bdag gi [#]myu gu me tog gis mngon par bsgrubs [#]so snyam du mi sems
[\[26a.3\]]pa'i bar ro/_/'on kyang sa bon yod na myu gu nas 'bras bu'i bar du skye bar [#]'gyur te/_de ltar phyi'i rten cing 'brel par 'byung ba rkyen dang 'brel par blta bar bya'o/_/[#]phyi rol gyi rten cing 'brel par 'byung ba rkyen dang 'brel par ji ltar blta zhe na/_smras pa/_khams drug 'dus pa'i phyir te/_
[\[26a.4\]]khams drug po dag gang zhe na/_'di lta ste sa la sogs pa dang /_dus rnams te/_de ltar phyi rol gyi rten cing 'brel par 'byung ba rkyen dang 'brel par blta bar bya'o/_/sa bon sa la sogs pa la ci zhig phan par byed nas rgyu'i rkyen du 'dod ce na/_sa la sogs pa ni 'dzin pa la sogs pa dang /_
[\[26a.5\]]rlan pa dang /_dro ba dang /[ #]'bu ba dang /_mi sgrib pa dang /_'gyur ba'i bya ba go rims bzhin du byed do/_/de dag med na mi 'gyur gyi[#]/_nam ma tshang ba med pa na/_thams cad 'dus pa de las der 'gyur ro/_/sa la sogs pa yang 'di snyam du bdag cag gis sa bon 'dzin pa la sogs pa
[\[26a.6\]]bya'o snyam du mi sems so/_/sa bon yang 'di snyam du bdag la ni rkyen 'di rnams kyis 'dzin pa la sogs pa'i bya bas phan btags so snyam du mi sems so/_/'on kyang sa la sogs pa yod na sa bon la [#]myu gu la sogs pa 'byung bar 'gyur la/_med na mi 'gyur[#]/_de nyid kyi phyir mdo mdzad
[\[26a.7\]]pas gsungs pa/_yan lag bcu gnyis ma rig sogs/_/'chi ba la thug go rims bzhin/_/zhes bya ba la/_srid pa'i yan lag gang dag la ma rig pa la sogs pa 'chi [#]la thug pa yod pa de dag ni ma rig pa la sogs pa 'chi ba la thug pa rnams so/_/de lta bas na sdug
[\[26b\]]
[\[26b.1\]]bsngal gyi phung po 'ba' zhig 'byung bar 'gyur zhes bya ba de lta bas na zhes bya ba ni ma rig pa la sogs pa rim gyis 'byung ba'o/_/sdug bsngal gyi phung po zhes bya ba ni sdug bsngal gyi tshogs so/_/'ba' zhig ces bya ba ni bdag dang bdag gi dang bral ba'o/_/'byung bar 'gyur zhes
[\[26b.2\]]bya ba ni skye bar 'gyur ba'o/_/chos lam yan lag brgyad pa dang /_/'bras bu mya ngan 'das pa'o/_/zhes smras te/_chos ni rang gi mtshan nyid 'dzin pa'i phyir chos so/_/lam yan lag brgyad pa zhes bya ba ni log pa'i lta ba dang /_log pa'i rtog pa dang /_/log pa'i ngag dang /_
[\[26b.3\]]log pa'i las kyi mtha' dang /_log pa'i 'tsho ba dang /_log pa'i rtsol ba dang /_log pa'i dran pa dang /_log pa'i ting nge 'dzin to/_/de la log pa'i lta ba zhes bya ba ni log pa'i lta ba ste/_lta ba lnga'o/_/'jig [#]tshogs dang /_mtha' dang /_lta ba dang /_tshul khrims dang log pa zhes bya
[\[26b.4\]]ba'o/_/'di thams cad kyang log par thos pa dang bsam pa la sogs pa zhugs pa ste/_de bas na lta ba ngan pa'i phyir log pa'i lam spyad pas mi 'dod pa'i rnam par smin pa mngon par bsgrub [#]pa'i phyir dang /_rgyu dang /_las dang /_'bras bu la skur pa 'debs pa dang /_sgro 'dogs pa'i
[\[26b.5\]]rnam par bzhugs pa'i phyir log par lta ba dag ces bya ba'o/_/de dang mi mthun pa'i phyir yang dag pa'i lta ba lam gyi yan lag nyid du rnam par gzhag go/_/tshul bzhin la gnas pa'i yang dag pa'i thos pa dang /_bsam pa la sogs pa'i dad pa sngon du 'gro bas rgyu dang /_'bras bu
[\[26b.6\]]dang /_bden pa dang /_dkon mchog dang /_las dang /_'bras bu la sogs pa [#]yod par lta ba ni yang dag pa'i lta ba ste/_yang dag pa'i lam la nye bar sbyor ba las 'dod pa'i 'bras bu mngon par bsgrub [#]pa'i phyir dang /_mi rtag pa dang /_sdug bsngal ba dang /_stong pa dang /_
[\[26b.7\]]bdag med pa la sogs pa'i rnam par 'jug pa'i phyir yang dag pa'i lta ba zhes bya'o/_/de la log pa'i [#]rtog pa zhes bya ba ni rtog pa log pa'o/_/rtog pa zhes bya ba ni spyod yul dang /_yul dang /_dmigs pa [#]zhes bya ba ni tha tshig go/_/spyod yul zhes bya ba ni yul drug po gzugs dang sgra la
[\[27a\]]
[\[27a.1\]]sogs pa'o/_/log pa zhes bya ba ni phyin ci log ste/_rtag pa dang /_bde ba dang /_gtsang ba dang /_bdag gi rnam pa la sogs par [#]dmigs pas 'dod chags dang /_zhe sdang dang /_gti mug rgyas par 'gyur ba'i phyir log par rtog pa'o/_/de las
[\[27a.2\]]bzlog pa ni yang dag pa'i rtog pa'o/_/yang dag pa zhes bya ba ni phyin ci ma log pa'o/_/rtog pa [#]zhes bya ba ni bya ba dang /_sems pa ste/_'di dang 'di bya'o zhes thog mar sems la bzhag nas lus dang /_ngag dang /_yid kyi spyod pa dge ba ma chags pa dang /_sdang zhe sdang med pa dang /_
[\[27a.3\]]gti mug med pa'i ngo bo mi rtag pa dang /[# ]sdug bsngal ba dang /_stong pa dang /[# ]bdag med pa la sogs par tshul bzhin yid la byed pa'i sbyor ba gang yin pa ni yang dag pa'i lam gyi yan lag ces bya'o/_/log pa'i ngag ces bya ba ni ngag ngan pa ste/_bdag dang gzhan bslu ba'i
[\[27a.4\]]rnam par zhugs pa'i ngag gang yin pa de ni log pa'i ngag go/_/'dod chags dang /_zhe sdang dang /_gti mug dang /_nga rgyal la sogs pa dang 'brel ba'i phyir bdag la bstod pa dang /_gzhan la smod pa'i ngo bor zhugs pa dang /_ngag gi nyes pa rnam pa bzhi dang 'dres pa dang /_
[\[27a.5\]]yang dag pa dang /_bden pa dang /_de kho na nyid dang /_chos thams cad spong bar byed pa dang /_rgyal po dang /_chom rkun dang /_bud med dang /_khyim pa dang /_skye bo'i gtam gyi ngo bo dang /_gsog dang don med pa mang po ni [#]'phags pa'i skye bo thams cad kyis smad pa'i phyir
[\[27a.6\]]log pa'i ngag ces bya'o/_/de [#]dag mi mthun pa'i phyir bdag dang gzhan la mi slu [#]ba'i rnam pa can ma chags pa dang /_zhe sdang med pa dang /_gti mug med pa la sogs pa'i ngo bo ngag gi nyes pa rnam pa bzhi dang bral ba'i phyir bden pa dang yang dag pa dang de kho na nyid kyi rjes su 'brang ba bden
[\[27a.7\]]pa bzhi'i rjes su mthun par byed pa dge ba'i chos thams cad sdud pa/_phan pa dang yongs su bcad pa'i ngo bo nyid kyi phyir bdag la bstod pa dang /_gzhan la smod pa spang ba[#]/_mi rtag pa dang /_sdug bsngal ba dang /_stong pa dang /_bdag med pa la sogs pa'i rnam par zhugs pa'i phyir
[\[27b\]]
[\[27b.1\]]'phags pa'i skye bo thams cad mi slu [#]bar byed pa ni yang dag pa'i lam gyi rjes su 'jug pa'i phyir yang dag pa'i ngag ces bya'o/_/log pa'i las kyi mtha' zhes bya ba ni phyin ci log gi las byed pa'o/_/las zhes bya ba ni lus dang /_ngag dang yid kyi nyes par spyod pa'i sa bon 'debs
[\[27b.2\]]pa'i phyir dang /_rnam par smin pa mi bzad pa'i 'bras bu mngon par sgrub [#]pa'i rang bzhin mi dge ba'i las kyi mtha' byed pa'i phyir tsha sgo la sogs pa'i skyon dang 'dres pa'i zhing ngan pa la sa bon ngan pa btab pa bzhin/_mi 'dod pa'i rnam par smin pa mngon par bsgrub [#]pa'i phyir smad par [#]bya
[\[27b.3\]]ba'i las kyi mtha' ni log pa'i las kyi mtha' zhes bya'o/_/las la dga' ba dang /_gnyid [#]la dga' ba dang /_smra ba [#]la dga' ba la sogs pa'i rang bzhin ni log pa'i las zhes bya ste/_bdag dang gzhan la reg pa lam yin pa sdug bsngal bar gnas pa'i rten gyi ngo bo'o/_/de dang mi
[\[27b.4\]]mthun pa'i phyir yang dag pa'i las kyi mtha'o/_/phyin ci ma log pa'i las byed pa'i phyir lus dan/_ngag dang /_yid kyis legs par spyad [#]pa'i sa bon 'debs pa'i phyir dang /_zhing gshin pa dang 'dra ba'i legs par byas pa'i las kyi zhing [#]'dod pa'i rnam par smin pa mngon par sgrub
[\[27b.5\]]pa'i rnam par zhugs pa'i phyir dang /_mi rtag pa dang /_sdug bsngal ba dang /_stong pa dang /_bdag med pa la sogs pa'i ngo bor zhugs pa'i phyir dang /_yang dag pa'i las kyi mtha' byed pa'i phyir yang dag pa'i las kyi mtha' ste/_yang dag pa'i lam gyi rjes su 'brang ba'i phyir
[\[27b.6\]]yang dag pa'i lam zhes bya'o/_/log pa'i 'tsho ba zhes bya ba ni/_phyin ci log gi 'tsho ba ste/_ngan g.yo dang /_kha gsag [#]dang /_thob pas 'jal ba dang /_gzhogs slong gis 'jug cing mi phongs pa'i lus dang /[# ]ngag gi la sogs pa'i nye bar 'tsho bas skyes pa dang bud med la
[\[27b.7\]]sogs pa'i mtshan ston pa dang /_'phong dang /_rta [#]dang /_snyan ngag [#]dang /_gso ba'i dpyad dang /_grangs dang /_khyim pa'i dpyad dang /_gzhon nu'i dpyad dang /_rgya mtsho mtshan gyi dpyad dang /_ltas shes pa la sogs pa ste/_bdag dang gzhan slu [#]ba'i ngo bor zhugs pa'i phyir tshul
[\[28a\]]
[\[28a.1\]]des chos gos dang bsod snyoms la sogs pa sgrub pa'i [#]rjes su 'jug pas gnas par byed pa ni log pa'i 'tsho ba zhes bya'o/_/de dang mi mthun pa'i phyir yang dag pa'i 'tsho ba ni lam gyi yan lag ces bya'o/_/yang dag pa ni rig pa dang [#]ma bral ba'i lus dang /_ngag dang yid
[\[28a.2\]]'jug pas chos gos la sogs pa bsgrub pa ste/_tshul des kun tu 'tsho ba ni yang dag pa'i 'tsho ba'i rjes su 'brang ba'i phyir dang /_bdag dang gzhan mi slu [#]ba'i ngo bo'i rnam pa'i phyir 'phags pa'i lam gyi rjes su 'jug pas yang dag pa'i 'tsho ba ni lam gyi yan lag nyid du rnam par gzhag
[\[28a.3\]]go/_/log pa'i rtsol ba zhes bya ba ni rtsol ba ni rtsol ba'o/_/log pa'i zhes bya ba ni phyin ci log pa ste/_lus dang /_ngag dang /_yid kyi rab tu spyod pa mi bden pa rnams kyis bdag dang gzhan la gnod pa byed pa dang /_g.yul la sogs pa shom pa dang /_pho nya la sogs par 'gro
[\[28a.4\]]ba dang /_spyod pa dang /_dbral ba dang /_'jog pa dang /_'degs [#]pa dang /_sel ba dang /_mi sel ba dang /_sbyor ba'i tshul gyis skyed pa dang /_zhing dang /_rig pa dang /_tshong dang /_rgyal srid la sogs pa bdag dang pha rol la gnod par byed pa'i lus dang /_ngag dang /_yid
[\[28a.5\]]kyis [#]'jug pa rnam pa sna tshogs la rtsom [#]pa dang bya ba dang /_brtson pa ni log pa'i rtsol ba zhes bya'o/_/de dang mi mthun par 'gyur ba'i phyir yang dag par rtsol ba'o/_/yang dag par rtsol ba ni lam gyi yan lag nyid du rnam par gzhag ste/_gang lus dang ngag dang yid kyi spyod pa gcig tu dge ba
[\[28a.6\]]bdag dang gzhan la [#]phan 'dogs par zhugs pa dag gis 'phags pa'i lam gyi rjes su 'brang ba de ni yang dag par rtsol ba'i phyir yang dag par rtsol ba ste [#]de ni lam gyi yan lag nyid du brjod do/_/log pa'i dran pa zhes bya ba ni smad par bya ba dran pa ste/_log pa'i dran pa'o/_/dran pa ni dran pa'o/_/'di
[\[28a.7\]]ni log pa yang yin la/_dran pa yang yin pas log pa'i dran pa'o/_/dus gsum gyi yul la sngon dgod [#]pa dang /_dga' ba nyams su myong ba'i gzugs dang /_sgra dang /_dri dang /_ro dang /_reg pa la sogs pa rjes su dran zhing rjes su brjod pa dang /_de la yang lhag par chags pa
[\[28b\]]
[\[28b.1\]]dang /_rjes su chags pa dang /_khong khro ba la sogs pa [#]kun tu ldang ba'i phyir bdag dang gzhan [#]gnod par byed pa'i phyir dang /_mi 'dod pa'i rnam par smin pa dang 'brel pa'i phyir log pa'i mtshan ma yid la byed pa ni log pa'i dran pa'o/_/de dang mi mthun pa'i phyir yang dag pa'i dran pa ni
[\[28b.2\]]lam gyi yan lag [#]nyid du brjod do/_/yon tan rjes su dran pa sngon du btang nas sangs rgyas dang /_chos dang /_dge 'dun dang /_tshul khrims dang /_gtong ba dang /_lha la sogs pa rjes su dran pa ni yang dag pa'i dran pa ste/_lam gyi yan lag nyid du brjod do/_/ting nge 'dzin
[\[28b.3\]]gyi bya ba la/[# ]ting nge 'dzin ni ting nge 'dzin te/_kun nas mnyam par 'jog cing 'dzin pa'i phyir ting nge 'dzin to/_/'di ni log pa yang yin la/_ting nge 'dzin yang yin pas log pa'i ting nge 'dzin to/_/log pa zhes bya ba ni phyin ci log ste dbang phyug dang rang bzhin dang /_dus dang /_gtso
[\[28b.4\]]bo dang /_nang gi bdag la sogs pa [#]med pa de dag la dmigs ba sngon du btang ba'i sems 'phro ba gang yin pa'o[#]/_/yang na gzugs la sogs pa [#]dang phyi rol gyi dngos po mi rtag pa dang /_sdug bsngal ba dang /_stong pa dang /_bdag med pa la sogs pa'i rnam pa dag la rtag pa dang /_
[\[28b.5\]]bde ba dang [#]/_gtsang ba dang /_bdag tu lta ba la sogs pa la lhag par chags nas/_de dag la dmigs pa sngon du btang ba'i sems 'phro ba gang yin pa ste/[ #]chags pa dang bcas pa sngon du btang ba'i sems gnas pa gang yin pa de ni log pa'i ting nge 'dzin zhes [#]bya'o/_/de dang 'gal
[\[28b.6\]]bar sems gnas pa ni yang dag pa'i ting nge 'dzin zhes bya ste/_phung po dang /_khams dang /_skye mched bdag dang bdag gi [#]stong pa rnams la mi rtag pa dang /_sdug bsngal ba dang /_stong pa dang /_bdag med pa'i rnam pa la sogs pa sngon du btang ba'i sems gnas pa ste/_sems rtse
[\[28b.7\]]gcig pa nyid ni yang dag pa'i ting nge 'dzin zhes bya'o/_/chos thams cad mnyam pa nyid du bsgrub [#]pa'i phyir ting nge 'dzin to/_/sems rtse gcig pa nyid dang /_dmigs pa gcig pa zhes bya ba'i tha tshig ste/_yang dag pa'i ting nge 'dzin de ni lam gyi yan lag nyid du brjod do/_/de ltar gang
[\[29a\]]
[\[29a.1\]]gis rten cing 'brel par 'byung ba mthong ba des chos mthong ngo /_/yang smras pa/_lta sogs yan lag brgyad kyi stegs/_/rgyu ni bcu gnyis sngon 'gro ba/_/gang mthong rnam dag bdag nyid des/_/chos kyi de nyid mthong bar 'gyur/_/'bras bu zhes bya ba ni dge sbyong
[\[29a.2\]]tshul gyi 'bras bu'o/_/de thob pa [#]ni mngon sum du byed pa ste/_kun nas nyon mongs pa thams cad kyi kun gzhi rnam par shes pa sa bon bag chags kyi dri ma dang bral ba'i phyir gnas gyur pa dang ldan pa/_yid kyi yul [#]yon tan gyi nor bu bsam gyis mi khyab cing gzhal du med pas brgyan pa/_rang gi
[\[29a.3\]]gzhan la rag ma las pa'i bdag nyid can so so rang gis [#]rig pa sems can thams cad kyi don rgyun mi 'chad [#]par lhun gyis grub par mdzad pa'i bdag nyid spros pa thams cad dang bral ba/_zhi gnas dang lhag mthong zung du 'brel par ldan pa'i chos thams cad kyi de kho na nyid thugs su chud pa'i phyir nyon
[\[29a.4\]]mongs pa dang /_shes bya'i sgrib pa'i nags tshang tshing gi rtsa ba rnam par bsregs pa'i ngo bo nyid bla na med pa yang dag par rdzogs pa'i 'bras bu mi slob pa'i ye shes ni 'bras bu'i chos zhes bya'o//_//[#]sA lu ljang pa'i rgya cher bshad pa/[# ]bam po gnyis pa/_mya ngan las 'das pa'o zhes
[\[29a.5\]]bya ba ni phung po'i lhag ma dang bcas pa dang /_phung po lhag ma med pa'i ngo bo nyid mi gnas pa'i mya ngan las 'das pa zhes brjod pa/_rga ba med pa/_'chi ba med pa/_gdung ba med pa[#]/_brtan pa/_zhi ba/_rtag pa/_mi 'phrogs pa/_mi zad pa'i bdag nyid thog ma dang /_bar dang /_tha
[\[29a.6\]]ma dang bral ba/_gnyis med pa'i khams gsum dang bral ba/_lus dang /_ngag dang /_yid kyi las yang dag par 'das pa/_nor bu rin po che'i rgyal po'i [#]gzugs sna tshogs pa dang 'dra bar yon tan nor bu'i 'od zer rnam pa sna tshogs kyis 'gro ba'i don rgyun mi 'chad [#]par mdzad pa/_zhi ba
[\[29a.7\]]chos kyi rang bzhin gyi skur gyur pa ni mya ngan las 'das par bzhed do/_/de ltar thams cad thugs chud phyir/_/chos skyes sangs rgyas zhes bya ste/_/de ltar de bzhin du kun nas nyon mongs pa dang /_rnam par byang ba'i bdag nyid chos kun gyi chos de kho na nyid ji ltar gnas pa bzhin du thugs su
[\[29b\]]
[\[29b.1\]]chud pa'i phyir sangs rgyas zhes bya'o/_/chos skyes zhes bya ba ni chos dag las skyes pas na chos skyes te/_chos kyis bskyed pa zhes bya ba'i tha tshig go/_/de skad ces bya 'phags mthong bas/_/gang gis mthong ba des mthong ngo /_/de skad ces bya ba ni sangs rgyas zhes de skad ces bya ba'i phyir
[\[29b.2\]]bcom ldan 'das de lta bu'o/_/'phags mthong bas zhes bya ba ni ye shes kyi mig gis te/_'phags zhes bya ba ni [#]'jig rten las 'das pa'o/_/mthong ba zhes bya ba ni mig gis so/_/gang gis mthong ba zhes bya ba ni sus rten cing 'brel par 'byung ba dang /_chos la de ltar mthong ba [#]des
[\[29b.3\]]chos skyes te/_chos kyis bskyed pas sangs rgyas mthong ngo zhes bshad pa yin no/_/de la 'dir rten cing 'brel par 'byung ba ji lta bur gsungs she na/_sus rten cing 'brel par 'byung ba 'di zhes bya ba la sogs pa'o/_/gang zhig srog la sogs bral ba/_/zhes bya ba ni gang gis rten cing
[\[29b.4\]]'brel par 'byung ba 'di rtag tu srog la sogs pa dang bral ba ste/_srog dang bral bar ro mthong ba ni rig [#]pa dang /_rjes su dpag pa dag gis spyod [#]pa dang /_'jal ba dang /_rtog pa dang /_nye bar rtog pa'o/_/rtag tu srog med pa zhes bya ba ni srog med pa'o/_/kun tu 'tsho ba gcer bu pa dag 'di ltar rtog
[\[29b.5\]]ste/_nang dang phyi rol gyi dngos po 'di thams cad ni srog dang bcas shing dbang po dang ldan no/_/dbang po dang ldan pa de bas na sa gsum po 'di thams cad srog chags phra mo rnams kyis [#]gang ngo zhe'o/_/de nyid kyi phyir srog chags thams cad ni srog chags za ste/_srog chags gang dag [#]srog
[\[29b.6\]]chags mi za ba'i srog chags de dag ni thar pa thob bo zhes zer ro/_/de bas na de dgag pa'i phyir srog med pa dang /_srog dang bral ba zhes bya ba la sogs pa gsungs so/_/srog med pa zhes bya ba ni srog med pa ste/_srog dang bral ba zhes bya ba'i tha tshig go/_/rgyu dang rkyen las skye ba'i chos
[\[29b.7\]]can gyi phyir te/_rgyu ni sa bon la sogs pa'o/_/rkyen ni sa la sogs pa ste/_de dag kyang phan tshun gcig la gcig rtog pa dang /_yongs su rtog pa dang /_rnam par rtog pa dang bral ba'i phyir rtswa dang shing dang rtsig pa dang chos 'dra ba g.yo ba med pa bya ba med pa'o/_/de bas na srog [#]la
[\[30a\]]
[\[30a.1\]]sogs pa dang bral ba'i phyir srog med pa'o/_/phan tshun rgyu rkyen 'brel pa las skye zhing [#]gcig la gcig kyang [#]sems pa med la/_bya ba dang las kyang snang ste/_rgyu dang rkyen gyis rgyun 'di ni thog ma med pa nas zhugs pa yin no/_/ji ltar kun tu 'tsho ba gcer bu pa dag
[\[30a.2\]]shing rnams ni sems dang bcas pa yin te/_g.yo ba'i phyir dang /_nyal ba'i phyir dang /_bcad na [#]skye ba'i phyir ro zhes tha snyad 'dogs pa lta bu ni ma yin te/_phyi rol gyi dngos po rnams ni nyi ma dang zla ba'i reg pa'i dbang gis zhum pa [#]dang /_rgyas par rjes su dpag gi_/de dag la nyal ba
[\[30a.3\]]dang ldang ba lta ga la yod/_rlung gis bskyod pa'i dbang gis shing gi [#]yal ga la sogs pa 'gul bar rjes su dpag pas de dag la 'gro ba dang 'ong ba ga la dmigs te/_don ma grub pa nyid do/_/bcad na skye'o [#]zhes bya ba 'di ni don ma grub pa nyid du bstan pa'i phyir smras pa/_gal te de dag
[\[30a.4\]]yang [#]sems dang bcas pa zhig yin na/_ci'i phyir gcod pa'i gnas skabs na gang gis na srog gcod pa la sogs pa'i sdug bsngal myong bar mi 'gyur la/_mi dga' ba la sogs pa'i spyod pa'am/_gsol ba 'debs pa la sogs pa'am/_de nas gzhan du 'gro ba cung zad mi byed/_
[\[30a.5\]]bcad na skye ba'i phyir sems dang bcas par khas len na gang dag bcad na mi skye bas de dag bzlog pa'i phyir sems med pa nyid du 'gyur ro/_/sems dang bcas pa rnams kyi [#]yan lag dang nying lag la sogs pa bcad na mi skye ba'i chos can yin pa'i phyir sems med pa nyid du thal bar 'gyur du
[\[30a.6\]]'ong bas de'i phyir de'i gtan tshigs kyi don ma grub pa nyid do/_/de lta bas na srog med pa dang /_srog dang bral ba zhes bya ba 'di rnam par gnas so/_/ji lta bu nyid dang /_ma nor ba zhes bya ba ni rgyu med pa dang mi mthun pa'i rgyu dang bral ba'i phyir ma nor ba'o/_/ma skyes pa zhes bya ba
[\[30a.7\]]ni bskyed par bya ba dang /_skyed pa dang bral ba'i phyir ro/_/ma byung ba [#]zhes bya ba ni rtag pa dang chad pa dang bral ba'i phyir ro/_/ma byas pa zhes bya ba ni byed pa po dang [#]bral ba'i phyir te/_nang gi byed pa'i skyes bu dang dbang phyug la sogs pa 'jug pa'i 'du byed dang bral ba'i phyir ro/_/
[\[30b\]]
[\[30b.1\]]thogs pa med pa zhes bya ba ni sgrib pa med pa'i rang bzhin yin pa'i phyir ro/_/dmigs pa med pa zhes bya ba ni dmigs par bya ba dang dmigs pa dang bral ba'i phyir ro/_/rnam par zhi ba'i rang bzhin zhes bya ba ni las dang nyon mongs pa dang bral ba'i phyir ro/_/gcig tu zhi ba'i rang bzhin
[\[30b.2\]]spros pa thams cad dang bral ba/_rtog pa'i dra ba thams cad dral [#]ba/_rtag tu gnas pa/_mi 'jigs pa/_skye ba dang 'jig [#]pa dang bral ba'o/_/gang gis tshul 'di 'dra bar chos la yang mthong ba ste/_nyer zhi [#]la thug bcas par ni/_/zhes smos te/_nyer zhi la thug ces bya ba
[\[30b.3\]]ni nye bar zhi ba tha mar bstan pa'i phyir nye bar zhi ba la thug pa'o/_/gang gis chos la yang tshul 'di 'dra bar brtag pa dang /_srog med pa la sogs pa'i rang bzhin du mthong ba ni/_rten 'brel chos dang sangs rgyas dag_/dri ma med pa'i blos mthong ba ste/_des ni bla na med pa'i chos kyi skur
[\[30b.4\]]sangs rgyas mthong ngo zhes bcom ldan 'das kyis gsungs so/_/des zhes bya ba ni gang gis mthong ba'o/_/'phags pa'i chos mngon par rtogs te zhes bya ba ni gang dag sdig pa'i chos rnams la [#]pha rol du ring [#]ba de dag ni 'phags pa'o/_/de dag gi chos ni 'phags pa'i chos te/_yang dag
[\[30b.5\]]pa'i lta ba la sogs pa'o/_/mngon par rtogs te zhes bya ba ni mngon du phyogs par rtse gcig tu byas pa'i phyir dang /_mngon sum du byas pa'i phyir te/_ting nge 'dzin thob pa'i phyir zhes bya ba'i tha tshig go/_/yang dag pa'i ye shes dang ldan pas zhes bya ba ni yang dag pa'i phyin ci ma log par
[\[30b.6\]]chos thams cad bdag med pa'i de kho na nyid rtogs pa'i phyir ro/_/bla na med pa'i zhes bya ba ni 'di'i gong na chos khyad par can cung zad tsam yang med de/_de bas na de ni bla na med pa zhes bya'o/_/chos kyi sku zhes bya ba ni chos sku nyid chos kyi sku ste/_mchig bu bzhin no/_/sangs rgyas zhes bya ba ni
[\[30b.7\]]chos thugs su chud pa'i phyir ro/_/de ltar na sus rten cing 'brel par 'byung ba mthong ba des chos bla na med pa'i byang chub byed pa mi slob pa'i ngo bo nyid mthong ngo /_/sus 'phags pa'i ye shes kyi spyod yul gyi chos de/_de lta bu rang gi ji lta ba bzhin mngon par rtogs pas chos las skyes pa/_
[\[31a\]]
[\[31a.1\]]chos kyi sprul pa/_chos gzigs pa/_sangs rgyas mthong ngo zhes bcom ldan 'das kyis gsungs so/_/rten cing 'brel par 'byung ba'i mtshan nyid kyi dbye ba rnam par gzhag par bya ba'i phyir/_rten 'brel zhes pa'i mtshan nyid ni/_/zhes bya ba smos so/_/ci'i
[\[31a.2\]]phyir rten cing 'brel par 'byung ba zhes bya zhe na/_de'i phyir smras pa/_rgyu bcas la sogs tshigs dang ldan/_/rgyu dang bcas rkyen dang bcas pa la bya'i/_rgyu med rkyen med pa la ma yin te/_bcom ldan 'das kyis rten cing 'brel par 'byung ba'i mtshan nyid [#]mdor bka' stsal pa/_rkyen
[\[31a.3\]]'di nyid kyi 'bras bu'o/_/de nyid kyi phyir [#]smras pa/_sangs rgyas byung rung ma byung rung /_/chos nyid 'di ni gnas pa yin/_/gang gi phyir rgyu dang rkyen dag gis rgyun mi 'chad cing /_rgyu dang 'bras bu rgyun ma chad par gcig nas gcig tu 'jug gi/_'di la rgyu med pa'am/_mi mthun
[\[31a.4\]]pa'i rgyu'am/_'jug par byed pa'am/_ldog par byed pa 'ga' yang med pa de nyid kyi phyir de bzhin gshegs pa rnams byung yang rung /_ma byung yang rung /_chos nyid dang /_chos gnas pa nyid dang /_chos nges par 'gyur ba [#]'di ni ye 'dug pa'o zhes gsungs so/_/gal te rkyen
[\[31a.5\]]dang bral [#]ba'i rgyu gcig pu [#]nyid kyis dngos po rnams skye [#]zhing gnas pa'o/_/gal te rkyen kyang rgyu la mi ltos par 'ga' zhig skyed [#]nus par gyur na ni gnas pa dang mi gnas pa zhes bya ba'i de brjod pa'i rigs na 'di dag skye ba 'bras bu 'byung ba yang rgyu med par ma yin/_rkyen med par ma [#]yin pas de
[\[31a.6\]]bzhin gshegs pa rnams byung yang rung ma byung yang rung /_chos nyid dang chos gnas pa nyid 'di ni ye nas 'jug [#]pa ste/_'di lta ste [#]rten cing 'brel par 'byung ba'i chos rkyen 'di nyid kyi 'bras bu'o zhes bcom ldan 'das kyis rten cing 'brel par 'byung ba mdor bka' stsal to/_/chos nyid ni 'dir
[\[31a.7\]]rgyu dang rkyen gyi chos nyid gang yin pa'o/_/chos gnas pa zhes bya ba ni chud mi za ba'i chos nyid do/_/chos nges par gyur pa nyid ces bya ba ni rkyen nyid 'di pa'i go rims nges pa ste/_rgyu dang rkyen rim pa bzhin pa'o/_/rten cing 'brel par 'byung ba mthun pa zhes bya ba ni rgyu med par rkyen rnams mi 'jug la/_
[\[31b\]]
[\[31b.1\]]rkyen rnams med par yang rgyu 'jug pa med pa nyid kyi phan tshun tshogs na 'jug par 'gyur ro/_/gzhan ma yin pa de bzhin nyid ces bya ba ni gzhan nyid dang bral ba'i phyir ro/_/yang dag pa nyid ces bya ba ni slu [#]bar mi byed pa'i phyir ro/_/bden pa kho na zhes bya ba ni bden pa dang mthun pa'i phyir ro/_/
[\[31b.2\]]de kho na nyid ces bya ba ni don dang ldan pa'i phyir ro/_/ma nor ba nyid ces bya ba ni phyin ci log rnam pa bzhi dang bral ba'i phyir ro/_/phyin ci ma log pa nyid ces bya ba ni rjes su mthun pa'i phyir ro/_/'di ltar yang rten cing 'brel par 'byung ba 'di zhes bya ba la sogs pa ni rgyu dang rkyen rnam pa gnyis
[\[31b.3\]]yin pas rgyu rkyen gnyis kyi phyir rten cing 'brel par 'byung ba'i go rims khas blang bar bya'o/_/gnyis gang zhe na/_gsungs pa/_rgyu dang 'brel pa dang /_rkyen dang 'brel pa'i phyir de yang phyi dang nang gi bye brag gis rnam pa bzhir khas blang dgos pas/_phyi dang [#]de bzhin nang gi ni/_/rgyu
[\[31b.4\]]dang rkyen ni rnam [#]gnyis te/_/zhes bya ba smos so/_/de ltar nang dang phyi rol gyi bye brag gis tha dad pa'i rgyu dang rkyen rnams kyi mtshan nyid kyi dbye ba ji lta bu zhe na/_phyi rol rgyu ni sa bon sogs/_/zhes bya ba smos so/_/de la phyi rol gyi rten cing 'brel par 'byung ba rgyu dang bcas pa gang zhe na/_zhes brjod
[\[31b.5\]]nas 'di lta ste/_sa bon las myu gu/_myu gu las 'dab ma/_'dab ma las sdong bu/_sdong bu las sbu gu/_sbu gu las snying po/_/snying po las me tog_/me tog las 'bras bu zhes bya ba gsungs so/_/rkyen ni rnam pa drug tu bstan/_/zhes bya ba ni skabs yin pa'i phyir phyi rol gyi
[\[31b.6\]]rten cing 'brel par 'byung ba'i zhes bya bar [#]sbyar te/_rnam pa drug ces bya ba ni sa la sogs pa rnam pa drug go/_/de nyid kyi phyir smras pa/_sa bon myu gu sdong bu sogs/_/ji ltar 'bras bu 'jug par brjod/_/sa bon yod na myu gu dang sdong bu la sogs pa 'bras bu la thug pa rnams 'byung gi sa bon
[\[31b.7\]]med na myu gu dang sdong bu la sogs pa 'bras bu la thug pa rnams 'byung ba med do/_/de las sa bon yang 'di snyam du bdag gis myu gu la sogs pa mngon par bsgrubs so [#]snyam du mi sems so/_/myu gu la sogs pa yang 'di snyam du bdag [#]ni sa bon la sogs pas mngon par bsgrubs so [#]snyam du mi
[\[32a\]]
[\[32a.1\]]sems so/_/me tog kyang 'di snyam du bdag gis 'bras bu mngon par bsgrubs so [#]snyam du mi sems pa'i bar du ste/_'bras bu yang 'di snyam du bdag ni me tog gis mngon par bsgrubs so [#]snyam du mi sems mod/_'on kyang sa bon yod na myu gu la sogs pa nas 'bras bu
[\[32a.2\]]la sogs par [#]'byung bar 'gyur gyi/_med na mi 'gyur te/_de ltar phyi rol gyi rten cing 'brel par 'byung ba rgyu dang 'brel par blta bar bya'o/_/rkyen ni sa la sogs pa ste/_/[#]dus la thug pa go rims bzhin/_/de nyid kyi phyi rol gyi rten cing 'brel par 'byung ba rkyen dang 'brel pa ji ltar blta zhe na
[\[32a.3\]]zhes bya ba gsungs so/_/phyi rol gyi rten cing 'brel par 'byung ba rkyen dang 'brel pa rnam pa dur blta bar bya zhe na gsungs pa/_khams drug 'dus pa'i phyir ro/_/drug po gang dag ce na/_sa dang /_chu dang /_me dang /_rlung dang /_nam mkha' dang /_dus rnams go rims bzhin
[\[32a.4\]]'dus pa las phyi rol gyi rten cing 'brel par 'byung ba zhes bya ba'i rkyen nyid du go rims bzhin te/_go rims ji lta ba bzhin du shes par bya'o/_/rgyu dang rkyen 'di rnams las gang gi [#]las gang yin zhe na/_de'i phyir smras pa/_rten dang rlan dang smin pa dang /_/'bru 'phel dang ni go 'byed dang /_/
[\[32a.5\]]'gyur ba dag ni de rnams kyis/_/bya ba ji bzhin 'jug pa'o/_/de la sa'i khams ni sa bon rten pa'i bya ba byed do zhes bya ba ni sa bon myu gu bskyed par mngon du phyogs par rten pas sra ba nyid ces bya'o/_/chu'i khams ni rlan par byed do zhes bya ba ni mnyan [#]par byed do zhes bshad pa yin no/_/me'i
[\[32a.6\]]khams ni smin par byed do zhes bya ba ni yongs su rgyas pa'i gnas skabs nye bar bskyed pa na/[# ]phan tshun reg pas dro ba nyid ni yongs su smin pa zhes bya'o/_/rlung gi khams ni 'bu bar byed do zhes bya ba ni 'phel bar byed pa'i phyir te/_rang [#]gi gnas skabs nas byung ste/_phyi rol du khyer pa'i phyir/_rlung
[\[32a.7\]]gi khams ni sa bon 'bu bar byed 'phel bar byed ces bya'o/_/nam mkha'i khams ni sa bon dang /_myu gu la sogs pa la mi sgrib pa'i bya ba byed [#]ces bya ba ni/_nam mkha'i khams ni gegs mi byed pa nyid kyis mthun par 'jug pa'i phyir sa bon dang myu gu la sogs pa la mi sgrib pa'i bya ba byed ces
[\[32b\]]
[\[32b.1\]]bya'o/_/dus ni sa bon 'gyur ba'i bya ba byed do zhes bya ba ni dus kyang rnam pa thams cad yongs su bsgrubs [#]pas dus ji lta ba bzhin du 'gyur bar byed pa na sa bon [#]'gyur ba'i bya ba byed do zhes bya'o/_/thams cad kyang ma tshang ba med na 'byung gi[#]/_ma tshang na 'byung ba med do/_/de nyid kyi phyir smras
[\[32b.2\]]pa/_rkyen rnams tshogs pa med na ni/_/sa bon yod kyang myug sogs med/_/sa bon med pa nyid yin na/_/rkyen rnams yod kyang de dang 'dra/_/de nyid kyi phyir gsungs pa/_thams cad 'dus la sa bon 'gags [#]pa na de las mngon par 'grub par 'gyur ro/_/rgyu dang de bzhin rkyen
[\[32b.3\]]rnams ni/_/ngar 'dzin la sogs bral ba ste/_/rgyu dang rkyen ni tshogs pa las/_/las kyi 'bras bu chud za med/_/de la sa'i khams kyang 'di snyam du bdag gis sdug [#]pa'i bya ba bya'o snyam du mi sems so/_/de bzhin du chu dang /_me dang /_rlung dang /_nam mkha' dang /_dus
[\[32b.4\]]rnams kyang 'di snyam du mi sems te/_ngar 'dzin pa dang /_nga yir 'dzin pa med pa'i phyir ro/_/las kyi 'bras bur gdags pa chud za ba yang med de/_thams cad du rgyu dang rkyen rnams ma tshang ba med pa las zhes bya ba khong du chud par bya'o/_/myu gu de yang zhes bya ba ni sa bon gyi rgyu can gyi
[\[32b.5\]]myu gu la sogs pa de skyes pa na[#]/_bdag las ma yin gzhan las min/_/gnyis dang byed po dus las min/_/de bzhin dbang phyug sogs byas min/_/rang bzhin las min rgyu med min/_/zhes smos so/_/bdag las zhes bya ba ni dngos po rnams rgyu dang rkyen dag med par bdag
[\[32b.6\]]nyid las skye ba'o/_/ngo bo nyid du smra ba rnams 'di ltar rtog ces grag ste/_dngos po rnams kyi ngo bo nyid/_/'di ni dus rtag gnas pa ste/_/'di la 'ga' yang skye ba med/_/'ga' yang 'gag par mi 'gyur ro/_/rma bya'i 'dab ma bkra ba dang /_/pad+ma la sogs rab dmar dang /_/tsher ma
[\[32b.7\]]rno la sogs pa gang /_/su zhig gis ni sngon byas smros/_/de bas na de'i gzhung lugs dgag pa'i phyir smras pa/_dngos po rnams rang las skye bar rung ba ma yin te/_snga [#]nyid nas gnas pa'i phyir ro/_/skye ba dang ldan par khas len na ni rgyu dang rkyen nyid khas blangs par 'gyur ro/_/de bas na
[\[33a\]]
[\[33a.1\]]dngos po rnams rang gi ngo bo las skye bar [#]rung ba ma yin te/_skye ba dang ldan pa'i phyir bum pa la sogs pa bzhin no/_/gang gi ltar na dngos po rnams rtag [#]tu gnas pa de'i ltar na skye ba dang /_bya ba dang /_las dang /_gnas pa dang /_'jig pa yang mi rung ba zhig na/_skye
[\[33a.2\]]ba dang /_bya ba dang /_las dang /_gnas pa dang /_'jig pa yang mngon sum du snang ngo /_/de bas na nyes pa 'dir thal bar 'gyur du 'ong bas bdag las min zhes smos [#]te/_dngos po rnams rang las skye na rtag tu skye bar thal bar 'gyur ba'i phyir ro/_/nam mkha' lta bur cung zad kyang gang
[\[33a.3\]]du yang nam [#]yang skye ba'am 'gag par mi 'gyur ro zhe na/_smras pa/_mngon sum dang 'gal ba'i phyir te/_'di ltar dngos po rnams rgyu dang rkyen las skye bar ni snang ngo /_/de ltar na re zhig dngos po rnams rang gi ngo bo las ma skye'o/_/gzhan las zhes bya ba ni bdag las so/_/gzhan skyed
[\[33a.4\]]par [#]byed pa dang /_'jig par byed pa'i bdag yod do zhes grag ste[#]/_phyi dang nang gi dngos po thams cad ni bdag gi [#]yon tan yin la[#]/_bdag ni nang gi byed pa'i skyes bur yod de/_de yod na 'gro ba dang /_'ong pa dang /_g.yo ba dang /_rtog pa dang /_sel ba dang /_rlom sems dang /_bya ba
[\[33a.5\]]dang /_las dang /_de nyid dang gzhan nyid du yang 'jug go/_/mig la sogs pa ni [#]bdag gi yon tan yin te/_gzhan gyi don yin pa'i phyir/_mal cha la sogs pa'i yan lag bzhin no [#]zhes bya ba la/_gzhan zhes bya ba'i sgras ni bdag gi [#]yin par brjod do/_/mig la sogs pa ni de'i
[\[33a.6\]]yon tan yin pas [#]de'i don ni gzhan gyi don te/_dper na mal cha la sogs pa gzhan du nye bar sbyor ba la gzhan gyi don zhes bya ba lta bu'o/_/gzhan gyi don yin pa'i phyir zhes bya ba'i gtan tshigs 'di ni mal cha'i dpe dang mi sbyor te/_'dus pa yin pa'i phyir ro/_/bdag ni 'dus pa ma yin pa'i rang gi
[\[33a.7\]]ngo bo yin na/_ji ltar na bdag 'dus pa ma yin zhing bdag lus med pa la mal cha la sogs pa'i yan lag 'dus pa'i rang gi ngo bos [#]phan 'dogs [#]par rung /_de bas na gtan tshigs kyi don ma grub pa de/_'dus pa ma yin pa gzhan gyi don sgrub par byed pas mal cha'i dbye bas mal cha'i dpe 'dus
[\[33b\]]
[\[33b.1\]]pa gzhan gyi don kho na bsgrubs [#]pa yin no/_/bdag 'dus pa yin pas rgyu dang rkyen las skye ba thob pa la nga dang nga'i zhes rlom pa'i rnam [#]pa 'jug pa'i phyir sems kho na la bdag ces bya'i/'di la nang gi byed pa'i skyes bu rus sbal gyi spu'i rang bzhin dang 'dra ba rigs pa dang rjes su dpag pa dang bral ba ni 'ga'
[\[33b.2\]]yang [(]mad [,]med [)]do zhes bstan pa'i phyir bcom ldan 'das kyis phyi dang nang gi dngos po ni gzhan las skye ba [#]rung ba ma yin pa gsungs so/_/gal te de ltar dngos po rnams bdag las [#]kyang skye bar mi 'gyur/_gzhan las kyang ma yin/_'o na dngos po rnam pa [#]gnyis las skye bar [#]'gyur ro snyam na de'i
[\[33b.3\]]phyir de'i [#]gzhung lugs dgag pa'i phyir smras pa/_gnyis dang byed po dus las min/_/zhes bya ba smos te/_bdag dang gzhan las ma yin no/_/[#]gzhan dag ni bdag dang gzhan 'brel pa las/_dngos po rnams skye bar rtogs te/_de'i phyir gnyis nyid du brjod pa de lta na'ang /_
[\[33b.4\]]bdag las ma dmigs pa'i phyir dang /_gzhan las min pa'i phyir gnyis las min zhes smos te/_rgyu dang rkyen ma gtogs pa bdag dang gzhan med do zhes bcom ldan 'das kyis gsungs so/_/gal te gnyis phrad kyang skye ba dang 'jig par mi 'dod na 'o na byed po [#]gzhan dbang gis skye ba dang
[\[33b.5\]]'jig par 'gyur ro zhes kha cig zer te mu stegs byed gzhan dag byed pa po zhes bya ba thog ma'i byed pa po rtag pa rgyun mi chad [#]pa khyab pa'i bdag 'ga' zhig yod de/_des phyi dang nang 'di thams cad skyed cing 'jig par byed do zhes rtogs so/_/de bas na de'i gzhung lugs dgag pa'i phyir smras pa/_
[\[33b.6\]]dngos po rnams skye ba dang /_gnas pa dang /_'jig pa nyid ni byed pa po la rig las pa ma yin no/_/'o na ci zhe na/_rgyu dang rkyen 'brel pa las dngos po rnams 'jug par snang ngo /_/byed pa po ni nam mkha' bzhin 'gyur ba med pa'i phyir de la rag ma las te/_skye ba dang /_gnas pa dang /_
[\[33b.7\]]'jig pa nyid du rung ba ma yin no/_/gal te ci'i phyir zhe na/_byed pa po 'gyur ba med pa/_byed pa med pa nam mkha'i bdag nyid la ni bya ba dang /_las cung zad kyang med do/_/dngos po skye ba dang ldan pa rnams la rgyu dang rkyen la rag las te/_'jug pa nyid kyi rim par 'byung bar snang ngo /_/
[\[34a\]]
[\[34a.1\]]gang gi ltar na byed pa po la rag las te 'jug pa de'i ltar na dngos po rnams kyi skye ba dang /_gnas pa dang /_'jig pa nyid rtag tu nye bar 'gyur ro/_/byed pa po rtag pa'i phyir [#]cig car dngos po rnams skye ba dang /_gnas pa dang /_'jig par 'gyur ba'am/_yang
[\[34a.2\]]na 'ga' yang skye ba dang /_gnas pa dang /_'jig par mi 'gyur ro/_/rtag pa'i phyir gang la'ang cung zad kyang skye ba'am[#]/_'jig par mi byed do/_/dngos po rgyu dang rkyen la rag las te 'jug pa rnams kho na la byed pa po dang /_bya ba dang /_rgyu dang 'bras bu skye ba [#]'dra ba'i rim pa 'byung ba
[\[34a.3\]]dmigs kyi/_skye ba med pa nam mkha'i ut+pa la la sogs pa ni skye ba dang gnas pa dang 'jig pa rung ba ma yin no/_/rgyu 'gyur ba med pa las phan tshun rag las te/_'jug par bya ba dang ldan pa rnams kyi [#]skye ba nges pa ni rung ba ma yin te/_rtag pa'i dngos po las skyes pa/_/mi rtag rung
[\[34a.4\]]ba ma yin nyid/_/rgyu las 'gyur ba med pa'i phyir/_/yang na 'dra ba kho nar byed/_/rgyu dang 'bras bu tha dad na/_/mi 'gyur bar ni ji ltar 'gyur/_/rgyu la 'gyur ba yang yod pa'i phyir de mi 'dra ba'i phyogs nyams so/_/bya ba dang mi ldan pa mo gsham gyi bu'i bdag nyid [#]rnams la ni 'ga' yang
[\[34a.5\]]bya ba dang las nges par rung ba ma yin pas [#]bcom ldan 'das chos rnams la mi bslu bas dngos po rnams la [#]skye ba'i bya ba byed pa po la rag las pa ma yin gyi/_'on kyang rgyu dang rkyen 'dus pa yod na dngos po rnams skye ba dang /_'jig pa dag rung ngo zhes gsungs so/_/gal te de ltar [#]na 'di la dngos po
[\[34a.6\]]rnams skye ba dang /_gnas pa dang /_gzhan du 'gyur ba la sogs pa khas blang bar bya ste/_dngos rnams skye dang gnas pa yi[#]/_/rgyu ni dbang phyug yin rig bya/_/gzhan dag de ltar log rtogs shing /_/ji ltar ma yin de ltar brjod/_/gzhan dag ni sems can dang /_snod kyi 'jig rten skye
[\[34a.7\]]ba dang /_gnas pa dang /_'jig pa dag ni dbang phyug gis byas shing 'jig par [#]rtogs te/_dbang phyug de'i sems kyi dbang gis lus dang /_sa gsum dang /_byed pa la sogs pa 'byung bar 'gyur ro zhes grag go/_/gzhan dag ni de nyid kyi [#]sems bskyed pa tsam gyis sems can dmyal ba dang /_yi
[\[34b\]]
[\[34b.1\]]dgas dang /_dud 'gro dang /_lha dang mi la sogs pa dang /_rims dang /_dug dang /_nad dang /_bud med dang /_skyes pa dang /_ma ning dang /_gzugs bzang ba dang /_gzugs mi sdug pa dang /_chom rkun pa dang /_g.yon can dang /_rkun ma dang /_byi po byed pa dang /_srog
[\[34b.2\]]gcod pa dang /_brdzun du smra ba dang /_chang 'thung ba dang /_rgyal po la 'jug pa dang /_mtha' 'khob dang /_ri khrod pa dang /_g.yung po dang /_snying rje med pa dang /_gtum po dang /_tshig rtsub po smra ba dang /_bram ze gsod pa dang /_pha ma gsod pa dang /_ba lang gsod pa dang /_gshed ma la
[\[34b.3\]]sogs pa dang /_gnod sbyin dang /_srin po dang /_mkha' 'gro ma la sogs pa dang /_gzhan gsod par byed pa thams cad dang /_bde ba dang sdug bsngal la sogs pa dang /_mtho ris dang /_byang grol de thams cad sems bskyed pa tsam gyis phyung ngo zhes zer ro/_/dbang phyug byed pa por smra ba
[\[34b.4\]]shes rab shin tu gzhon pa [#]nyid dang /_song ba'i rjes su 'gro ba nyid kyis rigs pa'i khyad par dang bral [#]ba de la gus shing gzhol bas snga phyi 'gal ba [#]byis pa gzhon nu gdol ba bzhin du don ji lta ba nyid ma yin pa/_mngon sum la sogs pa dang [#]'gal ba/_sbyin pa dang /_dul ba dang /_yang dag
[\[34b.5\]]par sdom pa dang /_'dod pa dang mi 'dod pa'i 'bras bu dang /_legs par byas pa dang /_nyes par [#]byas pa'i las dang /_bgrod par bya ba dang /_bgrod par bya ba ma yin pa dang /_bza' ba dang /_mi bza' ba dang /_mtho ris dang /_byang grol la sogs pa'i 'bras bu dang 'gal ba/_rigs
[\[34b.6\]]pa dang /_lung la sogs pa dang 'gal ba/_tshig tsam phyogs su byas nas rang gi [#]mi shes pa'i ling tog gis mig bsgribs pas nus pa med pa'i phyir phyugs su gyur ba rnams ni phyugs pas kyang ches phyugs te/_mi mngon pa mo gsham gyi bu'i rang bzhin phyugs bdag la brten te/_'gro ba skye zhing [#]
[\[34b.7\]]gnas pa dang /_/'jig pa'i rgyu ni dbang phyug na/_/de yi skye zhing gnas pa dang /_/'jig pa'i rgyu yang [#]brjod dgos so/_/skye ba dang /_gnas pa rgyu dang bcas pa nyid du khas len na ni rtag par smra ba [#]nyams par 'gyur bas smra ba btang ste/_phyin ci log tu bsgrub [#]pa'i phyir dbang phyug rgyu ma yin pa nyid kho nar grub
[\[35a\]]
[\[35a.1\]]par 'gyur ro/_/'dod pa tsam gyis skyes na ni/_'gro ba thams cad cig car skye ba dang /_gnas pa dang /_'jig par 'gyur ro/_/de'i phyir yang ma grub pa'i don nyid yin te/_thams cad rtag tu skye bar thal bar 'gyur ba'i phyir ro/_/sdug bsngal ba dang /_ngan pa [#]dang /_
[\[35a.2\]]zhe 'gras pa dang /_mi gtsang ba dang /_byas pa mi gzo ba la sogs pa 'byin pa ni dgos pa khyad par med pa'i phyir yang ma grub pa'i don nyid yin te/_de'i 'byin pa'i ngal ba 'bras bu med do/_/dgos pa med pa la ni rtog pa sngon du gtong ba rnams 'jug pa med de/_dgos pas ma khyab pa'i phyir ro/_/de dag
[\[35a.3\]]dgos pa dang ldan pa la log na rtog pa sngon du gtong ba rnams kyi 'jug pa de yang ldog pas ma grub pa'i don nyid yin no/_/rgyu dang rkyen ni tshang ba na[#]/_/rim gyis skye dang 'jig pa dang /_/mngon sum du ni snang [#]ba ste/_/ma tshang na yang skye ba med/_/sems can dang snod kyi 'jig rten gyi bde ba dang sdug
[\[35a.4\]]bsngal la sogs pa skye zhing gnas pa dang /_'jig pa ni rim pa kho nas dmigs te/_de'i phyir dbang phyug rgyu ma yin no/_/dngos po 'ga' yang skye ba dang /_gnas pa dang /_'jig par mi rung ste/_mngon sum dang 'gal ba de'i phyir yang ma grub pa'i don nyid yin no/_/mngon sum
[\[35a.5\]]las brling ba'i tshad ma gzhan yang yod pa ma yin no zhes smra ba [#]thams cad la grags so/_/gcig pu don byed yod min zhing /_/brtse [#]dang rab gdung [#]med pa la/_/yon tan zab mo nyid dang ni/_/lta spyod sems pa sogs mi rigs/_/gcig pu bya ba dang ldan pa dang mi ldan pa la yon tan zab mo nyid
[\[35a.6\]]dam gzugs la sogs pa dmigs pa'i sems pa nyid mi rung bas de ni mi mthun no/_/rgyu ni kun na yod min [#]na/_/ji lta bur na rkyen nyid yin/_/rgyu min nyid ni byed med phyir/_/ji ltar dbang phyug che dbang byed/_/dngos rnams byed po dbang phyug che/_/de yang byed por mi 'dod na/_/pha med par
[\[35a.7\]]ni bu 'byung ba/_/de ni 'dod dang mthong ba med/_/rigs pa smra rnams rgyu dang ni/_/rgyu mthun 'dra [#]ba nyid du 'dod/_/rtag [#]las 'bras bu rtag rigs te/_/mi rtag las kyang mi rtag nyid/_/sA lu'i sa bon las 'bras bu/_/las kyi myu gu skye ba [#]mthong /_/de bzhin dbang phyug che rtag ni/_/dngos po
[\[35b\]]
[\[35b.1\]]rnams ni rtag tu 'byung /_/ji ltar me yis thams cad sreg_/de bzhin gal te dbang phyug 'dod/_/me yi rgyu ni me gzhan la/_/dbang phyug la ni rgyu yod min/_/rim gyis 'jug pas me rgyun las[#]/_/thams cad sreg pa yang 'dod na/_/dbang phyug la ni 'gyur med pas/_/me dang 'dra
[\[35b.2\]]bar rung ma yin/_/de ltar na [#]dbang phyug byed pa po nyid du khas len pa la nyes pa mang [#]du yod pas/_bcom ldan 'das kyis dngos po rnams skye ba dbang phyug gis byas par mi rung ngo zhes gsungs so/_/gzhan dag ni thams cad dus kyis bsgyur bar 'dod do/_/de dag ni 'di skad smras te/_dngos [#]rnams
[\[35b.3\]]skye zhing gnas pa ni/_/dus kyis sgyur [#]bar byed pa ste/_/dngos rnams skye dang gnas pa yang /_/dus kyis sgyur bar [#]byed pa nyid/_/de la 'di skad brjod de/_'di la dus zhes bya ba ci yin/_rtag pa'am/_mi rtag pa'am/_pho'am/_mo'am/_ma ning gi rang bzhin nam/_lha'am/_sha za'am/_
[\[35b.4\]]lus can nam/_lus can ma yin pa'am/_bya ba dang bcas pa'am/[# ]bya ba med pa dang ldan pa zhig_/gal te de rtag bya ba las/_/de la rag las rung ma yin/_/cig car skye bar 'gyur de yang /_/'gal ba'i phyir ni mi 'dod do/_/mi rtag nyid na dus min gyi/_/rgyu dang rkyen ni 'brel phyir ro/_/
[\[35b.5\]]gal te skyes pa bud med dang /_/ma ning sogs yin ci smra 'gal/_/lus can lus med bya ba sogs/_/yin na phan tshun 'gal ba nyid[#]/_/rtag pa nyid na [#]mi 'gyur phyir/_/bya dang las ni 'gal bar 'gyur/_/de ltar na dus su smra ba rnams dus kyi dbang gis dngos po rnams skye ba dang /_gnas
[\[35b.6\]]pa dang /_'jig par khas len pa yang rung ba ma yin pas de yang bzang po ma yin pa nyid do/_/nyi ma dang /_zla ba dang /_skar ma dang /_dus tshigs dang /_lo la sogs pa dang /_phyi nang gi dngos po rnams song ba dang /_'gro bar 'gyur ba'i ngo bo'i phyir dus zhes bya bas de'i [#]phyir dngos po
[\[35b.7\]]rnams skye ba dang /_gnas pa dang /_'jig pa ni/_dus kyis bsgyur bar mi rung ngo /_/gzhan yang rang bzhin du smra ba [#]dag ni nang dang phyi rol gyi dngos po thams cad rang bzhin las 'byung bar 'dod de/_dngos po rnams kyi [#]rang bzhin kho nar zad kyi[#]/_dngos po 'ga'i skyed [#]par byed pa'am/_'jig
[\[36a\]]
[\[36a.1\]]byed pa'i rgyu ni 'ga' yang med de[#]/_sra ba dang /_gsher ba dang /_dro ba dang /_yang ba nyid dang /_'jam pa dang /_rno ba'i rang bzhin nyid dang /_mngar ba dang /_skyur ba dang /_lan tshwa dang /_kha ba dang /_sems can ma yin pa'i dbye ba nyid de/_lha mi
[\[36a.2\]]dud 'gro la sogs dang /_/rgyal po bram ze rigs ngan sogs/_/legs par byas dang nyes byas dang /_/bde sdug rtag tu gnas pa nyid/_/de ltar rang bzhin yid gnyis kyis/_sems 'khrul pa de la 'di skad ces brjod par bya ste/_rang bzhin la ni 'gyur mthong bas/_/mngon sum
[\[36a.3\]]la sogs 'gal phyir ro/_/gang la 'gyur ba yod pa de/_/'gyur ba med pa ji ltar 'gyur/_/gsal ba du ma tha dad la/_/skye ba dang ni 'jig pa snang /_/skye dang 'jig dang 'brel na ni/_/mi 'gyur bar ni ji ltar 'gyur/_/rang bzhin 'gyur ba med pa'i phyir/_/skyes bu la sogs don med
[\[36a.4\]]na/_/rigs dang rgyal po zhing sogs la/_/de dag gi [#]yang 'bras bu snang /_/rang bzhin [#]'gyur na ni/_rtag par smras pa [#]nyams par 'gyur/_/de lta bas na rgyu rkyen du/_/smra ba rnams kyi lam 'di rigs/_/de ltar na rang bzhin du smra ba yang phan tshun 'gal ba nyid pas dngos po rnams kyi skye
[\[36a.5\]]ba dang /_gnas pa dang /_'jig pa ni rang bzhin las 'byung [#]bar mi rung ngo zhes gsungs so/_/'o na dngos po rnams kyi skye ba dang /_gnas pa dang /_'jig pa rgyu med pa can du 'gyur te/_gzhan rgyu med pa can du smra ba [#]rnams rgyu med pa kho nar dngos po rnams skye ba dang 'gag par rtog go/_/rgyu
[\[36a.6\]]med par smra bar [#]khas len na rgyu nges pa med pa'i phyir byas pa chud za ba dang /_ma byas pa dang phrad pa dang thug pa med par yang 'gyur la/_legs par byas pa dang /_nyes par byas pa la sogs pa dang /_pha dang /_bu dang /_bram ze dang /_rgyal rigs dang /_rje'u rigs dang /_dmangs rigs
[\[36a.7\]]dang /_khyi sha can la sogs pa dang /_gtsang ba dang mi gtsang ba dang /_bgrod par bya ba dang /_bgrod par bya ba ma yin pa dang /_bza' ba dang /_mi bza' ba dang /_lha dang /_sha za la sogs pa dang /_sbyin pa dang /_dul ba dang /_yang dag par sdom pa dang /_bzlas brjod dang /_
[\[36b\]]
[\[36b.1\]]dka' thub dang [#]/_smyung ba dang /_nges pa dang /_mchod sbyin shes pa dang /_mi shes pa la sogs pa'i rgyu nges pa med pa'i phyir phan tshun bye brag nges par rnam par gzhag par yang mi 'gyur ro/_/de bas na nyes pa der thal bar 'gyur du 'ong bas rgyu med par smra ba [#]yang 'jig rten la sogs pa
[\[36b.2\]]dang 'gal ba'i phyir ma grub pa nyid do/_/gang gzhan gtso bo dang /_rdul phra rab la sogs pa dang /_rgyu med pa dang mi mthun pa'i rgyur smra bas smra ba la sogs pa de dag kyang 'di nyid kyis dgag par bya'o/_/de'i phyir/_bdag las ma yin gzhan las min/_/gnyis dang byed po dus kyis
[\[36b.3\]]min/_/de bzhin dbang phyug sogs byas min/_/rang bzhin las min rgyu med min/_/zhes gsungs so/_/rgyu dang rkyen gyis 'jug pa yang /_/thog ma [#]med pa'i dus can snang /_/zhes bya ba ni thog ma med pa'i dus nas spros pa'i bag chags kyi [#]sa bon rgyun mi 'chad par chu bo'i rgyun
[\[36b.4\]]'bab pa bzhin rjes su 'jug pas/_rgyu dang rkyen gyis 'jug pa yang /_/thog ma med pa'i dus can snang [#]/_/zhes bya ba smos so/_/de nyid kyi phyir mdo las/_'on kyang /_sa dang /_chu dang /_me dang /_rlung dang /_nam mkha' dang /_dus kyi khams rnams 'dus nas sa bon 'gags [#]pa
[\[36b.5\]]na myu gu mngon par [#]'gyur ro zhes gsungs te/_'on kyang zhes bya ba ni med pa las byung ba dang /_bdag dang /_gzhan dang /_gnyis ka dang /_dbang phyug la sogs pa dang bral ba'i sa bon dang sa la sogs pa'i tshogs [#]pa nyid las myu gu la sogs pa skye bar 'gyur ro zhes bya'o/_/rgyu lnga dag
[\[36b.6\]]gis phyi rol gyi/_/rten cing 'brel par 'byung ba bzhed[#]/_/ces bya ba la/_rgyu lnga dag gis zhes bya ba ni rgyu lnga po dag gis so/_/phyi rol gyi zhes bya ba ni sa bon la sogs pa'o[#]/_/rten cing 'brel par 'byung ba zhes bya ba ni rten cing 'brel par ro/_/rtag par ma yin chad par min/_/'pho bar ma
[\[36b.7\]]yin rgyu chung las/_/'bras bu chen po 'grub pa dang /_/'dra ba'i rjes su 'gro phyir yang /_/zhes bya ba smos te/_rtag par ma yin zhes bya ba ni/_gang gi phyir sa bon yang gzhan nyid la myu gu yang gzhan nyid de/_myu gu gang yin pa de nyid kyang sa bon ma yin la/_sa bon nyid kyang myu gu
[\[37a\]]
[\[37a.1\]]ma yin la/_sa bon ma 'gags na yang myu gu mi 'byung [#]la/_'gags na yang ma yin gyi/_'on kyang sa bon yang 'gags la/_myu gu yang skye ste/_de'i phyir rtag par ma yin no/_/chad par min zhes bya ba ni sa bon sngar 'gags pa las kyang myu gu mi skye la/_
[\[37a.2\]]ma 'gags pa las kyang ma yin gyi/_'on kyang sa bon yang 'gags la/_de nyid kyi tshe myu gu yang [#]'byung bar 'gyur te/_de bas na chad par ma yin no/_/'pho bar ma yin zhes bya ba [#]ni sa bon dang myu gu mi 'dra ba kho na ste/_de'i 'pho bar ma yin no/_/rgyu chung ngu las zhes bya ba ni sa
[\[37a.3\]]bon chung ngu btab pa las so/_/'bras bu chen po 'grub pa zhes bya ba ni rgyu chung ngu de las 'bras bu mang po mngon par 'grub pa ste/_chung ngu las [#]'bras bu chen po mngon par 'grub pas de'i phyir rgyu chung ngu las 'bras bu chen po 'byung ngo /_/'dra bar rjes su 'gro phyir yang /_/zhes bya ba ni
[\[37a.4\]]sa bon ji lta bu btab pa de lta bu [#]kho na'i 'bras bu mngon par 'grub pas de'i phyir de dang 'dra ba'i rgyud du ste/_'dra bar 'bras bu mngon par 'grub pa'i phyir ro/_/sa bon myu gu tha dad phyir/_/sa bon rtag pa nyid ma yin/_/chad par mi 'gyur gang gi phyir/_/sa bon yod na myu gu ste/_/sa
[\[37a.5\]]bon 'dra ba 'grub pa'i phyir/_/de dang mi 'dra yang mi 'dod/_/myu gu 'bras bu la sogs pa/_/myu gu 'pho yang yod ma yin/_/sa bon chung rab cig [#]yod na/_/sa bon nyid las 'byung 'gyur te/_/de bas rgyu ni chung ngu las/_/'bras bu chen po skye phyir ro/_/sa bon sA lu sogs
[\[37a.6\]]btab la[#]/_/'bras bu khre rgod la sogs min/_/de nyid kyi phyir/_myu gu sa bon ltar mi 'dod/_/rgyu med myu gu skye ba'ang med/_/'gag dang skye ba mgo mnyam ste/_/srang mda'i mgo mjug [#]mtho dman bzhin/_/zhes bya ba smos te/_de ltar na phyi rol gyi rten cing [#]'brel par 'byung
[\[37a.7\]]ba kun brtags pa'i bdag nyid kyis ma bsags par blta bar bya'o/_/de bzhin nang gi 'ang rgyu dang ni/_/rkyen gyi rnam pa gnyis su bzhed/_/de bzhin nang gi zhes bya ba ni/_phyi rol gyi rten cing 'brel par 'byung ba bzhin du rgyu dang rkyen rnam pa [#]gnyis dang 'brel pa'i phyir tha dad pa rnam pa gnyis su
[\[37b\]]
[\[37b.1\]]rtogs par bya'o/_/rgyu dang rkyen gyi rnam pa gnyis su zhes bya ba ni nang gi rten cing 'brel par 'byung ba rgyu dang 'brel pa dang /_rkyen dang 'brel pas rnam pa gnyis su khong du chud par bya'o/_/bzhed ces bya ba ni [#]mngon par bzhed pa dang dgongs pa dang /_mngon du bzhed pa zhes [#]bya ba'i tha tshig go/_/de la nang
[\[37b.2\]]gi rten cing 'brel par 'byung ba [#]rgyu dang 'brel pa ji ltar rtogs par bya zhe na/_smras pa/_'di'i rgyu dang po ma rig pa/_/tha ma 'chi yin go rims bzhin/_/de la thog mar ma rig pa bstan pa'i phyir dang por ma rig pa'o/_/tha mar 'chi ba'i yan lag bstan pa'i phyir [#]tha ma 'chi ba'o/_/de dag gi bar gang yin
[\[37b.3\]]pa de dag ni dbus su 'dod de/_de nyid kyi phyir mdo las/_ma rig pa'i rkyen gyis 'du byed rnams/_'du byed kyi rkyen gyis rnam par shes pa/_rnam par shes pa'i rkyen gyis ming dang gzugs/_ming dang gzugs kyi rkyen gyis skye mched drug_/skye mched drug gi [#]rkyen gyis reg pa/_reg pa'i rkyen
[\[37b.4\]]gyis tshor ba/_tshor ba'i rkyen gyis sred pa/_sred pa'i rkyen gyis len pa/_len pa'i rkyen gyis srid pa/_srid pa'i rkyen gyis skye ba/_skye ba'i rkyen gyis rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams 'byung ste/_de ltar na [#]sdug
[\[37b.5\]]bsngal gyi phung po chen po 'ba' zhig po 'di 'byung bar 'gyur ro zhes gsungs so/_/yan lag bcu gnyis nyon mongs las/_/skye bcas bdag nyid cha gsum ni/_/rgyu dang rkyen las byung ba ste/_/byed pa la sogs rnam par spangs/_/nyon mongs pa dang /_las dang skye ba gzhan dbang gi [#]bdag nyid 'di
[\[37b.6\]]yang cha gsum gyis rnam par gzhag ste/_nyon mongs pa'i gzhan gyi dbang gi ngo bo nyid dang las kyi gzhan gyi dbang gi ngo bo nyid dang /_skye ba'i gzhan gyi dbang gi ngo bo nyid kyis so/_/de la nyon mongs pa'i gzhan gyi dbang gi ngo bo nyid ni yan lag gsum ste/_ma rig pa dang /_sred pa dang /_len pa rnams so/_/las
[\[37b.7\]]kyi gzhan gyi dbang gi ngo bo nyid ni yan lag gnyis te[#]/_'du byed dang srid pa dag go/_/skye ba [#]gzhan gyi dbang gi mtshan nyid ni yan lag lhag ma bdun te/_rnam par shes pa dang /_ming dang gzugs dang /_skye mched drug dang /_reg pa dang /_tshor ba dang /_skye ba dang /_rga shi rnams so/_/yang zhes
[\[38a\]]
[\[38a.1\]]bya ba'i sgras ni bsdu bar [#]bya bar blta [#]ste/_mya ngan dang /_smre sngags 'don pa dang /_yid mi bde ba dang /_'khrug [#]pa la sogs pa dang /_sdug pa dang bral ba dang /_mi sdug pa dang phrad pa dang /_'dod pas phongs pa la sogs pa bsdu'o/_/de ltar rten cing 'brel par
[\[38a.2\]]'byung ba yan lag bcu gnyis pa 'di ni ngo bo nyid gsum du rig par bya'o/_/de yang byed pa po la sogs pa dang ngo bo nyid kyis bral bar shes par bya'o//_//[#]sA lu ljang pa'i mdo'i rgya cher bshad pa/[ #]bam po gsum pa/_gal te dang po ma rig med/_/tha ma 'chi ba 'byung mi 'gyur/_/zhes bya ba
[\[38a.3\]]la/_gal te dang po ma rig pa med ces bya ba ni/_gal te ma rig pa med par gyur na/_'du byed rnams mi 'byung ba nyid do/_/de bzhin du gal te rga ba dang 'chi ba'i bar du med par gyur na mya ngan la sogs par 'jug par mi 'gyur ro/_/de dag las gzhan bdag dang ni/_/bdag gi zhes pa gang na'ang
[\[38a.4\]]med/_/ces bya ba ni/_de la ma rig pa yang 'di snyam du bdag gis 'du byed la sogs pa mngon par bsgrubs so [#]snyam du mi sems pa nas rga shi'i bar du yang 'di snyam du bdag gis mya ngan la sogs pa mngon par bsgrubs so [#]snyam du mi sems so/_/'du byed la sogs pa yang 'di snyam du bdag cag ni ma rig pa
[\[38a.5\]]la sogs pas mngon par bsgrubs so snyam du mi sems pa nas rga shi yang 'di snyam du bdag cag ni skye ba la sogs pas mngon par bsgrubs so snyam du mi sems pa'i bar du'o/_/dang po ma rig byung nas ni/_/tha ma shi ba'ang snang bar 'gyur/_/zhes bya ba ni ma rig pa yod pa las 'du byed la sogs pa mngon
[\[38a.6\]]par 'grub cing 'byung bar 'gyur bas na rga shi yod pa las mya ngan dang smre sngags 'don pa la sogs pa'i bar mngon par 'grub cing 'byung bar 'gyur ro/_/de ltar 'di ni nang gi rgyu/_/zhes bya ba ni de ltar na nang gi rten cing 'brel par 'byung ba'i rgyu dang 'brel par blta'o/_/nang gi rten cing 'brel par 'byung ba rkyen
[\[38a.7\]]dang 'brel par [#]ji ltar blta zhe na/_smras pa/_'di yi rkyen ni rnam pa drug_/'di'i zhes bya ba ni nang gi'o/_/rkyen zhes bya ba ni tshogs pa'o/_/rnam pa drug ces bya ba ni rnam pa drug go/_/tha ma rnam shes thog ma sa/_/nang gi rkyen du 'dod pa yin/_/rnam par shes pa tha mar yongs su bstan pa'i
[\[38b\]]
[\[38b.1\]]phyir tha ma rnam shes so/_/thog ma ni sa zhes bya'o/_/de nyid kyi phyir mdo las/_khams drug 'dus pa ste/_sa dang /_chu dang /_me dang /_rlung dang /_nam mkha' dang /_rnam par shes pa la sogs pa ni nang gi rten cing 'brel par 'byung ba rkyen dang 'brel par blta'o zhes gsungs so/_/sra dang
[\[38b.2\]]rjes su sdud pa dang /_/smin dang dbugs 'phel go 'byed nyid/_/ces bya ba ni de la nang gi sa'i khams gang zhe na/_gang lus dang 'brel pa sra ba dang /_rtsub pa dang /_hrud hrud po dang /_mkhrang par gyur pa dang [#]/_skra dang /_spu dang /_sen mo dang /_so dang /_rdul dang /_dri ma dang /_pags
[\[38b.3\]]pa dang /_sha dang /_chu rgyus dang /_rus pa dang /_de lta bu la sogs pa gzhan yang lus 'di la gang cung zad ci yod pa de thams cad [#]gcig tu bsdus te sa'i khams zhes bya'o/_/rjes su sdud pa zhes bya ba ni sdud pa dang 'brel pa dang /_mnyen [#]pa dang /_'khyud pa dang /_gong bur byed pa dang /_gsher
[\[38b.4\]]ba nyid dang /_'di lta ste/_mchi [#]ma dang /_rngul dang /_mchil ma dang /[# ]snabs dang /_zhag dang /_rkang dang /_khu chu dang /_gcin dang /_phyi sa dang /_khrag dang /_chu ser dang /_klad pa dang /_pho ba dang /_long ka la sogs pa dang /_gzhan yang lus 'di la de lta bu'i gsher ba'i rang
[\[38b.5\]]bzhin yod pa ni chu'i khams zhes bya'o/_/smin pa zhes bya ba ni smin par byed pa ste[#]/_smin pa dang /_tshos pa dang /_smin 'gyur dang /_dro ba dang /_me dang /_gdung ba dang /_tsha ba dang /_lham pa dang /_gang lus 'di'i nang na zos pa dang /_'thungs pa dang /_'chos pa rnams legs par bde bar 'jug par [#]
[\[38b.6\]]byed pa gzhan yang gang cung zad ci [#]yang rung ste/_de lta bu de thams cad ni me'i khams zhes bya'o/_/dbugs zhes bya ba ni rlung gi khams te/_dbugs ni dbugs 'byung ba dang /_dbugs rngub pa dang /_tshig dang /_smra ba dang /_'gro ba dang /_'ong ba dang /_zhum pa dang 'phel ba zhes bya ba ni/_lus ni rgyas
[\[38b.7\]]pa dang /_skyed pa dang /_g.yo ba dang /_'gul ba dang /_ldeg pa dang /_rgyas par gyur pa dang /_'phel ba dang /_cham pa dang /_lud pa dang /_skyigs bu dang /_sbrid pa dang /_stod kyi rlung dang /_smad kyi rlung dang gzhan yang lus 'di'i nang na gang cung zad de lta bu yod pa de thams cad gcig tu bsdus te
[\[39a\]]
[\[39a.1\]]rlung gi khams zhes bya'o/_/go 'byed ces bya ba ni sgrib [#]pa med pas go 'byed pa'o/_/sgrib [#]pa ni thogs pa dang bcas pa dang /_sgrib [#]pa dang bcas pa'o/_/sbu gu [#]dang /_sbubs dang /_gseng dang /_bu ga ste/_kha'i bu ga dang /_rna ba'i bu ga dang /_sna'i bu ga dang /_mig gi bu ga la
[\[39a.2\]]sogs pa lus kyi nang gi sbubs 'di ni nam mkha'i khams zhes bya'o/_/shes dang gzugs kyi rjes 'jug pa/_/rnam shes lnga dang ldan pa dang /_/de na nyon mongs can yid kyang /_/'di rnams nang gi rkyen yin no/_/de la ming gi rjes su 'jug pa dang /_gzugs kyi rjes su 'jug pa ni nang gi rnam par shes
[\[39a.3\]]ba'i khams zhes bya'o/_/rnam shes lnga dang ldan pa dang /_/zhes bya ba ni rnam par shes pa lnga'i tshogs gang yin pa'o/_/de la nyon mongs can yid kyang /_/zhes bya ba ni nyon mongs can gyi yid de/_de dag dang 'byung ba chen po bzhi gcig tu bsdus nas mdung khyim gyi tshul du med dang gzugs zhes bya'o/_/de la
[\[39a.4\]]ming zhes bya ba gzugs can ma yin pa'i phung po bzhi po tshor ba dang /_'du shes dang /_'du byed dang /_rnam par shes pa zhes bya ba dang /_gzugs zhes bya ba pha ma'i khu chu dang /_khrag las byung ba srid pa bar ma'i phung po la brten nas dang por ming dang gzugs mngon par 'grub pa gang yin pa de dang /_
[\[39a.5\]]yid kyi rnam par shes pa zag pa dang bcas pa bsgribs la lung du ma bstan pa'i ngo bo bdag tu rmongs pa la sogs pa nyon mongs pa bzhi'i [#]bdag nyid de/_bdag tu rmongs pa dang /_bdag tu nga rgyal ba [#]dang /_bdag la lta ba dang /_bdag la chags pa zhes bya ba nyon mongs pa bzhi po 'di rnams dang ldan pa nyon
[\[39a.6\]]mongs pa can gyi yid [#]ces bya ba gcig tu bsdus pa la ming dang gzugs zhes bya'o/_/khams rnams 'dus par gyur pa las/_/lus ni skye bar 'dod pa yin/_/zhes bya ba ni/_bshad ma thag pa'i khams drug go/_/'dus par gyur pa las zhes bya ba ni ma tshang ba med pa las so/_/lus zhes bya ba ni 'byung
[\[39a.7\]]bo dang 'byung ba las gyur pa 'dus pa'i gong bu'o/_/skye ba zhes bya ba na [#]'byung bar ro/_/'dod ces bya ba ni rjes su dpag pa ste/_'di la byed pa po la sogs pa ni med do snyam du bsams pa'o/_/de dag bdag dang bdag gi zhes/_/rnam rtog skye ba med par 'dod/_/ces bya ba ni bdag cag gis 'di dag bskyed
[\[39b\]]
[\[39b.1\]]do snyam pa dang /_de rnams kyis bdag cag bskyed do snyam du de rnams gcig la gcig rtog pa mi skye'o/_/de dag yod na skye 'gyur te/_/de dag med na 'byung ba med/_/rkyen rnams med na lus skye bar mi rung gi/_gang gi tshe [#]nang gi rkyen sa [#]la sogs pa/_ma tshang ba med pa de'i tshe 'dus pa las lus skye bar
[\[39b.2\]]'gyur la/_ma tshang na lus skye bar mi 'gyur ro/_/de rnams bdag sogs mi ldan pa/_/gzhan yang su'i yang ma yin no/_/de la sa'i khams ni bdag ma yin te/_nga dang nga'i snyam ba'i rlom sems pa dang bral ba'i phyir ro/_/sems can ma yin pa ni sems dang /_yid dang /_rnam par shes pa
[\[39b.3\]]dang [#]bral ba'i phyir ro/_/srog ma yin [#]pa ni g.yo ba med pa'i phyir ro/_/skye ba po ma yin pa ni bskyed par bya ba dang /_skyed pa po dang bral ba'i phyir ro/_/shed las skyes pa ma yin pa ni/_shed dang bral ba'i phyir ro/_/shed bu ma yin pa ni nang na 'dug pa'i shed bu lta bu med pa'i phyir ro/_/bud med ma yin/_
[\[39b.4\]]skyes pa ma yin/_ma ning ma yin pa ni nang gi bud med dang /_skyes pa dang /_ma ning gi bdag nyid med pa'i phyir ro/_/nga dang bdag [#]ma yin zhes bya ba ni/_bdag dang bdag gir rlom pa dang bral ba'i phyir ro/_/gzhan yang su'i [#]yang ma yin no zhes bya ba ni dbang phyug la sogs pa'i byed pa po dang /_bya ba dang las
[\[39b.5\]]dang bral ba'i phyir ro/_/de bzhin du chu dang /_me dang /_rlung dang /_nam mkha' dang /_rnam par shes pa'i khams kyang bdag ma yin/_sems can [#]ma yin/_srog ma yin/_skye ba po ma yin/_shed las skyes pa ma yin/_bud med ma yin/_skyes pa ma yin/_ma ning ma yin/_nga ma yin/_
[\[39b.6\]]bdag ma yin te/_dbang phyug la sogs pa gzhan yang su'i yang ma yin no zhes shes par bya'o/_/gang gcig [#]ril sogs 'du shes pa/_/de ni ma rig srid gsum sgrib[#]/_/de la ma rig pa gang zhe na/_smras pa/_srid gsum sgrib pa zhes bya'o/_/srid pa gsum ni srid gsum ste/_/'dod pa'i srid pa
[\[39b.7\]]dang /_gzugs kyi srid pa dang /_gzugs med pa'i srid pa'o/_/de dag kyang sems can dang /_snod kyi 'jig rten gyi tha snyad kyis rnam pa gnyis su gzhag go/_/yang khams dang /_'gro ba dang /_skye gnas kyi bye brag gis ni rig [#]pa gsum du gzhag go/_/ji ltar zhe na/_smras pa/_de la 'dod
[\[40a\]]
[\[40a.1\]]pa'i khams gnas ris [#]sum cu rtsa drug gi rnam par rig pa snang ba thun mong [#]dang thun mong ma yin pa'i ngo bo nyid la ril po gcig par rtog cing 'du shes pas 'dzin pa'i phyir ma rig pa zhes brjod do/_/de la gnas sum cu rtsa drug ni tsha ba'i rang bzhin gyi dmyal ba chen po brgyad dang /_grang
[\[40a.2\]]ba'i rang bzhin gyi dmyal ba chen po brgyad de/_yang sos dang /_thig nag dang /_bsdus 'jom [#]dang /_ngu 'bod dang /_ngu 'bod chen po dang /_tsha ba dang /_rab tu tsha ba dang /_mnar med pa zhes bya ba tsha ba'i dmyal ba brgyad dang /_a chu zer ba dang /_kyi hud zer ba dang /_so tham tham pa
[\[40a.3\]]dang /_chu bur can dang /_chu bur rdol [#]ba dang /_pad+ma ltar gas pa dang /_pad+ma chen po ltar gas pa dang /_ut+pal ltar gyes pa zhes bya ba'i grang ba'i [#]rang bzhin yin pa'i phyir grang ba'i dmyal ba brgyad dang /_nyi tshe ba dang /_nye 'khor ba dang /_yi dgas rnams kyi gnas dang /_dud 'gro rnams kyi
[\[40a.4\]]gnas dang /_lha ma yin rnams kyi gnas dang /_gling bzhi dang /_bar gyi gling brgyad do/_/de la yi dgas rnams kyi gnas ni mya ngam dang /_'brog dgon pa na'o/_/de las gzhan du gyes pa ni grong dang /_grong khyer dang /_grong rdal dang /_dur grod dang /_ri dang /_'brog dang /_ri
[\[40a.5\]]'or dang /_gling dang /_chu klung dang /_rlung dang /[# ]mtsho dang /_lteng ka dang /_rdzing dang /_khron pa dang /_skyed mos tshal dang /_gnas dang /_lha khang dang /_ma mo'i khyim dang /_klu'i gnas dang /[ #]mya ngam dang /_mtshe'u dang /_shing dang /_khang stong dang /_lam po che dang /_klung gi drung dang /_dgon
[\[40a.6\]]pa'i gnas dang /_g.yang sa dang /_zam pa dang /_gzings kyi gnas dang /_srang dang /_lam po che dang /_tshong khang dang /_bzhi mdo dang /_sum mdo dang /_mu stegs bsod nams byed pa'i gnas dang /_chu 'dus la sogs par gnas bcas te/_rang gi las kyi dbang gis rnam par rig pa snang ba rnam par
[\[40a.7\]]rtog pa las byung ba rnams gang mi shes pa 'di ni ma rig pa zhes bya'o/_/dud 'gro'i gnas ni rgya mtsho chen po'i nang na'o/_/skye ba'i gnas ni bzhi ste/_sgo nga las skye ba dang /_mngal nas [#]skye ba dang /_drod gsher las skye ba dang /_rdzus te skye ba'i skye gnas kyi bye brag gis dud 'gro'i 'gro ba sna tshogs kyi [#]
[\[40b\]]
[\[40b.1\]]rnam par rig pa'i rnam par [#]snang ba rnam par rtog pa'i bag chags kyis bsgos pa'i rgyud [#]can te/_de las gzhan du gyes pa ni bong bu dang /_phag pa dang /_spre'u dang /_glang po che dang /_rnga mo dang /_rta dang /_ri dgas dang /_ma he dang /_ba lang dang /_ba men dang /_'bri dang /_khyi
[\[40b.2\]]dang /_wa dang /_ne'u le dang /_byi ba dang /_seng ge dang /_stag dang /_dred dang /_dom dang /_sbyang ki dang /_byi la dang /_nya dang /_rus [#]sbal dang /_chu srin dang /_chu srin byis pa gsod [#]dang /_sbrul dang /_grog sbur dang /_sdom dang /_bye ma leb dang /_sreg pa dang /_grog ma dang /_
[\[40b.3\]]srin bu dang /_grog mkhar dang /_skyin gor dang /_shig dang /_'bu dang /_chu na gnas pa dang /_ne tso dang /_ri skegs dang /_khu byug dang /_rma bya dang /_ngang pa dang /_khrung khrung dang /_chu skyar dang /_khwa dang /_bya rgod dang /_'ug pa dang /_shang shang te'u dang /_'dab [#]bzangs la sogs pa
[\[40b.4\]]gnas ma nges pa'i 'gro bas rang gi las kyi bag chags gzhan gyi dbang gis rnam par snang ba'i rnam pa la gnas bcas pa gang mi shes pa 'di yang ma rig pa zhes bya'o/_/lha ma yin rnams kyi gnas bzhi ni ri rab kyi bang rim bzhi'i nang na'o/_/de nas gzhan du gyes [#]pas gnas bcas pa/_ri dang /_
[\[40b.5\]]'brog dang /_tshal dang /_skyed mos tshal dang /_klung dang /_grong la sogs pa [#]rang gi las kyi dbang las [#]rnam par rig pa [#]snang ba rnam par rtag [#]pa las byung ba'i gnas gzhan dag gang mi shes pa 'di yang ma rig pa zhes bya'o/_/sems can dmyal ba rang gi las kyi dbang dang [#]mthun pa'i rnam par
[\[40b.6\]]rtog pa las byung ba rnams kyi ni[#]/_mtsho chen po ma dros pa nas dpag tshad nyi khri'i 'og na snod kyi rnam par rig pa'i rang bzhin rtsa bar gyur pa'i gnas gzhan mngon par grub [#]bo/_/de las gzhan du nyi tshe ba'i sems can dmyal ba la sogs pa'i snod kyi rnam par rtog pa las byung ba'i ri dang 'brog dang /_mya ngam
[\[40b.7\]]dang /_ri sul dang /_g.yang sa dang /_chu 'gram la sogs pa'i gnas mngon par grub pa gang mi shes pa 'di yang ma rig pa zhes bya'o/_/gling bzhi ni shar gyi lus 'phags dang /_lho'i 'dzam bu'i gling dang /_nub kyi ba lang spyod dang /_byang gi sgra mi snyan no/_/bar gyi gling brgyad ces bya ba
[\[41a\]]
[\[41a.1\]]ni/_shar gyi lus 'phags kyi 'khor lus dang /_lus 'phags dang /_lho'i 'dzam bu'i gling gi 'khor g.yo ldan dang /_lam mchog 'gro dang /_nub kyi ba glang spyod kyi 'khor rnga yab dang /_rnga yab gzhan dang /_byang gi [#]sgra mi snyan gyi 'khor sgra mi snyan dang /_sgra
[\[41a.2\]]mi snyan gyi zla'o/_/gling dang nye ba'i gling de dag rab tu dbye bas ni [#]rnam pa mang por tha dad de/_rang gi rnam par shes pa'i [#]snang ba rnam par rtog pa'i dbang gis byung ba spros pa sna tshogs pa'i bag chags kyis bsgos [#]pa de lta du [#]mi shes pa gang yin pa 'di yang ma rig pa zhes bya'o/_/lha drug gi sems can gyi snod kyi
[\[41a.3\]]rnam pa'i rnam par rig pa snang ba'i bye brag thun mong dang thun mong ma yin pa'i ngo bo ma lus pa la gong bur 'dzin pa'i rtog pa'i dbang gis byung ba rnams gang mi shes pa 'di yang ma rig pa [#]zhes bya'o/_/de la lha'i ris [#]drug ces bya ba ni rgyal chen ris bzhi dang /_sum cu rtsa gsum dang /_'thab bral dang /_
[\[41a.4\]]dga' ldan dang /_'phrul dga' dang /_gzhan 'phrul dbang byed do/_/gzhan yang gang rig sngags 'chang grub pa dang /_drang srong dang /_nam mkha' lding dang /_dri za dang /_mi'am ci dang /_lto 'phye chen po dang /_klu dang /_gnod sbyin la sogs pa dang /_rgyu skar dang /_gza' dang /_
[\[41a.5\]]skar ma dang /_/zla ba dang /_nyi ma 'khor dang bcas pa la gzhal med khang dang bcas te/_skye ba dang 'jig pa dang [#]rang gi las kyi dbang gis rnam par rig pa'i rnam par [#]snang ba rnam par rtog pa'i bag chags kyi rjes su song ba rnams dang /_sgo nga las skyes pa [#]dang /_mngal nas skyes pa [#]dang /_drod gsher
[\[41a.6\]]las skyes pa [#]dang /_rdzus te skye ba'i skye gnas kyi bye brag gis dud 'gro'i 'gro ba sna tshogs kyi rnam par rig pa'i rnam par snang ba rnam par rtog pa'i bag chags kyis bsgos pa'i rgyud [#]can bong bu dang /_phag dang /_spre'u dang /_glang po che dang /_rnga mo dang /_rta dang /_ri [(]dgas [,]dwags [)]dang /_ma he dang /_ba lang [#]
[\[41a.7\]]dang /_ba men dang /_'bri dang /_khyi dang /_wa dang /_ne'u le dang /_byi ba dang /_seng ge dang /_stag dang /_dred dang /_dom dang /_spyang ki dang /_byi la dang /_nya dang /_rus [#]sbal dang /_chu srin dang /_chu srin byis pa gsod [#]dang /_sbrul dang /_grog sbur dang /_sdom dang /_phye ma leb
[\[41b\]]
[\[41b.1\]]dang /_sdig pa dang /_grog mo dang /_srin bu dang /_grog mkhar dang /_skyin gor dang /_shig dang /_'bu dang /_chu na gnas pa dang /_ne tso dang /_ri skegs dang /_khu byug dang /_rma bya dang /_ngang pa dang /_khrung khrung dang /_chu skyar dang /_khwa dang /_bya rgod dang /_'ug pa dang /_shang shang
[\[41b.2\]]te'u dang /_'dab [#]bzangs la sogs pa gnas ma nges pa'i 'gro bas rang gi las kyi bag chags gzhan gyi dbang gis rnam par rig pa snang ba'i rnam pa la gnas bcas te/_de ltar na 'gro ba skye gnas tha dad pa du ma'i bye brag gis tha dad pa'i sems can dang snod kyi 'jig rten zhes grags pa thun mong
[\[41b.3\]]dang /_thun mong ma yin pa'i bye brag la sogs [#]pa ril por 'dzin pa las byung ba gcig tu bsdus nas 'dod pa'i khams zhes bya'o/_/yang smras ba/_khams 'gro skye gnas bye brag gis/_/'dod srid rnam pa sum cu drug_/lha drug mi ni bcu gnyis dang /_/dmyal ba bcu drug dud 'gro dang /_/
[\[41b.4\]]yi dgas lha ma yin du bcas/_/de lta bu'i rnam pa [#]rtog pa sna tshogs kyi bag chags las byung ba gang mi shes pa/_yongs su mi chod pa/bsgribs pa mi gsal ba/_khong du ma chud pa/_yongs su mi shes pa mun pa mun nag dang /_sngon gyi mtha' dang /_phyi ma'i mtha' dang /_dbus dang /_rgyu dang /_
[\[41b.5\]]las dang /_'bras bu dang /_bden pa dang /_dkon mchog dang /_sdug bsngal dang /_kun 'byung [#]dang /_'gog pa dang /_lam mi shes pa gang yin pa de ma rig pa ste/_khams gsum gyi sgrib pa zhes bya'o/_/de nyid kyi phyir mdo las/_khams drug po 'di dag nyid la gang gcig pur 'du
[\[41b.6\]]shes pa dang /_ril por 'du shes pa dang /_rtag par 'du shes pa dang /_ther zug tu 'du shes pa dang /_bde bar 'du shes pa dang /_bdag tu 'du shes pa dang /_sems can du 'du shes pa dang /_srog tu 'du shes pa dang /_skyes bur 'du shes pa dang /_gang zag tu 'du shes pa dang /_shed [#]las
[\[41b.7\]]skyes su 'du shes pa dang /_shed bur 'du shes pa dang /_nga zhes bya ba dang /_bdag gi zhes bya bar [#]'du shes pa ste/_'di lta bu la sogs pa mi shes pa sna tshogs pa 'di ni ma rig pa zhes bya'o [#]zhes bstan to/_/de la sa'i khams ni rdzas brgyad yin pa'i phyir gcig pur 'du shes pa mi rung ngo /_/rdul phra mo
[\[42a\]]
[\[42a.1\]]rnams ni phan tshun bsags pa'i bdag nyid ma yin pa'i phyir ril por 'dzin par mi rung ngo /_/rgyu rkyen 'brel par 'jug pa'i phyir rtag par 'du shes par mi rung ngo /_/yun ring du mi gnas pa'i phyir ther zug tu 'du shes pa med do/_/skyes ma thag tu 'jig pa'i phyir brtan par 'du shes
[\[42a.2\]]pa med do/_/'du byed dang 'gyur ba'i sdug bsngal dang ldan pa'i phyir bde bar 'du shes pa med do/_/mi gtsang ba'i rdzas rnam pa sum cu rtsa drug 'dus pa'i phyir gtsang bar 'du shes pa med do/_/'byung ba dang /_'byung ba las gyur pa'i rdzas du ma yin pa'i phyir bdag tu 'du shes pa med do/_/sems dang
[\[42a.3\]]sems las byung ba'i [#]byin gyis brlabs pa'i phyir sems can du 'du shes pa med do/_/bya ba med pa'i phyir srog tu 'du shes pa med do/_/yang 'gro ba dang 'ong ba dang bral ba'i phyir gang zag tu 'du shes pa med do/_/nga dang nga yir rlom sems dang bral ba'i phyir shed las skyes [#]dang /_shed bur 'du shes pa
[\[42a.4\]]med do/_/nga zhes bya ba dang /_bdag gi zhes bya ba la sogs pa dang bral ba'i phyir shed las [#]skyes la sogs par [#]'du shes pa mi rigs so/_/de ltar na khams drug po mi rtag pa la sogs pa'i rang gi ngo bo de dag mi shes pa gang yin pa 'di ni ma rig pa zhes bya'o/_/de la ma rig pa zhes bya ba ni rig pa ma yin
[\[42a.5\]]pas [#]ma rig pa'o/_/rig pa med pa ni ma yin te/_med pa ni ci yang ma yin no/_/ma rig pa rig pa las gzhan du rig pa gzhan nyid yin no/_/de bas na med pa dgag pa yang ma yin/_gzhan nyid kyang ma yin no/_/'o na ci zhe na/_'gal ba yin te/_ma rig pa ni ma [#]rig pa ma yin pa/_rig pa'i
[\[42a.6\]]chos dang 'gal ba la [#]ma rig pa zhes bya'o/_/gzhan 'phrul dbang byed kyi lha de'i [#]gong yan chad gnas bcu bdun gyi rnam pa'i rnam par rig pa snang ba ni gzugs kyi khams so/_/de 'byung ba ni sems can dang /_snod kyi 'jig rten gyi ngo bo thun mong dang thun mong ma yin pa'i bye brag rnam par rtog pa'i dbang gis byung
[\[42a.7\]]ngo /_/gnas dag ni bsam gtan bzhi bsgom [#]pa rnam pa gsum dang ldan pas tshangs ris [#]la sogs pa bcu gnyis dang /_bsam gtan bzhi pa spel mar [#]bsgom pa dang ldan pas/_gnas gtsang ma'i gnas lnga'o/_/de la dang po ni [#]tshangs ris [#]dang /_tshangs pa'i [#]mdun na 'don dang /_tshangs pa chen po'o/_/
[\[42b\]]
[\[42b.1\]]gnyis pa ni 'od chung dang /_tshad med 'od [#]dang /_'od gsal lo/_/gsum pa ni dge chung dang /_tshad med dge dang /_dge rgyas so/_/bzhi pa ni sprin med dang /_bsod nams skyes dang /_'bras bu che'o/_/gnas gtsang ma'i ni mi che ba dang /_mi gdung ba dang /_shin tu mthong dang /_gya nom
[\[42b.2\]]snang dang /_'og min no/_/bsam gtan bzhi'i sa rtog pa dang bcas pa dang /_rtog pa med pa dang /_bde ba dang /_btang snyoms dang /_mtshungs par ldan pa dang /_bsam gtan khyad par can dang /_mi lcogs pa med pa'i sa 'di dag gang mi shes pa dang /_ma mthong ba dang /_mngon par ma
[\[42b.3\]]rtogs pa 'di yang ma rig pa zhes bya'o/_/gang yang ming tsam gyi 'du shes snang ba'i rnam pa'i [#]rnam par rig pa'i rnam par rtog pa las byung ba gzugs med pa'i snyoms par 'jug pa bzhi po nam mkha' dang /_rnam shes dang ci yang med pa dang /_'du shes med 'du shes med min skye mched [#]rnams gang
[\[42b.4\]]mi shes pa dang /_mngon par [#]ma rtogs pa dang /_ma mthong ba 'di yang ma rig pa zhes bya'o/_/de nyid kyi phyir/_bcom ldan 'das kyis/_bsam gtan bzhi dang mi lcogs med/_/khyad par can gyis rnams dang /_/gzugs med snyoms par 'jug pa yi/_/'du shes tha dad bzhi rnams dang /_/
[\[42b.5\]]rnam dag rnams kyi sa bzhi [#]dang /_/sa bcu bstan pa'i bdag nyid rnams/_/dbang phyug chen po thob pa'i gnas/_/de ni khams gsum ma gtogs pa/_/rang sems rnal 'byor rnal 'byor dbang /_/rnam par dag pa 'byung ba'i sa/_/ye shes ting nge 'dzin dang gzugs/_/dbang dang so sor rig
[\[42b.6\]]pa [#]can/_/zhes gsungs te/_de la yang gang nyon mongs pa can ma yin pa'i mi shes pa dang /_ma mthong ba dang /_mngon par ma rtogs pa dang /_khong du ma chud pa bsgom pa'i [#]lam gyi ye shes skye ba la gegs byed pa de yang ma rig pa [#]zhes bya'o/_/de lta bas na ma rig pa'i mun pa'i rab rib kyi ling
[\[42b.7\]]thog gis mig bsgribs pa'i phyir/_yul rnams la gzugs dang /_sgra dang /_dri dang /_ro dang /_reg bya dang /_chos kyi rnam pa'i rnam par rig pa/_phyin ci log gi rnam par rtog pa'i bag chags snang ba nyid kyis rtag pa dang /_bdag dang /_bde ba dang /_gtsang ba la sogs par phyin ci
[\[43a\]]
[\[43a.1\]]log pas 'dod chags dang /_zhe sdang dang gti mug rgyas pa'i phyir [#]'dod chags skyes pa'i las kyang mngon par 'du byed do/_/'dod pa la gegs byed pa dang ldan pa'i phyir/_zhe sdang las skyes pa'i las kyang mngon par 'du byed do/_/lam ma yin pa la lam du 'du shes pa dang ma
[\[43a.2\]]dag pa la dag par 'du shes pa dang /_grol ba ma yin pa la grol bar 'du shes pa'i phyir gti mug las skyes pa yang [#]mngon par 'du byed do/_/de gnyis las bzlog pa nyid kyis mi [#]g.yo ba'i las kyang mngon par 'du byed do/_/rkyen de dang /_gzhi des ma rig par chags pa dang /_zhe sdang dang /_gti
[\[43a.3\]]mug dang /_nga rgyal dang /_lta ba dang /_the tshom dang /_phrag dog dang /_ser sna'i rjes su [#]song ba'i phyir lus kyi las mi dge ba bdag dang shes [#]pa yongs su bskyab pa'i ched du srog gcod pa dang /_ma byin par len pa dang /_'dod pas log par g.yem pa dang /_myos pa'i rgyu chang 'thung pa
[\[43a.4\]]gzhan du mi 'dod pa'i rnam par smin pa mngon par 'grub pa yang mngon par 'du byed do/_/ngag gi brdzun dang /_phra ma dang /_tshig rtsub po dang /_don med par smras pa mi 'dod pa'i rnam par smin pa mngon par 'grub pa yang mngon par 'du byed do/_/yid kyi las brnab sems dang /_gnod sems
[\[43a.5\]]dang /_log par lta ba dang mtshungs par ldan pa [#]yang mngon par 'du byed do/_/[#]lus dang /_ngag dang /_yid kyi [#]nyes par spyod pa'i [#]chos yang dag par blangs pa'i rgyus sems can dmyal ba dang /_yi dgas dang /_dud 'gro dang /_lha dang /_mi dang /_lha ma yin rnams su skye bar [#]'gyur ro/_/
[\[43a.6\]]de nyid kyi phyir mi shes pa'i [#]yul 'dod chags dang /_zhe sdang gti mug mngon du byed/_/ces bya ba smos te/_de la mi shes pas zhes bya ba ni ma rig pa'i rkyen gyis 'du byed kyi dngos po mngon par 'du byed pas lhag par bsgom pa'i 'du byed kyi dngos po so sor rnam par [#]rig pa'i ngo bo'i rnam par shes pa mngon
[\[43a.7\]]par 'grub bo/_/de nyid kyi phyir/_de las 'du byed dngos po ni/_/rnam par rig pa'i rnam shes 'byung /_/zhes bya ba smos te/_de las [#]zhes bya ba ni/_'du byed la brten nas so/_/dngos po ni rnam par rig pa'i zhes bya ba ni rnam par rig par [#]byed pas rnam par rig pa ste/_rnam par shes pa la
[\[43b\]]
[\[43b.1\]]las kyi bag chags 'jog pa zhes bya ba'i tha tshig go/_/rnam shes lhan cig 'byung ba ni/_/gzugs can ma yin phung po bzhi/_/zhes bya ba la/_rnam shes lhan cig 'byung ba zhes bya ba ni rnam par shes pa'i rgyu las byung [#]ba'o/_/gzugs can ma yin [#]phung po bzhi/_/zhes bya ba ni rnam par
[\[43b.2\]]shes pa'i phung po bzhi ste/_tshor ba dang /_'du shes dang /_'du byed dang /_rnam par shes pa zhes bya ba rnams so/_/gzugs can ma yin zhes bya ba ni 'byung ba dang 'byung ba las gyur pa bsags pa'i rnam pa dang bral ba'i phyir yin gyi/_rtag pa ni [#]ma yin no/_/'o na ci zhe na[#]/_sems dang
[\[43b.3\]]sems las byung ba'i ngo bo dag yin no/_/phung po nyid ni rdzas du ma'i bdag nyid yin pa'i phyir ro/_/gzugs ni khams bzhi po pha ma'i khu chu dang /_khrag las byung ba sa dang /_chu dang /_me dang /_rlung gi khams te/_de dag bsdus [#]nas rnam par shes pa'i rkyen gyis ming dang gzugs
[\[43b.4\]]zhes bya'o/_/ming dang gzugs la brten nas ni/_/dbang po skye mched 'byung bar 'gyur/_/zhes bya ba ni/_gang sngon dbang po la sred pa dang bcas pa'i bag chags ming dang gzugs la bzhag pa'i ming dang gzugs des rkyen byas nas mig la sogs pa'i dbang po drug mngon par 'grub pas dbang po
[\[43b.5\]]skye mched drug [#]'byung bar 'gyur zhes bya'o/_/dbang po skye mched sgo drug ni rnam par shes pa drug gi [#]rten du gyur pa ste/_gzugs la sogs pa'i yul dmigs pa'i rnam par rig pa snang ba 'dzin pa'i rang gi ngo bo rnams mngon par bsgrubs [#]pas bcom ldan 'das kyis ming dang gzugs la brten pa'i dbang
[\[43b.6\]]po rnams ni skye mched drug go zhes gsungs so/_/yul dang dbang po rnam par shes[#]/_/'dus pa las ni reg pa 'byung /_/zhes bya ba ni dbang po skye mched drug po rkyen du byas nas yul la dbang po dang /_rnam par shes pa 'dus pa'i phyir reg pa ste/_dbang po dang rnam par shes pa dag gzugs
[\[43b.7\]]la sogs pa'i yul rnams la reg pa lta bur bar ma chod nyid du 'jug ste/_'di la reg pa ni 'ga' yang med do/_/bsags pa ma yin pa rnam par shes pa lnga ni [#]tshogs bsags pa yul dang /_dbang po rnams dang lhan cig gcig tu 'gyur du 'ong bas reg pa lta bu yin gyi [#]reg pa ni ma yin no
[\[44a\]]
[\[44a.1\]]zhes bya'o/_/de nyid kyi phyir bcom ldan 'das kyis kyang /_chos gsum 'dus pa ni reg pa'o zhes gsungs te/_dmigs pa snang ba'i rnam par rig pa skye ba'o/_/de bzhin du reg pa'i ro myang ba la 'chums pa la/_reg pa'i tshogs drug la brten te tshor ba'i tshogs drug skye'o/_/
[\[44a.2\]]de nyid kyi phyir/_reg byung tshor bar shes bya ste/_/zhes bya ba smos so/_/tshor ba ni reg pas bskyed pa ste/_reg pa'i rgyu las 'byung zhes bya ba'i tha tshig go/_/de la tshor ba zhes bya ba ni des tshor bar byed pas na tshor ba ste/_tshor ba ni myong ba'o/_/bde ba dang sdug bsngal ba dang /_bde ba yang
[\[44a.3\]]ma yin/_sdug bsngal ba yang ma yin pa dang /_yid bde ba dang /_yid mi bde ba'i bye brag la tshor bar [#]snang ba'i rnam pa'i rnam par rig pa [#]rnam par rtog pa'i dbang gis byung ba yul dang /_dbang po dang rnam par shes pa gsum tshan drug gi bye brag gis tshor ba'i tshogs drug skye bas bcom ldan 'das kyis
[\[44a.4\]]reg pa dang lhan cig skyes pa ni tshor ba'o zhes gsungs so/_/de bzhin du tshor ba'i ro myang ba cung zad la chags shing mngon par zhen pa'i bdag nyid ni tshor ba'i rgyu can gyi sred pa zhes bya ba sred pa skye ste/_de nyid kyi phyir[#]/_de bzhin tshor las sred pa 'byung /_/zhes bya ba smos so/_/sred pa zhes bya ba ni khams
[\[44a.5\]]gsum pa'i 'dod chags te/_chags pa dang /_lhag par zhen pa dang /_mngon par 'dod pa dang /_zhen [#]pa dang /_mi 'bral bar 'dod pa dang /_dga' ba dang /_sdug pa zhes bya ba'i tha tshig go/_/de yang dbang po dang /_yul dang /_rnam par shes pa'i bye brag gis sred pa'i tshogs drug tu rnam
[\[44a.6\]]par gzhag [#]ste/_sred par snang ba'i rnam pa can gyi rnam par rig pa'i dbang gis byung ba'i sred pa'i tshogs drug skye bas bde bar gshegs pas tshor ba la zhen [#]pa ni srid [#]pa'o zhes gsungs so/_/de ltar lhag par zhen pa'i sred pa 'phel pa ni len pa'o/_/de nyid kyi phyir/_sred 'phel nye bar
[\[44a.7\]]len pa ste/_/zhes bya ba smos so/_/sred pa ni chags pas kun nas 'khyud pa [#]'bral bar mi 'dod pa'i [#]rgyu'o/_/dge ba dang mi dge ba dang lung du ma bstan pa la sogs pa ni len pa ste/_nye bar len pa'i phyir nye bar len pa'o/_/nye bar lnga pa'i len pa ni nye bar len pa'o/_/rang gi las ji ltar blangs
[\[44b\]]
[\[44b.1\]]pa'i lam brgyags [#]kyi gzhan gyi dbang gis len pa las skyes pa yang srid pa zhes bya'o/_/de nyid kyi phyir/_len pa las ni srid pa 'byung [#]/_/zhes bya ba smos so/_/rang gi las kyi bag chags ji lta ba snang ba'i rnam pa can gyi rnam par rig pa rnam par rtog pa'i dbang gis byung ba yang [#]srid pa mngon par
[\[44b.2\]]bsgrub pa'i phyir srid pa zhes bya [#]ste yang 'byung ba'i phyir ro/_/rang gi las ni bag chags ji lta ba'i dbang gis zhes bya ba ni dge ba dang mi dge ba dang /_mi g.yo ba'i las kyi bag chags kyi dbang gis zhes bya ba'i tha tshig go/_/de ltar na las kyi srid pa [#]ni rgyu yin no/_/srid las phung 'byung skye ba ste[#]/_/las
[\[44b.3\]]kyi srid pa'i rgyu de las phung po 'byung ba ni skye ba zhes bya'o/_/de la phung po 'byung ba zhes bya ba ni phung po skye ba ste/_khams dang skye mched thob pa yang bsdus te skye ba zhes brjod do/_/de la phung po zhes bya ba ni rdzas du ma bsags pa'i phyir spungs pa'i don ni phung po'i don to/_/yang na mi rtag pa [#]nyid kyis 'joms
[\[44b.4\]]pa'i phyir te/_skyes ma thag tu mi rtag pa nyid kyi srin pos za bar byed/_'joms [#]par byed/_'jig par byed ces bya ba'i tha tshig go/_/de ltar mngon par grub na skye ba'i rgyus skye ba'i rkyen gyis [#]rga ba nyid 'grub bo/_/de nyid kyi phyir/_de bzhin skye las rga ba'o/_/zhes bya ba smos te/_skye ba'i rkyen gyis
[\[44b.5\]]mngon par bsgrub pa'i phung po rnams rga ba ni rnyings [#]pa nyid de/_nyam chung bar byed pa dang /_spyi cer [#]ba dang /_mgo skya ba dang /_gnyer mas gang ba dang /_sgur ba dang /_sgu [#]ba dang /_kyor kyor po dang /_sgra ngar ngar po nyid dang /_'khar [#]ba la brten pa dang /_spyod pa mi gsal ba dang /_dbang po nyams
[\[44b.6\]]pa dang /_dran pa nyams pa zhes bya ba de lta bu ni skye ba'i rkyen gyis mngon par bsgrub pa'i phung po rnams rang gi las kyi rnam pa can gyi rnam par rig pa snang ba rnam par rtog pa'i bag chags kyi dbang gis bskyed pa'i rnyings [#]pa ni rga ba zhes bya'o/_/de ltar rga bas rgas par gyur pa'i [#]phung po gzhan du 'gyur ba ni 'chi ba
[\[44b.7\]]zhes bya'o/_/de nyid kyi phyir smras pa/_de bzhin rga ba'i phung med pa/_/de [#]ni 'chi ba zhes brjod do/_/de la rga ba zhes bya ba ni shig shig por [#]gyur pa rga ba'i rkyen gyis 'chi ba 'byung ngo /_/de la 'chi ba zhes bya ba ni phung po gzhan du gyur pa ste/_'chi ba dang /_shi ba dang /_dus byed pa dang /_'jig rten
[\[45a\]]
[\[45a.1\]]pha rol du 'gro ba dang /_'pho ba dang /_'gro ba dang /_phung po gyes pa dang /_phung po 'jig pa dang /_tshe zad pa dang /_srog gi dbang po 'gags pa zhes bya ba de lta bu la sogs pa bsdus pa ni rga shi'o/_/'chi bar snang ba'i rnam pa can gyi rnam par rig pa'i rnam par rtog pa'i
[\[45a.2\]]dbang gis byung ba/_phung po 'jig pa 'chi ba ste/_gnas skabs tha ma nyal ba'i tha ma rnam par shes pa 'pho ba/_drod yal ba/_tshe dang bral ba/_ris mthun [#]pa 'dor ba/_srid par 'pho ba'o/_/gang yang rnam par shes pa tha ma'i gnas skabs na gnad 'chad pa la sogs pas bskyed pa
[\[45a.3\]]rnams rnam pa du mar bla ba dang /_blang [#]ba dang /_nyam chung ba dang /_yongs su rnyings [#]pa dang /_zhen [#]pa dang /_'gag [#]'gag po dang /_gdong mdog ngan pa dang /_mgon med pa dang /_rang gi las kyi rnam par rtog pa las byung ba'i gshin rje'i mi de dag gis [#]phan tshun khrid pa'i rnam par
[\[45a.4\]]snang ba'i rnam par rig pa dang /_srog gi lhag ma cung zad tsam lus pa las dbugs brtsegs pa 'byung ba dang /_mi dga' ba dang /_'gul ba dang /_rkan yongs su bskams [#]pa dang /_sna zhom pa dang /_rdul dang /_brlan dang /_dri ma dang /_rang gi gcin dang /_phyi sa dang /_kha chu lus
[\[45a.5\]]la chags shing gos pa dang /_grogs med par mun nag chen po dang /_g.yang sa dang /_ri dang /_bog ri dang /_nags tshal thibs po dang /_khang stong dang /_khyim dang /_/zhal med khang dang /_steng khyams dang /_khang pa brtsegs pa dang /_me 'obs dang /_mtsho chen po dang /_sog [#]
[\[45a.6\]]ma'i phung por 'gro ba [#]lta bu'i sems phyin ci log tu gyur pa'i phung po gzhan len pa ni 'chi ba zhes bya'o[#]/_/rmongs pa 'chi las mya ngan te/_/zhes bya ba ni srid pa dang bcas pa'i nang gi gdung ba ni mya ngan to/_/nang gi gdung ba [#]zhes bya ba ni sems yongs su gdung ba'o/_/mya ngan byed pa'i phyir mya ngan te/_da [#]
[\[45a.7\]]ni bdag dga' ba'i dngos po dang /_sdug pa'i dngos po dang bral bar 'gyur ro snyam du mi dga' zhing gdungs pas na mya ngan zhes bya'o/_/las ji ltar 'phags pa'i rnam par snang ba'i rnam par rig pa mngon du gyur pa ni dga' ba dang /_'jigs pa dang /_mi dga' ba'i rnam pas [#]bskyed pa gnad
[\[45b\]]
[\[45b.1\]]'chad pa'i sdug bsngal dang /_sems blong bar gyur pa'i mya ngan las gzhan du bslangs pa kye ma kyi [#]hud ci gang gis/_ji ltar/_gang du skyabs su gshegs shing gzigs/_/'dir 'gro'o/_/bdag ni song ngo [#]/_/blangs so/_/brgyab bo/_/shi'o/_/zos so/_zhig go/_/rab tu zhig
[\[45b.2\]]go/_/kyi hud ma gcig[# ]/kyi hud pha gcig[# ]/phu nu po/_che zhe/_bu/_bu mo/_chung ma zhes rnam pa mang por [#]bla ba phyin kyi [#]log gi tshig sgrogs pas bskyed pa'i rdol pa'i gdung ba ni smre sngags 'don pa'o/_/de nyid kyi phyir/_mya ngan las ni brjod pa gang /_/de ni smre sngags 'don zhes bya/_/zhes
[\[45b.3\]]bya ba smos [#]so/_/smre sngags 'don pa las byung ba/_/rnam par shes pa'i tshogs lnga yi/_/sim pa ma yin sdug bsngal brjod/_/lus kyi bde ba'i bgegs pa'o/_/smre sngags 'don pa las byung ba/_/zhes bya ba ni/_smre sngags 'don pa las so/_/rnam par shes pa lnga'i tshogs dang
[\[45b.4\]]ldan pa zhes bya ba ni yid du 'ong ba'i gzugs dang /_sgra dang /_dri dang /_ro dang /_reg bya'i rjes su dran pas nye bar bskyed pa/_rnam par shes pa'i tshogs lnga'i [#]sdug bsngal nye bar gnod par byed pa/_sim pa ma yin pa nyams su myong ba/_lus kyi bde ba'i gegs [#]byed pa'i bdag nyid
[\[45b.5\]]sdug bsngal gyi [#]rnam pa snang ba'i rnam par rig pa'i dbang gis byung ba ni sdug bsngal zhes brjod do/_/yid la byed pa'i sdug bsngal ni/_/yid la nye bar gnod byed pa/_/de yid [#]mi bder zhes bya ste/_/gang gzhan nye ba'i nyon mongs rgyu/_/yid kyis bde ba dang /_sdug bsngal rjes su dran
[\[45b.6\]]nas sngon [#]rgod pa dang /_dga' ba dang /_rtses pa dang /_chas pa dang /_'phyar g.yeng byas pa la sogs pa tshul bzhin ma yin pa [#]yid la byed pa [#]dang mtshungs par ldan pa yid kyi sdug bsngal yid mi bde ba la sogs pa nye bar nyon mongs pa skye bas/_/gang gzhan nye ba'i nyon mongs rgyu/_/zhes bya
[\[45b.7\]]ba smos te/_gang gzhan yang 'di lta bu la sogs pa nye ba'i nyon mongs pa de dag ni nyon mongs [#]zhes kyang bya/_'khrug pa zhes kyang bya la/_de la srid pa'i yan lag bcu gnyis 'di dag nyid kyi ming don dang mthun par bstan pa'i phyir/_/mun mngon ming [#]dang gzugs dang ni/_/skye mched reg pa
[\[46a\]]
[\[46a.1\]]skom pa'i phyir/_/zhes bya ba smos so/_/de la mun pa'i phyir ma rig pa'o/_/mngon zhes bya ba ni mngon par 'du byed pa'i phyir 'du byed rnams so/_/gzhol ba'i phyir ming ngo /_/gzugs kyi phyir gzugs so/_/skye mched reg myong skom pa'i phyir zhes bya ba ni [#]skom pa'i phyir
[\[46a.2\]]skye mched do/_/reg pa'i phyir reg pa'o/_/myong ba'i phyir tshor ba'o/_/skom pa'i phyir sred pa'o/_/sred las nye dang yang 'byung dang /_/smin dang 'jig dang mya ngan phyir/_/nye bar len pa'i phyir len pa'o/_/yang srid pa skyed [#]pa'i phyir srid pa'o/_/'byung ba'i phyir skye ba'o/_/smin pa'i phyir rga
[\[46a.3\]]ba'o/_/'jig pa'i phyir 'chi ba'o/_/mya ngan byed pa'i phyir mya ngan to/_/tshig sogs lus la gnod pa dang /_/sems yid mi bde phyir dang ni/_/nyon mongs phyir na ming don mthun/_/go rims bzhin du bstan pa yin/_/tshig gis [#]smre ba'i phyir smre sngags 'don pa'o/_/lus la
[\[46a.4\]]gnod pa'i phyir sdug bsngal lo/_/sems la gnod pa'i phyir yid mi bde ba'o/_/nyon mongs pa'i phyir nyon mongs pa'o/_/yang de kho na ma shes pa/_/zhes bya ba la sogs pa ni yang brtags pa'i don rab tu bstan pa'i phyir smras pa ste/_yang de kho na yongs ma shes/_/ma rig la sogs go
[\[46a.5\]]rims bzhin/_/snga ma snga ma las phyi ma/_/skye ba dag tu yang dag brjod/_/de kho na yongs mi shes zhes bya ba ni ma rtogs [#]pa dang log par rtogs pa ste/_tshul bzhin ma yin pa yid la byed pa'i rgyus mi shes pa ni ma rig pa'o/_/ma rig pa yod na 'du byed sna tshogs mngon par bsgrub ste/_bsod
[\[46a.6\]]nams su nye bar 'gro ba dang /_bsod nams ma yin par nye bar [#]'gro ba dang /_mi g.yo bar nye bar 'gro ba'o/_/de la bsod nams su nye bar 'gro ba'i 'du byed rnams las bsod nams su nye bar 'gro ba'i rnam par shes pa nyid du 'gyur ro/_/bsod nams ma yin par nye bar 'gro ba'i 'du byed
[\[46a.7\]]rnams las bsod nams ma yin par nye bar 'gro ba'i rnam par shes pa nyid du 'gyur ro/_/mi g.yo bar nye bar 'gro ba'i 'du byed rnams las mi g.yo bar nye bar 'gro ba'i rnam par shes pa nyid du 'gyur te/_'di ni rnam par shes pa'i rkyen gyis ming dang gzugs zhes bya'o/_/ming dang gzugs
[\[46b\]]
[\[46b.1\]]rnam par 'phel bas skye mched drug gi sgo nas bya ba byed pa rnams 'byung ste/_de ni ming dang gzugs kyi rkyen gyis skye mched drug ces bya'o/_/skye mched drug po las reg pa'i tshogs drug 'byung ste/_de ni skye mched drug gi rkyen gyis reg pa zhes bya'o/_/ji lta bur reg pa 'byung ba de lta bur
[\[46b.2\]]tshor ba 'byung ste/_de ni reg pa'i rkyen gyis tshor ba zhes bya'o/_/tshor ba'i bye brag de dag myong ba dang /_mngon par dga' ba dang /_lhag par zhen nas 'dug pa de ni tshor ba'i rkyen gyis sred pa zhes bya'o/_/myong ba dang lhag par zhen pa las bdag sdug pa'i ngo bo dang /_bde ba'i ngo bo dang
[\[46b.3\]]bral bar ma [#]gyur cig snyam du gang gi phyir zhing smon pa 'di ni sred pa'i rkyen gyis len pa zhes bya'o/_/de ltar smon cing yang srid pa bskyed pa'i las lus dang /_ngag dang /_yid kyis kun nas slong ba de ni len pa'i rkyen gyis srid pa zhes bya'o/_/las de las skyes pa'i phung po rnams mngon par
[\[46b.4\]]'grub pa gang yin pa de ni srid pa'i rkyen gyis skye ba zhes bya'o/_/skyes nas mngon [#]du grub pa'i phyir phung po rnams kyi 'phel ba yongs su smin pa dang /_'jig par 'gyur ba de ni skye ba'i rkyen gyis rga shi zhes bya'o/_/yan lag snga ma snga ma rnams ni phyi ma phyi ma skye ba rnams kyi rgyu nyid yin pas de dag ni
[\[46b.5\]]phyi ma 'byung ba'i phyir rkyen kho na ste/_de ltar rten cing 'brel par 'byung ba'i yan lag bcu gnyis po 'di ni rgyu gzhan dang gzhan las byung ba'o/_/yan lag bcu gnyis gsum 'jug pa/_/'di ni rtag chad thogs [#]med skye/_/chu bo'i rgyun bzhin 'jug pa yis/_/thog ma med pa'i dus can 'jug[#]/
[\[46b.6\]]mi rtag pa ma yin pa de ni rgyun du gnas pa'i phyir ro/_/'dus byas ma yin pa de ni 'du byed dang bral ba'i phyir ro/_/sems pa po yod pa ma yin pa de ni sems dang bral ba'i phyir ro/_/rkyen las byung ba ma yin pa ni rkyen dang bral ba'i phyir ro/_/zad pa'i chos ma yin pa ni bsags pa dang bral ba'i
[\[46b.7\]]phyir ro/_/'gog pa'i chos ma yin pa ni skye ba dang /_gnas pa dang /_'jig pa dang bral ba'i phyir ro/_/thog ma med pa'i dus nas zhugs pa ni dus kyi [#]mtshams yongs su chad pa dang bral ba'i phyir ro/_/klung gi [#]rgyun bzhin du rgyun 'byung bas rgyun ma chad par 'jug pa'o//_//'phags
[\[47a\]]
[\[47a.1\]]pa sA lu ljang pa'i mdo/_rgya cher bshad pa/_bam po bzhi pa ste tha ma'o/_/rten cing 'brel par 'byung ba 'di chu bo'i rgyun bzhin du [#]rgyun mi 'chad par rjes su 'jug mod kyi/_'on kyang bzhi po 'di dag ni rgyu ni sdud par byed pa ste/_yan lag bzhi ni yan lag
[\[47a.2\]]bcu gnyis pa'i rten cing 'brel pa zhes bya ba sdud par byed pa'i rgyur 'gyur ro/_/de'i phyir bzhi gang zhe na zhes gsungs so/_/ma rig sred [#]las rnam par shes/_/de dag go rims bzhin du bshad/_/ma rig pa dang /_sred pa dang /_las dang /_rnam par shes pa zhes bya ba go rims bzhin no/_/
[\[47a.3\]]rgyu las [#]rnam shes sa bon te/_/rnam par shes pa ni sa bon gyi rang bzhin gyi rgyu byed do/_/las ni zhing du gsungs pa yin/_/las ni zhing gi rang bzhin gyi rgyu byed do zhes gsungs so/_/ma rig pa dang /_sred pa ni nyon mongs pa'i rang bzhin gyi [#]rgyu byed do/_/las dang [#]nyon mongs rnam par
[\[47a.4\]]shes/_/sa bon nyid du nyer gnas la/_/las dang nyon mongs pa dag ni sa bon rnam par shes pa skyed [#]par byed do/_/de la/_las ni sa bon rnam shes kyi/_/zhing gi bya ba yang byed do/_/sred pas [#]rnam shes zhes [#]bya ba'i/_/sa bon de ma thag rlan [#]byed/_/ma rig sa bon rnam par shes/_/
[\[47a.5\]]brlan pas [#]bsten pa 'debs par byed/_/las dang sred dang [#]ma rig pa/_/zhing dang brlan dang 'debs byed rnams/_/rnam par shes la 'di bya dang /_/rnam shes bdag 'dis snyam pa med/_/de la las kyang 'di snyam du/_/mi sems so zhes bya ba la sogs pa ni las kyang 'di snyam du/_/bdag gis
[\[47a.6\]]sa bon rnam par shes pa'i zhing gi bya ba yang [#]bya'o snyam du mi sems pa nyid do/_/sred pa yang zhes bya ba la sogs pa ni 'di ltar sred pa yang 'di snyam du bdag gis sa bon rnam par shes pa brlan pa'i bya ba bya'o snyam du mi sems so/_/ma rig pa yang zhes bya ba la sogs pa ni [#]ma rig pa yang 'di snyam du
[\[47a.7\]]bdag gis [#]sa bon rnam par shes pa gdab bo snyam du mi sems so/_/rnam par shes pa yang zhes bya ba la sogs pa ni 'di snyam du bdag ni rkyen 'di dag gis bskyed do snyam du mi sems te/_'on kyang sa bon rnam par shes/_/las dang nyon mongs gnas pa ni/_/sa bon rnam shes zhes brjod pa/_/ma
[\[47b\]]
[\[47b.1\]]rig lud kyis bran pa dang /_/sred pa'i chu yis bsten na ni/_/ma rig lud ces bya ba ni lud dang 'dra bas lud de thams cad kyi rjes su 'gro ba'i phyir ro/_/lud kyis bran pa zhes bya ba ni lud kyis bkab pa'o/_/sred pa'i chu yis bsten na ni/_/zhes bya ba ni sred pa nyid chu'o/_/bsten na zhes bya ba ni brlan
[\[47b.2\]]na'o/_/rgyu las ming dang gzugs kyi ni/_/myu gu skye ba'ang snang bar 'gyur/_/zhes bya ba ni rgyu dang rkyen tshogs pa skye ba ni ming dang gzugs kyi myu gu mngon par 'grub par 'gyur ro/_/ming dang gzugs kyi myu gu dang [#]yang zhes bya ba la sogs pa ni/_rang gzhan gnyis ka la sogs pas/_ming
[\[47b.3\]]gzugs 'di dag 'byung min gyi[#]/_/ming dang gzugs kyi [#]myu gu 'di dag ni rang dang gzhan gnyis ka la sogs pas bskyed pa ma yin no/_/'o na ji lta bu yin zhe na/_smras pa/_pha dang ma ni phrad pa dang /_/dus rnams mi 'gal nyid las so/_/pha dang ma ni phrad pa dang /_/zhes bya ba la sogs pa
[\[47b.4\]]ni pha dang [#]ma kun tu chags par gyur pa dang /_'dus pa dang /_ma rungs par [#]gyur pa ste/_bu 'chags par nus pa dang /_dus dang ldan pa'o/_/nyi ma gsum 'das te khrag ngan pa dang bral ba de ni/_bud med rnams kyi dus su brjod de/_de'i tshe skyes pa dang yang phrad/_khu ba dang khrag dang yang
[\[47b.5\]]ldan/_dri za bdag nyid kyang sems kyang [#]sems phyin ci log tu gyur te/_pha dang ma'i bya ba la mos na mngal du skye ba'i rim gyis nur nur po dang /_mer mer po dang /_nar nar po dang /_gor gor bo dang /_rkang lag 'gyur ba'i gnas skabs las 'das te skye ba na/_byis pa dang /_gzhon nu dang /[# ]bar
[\[47b.6\]]ma dang /_dar la bab pa dang /_rgan po la sogs pa'i gnas skabs bcur 'gyur ro/_/de nyid kyi phyir yang smras pa/_myong ba cung zad 'brel pa ni/_/sa bon rnam par shes par brjod/_/ma yi mngal du rim bzhin 'phel/_/ming gzugs myu gu skyed [#]par byed/_/'on kyang pha de dang ma phrad pa dang /_
[\[47b.7\]]zla mtshan dang ldan pa dang /_rkyen gzhan yang chogs pa na ma'i mngal du myong ba dang ldan pa'i sa bon rnam par shes pa ming dang gzugs kyi myu gu mngon par 'grub bo/_/rkyen rnams ma tshang med pa dang /_/rgyu rnams 'gal ba ma yin las/_/sgyu ma bdag med 'dzin med par/_/skye ba yang ni yod pa yin/_/
[\[48a\]]
[\[48a.1\]]de nyid kyi phyir bdag po med pa'i chos bdag [#]gi med pa dang /_'dzin pa med pa dang /_sgyu ma'i mtshan nyid kyi rang bzhin dag la rgyu dang rkyen ma tshang pa med pa'i phyir zhes gsungs so/_/bdag po med pa zhes bya ba ni nang gi byed pa'i skyes bu la sogs pa mi dmigs pa'i ngo bo [#]yin mod
[\[48a.2\]]kyi/_de la mngon par zhen phas bskyed [#]pa gang kun tu 'dzin pa'o/_/chos zhes bya ba ni phung po dang /_khams dang /_skye mched kyi ngo bo nyid do/_/bdag gi zhes bya ba ni bdag dang bdag gi dang bral ba'o/_/'dzin pa med pa zhes bya ba ni dbang phyug la sogs pa yongs su 'dzin pa mi dmigs pa'i
[\[48a.3\]]phyir ro/_/sgyu ma'i mtshan nyid kyi rang bzhin dag la zhes bya ba ni ji ltar sgyu ma ni med pa yin yang tha snyad rnam pa sna tshogs sgrub par byed pa de bzhin du sgyu ma'i rang bzhin gyi [#]chos thams cad la bya ba la sogs pa rnam pa sna tshogs dmigs par 'gyur ro/_/rgyu dang rkyen 'dus pa ma gtogs par rgyu dang
[\[48a.4\]]rkyen la sogs pa'i chos cung zad kyang skye ba'am 'jig par mi 'gyur te/_ji ltar yang rgyu dang rkyen ma tshang ba'i phyir dngos po rnams skye ba med pa de khong du chud par bya ba'i phyir dper/_mig gi [#]rnam par shes pa yang /_/rgyu lnga po yis 'byung ba ste/_/zhes bya ba smos te/_'di lta ste/_mig gi rnam par
[\[48a.5\]]shes pa ni rgyu lngas 'byung ste/_lnga gang zhe na zhes bya ba la sogs pa ni/_mig [#]dang gzugs dang de bzhin snang /_/nam mkha' de bskyed yid la byed/_/ces bya ba de nyid kyi phyir mig la [#]brten pa dang /_gzugs dang /_snang ba dang /_nam mkha' dang /_de bskyed pa yid la byed pa la yang zhes bya ba
[\[48a.6\]]gsungs so/_/de la mig ces bya ba ni gzugs blta bar bya ba la mig gi dbang po ma tshang ba med par 'gyur ba'o/_/de nyid kyi phyir mig ni rnam par shes pa'i rten gyi bya ba byed do zhes gsungs so/_/snang ba zhes bya ba ni zla ba dang /_skar ma dang /_me dang /_sman dang /_nor bu'i 'od rnams te mngon par bya ba
[\[48a.7\]]la snang ba yang nye bar gnas par 'gyur ba'o/_/nam mkha' yang mi sgrib pa nyid kyis ma tshang bar ma gyur pa'o/_/de bskyed [#]pa la yid la byed pa yang bsam pa'i bya ba la mtshang bar ma gyur pa'o/_/lnga po ma tshang med pa las/_/mig gi rnam par shes pa 'byung /_/mig gi rnam par shes pa'i rkyen de
[\[48b\]]
[\[48b.1\]]dag las gang yang rung ba zhig med na yang mig gi rnam par shes pa 'byung bar mi 'gyur gyi yod na 'byung bar 'gyur ro/_/de dag bdag gis de skyed ces[#]/_/rnam rtog skye med [#]ji lta bar/_/zhes bya ba ni de la mig gi dbang po ni 'di snyam du mig gi rnam par shes pa'i rten gyi bya ba bya'o snyam du mi sems
[\[48b.2\]]so/_/gzugs kyang 'di snyam du bdag gis mig gi rnam par shes pa'i dmigs pa'i bya ba bya'o snyam du mi sems so/_/snang ba yang 'di snyam du bdag gis [#]mig gi rnam par shes pa'i mngon pa'i bya ba bya'o snyam du mi sems so/_/nam mkha' yang 'di snyam du bdag gis mig gi rnam par shes pa'i
[\[48b.3\]]mi bsgrib [#]pa'i bya ba bya'o snyam du mi sems so/_/de skyed [#]pa'i yid la byed pa yang 'di snyam du bdag gis [#]mig gi rnam par shes pa'i bsam pa'i bya ba bya'o snyam du mi sems so/_/mig gi rnam par shes pa yang 'di snyam du bdag ni [#]rkyen 'di dag gis bskyed do snyam du mi sems te/_'on kyang rkyen 'di
[\[48b.4\]]dag yod pa las mig gi rnam par shes pa skye bar 'gyur gyi med na mi 'gyur ba [#]ltar/_rna ba'i dbang po la sogs kun/_/skye ba'i rim pa 'di nyid yin/_/de bzhin du rna ba'i dbang po la sogs pa yang rgyu lngas skye ba'i rim pa khong du chud par bya'o/_/rgyu dang rkyen ni tshogs pa las/_/byed po la sogs bral
[\[48b.5\]]ba dang /_/nga 'dzin pa [#]dang bral ba las/_/skye ba yang ni snga ma bzhin/_/de ltar rten cing 'brel 'byung ba'i/_/rgyu can kun tu shes par bya/_/de ltar te[#]/_rgyu dang rkyen gyi rim pa bshad ma thag pa'i rim pa de ltar chos thams cad kyi skye ba dang /_gnas pa dang /_'jig pa rtogs [#]par bya'o/_/'jig rten
[\[48b.6\]]'di nas pha rol du/_/'gro ba'i chos 'ga' gang na'ang med/_/'on kyang rgyu dang rkyen dag las/_/las kyi 'bras bur mngon pa yin/_/de la chos zhes bya ba ni mig dang /_rna ba dang /_sna dang /_lce dang /_lus dang /_yid la sogs pa'i chos dang /_gzugs dang /_sgra dang /_dri dang /_ro dang /_
[\[48b.7\]]reg bya dang /_chos la sogs pa dang /_phung po dang /_khams dang /_skye mched dang /_rten cing 'brel par 'byung ba la sogs pa'i chos so/_/'di nas zhes bya ba ni/_'jig rten 'di nas 'jig rten [#]pha rol lam/_'jig rten pha rol nas 'jig rten 'dir chos 'ga' yang mi 'pho ba'o/_/gal
[\[49a\]]
[\[49a.1\]]te de ltar [#]na rtag par smra ba'am/_rgyu med pa dang mi mthun pa'i rgyur smra bar 'gyur du 'ong ngo [#]zhe na/_bka' stsal pa/_rgyu dang rkyen ma tshad pa med pa'i phyir las kyi 'bras bur mngon pa yang yod do/_/de la 'pho ba yang med la las kyi 'bras bu yang chud mi za bar [#]mngon sum dang /_
[\[49a.2\]]rjes su dpag pa dang /_yid ches pa'i lung las rab tu grags pa'i dpe 'di dag gis shes par bya ste/_ji ltar me long rab phyis la/_/bzhin gyi gzugs brnyan dmigs pa bzhin/_/me long nang du gzugs brnyan yang /_/'phos pa yod pa ma yin nyid/_/de nyid kyi phyir gsungs
[\[49a.3\]]pa/_'di lta ste/_rab tu phyis pa'i me long gi dkyil 'khor la bzhin gyi gzugs brnyan snang ba yang bzhin me long gi dkyil 'khor nang du ma 'phos mod kyi/_rgyu dang rkyen ma tshang ba med pa'i phyir bzhin du mngon pa yang yod do/_/de bzhin du 'ga' yang 'di nas shi 'phos pa yang med la/_pha
[\[49a.4\]]rol tu skyes pa yang med mod kyi/_rgyu dang rkyen ma tshang ba med pa'i phyir las kyi 'bras bur mngon pa yang yod do/_/de dag phan tshun rtog med cing /_/byed pa po dang lam [#]rnams spangs/_/de bzhin skye ba snang ba ni/_/sngon 'phel bya ba'i rim pa las/_/de dag ces bya ba ni/_bzhin dang me long
[\[49a.5\]]ngo /_/phan tshun zhes bya ba ni gcig la gcig go/_/rtog med ces bya ba ni rnam par rtog pa med pa'o/_/byed pa po dang las rnams spangs/_/zhes bya ba ni/_de la byed pa po dang las med do/_/chad par mi 'gyur ram zhe na/_/de bzhin skye ba snang ba ni/_/zhes smos so/_/ji ltar byed pa
[\[49a.6\]]med pa'i bya ba dang las su 'gyur zhe na/_smras pa/_sngon 'phel bya ba'i rim las so/_/ji ltar zla ba ring gnas pa/_/chu snod chung ngu'i nang du ni/_/snang ste 'phos pa'ang ma yin la[#]/_/bya ba dang ni las kyang yod/_/de nyid kyi phyir bka' stsal pa/_dper na zla ba'i dkyil 'khor ni dpag tshad
[\[49a.7\]]bzhi khri nyis stong na gnas te/_'on kyang snod chung ngu chus gang bar [#]zla ba'i dkyil 'khor gyi gzugs brnyan snang yang [#]zla ba'i dkyil 'khor ni gnas de na ma 'phos te/_'on kyang snod chung ngu [#]chus gang ba'i nang du snang ste/_rgyu dang rkyen ma tshang ba med pa'i phyir zla ba'i gzugs brnyan mngon pa yang
[\[49b\]]
[\[49b.1\]]yod do/_/de bzhin du 'di nas su yang shi 'phos pa dang /_ma skyes mod kyi rgyu dang rkyen rnams ma tshang ba med pa'i phyir las kyi 'bras bur mngon pa yang yod do/_/yang dper na me ni rgyu ma tshang na mi 'bar gyi rgyu dang rkyen tshogs pa las 'bar ro/_/de bzhin du bdag po med pa'i chos 'dzin
[\[49b.2\]]pa med pa phan tshun gyi rkyen can sgyu ma'i mtshan nyid kyi rang bzhin dag la rgyu dang rkyen ma tshang ba med pa'i phyir skye ba'i gnas nyid mtshams [#]sbyor ba ma'i mngal de dang der sa bon rnam par shes pa las dang nyon mongs pa rnams kyis bskyed pa'i ming dang gzugs kyi myu gu mngon par 'grub po/_/phyi yi las
[\[49b.3\]]dang bya ba rgyu/_/de ni brtags [#]pa'i bdag nyid do/_/de la phyi'i [#]rten cing 'brel par 'byung ba'i bya ba dang /_las su rnam par gzhag pa ni brtags pa'i bdag nyid du shes par bya'o/_/de bzhin gzhan dbang nang gi ste/_/rnam shes lnga po 'byung ba'o/_/de la gzhan gyi dbang gi rten cing 'brel par 'byung
[\[49b.4\]]ba'i mtshan nyid ni nang gi ste/_dbang po lnga dang /_yul gyi rnam par rig pa snang ba'i rnam pa can du rig par bya'o/_/brtag bya min phyir don dam ni/_/yongs su grub par 'dod pa yin/_/gang brtag pa dang gzhan gyi dbang gi bdag nyid kyi rnam pa'i rnam par rig pa snang ba'i rnam pa dang bral ba la rnam
[\[49b.5\]]par rtog pa med pa shin tu yongs su dag pa/_chu'i khams dang /_gser dang /_nam mkha' lta bur yongs su dag pa/_nyon mongs pa dang shes bya'i sgrib pa'i ngo bo yongs su dag pa/_zla ba shar ba lta bur yon tan bsam gyis mi khyab pa/_gzhal du med pa'i 'od zer snang ba'i bdag nyid can 'phos
[\[49b.6\]]pa med pa/_sems can thams cad kyi don lhun gyis grub par rgyun mi 'chad par mdzad pa/_thog ma dang dbus dang tha ma dang bral ba/_khams gsum las yang dag par 'das pa/_dri ma dang bral ba/_dri ma med pa/_dri ma spangs pa'i ngo bo/_/so so rang gis rtog pa'i spyod yul gyi bdag nyid
[\[49b.7\]]lus dang /_ngag dang /_yid kyi sa las yang dag par 'das pa/_so so rang gis rig pa/_gzhan la rag ma las pa/_gzugs sna tshogs kyi nor bu rin po che'i rgyal po lta bu ste/_bla na med pa'i chos kyi sku zhes bya'o/_/rgyu dang rkyen dang ldan skye ba/_/nam yang rnam gnyis shes par bya/_/
[\[50a\]]
[\[50a.1\]]byed pa po la sogs pas [#]dben/_/gsog gsob stong sogs snying po med/_/de nyid kyi phyir de la nang gi rten cing 'brel par 'byung ba rgyu lngar blta ste zhes bya ba gsungs so/_/gang zhe na/_gsungs pa/_rtag par ma yin te/_gang gi phyir tha ma 'chi ba'i phung po rnams kyang [#]gzhan la/_
[\[50a.2\]]skye ba'i char gtogs pa rnams kyang gzhan te/_tha ma 'chi ba'i phung po gang yin pa de nyid skye ba'i char gtogs pa rnams ma yin no/_/skyed par byed pa'i rgyu gang yin pa de nyid 'jig par byed pa yin la/_'jig par byed pa'i rgyu gang yin pa de nyid kyang skyed par byed pa yin par 'gyur du 'ong bas tha ma
[\[50a.3\]]'chi ba'i phung po rnams kyang 'gags la/_skye ba'i char gtogs pa'i phung po rnams kyang 'byung bas de'i phyir rtag par ma yin no/_/tha ma 'chi ba'i phung po rnams sngon 'gags pa las ma yin zhes bya ba ni 'gags nas yun ring du lon pa las ma yin pa[#]/_skye ba'i char gtogs pa zhes bya ba ni
[\[50a.4\]]skye ba'i cha la brten pas na skye ba'i cha la [#]gtogs pa ste/_phung po rnams 'byung bar 'gyur ba'o/_/tha ma 'chi ba ma 'gags pa kho nar skye ba'i char gtogs [#]pa'i phung po dag 'byung bar 'gyur na mi rung bas bka' stsal pa/_tha ma 'chi ba'i phung po rnams kyang 'gags [#]la/_de nyid kyi tshe skye ba'i
[\[50a.5\]]char gtogs pa'i phung po rnams srang mda'i mthon [#]dman bzhin du 'byung bar 'gyur te/_de'i phyir chad par ma yin no/_/sems can gyi ris mi 'dra ba nas skal ba mnyam pa'i skye bar skye ba gzhan mngon par 'grub pas de'i phyir 'pho bar ma yin no/_/las chung ngu byas pas 'bras bu chen po'i rnam par
[\[50a.6\]]smin pa myong ste/_de'i phyir rgyu [#]chung ngu las 'bras bu chen po mngon par 'grub bo/_/ji ltar myong bar 'gyur ba'i las bsags pa de lta bu myong bar 'gyur ba'i rnam par smin pa myong bas de'i phyir de dang 'dra ba'i rgyud du'o/_/gang gis rten cing 'brel bar 'byung ba 'di la yang dag pa'i shes rab kyis de ltar yang dag
[\[50a.7\]]pa ji lta ba bzhin du/_rtag par rgyun du srog med pa dang /_ji lta bu nyid dang /_ma nor ba nyid [#]dang /_ma skyes pa dang /_ma byung ba dang /_ma byas pa dang /_'dus ma byas ba dang /_thogs pa med pa dang /_dmigs pa med pa dang /_zhi ba dang /_mi 'phrogs pa dang /_rnam par zhi ba ma yin pa'i
[\[50b\]]
[\[50b.1\]]rang bzhin dang /_med pa dang /_gsog dang /_gsob dang /_snying po med pa dang /_nad dang /_'bras dang /_sdig pa dang /_mi rtag pa dang /_sdug bsngal ba dang /_stong pa dang /_bdag med par mthong ba zhes bya ba la/_gang gis rten cing 'brel bar 'byung ba 'di la zhes bya ba ni nang gi rten cing
[\[50b.2\]]'brel bar 'byung ba gang yin pa 'di la'o/_/yang dag pa'i zhes bya ba ni phyin ci ma log pa'i'o[#]/_/shes rab kyis [#]zhes bya ba ni 'jig rten las 'das pa'i shes rab kyis so/_/yang dag pa ji lta ba bzhin du zhes bya ba ni de kho na nyid ji lta bar ro/_/rtag par rgyun du zhes bya ba ni dus thams cad du rgyun mi
[\[50b.3\]]'chad par ro/_/srog med pa zhes bya ba ni srog dang byed pa la sogs pa dang bral ba'i phyir srog med pa'o/_/ma skyes pa zhes bya ba ni skye ba dang bral ba'i phyir ro/_/ma byung ba zhes bya ba ni gnas pa dang bral ba'i phyir ro/_/ma byas pa zhes bya ba ni byed pa po med pa'i phyir ro/_/'dus ma byas pa zhes bya ba ni
[\[50b.4\]]'dus byas kyi mtshan nyid dang bral ba'i phyir ro/_/thogs pa med pa zhes bya ba ni sgrib pa dang bral ba'i phyir ro/_/dmigs pa med pa zhes bya ba ni dmigs par bya ba dang dmigs par byed pa dang bral ba'i phyir ro/_/zhi ba zhes bya ba ni zhi ba nyid kyi phyir ro/_/'jigs pa med pa zhes bya ba ni skye ba la sogs pa'i
[\[50b.5\]]'jigs pa dang bral ba'i phyir ro/_/mi 'phrogs [#]pa zhes bya ba ni nyon mongs pa'i gzhan dbang dang bral ba'i phyir ro/_/mi zad pa zhes bya ba ni rtag tu rnam par gnas pa'i phyir ro/_/rnam par zhi ba ma yin zhes bya ba ni gcig tu zhi ba'i bgrod pa dang bral ba'i phyir ro/_/med pa zhes bya ba ni phung po las
[\[50b.6\]]gud na gzhan med pa'i phyir ro/_/gsog ces bya ba ni grol ba'i bdag [#]lcags thur lta bu gcig pur med pa'i phyir ro/_/gsob ces bya ba ni nang na 'dus pa'i ngo bo [#]bdag gi rdzas med pa'i phyir ro/_/snying po med pa zhes bya ba ni 'phro ba'i bdag nyed med pa'i phyir ro/_/nad ces bya ba ni nad kyi bdag nyid
[\[50b.7\]]phung po las gud na med pa'i phyir ro/_/'bras zhes bya ba ni phung po las ma gtogs pa gnod bar byed pa gzhan med pa'i phyir ro/_/sdig pa zhes bya ba ni las dang nyon mongs pa las gud na gnod pa'i ngo bo gzhan med pa'i phyir ro/_/mi rtag pa zhes bya ba ni skyes ma thag tu 'jig pa ste/[ #]phung po las
[\[51a\]]
[\[51a.1\]]gud na gzhan med pa'i phyir ro/_/sdug bsngal zhes bya ba ni 'du byed dang 'gyur ba'i sdug bsngal las gung na med pa'i phyir ro/_/stong pa zhes bya ba ni brtags pa'i ngo bo nyid yang dag pa ma yin pa'i kun tu [#]rtog pa las gud na med pa'i phyir ro/_/bdag med pa zhes bya ba ni phung po
[\[51a.2\]]las ma gtogs pa bdag gi rdzas med pa'i phyir ro/_/byed pa po la sogs pas dben/_/gsob gsog stong sogs snying po med/_/de ltar shes rab kyis mthong gang /_/ci cir ci ltar gang du cis/_/snyam [#]pa'i rtog smra sogs spangs pa/_/yon tan mtha' yas bsam mi khyab/_/zhi ba
[\[51a.3\]]chos kyi rang bzhin sku/_/de bzhin nyid kyi phyir de ni/_/sngon gyi mtha' la mi rtog go/_/zhes gsungs te/_ci bdag 'das pa'i dus na byung bar 'gyur ram snyam pa'i rmongs pa 'di la mi skye'o/_/ma rmongs pa la ye shes skye ba'i phyir bdag 'das pa'i dus na mi [#]'di lta bur 'gyur ram [#]snyam pa
[\[51a.4\]]la sogs pa dang /_bdag lha'am/_sha za'am/_bde bar gnas pa'am/_sdug bsngal bar gnas pa cir 'gyur ram [#]snyam pa'i rmongs pa med pa nyid do/_/bdag bde 'gro'am/_ngan 'gro'am/_yun ring ba'am/_yun thung ba ji ltar 'gyur snyam pa'i rmongs pa yang med pa nyid
[\[51a.5\]]ngo /_/ma 'ongs pa'i mtha' la mi rtog ste/_ci ma 'ongs pa'i dus na 'byung bar 'gyur ram snyam pa dang [#]/_'on te 'byung bar mi 'gyur snyam pa'i rmongs pa yang 'di la med pa nyid do/_/ma 'ongs pa'i dus na cir 'gyur snyam pa ma 'ongs pa'i dus na lha'am/_sha za'am/_mi cir 'gyur snyam pa'i
[\[51a.6\]]rmongs pa yang 'di la mi 'byung ba nyid do[#]/_/bde ba'am/_sdug bsngal ba'am/_gzugs bzang ba'am/_gzugs ngan pa ji ltar 'gyur snyam pa'i rmongs pa yang 'di la med do/_/nang la yang mi rtog go zhes bya ba ni nang la rmongs [#]par mi 'gyur ba ste/_'di ci zhig ces bya ba ni bdag gam bdag
[\[51a.7\]]med snyam pa'o/_/'di ji [#]lta bu zhig ces bya ba ci gzugs can nam/_'on te gzugs can ma yin pa zhig snyam pa'i rmongs pa yang 'di la mi 'byung ngo /_/ci zhig yod ces bya ba ni [#]legs par byas pa'i las byas pa'am/_nyes par byas pa'i [#]las byas pa snyam pa'i rmongs pa yang 'di la mi skye'o/_/
[\[51b\]]
[\[51b.1\]]sems can 'di lha'i 'gro ba'am/_mi'i 'gro ba gang nas 'ongs te 'di nas shi 'phos nas lha rnams sam mi rnams sam/_dmyal ba'am[#]/_yi dgas dang /_dud 'gro gang du 'gro bar 'gyur snyam pa'i rmongs pa yang 'di la mi 'byung ngo /_/'jig rten na dge sbyong [#]ngam/_bram ze dag gi
[\[51b.2\]]lta [#]bar gyur pa tha dad pa [#]gang dag yod par 'gyur ba zhes bya ba [#]la lta bar gyur pa zhes bya ba ni lta ba'i gnas so/_/tha dad pa zhes bya ba ni [#]so so ba'o/_/'di lta ste zhes pa [#]ni bstan pa'i phyir ro/_/bdag tu smra ba dang ldan pa zhes bya ba ni phung po las ma gtogs par [#]bdag med de/_ma dpyad par bdag dang
[\[51b.3\]]bdag gi zhes bya ba'i ngo bor bdag tu 'dzin pa dang ldan pa'i phyir bdag tu smra ba dang ldan pa zhes gsungs te/_phyin ci log tu 'dzin pas kun nas bslang ba'i [#]phyir ro/_/gang zag tu smra ba [#]dang ldan pa zhes bya ba la sogs pa ni yang 'gro ba'i phyir gang zag ces bya ba phung po las ma gtogs pa gang 'jig
[\[51b.4\]]rten 'di spangs nas [#]'jig rten pha rol du [#]'gro ba'am/_'jig rten pha rol spangs nas 'jig rten 'dir 'ongs pa yod pa ma yin pas 'dzin pa dang [#]/_ngan pa phyin ci log gi 'dzin [#]pa zhes gsungs so/_/dge mtshan dang bkra shis su ldan pa zhes bya ba la/_dge mtshan ni 'jig rten [#]bzo'i gnas dang /_
[\[51b.5\]]rig pa'i gnas rnam pa sna tshogs gang dag yin pa dga' ston dang /_bag ma gtong ba dang /_bag ma len pa dang /_'thab mo dang /_g.yul dang /_skyed mos tshal dang /_chu klung dang /_rgya mtsho dang /_ri dang /_tshal dang /_'phags pa'i gzhan de dang de dag tu 'gro ba dang /_lta ba dang /_'pho
[\[51b.6\]]ba dang /_'jug pa dang /_gnas pa'i rjes su dga' ba rtse ba'i bde ba myong ba'i gar dang /_glu dang /_tshig tu smra ba dang /_rgyug pa dang /_mchong ba dang /_tshar dang /_skyes pa dang /_bud med dang /_khye'u dang /_bu mor 'gyed pa'i gtam dang /_rtsod pa dang /_lde'u brjod pa dang /_glang po
[\[51b.7\]]che dang /_rta la sogs pa 'thab pa dang /_rtswa dUr ba [#]dang /_zho dang /_gi'u wang dang /_zhing gshol [#]dang /_tho ba dang /_me tog dang /_'bras bu dang /_bum pa dang /_dung dang /_nya la sogs pa dang /_bram ze dang /_khyu mchog dang /_zla ba dang /_nyi ma dang /_gza' dang /_skar ma
[\[52a\]]
[\[52a.1\]]dang /_rgyu skar dang /_/yud tsam dang /_sbyor ba dang /_byed pa la sogs pa ste ltas mkhan la sogs pa bdag nyid dang dag pa tshol ba dang /_phyin ci log rnam pa du ma'i 'phyang thag la 'ju zhing lam ma yin pa la lam du 'du shes pa dang /_ma dag pa la dag par 'du shes pa dang /_ma grol
[\[52a.2\]]ba la grol bar 'du shes pas 'gro ba drug gi 'khor lor zhugs pa'i blo gros can 'gro ba dang 'gro bar gyur pa rnams ni 'khor ba kho na'i rjes su 'brang gi/_mya ngan las 'das pa'i ni ma yin no zhes de dag [#]yang dag pa'i shes rab kyis mthong ba na [#]phyin ci log rnam pa bzhi dang bral ba'i phyir rtsa ba nas bcad de/_de
[\[52a.3\]]mi snang bar gyur cing spangs pa yin pas yongs su shes nas rtsa ba nas bcad de/_shing ta [#]la'i mgo bzhin mi snang ba'i rang bzhin du [#]phyis mi skye mi 'gag pa'i chos su 'gyur ro zhes bya'o/_/de nyid kyi phyir smras pa/_de bzhin 'di nas 'chi 'pho pa/_/'ga' med 'gro bar skyes pa'ang snang /_/de nyid kyi phyir dpe brjod
[\[52a.4\]]pa/_/ji ltar bud shing dang 'brel ba/_/me yi rgyun ni 'jug 'gyur gyi/_/rgyu ni ma tshang gyur pa las/_/me yi [#]rjes su 'jug pa min/_/de bzhin zhes bya ba ni ji ltar zla ba'i gzugs thag ring po na gnas nas kyang chu'i snod chung ngu 'am/_chu dang til mar gyi snod chen po dang /_du ma dag tu yang snang ba
[\[52a.5\]]zla ba'i gzugs 'phos pa'am/_du ma nyid kyang med mod kyi/_'on kyang chu'i snod du ma dag tu snang ngo /_/de bzhin du 'di nas 'ga' yang shi 'phos pa yang med/_song ba yang med/_'ong ba yang med/_rgyu dang rkyen ma [#]tshang ba med pa'i shi 'phos pa dang /_song ba dang /_'ong ba dang snang ba de bzhin du chu
[\[52a.6\]]snod dang 'dra ba sems can gyi rgyud 'gro ba'i gnas gzhan rnam pa du ma tha dad pas sems zla ba'i gzugs brnyan skye bar 'gyur ro/_/rgyu dang rkyen rnams ma tshang ba med pa'i phyir zhes bya ba ni dge ba dang /_mi dge ba dang /_mi g.yo ba la sogs pa'i rgyu ji ltar 'phangs pa der snang ba'i rnam pa can gyi rnam par rig pa
[\[52a.7\]]'byung ste/_bdag dang bdag gi dang bral ba'i dngos po thams cad la rten cing 'brel par 'byung ba'i rim pa rtogs par bya'o/_/rgyun [#]mi 'chad pa'i dpe brjod[#]/_ji ltar bud shing dang 'brel na/_/me yi rgyun [#]ni 'jug 'gyur gyi/_/las dang nyon mongs pas bsgos [#]pa'i sems kyi rgyud me'i rgyun dang 'dra ba'i
[\[52b\]]
[\[52b.1\]]bud shing ni las dang nyon mongs pa kho na yin par brtag ste/_ji ltar me bud shing rgyur byas nas 'bar ba rgyun mi 'chad la/_bud shing med na rgyun 'chad par 'gyur ba de bzhin du 'dir yang las dang nyon mongs pa'i bud shing bcad de/_kun nas nyon mongs pa'i kun gzhi rnam par shes pa'i sa bon gyi
[\[52b.2\]]rgyun ye shes kyi me dang phrad pas bsregs [#]na rgyu 'gag [#]pa'i phyir 'bras bu mi 'byung ngo /_/de nyid kyi phyir bka' stsal pa/_dge slong ngam bram ze gang dag yod pa 'di lta ste zhes bya ba ni 'di las phyi rol pa rnams so/_/'jig rten na zhes bya ba ni 'jig rten 'jig cing 'jig cing 'gro ba'i don te/_
[\[52b.3\]]'jig pa'i phyir 'jig rten pas zhig par 'gyur ba zhes bya ba'i tha tshig go/_/lta bar gyur pa zhes bya ba ni [#]lta ba [#]dang mthong ba ste phyin ci log gi bstan bcos nyan pa dang /_sems pa la sogs pa'i [#]log pa'i shes pa byung ba'i phyir log pa'i shes pa ni lta [#]ba zhes bya'o/_/tha dad pa ni so so ba'o/_/'di
[\[52b.4\]]lta ste/_bdag tu smra ba dang ldan pa zhes bya ba la sogs pa ni nye bar len pa'i phung po lnga po gzugs dang /_tshor ba dang /_'du shes dang /_'du byed dang /_rnam par shes pa zhes bya ba bdag dang bdag gi dang bral ba dag la bdag nyid du yang dag lta ba'i shes rab nyon mongs pa can gang yin pa de ni [#]lta
[\[52b.5\]]ba zhes bya'o/_/'jig tshogs dang /_mtha' dang /_lta ba dang /_tshul khrims dang /_brtul zhugs dang /_log par lta ba sngon du 'gro ba'i shes rab ngan pa ma rig pa dang mtshungs par ldan pa'i phyir lta ba zhes bya ba de dang /_ma rig pa sngon du 'gro ba'i 'dod chags dang /_khong khro ba dang /_nga
[\[52b.6\]]rgyal dang /_ma rig pa dang /_lta ba dang /_the tshom dang /_nye ba'i nyon mongs pa mtshungs par ldan pa dang /_lta ba [#]ma yin pa'i mtshan nyid khams kyi rnam pa dang bye brag gi [#]tha dad pa ma gtogs nas/_kun nas nyon mongs pa'i kun gzhi rnam par shes pa la bag chags su gnas pa de'i rnam pa
[\[52b.7\]]can gyi rnam par shes pa snang ba gsos pa rnams thog ma nyid du 'jig rten las 'das pa'i lam la bstan [#]te/_'phags pa'i bden pa bzhi bsgom pa goms pa'i rim gyis [#]sdug bsngal dang /_kun 'byung dang /_'gog pa dang /_lam mthong pa dang /_bsgom pa dang /_rnam par grol ba
[\[53a\]]
[\[53a.1\]]dang /_khyad par dang /_bar chad med pas spangs pa mngon du byas pa dang /_gang yang byang chub kyi phyogs kyi chos sum cu rtsa bdun dang /_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan
[\[53a.2\]]lag dang /_lam dang /_rten cing 'brel par 'byung ba dang /_bsam gtan dang /_gzugs med pa dang /_tshad med pa dang /_rjes su dran ba drug la sogs pa dang /_chos dang /_gang zag la bdag med pa dang /_byang chub kyi sems bsgom pa dang /_ting nge 'dzin dang /_gzungs dang /_dad pa dang /_
[\[53a.3\]]brtson 'grus dang /_ting nge 'dzin [#]dang /_shes rab dang /_sa dang /_dbang dang /_mngon par shes pa dang /_ye shes dang /_pha rol tu phyin pa dang /_rnam par grol ba'i sgo dang /_bzod pa bsgom pa la sogs pa'i rim gyis 'jig rten las 'das pa'i lam gyi rjes su 'gro bas/_mos pas spyod
[\[53a.4\]]pa la rab tu gnas shing nges par 'byung ba rab tu sbyor ba mngon sum du byas pa las [#]dbang po dang /_stobs dang /_mi 'jigs pa dang /_ma 'dres pa dang /_so sor rig pa dang /_dpe byad dang /_skyes bu chen po'i mtshan dang /_rdzu 'phrul gyi rkang pa la sogs pa bsgom pa yongs su rdzogs nas bla na
[\[53a.5\]]med pa yang dag par rdzogs pa'i rjes su rtogs pa las zhi gnas dang /_lhag mthong gi rjes su mthun pa mnyam pa nyid du gyur pa/_yon tan mtha' yas bsam mi khyab/_/zhi ba chos kyi rang bzhin sku/_/[#]thog ma dbus dang mtha' bral ba/_/rtogs nas [#]sangs rgyas go 'phang thob/_/ces bya'o/_/
[\[53a.6\]]de la gzugs kyi phung po zhes bya ba ni/_gzugs su snang ba'i rnam pa can gyi rnam par rig pa snang ba'i rnam par rtog pa las byung ba rdzas du ma'i bdag nyid 'byung ba dang /_'byung ba las gyur pa'i gzugs kyi mtshan nyid spyi bcu gcig bdag nyid bdag gi rdzas rnam pa lngar sgro 'dogs pas kun nas bslang
[\[53a.7\]]ba mig dang /_rna ba la sogs pa dang /_gzugs dang /_sgra la sogs pa dang /_'dod pa dang /_gzugs dang /_gzugs med pa dang mtshungs par ldan pa'i yang dag pa ma yin pa'i kun tu rtog pa'i mtshan nyid phung po dang /_khams dang /_skye mched dang /_dbang po dang /_rnam par
[\[53b\]]
[\[53b.1\]]shes pa'i [#]yul gyi bdag nyid dang /_gzhan yang de lta bu'i gzugs kyi mtshan nyid kyi chos ni gzugs kyi phung po zhes bya'o/_/de la tshor ba'i phung po zhes bya ba ni bde ba dang /_sdug bsngal dang /_gnyis ka'i rnam par myong ba'i rnam pa can gyi rnam par rig pa snang ba ste/_yul dang /_dbang
[\[53b.2\]]po dang /_rnam par shes pa dbye bas tshor ba'i tshogs drug go/_/khams kyi rnam pa dang bye brag gi dbye bas ni nyon mongs pa dang /_nye ba'i nyon mongs pa dang mtshungs par ldan pa'i phyir rab tu dbye ba mtha' yas te/_bde ba dang /_sdug bsngal dang /_yid bde ba dang /_yid mi bde ba btang snyoms
[\[53b.3\]]dang ldan pa'i phyir bdag gi [#]rdzas rnam pa drug nyid yang dag pa ma yin pa'i kun tu rtog pa rnam par [#]rtog pa'i kun gzhi rnam par shes pa'i bag chags dang 'brel bas 'dod chags dang /_zhe sdang dang /_gti mug la sogs pa khams gsum pa'i rnam par rtog pa'i dbang gis byung ba rdzas su ma
[\[53b.4\]]bsdus pa'i phyir tshor pa'i phung po zhes bya'o/_/'du shes ni phra ba dang /_rags pa dang /_chen por gyur pa la sogs pa mtshan mar [#]'dzin pa snang ba'i rnam pa can gyi rnam par rig pa rnam par rtog pa'i dbang gis byung ba sngon dgod [#]pa dang /_dga' ba dang /_rtses pa la sogs pa [#]rjes su dran zhing skyes
[\[53b.5\]]pa dang bud med la sogs pa'i mtshan ma'i khyad par 'dzin pa'i bdag nyid de[#]/_yul dang /_dbang po dang /_rnam par shes pa'i dbye bas 'du shes kyi tshogs drug go/_/'dod chags dang /_zhe sdang dang /_gti mug dang 'brel pa'i phyir khams kyi rnam pa dang /_bye brag gi dbye bas ni rab
[\[53b.6\]]'byam mtha' yas te/_kun nas nyon mongs pa'i kun gzhi'i rnam par shes pa'i bag chags dang 'brel pa'i phyir bdag tu rmongs pa la sogs pa dang ldan [#]pa'i bdag nyid ni 'du shes zhes bya'o/_/'du byed [#]ni mtshungs par ldan pa dang /_ldan pa ma yin pa dang /_gdags pa dang /_'dus byas
[\[53b.7\]]dang /_'dus ma byas su snang ba'i rnam pa can gyi rnam par rig pa rnam par rtog pa'i dbang gis byung ba rnams so/_/sngon 'phangs [#]pa'i kun gzhi rnam par shes pa las yod pa'i bag chags kyi dbye bas ni khams kyi rnam pa dang /_bye brag gi [#]rab 'byam [#]mtha' yas dang ldan pa'i [#]'du byed kyi rdzas du ma
[\[54a\]]
[\[54a.1\]]bsdus pa'i phyir 'du byed kyi [#]phung po zhes bya'o/_/de la rnam par shes pa'i phung po ni rnam pa brgyad de/_yul dang /_dbang po dang /_rnam par shes pa'i bye brag tu snang ba'i rnam pa can gyi rnam par rig pa rnam par rtog pa'i dbang gis [#]byung ba kun gzhi rnam par shes pa'i bag chags dang 'brel pa'i
[\[54a.2\]]phyir khams kyi rnam pa dang /_bye brag gi dbye bas rab 'byam [#]mtha' yas ni rnam par shes pa'i phung po zhes bya'o/_/de dag nyid kyang khams dang /_skye mched dang /_zag pa dang bcas pa dang /_'dus byas dang /_kun nas nyon mongs pa la sogs pa'i rnam grangs kyi dbye bas rang gi [#]mtshan nyid dang 'brel pas [#]
[\[54a.3\]]bsdus te/_phung po dang /_khams dang /_skye mched rnams zhes bya'o/_/de ltar na kun nas nyon mongs pa'i kun gzhi rnam par shes pa'i sa bon dang 'brel pa yang dag pa ma yin pa'i kun du rtog pas kun nas bslangs pa [#]khams gsum par slong ba'i [#]sems dang /_sems las byung ba de dag ni [#]'khor ba [#]zhes bya'o/_/
[\[54a.4\]]'on kyang de la thog ma nyid du byed pa po la sogs pa dang bral ba gsog gsob snying po med pa zhes bya bar rig nas bden pa bzhi bsgom pa lugs dang mthun par 'dug pas gtan la phab ste/_'jig rten las 'das pa'i ye shes kyi me byung nas [#]ma rig pa'i mun pa la sogs pa dang bral te rgyu dang rkyen gyi don gyi de kho
[\[54a.5\]]na nyid [#]yongs su shes pa las zhi ba chos kyi skur [#]rtogs so/_/de'i phyir sdug bsngal dang /_kun 'byung ba dang /_'gog pa dang /_lam mthong ba dang /_bsgom [#]pa'i lam gyi [#]go rims zhes bya ste/_de la sdug bsngal gyi bden pa la mi rtag pa dang /_sdug bsngal ba dang /_stong pa dang /_bdag med
[\[54a.6\]]par yang dag par rjes su mthong ba'i shes pa dang /_bzod pa dang /_grol ba dang /_spong ba dang /_khyad par dang /_bar chad med pa'i shes pas sdug bsngal de mngon par rtogs nas nyon mongs pa'i kun gzhi rnam par shes ba'i bag chags yang dag par bcom ste/_gang zag dang chos la bdag med
[\[54a.7\]]par rtogs nas khams gsum par snang ba yang dag pa ma yin pa'i kun tu rtog pa las byung ba'i [#]sems tsam pa 'di la sgyu ma dang /_smig rgyu dang /_dri za'i grong khyer dang /_mgal me'i 'khor lo dang /_brag ca [#]dang /_chu zla dang /_gzugs brnyan bzhin du rnam par bsgoms na[#]/_phung po la sogs pa
[\[54b\]]
[\[54b.1\]]dang /_khams dang /_skye mched du gzung ba dang /_'dzin pa dang bral nas chos la bdag med pa mnyam pa nyid la zhugs te/_rang gi sems nyid gzod ma nas ma skyes pa'o zhes stong pa'i ye shes la zhugs nas chos thams cad ngo bo nyid med pa'i ye shes kyi [#]snying rje'i rtsa ba can byang chub kyi sems kyi
[\[54b.2\]]rgyur gyur pa thabs sna tshogs dang /_bsod nams dang /_ye shes kyi tshogs bsags nas pha rol tu phyin pa bcu'i rgyu dag gis sa bcu'i rten can ye shes bcu'i dmigs pa dbang bcu'i 'bras bu can yon tan bsam gyis mi khyab cing mtha' yas pa'i 'byung gnas zhi ba chos kyi sku rtogs so/_/de
[\[54b.3\]]bzhin du kun 'byung gi bden pa la kun 'byung [#]dang /_rgyu dang /_rab tu skye ba dang /_rkyen du bar chad med pa dang /_rnam par grol ba dang /_spong ba dang /_khyad par dang /_mthong ba dang /_bsgom pa lugs dang mthun pa dang /_lugs dang mi mthun pa'i rnam pas kun nas nyon mongs pa'i kun gzhi rnam
[\[54b.4\]]par shes pa'i bag chags kyi dri ma dang bral nas [#]zhi ba chos kyi sku la 'jug go/_/'gog pa'i bden nga la yang 'gog pa dang /_zhi ba dang /_gya nom pa dang /_nges par 'byung ba [#]bar chad med pa dang /_rnam par grol ba dang /_spong ba dang /_khyad par dang /_mthong ba dang /_bsgom pa'i lam gyi
[\[54b.5\]]rim gyis [#]kun nas nyon mongs pa'i kun gzhi rnam par shes pa'i bag chags yang dag par bcom pas bar chad med pa dang /_spong ba dang /_rnam par grol ba dang /_khyad par bsgoms pa las gang zag dang chos la bdag med par rtogs te zhi ba'i [#]chos kyi sku 'thob bo/_/rgyu dang rkyen dang bral ba las lam
[\[54b.6\]]gyi bden pa la yang lam dang /_rig [#]pa dang /_sgrub pa dang /[# ]nges par 'byin par yang dag par mthong na 'di ltar mthong ba dang /_bsgom [#]pa dang /_bar chad med pa dang /_spong ba dang /_rnam par grol ba dang /_khyad par gyi lam dang mthun par kun gzhi rnam par shes pa la yod pa'i bag chags yang dag
[\[54b.7\]]par bcom nas/_gang zag dang chos la bdag med pa'i mnyam pa nyid rtogs [#]pa las sku gsum gyi rten zhi ba chos kyi sku yon tan bsam gyis mi khyab cing gzhal du med pa'i tshogs can thog ma dang /_bar dang /_tha ma dang bral ba don thams cad rgyun mi 'chad par lhun gyis grub par mdzad pa'i
[\[55a\]]
[\[55a.1\]]bdag nyid bla na med pa dang /_thams cad mkhyen pa nyid thob bo/_/yang smras pa/_gang gis de ltar de nyid bzod/_/de ni lung bstan the tshom med/_/gang gis de ltar bshad ma thag pa'i rten cing 'brel par 'byung ba gang zag dang chos la bdag med pa'i de nyid bzod cing 'dod pa
[\[55a.2\]]de ni gang zag dang chos la bdag med par bzod pa dang ldan pa'i phyir bla na med pa yang dag par rdzogs pa'i byang chub tu lung bstan pa dang 'dra bar blta bar bya zhing shes par bya ba'i tha tshig go/_/de nyid kyi phyir mdo las/_btsun pa shA ri'i bu rigs kyi bu'am rigs kyi bu mo gang la la chos la bzod
[\[55a.3\]]pa 'di lta bu dang ldan na/_de bzhin gshegs pa dgra bcom pa yang dag par rdzogs pa'i sangs rgyas kyis bla na med pa yang dag par rdzogs pa'i byang chub tu lung ston to zhes gsungs so/_/de skad byams bdag bdag nyid kyis/_/shA ri'i bu la smras pa dang /_/[#]de skad du shA ri'i bus byang chub
[\[55a.4\]]sems dpa' byams pa la dris pa dang /_byang chub sems dpa' byams pas kyang /_sA lu ljang pa dper mdzad pa'i mdo 'di rgya cher rnam par phye nas bshad pa dang /_byang chub sems dpa' byams pas bshad pa/_sA lu ljang pa dper mdzad pa/_/de ni shA ri'i bus thos nas/_/zhes bya ba ni sA
[\[55a.5\]]lu ljang pa dpar mdzad pa'o/_/snying po blangs te lha tshogs kyis/_/[#]zhes bya ba la/_snying po blangs te zhes bya ba ni/_chos kyi don de kho na nyid rtogs pa'i phyir snying po bzung [#]ba'o/_/lha tshogs kyis zhes bya ba ni/_lha dang /_klu dang /_gnod sbyin dang /_dri za la sogs pa dang bcas pa'o/_/rjes
[\[55a.6\]]su yi rangs [#]zhes bya ba ni rjes su yi rangs te'o[#]/_/mngon [#]bstod nas zhes bya ba ni/_khyod kyis ji skad bshad pa de kho na ltar yin gyi/_gzhan du ma yin no zhes nges par bzung zhing nges par [#]bskyed nas so/_/langs te song nas dga' sems kyis/_/dge slong rnams la bshad pa yin/_/de nyid kyi phyir
[\[55a.7\]]mdo las/_de nas tshe dang ldan pa shA ri'i bu byang chub sems dpa' byams pas bshad pa la mngon par dga' nas/_stan las langs te song ngo zhes gsungs so/_/byang chub sems dpa' sems dpa' chen po byams pas de skad ces smras pa ni/_byang chub sems dpa' [#]byams pa [#]de skad ces shA ri'i bu la
[\[55b\]]
[\[55b.1\]]smras pa'o/_/yi rangs pa [#]ni shA ri'i bus de thos nas yid dga' ste/_sems mgu zhes bya ba'i tha tshig go/_/song nas dge slong rnams la mdo sde zab cing rgya che ba rmad du byung ba ji ltar thos pa bzhin sems can thams cad la phan pa'i phyir bshad pa yin no/_/sA lu ljang pa'i mdo sde yi/_/rgya cher
[\[55b.2\]]bshad pa rab bzang po/_/dman blos rab tu rtogs bya'i phyir/_/brgya phrag bcu gnyis kho nar byas/_/sA lu ljang pa'i [#]rgya cher bshad pa/_slob dpon chen po [#]klu sgrub kyis mdzad pa rdzogs so//_//rgya gar gyi mkhan po d+harma shrI pra b+hA dang /_lo tsA ba [#]ban+de legs pa'i blo gros dang /_dz+nyA
[\[55b.3\]]na ku mA ras bsgyur/_zhu [#]chen gyi lo tsA ba ban+de dpal brtsegs kyis zhus nas gtan la phab pa//[ {D3987}#]@##/_/rgya gar skad du/_bud+d+ha a nu smr-i ti TI kA[#]/_bod skad du/_sangs rgyas rjes su dran pa'i rgya cher 'grel pa/_'jam dpal gzhon nur gyur pa la
[\[55b.4\]]phyag 'tshal lo/_/sangs rgyas rjes su dran pa bstan pa/_dang po ni de bzhin gshegs pa'i yon tan che ba'i bdag nyid kyi sgo nas rab tu dang ba yang dag par bskyed par bya ba'i ched yin pa'i phyir thun mong ba yin no/_/gnyis pa ni gtan du sems can gyi don bya ba sgrub pa'i thabs nye bar ston
[\[55b.5\]]pa'i phyir byang chub sems dpa' rnams kho na'i thun mong ma yin pa yin no/_/re zhig ji ltar na dang pos de bzhin gshegs pa'i yon tan che ba'i bdag nyid kyi sgo nas rab tu dang ba mngon par brjod pa yin zhe na/_go rims bzhin du tshig dgus bgegs bcom pa dang /_ston pa nyid phun sum tshogs pa
[\[55b.6\]]gsung ba nyid dang /_sgrub pa nyid kyi mtshan nyid dang /_rgyu gang yin pa dang /_ji ltar gshegs pa dang /_sems can skal ba dang ldan pa dang /_mi ldan pa la gzigs pa dang /_skal ba dang ldan pa 'dul bar mdzad pa dang /_ston pa nyid de gang dag la gnas pa dang /_gang dag gi don
[\[55b.7\]]yin pa mngon par brjod pa'i sgo nas yon tan che ba'i bdag nyid mngon par brjod pa yin te/_de la bcom ldan 'das zhes bya ba 'dis ni nges pa'i tshig gi tshul gyis na bcom pa dang ldan pa ni/_bcom ldan 'das zhes bya ba'i phyir bgegs bcom pa ston to/_/'dir ston pa nyid phun sum
[\[56a\]]
[\[56a.1\]]tshogs pa'i bgegs gang zhe na/_lha'i bu'i bdud yin te/_de bcom pas dang po nyid du ston pa phun sum tshogs pa brnyes pa'i phyir ro/_/de bzhin gshegs pa dgra bcom pa yang dag par rdzogs pa'i sangs rgyas zhes bya ba'i tshig 'di dag gis ni ston pa nyid phun sum
[\[56a.2\]]tshogs pa [#]ston to/_/ston pa nyid phun sum tshogs pa de yang rnam pa gnyis te/_gsung ba nyid kyi rgyu mtshan nyid dang /_sgrub pa nyid kyi mtshan nyid do/_/gsung ba nyid phun sum tshogs pa ni/_gang gis na bcom ldan 'das de bzhin gshegs pa zhes brjod pa chos phyin ci ma log par ston
[\[56a.3\]]par byed pa nyid de/_chos de kho na bzhin du phyin ci ma log par gsungs pa'i [#]phyir ro/_/sgrub pa nyid ni spangs pa phun sum tshogs pa dang /_ye shes phun sum tshogs pa ste/_spangs pa phun sum tshogs pa ni dgra bcom pa dang ldan pa'i phyir bcom ldan 'das dgra bcom pa zhes bya ste/_nyon mongs pa
[\[56a.4\]]rnams ni dge ba'i chos thams cad la gnod par byed pa'i don gyis na dgra dag yin no/_/ye shes phun sum tshogs pas ni/_chos rnams yang dag par phyin ci ma log par kun nas sangs rgyas pa'i phyir yang dag par rdzogs pa'i sangs rgyas zhes bya ste/_chos phyin ci ma log par ston par byed pa nyid
[\[56a.5\]]dang /_nyon mongs pa thams cad spangs pa dang /_chos thams cad mngon par rdzogs par byang chub pa de tsam gyis ni [#]ston pa nyid phun sum tshogs pa yongs su rdzogs pa yin no/_/gsum po de yang bcom ldan 'das kho na la dmigs pas de'i phyir bcom ldan 'das kho nas ston pa nyid phun sum tshogs pa
[\[56a.6\]]rnam pa thams cad brnyes pa yin no zhes bya bar ston to/_/rig pa dang zhabs su ldan pa zhes bya ba 'dis ni ston pa nyid phun sum tshogs pa de thob [#]pa'i rgyu ston to/_/rig pa dang zhabs [#]ni 'phags pa'i lam yan lag brgyad de/_mi mthong ba'am rkang pa med par 'gro mi nus pas yang dag pa'i lta ba ni rig pa
[\[56a.7\]]yin no/_/yan lag lhag ma rnams ni zhabs yin no/_/yang na rig pa dang zhabs ni bslab pa gsum ste/_lhag pa'i shes rab kyi bslab pa ni rig pa yin no/_/lhag pa'i tshul khrims dang lhag pa'i sems kyi bslab pa dag ni lhag pa'i shes rab kyi sngon rol du sbyang bar bya ba'i phyir zhabs yin te/_sngar
[\[56b\]]
[\[56b.1\]]spyad pa ni zhabs zhes bya ba'i phyir ro/_/rig pa sngar smos pa ni de yongs su dag pas tshul khrims dang ting nge 'dzin yongs su dag par 'gyur ba'i phyir te/_shes rab des mig bzhin du mthong zhing tshul khrims dang ting nge 'dzin dag gis rkang pa bzhin du 'gro ba ni [#]bgrod par bya bar phyin par 'gyur bas de'i
[\[56b.2\]]phyir rig pa dang zhabs zhes bya ba'i sgra ni bslab pa gsum yin par ston to/_/yang na de la rig pa zhes smos pas ni rig pa gsum bzung la/_zhabs zhes smos pas ni de'i sngon rol du spyad pa yin pa'i phyir tshul khrims phun sum tshogs pa dang /_spyod pa phun sum tshogs pa dang /_bzlog pa phun sum
[\[56b.3\]]tshogs pa dang /_tshe 'di la bde bar gnas pa lhag pa'i sems bzhi bzung ngo /_/rig pa gsum ni sngon gyi gnas rjes su dran pa mkhyen pa mngon sum du mdzad pa'i mngon par shes pa dang /_'chi 'pho dang skye ba mkhyen pa mngon sum du mdzad pa'i mngon par shes pa dang /_zag pa zad pa mkhyen
[\[56b.4\]]pa mngon sum du mdzad pa'i mngon par shes pa ste/_'di ltar bcom ldan 'das byang chub kyi shing drung du bzhugs te/_nam gyi thun dang po dang /_dang 'og la sngon gyi gnas rjes su dran pa dang /_'chi 'pho dang skye ba mkhyen pas sems can sngon gyi mthar gtogs pa rnams dang /_phyi ma'i mthar gtogs
[\[56b.5\]]pa rnams kyi sngon gyi gnas dang /_'chi 'pho dang skye ba gzigs nas thun gsum pa la zag pa zad pa mkhyen pas spang bar bya ba gang yin pa dang /_thob [#]par bya ba dang /_mngon par rdzogs par byang chub par bya ba gang yin pa de thams cad spangs pa mngon sum du byas mngon par rdzogs par byang chub nas
[\[56b.6\]]thams cad mkhyen pa nyid brnyes so/_/rig pa de dag gi sngon rol du spyad par bya ba ni tshul khrims phun sum tshogs pa yin no/_/de la tshul khrims phun sum tshogs pa ni rnam pa drug ste/_tshul khrims dang ldan pa dang /_so sor thar pa'i sdom pa la gnas pa dang /_cho ga phun sum tshogs pa dang /_
[\[56b.7\]]spyod yul phun sum tshogs pa dang /_kha na ma tho ba phra rab tsam dag la yang 'jigs pa dang /_bslab pa'i gzhi yang dag par blangs nas slob pa ste/_de dag gis ni tshul khrims yongs su dag pa yin no/_/de ltar tshul khrims yongs su dag nas ting nge 'dzin yongs su dag par bya ba'i phyir spyod pa
[\[57a\]]
[\[57a.1\]]phun sum tshogs pa la spyod de/_de la spyod pa phun sum tshogs pa ni/_spyod lam thams cad du shes bzhin du gnas pa'o/_/bzlog pa phun sum tshogs pa ni mig la sogs pas shes par bya ba la mtshan ma dang mngon rtags su mi 'dzin pa'i phyir dbang po'i sgo bsdam [#]pa yin no/_/
[\[57a.2\]]de ltar tshul khrims yongs su dag pa shes bzhin du gnas pa dang /_dbang po rnams kyi sgo bsdams par gyur nas ting nge 'dzin sgrub par byed de/_ting nge 'dzin ni tshe 'di la bde bar gnas pa lhag pa'i sems bzhi yin no/_/de dag las kyang bsam gtan bzhi pa ste/_bsam gtan bzhi pa las su
[\[57a.3\]]rung bar bya ba'i phyir ting nge 'dzin yongs su sgrub bo/_/de ltar ting nge 'dzin yongs su dag pa ni mngon par shes pa mngon par sgrub par byed de/_rdzu 'phrul gyi mngon par shes pa dang /_lha'i rna ba'i mngon par shes pa dang /_pha rol gyi sems shes pa'i mngon par shes pa dang /_sngar bshad pa'i rig
[\[57a.4\]]pa gsum sgrub [#]par byed de/_de lta bas na rig pa de dag dang zhabs de dag dang ldan pas bcom ldan 'das kyis ston pa nyid phun sum tshogs pa brnyes pa'i phyir rig pa dang zhabs su ldan pa ni ston pa nyid phun sum tshogs pa 'thob pa'i rgyur bstan pa yin no/_/bde bar gshegs pa zhes bya ba 'dis ni ji
[\[57a.5\]]ltar gshegs par bya ba bzhin du gshegs pa de ston par byed do/_/legs par gshegs pa ni bde bar gshegs pa ste/_yang phyir mi ldog pa'i don gyis rims nad legs par byang ba bzhin no/_/ma lus par rdzogs pa ni bde bar gshegs pa ste/_shes bya ma lus par rtogs pa'i don
[\[57a.6\]]gyis na bum pa legs par gang ba bzhin no/_/don 'di gnyis ni phyi rol pa dang nyan thos dag las khyad par du bya ba'i don te/_phyi rol pa rnams ni yang phyir ldog pa'i phyir legs par gshegs pa ma yin no/_/nyan thos la sogs pa ni yang so so'i [#]skye bor 'gyur ba'i skal ba can ma yin pa'i phyir
[\[57a.7\]]legs par gshegs pa ni yin mod kyi/_shes bya thams cad la ye shes thogs pa'i phyir ma lus par rtogs pa ni ma yin no/_/bcom ldan 'das ni legs par gshegs pa'i phyir dang /_rtogs par bya ba ma lus par rtogs pa'i phyir bde bar gshegs pa zhes bya'o/_/de ltar rig pa dang
[\[57b\]]
[\[57b.1\]]zhabs su ldan pas ston pa phun sum tshogs pa de ma lus par brnyes pa'i bcom ldan 'das kyi ston pa nyid kyi phrin [#]las de ni 'jig rten mkhyen pa/_skyes bu 'dul ba'i kha lo sgyur [#]ba/_bla na med pa zhes bya ba'i tshig 'di gnyis kyis ston to/_/ston pa nyid kyi phrin [#]las de yang rnam pa gnyis te/_
[\[57b.2\]]'jig rten skal ba dang ldan pa dang /_skal ba dang mi [#]ldan pa la gzigs pa dang /_skal ba dang ldan pa 'dul bar mdzad pa'o/_/de la 'jig rten mkhyen pa zhes bya ba 'dis ni 'jig rten skal ba dang ldan pa dang mi ldan pa la gzigs te/_'jig rten rig pa [#]na 'jig rten mkhyen pa yin no/_/'di
[\[57b.3\]]ni 'jig rten skal ba dang ldan pa dang mi ldan pa mkhyen pa'i phyir 'jig rten mkhyen pa zhes bya ste/_'di ltar bcom ldan 'das ni sangs rgyas kyi spyan gyis nyin lan gsum mtshan lan gsum du su ni nyams/_su ni 'phel/_su ni nyam nga bar gyur/_su ni ngan song la gzhol/_su ni ngan
[\[57b.4\]]song la 'bab/_bdag gis gang ni ngan song las drangs nas mtho ris dang thar pa la dgod par bya/_gang gi dge ba'i rtsa ba ma skyed [#]pa rnams ni yongs su smin par bya/_gang gi [#]yongs su smin pa rnams ni thar bar bya zhes 'jig rten la rnam par gzigs par mdzad do/_/skyes bu 'dul ba'i kha lo
[\[57b.5\]]sgyur [#]ba zhes bya ba 'dis ni skal ba dang ldan pa 'dul bar mdzad pa ston te/_bcom ldan 'das kyis 'jig rten skal ba dang ldan pa dang /_skal ba dang mi ldan pa la gzigs nas skyes bu gang dag 'dul bar 'os pa 'dul bar spyod pa de dag ni skal ba dang ldan pa ste/_de dag 'dul bar mdzad do/_/
[\[57b.6\]]kha lo sgyur [#]ba'i ngo bor gyur pa'i phyir 'dul ba'i kha lo ni sgyur [#]ba'i ngo bo yin no/_/bla na med pa zhes smos pa ni kha lo sgyur [#]ba'i ngo bo khyad par du bya ba'i phyir te dga' bo dang /_sor mo'i phreng [#]ba dang /_lteng [#]rgyas 'od srungs la sogs pa 'dul bar mdzad pa'i skyes bu kha cig 'dod chags dang zhe sdang dang gti
[\[57b.7\]]mug shas che ba gdul dka' ba rnams kyang 'dul [#]ba'i phyir dang /_thabs sla ba mchog tu kha na ma tho ba med pas 'dod pa bsod nams dang dub pa dang ldan pa'i mtha' spangs nas dbu ma'i lam gyis 'dul ba'i phyir dang /_don gyi mchog mya ngan las 'das pa la 'dul ba'i phyir dang /_gtan
[\[58a\]]
[\[58a.1\]]du mi ldog par 'dul ba'i phyir skyes bu 'dul ba'i kha lo sgyur ba bla na med pa zhes bya ba [#]ste/_skal ba dang ldan pa rnams 'dul ba'i phyir bcom ldan 'das ni skyes bu 'dul ba'i kha lo sgyur ba zhes bya'o/_/'o na skal ba med pa de dag ji ltar sgrub par mdzad ce na/_de dag la
[\[58a.2\]]yang dbul ba dang /_ngan 'gro'i sdug bsngal las yongs su skyob pas longs spyod dang /_bde 'gro la sogs pa la 'god par mdzad do/_/skal ba dang mi ldan pa ni rigs med pa la bya'o/_/skal ba dang ldan pa ni nyan thos la sogs pa'i byang chub la rigs ji lta ba bzhin du 'god par
[\[58a.3\]]mdzad do/_/ma nges pa'i rigs can ni rkyen gyi stobs kyis rab tu grol ba las nyams pa las bzlog ste gya nom pa la [#]'god par mdzad pas skyes bu 'dul ba'i kha lo sgyur [#]ba bla na med pa zhes bya'o/_/lha dang mi rnams kyi ston pa zhes bya ba 'dis ni ston pa nyid kyi phrin [#]las de gang dag la gnas pa de
[\[58a.4\]]ston te/_bcom ldan 'das sems can rnams la mtho ris dang /_byang grol ston pa'i phyir bye brag med par ston pa yin mod kyi/'dis ni gang la bden par mthong ba dang /_dge sbyong gi tshul gyi [#]'bras bu thob pa dmigs pa de dag gi skabs yin no/_/don ji lta ba bzhin rjes su ston pa ni 'dir ston
[\[58a.5\]]pa nyid kyi phrin [#]las yin par dgongs la/_de'i snod ni lha dang mi dag yin pas de'i phyir lha dang mi dag gi ston pa zhes bya'o/_/ji skad du bshad pa'i tshig dgus brjod par 'dod pa yon tan che ba'i bdag nyid mtha' dag mngon par brjod zin nas sangs rgyas bcom ldan 'das zhes bya ba 'di gnyis yang ci'i phyir
[\[58a.6\]]smos she na/_gang la yon tan che ba'i bdag nyid 'di yod pa de ni sangs rgyas bcom ldan 'das yin no zhes bya bar bstan pa'i phyir ro/_/yang na bcom ldan 'das zhes bya ba'i sgra ni grags pa'i rnam grangs su brjod par bya ba yin no/_/bcom ldan 'das zhes bya ba ni grags pa dang ldan pa ste/_rnam par grags pa
[\[58a.7\]]zhes bya ba'i sgra'i don yin no/_/de lta bas na 'di ltar bcom ldan 'das de ni sangs rgyas zhes bya bar [#]rnam par grags so zhes bya ba'i tha tshig go/_/'di ltar de ni de bzhin gshegs pa zhes bya ba dang /_'di ltar de ni dgra bcom pa zhes bya ba dang /_'di ltar yang dag par rdzogs pa'i sangs rgyas zhes bya ba re re
[\[58b\]]
[\[58b.1\]]la'ang sbyar bar bya'o/_/'di la dngos po mtha' [#]dag rtogs pa'i blo yod pas na sangs rgyas zhes bya'o/_/de bzhin gshegs pa de ni bsod nams dag gi [#]rgyu mthun pa/_dge ba'i rtsa ba rnams chud mi za ba zhes bya ba la sogs pa sangs rgyas rjes su dran pa bstan pa 'di la ni bcom ldan 'das de sems can gyi
[\[58b.2\]]don rgyu gang gis gtan du dang /_sku gang yin pa dang /_gang la brten pa dang /_bya ba gang yin pa dang /_thabs gang yin pa dang /_gang na gnas shing de la ma chags par don mdzad pa dang /_dngos po gang la chags pa dang /_spang ba [#]gang yin pa dang /_ye shes gang yin pa dang /_sku gang dag la
[\[58b.3\]]bzhugs nas gtan du sems can gyi don mdzad pa'i don de dag gi go rims bzhin du tshig gnyis dang /_drug dang /_gsum dang /_bzhi dang /_yang drug dang /_gsum dang /_gsum dang /_bzhi dang /_bzhis bstan to/_/de la de bzhin gshegs pa de ni bsod nams dag gi rgyu mthun pa/_
[\[58b.4\]]dge ba'i rtsa ba rnams chud mi za ba zhes bya ba 'di gnyis kyis ni rgyu gang gis rtag tu sems can gyi don mdzad pa ston te/_rgyu gnyis las gzhan dag gis gtan du sems can gyi don byed mi nus so/_/so so'i skye bo dag gis bsod nams dag gi rnam par smin pa phyung nas yongs su zad par 'gyur ba'i phyir
[\[58b.5\]]ro/_/nyan thos dang rang sangs rgyas rnams kyi dge ba'i rtsa ba dag ni phung po lhag ma med pa'i mya ngan las 'das pa'i dbyings su zad par 'gyur ba'i phyir ro/_/de bzhin gshegs pa'i bsod nams dag ni rnam par smin pa phyung nas yongs su zad pa med de/_gang gi phyir de bzhin gshegs pa de bsod nams
[\[58b.6\]]dag gi rgyu mthun pa'i phyir ro[#]/_/'di ltar bcom ldan 'das byang chub sems dpa'i spyod pa la gnas pa na sems can thams cad la gzigs la rnam par smin pa la mi gzigs shing sbyin pa la sogs pa bsod nams thams cad rgyu mthun pa'i 'bras bu 'byung bar bya ba'i ched du sbyin pa yang khyad par du 'gyur zhing
[\[58b.7\]]sbyin pa mi zad par gyur cig ces [#]sbyin pa yongs su bsngo [#]ba mdzad kyi longs spyod phun sum tshogs pa'i ched du ni bsngo bar mi mdzad la/_de bzhin du tshul khrims la sogs pa khyad par du 'gyur zhing tshul khrims la sogs pa mi zad par gyur cig ces bsngo ba mdzad kyi/_bde 'gro lus phun sum tshogs pa la
[\[59a\]]
[\[59a.1\]]sogs pa'i ched du ni bsngo bar mi mdzad do/_/de ltar sbyin pa la sogs pa'i bsod nams yongs su bsngos pa rnams rgyu mthun par gyur pas de bzhin gshegs pa de [#]bsod nams mi zad pa yin te/_des ni gtan du sems can gyi don mdzad par spyod do/_/de bzhin gshegs
[\[59a.2\]]pa'i dge ba'i rtsa ba thams cad ni phung po lhag ma med pa'i mya ngan las 'das pa'i dbyings su yang zad pa med pas de'i phyir dge ba'i rtsa ba rnams chud mi za ba yin no/_/de nyid kyi phyir de bzhin gshegs pa rnams kyi sku ni [#]rtag pa zhes bya ste/_nye bar 'dus byas pa'i sku sngon 'phags [#]pa'i shugs kyis
[\[59a.3\]]rtsol ba [#]med par yid bzhin gyi nor bu bzhin du 'khor ba [#]ji srid par 'jug pa'i phyir ro/_/de ltar na de bzhin gshegs pa de ni sems can gyi don gyi 'bras bu can gyi dge ba'i rtsa ba rnams chud mi za ba zhes bya'o/_/bzod pas brgyan pa/_bsod nams kyi gter rnams kyi gzhi/_dpe byad bzang po
[\[59a.4\]]rnams kyis spras pa/_mtshan gyi me tog rgyas pa/_spyod yul ran par mthun pa/_mthong na mi mthun pa med pa zhes bya ba'i tshig 'di drug gis ni bcom ldan 'das de sku gang gis sems can gyi don gang mdzad pa'i sku de ston te/_sku de ni gzugs kyi sku yin no/_/gzugs kyi sku de'i phun sum
[\[59a.5\]]tshogs pa la yang rnam pa lngas ston te/_rtsa ba'i rgyu phun sum tshogs pa dang /_rab tu dbye ba'i rgyu phun sum tshogs pa dang /_ngo bo nyid phun sum tshogs pa dang /_gnas skabs phun sum tshogs pa dang /_mdzad pa phun sum tshogs pa'o/_/de la bzod pas brgyan pa zhes bya ba 'dis ni rtsa ba'i rgyu
[\[59a.6\]]phun sum tshogs pa ston to/_/bzod pa ni mdzes pa'i rgyu yin te/_'di ltar bzod pas ni mdzes par 'gyur ro zhes gsungs so/_/yang 'di ni mdog ngan par 'gyur ba'i lam yin te/_'di lta ste khro ba yin/_khon du 'dzin pa yin zhes gsungs te/_bzod pa ni rang gi ngo bo bsten pa dang /_de'i
[\[59a.7\]]mi mthun pa'i phyogs yongs su spangs pas mdzes pa'i rgyur bshad do/_/bsod nams kyi gter rnams kyi gzhi zhes bya ba 'dis ni rab tu dbye ba'i rgyu phun sum tshogs pa ston te/_sku'i yan lag so so'i rgyu ni rab tu dbye ba'i rgyu yin no/_/de yang 'phags pa blo gros mi zad pas bstan pa las brtson
[\[59b\]]
[\[59b.1\]]'grus mi zad pa bstan pa'i nang nas bsod nams kyi tshogs mi zad par bstan pa las khong du chud par bya ste/_de las ni sems can thams cad kyi bsod nams kyi phung po bcu 'gyur gyis de bzhin gshegs pa'i ba [#]spu'i khung gcig mngon par 'grub pa [#]gsungs la/_ba spu'i khung thams cad
[\[59b.2\]]mngon par 'grub par rtogs pa'i bsod nams kyi phung po brgyad [#]'gyur gyis ni dpe byad bzang po gcig mngon par 'grub bo/_/dpe byad bzang po thams cad mngon par 'grub [#]par gtogs pa'i bsod nams kyi phung po stong 'gyur gyis ni mdzod spu dang /_gtsug tor [#]dang /_chos kyi dung ma gtogs
[\[59b.3\]]pa mtshan re re yongs su 'grub par gsungs la/_mtshan nyi shu rtsa dgu 'grub par gtogs pa'i bsod nams kyi phung po khri 'gyur gyis ni mdzod spu 'grub bo/_/mdzod spu 'grub par gtogs pa'i bsod nams kyi phung po 'bum 'gyur gyis ni gtsug tor 'grub bo/_/gtsug tor 'grub par
[\[59b.4\]]gtogs pa'i bsod nams kyi phung po bye ba phrag 'bum 'gyur gyis ni de bzhin gshegs pa'i chos kyi dung mngon par 'grub bo zhes gsungs te/_de ltar na de bzhin gshegs pa'i gzugs kyi sku de ni bsod nams kyi gter rnams kyi gzhi yin no/_/dpe byad bzang po rnams kyis spras pa/_mtshan
[\[59b.5\]]gyi me tog rgyas pa zhes bya ba 'di gnyis kyis ni/_gzugs kyi sku'i ngo bo nyid phun sum tshogs pa ston te/_de bzhin gshegs pa'i sku mdzes pa'i rang gi ngo bo ni mtshan dang dpe byad kyis brgyan pa yin no/_/de la dpe byad bzang po rnams kyis spras pa ni de dag mtshan gyi 'khor yin pa'i phyir
[\[59b.6\]]ro/_/mtshan gyi me tog rgyas pa ni de dag rgyan du gyur pa'i phyir ro/_/spyod yul ran par mthun pa zhes bya ba 'dis ni gnas skabs phun sum tshogs pa ston par byed de/_mngon du gshegs pa thams cad du mdzes pa'i phyir spyod lam thams cad du mdzes pa ni gnas skabs phun sum tshogs
[\[59b.7\]]pa yin no/_/mthong na mi mthun pa med pa zhes bya ba 'dis ni mdzad pa phun sum tshogs pa ston te/_de bzhin gshegs pa'i sku'i mdzad pa ni rang gi ngo bos kyang rab tu dang ba bskyed [#]la/_gnas skabs kyis kyang rab tu dang ba bskyed [#]pas sems can rnams dang mi mthun pa med pa yin te/_
[\[60a\]]
[\[60a.1\]]mthong ba tsam gyis 'di ni skyes bu chen po yin no zhes bya bar rtogs shing rab tu dang ba skyed par byed pa gang yin pa 'di nyid 'di'i mthong na mi mthun pa med pa yin no/_/dad pas mos pa rnams la [#]mngon par dga' ba/_shes rab zil gyis mi non pa/_stobs rnams la brdzi [#]ba med
[\[60a.2\]]pa zhes bya ba'i tshig gsum po 'dis ni bcom ldan 'das de sems can gang dag la brten nas sems can gyi don mdzad pa de ston par byed de/_sems can de dag kyang dad pa'i bsam pa'am/_zil gyis mnan pa'i bsam pa ste/_bsam pa gnyis kyis de bzhin gshegs pa'i drung du 'ong ngo /_/
[\[60a.3\]]dad pa'i bsam pa yang rnam pa gnyis te/_ci 'dra ba snyam pa'i bsam pa'am/_rab tu dga' ba'i [#]bsam pa'o/_/de gnyi ga yang mngon par 'dod pa'i ngo bo yin pa'i phyir dad pa zhes bya'o/_/'di ltar kha cig ni ci 'dra ba zhig snyam pa'i bsams [#]pa skyes pa dang /_sngon gyi dge ba'i rtsa bas
[\[60a.4\]]yang dag par bskul nas de bzhin gshegs pa'i drung du 'gro'o/_/kha cig ni yon tan che ba'i bdag nyid thos nas rab tu dang ba yang dag par bskyed [#]pa dang /_dge ba'i rtsa bas bskul nas 'gro ste/_de bas na 'dis ni bar mar gnas pa dang /_dad pa dag bstan pa yin no/_/de dag gis
[\[60a.5\]]mthong na dga' ba dang /_rab tu dang ba skyed pa mdzad pa'i phyir bcom ldan 'das de ni dad pas mos pa rnam pa de gnyi ga'i yang mngon par dga' ba'i rgyu yin no/_/zil gyis mnan pa'i bsam pa yang rnam pa gnyis te/_shes rab zil gyis mnan pa'i bsam pa ni dper na rtsod pa don du gnyer bar byed
[\[60a.6\]]pa bden po la sogs pa lta bu'o/_/lus kyi stobs kyis zil gyis gnon pa'i bsam pa de ni dper na 'brog gnas la sogs pa stobs kyis mngon pa'i nga rgyal byed pa rnams lta bu'o/_/de bas na 'dis ni bsam pa rnam pa gnyis kyis zhe 'gras pa rnams yang dag par bstan pa yin no/_/bcom ldan
[\[60a.7\]]'das [#]de ni shes rab phul du phyin pa dang ldan pa'i phyir dang /_zil gyis gnon [#]par mdzad pa'i phrin [#]las phul du phyin pa dang ldan pa'i phyir zil gyis gnon par 'dod pa de gnyi ga'i shes rab kyi [#]zil gyis mi non cing stobs rnams kyis brdzi [#]ba med pa yin no/_/sems can thams cad kyi ston pa/_byang
[\[60b\]]
[\[60b.1\]]chub sems dpa' rnams kyi yab/_'phags pa'i gang zag rnams kyi rgyal po/_/mya ngan las 'das pa'i grong khyer du 'gro ba rnams kyi ded dpon zhes bya ba'i tshig 'di bzhis ni bcom ldan 'das de sems can thams cad kyi bya ba gang yin pa mdzad pa de ston te/_de la sems can thams cad kyi
[\[60b.2\]]ston pa zhes bya ba ni bcom ldan 'das de khyad par med par sems can thams cad kyi bya ba ston pa nyid kyis mdzad pa yin te/_'di ltar ngan song du skyes pa kha cig kyang 'od dang de bzhin gshegs pa'i sku yang dag par bstan pas rab tu dang ba bskyed nas bde 'gro la 'god par mdzad la/_bde
[\[60b.3\]]'gror skyes pa rnams kyang kha cig skal ba dang mi ldan pa sngar [#]bshad pa'i tshul du zil gyis mnan pa'i bsam pas lhag [#]pa rnams ni 'khor ba'i bde ba'i lam sbyin pa la sogs pa la 'god par mdzad do/_/skal ba dang ldan pa bsam pa rnam pa gnyis kyis lhag [#]pa rnams kyang dge ba'i rtsa ba ma
[\[60b.4\]]bskyed pa rnams ni dge ba'i rtsa ba skyed [#]par mdzad do/_/dge ba'i rtsa ba bskyed pa rnams ni dge ba'i rtsa ba yongs su smin par mdzad do/_/yongs su smin pa rnams ni rigs ji lta ba bzhin du nyan thos la sogs pa la 'god cing yongs su grol bar mdzad de/_de ltar na bcom ldan 'das de ni ngan 'gro dang
[\[60b.5\]]bde 'gror skyes pa rnams dang /_skal ba dang ldan pa dang /_skal ba dang mi ldan pa rnams kyi bya ba bsgrub [#]pa'i phyir na sems can thams cad kyi ston pa zhes bya'o/_/bya ba de'i gnas skabs kyi bye brag ni rnam pa gnyis te/_zhugs pa'i gnas skabs kyi bye brag dang /_'jug pa'i gnas skabs
[\[60b.6\]]kyi bye brag go/_/zhugs pa'i gnas skabs kyi bye brag kyang sangs rgyas 'byung ba dang nye bar bsgrub par [#]bya ba'i phyir sangs rgyas dang nyan thos kyi rigs kyi bye brag ni rnam pa gnyis so/_/de la sangs rgyas kyi rigs can gyi dbang du mdzad nas byang chub sems dpa' rnams kyi yab ces bya ba smos te/_bcom
[\[60b.7\]]ldan 'das de ni rang gi yon tan phun sum tshogs pa la dbang thob pa'i byang chub sems dpa' rnams la yang dag par gtod pa'i phyir 'khor los sgyur bas [#]'khor los sgyur [#]ba'i bu mtshan dang ldan pa la 'khor lo yang dag par gtod pa shes pa rnams kyi phar gyur pa dang 'dra ba [#]de dag gi yab tu gyur [#]zhes bya'o/_/
[\[61a\]]
[\[61a.1\]]nyan thos kyi rigs can gyi dbang du mdzad nas 'phags pa'i gang zag rnams kyi rgyal po zhes bya ba smos te/_bcom ldan 'das de ni 'khor los sgyur ba'i bu phal pa rnams kyi rgyal por gyur pa bzhin du nyan thos gcig tu dka' [#]bzhin du byed pas rtog [#]pa thob pa rnams kyi rgyal
[\[61a.2\]]po lta bur gyur pa yin no/_/'jug pa'i gnas skabs kyi bye brag ni rigs gsum car la yang srid pas de'i phyir de'i dbang du mdzad nas mya ngan las 'das pa'i grong khyer du 'gro ba rnams kyi ded dpon zhes bya ba smos te/_bcom ldan 'das de ni mya ngan las 'das pa'i grong khyer du 'jug pa
[\[61a.3\]]thar pa'i sa bon ma skyes pa de dag gi rigs ji lta ba bzhin du lam nas lam gzhan du khrid par mdzad pa'i phyir ded dpon zhes bya'o/_/ye shes dpag tu med pa/_spobs pa bsam gyis mi khyab pa/_gsung rnam par dag pa/_dbyangs snyan pa/_sku byad blta bas chog mi shes pa/_
[\[61a.4\]]sku mtshungs pa med pa zhes bya ba'i tshig 'di drug gis ni bcom ldan 'das de thabs gang gis sems can gyi [#]don mdzad pa'i thabs de ston te/_thabs de yang de las gsum yin no/_/de la go rims bzhin du tshig dang pos ni yid kyi phrin [#]las ston to/_/gsum gyis ni gsung gi phrin [#]
[\[61a.5\]]las ston to/_/gnyis kyis ni sku'i phrin las ston te/_gsung dang sku'i phrin [#]las dag ni chos 'chad pa la sogs pa ston pa'i ngo bo yin pa'i phyir lhur sems can gyi don mdzad pa'i thabs yin par ston to/_/thugs kyi phrin [#]las kyang de dag kun nas slong bar byed pa nyid kyis sems can
[\[61a.6\]]gyi [#]don mdzad pa'i thabs yin par yongs su bzung [#]ste/_ye shes ni de dang lhan cig spyod pa'i phyir 'dir thugs kyi phrin [#]las zhes bshad do/_/yul dpag tu med pas ye shes dpag tu med pa yin la/_de dang ldan pas bcom ldan 'das ye shes dpag tu med pa zhes bya ste/_sku dang gsung gi
[\[61a.7\]]phrin [#]las kyi mtshan nyid ni sems can gyi don mdzad pa'i thabs yin par bzung [#]la/_de dag kyang dpag tu med la bcom ldan 'das kyi ye shes de la thogs pa med par 'jug go/_/gsung gi phrin [#]las ni spobs pa dang dbyangs rnam par dag pa'i yon tan phun sum tshogs pa'i khyad par bstan te/_de la spobs
[\[61b\]]
[\[61b.1\]]pa'i khyad par yang rnam pa gnyis te/_yi ge la brten pa dang /_don la brten pa'o/_/yi ge la brten pa ni tshig re re la brten nas yi ge'i bye brag gzhan dang gzhan dag gis bskal pa dpag tu med par ston kyang de bzhin gshegs pa'i spobs pa yongs su gtugs pa med pa las rig par bya'o/_/don
[\[61b.2\]]la brten pa ni bskal pa dpag tu med par sems can dpag tu med pa rnams so so nas zhu ba dpag tu med pa yongs su zhus pa'i zhu ba thams cad la lan cig gsung gcig brjod pa kho nas lan thebs pa las rig par bya ste/_de ltar na yi ge dang don la brten pa'i spobs pa'i khyad par gyis bsam gyis
[\[61b.3\]]mi khyab pa ngo mtshar rmad du byung ba'i chos ston par mdzad pa'i phyir bcom ldan 'das de spobs pa bsam gyis mi khyab pa zhes bya'o/_/ngag gi skyon brdzun du smra ba la sogs pa dang /_smra bar bcol ba'i [#]skyon spu zing zhes byed pa la sogs pa dang /_nga ro'i skyon gdangs mi snyan pa la sogs pa ji snyed
[\[61b.4\]]pa de dag med pa'i phyir bcom ldan 'das de ni gsung rnam par dag pa zhes bya'o/_/gsung gi yon tan gyi sgo nas yid du 'ong ba'i phyir bcom ldan 'das de ni dbyangs snyan pa zhes bya'o/_/gsung gi yon tan ni gsung dbyangs kyi yan lag lnga dang ldan pa dang drug cu dang ldan pa las rig par
[\[61b.5\]]bya'o/_/sku byad blta bas chog mi shes pa dang /_sku mtshungs pa med pa zhes bya ba'i tshig 'di gnyis ni sku'i phrin las kyi rten gyi [#]khyad par dang /_rang gi ngo bo'i khyad par bstan te/_de la rten gyi khyad par ni sku byad blta bas chog mi shes pa las rig par bya ste/_bcom ldan 'das de'i yan
[\[61b.6\]]lag dang nying lag dag la yun ring mo zhig nas mthong yang sngon ma mthong ba bzhin du blta ba'i dga' bas ngoms mi shes pa'i sku byad blta bas chog mi shes pa zhes bya'o/_/rang gi ngo bo'i khyad par ni sku mtshungs pa med pa las rig par bya ste/_bcom ldan 'das de ni khams dang /_'gro
[\[61b.7\]]ba dang /_skye gnas dag tu gdul bya de dang de dag la kha dog dang spyod pa mthun par bstan pa dang /_chos bstan pas 'dul bar mdzad pa'i phyir sku mtshungs pa med pa zhes bya'o/_/'dod pa dag gis ma gos pa/_gzugs dag gis nye bar ma gos pa/_gzugs med pa dag dang ma
[\[62a\]]
[\[62a.1\]]'dres pa zhes bya ba'i tshig 'di gsum gyis ni bcom ldan 'das de gang na gnas pa dang /_de la ji ltar ma chags par sems can gyi don mdzad pa ston te/_de la gang na gnas shing sems can gyi don mdzad ce na/_'dod pa'i khams dang /_gzugs kyi khams
[\[62a.2\]]na gnas te/_de na lus dang /_ngag dang 'brel pa yod pa'i phyir ro/_/gzugs med pa'i khams na ni ma yin te/_de nyid kyi phyir gzugs med pa dag dang ma 'dres pa zhes bya ba gsungs so/_/de la bcom ldan 'das de 'dod pa'i khams na sems can gyi don mdzad pa na 'dod par
[\[62a.3\]]gtogs pa'i 'dod pa'i 'dod chags la sogs pa'am/_der gtogs pa'i sems can log par sgrub pa dag gis mi 'phrogs pa'i phyir 'dod pa dag gis ma gos pa zhes bya'o/_/gzugs kyi khams na yang snyoms par 'jug pa'i tshe snyoms par 'jug pa'i bde ba dag dang /_
[\[62a.4\]]der gtogs pa'i sems can dang 'brel pa der skye ba'i yon tan yang dag par bstan pas sems ma 'phangs [#]pa'i phyir gzugs dag gis nye bar ma gos pa zhes bya'o/_/nye bar gos pa ni nye bar gos pa ste/_de yang snyoms par 'jug pa'i ro myang ba dang skye ba'i yon tan yang dag par
[\[62a.5\]]mthong bas ro myang ba'o/_/de dag med pas na nye bar ma gos pa zhes bya'o/_/phung po dag las rab tu rnam par [#]grol ba/_khams rnams dang mi ldan pa/_skye mched rnams bsdams pa zhes bya ba'i tshig 'di gsum gyis ni bcom ldan 'das de dngos po gang la yang ma chags par sems
[\[62a.6\]]can gyi don mdzad pa de ston te dngos po de yang phung po dang /_khams dang skye mched dag yin te/_phyi nang gi dngos po ni de'i bdag nyid yin pa'i phyir ro/_/de dag kyang chags pa'i gnas yin pa'i phyir te/_de la phung po rnams ni/_yang skye ba'i mtshan nyid yin pa'i phyir de dag la [#]rab tu thar bas/_
[\[62a.7\]]bcom ldan 'das de phung po dag las rab tu rnam par grol ba zhes bya'o/_/khams rnams ni dbang po rnams kyis rnam par shes pa'i sgo nas yul rnams dang ldan pa'i ngo bo yin pa'i phyir de la brten pa'i kun nas nyon mongs pa dang bral bas/_bcom ldan 'das de khams rnams dang mi ldan pa
[\[62b\]]
[\[62b.1\]]zhes bya'o/_/skye mched rnams ni mthong ba la sogs pa skye ba'i [#]sgor gyur pa'i phyir/_de la brten pa'i kun nas nyon mongs pa bsdams [#]pa'i phyir/_bcom ldan 'das de skye mched rnams bsdams pa zhes bya'o/_/mdud pa rnams yongs su bcad pa/_yongs su gdung ba dag las rnam
[\[62b.2\]]par grol ba/_sred pa las yongs su grol ba/_chu bo las brgal [#]ba zhes bya ba'i tshig 'di bzhis ni/_bcom ldan 'das de spangs pa phun sum tshogs pa ji lta bu zhig yin na/_sems can gyi don mdzad pa de ston te/_nyon mongs pa rnams ni mdor bsdu na/_yul dang ma phrad pa
[\[62b.3\]]dang /_phrad pa'i bye brag gis rnam pa gnyis te/_mdud pa'i mtshan nyid rnams dang /_yongs su gdung ba'i mtshan nyid rnams so/_/de dag gi sgo yang rnam pa gnyis te/_sred pa'i sgo rnams dang /_chu bo'i sogs rnams so/_/yul dang ma phrad pa rnams la ni/_don du gnyer ba'i rnam pa'i
[\[62b.4\]]sred pa'i sgo nas mdud par gyur pa dag yin no/_/phrad pa rnams la ni shas cher kun tu spyod pa'i sgo nas chu bo bzhin du 'phrogs [#]pa'i phyir yongs su gdung bar 'gyur ba dag yin no/_/mdud pa de dang de dag gi sgor gyur pa sred pa rnams dang /_yongs su gdung ba de dang de dag gi sgor gyur pa chu bo
[\[62b.5\]]rnams spangs pa'i phyir/_bcom ldan 'das de mdud pa rnams shin tu bcad pa/_yongs su gdung ba dag las rnam par grol ba/_sred pa las yongs su grol ba/_chu bo las brgal ba zhes bya'o/_/ye shes yongs su rdzogs pa/_'das pa dang ma byon pa dang da ltar byung ba'i sangs rgyas bcom ldan 'das rnams kyi
[\[62b.6\]]ye shes la gnas pa/_mya ngan [#]'das pa la mi gnas pa/_yang dag pa nyid kyi mtha' la gnas pa zhes bya ba'i tshig 'di bzhis ni/_bcom ldan 'das de ye shes phun sum tshogs pa ji lta bu zhig yin na/_sems can gyi don mdzad pa de ston te/_ye shes de ni rnam pa gsum ste/rnam pa thams cad mkhyen pa dang /_tha dad med par mkhyen
[\[62b.7\]]pa dang /_mi gnas pa'i mkhyen pa'o/_/de la rnam pa thams cad mkhyen pa ni ye shes kyis shes bya'i tshogs thams cad dang /_rnam pa thams cad la khyab pa'i phyir ye shes yongs su rdzogs pa zhes bya ba yin no/_/tha dad pa med par mkhyen pa ni/_dus gsum du gtogs pa'i sangs rgyas kyi [#]sku tshe dang /_
[\[63a\]]
[\[63a.1\]]sku'i ngo bo dang /_zhing la sogs pa'i khyad par gyis tha dad pa rnams kyang /_chos kyi skus mnyam pa nyid brnyes pa'i phyir/_'das pa dang /_ma byon pa dang /_da ltar byung ba'i sangs rgyas bcom ldan 'das rnams kyi ye shes la gnas pa zhes bya ba yin no/_/mi gnas
[\[63a.2\]]pa'i mkhyen pa ni/_'khor ba dang mya ngan las 'das pa dag la mi gnas pa'i phyir/_mya ngan las 'das pa la mi gnas pa yin te/_yang dag pa'i mtha' la gnas pa gang yin pa de nyid/_'di'i nyan thos la sogs pa'i mya ngan las 'das pa la mi gnas pa yin no/_/yang dag pa'i mtha' ni
[\[63a.3\]]de bzhin nyid rnam par dag pa ste/_de nyid chos kyi sku yin no/_/de la gnas pa ni yang dag pa'i mtha' la gnas pa zhes bya'o/_/sems can thams cad la gzigs pa'i sa la bzhugs pa'o zhes bya ba ni 'dir bsdus pa'i don ni 'di yin te/_sems can thams cad la gzigs pa'i sa ni/_
[\[63a.4\]]de bzhin gshegs pa'i sku gsum yin te/_'di lta ste de bzhin gshegs pa des de kho na la gnas te/_sems can thams cad kyi rgyud la gzigs nas/_bsam pa ji lta ba bzhin du theg pa gsum gyi sgo nas chos ston par mdzad pas sku gsum po de kho na la bzhugs zhes bya ba'i tha tshig go/_/'di ltar
[\[63a.5\]]lung las/_bcom ldan 'das de longs spyod rdzogs pa'i skus sa bcu la gnas pa 'phags pa spyan ras gzigs dbang phyug dang /_de las gzhan pa'i bdag nyid chen po rnams la/_theg pa chen po'i chos ston cing /_'og min gyi gnas na bzhugs so [#]zhes 'byung ste/_de ltar re zhig longs
[\[63a.6\]]spyod rdzogs pa'i skus sems can gyi don mdzad par sbyor bar bshad pa yin no/_/sprul pa'i sku la yang sems can gyi don mdzad par sbyor bar [#]yod pa nyid de/_'di ltar gzhung lugs las/_bcom ldan 'das de sprul pa'i sku'i [#]'dod pa na spyod pa 'phags pa shA ri'i bu la sogs pa dang /_de las
[\[63a.7\]]gzhan pa skal ba dang ldan pa rnams kyi sems can gyi rgyud la gzigs nas cho 'phrul gsum bstan pas bsam pa ji lta ba dang /_skal ba ji lta ba bzhin du nyan thos kyi theg pa'i chos nyid ston cing 'khor ba ji srid par bzhugs so zhes 'byung ste/_de ltar sprul pa'i sku de yang de dang ldan par bstan pa
[\[63b\]]
[\[63b.1\]]yin no/_/chos kyi sku de ni gnyi ga'i gzhir gyur pa'i phyir de dag gi rgyur 'gyur bas de nyid gtso bo'i rgyu yin no/_/de med na de gnyi ga yang med pas sems can gyi don mdzad pa yang med par 'gyur te/_de lta bas na sems can thams cad la gzigs pa'i sa ni de bzhin gshegs pa'i sku gsum
[\[63b.2\]]yin no zhes bya bar gnas so/_/'di dag ni de bzhin gshegs pa'i yang dag pa'i yon tan yin no/_/'dir bsdus pa'i tshigs su bcad pa ni/_rgyun mi 'chad gzugs sems can dang /_/de yi bya ba rigs [#]pa dang /_/khams dang dngos la ma chags dang /_/spangs dang ye shes phun
[\[63b.3\]]sum tshogs/_/gzhan gyi don du spyad pa 'di/_/gnyis dang drug dang gsum dang bzhi/_/drug dang gsum gnyis bzhi tshan gnyis/_/tshig 'di dag gis rab tu bstan/_/rnam pa drug gis sku bstan pa/_/rtsa ba'i rab dbye rgyu dang rang /_/gnas skabs mdzad pa phun tshogs pa'i/_/tshig
[\[63b.4\]]rnams kyis ni 'dir bshad do/_/ston pa phun tshogs de rgyu dang /_/de bzhin byon pa kho na dang /_/de yi phrin [#]las de gnas te/_/dran pa nyung ngu'i bsdus pa yin/_/zhes bya ba yin no/_/'phags pa sangs rgyas rjes su dran pa'i rgya cher 'grel pa/_slob dpon dbyig gnyen gyis mdzad pa rdzogs
[\[63b.5\]]so//_//rgya gar gyi mkhan po dA na shrI la dang /_zhu [#]chen gyi lo tsA pa dge slong dpal brtsegs rak+Shi tas bsgyur cing zhus te gtan la bab pa'o//[ {D3988}#]@##/_/rgya gar skad du/_e ka gA thA b+hA ShaM[#]/_bod skad du/_tshigs su bcad pa gcig pa'i bshad
[\[63b.6\]]pa/_thams cad mkhyen pa la phyag 'tshal lo/_/skyes bu khyu mchog chen po khyod 'dra'i dge sbyong chen po lha yul sa la'ang med/_/'jig rten 'di na'ang yod pa ma yin rnam thos bu yi gnas na'ang yod ma yin/_/lha yi pho brang gnas mchog dag na'ang med la phyogs dang phyogs mtshams dag na'ang med/_/
[\[63b.7\]]ri dang nags su bcas pa'i sa steng rgyas pa kun tu bskor kyang ga la yod/_/ces pa'i tshigs su bcad pa'o/_/tshigs su bcad pa 'dis ni ci rigs par so sor ma nges pa'i gnas kyi khyad par gyi bdag por gyur pa skyes bu khyu mchog tu 'dod pa dag las khyad par du bya ba'i phyir bcom ldan 'das shAkya thub pa
[\[64a\]]
[\[64a.1\]]byang chub sems dpar gyur pas nyin zhag bdun du rnam pa rjes su dran pa dang 'bad pas brtson 'grus kyi pha rol tu phyin pa 'grub pa'i rang bzhin can yin te/_bcom ldan 'das skar rgyal gyi yon tan phun sum tshogs pa thams cad brjod pas thun mong [#]ma yin pa'i phun sum
[\[64a.2\]]tshogs pa brjod par mngon no/_/de la so sor nges pa'i gnas kyi khyad par gyi bdag nyid du gyur pa ni/_'jig rten gyi nang na khyad [#]du 'phags par 'dod pa lha'i yul na tshangs pa dang /_mtshe ma dang /_dga' ldan dang /_'phrul dga' dang /_gzhan 'phrul dbang byed do/_/sa dang 'brel
[\[64a.3\]]pa'i phyir sa la ste/_ri rab kyi rtse mo brgya byin gyi'o/_/de nyid kyi phyogs gcig lta ste/_de bas na gnas mchog ces bya ba gsungs so/_/bang rim bzhi'i byang phyogs kyi ngos na [#]ni rnam thos kyi bu'o/_/phyogs na zhes bya ba ni rnam thos sras dang /_mig mi bzang dang /_'phags skyes po dang /_yul
[\[64a.4\]]'khor srung gi'o/_/phyogs mtshams ni ri rab kyi steng khang pa brtsegs pa bzhi ni [#]lag na rdo rje dbang byed pa yin te/_de dag ni snying rje dang spangs pa dang ye shes dang bral ba yin la/_bcom ldan 'das ni de dag rnyed pa'i dge ba'i 'bras bus rnam pa thams cad du 'dra ba ma yin na/_khyad par du lhag
[\[64a.5\]]pa lta ga la lags/_ma nges pa'i gnas kyi khyad par gyi bdag por gyur pa dag ni skyes bu'i mchog tu 'dod pa yin te/_'jig rten 'di na skem byed dang dbang phyug dang skyes bu la sogs pa'o/_/de dag kyang nyon mongs pa dang sdug bsngal dang ldan pas lus dang sems rab tu zhi ba ma yin te/_de dag
[\[64a.6\]]nyan thos dang 'dra ba'ang ma yin na bcom ldan 'das dang lta smos kyang ci dgos/_skye bo mang po dang /_lo tog phun sum tshogs pa dang /_yon tan thun mong [#]ma yin pas rnam par brgyan pa'i sangs rgyas dang /_sangs ma rgyas pa ni skyes bu gtso bor bkur ba ni bram ze dang /_rgyal po dag ste/_de dag
[\[64a.7\]]kyang bsam pa dang sbyor ba ngan pas nyan thos dang 'dra ba'ang ma yin no/_/gang dag spyir rnam par grol ba thob pa rang sangs rgyas dang /_nyan thos dang /_bla gab med pa dang /_dur khrod dang /_tshal gyi nang na gnas pa de bzhin gshegs pas bsngags pa'i bdag nyid chen po bstan pa dang /_kun brjod pa
[\[64b\]]
[\[64b.1\]]dang /_rjes su bstan pa'i cho 'phrul gyis sems can thams cad kyi nyon mongs pa skyob par mi nus pa dang /_dge sbyong chen por 'dod pa ser skya dang 'ug pa la sogs pa de dag kyang ye shes dang thugs rje'i khyad par dang bral ba'i phyir bcom ldan 'das dang 'dra ba ma yin te/_de nyid kyi phyir
[\[64b.2\]]khyod kyi sangs rgyas chos ni mtshungs med pas/_/khyad par 'phags pa khyad par chen pos 'phags/_/zhes bshad do/_/rnam pa gcig tu na bcom ldan 'das kyi [#]yon tan bstan pa dang bshad pa dag gis ci rigs par sems can thams cad kyi bla ma nyid du bstan te/_skyes bu khyu mchog
[\[64b.3\]]chen po khyod 'dra'i dge sbyong chen po gzhan dag lha yul sa la'ang med/_/ces bya ba ni bstan pa'o/_/lhag ma ni de gnyis kyi so so'i bshad pa ste/_'jig rten 'di na'ang yod pa ma yin zhes bya ba ni sa la'o/_/rnam thos bu yi gnas na'ang yod ma yin/_/lha yi pho brang gnas mchog dag
[\[64b.4\]]na'ang med/_/ces pa ni lha'i yul na'o/_/phyogs dang phyogs mtshams dag na'ang med pa ni sa'i steng na ste/_phyogs ni gling bzhi pa rnams so/_/phyogs mtshams ni bar gyi gling brgyad do/_/ri dang nags su bcas pa'i sa steng rgyas par kun tu bskor kyang zhes bya ba ni ri gnya' shing 'dzin nas
[\[64b.5\]]bzung ste khor yug chen po'i bar thams cad do/_/bsdus pa'i don ni tshigs su bcad pa 'dis bcom ldan 'das khams gsum las khyad par du 'phags pa nyid du bstan te/_lha yul sa la'ang med ces bya bas ni sa gsum las khyad par du 'phags pa nyid do/_/gzhan gyis ni 'dod pa'i
[\[64b.6\]]khams las khyad par du 'phags pa nyid du bstan to/_/tshigs su bcad pa gcig pa'i bshad pa/_bstan bcos tshigs su bcad pa bsdus pa las byung ba/_slob dpon dbyig gnyen gyi zhal snga nas mdzad pa rdzogs so[#]//_//[{D3989}]@#/_/'phags pa sgo drug pa'i gzungs kyi rnam par
[\[64b.7\]]bshad pa/_'jam dpal gzhon nur gyur pa la phyag 'tshal lo/_/gzungs 'di ni don drug las brtsams nas gsungs par mngon te/_shes rab yongs su rdzogs pa dang /_snying rje'i stobs rnam par dag pa dang /_rang gi rgyud rnam par dag pa dang /_gzhan gyi sgrub pa'i gegs yongs
[\[65a\]]
[\[65a.1\]]su shes pa dang /_byang chub kyi tshogs kun tu sdud pa dang /_de'i 'bras bu yang dag pa'i ye shes dang de bzhin nyid do/_/rnam grangs gzhan yang sdug bsngal ba'i dus dang /_bde ba'i dus na sems can gyi khams 'dzin pa dang /_bdag dang gzhan la tshogs kyi bar chad
[\[65a.2\]]yongs su spang ba dang /_tshogs kyi rnam pa thams cad sogs pa dang /_tshogs bsags pa yang rang gi don phun sum tshogs pa dang /_gzhan gyi don phun sum tshogs pa las [#]brtsams nas bstan to/_/rnam grangs gzhan du yang rtog ste/_thams cad mkhyen pa nyid las ldog pa'i rgyu ni drug ste/_sems can
[\[65a.3\]]la ma [#]phyogs shing 'khor ba'i sdug bsngal la ji mi snyam pa med pa dang /_'jig rten pa'i phun sum tshogs pa thams cad la kun tu 'dzin pa'i sems nyid dang /_sgrib pa la sogs pa dang /_mi dge ba'i [#]grogs pos yongs su skyob pa'i rjes su 'jug pa dang /_tshogs ma bsags pa nyid dang /_srid
[\[65a.4\]]pa'i phun sum tshogs pa la sogs pa la gzhol ba'i sems zang zing dang bcas pa nyid de/_de'i gnyen por go rims bzhin du sgo drug po 'di [#]dag rig par bya'o/_/dang po dang gnyis pas ni sdug bsngal dang /_bde ba'i gnas skabs na sems can yongs su mi gtong bas sems can rnams yongs su
[\[65a.5\]]smin par byed pa bstan te[#]/_/lnga pas ni sangs rgyas kyi chos yongs su smin par byed do/_/gsum pa dang bzhi pas ni gegs sel bas bdag gi [#]de gnyis ka bsgrub [#]par nus pa'i phyir ro/_/drug pas ni nyan thos dang rang sangs rgyas dang thun mong ma yin pa'i 'bras bu chos kyi sku zhes bya ba phul du byung du med
[\[65a.6\]]pa'i phyir dang /_sems can thams cad kyi don bya bar nye bar gnas pa'i phyir 'khor ba'i mtha' ji srid pa yin par rig par bya'o/_/rnam pa gcig tu na rnam grangs gzhan du yang rnam pa bzhis bsam pa yongs su dag pa bstan te/_chos la bdag med par rab tu rtogs pas sems can log par zhugs
[\[65a.7\]]pa dang /_'khor ba'i sdug bsngal rnams kyis mi g.yos pa nyid dang /_phun sum tshogs pa'i dus na sems can la lta ba dang bcas pa la kun tu rmongs pa la sogs pa'i kun nas nyon mongs pa mi 'byung ba dang /_rnam par grol ba ste gnas gyur pa'o/_/bla na med pa'i ye shes dang /_rnam par
[\[65b\]]
[\[65b.1\]]grol ba la sbyor ba rnam par dag pa'i 'bras bu yin te/_pha rol tu phyin pa dang ldan pa'i dge ba'i rtsa ba [#]'jig rten pa'am 'jig rten las 'das pa yang rung gang ci yod pa de thams cad bla na med pa'i ye shes kyi 'bras bur gyur cig ces bya ba la sogs pa gsungs pa'i phyir ro/_/pha rol tu phyin pa
[\[65b.2\]]yongs su ma rdzogs na bsam pa 'ba' zhig gis bla na med pa'i ye shes bskyed mi nus pa'i phyir de pha rol tu phyin pa'i 'bras bur gsungs te rigs mthun pa'i phyir bla na med pa'i ye shes nyid bsam pa rnam par dag pa'i 'bras bur rigs so/_/de gnyis ka'i 'bras bu ni gnyis ka ste/_bsam pa
[\[65b.3\]]dang sbyor ba gcig la gcig ltos pa gnyis shin tu mthar thug pa'i phyir ro/_/tshogs thams cad mi dmigs pa'i rnam par yongs su bsgoms pa yongs su bsdos pa'i dbang gis thams cad mkhyen pa'i ye shes dang /_de bzhin gshegs pa'i yon tan gzhan rnams kyang 'thob ste/_rgyu yin pa'i
[\[65b.4\]]phyir ro/_/de lta ma yin na bsam pa yongs su sbyang ba 'bras bu med pa kho nar 'gyur te/_de gnyis [#]'khor ba dang mya ngan las 'das pa la mi gnas pa yin no/_/rgyu rnam pa gnyis kyang shes rab dang snying rje mnyam pa nyid kyis yongs su zin pa ste/_rnam pa de nyid kyis yang dag par bsgrubs [#]pa'i
[\[65b.5\]]phyir ro/_/yon tan ni de lta bus thob par bya ba'i phyir byang chub sems dpas dge ba'i rtsa ba thams cad yongs su bsngo bar bya'o/_/de lta bas na 'di ni dge ba'i rtsa ba yongs su bsngo ba chen po zhes bya'o/_/de ltar rnam pa drug po de dag gi [#]bsgoms pa de dag gi phan yon drug tu khong du chud par bya ste go rims
[\[65b.6\]]bzhin no/_/dge ba'i rtsa ba 'di dang ldan pa'i byang chub sems dpa' ni 'khor bar 'khor ba na sdug bsngal srab mo myong bar 'gyur te/_de yongs su gtugs par mi 'gyur ba dang /_zad mi shes pa dang /_rgya che ba'i rgyun gyis 'jig rten gyi phun sum tshogs pa myong bar 'gyur zhing sems can gyi khams
[\[65b.7\]]tshad med pa yongs su smin par byed pa dang /_sgrib pa med par dge ba'i rtsa ba rnams myur du yang dag par sdud [#]par byed la/_dge ba la kun tu dga' zhing dge ba la mos pa dang /_byang chub sems dpa' la 'khrul ba shin tu phra ba yang mi snang zhing rab tu rtogs pas sel ba dang /_myur du tshogs yongs su
[\[66a\]]
[\[66a.1\]]rdzogs par byed cing thams cad mkhyen pa nyid mngon par sgrub pa'i ting nge 'dzin kyang thob pa dang /_'jig rten ji tsam pa dang /_sems can thams cad kyi don byed pa snang ste/_de yang sgrub pa'o/_/'phags pa sgo drug pa'i gzungs kyi rnam par bshad pa/_slob dpon dbyig gnyen
[\[66a.2\]]gyis mdzad pa rdzogs so//_//[{D3990}#]@#/_/'phags pa chos bzhi pa'i rnam par bshad pa/_/'jam dpal gzhon nur gyur pa la phyag 'tshal lo/_/byang chub sems dpa' sems dpa' chen pos chos bzhi po 'di dag ji srid 'tsho'i bar du srog gi phyir yang yongs su gtang [#]bar mi bya'o
[\[66a.3\]]zhes bya ba'i mdo 'di ci'i phyir brtsams she na/_theg pa chen po la yang dag par zhugs pa bla na med pa'i byang chub thob par bya ba'i thabs la mgo rmongs pa rnams la yang dag par bstan pa'i phyir dang /_bag med pa rnams yang dag par 'dzin du gzhug pa'i phyir dang /_kun tu zhum pa rnams
[\[66a.4\]]yang dag par gzengs bstod pa'i phyir dang /_yang dag par zhugs pa rnams yang dag par rab tu dga' bar bya ba'i phyir ro/_/bzhi zhes grangs smos pa ni rgya che bar dogs nas de dag nyan mi 'dod pa yongs su spang bar [#]bya ba'i phyir ro/_/grangs smos na bde blag tu dran pa'i phyir ro/_/'og nas
[\[66a.5\]]'byung ba'i bzod pa dang /_des pa gnyis dgos pa gcig pas tha mi dad pa'i phyir ro/_/theg pa chen po la yang dag par zhugs pa rnams kyi rnam grangs mang yang ming gnyis smos pa ni rgyu gsum gyis te/_mos pa dang /_sbyor ba dang /_khong du chud pas so/_/mos pas ji lta bu zhe na/_shes
[\[66a.6\]]bya zab mo la mos pa'i phyir byang chub sems dpa'o/_/mthu chen po la mos pa'i phyir sems dpa' chen po'o/_/sbyor bas ji lta bu zhe na/_bdag kyang bla na med pa yang dag par rdzogs pa'i byang chub kyi phyir rab tu brtson pa'i phyir dang /_sems can thams cad sdug bsngal las yongs su
[\[66a.7\]]bskyab [#]pa'i phyir ro/_/khong du chud pas ji lta bu zhe na/_stobs gnyis kyis byang chub rtogs par 'gyur ba'i phyir te/_gnyis gang zhe na/_blo'i stobs dang /_brtson 'grus kyi stobs te/_mi shes pa dang /_brtson 'grus chung ngus ni byang chub rtogs par mi nus so/_/ji srid 'tsho'i
[\[66b\]]
[\[66b.1\]]bar du yongs su gtang bar mi bya'o zhes bya bas ni/_chos de rnams la rgyun du bya ba nyid ston to/_/srog gi phyir yang zhes bya bas ni gus par bya ba nyid do/_/ci'i phyir chos bzhi zhes bya ste/_mi nyung mi mang zhe na/_byang chub kyi tshogs kyi bar chad byed pa'i chos bzhi ste/_de dag gi gnyen por bzhi'o
[\[66b.2\]]bar chad byed pa'i chos bzhi po dag gang zhe na/_don du mi gnyer ba nyid dang /_thabs mi shes pa nyid dang /_sems can la mi phyogs pa nyid dang /_yul la mngon du phyogs pa nyid do/_/yang bzhi ste/_mi rtsom pa dang /_log par rtsom pa dang /_rtsom pa gtong ba dang /_rtsom pa la
[\[66b.3\]]rnam par g.yeng ba'o/_/yang byang chub kyi tshogs dang mthun pa'i chos bzhi ste/_de dag gi gzhi'i phyir bzhi'o/_/byang chub kyi tshogs dang mthun pa'i chos bzhi po dag gang zhe na/_gdams ngag dang rjes su bstan pa 'dod pa nyid dang /_de 'thob pa dang /_de'i snod nyid dang /_de grub [#]pa'o//
[\[66b.4\]]yang bzhi ste/_don du gnyer ba nyid dang /_thabs shes pa nyid dang /_sgrub pa ste/_de la sgrub pa ni rnam pa gnyis te/_sems can yongs su smin par byed pa dang /_sangs rgyas kyi chos yongs su smin par byed pa'o/_/yang bzhi ste/_'khor pa yongs su mi gtong ba dang /_de na kun nas nyon mongs
[\[66b.5\]]pa med pa dang /_sems can sdud pa dang /_brtson 'grus sbyangs pa nyid do/_/yang rgyu bzhi po dag gis bgrod dka' ba'i lam las rgal bar byed pa yin te/_'gro bar 'dod pa nyid dang /_lam shes pa nyid dang /_yi chad pas ji mi snyam pa nyid dang /_bag yod pa nyid kyis so/_/de ltar na
[\[66b.6\]]'khor ba'i lam las rgal bar byed pa yin te/_de dag gi gzhi'i phyir bzhi'o/_/ci'i phyir nyan thos dang rang sangs rgyas kyi byang chub la rab tu brtson pa la byang chub sems dpa' zhes mi bya zhe na/_ltag na med pa nyid du ming rnam par gzhag pa'i phyir te snang byed bzhin no/_/don mdor bsdu na bcom
[\[66b.7\]]ldan 'das kyis mdo sde 'dir theg pa chen po la yang dag par zhugs pa rnams kyi rjes su mthun pa'i las dang /_ji ltar de'i 'bras bu med par mi 'gyur ba de yongs su bstan to/_/'phags pa chos bzhi pa'i rnam par bshad pa/_slob dpon dbyig gnyen gyis mdzad pa rdzogs so//_//
[\[67a\]]
[\[67a.1\]{D3990a}]@#/_/'phags pa chos bzhi pa'i rnam par bshad pa'i rgya cher 'grel pa/_'jam dpal gzhon nur gyur pa la phyag 'tshal lo/_/chos bzhi po yi mdo sde ni/_/mkhas pa dag gis bshad kyis kyang /_/shes rab chung ngu dga' bya'i phyir/_/bdag gis kyang ni yang dag
[\[67a.2\]]bshad/_/'di skad bdag gis thos pa dus gcig na/_bcom ldan 'das rgyal bu rgyal byed kyi tshal/_mgon med zas sbyin gyi kun dga' ra ba na/_dge slong stong nyis brgya lnga bcu'i dge slong gi dge 'dun chen po dang /_byang chub sems dpa' rab tu mang po dag dang thabs cig tu bzhugs te
[\[67a.3\]]zhes bya ba ni gleng gzhi'o/_/ci'i phyir rgyal bu rgyal byed kyi tshal na bzhugs she na/_chos 'di khyim gyi gnas nas mngon par 'byung ba rnams kyi yin par bstan pa'i phyir ro/_/de bas na dge slong rnams la bka' stsal te/_rab tu byung ba rnams kyis chos 'di bsgrub nus so zhes bstan pa'i phyir
[\[67a.4\]]gsungs so/_/dge slong gi dge 'dun chen po 'di grangs kyi phal che ba nyid la bstan pa ste/_de ni dge slong stong nyis brgya lnga bcu zhes gsungs pa'o/_/de nas bcom ldan 'das kyis dge slong rnams la bka' stsal pa/_dge slong dag ces bya ba dang /_bcom ldan 'das zhes bya ba ni/_
[\[67a.5\]]dge slong dag bcom ldan 'das kyi ltar nyan pa dang /_bcom ldan 'das kyis de dag la 'di skad ces bka' stsal to/_/byang chub sems dpa' sems dpa' chen pos chos bzhi po 'di dag_/ji srid 'tsho'i bar du srog gi phyir yang yongs su gtang bar mi bya'o zhes bya ba'i
[\[67a.6\]]mdo 'di ci'i phyir brtsams she na zhes bya ba ni ci dgos zhes bya ba'i tha tshig go/_/dgos pa ni theg pa chen po la yang dag par zhugs pa bla na med pa'i byang chub thob par bya ba'i thabs la mgo rmongs pa rnams la yang dag par bstan par bya ba'i phyir dang /_bag med pa rnams yang dag par 'dzin du
[\[67a.7\]]gzhug pa'i phyir dang /_kun tu zhum pa rnams yang dag par zhugs par gzengs bstod pa'i phyir dang /_yang dag par zhugs pa rnams yang dag par rab tu dga' bar bya ba'i phyir ro zhes smos so/_/des ni dgos pa bzhi bstan pa yin te/_'di lta ste/_yang dag par bstan pa dang /_yang
[\[67b\]]
[\[67b.1\]]dag par 'dzin du gzhug pa dang /_yang dag par gzengs bstod pa dang /_yang dag par rab tu dga' bar bya ba'o/_/gang dag la yang dag par bstan pa'i phyir snyam pa la/_bla na med pa'i byang chub thob par bya ba'i thabs la mgo rmongs pa la zhes bya ba smos so/_/bla na med pa'i byang chub ni
[\[67b.2\]]sangs rgyas kyi byang chub ste/_de thob par bya ba'i thabs la gang dag mgo rmongs pa de dag la yang dag par bstan pa'i phyir ro/_/gang dag thob par bya ba'i thabs mthong yang bag med de mi bsgrubs pas bag med pa de dag yang dag par 'dzin du gzhug pa'i phyir zhes bya ba ni slong du gzhug pa'i
[\[67b.3\]]phyir zhes bya ba'i tha tshig go/_/gang dag yang dag par zhugs kyang le lo che ba'i phyir zhan bzhin du 'jug pa de dag ni kun tu zhum pa zhes bya ste/_kun tu zhum pa de dag kyang yang dag par gzengs bstod pa'i phyir zhes bya ba ni brtson 'grus cher zhes bya ba'i tha tshig go/_/gang dag brtson 'grus
[\[67b.4\]]brtsams te chos 'di dag la gnas pa de dag ni yang dag par zhugs pa rnams zhes bya ste/_yang dag par zhugs pa de dag yang dag par rab tu dga' bar bya ba'i phyir zhes bya ba ni/_dga' ba'i bye brag skyed pa'i phyir zhes bya ba'i tha tshig go/_/dgos pa 'di dag ni mdo sde thams cad la yang ci
[\[67b.5\]]rigs par 'gyur ro/_/ci'i phyir bzhi zhes grangs mdzad snyam pa la/_bzhi zhes grangs smos pa ni rgya che bar dogs nas de dag nyan mi 'dod pa yongs su spang ba'i phyir ro zhes bya ba smos pa ni blo zhan pa gang dag rgya che ba la mgo rmongs par gyur pa de dag la grangs smos pa med na rgya che bar dogs pa skye'o/_/
[\[67b.6\]]dogs pa des de dag chos de la nyan mi 'dod pa skye bar 'gyur te/_de bas na de spang ba'i phyir grangs smos pa mdzad do/_/rgyu gnyis pa ste/_grangs smos na bde blag tu dran pa'i phyir ro zhes bya ba smos pa ni chos gang dag grangs smos pa de dag bde blag tu zin par 'gyur gyi gzhan du na sems rnam par
[\[67b.7\]]'khrugs par 'gyur bas rnam grangs smos so/_/rgyu gsum pa ste/_'og nas 'byung ba'i bzod pa dang /_des pa gnyis dgos pa gcig pas tha mi dad pa'i phyir ro zhes smos pa ni gal te bzhi zhes grangs ma smos na bzod pa dang /_des pa gnyis mi rtogs par 'gyur ro/_/ci'i phyir de gnyis
[\[68a\]]
[\[68a.1\]]tha mi dad ce na/_dgos pa gcig pas zhes smos te/_dgos pa gcig pa'i phyir de gnyis tha mi dad par 'dod do/_/de thob par mi 'gyur bar bya ba'i phyir grangs smos par mdzad do/_/theg pa chen po la yang dag par zhugs pa rnams kyi rnam grangs mang yang zhes bya ba ni
[\[68a.2\]]gang dag theg pa chen po la yang dag par zhugs pa ste/_bla na med pa yang dag par rdzogs pa'i byang chub tu sems bskyed nas pha rol tu phyin pa drug la zhugs pa de dag la ming mang yang zhes bya ba ste/_dper na/_byang chub sems dpa' sems dpa' che/_/blo dang ldan pa gsal ba'i mchog_/
[\[68a.3\]]rgyal sras rgyal ba nyid dang ni/_/rgyal gzhi rgyal ba'i myu gu dang /_/rtsal dang ldan pa ngo mtshar ba/_/ded dpon grags pa chen po dang /_/thugs rje ldan dang bsod nams che/_/dbang phyug de bzhin chos can no/_/zhes bshad pa lta bu'o/_/de ltar rnam grangs mang na ci'i phyir byang chub
[\[68a.4\]]sems dpa' sems dpa' chen po zhes ming gnyis smos she na/_de'i phyir rgyu gsum gyis zhes bya ba smos te/_gsum gang zhe na/_mos pa dang /_sbyor ba dang /_khong du chud pas so/_/mos pas ji lta bu zhe na/_shes bya zab mo la mos pa'i phyir byang chub sems dpa' zhes bya ba de la zab
[\[68a.5\]]mo ni gang zag dang chos la bdag med pa nyid do/_/de rtogs pa ni byang chub sems dpa' ste de la mos pa'o/_/sems dpa' ni de la sems pas byang chub sems dpa'o/_/mthu chen po la mos pa'i phyir sems dpa' chen po zhes bya ba de la mthu chen po ni gang su'i luMng bu re re nas kyang sangs rgyas
[\[68a.6\]]kyi zhing du mi 'jig pa dang 'chags pa'i bskal pa la sogs pa smos te/_de'i phyir de la mos pas na sems can de che bas sems dpa' chen po'o/_/sbyor bas ji lta bu zhe na/_bdag kyang bla na med pa yang dag par rdzogs pa'i byang chub kyi phyir rab tu brtson pa'i phyir byang chub sems dpa' zhes bya
[\[68a.7\]]ste/_byang chub la rab tu brtson pa'i sems can ni byang chub sems dpa'o/_/sems can thams cad sdug bsngal las yongs su bskyab pa'i phyir zhes bya ba ni rab tu brtson pa'i byang chub sems dpa' chen po zhes sbyar bar bya ste/_sems can gyi tshogs chen po mya ngan las zlo ba'i phyir rab tu brtson pa'i
[\[68b\]]
[\[68b.1\]]sems can ni nges pa'i tshig gi tshul gyis sems dpa' chen po zhes bya'o/_/khong du chud pa ji lta bu zhe na/_stobs gnyis kyis byang chub rtogs par 'gyur ba'i phyir te zhes bya ba ni gang gi phyir theg pa chen po la yang dag par zhugs pa chos gnyis dang ldan na byang chub rtogs par 'gyur te/_de bas na
[\[68b.2\]]gnyis dang ldan na byang chub sems dpa' sems dpa' chen po zhes bya'o/_/gnyis gang zhe na/_blo'i stobs dang /_brtson 'grus kyi stobs te zhes bya ba smos te/_blo nyid dang /_brtson 'grus nyid stobs zhes tshig rnam par sbyor ro/_/blo de dang ldan pa'i sems can ni mi mthun pa'i phyogs
[\[68b.3\]]kyi zil gyis mi non pas byang chub sems dpa'o/_/brtson 'grus ni che bar 'gyur ba'i rgyu yin pas de dang ldan pa'i sems can ni byang chub sems dpa' chen po zhes bya'o/_/stobs gnyis kyis byang chub rtogs par ji ltar shes she na/_mi shes pa dang /_brtson 'grus chung ngus ni byang chub rtogs
[\[68b.4\]]par mi nus so zhes bshad pa ste/_de bas na de ltar rgyu gsum gyis ming gnyis smos pa mdzad do/_/de ni 'di skad du theg pa chen po la yang dag par zhugs pa rnams kyi rnam grangs mang du zin kyang 'dir ji skad smos pa'i mos pa dang /_sbyor ba dang /_rtogs pa dang ldan pa la byang chub sems dpa'
[\[68b.5\]]zhes bya ste/_de gnyis ston pa'i phyir smos so zhes bstan par 'gyur ro/_/ji srid 'tsho'i bar du yongs su gtang bar mi bya'o zhes bya bas ni chos de rnams la rgyun du bya ba nyid ston to zhes bya bas ni chos de dag la rtag tu bsten na ji skad bshad pa bzhin du thob par bstan pa'o/_/yon tan de yang 'og
[\[68b.6\]]nas tshigs su bcad de/_mkhas 'dir chos 'di dag la rtag gnas na/_/bdud rnams bcom ste byang chub 'tshang rgya'o/_/zhes gsungs pa'o/_/srog gi phyir yang zhes bya bas ni gus par bya ba nyid de/_gus par bya ba ni chos bzhi po 'di dag la bya bar bstan par sbyar te/_bsti stang du bya zhing gus
[\[68b.7\]]pa dang bcas pas bstan na yon tan rnams thob par bstan to/_/ci'i phyir chos bzhi zhes bya zhe na zhes bya ba ni bzhi po 'di nyid do zhes bya ba'i tha tshig ste/_mi nyung mi mang zhes bya bar sbyor ro/_/lan du byang chub kyi tshogs kyi bar chad byed pa'i chos bzhi ste zhes bya ba smos te/_gang gi phyir byang
[\[69a\]]
[\[69a.1\]]chub sems dpa'i tshogs la bar chad byed pa bzhi kho na ste/_mi nyung mi mang la de dag gi gnyen por bshad pas bzhi nyid du 'gyur te/_nyung ba yang ma yin mang ba yang ma yin no/_/bar chad byed pa de dag gang yin snyam pa la don du mi gnyer ba nyid dang /_thabs
[\[69a.2\]]mi shes pa nyid dang /_sems can la mi phyogs pa nyid dang /_yul la mngon du phyogs pa nyid do zhes bya ba smos te/_de la re zhig don du mi gnyer ba nyid kyi gnyen por ni 'di lta ste/_dge slong dag byang chub sems dpa' sems dpa' chen pos ji srid 'tsho'i bar du byang chub kyi sems
[\[69a.3\]]srog gi phyir yang yongs su gtang bar mi bya zhes gsungs pa ste/_byang chub kyi sems ni don du gnyer ba'i ngo bo yin pas mi 'dod pa nyid bzlog par 'gyur ro/_/thabs mi shes pa nyid kyi gnyen por ni 'di ltar dge ba'i bshes gnyen yongs su gtang bar mi bya zhes gsungs pa ste/_de la
[\[69a.4\]]brten nas thabs shes pa nyid thob par 'gyur ba'i phyir ro/_/de la byang chub sems dpa'i dge ba'i bshes gnyen ni byang chub sems dpa' rnams dang sangs rgyas rnams te/_dper na byang chub sems dpa'i chos smra ba'i dge ba'i bshes gnyen ni sangs rgyas bcom ldan 'das rnams byang chub
[\[69a.5\]]sems dpa'i dge ba'i bshes gnyen zhes gsungs pa lta bu'o/_/sems can la mi phyogs pa nyid kyi gnyen por 'di ltar bzod pa dang /_des pa yongs su gtang bar mi bya zhes gsungs pa ste/_de la bzod pa ni pha rol gyi gnod pa byas pa la bzod pa'o/_/des pa ni pha rol la gnod pa
[\[69a.6\]]mi byed pa ste/_bdag gi sems rnam par dag pa dang /_gzhan gyi sems rjes su srung ba dang /_go rims bzhin no/_/de ltar sdug bsngal dang gnod pa 'dod pa'i gnyen pos sems can la mi phyogs pa nyid kyi gnyen por gyur pa yin no/_/yul mngon du phyogs pa'i gnyen por ni 'di ltar
[\[69a.7\]]dgon pa la gnas pa yongs su gtang bar mi bya zhes gsungs pa ste/_de na bud med kyi gzugs la sogs pa chags par 'gyur ba rnams med pa'i phyir ro/_/'dre ba med pas mngon du phyogs pa'i gnyen por 'gyur ba yin no/_/yang bzhi ste zhes bya ba ni byang chub sems dpa'i tshogs kyi bar
[\[69b\]]
[\[69b.1\]]chad byed pa'i chos bzhi zhes bya bar bsnyegs so/_/bzhi gang zhe na/_'di lta ste/_mi rtsom pa dang /_log par rtsom pa dang /_rtsom pa gtong ba dang /_rtsom pa la rnam par g.yeng ba'o/_/de la mi rtsom pa'i gnyen por ni 'di ltar byang chub kyi sems yongs su gtang bar mi bya zhes
[\[69b.2\]]gsungs pa ste/_byang chub kyi sems ni byang chub la rtsol bar 'gyur ba'i phyir mi rtsom pa'i gnyen po nyid yin par rig par bya'o/_/log par rtsom pa'i gnyen por ni 'di ltar dge ba'i bshes gnyen yongs su gtang bar mi bya zhes gsungs pa ste/_dge ba'i bshes gnyen ni yang dag
[\[69b.3\]]pa'i rtsom pa'i rgyur gyur pa'i phyir te 'di ltar byang chub sems dpa'i dge ba'i bshes gnyen rnams ni nyan thos dang rang sangs rgyas kyi lam dang 'khor ba'i gnyen po'i chos ston pa'o/_/de bas na dge ba'i bshes gnyen rnams yin gyi de lta ma yin na ni mdza' bshes ngan pa rnams su 'gyur
[\[69b.4\]]te/_dper na bzhi po 'di dag ni byang chub sems dpa'i mdza' bshes ngan pa grogs ngan pa ste/_nyan thos kyi theg pa can bdag la phan pa'i phyir zhugs pa dang /_rang sangs rgyas kyi theg pa can don nyung zhing bya ba nyung ba dang /_'jig rten rgyang pan pa gsang tshig gi spobs pa sna tshogs
[\[69b.5\]]can zhes rgya cher gsungs pa lta bu'o/_/rtsom pa gtong ba zhes bya ba ni byang chub kyi sems yongs su gtong ba ste/_de'i gnyen por bzod pa dang /_des pa yongs su gtang bar mi bya zhes gsungs pa ste/_bzod pa dang des pa med na grang ba la sogs pa las byung ba dang /_gzhan gyi gnod
[\[69b.6\]]pa las byung ba'i sdug bsngal gyi bye brag gis gzir bar 'gyur na byang chub kyi sems yongs su gtong bar 'gyur bas rtsom pa gtong ba'i gnyen po ni bzod pa dang des pa'o/_/rtsom pa la rnam par g.yeng ba'i gnyen por dgon pa la gnas pa yongs su gtang bar mi bya zhes gsungs pa ste/_byang
[\[69b.7\]]chub kyi sems yod du zin kyang lus kyi sems rnam par g.yengs na byang chub rtogs par mi nus kyi/_yul yongs su btang bas dgon pa la dga' bar gyur na rtogs par 'gyur te/_dper na dgon par mngon par dgyes pa'i rgyal bas byang chub brnyes zhes ji skad gsungs pa lta bu'o/_/yang
[\[70a\]]
[\[70a.1\]]byang chub kyi tshogs dang mthun pa'i chos bzhi ste/_de dag gi gzhi'i phyir bzhi yin pas mi nyung mi mang ngo zhes sbyar ro/_/byang chub kyi tshogs dang mthun pa'i chos bzhi po dag gang zhe na/_gdams ngag dang rjes su bstan pa 'dod pa nyid dang /_de 'thob pa
[\[70a.2\]]dang /_de'i snod nyid dang /_de sgrub pa'o/_/bzhi po de dag ni byang chub kyi tshogs pha rol tu phyin pa zhes bya ba'i rjes su mthun pa de sgrub par byed pa'o zhes bya ba'i tha tshig go/_/de la byang chub kyi sems yongs su mi gtong ba ni gdams ngag dang rjes su bstan pa nyid kyi phyir yin te/_
[\[70a.3\]]'di ltar byang chub kyi sems ma btang na byang chub sems dpa' rnams dge ba'i bshes gnyen la gdams ngag dang rjes su bstan pa nod par 'dod de/_dper na 'phags pa nor bzangs lta bu'o/_/de 'thob pa zhes bya ba ni gdams ngag dang rjes su bstan pa 'thob pa ste/_de yang dge
[\[70a.4\]]ba'i bshes gnyen la brten nas de gnyis 'thob pa'i phyir ro/_/de'i snod nyid ces bya ba ni de gnyis kyi snod nyid de/_gdams ngag rjes su bstan pa'i snod ces bya ba'i tha tshig go/_/de'i gzhi ni bzod pa dang des pa'o/_/de'i sgrub pa zhes bya ba ni gdams ngag dang rjes su bstan pa de gnyis
[\[70a.5\]]sgrub ces bya ba'i tha tshig ste/_de'i gzhi ni dgon pa la gnas pa la bya'o/_/de ni zhi gnas dang lhag mthong dang tshul khrims yang dag par 'grub pa'i rgyu yin no/_/grong ni 'phral gyi bya ba mang ba'i phyir ma yin no/_/yang byang chub kyi tshogs dang mthun pa'i chos bzhi ste/_de dag gi gzhi'i
[\[70a.6\]]phyir bzhi zhes bya bar sbyar ro/_/bzhi po dag gang zhe na/_don du gnyer ba nyid dang /_thabs shes pa nyid dang /_sgrub pa ste/_de la sgrub pa ni rnam pa gnyis te/_sems can yongs su smin par byed pa dang /_sangs rgyas kyi chos yongs su smin par byed pa'o/_/de la don du gnyer ba
[\[70a.7\]]nyid kyi gzhi ni byang chub kyi sems yongs su mi gtong ba'o/_/nyan thos dang rang sangs rgyas byang chub kyi sems btang ba dag ni sangs rgyas kyi yon tan don du gnyer bar mi 'gyur ro/_/thabs shes pa nyid ces bya ba ni sangs rgyas nyid thob par byed pa'i thabs shes pa nyid ces bya ba'i tha tshig go/_/
[\[70b\]]
[\[70b.1\]]de'i gzhi ni dge ba'i bshes gnyen te/_de las de thos par 'gyur ba'i phyir ro/_/sgrub pa zhes bya ba'i sgrub pa ste bshad do/_/de la sgrub pa ni rnam pa gnyis te/_sems can yongs su smin par byed pa dang /_sangs rgyas kyi chos yongs su smin par byed pa'o zhes bya ba la/_sems
[\[70b.2\]]can yongs su smin par byed pa'i gzhi ni bzod pa dang des pa'o/_/sangs rgyas kyi chos yongs su smin par byed pa'i gzhi ni gzhan dgon pa la gnas pa ste/_sems can log par zhugs pa dag la mi bzod pa'i ngang tshul can dang /_'du 'dzi la dga' ba dag gis ni yongs su smin par
[\[70b.3\]]byed pa gnyis sgrub par mi nus so/_/yang byang chub kyi tshogs kyi rjes su mthun pa'i chos bzhi ste/_de dag gi gzhi'i phyir bzhi zhes sbyar ro/_/bzhi po de dag gang zhe na/_'khor ba yongs su mi gtong ba dang /_de na kun nas nyon mongs pa med pa dang /_sems can sdud pa dang /_
[\[70b.4\]]brtson 'grus sbyangs pa nyid do/_/de la 'khor ba yongs su mi gtong ba'i gzhi ni byang chub kyi sems yongs su mi gtong ba'o/_/byang chub kyi sems ni sangs rgyas nyid don du gnyer ba'i ngo bo yin pa'i phyir te/_de ni 'khor ba ji srid pa'i sems can gyi don la zhugs pa'i phyir ro/_/rnam
[\[70b.5\]]pa gcig tu na byang chub sems dpa'i sa dang po la sems bskyed pa gang yin pa de 'khor ba yongs su mi gtong ba'i gzhi ste/_de la brten nas smon lam chen po bcu mthar thug pa'i gnas skabs kyi mthar thug par byed do/_/bcu gang zhe na/_'di lta ste/_sems can gyi khams kyi mtha'
[\[70b.6\]]gang du thug pa de'i mthar thug par gyur cig ces rgya che bar 'byung ba'o/_/de ltar gyur na 'khor ba yongs su mi gtong ngo /_/de na kun nas nyon mongs pa med pa zhes bya ba ni 'khor ba na'o/_/de'i gzhi dge ba'i bshes gnyen te/_de las kun nas nyon mongs pa med par bya ba'i thabs 'thob pa'i
[\[70b.7\]]phyir ro/_/sems can sdud pa zhes bya ba ni bsdu ba'i dngos po bzhi po dag gis sems can sdud ces bya ba'i tha tshig go/_/de'i gzhi ni bzod pa dang /_des pa ste/_log par zhugs pa la ji mi snyam pa ni de dag sdud par mi byed do/_/brtson 'grus sbyangs pa nyid ces bya ba ni brtson 'grus yongs su
[\[71a\]]
[\[71a.1\]]dag pa nyid ces bya ba'i tha tshig ste/_dper na gser btso ma yongs su dag par smin pa lta bu ste/_dgon pa la gnas na brtson 'grus yongs su dag par 'gyur ba'i phyir de'i gzhi ni dgon pa na gnas pa'o/_/yang rgyu bzhi po dag gis bgrod dka' ba'i lam
[\[71a.2\]]las rgal bar byed pa yin te/_bzhi po gang yin snyam pa la/_de'i phyir 'gro bar 'dod pa nyid dang zhes bya ba la sogs pa ste/_gang 'gro bar gyur pa dang /_lam la mkhas pa dang /_skom pa dang bkres pas yi chad pa la ji mi snyam pa dang /_lam yongs su mi gtong bas
[\[71a.3\]]bag yod par gyur pa ni de bgrod dka' ba'i lam las rgal bar byed pa'o/_/de ltar na rgyu bzhi po de dag kho nas 'khor ba'i lam las rgal bar byed pa yin te/_de dag gi gzhi'i phyir chos bzhir rig par bya'o/_/de la 'gro bar 'dod pa nyid kyi gzhi ni byang chub kyi sems te/_de
[\[71a.4\]]ni byang chub sems dpa'i spyod pa la 'gro ba nyid kyi rgyu yin pa'i phyir ro/_/lam shes pa nyid kyi gzhi ni byang chub sems dpa'i dge ba'i bshes gnyen te/_de la brten nas byang chub kyi lam shes pa nyid 'thob pa'i phyir ro/_/yi chad pas ji mi snyam pa'i gzhi ni bzod pa dang des pa'o/_/de la
[\[71a.5\]]yi chad pas ji mi snyam pa 'di ni sdug bsngal gyi mi bzlog pa'o/_/bzod pa dang des pa ni zhe mi sdang ba'o/_/bag yod pa'i gzhi ni dgon pa na gnas pa ste de las de 'grub pa'i phyir ro/_/ci'i phyir nyan thos dang rang sangs rgyas kyi byang chub la rab tu brtson pa la byang chub sems dpa' zhes
[\[71a.6\]]mi bya zhe na/_ltag na med pa nyid du ming rnam par gzhag pa'i phyir te/_snang byed bzhin no zhes bya ba ni/_'di skad du nyan thos dang rang sangs rgyas kyi byang chub la rab tu brtson pa'i sems can yod du zin kyang ltag na med pa ma yin pa'i phyir de byang chub sems dpa' ni ma yin te/_ltag na
[\[71a.7\]]med par mi snang bar gzhag par mthong ba 'di lta ste/_snang byed bzhin no zhes bstan par 'gyur ro/_/srin bu me khyer la sogs pa yang snang bar mi byed pa ma yin mod kyi snang byed dag ces mi bya ste/_'dir yang de bzhin no/_/don mdor bsdu na zhes bya ba ni de ltar re zhig rgya cher bshad
[\[71b\]]
[\[71b.1\]]pa'o zhes bstan pa'o/_/don mdor bsdu na bcom ldan 'das kyis mdo sde 'dir theg pa chen po la yang dag par zhugs pa rnams kyi rjes su mthun pa'i las dang /_ji ltar de'i 'bras bu med par mi 'gyur ba de yongs su bstan to zhes bya ba de la rjes su mthun pa'i las ni mdo tshig
[\[71b.2\]]gong ma rnams kyis bstan to/_/las de'i 'bras bu med par mi 'gyur ba ni mdo'i tshig tha mas bstan te/_dgon pa la gnas na sems rtse gcig tu byed nus pas las de'i 'bras bu med par mi 'gyur ro/_/'phags pa chos bzhi pa'i rnam par bshad pa rgya cher 'grel pa/_
[\[71b.3\]]slob dpon ye shes byin gyis mdzad pa rdzogs so//_//rgya gar gyi mkhan po dA na shI la dang /_pradz+nyA warma dang /_zhu chen gyi lo tsA ba ban+de ye shes sdes bsgyur cing zhus te gtan la phab pa//[ {D3991}#]@#/_/ga ya mgo'i ri'i rnam par bshad pa bzhugs so/_/
[\[71b.4\]]@##/_/'phags pa ga ya mgo'i [#]ri zhes bya ba'i mdo'i rnam par bshad pa/_'jam dpal gzhon nur gyur pa la phyag 'tshal lo/_/mdor bsdus pa ni gleng gzhi dang mthun pa'i nyan pa po phun sum tshogs pa dang /_ting nge 'dzin dang /_rtogs [#]pa po rnam par dag pa dang /_
[\[71b.5\]]brtag par bya ba'i dngos po dang /_bzhengs pa dang /_bstan pa dang /_byang chub sems dpa'i yon tan gyi mthu dang /_spyod pa rnam par dbye ba'o/_/spyod pa rnam par dbye ba de yang bsdu ba rnam pa gnyis kyis bsdus par rig par bya ste/_rgyus bsdus pa dang /_'bras bus bsdus pa'o/_/
[\[71b.6\]]de la gleng gzhi ni sangs rgyas du ma bzhugs bzhugs pa'i phyir te/_yul der 'dus pa de brjod pas chos kyi rnam grangs 'di yang sangs rgyas du mas yongs su bzung [#]bar bstan pa'i phyir ro/_/mthun pa'i nyan pa po phun sum tshogs pa ni mi slob pa dang /_slob pas bsdus [#]par rig par bya'o/_/
[\[71b.7\]]de la mi slob pa ni rnam pa brgyad kyis rig par bya ste/_lhag mthong gi bya ba shin tu rdzogs pa'i phyir bya ba rdzogs pa dang /_ting nge 'dzin gyi sgrib pa spangs pa'i phyir bya ba zin pa dang /_khur blangs pa bor ba ste/_khur de yang nye bar len pa'i phung po lnga po dag go/_/mya ngan las 'das pa mngon sum
[\[72a\]]
[\[72a.1\]]du byed pa dang /_khams gsum nas byung ba dang /_ma nor ba'i gdams ngag bsgoms te de la gnas nas nyon mongs pa shin tu spangs pa dang /_rdzu 'phrul gyi rkang pa shin tu bsgoms pa dang /_dad pas byin pa [#]yongs su spyod pa'i 'os su gyur pas so/_/rnam pa
[\[72a.2\]]gnyis kyis slob par rig par bya ste/_bslab pa ma rdzogs pa dang /_ji ltar 'dod pa'i don yongs su ma rdzogs pas so[#]/_/de la ting nge 'dzin ni brtag [#]par bya ba'i dngos po ste/_rtog ge'i yul ma yin par kun tu bstan pa'i phyir ro/_/don gyi skabs 'dir ni bcom ldan 'das kyi [#]
[\[72a.3\]]ting nge 'dzin nyan thos dang rang sangs rgyas dang thun mong [#]ma yin par rig par bya'o/_/'dis ni don 'di [#]de dag gi yul yang yin par yongs su bstan par 'gyur ro/_/de la rtog pa po rnam par dag pa ni byang chub brnyes par bstan te/_byang chub brnyes pa de yang nyan thos dang rang sangs
[\[72a.4\]]rgyas rnams las ye shes thugs su chud par bye brag tu gyur to/_/ye shes thugs su chud pa de yang rnam pa bcu bdun gyis rig par bya ste/_dam bcas pa nyams su lon pa dang /_khur blangs pa bor ba ste khur gyi don ni snga ma bzhin no/_/nyon mongs pa'i sgrib pa shin tu spangs pa dang /_shes
[\[72a.5\]]bya'i sgrib pa shin tu spangs pa dang /_chos thams cad yang dag pa [#]ji lta ba bzhin du mngon sum du byas pa dang /_lta ba thams cad kyi zug [(]rdu [,]rngu [)]bton [#]pa dang /_smon lam dang bral ba dang /_'jig rten las 'das pa'i shes rab yang dag par bsgrubs pa dang /_chos kyi 'khor lo rab tu bskor ba dang /_
[\[72a.6\]]bdag med pa'i sgra bsgrags pa dang /_phyir rgol ba shin tu tshar bcad pa dang /_rkyen kun tu sbyor ba mi 'byung ba dang /_'jig rten pa dang 'jig rten las 'das pa'i chos yang dag par bshad pa dang /_phyin ci log pa [#]mngon par zhen pa spangs pa dang /_'phags pa'i lam yan lag brgyad pa'i
[\[72a.7\]]rjes su mthun pa dang /_mu stegs can zhing ngan pa rnam par bzlog pa dang /_bsod nams kyi zhing dkon mchog gsum kun tu bstan pas so/_/de la brtag par bya ba'i dngos po ni gang gis gang zhig ji ltar khong du chud pa'o/_/de dag ni kun tu brtags pa yin pas dus gsum du yang rang
[\[72b\]]
[\[72b.1\]]bzhin med par rig par bya'o/_/de la lus dang sems kyi [#]khong du chud par mi rigs pa'i tshul du gzhag pas byis pas rdzas su yod par btags [#]pa gzhan yang mi srid par bstan to/_/de la lus kyis mi rigs [#]pa'i tshul ni rnam pa [#]brgyad kyis rig par bya ste/_spyod pa med pa dang /_kun
[\[72b.2\]]tu brtags pa las byung ba dang /_'du shes med pa dang /_rkyen rnams tshogs pa las byung ba dang /_mi gtsang ba dang /_ther zug ma yin pa dang /_rang bzhin gyis bsgrims te yongs su bskyang dgos pa dang /_'jig pa'i ngang tshul can gyis so/_/sems kyi [#]khong du chud par mi
[\[72b.3\]]rigs pa'i tshul ni rnam pa drug gis rig par bya ste/_log par snang bas byis pa'i skye bo rmongs par byed pa dang dge ba dang mi dge ba'i rkyen las byung ba dang /_mi gnas pa dang /_kun brtags pa'i mtshan nyid mi dmigs pa dang /_rang bzhin gyis stong pa dang /_ring du song bas so//
[\[72b.4\]]de la khong du chud par bya ba'i don ni ming dang tha snyad tsam du zad pas kun brtags pa'i rang bzhin med par rig par bya'o/_/tha snyad tsam de yang rnam pa nyi shu rtsa gnyis kyis rig par bya ste/_dngos po med pa dang /_rtog ge'i yul las shin tu 'das pa dang /_chos rang bzhin gyis stong pa
[\[72b.5\]]dang /_mtshan ma med pa dang /_byis pa'i yul las shin tu 'das pa dang /_rnam par shes pa'i yul las shin tu 'das pa dang /_gnas med pa dang /_ma skyes ma 'gags pa dang /_tha snyad thams cad las shin tu 'das pa dang /_dge ba dang mi dge ba mngon par 'du byed pa'i
[\[72b.6\]]las mi dmigs pa dang /_lta ba po dang bral ba dang /_rna ba'i rnam par shes pa'i spyod yul las yang dag par 'das pa dang /_yid kyi [#]rnam par shes pa'i spyod yul las yang dag par 'das pa dang /_rten med pa dang /_nam mkha' lta bu dang /_'dus ma byas pa dang /_skabs med pa dang /_
[\[72b.7\]]nyi tshe'i shes pa las shin tu 'das pa dang /_tshad med pa dang /_gzhan dag la bstan du med pa dang /_so so rang gis rig pa dang /_snang ba med pa dang /_brjod du med pas so/_/da ni ji ltar khong du chud pa de yang ming dang /_btags [#]pa dang /_brda dang /_tha snyad tsam du zad pas kun brtags
[\[73a\]]
[\[73a.1\]]pa'i rang bzhin med par rig par bya'o/_/ming dang /_brda dang /_btags pa dang /_tha snyad tsam de yang rnam pa drug gis yongs su bstan te/_yang dag pa [#]ma yin pa kun brtags pa dang /_gsog dang /_bdag mi dmigs pa dang /_'jig rten pa'i shes
[\[73a.2\]]rab las shin tu 'das pa dang /_yi ge'i lam las yang dag par 'das pa dang /_ngar 'dzin pa dang nga yir 'dzin pa dang bral bas so/_/de ltar na khong du chud pa po gang yin pa dang /_khong du chud par bya ba gang yin pa dang /_rnam pa gang gis khong du chud pa de dag de ltar yang dag pa'i
[\[73a.3\]]shes rab kyis yang dag pa ji lta ba bzhin du mthong /_yongs su shes/_mngon sum du byas pa 'di ni mngon par rdzogs par byang chub ces bya'o/_/mngon par rdzogs par byang chub pa de yang 'gyur ba med pa dang /_mi 'gyur ba gnyis kyis rab tu dang ba [#]dang /_rab tu zhi bar
[\[73a.4\]]yongs su bstan to/_/mtshan nyid med pa'i don ni snga ma bzhin no/_/ting nge 'dzin gyi [#]bya ba ni yongs su rdzogs pa [#]la bstan pa'i bya ba ni nye bar gnas pa'i phyir bzhengs par rig par bya'o/_/de la bstan pa ni rnam pa gnyis te/_ting nge 'dzin myong ba'i don 'phags pa 'jam dpal las
[\[73a.5\]]brtsams te bstan pa dang /_des zhus pa gtan la phab par bstan pa'o/_/ci'i phyir 'phags pa 'jam dpal la bka' stsal zhe na/_bstan pa 'di'i ched du des [#]byin gyis brlabs pa'i phyir ro/_/ci'i phyir des [#]byin gyis brlabs te 'di bshad ce na/_bshad pa 'di zab pa'i phyir shes rab zab
[\[73a.6\]]pa nyid kyi dbang du byas so/_/ci'i phyir 'phags pa 'jam dpal gyis zhus she na/_de nyid la bka' stsal pas de nyid kyis zhus par rigs pa'i phyir ro/_/zhus pa de yang 'jug pa rnam par dag pa [#]rig par bya'o/_/'jug pa rnam par dag pa de yang rnam pa dgus rig par bya ste/_spros pa bor ba dang /_
[\[73a.7\]]chos su 'dzin pa bor ba dang /_bla gab med pa'i don ni snga ma bzhin dang /_zhi ba dang /_rtag pa dang /_mi rtag par [#]'dzin pa bor ba dang /_lam la skur pa 'debs pa bor ba dang /_skur pa dang /_sgro btags pa rnam par spangs pa dang /_chos thams cad la tshul gcig tu 'jug pa dang /_shes
[\[73b\]]
[\[73b.1\]]rab kyi pha rol tu phyin pa bsgom pa dang /_khams gsum pa la [#]yang dag par 'das pa la sogs pa tshig bzhi'i don rnam par dbye ba ni snga ma bzhin no/_/de la byang chub sems dpa'i yon tan gyi mthu ni rnam pa gnyis kyis rig par bya ste/_ji ltar 'dod pa'i don yongs su rdzogs pa dang /_spobs
[\[73b.2\]]pa thogs pa med pa'o/_/ji ltar 'dod pa'i don yongs su rdzogs pa de yang gong nas gong du rnam pa bcu bzhis mngon par bsgrub par rig par bya ste/_bcu bzhi gang zhe na/_gdams ngag mi brjed pa dang /_legs par bzung [#]ba'i gdams 'dus byas la nye bar rtog [#]pa dang /_de la
[\[73b.3\]]yang nyes par lta ba dang /_nyes pa de dag dang mi bsten [#]pa dang /_dge ba'i las yang dag par 'dzin pa dang /_lus dang ngag dang yid kyi las rnam par dag pa dang /_tshul khrims yongs su dag pa dang /_sems can gyi don dang mthun pa dang /_tshogs yongs su rdzogs pa dang /_yongs su
[\[73b.4\]]mi skyo ba dang /_las kyi 'bras bu rnam par dag pa dang /_sbyor ba rnam par dag pa dang /_sems can gyi don rnam par dag pa dang /_gzhan gyis mi bkri ba rnam par dag pas so/_/spobs pa thogs pa med pa ni sa bcus bsdus pa'i sems bskyed pa rnam pa bzhis [#]rab tu dbye bas bstan par rig
[\[73b.5\]]par bya'o/_/rab tu dbye ba bstan pa de yang bzhi pa rnam pa bcu gnyis kyis yongs su bstan te/_rnam pa bcu gnyis gang zhe na/_gong nas gong du rgyu chud mi za ba dang /_yang rgyu'i rim gyis 'bras bu yongs su dag pa dang /_yang smon lam la brten te sangs rgyas kyi chos [#]thams cad 'dzin pa dang /_
[\[73b.6\]]tshul khrims dang sdom pa rnam par dag pa dang /_bsgom pa'i lam na shes rab dang thabs kyis chos thams cad la sbyor ba dang /_khur blangs pa mi 'dor ba dang /_yang gong nas gong du mthu rnam par dag pa dang /_yang dbang po rno ba'i phyir byang chub kyi phyogs kyi chos la lhag par dmigs pa dang /_
[\[73b.7\]]shes rab kyi khyad par gyis spyod pa mtha' yas pa yang dag par sgrub [#]pa dang /_rtsol ba'i yongs su g.yo ba thams cad las shin tu 'das pa dang /_rgyal tshab tu rab tu gnas pa dang /_yang bzhi la lhag par dmigs pa dang /_blos rab tu rnam par 'byed pa dang /_thabs mkhas pas chos
[\[74a\]]
[\[74a.1\]]thams cad la [#]'jal ba dang /_ye shes khong du chud pa dang /_yang rang bzhin gyis rus phun sum tshogs pa dang /_'jig rten pa [#]dang /_'jig rten las 'das pa'i thos pa 'dzin pa dang /_spros pa las dben pa dang /_lhun gyis grub par sems can gyi [#]don
[\[74a.2\]]byed pa dang /_yang mos pas spyod pa na mngon par 'du byed pa yongs su smin pas sa dang po la lhag par dmigs pa dang /_ye shes yongs su smin pas sbyor ba las byung ba'i spyod pa la lhag par dmigs pa dang /_bsgom pa yongs su smin pas sangs rgyas kyi chos ma thob pa rnams la lhag
[\[74a.3\]]par dmigs pa dang /_'bras bu yongs su smin pas ji ltar 'dod pa bzhin [#]du mngon par rdzogs par rtogs pa dang /_yang ma nor bar dge ba bsgom pa'i gnas dang /_ma nor ba'i chos la nges par rtogs [#]pa'i skye gnas dang /_ma nor bar bsgom [#]pa'i gnas dang /_rang gi sems la
[\[74a.4\]]dbang bsgyur ba dang /_yang dge ba'i rtsa ba mtha' yas pa 'dzin pa dang /_chos mtha' yas pa la nges par rtogs [#]pa dang /_ting nge 'dzin gyi sgo mtha' yas pa'i rjes su 'jug pa dang /_rnam par rol pa mtha' yas pa myong ba dang /_yang nyon mongs pa'i nad kyi gnyen po'i gnas dang /_nyon
[\[74a.5\]]mongs pa'i nad dang mthun pa'i sman rab tu shes pa dang /_shes nas kyang thabs la gnas te ji ltar mthun pa bzhin du [#]sbyor ba dang /_nyon mongs pa'i nad las gso ba dang /_yang nyan thos dang rang sangs rgyas thams cad zil gyis non pa dang /_de yang bslab [#]pa'i gnas thams cad las
[\[74a.6\]]khyad par du 'phags pa dang /_bsgom pa khyad par du 'phags pa dang /_bsgoms [#]pa'i 'bras bu khyad par du 'phags pa'o/_/chos kyi mnga' bdag mngon sum du bzhugs bzhin du 'phags pa 'jam dpal la yongs su dris pa gang yin pa de ni byang chub sems dpa'i yon tan
[\[74a.7\]]brjod pa'i phyir ro/_/de yang ci'i phyir zhe na/_byang chub sems dpa' rnams la khong khro ba'i sems 'byung ba rnams dang ba bskyed pa'i phyir ro/_/de la rgyus bsdus pa'i spyod pa'i rnam par dbye ba ni rgyu rnam par dag pa khyad par du 'phags pas yongs su bstan to/_/rgyu rnam par dag
[\[74b\]]
[\[74b.1\]]pa [#]khyad par du 'phags pa de yang bstan pa rnam pa bzhis yongs su brjod de/_tshogs dang rnam par dag pa'i lam bstan pa dang /_bsod nams dang ye shes kyi tshogs bstan pa dang /_yang dag pa'i mtha' de khong du chud par bya ba'i thabs bstan pa dang /_rjes su mthun pa'i sgrub
[\[74b.2\]]pa bstan pas so/_/de la tshogs kyi lam bstan pa ni rnam pa brgyad kyis rig par bya ste/_sems can rnam pa tha dad pa yongs su smin par byed pa dang /_de dag gi [#]nyes par spyod pa sna tshogs kyis ji mi snyam pa dang /_dkar po'i chos thams cad yang dag par sdud par byed pa dang /_byang
[\[74b.3\]]chub kyi phyogs kyi chos la lhag par dmigs pa dang /_mtshan nyid mi 'dra ba dang /_smon lam rnam pa sna tshogs dang /_'dul ba'i sems can ji lta ba bzhin du yongs su shes pa dang /_tshogs rnam pa sna tshogs nye bar sgrub pas so/_/rnam par dag pa'i lam bstan pa yang rnam pa brgyad
[\[74b.4\]]kyis rig par bya ste/_dge ba dang mi dge ba'i chos la spyod pa dang /_rkyen gyis mi lta bar chos thams cad mngon du gtong ba dang /_chags pa thams cad las grol ba dang /_nying mtshams sbyor ba gcod pa dang /_yang dag pa ji lta ba bzhin du mthong ba dang /_tshul gcig tu yang dag par
[\[74b.5\]]gzhol ba dang /_byis pas kun tu brtags pa la yang dag pa [#]ji lta ba bzhin du yongs su rtog pa dang /_zhi ba'i dbyings su mngon sum du byed pas so/_/de la bsod nams dang ye shes kyi tshogs bstan pa ni rnam pa gnyis kyis rig par bya ste/_dge ba'i rtsa ba'i [#]tshogs sna tshogs sgrub pa dang /_
[\[74b.6\]]yongs su gcod pa ste/_de'i don ni snga ma bzhin no/_/yang gnyis te/_khams gsum na spyod pa dang /_khams gsum nas byung ba'o/_/yang gnyis te/_zang zing dang bcas pa'i 'bras bu mngon par 'grub pa dang /_zang zing med pa'i 'bras bu mngon par 'grub pa'o/_/yang gnyis
[\[74b.7\]]te/_rnam par shes pa'i spyod yul yin pas mtha' dmigs pa dang /_rnam par shes pa'i spyod yul las yang dag par 'das pas mtha' mi dmigs pa'o/_/yang gnyis te/_'dus byas kyi dbyings yongs su shes pa dang /_'dus ma byas kyi dbyings yongs su shes pa'o/_/de la yang
[\[75a\]]
[\[75a.1\]]dag pa'i mtha' ni rnam pa bzhis bstan te/_mi rtag pa nyid kyis [#]nyes pa yongs su spangs pa dang /_rang gi mtshan nyid kyis gnas pa dang /_rtag tu chos kyi dbyings kyi rang bzhin du gnas pa dang /_dor ba med cing gzhag pa med pas te/_dor ba med cing gzhag pa med pa'i
[\[75a.2\]]don ni snga ma bzhin no/_/de khong du chud [#]par bya ba'i thabs bstan pa ni/_de ma thag tu gsungs pa'i tshig gsum dang /_bcu pa phrag drug gis yongs su ston te/_gang gis ji ltar gang gi don du gang du [#]gnas te khong du chud par byed pa'o/_/de la ye shes 'khor dang bcas pas ni khong du chud par
[\[75a.3\]]byed de/_de yang rnam pa sum cu rtsa gsum gyis bstan par rig par bya ste/_sems rnam par dag pas [#]lam rnam par dag pa dang /_lam rnam par dag pas sems rnam par dag pa dang /_yang dag pa'i mtha' ni lam dang ye shes kyi [#]dmigs pa nyid gcig pu ste/_gnas yin zhing gcig
[\[75a.4\]]la gcig rten pa dang /_yang dag pa'i mtha'i ye shes la gnas te gnas 'gyur ba dang /_gnas gyur pas ye shes shin tu rnam par dag par 'gyur ba dang /_phan tshun bya ba byas par gnas pa dang /_shes bya'i dngos po yang dag pa [#]ji lta ba bzhin du yongs su shes pa dang /_thog ma
[\[75a.5\]]med pa'i 'khor dang ldan pa'i sems can rnams kyi thar pa'i sa bon dang mthun pa yongs su shes pa dang /_las sna tshogs kyi rnam par smin pa de dang mthun pa yongs su shes pa dang /_bdag la phan pa dang gzhan la phan pa dang mthun par [#]yongs su shes pa dang /_dge ba'i rtsa ba chung [(]du [,]ngu [)#]
[\[75a.6\]]yang tshad med par byed pa dang /_dge ba dang mi dge ba la rnam par dpyod pa dang /_rnam pa sna tshogs kyi [#]'byung ba yang dag pa ji lta ba bzhin du yongs su shes pa dang /_dge ba dang mi dge ba'i chos 'dzud pa dang 'byin pa dang /_dus dang dus ma yin pa la yongs su rtog pa dang /_mtha'
[\[75a.7\]]gnyis spangs nas nang la brten pa dang /_lus dang ngag dang yid kyis [#]nyes par spyod pa dang bral ba'i phyir brtson 'grus brtsams pa dang /_gzhan dag kyang bslab pa de nyid la 'god pa dang /_bsgom pa la brten nas rjes su chags pa dang /_khong khro ba bor ba dang /_'khor ma
[\[75b\]]
[\[75b.1\]]rungs pa ma yin pa gdams pa dang /_ma nor bar thos pa yongs su btsal ba dang /_chos thams cad la dbang sgyur [#]ba dang /_bsam pa dang bag la nyal shes nas ji ltar mthun par chos ston pa dang /_de kho na khong du chud par bya ba dang /_sems la yang dag pa dang yang dag pa ma yin par 'dzin
[\[75b.2\]]pa rnam par spong ba dang /_byang chub kyi tshogs yongs su rdzogs pa dang /_sems can yongs su smin par byed pa dang /_chos rnams kyi 'byung ba dang 'jig pa la yongs su rtog pa dang /_chos thams cad la mkhas pa dang /_mya ngan las 'das pa la 'dod pa med pa dang /_mi 'jigs [#]pa bzhi thob
[\[75b.3\]]pa dang /_chos thams cad la lhun gyis grub pa'i ye shes thob pa dang /_chos thams cad la the tshom med pa dang /_don dam pa'i tshul la 'jug pas [#]mngon par zhen pa med pa'i don ni snga ma bzhin no/_/ji ltar khong du chud par byed pa'i don de yang rnam pa bcus yongs su bstan par rig par bya ste/_'phags
[\[75b.4\]]pa dang 'phags pa ma yin pa'i 'dus byas dang 'dus ma byas kyi lus la rtog pa dang /_yang dag pa dang yang dag pa [#]ma yin pa'i don la rtog pa dang /_kun nas nyon mongs pa dang rnam par byang ba chung [(]du [,]ngu [)#]dang 'bring dang chen po la rtog [#]pa dang /_dge ba dang mi dge ba'i sred pa la rtog pa dang /_phyin ci
[\[75b.5\]]log dang phyin ci ma log pa'i lta ba la rtog pa dang /_sgo sna tshogs nas bsags pa'i dge ba'i rtsa ba la rtog pa dang /_sems can gyi khams mtha' yas pa la rtog pa dang /_mngon par zhen pa med pa'i don ni snga ma bzhin dang /_don dang don ma yin pa dang ldan pa la rtog pa dang /_mos pa tha dad
[\[75b.6\]]pa'i sems can la byang chub kyi snying po kun tu ston pa la rtog pas so/_/gang gi don du khong du chud par byed pa de yang rnam pa bcus bstan te/_sbyin pa rnam par dag pa dang /_tshul khrims rnam par dag pa dang /_bzod pa rnam par dag pa dang /_brtson 'grus rnam par dag pa dang /_bsam gtan
[\[75b.7\]]rnam par dag pa dang /_shes rab rnam par dag pa dang /_thabs rnam par dag pa dang /_smon lam rnam par dag pa dang /_stobs rnam par dag pa dang /_ye shes rnam par dag pas so/_/gang du gnas te khong du chud par byed pa de yang rnam pa bcus bstan par rig par bya ste/_sdom pa rnam pa
[\[76a\]]
[\[76a.1\]]gsum rnam par dag pa dang /_bdag tu 'dzin pa rnam par spangs pa dang /_smad pa dang ma smad pa yongs su spangs pa dang /_dngos po yod pa dang dngos po med par mngon par zhen pa med pa dang /_mi dmigs pa'i tshul gyis nyan thos dang /_rang sangs rgyas dang byang chub
[\[76a.2\]]sems dpa'i sa la so sor rtog pa dang /_'dzin pa thams cad dang bral ba dang /_kun rdzob dang don dam pa la mkhas pas phyin ci ma log pa'i lam ston pa dang /_sems can gdul ba'i phyir skye ba thams cad la mi skyo bas so/_/rjes su mthun pa'i chos sgrub pa ni mi bslu bas yongs su
[\[76a.3\]]bstan to/_/yang nyan thos dang rang sangs rgyas kyi theg pa mngon sum du byed pa dang /_de dag la 'dod pa med pa'o/_/yang bdag nyid lam bzang por zhugs pa dang /_gzhan dag la yang lam de ston pas so/_/mos pas spyod pa'i sa la rnam par gnas pa mngon par 'du byed pa dang bcas
[\[76a.4\]]pa'i shes pa dang /_bsgom pa'i lam la gnas pa mngon par 'du byed pa med pa'i ye shes kyis so/_/yang shes rab dang thabs la mkhas pa dang /_mtshan nyid gcig gi rjes su 'jug pas so/_/yang gnyis la kun tu spyod pa yongs su spong ba dang /_dge ba'i chos bsgom pa'i brtson
[\[76a.5\]]'grus brtsams pas so[#]/_/yang [#]chos thams cad legs par bslab [#]pa dang /_de bzhin nyid khong du chud pa'i bsgom pa la mkhas pas so/_/rgyu rnam par dag pa khyad par du 'phags pa rnam pa 'di bzhis 'bras bu rnam par dag pa khyad par du 'phags par khong du chud par bya ste/_de ni de bzhin
[\[76a.6\]]gshegs pa rnams kyi ye shes dus gsum skad cig gcig dang ldan pa'o/_/ma nor bar bshad de ston pa'i thugs mnyes pas legs par bshad do zhes bya ba'i don du rig par bya'o/_/ston pa po rnam par dag pa dang /_bstan pa rnam par dag pa dang /[# ]bstan pa'i 'bras bu rnam par dag pas
[\[76a.7\]]mngon par bstod pa'i don rig par bya'o/_/'phags pa ga ya mgo'i ri zhes bya ba'i mdo'i rnam par bshad pa/_slob dpon dbyig gnyen gyis mdzad pa rdzogs so//_//rgya gar gyi mkhan po su ren+d+ra bo d+hi dang /_zhu [#]chen gyi lo tsA ba ban+de ye shes sdes bsgyur cing zhus te gtan la phab pa//_//
[\[76b\]]
[\[76b.1\]{D3992}]@##/_/'phags pa ga ya mgo'i ri mdo dang spel mar bshad pa/_bam po dang po/_'jam dpal gzhon nur gyur pa la phyag 'tshal lo/_/bdag med ye shes rdo rje bzang /_/sgrib pa'i ri bo bcom pa la/_/phyag 'tshal mdo dang bshad pa gnyis/_/spel mar rab tu bshad par bya/_/ga ya mgo'i
[\[76b.2\]]ri'i mdo bshad par 'dod pas slob dpon dbyig gnyen gyis mdo'i lus rnam par gzhag pa'i phyir thog mar mdor bsdus pa zhes bya ba la sogs pa smos te/_mdor bsdus pa'i don bzlum pa gang yin pa de mdor bsdus pa'o/_/de yang gleng gzhi la sogs pa tha dad pas rnam pa dgu'o/_/de
[\[76b.3\]]la gleng gzhi ni mdo 'byung ba'i rgyu yin no/_/de yang dag par sdud par byed pa dang /_ston pa po dang /_gnas dang /_nyan pa po'i dbye bas rnam pa bzhir 'gyur te/_gang gis/_gang na/_gang dag la bshad cing /_gang gis phyis yang dag par bsdu ba byas pa'o/_/de yang 'di skad bdag gis
[\[76b.4\]]zhes bya ba nas bzung ste/_dge slong gi dge 'dun chen po zhes bya ba'i bar 'dis brjod do/_/nyan pa la zhugs pa dag ni nyan pa po rnams so/_/de dag gi mthun pa'i yon tan 'byor pa ste/_mthun pa'i nyan pa po phun sum tshogs pa'o/_/de bzhin nyid la dmigs pa'i sems rtse gcig pa ni ting nge
[\[76b.5\]]'dzin to/_/rtogs pa po ni ston pa ste/_de'i rnam par dag pa ni thun mong ma yin pa'i yon tan phun sum tshogs pa'o/_/gang gis rtogs pa dang /_gang rtogs pa dang /_ji ltar rtogs par bya ba de ni brtag par bya ba'i dngos po'o/_/bzhengs pa ni ting nge 'dzin las bzhengs pa'o/_/bstan pa ni gdags
[\[76b.6\]]pa'i don brjod pa kun rdzob rab tu bshad pa'o/_/byang chub sems dpa'i yon tan gyi mthu dang /_spyod pa rnam par dbye ba dang rnam pa dgu yin no/_/da ni mdo'i tshig rnam par bshad par bya'o/_/'di skad ces bya ba'i sgra ni dam bcas pa la bya ste/_kho bo cag la chos ston cig ces 'khor gyis yang
[\[76b.7\]]dag par sdud par byed pa la gsol ba btab pa dang /_de nas de bzhin no zhes dam bcas pa ste/_khyed cag gis ji skad smras pa de bzhin du bya'o zhes bya ba'i tha tshig go/_/de yang 'dod pas byas pa ma yin te/_gang gi phyir zhe na/_bdag gis thos zhes bya ba la sogs pas so/_/yang na 'di skad
[\[77a\]]
[\[77a.1\]]ces bya ba'i sgra ni dris pa'i don dag gzhan du mi 'gyur ba la bya ste/_khyod kyis ji skad thos pa de bzhin du smros shig ces byas pa dang /_'di skad bdag gis thos zhes bya ba la sogs pa smras te/_bdag gis 'di skad thos kyi gzhan du ma yin no/_/bdag gis zhes bya ba ni
[\[77a.2\]]mngon sum du thos par ston to/_/thos pa zhes bya ba ni rna ba'i rnam par shes pas bzung ba'o/_/dus gcig ni dus gcig gi tshe'o/_/bcom ldan 'das ni bdud bzhi bcom pa'i phyir ro/_/yang na/_rang dbang dang ni rab sbyangs dang /_/gzugs bzang ba dang grags pa dang /_/dpal dang bdag
[\[77a.3\]]nyid che tshogs pa/_/drug po rnams la legs zhes bya/_/don drug gi mtshan nyid kyi legs pa de la mnga' bas bcom ldan 'das te/_'di ltar bcom ldan 'das rang dbang tshogs pa ni nyon mongs pa'i 'ching ba bag chags dang bcas pa bcad pa'i phyir ro/_/rab tu sbyangs pa tshogs pa ni ye
[\[77a.4\]]shes kyi mes shes bya'i sgrib pa'i mun pa bsal ba'i phyir ro/_/gzugs tshogs pa ni skyes bu chen po'i mtshan sum cu rtsa gnyis dang ldan pa'i phyir ro/_/grags pa tshogs pa ni 'gro ba thams cad la khyab pa'i phyir ro/_/dpal tshogs pa ni 'gro ba thams cad kyi nye bar 'tsho bar gyur pa'i phyir ro/_/
[\[77a.5\]]bdag nyid chen po'i tshogs pa ni sems can thams cad la phan pa mdzad pa'i phyir ro/_/bzhugs pa ni 'dul ba ji lta ba bzhin du spyod lam bzhi po dag gis gnas pa kun tu bstan pa'o/_/te zhes bya ba ni gyur zin pa ste/_ga ya na bzhugs par gyur zin to zhes pa'i tha tshig go/_/'dis ni ga ya
[\[77a.6\]]zhes bya ba'i yul spyir mchod rten du gyur pa bstan to/_/mdo 'di yul khyad par du 'phags pa nyid du bstan par brjod pa'i phyir/_ga ya mgo'i mchod rten na zhes bya ba gsungs te/_mgo'i sgra ni rtse mo'i sgra'i rnam grangs su gtogs pa ste/_rang bzhin gzhan no/_/gtso bo ni ri de la ga ya'i
[\[77a.7\]]mgo zhes bya'o/_/gtso bo ni de bzhin gshegs pa'i gnas kyi phyir ro/_/de bzhin gshegs pa bzhugs par brjod pa de nyid kyi mchod rten du gyur te/_mchod rten smos pa gang yin pa de/_sangs rgyas du ma bzhugs bzhugs pas gnas khyad zhugs pa bsnyad pa'i phyir ro/_/de bsnyad pa yang
[\[77b\]]
[\[77b.1\]]chos kyi rnam grangs 'di sangs rgyas du mas byin gyis brlabs par thabs kyis bsnyad pa'i phyir ro/_/de bas na slob dpon gyis de la gleng gzhi ni zhes bya ba la sogs pa smos so/_/gleng gzhi'i phyogs gcig la yang gleng gzhi zhes bya bar blta bar bya'o/_/mi slob pa dang /_slob pas bsdus
[\[77b.2\]]zhes bya ba ni dge slong gi dge 'dun chen po zhes 'byung ba'i phyir ro/_/'dir bsnyen par rdzogs pa'i dge slong smos pa'i phyir gnyis smos so/_/dge slong stong du tshang ba zhes 'byung ba ni mi slob pa rnams kun tu bstan pa'i phyir ro/_/nyon mongs pa bcom pas dge slong zhes bya ba'i phyir ro/_/bya ba byas
[\[77b.3\]]pa zhes bya ba la sogs pa ni de dag gi bye brag go/_/de la tshig dang po'i bshad pa ni lhag mthong gi bya ba shin tu rdzogs pa'i phyir bya ba rdzogs pa zhes bya ba ste/_lhag mthong ni shes rab kyi rnam grangs su gtogs par blta'o/_/byed pa byas pa ni ting nge 'dzin gyi bya ba yongs su rdzogs pa'i phyir te/_de
[\[77b.4\]]ni bya ba zin pa zhes bya ba bshad do/_/lhag mthong gi bya ba ni kun nas nyon mongs pa rnam pa gsum spangs pa ste/_de ni khur bor ba zhes bya ba la sogs pa tshig gsum gyis ston to/_/bor ba zhes bya ba ni gang dag gis phung po lnga'i khur bor ba ste/_ma 'ongs pa'i dus na skye ba med pas de dag la de skad
[\[77b.5\]]ces bya'o/_/de'i bshad pa ni khur blangs pa bor ba ste khur de yang nye bar len pa'i phung po lnga po dag go zhes bya ba ste/_'dis ni tshe'i kun nas nyon mongs pa spangs par bstan to/_/bdag gi don rjes su thob pa zhes bya ba ni nyon mongs pa'i kun nas nyon mongs pa spangs pa ste/_de'i bshad pa ni mya ngan
[\[77b.6\]]las 'das pa mngon sum du byed pa zhes bya ba'o/_/srid pa kun tu sbyor ba yongs su zad pa zhes bya ba ni gang dag gis las gang dag yin pa de dag yongs su zad par zhes bya bar tshig rnam par sbyor ro/_/de'i bshad pa ni khams gsum nas 'byung ba zhes bya ba ste/_'dis ni las kyi kun nas nyon
[\[77b.7\]]mongs pa spangs par bstan to/_/yang dag pa'i shes pas sems shin tu rnam par grol ba ni rnam pa gang gis shes rab kun nas nyon mongs pa rnam pa gsum zad pa'i rgyur gyur pa ste/_de dag gis de bstan to/_/yang dag pa'i shes pa ni yang dag pa'i gdams ngag bsgoms pa ste/_des
[\[78a\]]
[\[78a.1\]]nyon mongs pa dang /_las dang /_tshe dag las gang dag gis sems shin tu rnam par grol ba de dag la de skad ces bya'o/_/de'i bshad pa ni ma nor ba'i gdams ngag bsgoms te de la gnas nas nyon mongs pa shin tu spangs pa zhes bya ba'o/_/nyon mongs pa zhes bya
[\[78a.2\]]ba ni 'dir nyon mongs pa dang /_las dang /_tshe la bya bar 'dod de/_'dis nyon mongs par byed pa dang /_'dir nyon mongs par byed pa ste sgrub pa gnyis so/_/sems kyi dbang thams cad kyi dam pa'i pha rol tu son pa zhes bya bas ni ting nge 'dzin gyi bya ba rab tu ston te/_sems rtse gcig tu
[\[78a.3\]]gyur pas dbang sgyur ba ni sems la dbang ba dag ste/_ting nge 'dzin rnams so/_/sems kyi dbang thams cad kyi dam pa'i pha rol tu phyin pa gang yin pa de ni mchog ste/_de thob pa dag go/_/de'i bshad pa ni rdzu 'phrul gyi rkang pa shin tu bsgoms pa zhes bya ba ste/_rdzu 'phrul gyi rkang pa dag ni ting nge
[\[78a.4\]]'dzin rnams so/_/de dag shin tu bsgoms pas dad pas byin pa yongs su spyod pa'i 'os su gyur pa'i phyir dgra bcom pa rnams so/_/de ni dad pas byin pa yongs su spyod pa'i 'os su gyur pas zhes bya bas bshad do/_/slob pa rnams kyi tshad ni mdo las mi 'byung ste/_bshad pa byed pas bslab pa'i sgra don
[\[78a.5\]]gyi sgo nas rnam pa gnyis kyis zhes bya ba la sogs pa smos te/_bslab pa ma rdzogs pa zhes bya bas ni rgyu yongs su ma rdzogs pa bstan to/_/ji ltar 'dod pa'i don yongs su ma rdzogs pas zhes bya ba ni 'bras bu yongs su ma rdzogs pa'o/_/byang chub sems dpa' sems dpa' chen po rab tu mang po zhes bya ba
[\[78a.6\]]ni de dag pas grangs mang ba'o/_/byang chub tu smon lam btab pa'i phyir na byang chub sems dpa' dag go/_/sems can thams cad kyi don bsgrub pa'i phyir sems dpa' chen po dag go/_/de nas zhes bya ba la sogs pas ni ting nge 'dzin yongs su brjod do/_/de la de nas zhes bya ba ni bar ma chad pa'o/_/gcig
[\[78a.7\]]pu ni sku dben pa'o/_/dben par gshegs pa ni thugs dben pa'o/_/nang du yang dag gzhag pa ni ting nge 'dzin la snyoms par zhugs pa'o/_/ting nge 'dzin de ni de bzhin nyid la dmigs pa ste/_chos kyi dbyings nyid la btags te zhes bya bas bstan to/_/spros pa thams cad dang bral ba'i ye shes rang gis rig
[\[78b\]]
[\[78b.1\]]pa nyid chos kyi dbyings la rtog pa ste/_de nyid dmigs pa med pa'i ting nge 'dzin to/_/ci'i phyir ting nge 'dzin yongs su brjod ce na/_bshad pa byed pas de la ting nge 'dzin ni zhes bya ba la sogs pa 'dir dgos pa bstan to/_/brtag par bya ba'i dngos po ste zhes bya ba ni chos kyi dbyings te/_de ni ting nge
[\[78b.2\]]'dzin so so rang gis rig pa nyid de/_chos kyi dbyings ni rtog ge'i yul ma yin zhes de skad smos pa'i phyir ro/_/don 'di zhes bya ba ni stong pa nyid ces bya ba don gyi skabs 'dir zhes bya ba ni de bzhin nyid la bya ste/_de bzhin nyid ni chos thams cad bdag med pa'i rnam pas nyan thos la sogs pa'i yul ma
[\[78b.3\]]yin pa'i phyir ro/_/'dis ni zhes bya bas ni stong pa nyid kun tu brjod pas so/_/don 'di zhes bya ba ni stong pa nyid ces bya ba'o/_/de dag gi zhes bya ba ni nyan thos la sogs pa de dag gi'o/_/stong pa nyid ma mthong bar nyon mongs pa spong ba med de/_gang zag la bdag med pa'i rnam pas stong pa nyid ni
[\[78b.4\]]de dag gi yul yang yin te/_chos la bdag med pa'i rnam pas ni ma yin no/_/bdag gis byang chub ni thob ces bya ba nas bzung ste rtog pa po rnam par dag pa ston to/_/de bzhin nyid la dmigs pa'i ting nge 'dzin la gnas pa la 'di mi srid kyi/_de las bzhengs pa la 'di rigs te 'og tu bsgrub
[\[78b.5\]]par bya'o/_/gal te bcom ldan 'das ni rtag tu gnyis su med pa'i ye shes kyi bdag nyid yin na ji ltar mnyam par 'jog pa dang /_ji ltar bzhengs she na/_de'ang 'og tu brjod par bya'o/_/byang chub brnyes par bstan pa zhes bya ba ni bdag gis byang chub ni thob ces mdo las 'byung ba'i phyir ro/_/ye
[\[78b.6\]]shes thugs su chud pas zhes bya ba ni bdag gis ye shes ni khong du chud ces 'byung ba'i phyir ro/_/spros pa thams cad dang bral ba'i ye shes nyid byang chub ste/_de'i phyir de ltar gyur pa'i ye shes khong du chud pa nyid byang chub brnyes par rig par bya'o/_/de'i phyir dmigs par bya ba dang dmigs par byed pa'i
[\[78b.7\]]dngos po mtshungs mnyam pas thub pa'i byang chub brnyes pa khyad par du 'phags te/_de ni ye shes thugs su chud pas bye brag tu gyur to zhes bya bas bshad do/_/bdag gi don dang gzhan gyi don thabs dang bcas pa bsgrub pa'i phyir bya ba ni byas pa'o/_/de'i bshad pa ni dam bcas pa nyams su len zhes bya ba _
[\[79a\]]
[\[79a.1\]]la sogs pa'o/_/bya ba ni byas zhes pa'i tshig gis ni de'i bstan pa'o/_/mdo'i tshig lhag ma rnams ni de'i bshad pa'o/_/spangs pa dang ye shes phun sum tshogs pas bsdus pa ni bdag gi don phun sum tshogs pa ste/_de la spangs pa phun sum tshogs pa ni bdag
[\[79a.2\]]gis khur ni bor zhes bya ba la sogs pa tshig gsum gyis bsnyad de nyon mongs pa dang shes bya'i sgrib pa gnas dang bcas pa spangs pa bstan pa'i phyir ro/_/khams gsum du skye bas bsdus pa'i rnam par smin pa'i bdag nyid yang dag pa ma yin pa kun brtags pa'i mtshan nyid phung po dag ni khur
[\[79a.3\]]blangs pa ste/_de dag spangs pa'i phyir khur bor ba'o/_/'dis ni nyon mongs pa dang shes bya'i sgrib pa'i gnas skye ba spangs par bstan to/_/de'i bshad pa ni khur blangs pa bor zhes pa'o/_/khur gyi don ni snga ma bzhin zhes bya ba ni khur de yang nye bar len pa'i phung po lnga po dag go zhes bshad pa'i phyir
[\[79a.4\]]ro/_/bdag gis na 'khor ba'i 'brog dgon pa las ni brgal zhes bya ba ni nyon mongs pa'i sgrib pa spangs par bstan to/_/'dis 'khor bar byed pas 'khor ba ste/_'dod chags la sogs pa nyon mongs pa'i tshogs so/_/de nyid 'brog dgon pa ste/_de'i bshad pa ni nyon mongs pa'i sgrib pa shin tu
[\[79a.5\]]spangs pa zhes bya'o/_/bdag gis ma rig pa ni nyon mongs pa can ma yin pa'i mi shes pa ste/_de bsal ba ni spangs pa'o/_/'dis ni shes bya'i sgrib pa spangs pa bstan te/_de'i bshad pa ni shes bya'i sgrib pa shin tu spangs pa zhes bya'o/_/bdag gis rig pa ni bsgrubs zhes bya ba 'dis ni ye shes
[\[79a.6\]]phun sum tshogs pa bstan te/_shes bya thams cad la dmigs pa'i ye shes ni rig pa'o/_/de'i bshad pa ni chos thams cad yang dag pa ji lta ba bzhin du mngon sum du byas pa zhes bya'o/_/bdag gis zug rngu ni phyung zhes bya ba 'di'i bshad pa ni lta ba thams cad kyi zug rngu bton pa zhes bya'o/_/bdag
[\[79a.7\]]gis srid pa ni zad ces bya ba 'di'i bshad pa ni/_smon lam dang bral ba zhes bya ba ste/_sred pa'i don du tshol ba'i smon lam mo/_/nyon mongs pa'i sgrib pa spangs pa nyid lta ba dang sred pa spangs par grub mod kyi so sor smos pa ni rgyun mi 'chad par kun tu 'byung bas lta ba dang sred pa gnyis gtso bor
[\[79b\]]
[\[79b.1\]]gyur pa'i phyir ro/_/'dis ni bdag gi don phun sum tshogs pa bstan to/_/bdag gis chos kyi gru ni sbyar zhes bya ba ni chos thams cad bdag med pa la dmigs pa zag pa med pa'i shes rab ni chos kyi gru'o/_/de'i bshad pa ni 'jig rten las 'das pa'i shes rab yang dag par bsgrubs zhes
[\[79b.2\]]bya ba'o/_/bdag gis chos kyi rnga ni brdungs zhes bya ba la sogs pa'i tshig rnams kyis ni gzhan gyi don phun sum tshogs pa thabs dang bcas pa bstan to/_/de la thabs ni chos kyi 'khor lo rab tu bskor ba'o/_/de yang bdag gis chos kyi rnga ni brdungs zhes bya ba 'dis bstan to/_/de'i bshad pa ni
[\[79b.3\]]chos kyi 'khor lo rab tu bskor ba zhes bya ba ste/_nges par legs pa dang /_mngon par mtho ba'i rgyu rab tu bshad pas gsung rab kyi chos ni rnam pa gnyis so/_/de la nges par legs pa'i rgyu ni stong pa nyid bshad pa'o/_/de yang bdag gis chos kyi dung ni bus zhes bya ba 'dis bstan to/_/de'i
[\[79b.4\]]bshad pa ni bdag med pa'i sgra bsgrags pa zhes bya'o/_/stong pa nyid du lta ba ni dngos po stobs kyis byung ba'i tshad mas grogs su gyur pa'i phyir phas kyi rgol ba thams cad zil gyis gnon pa yin pas bdag gis chos kyi rgyal mtshan ni bsgreng zhes bya ba gsungs te/_mu stegs thams cad las
[\[79b.5\]]rnam par rgyal bas rgyal mtshan nyid de/_bdag med pa'i sgra gsang bstod pa'i phyir ro/_/de'i bshad pa ni phyir rgol ba shin tu tshar bcad pa zhes bya ba'o/_/bdag gi 'khor ba'i lugs ni bzlog ces bya ba la sogs pas ni gdul ba tha dad pa gzhan gyi don phun sum tshogs pa tha dad par bstan to/_/
[\[79b.6\]]gdul ba ni rnam pa gnyis te/_don grub pa dang /_de las bzlog pa'o/_/don grub pa ni kun tu sbyor ba thams cad spangs pa ste/_de'i ched du bdag gi 'khor ba'i zhes bya ba la sogs pa gsungs te/_'khor bar 'dren pa dang /_thob par byed pas 'khor ba'i lugs so/_/kun tu sbyor ba ni
[\[79b.7\]]'brel pa ste/_de bdag gis bzlog go zhes bya ba'i tha tshig go/_/de'i bshad pa ni rkyen kun tu sbyor ba mi 'byung ba zhes bya ba'o/_/kun tu sbyor ba nyid skye ba'i rkyen dag ste/_de dag mi 'byung ngo zhes bya ba'i tha tshig go/_/don ma grub pa ni kun tu sbyor ba ma lus par ma spangs pa'o/_/de yang rnam
[\[80a\]]
[\[80a.1\]]pa gnyis te/_so so'i skye bo lung gi stobs can dang /_khong du chud pa'i stobs can de kho na mthong ba'o/_/dang po'i ched du bdag gis chos kyi lugs ni bsnyad ces bya ba gsungs te/_nga'i chos kyi lugs ni mang du thos pa rnams kyis bshad do zhes bya ba'i tha tshig go/_/
[\[80a.2\]]chos rnams kyi lugs ni tshul lo/_/zag pa dang bcas pa dang /_zag pa med pa'i chos rnams ni drug dang ji ltar mthun par gzhag ste/_tshul drug ni/_de kho na don gyi tshul dang /_thob pa'i tshul dang /_bstan pa'i tshul dang /_mtha' gnyis spangs pa'i tshul dang /_bsam gyis mi khyab
[\[80a.3\]]pa'i tshul dang /_dgongs pa'i tshul lo/_/de'i bshad pa ni 'jig rten pa dang /_'jig rten las 'das pa'i chos yang dag par bshad pa zhes bya'o/_/khong du chud pa'i stobs can gyi ched du bdag gis lam ngan pa ni bcad ces bya ba la sogs pa'i tshig gnyis gsungs te/_phyin ci log la mngon
[\[80a.4\]]par zhen pa dag ni lam ngan pa dag go/_/'dul ba rnams kyis de dag ni ngas bcad de/_sems can la bstan pas so zhes bya bar dgongs pa'o/_/de bas na bdag gis lam ni kun tu bstan zhes bya ba gsungs so/_/tshig 'di gnyis kyi bshad pa ni phyin ci log la mngon par zhen pa spangs pa dang /_
[\[80a.5\]]'phags pa'i lam yan lag brgyad pa'i rjes su mthun pa zhes bya ba ste/_go rims bzhin no/_/de dag ni skye bo nges par legs pa'i snod kyi ched du gzhan gyi don phun sum tshogs pa bstan pa'o/_/mngon par mtho ba'i snod kyi ched du bdag gis zhing ngan pa dag ni rnam par bzlog ces bya ba la sogs pa
[\[80a.6\]]gsungs te/_zhing dang zhing ma yin pa rnam par dbye ba yongs su shes par gyur na zhing ma yin pa 'dor te/_zhing la mngon par mtho ba'i sa bon 'debs pas mngon par mtho ba'i 'bras bu khyad par du 'phags pa 'thob bo_/tshig 'di gnyis kyi bshad pa ni mu stegs can zhing ngan pa rnam par bzlog pa dang /_
[\[80a.7\]]bsod nams kyi zhing dkon mchog gsum kun tu bstan pas na zhes bya ba ste/_go rims bzhin no/_/chos de la zhes bya ba ni byang chub la'o/_/ji ltar zhes bya ba ni rnam pa zhes bya ba'o/_/gang gis zhes bya ba ni byed pa'o/_/sus zhes bya ba ni byed pa po'o/_/de'i bshad pa ni de la brtag par bya ba'i dngos
[\[80b\]]
[\[80b.1\]]po ni gang gis gang zhig ji ltar khong du chud pa zhes bya ba'o/_/de la gang gis zhes bya bas ni byed pa dang byed pa po ston to/_/gang zhig ces bya ba ni khong du chud par bya ba ste/_byang chub ces bya ba'o/_/ji ltar zhes bya ba ni rnam pa ste/_sus byang chub la byed pa po dang /_byed pa la sogs pa kun
[\[80b.2\]]brtags nas byang chub khong du chud pa ston to/_/'di ni de'i kun brtags pa'i rang bzhin te/_de dag ni kun tu brtags pa yin pas dus gsum du yang rang bzhin med par rig par bya'o zhes bya bas bstan to/_/ci'i phyir zhe na/_lus dang sems kyis ni khong du chud par mi rigs so zhes mdo las gsungs
[\[80b.3\]]pas/_bdag la sogs pas kyang ma yin te/_de bas na lus dang sems kyis zhes bya ba la sogs pa gsungs te/_bdag la sogs pa mu stegs can gyis kun brtags pa rnams shin tu mi dmigs pa'i phyir ma bzhag go zhes bya ba'i tha tshig go/_/lus ni rdul phra rab kyi bdag nyid du med du zin
[\[80b.4\]]kyang de ltar gyur pa rnam par shes pa snang ba'i dbang gis rnam par gzhag go/_/bems po g.yo ba med pa zhes bya ba ni don gcig go/_/de'i bshad pa ni spyod pa med pa zhes bya ba ste/_yul khong du chud pa'i mtshan nyid kyi spyod pa med pa'i phyir ro/_/rtswa dang zhes bya ba la sogs pa'i bshad pa ni kun tu
[\[80b.5\]]brtags pa las byung ba zhes bya ba la sogs pa ste/_dper na rtswa la sogs pa phyi rol na med kyang rnam par shes pas yongs su brtags pa tsam gyis rnam par gzhag pa ltar lus kyang de bzhin no/_/sems med pa zhes bya ba 'di'i bshad pa ni 'du shes med pa zhes bya ba ste/_'di yang g.yo ba
[\[80b.6\]]med pa sgrub pa'o/_/rkyen rnams tshogs pa las byung ba zhes bya ba de ni 'dir 'byung ba chen po bzhi las gyur pa zhes bya ba 'di'i bshad pa ste/_de'i rnam par 'khrul pa'i dbang gis 'byung ba chen po bzhi po dag las byung ba'i lus zhes rnam par gzhag par zad la/_'byung ba chen po la sogs pa
[\[80b.7\]]'khrul pa yang rnam par rtog pa thams cad dang bral ba'i byang chub kyi gnas skabs na med na lus lta byang chub khong du chud pa'i byed pa por ga la 'gyur zhes dgongs pa'o/_/pha ma'i mi gtsang ba las byung ba zhes bya ba 'di'i bshad pa ni mi gtsang ba zhes bya ba ste/_'dir yang gong du bshad ma thag pa
[\[81a\]]
[\[81a.1\]]nyid dgongs pa'o/_/mi rtag pa zhes bya ba'i bshad pa ni ther zug ma yin pa zhes bya ba'o/_/dgongs pa ni 'di yin te/_gnyis las rnam par dben pa'i de bzhin nyid do/_/de ni 'gyur ba med pa ste/_de yang 'gyur ba med pa nyid kyi ye shes kyis 'dzin te/_de de'i bdag
[\[81a.2\]]nyid yin pa'i phyir ro/_/de bzhin gshegs pa'i ye shes mtshan nyid kyis skad cig pa yin du zin kyang de rtag tu 'dra ba'i phyir 'gyur ba med pa nyid du rnam par gzhag ste/_las dang nyon mongs pas mngon par 'dus byas pa'i lus ni de lta ma yin no/_/rtag tu bsku ba dang /_bkru ba dang /_mnye
[\[81a.3\]]dgos pa dang zhes bya ba de'i bshad pa ni rang bzhin gyis bsgrims te yongs su bskyang dgos pa zhes bya'o/_/'jig pa zhes bya ba la sogs pa'i bshad pa ni 'jig pa'i ngang tshul can gyis zhes bya ba ste/_mi rtag pa nyid ni skad cig pa dang sbyar te bstan to/_/'jig pa'i ngang tshul can ni rgyu dang
[\[81a.4\]]sbyar te bstan to/_/log par snang bas gnyis su med pa la gnyis su snang ba'i phyir rnam pa de'i byis pa rnams rmongs par byed de/_sems ni sgyu ma dang mtshungs pa zhes bya ba de'i bshad pa'o/_/bsod nams dang bsod nams ma yin pa'i las kyis bskyed pa'i phyir ro/_/rten cing 'brel par
[\[81a.5\]]'byung ba ste/_de ni dge ba dang mi dge ba'i rkyen las byung ba zhes bya bas bshad do/_/gcig la dmigs pa'i gzhi ni gnas te/_de med pa'i phyir gnas med pa'o/_/de ni mi gnas pa zhes bya bas bshad do/_/de ni gzhan gyi dbang gis bdag nyid kyi sems kyi dbang du byas nas tshig gsum
[\[81a.6\]]gsungs so/_/byang chub kyi gnas skabs na ni de lta bur gyur pa'i sems med na gang gis de de'i khong du chud par bya bar 'gyur ro/_/brtags pa'i dbang du byas nas mtshan nyid med pa zhes bya ba gsungs so/_/mtshan nyid yod pa ma yin pa ni mtshan nyid med pa ste/_med par dgag pa rtsom mo/_/de'i
[\[81a.7\]]brtag pa ni kun brtags pa'i mtshan nyid mi dmigs pa zhes bya ba'o/_/yongs su grub pa'i phyir yul ma yin zhe na/_dngos po med pa/_bla gab med pa zhes bya ba gsungs te/_'di la kun brtags pa'i dngos po med pas dngos po med pa'o/_/yongs su grub pa yang de yin te/_'dir bla gab
[\[81b\]]
[\[81b.1\]]med pa dang mtshungs pa'i phyir ro/_/'di ni 'di skad du gzung ba dang /_'dzin pa gnyis las dben pa'i ye shes ni nam mkha' dang mtshungs pa ste/_byang chub kyang ye shes de nyid yin no/_/de bas na tha dad pa med pa'i phyir khong du chud pa dang /_khong du chud par bya ba'i dngos po med do zhes
[\[81b.2\]]bstan par 'gyur ro/_/de'i bshad pa ni rang bzhin gyis stong pa zhes bya ba dang /_ring du song bas zhes bya ba'o/_/rang bzhin gyi ngo bo nyid kyis yongs su grub pa la sgro btags pa'i ngo bo stong pa nyid do/_/'dis ni dngos po med pa'i don bstan to/_/ring du song bas zhes bya bas ni sems nam mkha'i
[\[81b.3\]]ngo bo nyid bstan te/_dper na nam mkha' chod pa med par thams cad du song ba ltar sems kyang de bzhin te/_de bzhin nyid kyi ngo bo nyid yin pa'i phyir ro/_/'dis ni bla gab med pa'i don bstan to/_/byang chub ces bya ba la sogs pa la/_byang chub ni rnam pa gnyis te/_so so rang gis rig pa
[\[81b.4\]]dang /_sgras brjod par bya ba'o/_/de la sgras brjod par bya ba ni tha snyad tsam ma gtogs par ci yang med na de khong du chud par bya bar ji ltar 'gyur/_so so rang gis rig pa gang yin pa de ni ye shes kyi bdag nyid du gyur pa ste/_de la yang khong du chud par bya ba dang /_khong du chud pa yod par ga la
[\[81b.5\]]'gyur/_ming tsam tha snyad tsam zhes bya ba ni byang chub rnam pa gnyis po de ston te/_ming 'di gzugs med pa'i phung po rnams so zhes 'byung ba'i phyir gnyis su med pa'i ye shes nyid ming gi sgrar bstan to/_/gnyis su med pa'i ye shes tsam nyid byang chub ste/_de las gud na med do/_/'dis ni
[\[81b.6\]]so so rang gis rig pa bstan to/_/tha snyad tsam zhes bya ba ni sgras brjod par bya ba'o/_/de'i bshad pa ni de la khong du chud par bya ba'i don ni ming dang tha snyad tsam du zad pas kun brtags pa'i rang bzhin med par rig par bya'o zhes bya ba'o/_/ming dang tha snyad tsam zhes bya ba ni ming tsam tha snyad tsam zhes
[\[81b.7\]]bya ba'i tha tshig go/_/nam ming tsam du gyur ba de'i tshe 'di skad du 'di la ni kun brtags pa'i rang bzhin 'gyur pa med do zhes bshad par bya'o/_/kun brtags pa'i rang bzhin mi 'byung ba ni gang gi tshe tha snyad tsam du zad pas de'i tshe 'byung ba med pa tsam ni 'byung ba med pa'o/_/gcig nas gcig
[\[82a\]]
[\[82a.1\]]tu brgyud de sgra skad kyi gnas su gyur pa log pa'i dngos po de la sgra skad med pas sgra skad med pa'o/_/de yang tha snyad tsam la brten nas bstan te/_de'i bshad pa ni dngos po med pa zhes bya ba'o/_/dpyad pa ni rtog pa ste/_de'i yul ma yin pas dpyad du med pa ste/_
[\[82a.2\]]de ni rtog ge'i yul las shin tu 'das pa zhes bya bas bshad do/_/chos rang bzhin gyis stong pa zhes bya ba ni kun brtags pa'i rang bzhin las dben pa'i phyir te/_de ni grub pa zhes bya ba de'i bshad pa ste/_de la gzung ba'am 'dzin pa grub pa med pa'i phyir ro/_/rgyu ba med pa ni mtshan ma med
[\[82a.3\]]pa'i phyir ro/_/'jug pa med pa ni byis pa'i yul las shin tu 'das pa'i phyir ro/_/'phags pa rnams kyis shes pa rnam pa dang bcas pa gang yin pa 'di yul las kyang shin tu 'das pa'i phyir/_rnam par rig pa med pa'o/_/gdags pa'i gnas gzung ba dang 'dzin par sgro btags pa med
[\[82a.4\]]pa'i phyir gdags par bya ba ma yin pa'o/_/de'i phyir gnas med pa zhes bshad do/_/'ong ba ni 'byung ba'o/_/'gro ba ni 'gag pa ste/_de dag kun brtags pa'i ngo bos gang la chad pa de la de skad ces bya'o/_/de'i bshad pa ni ma skyes ma 'gags zhes bya'o/_/gdags pa las yang dag par
[\[82a.5\]]'das pa zhes bya ba de'i bshad pa ni tha snyad thams cad las shin tu 'das pa zhes bya'o/_/khams gsum las yang dag par 'das pa zhes bya ba de'i bshad pa ni dge ba dang mi dge ba mngon par 'du byed pa'i las mi dmigs pa zhes bya ba'o/_/las kyi sgra ni byed pa la bya ste/_dge ba dang mi dge ba mngon
[\[82a.6\]]par 'du byed pa gang yin pa des las gang byed pa de ni skyed byed ces bya ba'i tha tshig ste/_de mi dmigs pa'i phyir ro/_/ma mthong ba zhes bya ba de'i bshad pa ni lta ba po dang bral ba zhes bya ba ste/_byang chub las gud na lta ba po med pa'i phyir ro/_/ma thos pa zhes bya ba de'i bshad pa ni rna ba'i rnam par shes pa'i
[\[82a.7\]]spyod yul las yang dag par 'das pa zhes bya ba'o/_/bye brag ma phyed pa zhes bya ba de'i bshad pa ni/_yid kyi rnam par shes pa'i spyod yul las yang dag par 'das pa zhes bya ba ste/_gang yid kyi rnam par shes pas gzung ba byang chub ces bya ba gzung bar bya ba gang yang med de/_spros pa thams
[\[82b\]]
[\[82b.1\]]cad dang bral ba'i ye shes nyid byang chub bo/_/de la gzung ba dang 'dzin pa'i dngos po ga la yod/_bag chags thams cad kyi gnas rnam par smin pa'i rnam par shes pa byang chub kyi gnas skabs na log pa'i phyir gzhi med pa'o/_/de'i bshad pa ni rten med pa zhes bya ba ste/_'khor ba'i sa bon rnams kyi
[\[82b.2\]]gnas su gyur pa'i dngos po med pa'i phyir ro/_/dmigs pa med pa zhes bya ba'i de'i bshad pa ni nam mkha' lta bu zhes bya ba'o/_/dper na thogs pa dang bcas pa'i dngos po med pa tsam gyis mtshan nyid nam mkha' la dmigs pa med pa ltar byang chub la yang de bzhin te/_de la dmigs par byed pa
[\[82b.3\]]med pa'i phyir ro/_/rnam par smin pa dang rgyu mthun pa'i bag chags gnyis las skyes pa'i rgyu ba dang /_spros pa de dag med pa'i phyir/_rgyu ba med pa dang /_spros pa med pa ste/_go rims bzhin no/_/tshig de gnyis kyi bshad pa ni 'dus ma byas pa zhes bya ba ste/_rnam par smin pa dang /_rgyu mthun
[\[82b.4\]]pa'i bag chags gnyis kyis 'dus ma byas pa'i phyir ro/_/'dis rgol ba ngan pa 'jug par byed pas 'jug pa ste/_skabs su gyur pa'i nyes pa'o/_/de med pa'i phyir/_'jug pa med pa ste/_de'i phyir de ni skabs med pa zhes bya bas bshad do/_/nyi tshe ba'i shes pa zhes pa ni shes bya'i sgrib pa
[\[82b.5\]]ma spangs pa ste de'i las shin tu 'das so/_/de ni rtag tu med pa zhes bya ba de'i bshad pa'o/_/dpag pa ni 'di tsam mo zhes yongs su bcad pa ste/_de med pa'i phyir dpag tu med pa'o/_/de'i bshad pa ni tshad med pa zhes bya ba'o/_/bstan du med pa zhes bya ba de'i bshad pa ni gzhan dag la bstan du
[\[82b.6\]]med pa zhes bya ba ste/_de ni sngon po la sogs pa de bzhin du bstan par mi nus so/_/sgra'i rgyu yin pa'i phyir rnam par rtog pa la sgra zhes brjod de/_de med pa'i phyir sgra med pa ste/_gnyis su med pa'i ye shes kyis rang gis rig pa'i de bzhin nyid do/_/rang gis rig pa'i dngos po la ni rnam par rtog pa
[\[82b.7\]]med de/_de'i phyir so so rang gis rig pa zhes bshad do/_/yi ge med pa zhes bya ba la/_yi ge 'di dbang pos 'dzin cing len pa dang de las snang bar 'gyur ba'o/_/de med pa ni yi ge med pa ste/_de ni snang ba med pa zhes bya bas bshad do/_/tshig gi lam ni spyi'i rnam par sgro btags pa ste/_de
[\[83a\]]
[\[83a.1\]]gang la med pa de la de skad ces bya'o/_/sgra med pa zhes bya ba des ni rnam par rtog pa'i yul ma yin pa bstan to/_/'dis ni ngag gi yul ma yin pa bstan to/_/'di thams cad kyis ni sgro btags pa'i rnam pa'i dbang gis gzung ba rnam par gzhag pa ston te/_rnam pa de
[\[83a.2\]]yang chos kyi dbyings la med pa'i phyir ro/_/de ltar re zhig byed pa po dang /_byed pa dang las so sor brtags pa'i ngo bor med pa bstan to/_/de ni de ltar na su zhes bya ba la sogs pas spyir med pa bstan to/_/su mngon par rdzogs par 'tshang rgya zhes bya ba ni lus so/_/gang gis zhes bya
[\[83a.3\]]ba ni byed par 'gyur ba ste sems so/_/gang yin zhes bya ba ni byang chub ces bya ba'o/_/gang gsungs pa de yang khong du chud ce na/_rnam pa'i reg pas de la rtog pa ste/_byed pa po dang /_las dang byed pa 'dus pa rtogs pas khong du chud pa rnam par gzhag pa nyid rnam pa'o/_/'di dag ni byed
[\[83a.4\]]pa po la sogs pas khong du chud pa'i dus na yongs su rtog pa'i rgyu rnams so/_/bdag nyid khong na brjod pa'i dus na ming tsam dag go/_/bdag nyid kha ton byed pa la sogs pa'i dus na btags pa tsam dag go/_/gzhan dag khong du chud par bya ba'i phyir brdar 'dogs pa'i dus na brda tsam dag
[\[83a.5\]]go/_/gzhan dag la tha snyad btags pas brjod pa na tha snyad tsam dag ste/_'di dag kyang da ni ji ltar khong du chud pa de yang ming dang /_btags pa dang /_brda dang /_tha snyad tsam du zad pas kun brtags pa'i rang bzhin med par rig par bya'o zhes bya bas bshad de/_kun brtags pa'i ngo bo nyid
[\[83a.6\]]kyis med do zhes bya ba'i tha tshig go/_/tshig bzhi po 'di dag kyang brtags pa zhes bya ba la sogs pa mdo'i tshig rnams kyis rab tu phye'o/_/de'i bshad pa ni rnam pa drug gis zhes bya ba la sogs pa'o/_/brtags pa/_yongs su brtags pa zhes bya ba yang don gcig ste/_de'i bshad pa ni yang
[\[83a.7\]]dag pa ma yin pa kun brtags pa zhes bya ba'o/_/spros pa thams cad dang bral ba'i ye shes nyid byang chub bo/_/de las gud na gzung ba yod par yongs su rtog pa ni yang dag pa ma yin pa kun tu rtog pa ste/_ye shes kyang khong du chud par bya ba las gud na byed pa'i ngo bor med pa'i phyir ro/_/ma byung
[\[83b\]]
[\[83b.1\]]ba byung ba med pa yang don gcig ste/_de'i bshad pa ni gsog ces bya ba'o/_/khong du chud par byed pa po yang bdag la sogs pa byed pa po med pa'i phyir/_rdzas ma yin pa/_rdzas med pa ste/_de yang don gcig go/_/de'i bshad pa ni bdag mi dmigs pa zhes bya ba'o/_/yongs
[\[83b.2\]]su dag pa'i ye shes gnyis su med pa nyid khong du chud par byed pa po yin no/_/de nyid khong du chud par bya ba yin no/_/de la byed pa po la sogs pa tha dad par sgro 'dogs pas shes pa 'byung ba gang yin pa de ni 'khrul pa ste/_shes pa des gnyis su med pa'i ye shes kyi gnas skabs blang bar
[\[83b.3\]]mi nus pas len pa med pa'o/_/de bas na 'jig rten pa'i shes rab las shin tu 'das pa zhes bya bas bstan to/_/bstan du med pa zhes bya ba de'i bshad pa ni yi ge'i lam las yang dag par 'das pa zhes bya ba'o/_/mngon par chags pa med pa zhes bya ba de'i bshad pa ni ngar 'dzin pa dang
[\[83b.4\]]nga yir 'dzin pa dang bral ba zhes bya ba'o/_/ngar 'dzin pa dang nga yir 'dzin pa nyid mngon par chags pa'i rgyu yin pa'i phyir mngon par chags pa zhes bya bar dgongs so/_/de ltar re zhig byed pa po dang /_las dang /_bya bar sgro btags pas byang chub khong du chud pa bkag pa la kha cig skur pa
[\[83b.5\]]'debs par 'gyur te/_de bas na de bsal ba'i phyir 'di la gang de ltar zhes bya ba la sogs pa gsungs te/_byed pa po dang /_byed pa la sogs par sgro btags pa dang bral ba gnyis su med pa'i ye shes rang gis rig pa zhes bya ba mdo'i don to/_/'di ni su mngon par rdzogs par 'tshang rgya zhes
[\[83b.6\]]bya ba la sogs pa'i bshad pa'o/_/yang dag pa ji lta ba bzhin du mthong ba zhes bya ba ni byed pa po la sogs pa kun brtags pa de dag las dben pa gnyis su med pa'i ye shes rang gis rig pa zhes bya ba'i tha tshig go/_/gzung ba dang 'dzin par mngon par zhen pa dang bral ba'i ye shes de nyid sgrib pa
[\[83b.7\]]spangs pas thams cad nas shes pa'i phyir yongs su shes pa'o/_/so so rang gis rig pa'i phyir mngon sum du byas pa'o/_/phyin ci log dang bral ba'i phyir/_'gyur ba med pa'o/_/rang bzhin gyis gzung ba dang 'dzin pa dang bral ba'i phyir mi 'gyur ba ste/_de gnyis kyis rab tu dang ba dang /_rab tu
[\[84a\]]
[\[84a.1\]]zhi bar zhes bya ba go rims bzhin du bstan te/_phyin ci ma log par yongs su grub pa dang /_'gyur ba med par yongs su grub par bstan zhes bya ba'i tha tshig go/_/mtshan nyid med pa'i don ni snga ma bzhin no zhes bya ba ni sems kyi skabs su mtshan nyid yod pa ma yin
[\[84a.2\]]pa ni mtshan nyid med pa zhes bstan pa ste/_der mtshan nyid med pa'i sgra'i don brjod pa gang yin pa de 'dir yang zhes bya ba'i tha tshig go/_/mngon par zhen pa thams cad dang bral ba'i de kho na nyid khong du chud pa ni ting nge 'dzin gyi bya ba'o/_/khong du chud pa brjod pa kun rdzob tu spyi'i rnam pas nyan pa
[\[84a.3\]]po'i rgyud la skyed pa ni bstan pa'i bya ba'o/_/'dir bzhengs par bstan du zin kyang 'di ni nang du yang dag bzhag nas chos kyi dbyings nyid la rtog ste zhes bya ba'i 'og tu blta bar bya'o/_/'di man chad du ni ting nge 'dzin myong ba'i don 'phags pa 'jam dpal las brtsams nas bstan pa ste/_'di ltar bdag
[\[84a.4\]]gis byang chub de ji ltar khong du chud ces bya ba nas bzung ste/_byang chub ni mtshan nyid med pa zhes bya ba'i bar du'o/_/'di man chad ni 'phags pa 'jam dpal gyis zhus pa gtan la dbab pa las brtsams nas bstan pa ste/_de bas na bstan pa ni rnam pa gnyis te zhes bya ba la sogs pa smos so/_/gzhan
[\[84a.5\]]du na gal te byang chub ni 'gyur ba med pa/_mi 'gyur ba/_mtshan nyid med pa zhes bya ba de'i 'og tu bzhengs par 'gyur na/_'phags pa 'jam dpal las brtsams te thog mar bstan par ji ltar 'gyur/_ma bstan pa'i don la rje btsun 'phags pa 'jam dpal gyis bcom ldan 'das gal te byang
[\[84a.6\]]chub kyi mtshan nyid de lta bu lags na zhes bya ba la sogs pa zhus par ji ltar 'gyur/_gal te sangs rgyas rnams ni rtag tu mnyam par gzhag pa'i phyir ji ltar mnyam par gzhag/ji ltar bzhengs she na/_mnyam par gzhag pa dang /_bzhengs pa bstan pa ni 'dul ba'i don du bstan pas nyes pa
[\[84a.7\]]med do/_/ci'i phyir 'phags pa 'jam dpal kho na la bka' stsal zhe na/_'jam dpal byang chub de ji lta ba zhes bya ba la sogs pa ste/_de nyid kyis zhus pa'i phyir de nyid la bka' stsal par rigs par nges te/_klan kar mi rung ba ma yin nam/_bka' stsal pas des kyang zhus par ni rig ste
[\[84b\]]
[\[84b.1\]]nyes pa med do/_/ci'i phyir 'phags pa 'jam dpal gyis zhus she na zhes bya ba ni dri ba gnyis pa bzung ste gleng ba'o/_/de nyid la bka' stsal zhes bya ba ni de'i 'og tu bka' stsal pa'i phyir ro/_/byang chub de ji lta ba zhes bya ba la sogs pa ni mngon par zhen pa thams cad dang bral ba'i phyir
[\[84b.2\]]yang byang chub ste/_mngon par zhen pa thams cad dang bral bas der 'jug par bya'o zhes bya ba'i tha tshig go/_/bcom ldan 'das ji ltar rab tu 'tshal bar 'gyur zhes bya ba ni/_bstan pa na zhes bya ba khong nas 'byung ste/_bstan kyang mi shes na ji ltar thos pa dang /_sems pa la sogs pa'i
[\[84b.3\]]rim gyis bsgom pa'i lam la 'jug ces bya bar dgongs pa'o/_/'jam dpal byang chub ni khams gsum pa las yang dag par 'das pa zhes bya ba 'dis ni rnam par rtog pa las shin tu 'das par bstan to/_/de bas na gnyis las dben pa'i ye shes kyi bdag nyid kyi byang chub so so rang gis
[\[84b.4\]]rig pa bstan pa'i yul du ga la 'gyur te/_de bas na tha snyad ces bya ba la sogs pa gsungs so/_/tha snyad las yang dag par 'das pa/_yi ge'i sgra skad las yang dag par 'das pa zhes bya ba'i tshig gnyis po de la tshig dang po ni gong du bstan du med pa zhes gang smos pa de dang don gcig
[\[84b.5\]]ste/_sngon po la sogs pa ltar bstan pa'i tha snyad las shin tu 'das pa'i phyir ro/_/yi ge brjod pa'i sgras gsal bar [(]byad [,]byed [)]pa ni yi ge'i sgra skad de/_de las shin tu 'das pa'o/_/de yang tshig gi lam zhes gong du bshad pa'i tshig dang don mthun no/_/sgra las yang dag par 'das pa zhes bya ba
[\[84b.6\]]ni sgra med pa zhes gang bstan pa de dang don mthun no/_/de bas na 'og nas khams gsum pa las yang dag par 'das pa la sogs pa bzhi'i don ni snga ma bzhin no zhes 'chad do/_/tha snyad rab tu brtags te rnam par gzhag pa nyid 'jug pa ste/_de med pa'i phyir 'jug pa med pa'o/_/ci'i
[\[84b.7\]]phyir byang chub khong du chud pa'i dus nyid ni byang chub 'jug pa med snyam pa la de'i phyir/_gdod ma nyid nas 'jug pa med pa zhes bya ba gsungs te/_stong pa nyid ni dus thams cad du tha snyad las shin tu 'das so zhes bya ba'i tha tshig go/_/de lta bas na zhes bya ba la sogs pas ni tha snyad
[\[85a\]]
[\[85a.1\]]du rab tu btags nas gang stong pa nyid rnam par gzhag pa de las shin tu 'das so zhes bya ba'i tha tshig ste/_de ni 'di skad du ji ltar stong pa nyid bshad pa de ltar de ni ma yin te/_rang gi ngo bo las spyi'i rnam par sgro btags nas bshad pa 'byung ba'i phyir ro zhes bstan
[\[85a.2\]]par 'gyur ro/_/bstan pa 'bras bu med pa yang ma yin te/_kun rdzob tu brjod pas de nyid la 'jug pa'i phyir ro/_/de bas na thos pa dang sems pa la sogs pa'i rim gyis bsgom pa yang 'bras bu med pa ma yin na/_gzhan du gal te bshad pas de kho na mngon sum du 'gyur bar brjod na ni
[\[85a.3\]]thos pa'i dus nyid na de kho na khong du chud pas de khong du chud par bya ba'i phyir 'jug pa don med par 'gyur te/_de ltar yang ma yin no/_/de bas na byang chub kyi phyir 'jug pa'o zhes gsungs so/_/de ni zhus pa de yang 'jug pa rnam par dag par rig par bya'o zhes bya bas bstan to/_/'jug pa rnam
[\[85a.4\]]par dag pa zhes bya ba ni mngon par zhen pa thams cad dang bral bas byang chub la sbyor ba ni 'jug pa rnam par dag pa'o/_/spros par byed pas spros pa ste/_byang chub ni khong du chud par bya ba nyid kyi ngo bor sgro 'dogs pa ste/_de bor ba'i phyir ro/_/de ni 'jug pa med pa'i 'jug pa zhes bya ba tshig
[\[85a.5\]]'di'i bshad pa'o/_/rab tu brtags nas rnam par gzhag pa med pa ni 'jug pa med pa ste/_des 'jug pa ni byang chub la 'jug pa'o/_/sgom par byed/_byang chub 'dzin par byed pas dngos po ste 'dzin pa'o/_/de med pa'i phyir/_dngos po med pa la 'jug pa'o/_/tshig snga mas ni gzung ba
[\[85a.6\]]dngos po med par bstan gyi/_'dzin pa dngos po med par ni ma yin te/_de ltar bye brag yod de/_de'i bshad pa ni chos su 'dzin pa bor ba zhes bya ba'o/_/chos su 'dzin pas chos su 'dzin pa'i bdag nyid do/_/bla gab med pa'i don ni snga ma bzhin zhes bya ba la/_sems kyi skabs su dngos
[\[85a.7\]]po med pa/_bla gab med pa zhes der gang gsungs pa'i bla gab med pa'i don gang yin pa de 'dir yang zhes bya'o/_/der ring du song ba zhes pa ni byang chub de bzhin nyid kyi ngo bo thams cad du song ba'i phyir ring du song ba nyid do/_/chos kyi dbyings kyi rang bzhin ni ngo bo nyid kyis zhi ba ste/_rang bzhin gyis
[\[85b\]]
[\[85b.1\]]'od gsal ba'i phyir ro/_/de'i bshad pa ni zhi ba zhes bya ba'o/_/chos thams cad la mngon par zhen pa ni rtag pa nyid du 'am chad pa nyid du ste/_de med pa'i phyir mngon par zhen pa med pa'o/_/de ni rtag pa dang mi rtag par 'dzin pa bor ba zhes bya bas bshad do/_/yang dag pa'i mtha'
[\[85b.2\]]dmigs par gyur pa de ni yang dag pa'i mtha' ste/_de bzhin nyid la dmigs pa'i lam mo/_/de'i dbyer med pa ni dor ba med pa'o/_/de bas na lam la skur pa 'debs pa bor ba zhes bshad do/_/yang dag pa'i mtha' dmigs par gyur pa de bor ba ni gzhan gyi dbang la skur pa 'debs pa'o/_/
[\[85b.3\]]gzhag pa ni byis pas yongs su brtags te yod par sgro btags pa'o/_/de med pa'i phyir/_dor ba med pa dang /_gzhag pa med pa'o/_/tha dad pa ma yin pa ni gang zag la bdag med pa'o/_/tha dad pa med pa ni chos la bdag med pa'o/_/'jug pa zhes bya ba'i sgra ni dor ba med pa dang /_
[\[85b.4\]]gzhag pa med pa la 'jug pa tha dad pa ma yin pa dang /_tha dad pa med pa la 'jug pa zhes re re dang sbyar ro/_/dang po'i bshad pa ni skur pa dang sgro btags pa rnam par spangs pa zhes bya ba'o/_/gnyis pa'i bshad pa ni chos thams cad la tshul gcig tu 'jug pa zhes bya ba'o/_/tshul gcig pa
[\[85b.5\]]ni bdag med pa'o/_/so so yang dag par rig pa'i mig yor la/_mig yor ni 'khrul pa'i shes pa'i rnam pa mgal me bskor ba la sogs pa ste/_dngos po rnams so so yang dag par rig pa'i mig yor la sogs pa 'di dag dang mtshungs par de ltar 'jug pa'o zhes mdo'i tshig gi
[\[85b.6\]]don to/_/de'i bshad pa ni shes rab kyi pha rol tu phyin pa bsgom pa zhes bya'o/_/de lta bu'i rnam par zhugs pa'i sgom pa ni shes rab kyi pha rol tu phyin pa bsgom pa'o/_/khams gsum pa las yang dag par 'das pa zhes bya ba la sogs pa'i tshig bzhi'i don rnam par dbye ba ni zhes bya ba ni
[\[85b.7\]]'jam dpal byang chub ni khams gsum pa las yang dag par 'das pa/_tha snyad las yang dag par 'das pa/_yi ge'i sgra las yang dag par 'das pa/_sgra las yang dag par 'das pa zhes bya ba de dag gi don to/_/snga ma bzhin zhes bya ba ni 'di sngar sbyar zin pas yang ma brjod do/_/
[\[86a\]]
[\[86a.1\]]de ltar gleng gzhi la sogs pa tshig gi don dgu'i nang nas gleng gzhi nas bzung ste bstan pa zhes bya ba'i bar du tshig bdun gyi don ni bshad zin to//_//da ni byang chub sems dpa'i yon tan gyi mthu ste/_tshig gi don rgyas par bshad par 'dod nas de
[\[86a.2\]]la byang chub sems dpa'i yon tan gyi mthu ni rnam pa gnyis kyis rig par bya ste/_ji ltar 'dod pa'i don yongs su rdzogs pa dang /_spobs pa thogs pa med pa'o/_/ji ltar 'dod pa'i don yongs su rdzogs pa de yang gong nas gong du rnam pa bcu bzhis mngon par sgrub par rig par bya ste/_
[\[86a.3\]]bcu bzhi po gang zhe na/_gdams ngag mi brjed pa dang zhes bya ba la sogs pa smos te/_de yang de nas lha'i bu zla ba dri ma med pa'i gzi brjid 'od zer gyi 'od ces bya ba la sogs pa mdo'i dum bu'i bshad pa'o/_/rtsom pa ni nang gi rgyu ste/_rtsa bar gyur pa'o/_/gnas ni phyi'i ste dmigs par
[\[86a.4\]]gyur pa'o/_/de bas na rtsom pa ni snying rje chen po'o/_/gnas ni sems can no zhes gsungs so/_/gong nas gong du mngon par sgrub ces bya ba ni snying rje la sogs pa snga ma snga mas g.yo med pa la sogs pa phyi ma phyi ma sgrub pa'o/_/cis bsdus zhes bya ba ni 'bras bu gang gis bsdus pa'i snying
[\[86a.5\]]rje chen po'i 'bras bu gang zhes dri ba'i don to/_/'og ma dag la yang de bzhin du sbyar bar bya'o/_/g.yo med pas bsdus zhes bya ba ni snying rje dang ldan na g.yo med par 'gyur ro/_/de'i bshad pa ni gdams ngag mi brjed pa zhes bya ba'o/_/gdams ngag ni yang dag pa'i man ngag go/_/g.yo med
[\[86a.6\]]par sems can gyi don du yang dag pa'i gdams ngag 'dzin na de'i phyir mi brjed par 'gyur ro/_/sems can thams cad la snyoms pa'i sems zhes bya ba ni g.yo med na sems can thams cad la snyoms pa'i sems las byung ba'i phyir te/_sems snyoms pa yang thams cad 'du byed du mnyam pas
[\[86a.7\]]rjes su chags pa dang khong khro ba dang bral bas 'dzin to/_/de'i bshad pa ni legs par bzung ba'i gdams ngag 'dus byas la nye bar rtog pa zhes bya ba'o/_/g.yo med pa'i stobs kyis gdams ngag legs par gzung ba 'dus byas la nye bar rtog ste/_sems can rnams la chos la bdag
[\[86b\]]
[\[86b.1\]]med pa dang /_gang zag la bdag med par mnyam par rtog cing /_'dus byas thams cad la chos la bdag med pa dang /_gang zag la bdag med par mnyam par gzhag pa nyid du zhugs nas/_nyon mongs pa'i sgrib pa dang /_shes bya'i sgrib pa'i yul ci rigs par mi mthong ba ste/_
[\[86b.2\]]de bas na tha dad pa ma yin pa dang /_tha dad pa med pa'i spyod pa dang go rims bzhin du blta bar bya'o/_/de ltar dngos po 'di dag chos dang gang zag gnyis kyis stong yang de kho na ma mthong ba dag chos dang gang zag gi rnam pas bslus so zhes 'dus byas rnams la nyes par lta ba yin te/_de
[\[86b.3\]]ni de la yang nyes par lta ba zhes bya bas bshad do/_/de la zhes bya ba ni 'dus byas la'o/_/tha dad pa med pa'i spyod pa la zhugs pa nyon mongs pa'i sgrib pa dang /_shes bya'i sgrib pa de gnyis spangs pa'i bsam pa dang /_lhag pa'i bsam pa dang go rims bzhin no/_/de bas na nyes
[\[86b.4\]]pa de dag dang mi bsten pa zhes bshad do/_/bsam pa dang lhag pa'i bsam pa ci'i phyir byung zhes bya ba ni bsam pa dang /_lhag pa'i bsam pa gnyis ci zhig gi phyir byung zhes bya ba'i tha tshig go/_/tshig gong ma rnams la yang de bzhin du phyir zhes bya ba blta'o/_/byang chub kyi sems kyi
[\[86b.5\]]phyir byung ngo zhes bya ba ni nyon mongs pa dang /_shes bya'i sgrib pa 'khrul pa rnams kyis sems can 'di dag shin tu sdug bsngal ba'i gnas su khrid de/_de bas na bdag gis bdag bzhin du gzhan dag kyang nyes pa thams cad spangs te byang chub thob par bya'o zhes byang chub tu sems bskyed
[\[86b.6\]]do/_/de'i bshad pa ni dge ba'i las yang dag par 'dzin pa zhes bya ba'o/_/'dis dge ba'i las yang dag par 'dzin pas dge ba'i las yang dag par 'dzin pa ste byang chub kyi sems so/_/byang chub kyi sems kyi don du byung ba ni byang chub kyi sems kyi phyir byung ba'o zhes bsdu bar blta'o/_/
[\[86b.7\]]'og ma rnams la yang de bzhin no/_/pha rol tu phyin pa drug gi phyir byung ngo zhes bya ba ni byang chub tu sems bskyed nas pha rol tu phyin pa drug po dag la 'jug go/_/de bas na pha rol tu phyin pa drug ni byang chub kyi sems kyi 'bras bu'o/_/lus dang ngag dang yid kyi las rnam par dag pa'i bdag
[\[87a\]]
[\[87a.1\]]nyid pha rol tu phyin pa ste/_de bas na lus dang ngag dang yid kyi las rnam par dag pa zhes bshad do/_/thabs dang shes rab gnyis kyi phyir zhes bya ba ni pha rol tu phyin pa drug po dag la 'jug pa na thabs dang shes rab la 'jug ste/_de la thabs kyis ni 'khor ba mi
[\[87a.2\]]gtong la/_shes rab kyis ni de'i nyes pa rnams kyis mi gos te/_shes rab dang thabs gnyis kun nas nyon mongs pa med par 'khor ba ji srid par sems can gyi don byed pa'i phyir sems can gyi don bya ba'i tshul khrims rnam par dag go/_/de bas na tshul khrims yongs su dag ces
[\[87a.3\]]bshad de/_/bag yod pa'i phyir byung ngo zhes bya ba ni shes rab dang thabs dang ldan pa ni thams cad du bag yod par gnas pa'i phyir ro/_/bag yod par gnas pa yang spyod lam thams cad du sems can rnams kyi dang ba bskyed pas sems can gyi don dang mthun pa yin te/_de bas na sems can
[\[87a.4\]]gyi don dang mthun pa zhes bshad do/_/legs par spyod pa rnam pa gsum gyi phyir byung ngo zhes bya ba ni bag yod pa la gnas pa dag lus dang /_ngag dang /_yid kyi legs par spyod pa dag la 'jug pa'i tshul khrims kyi bdag nyid sgrub bo/_/de bas na legs par spyod pa rnam pa gsum ni bag
[\[87a.5\]]yod pa'i 'bras bu'o/_/legs par spyod pa rnam pa gsum dang ldan na tshogs yongs su rdzogs par 'gyur te/_de bas na tshogs yongs su rdzogs pa zhes bshad do/_/dge ba bcu'i las kyi lam gyi phyir byung ngo zhes bya ba ni lus dang /_ngag dang /_yid kyi legs par spyod pa dag la 'jug
[\[87a.6\]]pa'i tshul khrims kyi bdag nyid la brtson pa ni de dang mi mthun pa srog gcod pa la sogs pa dag la mi 'jug go/_/de'i phyir de srog gcod pa spong ba la sogs pa ldog pa'i tshul khrims kyi bdag nyid sgrub bo/_/ldog pa'i tshul khrims kyi bdag nyid dge ba bcu'i las kyi lam ni 'jug pa'i tshul
[\[87a.7\]]khrims kyi bdag nyid legs par spyod pa rnam pa gsum gyi 'bras bu yin no/_/de ltar 'jug pa dang ldog pa'i tshul khrims tha dad du phye ste/_legs par spyod pa rnam pa gsum dang /_dge ba bcu'i las kyi lam rnams rgyu dang 'bras bu dngos por bstan pa khong du chud par bya'o/_/gzhan du na legs
[\[87b\]]
[\[87b.1\]]par spyod pa rnam pa gsum dang /_dge ba bcu'i las kyi lam rnams tha dad pa ci zhig yod par 'gyur/_srog gcod pa spong ba la sogs pa la bsam pa brtan pa dag sems can log par zhugs pa rnams kyis mi skyo bas de ni yongs su mi skyo ba zhes bya bas bshad do/_/'jug pa dang ldog pa'i
[\[87b.2\]]tshul khrims bstan pa 'dis sdom pa'i tshul khrims bstan to/_/sdom pa'i phyir byung ngo zhes bya ba ni 'bras bu yang dag pa/_rab/_gtso bo/_/sangs rgyas nyid 'di las byung bas sdom pa'o/_/thos pa dang /_sems pa la sogs pa'i rim gyis bdag med pa gnyi ga la brten pa ni byang chub kyi
[\[87b.3\]]phyogs la rab tu sbyor te/_de'i don du byung ngo /_/dge ba bcu'i las kyi lam gyi sdom pa la gnas pa ni thos pa dang /_sems pa la sogs pa'i rim gyis byang chub kyi phyogs rnams la 'jug pa'i phyir 'dis ni dge ba'i chos sdud pa'i tshul khrims bstan to/_/gong du bshad ma thag pa byang
[\[87b.4\]]chub kyi phyogs bsgom pa'i mtshan nyid kyi lam rnam par dag pas ni 'bras bu rnam par dag pa sangs rgyas nyid 'grub bo/_/de bas na las kyi 'bras bu rnam par dag pa zhes bshad do/_/tshul bzhin yid la bya ba'i phyir byung ngo zhes bya ba ni dge ba'i chos sdud pa'i tshul khrims dang ldan na rtag
[\[87b.5\]]tu bdag med pa gnyi ga la brten pa'i yid la bya ba la 'jug ste/_de nyid 'dir tshul bzhin yid la byed pa'o/_/tshul bzhin yid la byed pa shes rab kyi pha rol tu phyin pa la gnas pa'i bdag nyid des byang chub kyi phyogs la sbyor ba de rnam par dag go/_/de bas na sbyor ba rnam par dag pa zhes
[\[87b.6\]]bshad do/_/so sor rtog pa'i phyir byung ngo zhes bya ba ni sems can so so la skal ba ji ltar gyi pha rol tu phyin pa la sgrub pa so sor rtog pa'o/_/tshul bzhin yid la byed pas ni srid pa sgyu ma lta bur mthong ngo /_/de bas na 'khor ba ji srid par sems can gyi don la shin tu 'jug go/_/de lta bas
[\[87b.7\]]na sems can gyi don rnam par dag pa zhes bshad do/_/dran pa'i phyir byung ngo zhes bya ba ni sems can thams cad kyi don bya ba la brtson par bya ba dang /_mi bya ba dag la rtag tu dran pa 'jug pa'i phyir ro/_/dran pa dang ldan na mu stegs can dang bdud la sogs pas mi 'phrogs pa'o/_/de bas na gzhan
[\[88a\]]
[\[88a.1\]]gyis mi bkri ba rnam par dag pa zhes bshad do/_/gzhan ni gzhan du ste/_snying rje chen po cis bsdus zhes bya ba ni 'dir rgyu gang gis zhes rgyu 'dri ba nyid de/_'di ni g.yo med pas bsdus te/_g.yo med pas bskyed ces bya ba'i tha tshig go/_/g.yo med pa
[\[88a.2\]]ni sems can thams cad la snyoms pa'i sems kyis bsdus te/_sems can thams cad la snyoms pa ma yin pa'i sems gang yin pa de g.yo yin par nges so/_/snyoms pa'i sems kyi rgyu ni tha dad pa ma yin pa dang /_tha dad pa med pa'i spyod pa zhes bya ba'o/_/de bzhin du gzhan du yang ci'i phyir
[\[88a.3\]]byung nas 'dri ba der yang rgyu gang las byung zhes zer ro/_/de dag ni bshad pa'i tshig dang mi mthun te/_'di ltar gdams ngag mi brjed pa zhes bya ba'i tshig des g.yo med pa bstan nas/_phyis gdams ngag legs par bzung ba 'dus byas la nye bar rtog pa zhes bya ba 'dis ni sems can
[\[88a.4\]]thams cad la sems snyoms pa zhes bya ba'i tshig 'di bshad do/_/'dir gdams ngag legs par bzung ba nyid 'dus byas la rtog pa'i rgyur bshad na sems can thams cad la snyoms pa'i sems ni g.yo med pa'i rgyu nyid du bstan par 'gyur te/_de lta na ni snying rje chen po byang chub kyi rtsa ba'i rgyu ma
[\[88a.5\]]yin par 'gyur ro/_/rgyur bsdu ba dang /_'bras bur bsdu ba zhes bya ba la snga ma snga ma ni sems bskyed pa'i rgyu yin no/_/phyi ma phyi ma ni 'bras bu ste/_de bas na rgyu dang 'bras bur bsdu ba zhes bya'o/_/sa bcus bsdus pa'i sems bskyed pa rnam pa bzhi zhes bya ba de la/_sems bskyed pa
[\[88a.6\]]dang po ni sa rab tu dga' bas bsdus so/_/spyod pa dang 'brel pa ni dri ma med pa la sogs pa drug po rnams su'o/_/phyir mi ldog pa ni mi g.yo ba la sogs par ro/_/skye ba gcig gis thogs pa ni sa bcu pa nyid la'o/_/bzhi pa rnam pa bcu gnyis kyis zhes bya ba ni de la sems bskyed pa
[\[88a.7\]]dang po ni spyod pa dang 'brel pa'i rgyur blta'o zhes bya ba la sogs pa'o/_/skye ba gcig gis thogs pa ni 'bras bu dang 'brel pa'i rgyur blta'o zhes bya ba la/_rgyu ni bsod nams dang ye shes kyi tshogs kyi bdag nyid do/_/'bras bu ni sangs rgyas nyid do/_/'brel pa ni de las byung bar blta _
[\[88b\]]
[\[88b.1\]]ste/sangs rgyas nyid kyi rgyu zhes bya ba'i tha tshig go/_/bzhi pa 'di'i bshad pa ni gong nas gong du rgyu chud mi za ba zhes bya ba ste/_sems skyes pa phyi ma phyi ma'i rgyu ni snga ma snga ma ste/_de'i rgyur de rtag tu gnas pas rgyu chud mi za ba'o/_/de ni 'di skad du sems dang po bskyed pa dang
[\[88b.2\]]'brel pa nyid kyi rgyu'o/_/gzhan gnyis las spyod pa dang 'brel pa phyir log pa nyid kyis zhes bya ba la sogs pa'i rgyu'i nus pa ste/_de bzhin du gyur pa'i phyir ro zhes bstan par 'gyur ro/_/de ltar 'bras bu dang mthun pa'i bzhi pa dang pos rgyu'i gnas bstan to/_/lha'i bu gzhan yang
[\[88b.3\]]dper na sa bon btab pa zhes bya ba la sogs pa rgyur 'os pa bzhi pa gnyis pas ni/_'bras bu yang gnas so zhes de ston to/_/btab pa ni bskrun pa ste/_sems bskyed pa dang po'i dge ba'i chos thams cad kyi dge ba'i sa bon bskyed pa'i phyir ro/_/sa bon gyi tshul du gnas pa sems
[\[88b.4\]]bskyed pa dang po gang yin pa de las de dang mthun pa'i myu gu mngon par 'grub bo/_/chos de ni sems bskyed pa gnyis po ste/_de las bsdus pa mngon par 'du byed pa dang bcas par 'jug pa'i shes rab kyi rgyu ba las dge ba'i chos thams cad kyi myu gu rnams 'byung ba'i phyir ro/_/sems bskyed
[\[88b.5\]]pa gnyis pa myu gu'i tshul du gnas pa gang yin pa de las de dang mthun pa sems bskyed pa gsum pa sdong bu la sogs pa lta bu'i chos nyid 'byung ste/_de la mi g.yo ba la sogs pa gsum gyis bsdus pa mngon par 'du byed pa med par 'jug pa'i shes rab kyi rgyu bas bsgrim mi dgos par
[\[88b.6\]]sangs rgyas kyi chos rnams yongs su rdzogs par 'gyur ba'i phyir ro/_/de bas na sems bskyed pa bzhi pa ni sems bskyed pa gsum pa'i 'bras bur gyur te/_'bras bu yongs su smin pa'i chos yin no/_/de las yon tan thams cad yongs su rdzogs pa sangs rgyas su grub pa'i mtshan nyid kyi
[\[88b.7\]]'bras bu 'grub par 'gyur ro/_/bzhi pa gnyis pa 'di'i bshad pa ni rgyu'i rim gyis zhes bya ba la sogs pa ste/_rim pa gang gis rgyur gnas pa de nyid kyis 'bras bu ma tshang ba med par 'grub pa yongs su dag go/_/dper na shing rta mkhan zhes bya ba la sogs pa ni bzhi pa gsum pa'o/_/shing bsdu
[\[89a\]]
[\[89a.1\]]ba zhes bya ba ni shing ji ltar gyur pa ji snyed kyis shing rta 'grub pa de lta bur gyur pa de snyed shes te bsdu ba shes pa'o/_/de bzhin du sems bskyed pa dang po zhes bya ba ni sa dang po la smon lam chen po bcu po dag ni sangs rgyas kyi chos thams cad bsdu ba shes pa'o/_/de bas
[\[89a.2\]]na yang smon lam la brten te/_sangs rgyas kyi chos thams cad 'dzin pa zhes bya bas bshad do/_/de bzhin du spyod pa dang 'brel pa zhes bya ba ni dri ma med pa la sogs pas drug po drug ni sangs rgyas nyid kyi yan lag tu gyur pa'i chos bzod pa dang /_brtson 'grus dang /_bsam gtan
[\[89a.3\]]dang /_shes rab dang /_thabs rnams rim bzhin du sbyong ba'i phyir ro/_/de'i bshad pa ni tshul khrims dang sdom pa rnam par dag pa zhes bya ste/_tshul khrims ni/_tshul khrims kyi pha rol tu phyin pa'o/_/'dis mi mthun pa'i phyogs kyi sems bzlog pas sdom pa'o/_/dper na shing
[\[89a.4\]]rta'i yan lag ces bya ba la sogs pa 'di'i bshad pa ni bsgom pa'i lam na shes rab dang thabs kyi chos thams cad la sbyor ba zhes bya ba'o/_/mngon par 'du bya ba med par 'jug pa ni bsgom pa'i lam na shes rab dang thabs de gnyis kyis sangs rgyas nyid kyi rgyu'i chos bsod nams dang
[\[89a.5\]]ye shes kyi tshogs kyi bdag nyid thams cad yan lag dang /_yan lag can gyi dngos por phan tshun sbyor ba'i phyir te/_'di ltar bsod nams kyi tshogs kyis bsdus pa'i ye shes mya ngan las 'das pa 'bras bu yang 'khor ba dang mi mthun pa ste/_ye shes kyi grogs bsod
[\[89a.6\]]nams kyi tshogs 'byung ba mngon par 'grub par 'bad kyang mya ngan las 'das pa dang /_mi mthun pa med de/_de ltar 'di gnyis yan lag dang yan lag can gyi dngos po yin pa'i phyir 'bras bu mi gnas pa'i mya ngan las 'das pa 'grub bo/_/dper na khal dgal ba zhes bya ba ni shing rta
[\[89a.7\]]yongs su grub nas rdzas la sogs pa khal dgal ba shes pa'o/_/de bzhin du skye ba gcig gis thogs pa'i sems bskyed pa zhes bya ba ni tshogs yongs su rdzogs pa des bdag dang gzhan gyi don gyi khur shin tu sgrub pa'i phyir ro/_/de'i bshad pa ni khur blangs pa mi 'dor ba zhes bya ba'o/_/
[\[89b\]]
[\[89b.1\]]khur blangs pa ni bdag dang gzhan gyi don yang dag par sgrub pa'o/_/dper na zla ba tshes pa zhes bya ba la sogs pa ni bzhi pa'o/_/de'i bshad pa ni gong nas gong du mthu rnam par dag pa zhes bya ba'o/_/zla ba'i dkyil 'khor ni gong nas gong du snang ba'i bye brag gi mthu rnam par dag go/_/
[\[89b.2\]]sems kyi ni nus pa'i bye brag go/_/tshes bcu bzhi'i nub mo zla ba'i dkyil 'khor shar ba'i dpes ni skye ba gcig gis thogs pa'i sems bskyed pa cung zad cig gis yongs su ma rdzogs par bstan to/_/tshes bco lnga'i nub mo'i dpes ni de bzhin gshegs pa'i mkhyen pa rnam pa thams cad
[\[89b.3\]]du yongs su rdzogs par bstan to/_/nyan thos rnams kyis ni gang zag la bdag med pa tsam gyis mthong ba'i lam la bden pa khong du chud pa'o/_/de las shin tu 'das pa ni sa dang po la mthong ba'i lam na chos thams cad bdag med pa'i mtshan nyid chos kyi dbyings thams cad du song ba'i rnam par
[\[89b.4\]]khong du chud pa'i phyir ro/_/de'i bshad pa ni yang dbang po rno ba'i phyir byang chub kyi phyogs kyi chos la lhag par dmigs pa zhes bya ba ste/_sangs rgyas nyid kyi phyogs su gyur pa'i rgyur gyur pa'i chos ni byang chub kyi phyogs kyi chos te de bzhin nyid do/_/de ni sa dang po la mthong ba'i lam na nyan thos
[\[89b.5\]]thams cad pas lhag par chos thams cad la bdag med pa'i rnam par dmigs pas na byang chub kyi phyogs kyi chos la lhag par dmigs pa'o/_/rang sangs rgyas rnams kyis ni gzung ba dang 'dzin pa la mngon par zhen nas rten cing 'brel par 'byung ba la bden pa nyid du khong du chud pa'o/_/de bas na de
[\[89b.6\]]dag gis 'khor ba sgyu ma lta bur khong du ma chud de/_des skrag nas bdag gcig pu thar bar bya ba'i phyir 'bad do/_/sems bskyed pa gnyis pa ni de las shin tu 'das te/_de las gzung ba dang 'dzin par mngon par zhen pa dang bral bas yang dag pa ma yin pa yongs su brtag pa'i bdag nyid sgyu
[\[89b.7\]]ma lta bu'i rten cing 'brel par 'byung ba khong du chud pa'i phyir ro/_/sa dang po la thams cad du 'gro ba'i rnam par de bzhin nyid khong du chud pas nyan thos kyi sa bzhin du rang sangs rgyas kyi sa las kyang shin tu 'das su zin kyang rten cing 'brel par 'byung ba gong ma la khong du chud pa'i phyir de skad ces gsungs
[\[90a\]]
[\[90a.1\]]so/_/de'i bshad pa ni shes rab kyi khyad par gyis spyod pa mtha' yas pa yang dag par bsgrub pa zhes bya ba ste/_shes rab kyi khyad par gyis 'khor ba sgyu ma lta bur khong du chud pas de'i phyir 'jigs pa med de/_sems can gyi don du spyod pa mtha' yas pa yang dag par sgrub
[\[90a.2\]]bo/_/sems bskyed pa gsum pa zhes bya ba la sogs pa ni mngon par 'du byed cing 'jug pa'i sa'o/_/sa bdun pa'i bar du ma nges pa ste/_de la rtsol ba dang bcas pa'i phyir ro/_/rnam par mi rtog par rgyu ba ni nges pa'i phyir ro/_/de bas na rtsol ba'i rnam par rtog pas skyod par mi nus pa'i phyir
[\[90a.3\]]sa de mi g.yo ba zhes bya'o/_/rtsol bar ldog pa med pa'i phyir phyir mi ldog pa'i sa zhes bya ba'o/_/de bas na rtsol ba'i yongs su g.yo ba thams cad las shin tu 'das pa zhes bshad do/_/nges pa'i phung po ni dbang bskur ba thob pa'i byang chub sems dpa' rnams te/_de bas na rgyal tshab tu
[\[90a.4\]]rab tu gnas pa de zhes bshad do//_//'phags pa ga ya mgo'i ri mdo dang spel mar bshad pa/_bam po gnyis pa ste tha ma'o/_/yi ge'i phyi mo 'dzin pa ni 'bru thams cad der 'dus pa'i phyir ro/_/tshul zhes bya ba ni 'dra ba ste/_'di ltar sems bskyed pa dang po ni sangs rgyas
[\[90a.5\]]nyid kyi rgyu'i chos rnams smon lam chen po bcu po dag gis kun tu bya ba tsam du yi ge'i phyi mo lta bur 'dzin par byed pa'o/_/de bas na gzhi la lhag par dmigs pa zhes bshad do/_kun tu bya ba tsam du sangs rgyas kyi chos thams cad kyi gzhir gyur pa smon lam chen po rnams lhag par dmigs pa'i
[\[90a.6\]]phyir ro/_/rnam par dbye ba rab tu rnam par 'byed pa shes pa zhes bya ba ni 'di'i rnam par dbye ba'o/_/'di ni legs par rnam par 'byed pa'o/_/de lta bur ni spyod pa dang 'brel pa'i sems bskyed pa zhes bya ba ni de la mngon par 'du byed pa dang bcas par 'jug pa'i shes rab kyi rgyu ba dri ma med pa
[\[90a.7\]]la sogs pa sa drug gis bsdus pa la bsod nams dang ye shes kyi tshogs kyi mtshan nyid kyi chos rnams rnam par dbye ba rab tu shes pa'i phyir ro/_/de'i bshad pa ni blos rab tu rnam par 'byed pa zhes bya ba ste/_bsgom pa'i lam gyis bsdus pa sa drug po dag gi blos chos rab tu rnam par 'byed
[\[90b\]]
[\[90b.1\]]ces bya ba'i tha tshig go/_/grangs dang rtsis gzhan du don gcig tu zin kyang 'dir so sor smos pa'i phyir rtsis dang tha dad de/_grangs ni gcig la sogs pa'o/_/gzhal ba la sogs pas yongs su bcad pa ni rtsis su blta'o/_/shod dgod pa ni 'jog pa ste/_de shes pas 'du ba
[\[90b.2\]]dang 'god pa thams cad la rtag tu ma rmongs na nor 'phel bar 'gyur ro/_/de lta bur ni phyir mi ldog pa'i sems bskyed pa zhes bya ba ni sa brgyad pa la mi skye ba'i chos la bzod pa thob pas bdag dang gzhan mtshungs par khong du chud pa'i phyir gzhan gyi sbyin pa bdag gis kyang pha rol tu
[\[90b.3\]]phyin pa yongs su rdzogs par 'gyur ba'i phyir ro/_/de ni thabs mkhas pas chos thams cad la 'jal ba zhes bya bas bshad do/_ji skad du bshad pa'i bdag dang gzhan mtshungs pa'i mtshan nyid thabs mkhas pas gzhan gyi sbyin pa la sogs pa yang bdag gir 'dzin pa'i phyir ro
[\[90b.4\]]zhes bya ba'i tha tshig go/_/de lta bur ni skye ba gcig gis thogs pa zhes bya ba ni sa bcu pa la bsgom pa khyad zhugs pas mthar phyin pa'i chos rnams khong du chud pa'i phyir te/_de ni ye shes khong du chud pa zhes bya bas bshad do/_/rgyur 'brel pa zhes bya ba la/_rgyu ni len pa'i rgyu ste/_rgyu
[\[90b.5\]]nyid ni 'brel pa ste/_bdag nyid zag pa med pa'i phyir zag pa med pa'i chos rnams kyi len pa'i dngos por gnas zhes bya ba'i tha tshig go/_/'di'i bshad pa ni rang bzhin gyis rus phun sum tshogs pa zhes bya ba ste/_rang bzhin zhes bya ba ni rigs 'dra ba'o/_/rus zhes bya ba ni rgyu ste/_
[\[90b.6\]]rigs 'dra ba'i rgyu phun sum tshogs pa zhes bya ba'i tha tshig go/_/ye shes dang 'brel pa zhes bya ba ni shes pa nyid dang 'brel pa ste/_nges par 'byed pa nyid du gnas pa ste/_de ni 'jig rten pa dang 'jig rten las 'das pa'i thos pa 'dzin pa zhes bya bas bshad do/_/gtong bas spong ba ste/_
[\[90b.7\]]spros pa dang bral ba ste/_de'i ngo bo dang 'brel par rnam par gnas pa'o/_/de ni spros pa las dben pa zhes bya bas bshad do/_/'bras bu dang 'brel pa zhes bya ba ni 'bras bu'i dngos por gnas pa'o/_/'bras bu ni 'dir lhun gyis grub par sems can gyi don byed pa ste de ni lhun gyis grub
[\[91a\]]
[\[91a.1\]]par sems can gyi don byed pa zhes bya bas bshad do/_/rgyur 'brel pa'i tshig gis ni rgyu nyid du gnas so zhes bya bas don 'di bstan to/_/rgyus bsdus pa zhes bya ba 'dis ni rgyus bsdus shing rgyus bskyed ces bya ba'i don 'di ston te/_bye brag ni de yod do/_/de
[\[91a.2\]]bas na mos pas spyod pa na mngon par 'du byed pa yongs su smin pas sa dang po la lhag par dmigs pa zhes bya bas bshad do/_/mos pas spyod pa'i sa na mngon par 'du byed pa de yongs su smin pa ni sa rab tu dga' ba la 'jug par gegs med par nus pa nyid de/_des sa dang po la lhag par
[\[91a.3\]]dmigs pa'i phyir ro/_/ye shes kyis bsdus pa zhes bya ba ni sa rab tu dga' bas bsdus pa gang mthar phyin pa'i ye shes des bsdus pa ste bskyed pa'o/_/khams rnams kyi don ni du ma yod pa'i phyir ro/_/de ni ye shes yongs su smin pas sbyor ba las byung ba'i spyod pa las lhag par
[\[91a.4\]]dmigs pa zhes bya bas bshad do/_/sa rab tu dga' bas bsdus pa'i ye shes yongs su smin pa ni sa gnyis pa bskyed par gegs med par nus pa nyid de/_rgyu des sbyor ba las byung ba'i spyod pa dri ma med pa la sogs pas bsdus pa la lhag par dmigs pa'i phyir ro/_/spong bas bsdus pa zhes
[\[91a.5\]]bya ba ni 'dis spong bas na spong ba ste/_sa bdun pas bsdus pa'i lam ste/_gang de ma thag tu sa mi g.yo ba la sogs pa la 'jug pa'o/_/des bsdus pa ni bskyed pa'o/_/de ni bsgom pa yongs su smin pas sangs rgyas kyi chos ma thob pa rnams la lhag par dmigs pa zhes bya bas bshad do/_/
[\[91a.6\]]mngon par 'du byed pa dang bcas par 'jug pa'i bsgom pa yongs su smin par mthar phyin pa ste/_des mi skye ba'i chos la bzod pa la sogs pa ma thob pa'i chos rnams la lhag par dmigs pa'i phyir ro/_/mi skye ba'i chos la bzod pa la sogs pa de nyid byang chub sems dpa'i phyir mi 'ong ba'i
[\[91a.7\]]'bras bu ste/_yang mngon par 'du byed par 'ong ba med pa'i phyir ro/_/'bras bu de ltar gyur pa nyid kyis bsdus pa ni sems bskyed pa bzhi pa'o/_/de ni 'bras bu yongs su smin pas ji ltar 'dod pa bzhin du mngon par rdzogs par rtogs pa zhes bya bas bshad do/_/sa mi g.yo ba la sogs
[\[91b\]]
[\[91b.1\]]pas bsdus pa bshad ma thag pa'i mtshan nyid kyis 'bras bu yongs su smin pa ste/_rgyu des sa bcu la de'i sgrib pa spangs nas chos kyi dbyings ji ltar 'dod pa bzhin du mngon par rdzogs par rtogs pa'i phyir ro/_/rgyu las yang dag par byung ba zhes bya ba ni rgyu las yang dag par byung ba gang
[\[91b.2\]]yin pa de rgyu las yang dag par byung ba ste/_phyin ci ma log pa'i rgyu zhes bya ba'i tha tshig go/_/de ni ma nor bar dge ba bsgom pa'i gnas zhes bya bas bshad do/_/mos pas spyod pa'i sas bsdus pas ma nor ba'i dge ba'i chos bsgom pa'i gnas sems bskyed pa gang yin pa de la de skad
[\[91b.3\]]ces bya'o/_/bzhi po gong ma nyid kyi rgyus bsdus pa'i tshig gis ni gegs med par nus pa rgyu gang gis bskyed pa de bstan to/_/des ni de'i rgyu phyin ci ma log pa bstan te/_'di ni bye brag go/_/ye shes las yang dag par byung ba zhes bya ba ni sa rab tu dga' bas bsdus pa'i ye shes
[\[91b.4\]]las yang dag par byung ba phyin ci ma log pa rgyur gyur pa las byung ba sems bskyed pa gnyis pa gang yin pa de ye shes las byung ba'o/_/de ni ma nor ba'i chos la nges par rtog pa'i skye gnas zhes bya bas bshad do/_/ma nor ba'i sa rab tu dga' bas bsdus pa'o/_/chos la nges par
[\[91b.5\]]rtog pa'i skye gnas ni rgyu ste gang yin pa de la de skad ces bya ste/_spong ba las yang dag par byung ba zhes pa 'dis spong bas na spong ba ste/_sa bdun pas bsdus pa'i ye shes de las yang dag par byung ba phyin ci ma log pa sems bskyed pa gsum pa gang yin pa de spong ba las yang dag par byung ba'o/_/
[\[91b.6\]]de ni ma nor bar bsgom pa'i gnas zhes bya bas bshad do/_ma nor bar bsgom pas sa bdun pas bsdus pa'i gnas las byung ba sems bskyed pa gsum pa gang yin pa de la de skad ces bya'o/_/'bras bu rang gi sems la dbang sgyur ba las yang dag par byung ba gang yin pa de 'bras bu las yang
[\[91b.7\]]dag par byung ba de ni rang gi sems la dbang sgyur ba zhes bya bas bshad do/_/sems bskyed pa dang po ni rgyu rab tu dbye ba'i yan lag go zhes bya ba ni sa gnyis pa la sogs pa'i rgyur gyur pas sa rab tu dga' bas bsdus pa'i chos rnams kyis rab tu dbye ba yang yin pa de dag gi yan lag ste/_sems
[\[92a\]]
[\[92a.1\]]bskyed pa dang po de nyid la brten nas byang chub kyi rgyur rnam par gnas pa'i chos rnams rnam pa mang por 'phel ba'i phyir ro/_/de ni yang dge ba'i rtsa ba mtha' yas pa 'dzin pa zhes bya bas bshad do/_/ye shes rab tu dbye ba'i yan lag ces bya ba ni dri ma med pa la sogs pa sa drug
[\[92a.2\]]po rnams ni sems bskyed pa gnyis pa la gnas pa'i ye shes chos sna tshogs la rtogs pas du mar tha dad pa'i phyir ro/_/de ni chos mtha' yas pa la nges par rtog pa zhes bya bas bshad do/_/mngon par 'du byed pa thams cad spong ba thob pa'i phyir lhun gyis grub par 'jug pas ting nge 'dzin
[\[92a.3\]]rnams nyid spong ba'o/_/de dag gi rab tu dbye ba sna tshogs kyi yan lag ste/_sa brgyad pa la mi skye ba'i chos la bzod pa'i stobs kyis ting nge 'dzin mtha' yas pa thob pa'i phyir de ni ting nge 'dzin gyi sgo mtha' yas pa'i rjes su 'jug pa zhes bya bas bshad do/_/ting nge 'dzin rnams nyid sgo ste/_de
[\[92a.4\]]dang 'brel pa'i don rnams kyi sgor gyur pa'i phyir ro/_/'bras bu ni ting nge 'dzin gyis rnam par rol pa mtha' yas pa myong ba'o/_/des rab tu dbye ba'i yan lag ni sems bskyed pa bzhi pa ste/_sa bcu pa la ting nge 'dzin gyi sgyu ma mtha' yas pa rnam par grol ba'i phyir ro/_/de ni rnam par rol pa
[\[92a.5\]]mtha' yas pa myong ba zhes bya bas bshad do/_/sman bsdu ba'i tshul zhes bya ba ni de dang 'dra zhes bya ba'i tha tshig go/_/de'i bshad pa ni yang nyon mongs pa'i nad kyi gnyen po'i gnas zhes bya ba ste/_nyon mongs pa'i nad kyi gnyen po ni zag pa med pa'i ye shes kyi sman no/_/de'i gnas ni sems
[\[92a.6\]]bskyed pa dang po ste/_sa rab tu dga' ba la thog mar zag pa med pa'i ye shes thob pa'i phyir ro/_/sman rab tu dbye ba zhes bya ba la sogs pa'i bshad pa ni nyon mongs pa'i nad dang mthun pa'i sman rab tu shes pa zhes bya ba'o/_/shes nas kyang mthun pa'i sman ni thabs te snying rje'o/_/des
[\[92a.7\]]'khor ba mi gtong ste/_de ni sman sbyor ba la mkhas pa zhes bya ba la sogs pa'i mdo'i tshig bshad pa'o/_/nad gso ba zhes bya ba la sogs pa ni sman rab tu sa bcu pas bsdus pa bar chad med pa'i lam rab kyi mchog gis nyon mongs pa dang shes bya'i sgrib pa bag chags dang bcas pa spang ba'i
[\[92b\]]
[\[92b.1\]]phyir sems bskyed pa bzhi pa ni nad pa gso ba zhes bya bas bshad do/_/de'i bshad pa ni nyon mongs pa'i nad las gso ba zhes bya ba'o/_/chos kyi rgyal po zhes bya ba'i dpe ni 'khor los sgyur ba'i rgyal po'o/_/dngos ni sangs rgyas bcom ldan 'das rnams so/_/de dag gi rigs ni skye
[\[92b.2\]]ba'i gnas te byang chub sems dpa' de kho na mthong ba dag go/_/de mtshan nyid gcig pa ni rgyud de der 'byung ba'i tshul du sa dang po la de bzhin gshegs pa'i rigs su skyes pa'i phyir ro/_/der skyes nas nyan thos dang rang sangs rgyas rnams zil gyis non te/_de ni nyan thos dang rang sangs
[\[92b.3\]]rgyas thams cad zil gyis non pa zhes bya bas bshad do/_/dpe ni rig pa rnams dang sgyu rtsal rnams la mkhas pa'i bslab pa yang dag pa 'dzin pa'o/_/dngos po ni dmigs pa med pa dang ldan pa'i sdom pa'i tshul khrims bla na med pa la sogs pa ste/_'di'i bshad pa ni de yang bslab
[\[92b.4\]]pa'i gnas thams cad las khyad par du 'phags pa zhes bya'o/_/de yang zhes bya ba ni nyan thos la sogs pa zil gyis non pa ste/_nyan thos la sogs pa'i bslab pa'i rnam pa dag las khyad par du 'phags pa zhes bya ba'i tha tshig go/_/bslab pa tshar phyin pa ni khams gsum pa la
[\[92b.5\]]bslab pa rdzogs pa ste/_sa brgyad pa la mngon par 'du byed pa dang bcas pas 'jug pa'i bslab pa rdzogs pa'i phyir ro/_/de'i bshad pa ni sgom pa khyad par du 'phags pa zhes bya ba'o/_/sgom pa khyad par du 'phags pa ni mngon par 'du bya ba med par dge ba thams cad la 'jug pa'i
[\[92b.6\]]phyir ro/_/sems can gyi don du lhun gyis grub par bslab pa rnams la 'jug pa la dbang sgyur te/_de ni bsgoms pa'i 'bras bu khyad par du 'phags pa zhes bya ba'o/_/bsgoms pa'i 'bras bu ni sems can gyi don no/_/de'i khyad par du 'phags pa ni lhun gyis grub par thams cad du cig
[\[92b.7\]]car yang dag par sgrub pa'o/_/chos kyi mnga' bdag ni sangs rgyas bcom ldan 'das so/_/'phags pa 'jam dpal la yongs su dris pa gang yin pa zhes bya ba ni dang por zla ba dri ma med pa'i gzi brjid 'od zer gyi 'od kyis dris pa gang yin pa dang /_bar du 'od rnam par nges pa'i 'od zer
[\[93a\]]
[\[93a.1\]]gyi 'od dang /_'og tu ye shes sgrub pa dpa' bos dris pa gang yin pa de thams cad bsdus te brgal ba'o/_/byang chub sems dpa' rnams la dang ba bskyed pa'i phyir ro zhes bya ba ni chos kyi mnga' bdag bzhin du byang chub sems dpa' rnams la yang zab mo dris pa rnams
[\[93a.2\]]la lan 'debs pa'o zhes de dag la lan 'debs pa'o/_/de ltar re zhig byang chub sems dpa'i yon tan gyi mthu de brgyad pa'i don bshad do/_/da ni spyod pa rnam par dbye ba bshad par bya'o/_/de yang rnam pa gnyis su bshad do/_rgyus bsdus pa dang /_'bras bus bsdus pa'o
[\[93a.3\]]zhes bya ba de la dang po'i dbang du byas nas rgyus bsdus pa'o zhes bya ba la sogs pa smos so/_/tshogs dang zhes bya ba la sogs pas ni tshogs kyi lam bstan pa dang rnam par rig pa'i lam bstan pa'o/_/yang dag pa'i mtha' zhes bya ba la sogs pa ni yang dag pa'i mtha' bstan pa
[\[93a.4\]]dang /_yang dag pa'i mtha' de khong du chud par bya ba'i thabs bstan pa zhes bya ba'i tha tshig go/_/de yang mdo las/_thabs dang shes rab bo zhes bya ba la/_de la thabs ni tshogs kyi lam mo/_/shes rab ni rnam par dag pa'i lam mo/_/'di gnyis ni mdo'i tshig thabs ni bsdu ba shes
[\[93a.5\]]pa'o zhes bya ba la sogs pa bcu drug gis bshad do/_/de la brgyad pa phyed phyed bkod pas ni thabs bstan to/_/de bas na tshogs kyi lam bstan pa ni rnam pa brgyad kyis zhes bya ba la sogs pa smos so/_/shes rab kyang brgyad po de nyid kyi tshogs phyed phyed bkod pas bstan to/_/de bas na 'og
[\[93a.6\]]nas rnam par dag pa'i lam bstan pa yang rnam pa brgyad kyis zhes 'byung ngo /_/sems can rnam pa tha dad pa ni kha cig ni brkam chags can te/_/de dag sbyin pas yongs su smin par bya'o/_/zhe sdang can dag ni snyan par smra bas so/_/nga rgyal can dag ni don dpyod pa zhes bya ba la sogs pas so/_/
[\[93a.7\]]de la thabs ni bsdu ba shes pa'o zhes mdo'i tshig 'di'i bshad pa ste/_brkam chags can la sogs pa dag sbyin pa la sogs pa'i bsdu bas yongs su smin par bya ba shes nas de bzhin du spyod pa'i phyir ro/_/sems can la lta ba zhes bya ba ni de dag gis nyes par spyad kyang de dag mi gtong ba'i phyir
[\[93b\]]
[\[93b.1\]]ro/_/de ni de dag gi nyes par spyod pa sna tshogs kyis ji mi snyam pa zhes bya bas bshad do/_/de dag ces bya ba ni sems can rnams so/_/chos ni lha dang mi'i 'gro bas bsdus pa dag go/_/sbyor ba ni dge ba'i mngon par 'du byas pa gang gis chos de la sbyor ba'o/_/des shes pa ni des
[\[93b.2\]]'khor ba yongs su mi gtong ba'o/_/de ni dkar po'i chos thams cad yang dag par sdud par byed pa zhes bya bas bshad do/_/mngon par mtho ba'i mtshan nyid dkar po'i chos thams cad yang dag par sdud par byed pa ni mi zad par yang dag par sgrub par byed pa'o/_/rgyu ni byang chub kyi phyogs kyi
[\[93b.3\]]chos rnams so/_/de dag la rnam pa dang bcas pa'i shes pas dmigs pa ni rgyu la dmigs pa'o/_/de ni byang chub kyi phyogs kyi chos la lhag par dmigs pa zhes bya bas bshad do/_/chos ni gzhan gyi dbang gi mtshan nyid rnams te/_ji ltar snang ba bzhin du sems can tha dad
[\[93b.4\]]par rnam par gzhag pa ni chos tha dad pa shes pa ste/_gang gis sems can la dmigs pa'i snying rje rab tu 'byung ba'o/_/de'i bshad pa ni mtshan nyid mi 'dra ba zhes bya ba ste/_gzhan gyi dbang gi dngos po'i sems can so so'i mtshan nyid mi 'dra ba rnam par gzhag pa'i phyir ro/_/
[\[93b.5\]]smon lam gyi khyad par gyis bsdus pa bsod nams kyi khyad par gang gis sangs rgyas kyi zhing brgyan par byed pa des sangs rgyas kyi zhing gi rgyan te de shes pa'o/_/de bas na smon lam rnam pa sna tshogs zhes bya bas bshad do/_/sems can gyi dbang po ni dad pa la sogs pa'i dbang pos so/_/
[\[93b.6\]]spyod pa ni 'dod chags la sogs pa tha dad pas spyod pa tha dad pa dag go/_/de dag la 'jug pa shes pa ni gang gis de dag la 'jug pa'o/_/de'i bshad pa ni gdul ba'i sems can ji lta ba bzhin du yongs su shes pa zhes bya'o/_/byang chub brgyan par byed pa'i chos gang dag yin pa de dag byang
[\[93b.7\]]chub kyi rgyan te/_de dag kyang bsod nams dang ye shes kyi tshogs kyi bdag nyid rnams so/_/de dag yang dag par thob par byed pa shes pa ni thabs gang gis rgyun du ste tshegs med par sgrub pa'o/_/de yang thabs mkhas pa'i mdo'i tshul bzhin du rig par bya'o/_/de'i bshad pa ni tshogs rnam
[\[94a\]]
[\[94a.1\]]pa sna tshogs nye bar sgrub pas zhes bya ba'o/_/rnam par dag par bya ba'i phyir lam du gyur pa ni rnam par dag pa'i lam ste shes rab bo/_/dge ba dang mi dge ba'i chos la spyod pa ni spang bar bya ba dang blang bar bya ba ji lta ba bzhin du spyod pa'o/_/de yang shes rab ni yongs su
[\[94a.2\]]gcod pa shes pa'o zhes bya ba 'di'i bshad pa'o/_/yongs su gcod pa ni dge ba dang mi dge ba'i chos rnam par 'byed pa'o/_/shes rab ni chos thams cad la mi lta ba'o zhes bya ba ni gzhan gyi dbang gi bdag nyid dngos po brgyad kyi chos thams cad la mi lta ba ste/_sems can zhes bya ba de
[\[94a.3\]]lta bur lta ba med pa'i phyir ro/_/de dag ni chos zhes bya ba tsam nyid du bzung ngo /_/sems can du lta ba gang yin pa de ni 'jig tshogs la lta ba'i rtsa ba'o/_/'jig tshogs la lta ba ni nyes pa thams cad kyi gzhi yin pa'i phyir 'khor ba'i rkyen to/_/de'i bshad pa ni chos thams cad la rkyen
[\[94a.4\]]gyis mi lta bar sngon du gtong ba zhes bya'o/_/kun nas nyon mongs pa'i rkyen sems can du lta bas sems can thams cad la lta ba med pa de dag rkyen gyis mi lta ba dag go/_/chos de thams cad de ltar bzung ba'i chos thams cad la rkyen gyis mi lta ba'o/_/de dag gi sngon du gtong ba ni chos tsam du
[\[94a.5\]]bzung nas sems can thams cad sngon du btang ste/_thams cad mkhyen pa nyid la 'jug pa'o zhes bsdus pa'i don to/_/shes rab ni bral bas shes pa'o/_/'di'i bshad pa ni chags pa thams cad las grol ba zhes bya ba'o/_/shes rab ni rgyu zad par 'gro ba'o zhes bya ba ni nying mtshams sbyor
[\[94a.6\]]ba'i rgyu zad par 'gro ba'i phyir te/_de ni nying mtshams sbyor ba gcod pa zhes bya bas bshad do/_/chos kyi dbyings ni de bzhin nyid do/_/de gcig pa nyid du thams cad du shes pa ni dbyer med pa shes pa'o/_/de'i bshad pa ni yang dag pa ji lta ba bzhin du mthong ba zhes bya ba'o/_/rnam par rig
[\[94a.7\]]pa rnam par dag pa'i mtshan nyid ni sangs rgyas kyi zhing rnams te/_sangs rgyas kyi zhing lta bur snang ba'i rnam par rig pa'i rgyu las byung ba'i phyir ro/_/de dag gi mnyam pa nyid ni gnyis las dben pa'o/_/de dbyer med par shes pa ni gcig tu shes pa'o/_/chos kyi dbyings dbyer med pa shes
[\[94b\]]
[\[94b.1\]]pa'i rab tu dbye ba'ang 'di nyid de/_sangs rgyas kyi zhing gi tshul gyis logs shig tu bshad par zad do/_/de'i bshad pa ni tshul gcig tu yang dag par gzhol ba zhes bya ste/_tshul gcig ni stong pa nyid do/_/de yang dag par gzhol ba ni rnam par gzhol ba'o/_/sems can dmigs
[\[94b.2\]]su med pa ni kun brtags pa'i ngo bor ro/_/de'i bshad pa ni byis pas kun brtags pa la yang dag pa ji lta ba bzhin du yongs su rtog pa zhes bya ba'o/_/byis pa rnams kyis kun brtags pa ni byis pas kun tu brtags pa ste/_sems can no zhes de ltar sgro btags pa'o/_/de la yang dag pa
[\[94b.3\]]ji lta ba bzhin du brtags na ngo bor de mi dmigs so/_/sangs rgyas kyi chos thams cad gang las byung ba de ni sangs rgyas kyi chos thams cad de/_sgrib pa thams cad dang bral ba'i chos kyi dbyings so/_/de mngon par rdzogs par byang chub pa shes pa'o/_/de'i bshad pa ni zhi ba'i dbyings
[\[94b.4\]]mngon sum du byed pas zhes bya ba ste/_chos kyi dbyings nyid zhi ba'i dbyings so/_/lha'i bu gzhan yang zhes bya ba la sogs pa'i nang nas tshogs kyi lam ni pha rol tu phyin pa lnga po dag go zhes bya ba ni sbyin pa la sogs pa bsam gtan gyi pha rol tu phyin pa la thug pa dag ste/_'di dag gis
[\[94b.5\]]dge ba sna tshogs sogs pa'i phyir ro/_/de'i bshad pa ni dge ba'i rtsa ba sna tshogs sgrub pa zhes bya ba'o/_/'dis ni rnam pa gcig bstan to/_/yongs su gcod pa'i lam ni shes rab kyi pha rol tu phyin pa'o zhes bya ba ni de'i chos rnams ji lta ba bzhin du yongs su gcod pa'i phyir te/_de'i
[\[94b.6\]]bshad pa ni yongs su gcod pa ste de'i don ni snga ma bzhin no zhes bya ba'o/_/shes rab ni yongs su gcod pa zhes bya ba der yongs su gcod pa'i don gang yin pa 'dir yang de yin te/_'dis ni rnam pa gnyis pa bstan to/_/yang gnyis te zhes bya ba la sogs pas ni pha rol tu phyin pa drug po de
[\[94b.7\]]dag nyid rnam par ston to/_/chags pa dang bcas pa'i lam ni pha rol tu phyin pa lnga po dag go zhes bya ba la/_de dag ni longs spyod chen po la sogs pa'i 'bras bu yin pas 'khor ba'i rgyur gyur pa'i phyir ro/_/de bas na khams gsum na spyod pa zhes bshad do/_/byang chub sems dpa'
[\[95a\]]
[\[95a.1\]]rnams kyi sbyin pa la sogs pa yongs su bsngo ba'i khyad par gyis zin pa dag thams cad mkhyen pa nyid kyi rgyu yin du zin kyang longs spyod chen po'i 'bras bu sogs pas de skad ces brjod do/_/chags pa med pa'i lam ni shes rab kyi pha rol tu phyin pa'o zhes bya ba ni
[\[95a.2\]]khams gsum nas 'byung ba'i phyir ro/_/'dis ni zag pa dang bcas pa'i lam ni zhes bya ba la sogs pa bshad do/_/mtshan ma'i gnas ni gzung ba dang 'dzin pa la mngon par zhen pa'i gnas te des shes bya'i sgrib pa ma spangs pa'i phyir/_tshad yod par byas pa'i lam ste/_dper
[\[95a.3\]]na nyan thos la sogs pa lta bu'o/_/de ni rnam par shes pa yul yin pas mtha' dmigs pa zhes bya bas bshad do/_/gnyis pa la gnas pa'i shes pa ni rnam par shes pa ste/_de'i spyod yul yin pa'i phyir ro/_/rang gis rig pa'i tshul gyis yul du gyur pa'i phyir te/_gnyis
[\[95a.4\]]pa mngon par zhen pa'i shes pa'i bdag nyid kyi phyir ro zhes bya ba'i tha tshig go/_/de bas na shes bya thams cad la 'jug pa med pas mtha' dmigs pa'i phyir de ni tshad yod par byas pa zhes bya bar dgongs pa'o/_/bzlog pa ni mtshan ma med pa'i gnas te/_de ni rnam par shes pa'i yul
[\[95a.5\]]las yang dag par 'das pas mtha' mi dmigs pa zhes bya bas bshad do/_/gnyis pa mngon par zhen pa'i shes pa'i ngo bo las 'das pa'i phyir shes bya mtha' dag la khyab pas mtha' mi dmigs pa zhes bya ba'i tha tshig go/_/de la shes pa'i lam ni sa dang po nas bzung ste zhes bya ba la
[\[95a.6\]]sogs pa ni mngon par 'du byed pa dang bcas par 'jug pa'i shes pa'i bdag nyid kyi phyir de skad ces bya ste/_de ni 'dus byas kyi dbyings yongs su shes pa zhes bya bas bshad do/_/'dus byas ni mngon par 'du byed pa dang bcas pa'i shes pa ste/_de nyid sangs rgyas kyi chos rnams kyi dbyings
[\[95a.7\]]so/_/de yongs su shes pa ni mngon sum du byed pa'o/_/spong ba'i lam ni sa brgyad pa nas bzung ste zhes bya ba ni mngon par 'du byed pa spangs pa'i mtshan nyid kyi phyir 'dus ma byas kyi dbyings yongs su shes pas de nyid du bshad de/_'dus ma byas ni mngon par 'du byed pa dang bral ba lhun
[\[95b\]]
[\[95b.1\]]gyis grub par 'jug pa'i ye shes te/_de nyid sangs rgyas kyi chos rnams kyi rgyur gyur pa'i phyir dbyings so/_/de yongs su shes pa ni so so rang rig pa'o/_/ji ltar na don gyis rab tu phye ba yin zhes bya ba ni yang dag pa'i mtha' bstan pa'i phyir dris pa'o/_/ji ltar na ye shes kyis rab tu
[\[95b.2\]]phye ba yin zhes bya ba ni yang dag pa'i mtha' de khong du chud par bya ba'i thabs bstan pa'i phyir ro/_/don ni 'dir de bzhin nyid la dgongs pa'o/_/don gyis rab tu phye ba ji lta bu zhe na/_stong pa nyid las nges par skyes zhes bya ba'i tha tshig go/_/ye shes kyis rab tu phye ba ji lta bu zhe na/_ye shes
[\[95b.3\]]kyi stobs kyis sgrib pa spangs par gyur zhes bya ba'i tha tshig go/_/'phags pa 'jam dpal gyis don dang ye shes kyi dbye ba gsungs pa dang /_ldan pa med pa dang /_ldan pa ni go rims bzhin du 'og tu rab tu dbye ba nyid thabs sla bas bshad par bya'o/_/de bzhin nyid ni rnam pa gnyis te/_gzung
[\[95b.4\]]ba dang 'dzin pa med pa tsam gyi mtshan nyid dang /_gnyis las dben pa'i ye shes kyi bdag nyid do/_/de la dang pos bsdus pa 'di ni don dang ye shes kyi rnam par dbye bar blta ba'o/_/'di la gnyis pa gang yin pa de ni ye shes kyi bdag nyid kho na'o/_/de la don ldan pa med pa nyid du
[\[95b.5\]]bstan pa'i phyir/_rigs kyi bu don ni 'dus ma byas pa zhes bya ba la sogs pa gsungs te/_rgyu dang rkyen gyis 'du bya ba med pa'i phyir 'dus ma byas pa'o/_/de bas na gang dang yang ldan pa'am mi ldan pa ma yin te/_de dngos po med pa'i phyir ro/_/de bas na mi rtag pa nyid dang phrad pa med
[\[95b.6\]]pa'i phyir don ni ldan pa med par gsungs so/_/de'i bshad pa ni mi rtag pa nyid kyi nyes pa yongs su spangs pa zhes bya ba'o/_/'gyur ba med pa'i mtshan nyid ces bya ba ni 'khor ba dang mya ngan las 'das pa'i dus na blo la gnyis shin tu med pa'i phyir te/_de med pa ni 'gyur ba med pa'i mtshan
[\[95b.7\]]nyid yin no/_/gal te 'khor ba'i dus na gnyis dang ldan na/_mya ngan las 'das pa'i dus na mi ldan na ni de'i tshe 'gyur ba yin na de yang med de/_'di ltar stong pa nyid ces brjod pa'i don de ni 'khor ba'i dus na yang gzung ba dang 'dzin pa gang dang yang ldan pa ma yin/_mya ngan las 'das pa
[\[96a\]]
[\[96a.1\]]na yang mi ldan pa ma yin no/_/de ni rtag tu gnyis dang bral ba'i rang bzhin yin pa'i phyir te/_de ni rang gi mtshan nyid kyis gnas pa zhes bya bas bshad do/_gnyis dang bral ba tsam du rtag par gnas pa nyid do zhes bya ba'i tha tshig go/_/'di ni de'i rang gi mtshan
[\[96a.2\]]nyid yin gyi/_de'i rang gi mtshan nyid dngos po ltar don bya ba byed pa'i ngo bo ni ma yin no/_/sngar ni 'byung ba dang 'jig pa ldan pa med pas ldan pa med pa nyid du bstan to/_/da ni gnyis dang ldan pa med pa'i phyir ro/_/'di thams cad kyis ni stong pa nyid mi 'gyur bar yongs su grub pa
[\[96a.3\]]bstan to/_/don ni gdod ma nas yongs su grub pa med pa'i phyir zhes bya ba ni yongs su rtog pas grub pa ste/_phyin ci log tu sgro btags zhes bya ba'i tha tshig go/_/de med pa'i phyir yongs su grub pa med pa'o/_/gdod ma nas yongs su ma grub pa ni gdod ma nas yongs su grub pa
[\[96a.4\]]med pa ste/_rtag tu phyin ci ma log par yongs su grub ces bya ba'i tha tshig go/_/chos kyi dbyings ni rang bzhin gyis yongs su dag pa'i phyir nam mkha' lta bu ste/_de'i phyir gang dang yang ldan pa'am mi ldan pa ma yin zhes bya ba gsungs te/_sngar nyon mongs pa'i rnam par rtog pa dang ldan
[\[96a.5\]]pa'am phyis mi ldan pa ma yin pa'o/_/'dis ni nyon mongs pa dang mi ldan pa'i phyir ldan pa ma yin par bstan te/_'dis ni rang bzhin gyis kun nas nyon mongs pa can ma yin pa'i phyir stong pa nyid ni phyin ci ma log par yongs su grub par yang bstan to/_/de'i bshad pa ni rtag tu chos kyi dbyings kyi
[\[96a.6\]]rang bzhin du gnas pa zhes bya ba'o/_/chos kyi dbyings kyi ngo bo nyid ni rang bzhin gyis sngon nas kun nas nyon mongs pa can ma yin pa nyid do/_/skur pa ni dor ba'o/_/sgro btags pa ni gzhag pa'o/_/de dag med pa dang gzhag pa med pa'i mtshan nyid de skur pa dang /_sgro btags pa'i mtha' spangs pa
[\[96a.7\]]zhes bya ba'i tha tshig go/_/gang gi phyir kun brtags pa dngos po med pa nyid stong pa nyid yin gyi/_gzhan gyi dbang ni ma yin pa de'i phyir gzhan gyi dbang la skur pa mi 'debs pas skur pa'i mtha' ni ma yin no/_/kun brtags pa med pa'i phyir sgro btags pa'i mtha' ma yin no/_/de'i bshad pa
[\[96b\]]
[\[96b.1\]]ni dor ba med cing gzhag pa med pa'i don ni snga ma bzhin no zhes bya ba ste/_dor ba med pa dang /_gzhag pa med pa dang /_tha dad pa ma yin pa dang /_tha dad pa med pa la 'jug pa ni byang chub la 'jug pa'o zhes gang gsungs pa der dor ba dang gzhag pa med pa'i sgra'i don gang yin pa de 'dir yang
[\[96b.2\]]sbyar ro/_/'di thams cad kyis ni ji skad bstan pa'i mtshan nyid stong pa nyid ces bya ba'i don rang bzhin thams cad dang bral bar bstan to/_/de bas na byang chub sems dpas stong pa nyid kyi don de de ltar bsgom mo/_/des na byang chub sems dpas don gyis rab tu phye ba zhes bya ste/_'di ni don gyis bstan
[\[96b.3\]]pa yin no/_/ye shes ni ldan pa'o zhes gang gsungs pa ste bstan pa'i phyir/_ye shes zhes bya ba ni lam ste zhes bya ba la sogs pa gsungs so/_/'dis ni yang dag pa'i mtha' khong du chud par bya ba'i thabs rgya cher bstan to/_/de'i bshad pa ni de khong du chud par bya ba'i thabs zhes bya ba la sogs
[\[96b.4\]]pa'o/_/de ma thag tu gsungs pa'i tshig gsum zhes bya ba ni de dag gis don ston pas tshig ces bya ste/_ye shes zhes bya ba ni lam ste zhes bya ba la sogs pa ni tshig gcig go/_/ye shes ni spong ba dang yang dag par ldan pa yin gyi zhes bya ba la sogs pa ni gnyis pa'o/_/ye shes zhes pa
[\[96b.5\]]ni phung po la mkhas pa zhes bya ba la sogs pa ni gsum pa'o/_/bcu pa phrag drug ces bya ba ni rigs kyi bu gzhan yang byang chub sems dpa' sems dpa' chen po rnams kyi ye shes rnam pa bcu ste zhes bya ba la sogs pa bcu pa phrag drug go/_/ci'i phyir 'di snyed cig gis ye shes bstan snyam
[\[96b.6\]]pa la gang gis zhes bya ba la sogs pa smos te/_/gang gis zhes bya ba ni ye shes kyis te zhes bya ba la sogs pa bzhi po de khong du chud par bya ba'i thabs su gyur pa de dag ni de snyed kyis bsdus so/_/ye shes de ni gcig pu yin na de ji snyed cig gis bsdus snyam pa la/_de la ye shes 'khor dang bcas pa
[\[96b.7\]]zhes bya ba la sogs pa smos so/_/ye shes ni zag pa med pa'o/_/'khor ni rtsom pa dang sbyor ba 'og nas 'byung ba'o/_/rnam pa sum cu rtsa gsum zhes bya ba ni de la de ma thag tu gsungs pa'i tshig gsum dang /_bcu pa dang pos ni ye shes bstan to/_/de'i 'khor du gyur pa rtsom pa dang sbyor ba ni
[\[97a\]]
[\[97a.1\]]go rims bzhin du bcu pa gnyis pa dang gsum pa ste/_rnam pa sum cu rtsa gsum gyis ye shes 'khor dang bcas pa bstan pa yin no/_/bcu pa bzhi pas ni ji ltar khong du chud par byed pa'o/_/lnga pas ni gang gi don khong du chud par byed pa'o/_/drug pas ni gang du gnas
[\[97a.2\]]te khong du chud par byed pa'o/_/de yang go rims bzhin du yongs su bstan te de ni 'og nas sbyor ro/_/ye shes zhes bya ba ni lam zhes bya bas rab tu dga' bas bsdus pa mthong ba'i lam ste/_de ni sems dang yang dag par ldan pa zhes bya ba la/_sems ni kun gzhi rnam par shes pa'o/_/
[\[97a.3\]]mos pas spyod pa na mngon par 'du byed pas yongs su bsgos pa de dang ldan pa ste bskyed pa'o/_/de ni sems rnam par dag pas lam rnam par dag pa zhes bya bas bshad do/_/sems ni kun gzhi rnam par shes pa ste/_de la mos pas spyod pa'i sa na bsod nams dang ye shes mngon
[\[97a.4\]]par 'du byed pa'i bag chags bsgos pa nyid mthong ba'i lam ni rnam par dag pa'i rgyu yin pa'i phyir gdags pas rgyur gyur pa rnam par dag pas lam rnam par dag pa ste/_mthong ba'i lam gyi rang bzhin rnam par dag pa 'byung zhes pa'i tha tshig go/_/mdo sde'i tshig 'di nyid kyi don gnyis
[\[97a.5\]]bsdu na sems dang yang dag par ldan pa ni gang gis bskyed pa ste/_de la de skad ces bya ste/_'di ltar mthong ba'i lam skyes pas kun gzhi la spang bar bya ba'i sa bon gnas pa de spangs nas kun gzhi rnam par shes pa khyad par du 'phags pa 'byung ste/_de ni lam rnam par dag pas sems rnam
[\[97a.6\]]par dag pa zhes bya bas bshad do/_/mos pas spyod pa'i sas bsdus pa'i mngon par 'du byed pa ni rnam pa dang bcas pas 'khrul pa yin no/_/de ji ltar ma 'khrul pa mthong ba'i lam gyi rgyu yin snyam pa la/_de'i phyir yang dag pa'i mtha' ni lam dang ye shes kyi dmigs pa nyid gcig pu ste
[\[97a.7\]]gnas yin zhing gcig la gcig brten pa zhes bya ba smos te/_lam zhes bya ba ni mos pas spyod pa'i sas bsdus pa'i lam la bya'o/_/ye shes zhes bya ba ni mthong ba'i lam mo/_/yang dag pa'i mtha' ni de bzhin nyid de/_lam dang ye shes gnyis ka'i dmigs pa yang de gcig pu'o/_/
[\[97b\]]
[\[97b.1\]]gcig ni mos pa'i stobs kyis so/_/cig shos ni mngon sum du byed pa ste khyad par ni de'o/_/gang gi phyir de ltar gyur pa de'i phyir gnas te/_ye shes kyi rgyu ni mos pas spyod pa'i sas bsdus pa'i lam mo zhes khong nas byung ngo /_/de ni 'di skad du lam zag pa dang bcas/_
[\[97b.2\]]rnam pa dang bcas te 'khrul pa yin du zin kyang stong pa nyid la mos pas tshad ma grogs su gyur pa'i phyir 'khrul pa med pa'i ye shes kyi rgyur gyur te/_'di ltar stong pa nyid ces bya ba'i don gang la mos pa de ni lam ste/_de ni gzhan gyi dbang gi bdag nyid yin pas don dam par yod do
[\[97b.3\]]zhes bstan par 'gyur ro/_/gang gi phyir de ltar ye shes gnas dang /_lhan cig phan tshun rgyu dang /_'bras bu'i dngos por gyur pa des ni ye shes ni ldan pa zhes bya ba ste/_mi ldan pa ma yin te/_rgyu dang 'bras bu'i dngos po dang bral ba ma yin no/_/ye shes ni spong ba dang yang dag par
[\[97b.4\]]ldan pa zhes bya ba la sogs pa mdo'i tshig la/_ye shes ni 'dir zag pa med pa'i bsgom pa'i lam gyis bsdus pa la dgongs so/_/'dor bas na spong ba ste kun gzhi zhes bya bas na nyes pa dang bral ba'i mtshan nyid du gyur pa'o/_/'dir yang 'bru mang po dang /_de'i skyes bu'i tshul gyis don
[\[97b.5\]]gnyis te/_spong ba dang yang dag par ldan pa ni ye shes gang gis bskyed pa de la de skad ces bya'o/_/de ni yang dag pa'i mtha'i ye shes la gnas te gnas 'gyur ba zhes bya bas bshad do/_/sa bcus bsdus pa yang dag pa'i mtha'i ye shes de nyid ni gzhi ste/_des kun gzhi zhes bya ba gnas gyur
[\[97b.6\]]nas nyes pa dang bral ba'i phyir ro/_/nam de'i skyes bu'i tshul du gyur pa de'i tshe ni spong ba dang yang dag par ldan pa ste/_gnas gyur pas bskyed pa'o/_/don ni de'o/_/de ni gnas gyur pas ye shes shin tu rnam par dag par 'gyur ba zhes bya bas bshad do/_/sa bcu par rdo rje lta bu'i ting nge 'dzin gyi dus na kun
[\[97b.7\]]gzhi rnam par shes pa rnam par dag pa gang yin pa des sangs rgyas kyi sas bsdus pa'i ye shes shin tu rnam par dag pa 'byung ngo /_/de nyid kyi mjug sdud ni phan tshun bya bas byas par gnas pa zhes bya'o/_/'dir yang dag par ldan pa dang /_mi ldan pa'i sgra'i don ni snga ma bzhin no/_/ye shes
[\[98a\]]
[\[98a.1\]]zhes bya ba ni phung po la mkhas pa zhes bya ba la sogs pa 'dis ni ye shes kyi rang gi ngo bo bstan te/_de'i bshad pa ni shes bya'i dngos po yang dag pa ji lta ba bzhin du yongs su shes pa zhes bya ba'o/_/'dir ni shes bya yang dag par khong du chud par bya ba'i phyir rab tu brtson pa
[\[98a.2\]]ni yang dag par ldan pa zhes bya ba'i don te/_bzlog pa ni mi ldan pa'i don to/_/gzhan yang zhes bya ba la sogs pas ni ye shes rab tu dbye ba brjod do/_/rgyu shes pa ni sems can rnams kyi thar pa'i sa bon shes pa'o/_/de ni thog ma med pa'i 'khor ba dang ldan pa'i sems can rnams kyi thar
[\[98a.3\]]pa'i sa bon dang mthun pa yongs su shes pa zhes bya bas bshad do/_/las sna tshogs kyi rnam par smin pa de dang mthun par yongs su shes pa 'di ni 'bras bu shes pa zhes bya ba'i tshig 'di'i bshad pa'o/_/don shes pa zhes bya ba la/_don ni phan pa ste de ni shes pa'o/_/de ni bdag la phan
[\[98a.4\]]pa dang /_gzhan la phan pa dang mthun pa yongs su shes pa zhes bya bas bshad do/_/thabs shes pa ni gang gis dge ba chung ngu yang shin tu rgyas par byed pa ste/_'khor ba ji srid par mi zad par byed pa'o/_/shes rab shes pa ni gang gis dge ba chung ngu yang de ltar stobs dang ldan par byed pa ste/_
[\[98a.5\]]gang gis 'khor ba'i skyon shin tu chen pos kyang zil gyis mi non par byed pa'o/_/de bas na tshig de gnyis kyis bshad pa ni dge ba'i rtsa ba chung ngu yang tshad med par byed pa zhes bya ba ste/_shin tu rgyas pa dang mi mthun pa'i phyogs rnams kyi zil gyis mi non pa'o/_/de la thabs kyi stobs kyis ni shin
[\[98a.6\]]tu rgyas pa'o/_/shes rab kyi stobs kyis ni zil gyis mi non pa'o/_/'di ni chos 'di la skal ba yod pas bsdu bar 'os so/_/'di ni skal ba med pas ma yin pa'o zhes shes pa gang yin pa de ni bsdu ba shes pa'o/_/de ni dge ba dang mi dge ba la rnam par dpyod pa zhes bya bas bshad do/_/pha
[\[98a.7\]]rol tu phyin pa shes pa ni sbyin pa la sogs pa'i rnam par dbye ba yongs su shes pa ste/_de ni rnam pa sna tshogs kyi 'byung ba yang dag pa ji lta ba bzhin du yongs su shes pa zhes bya bas bshad do/_/'byung ba zhes bya ba ni de las sangs rgyas nyid 'byung ba ste/_tshogs zhes bya ba'i tha tshig go/_/sbyin
[\[98b\]]
[\[98b.1\]]pa la sogs pa yongs su shes pas bsod nams dang ye shes kyi tshogs zang zing dang /_mi 'jigs pa dang chos sbyin pa la sogs pa tha dad pas rnam pa sna tshogs shes pa'o/_/snying rje chen po shes pa ni gang gis sems can bsod nams la 'jug pa dang /_bsod nams ma yin pa las 'byin pa
[\[98b.2\]]ste/_de ni dge ba dang mi dge ba'i chos la 'dzud pa dang 'byin pa zhes bya bas bshad do/_/gang gi tshe sems can yongs su smin par byed pa ste/_de [(]shas [,]shes [)]pa ni sems can yongs su smin par bya ba shes pa'o/_/de ni dus dang dus ma yin pa la yongs su rtog pa zhes bya bas bshad do/_/chos thams
[\[98b.3\]]cad la mngon par zhen pa med par shes pa zhes bya ba ni yang dag pa ma yin pa kun brtags pa'i chos rnams la sgro 'dogs pa dang skur pa 'debs par mngon par zhen pa med par shes pa ste/_de ni mtha' gnyis spangs nas nang la brten pa zhes bya bas bshad do/_/nang zhes bya ba'i sgras ni rnam par
[\[98b.4\]]rig pa tsam du ston to/_/mtha' gnyis yongs su spangs nas rnam par rig pa tsam du bsgom zhes bya ba'i tha tshig go/_/rtsom pa zhes bya ba'i sgra ni go cha'i brtson 'grus nyid la bya'o/_/sbyor ba'i brtson 'grus ni 'og nas sbyor ba zhes 'byung ngo /_/bdag dang gzhan rnams kyi lus kyi las yongs su sbyong
[\[98b.5\]]ba'i phyir rtsom pa ni lus kyi rtsom pa ste/_sems can thams cad ces bya ba gsungs so/_/thams cad ces pa'i tshig gis ni bdag kyang bsdus so/_/ngag gi rtsom pa dang /_sems kyi rtsom pa yang de bzhin du blta bar bya'o/_/gsum po 'di dag gis bshad pa ni lus dang /_ngag dang yid kyi nyes
[\[98b.6\]]par spyod pa dang bral ba'i phyir brtson 'grus brtsam pa zhes bya'o/_/gzhan dag kyang zhes bya ba la/_logs shig tu smos pas lus la sogs pa'i nyes par spyod pa dang bral ba'i phyir zhes bya ba ni don gyis bdag la bya bar mngon no/_/brtson 'grus brtsams pa zhes bya ba ni go cha bgos pa'o/_/bslab
[\[98b.7\]]pa de nyid la zhes bya ba ni lus la sogs pa'i nyes par spyod pa dang bral ba'i mtshan nyid la'o/_/nang du so sor brtags pa'i phyir rtsom pa ni nang gi rtsom pa ste/_dngos po rnams stong pa nyid du ro gcig par nang las so sor rtog par brtson 'grus rtsom pa'o/_/bsgom pa la brten nas sems can
[\[99a\]]
[\[99a.1\]]rnams la rjes su chags pa dang khong khro ba spangs pa ni mngon par zhen pa med pa yin te/_sems can thams cad ces bya ba la sogs pa gsungs pa'o/_/de'i bshad pa ni bsgom pa la brten nas rjes su chags pa dang khong khro ba bor ba zhes bya ba'o/_/sems can
[\[99a.2\]]rnams la mthun par chos bstan pa'i phyir rtsom pa ni phyi'i rtsom pa ste/_sems can thams cad ces bya ba la sogs pa gang gsungs pa'o/_/'dul ba dang 'tshams par chos ston pa ni mtshungs par sbyor ba'o/_/de'i bshad pa ni 'khor ba ma rungs pa ma yin pa gdams pa zhes bya ba'o/_/
[\[99a.3\]]phyin ci ma log pa'i thos pa yongs su 'tshal ba'i phyir rtsom pa ni ye shes kyi rtsom pa ste/_phyin ci ma log par theg pa chen po thos pa dang sems pa la sogs pa'i rim gyis sangs rgyas kyi ye shes rnam par dag ste/_sangs rgyas kyi ye shes zhes bya ba la sogs pa gsungs pa'o/_/de'i
[\[99a.4\]]bshad pa ni ma nor bar thos pa yongs su btsal ba zhes bya ba'o/_/sangs rgyas kyi zhing yongs su sbyang ba'i phyir rtsom pa ni zhing gi rtsom pa ste/_sangs rgyas kyi zhing rnams kyi yon tan bkod pa sna tshogs su gnas pa de dag kun tu bstan pa'i phyir de'i rnam pa'i rnam par rig par 'gyur ro zhes ston
[\[99a.5\]]par 'gyur/_bskyed par 'gyur ro/_/de ni 'di skad du pha rol na sangs rgyas kyi zhing zhes bya ba ci yang med kyi/_rnam par shes pa yid bzhin gyi nor bu ltar nye bar byas pa thams cad la dbang sgyur bar gyur pa 'ba' zhig rgyud rnam par dag pa dang ma dag pa la ltos nas sna tshogs su snang ba'i rnam par
[\[99a.6\]]rig pa'i rgyur 'gyur ro zhes ston par 'gyur ro/_/de bas na de ni chos thams cad la dbang sgyur ba zhes bya bas bshad do/_/sems can rnams kyi bsam pa dang bag la nyal shes par bya ba'i phyir rtsom pa ni sems can yongs su smin par bya ba'i rtsom pa zhes gsungs te/_bsam pa dang bag la
[\[99a.7\]]nyal shes nas nyon mongs pa'i nad kyi gnyen po 'tsham par chos ston pa ni sman shes shing chos ston pa ste/_nyon mongs pa'i nad kyi sman yongs su shes par bya ba'i phyir zhes gsungs pa'o/_/don gyis na bstan par bsdus par blta ste/_yongs su shes pa ni de'i phyed kyi phyir ro/_/de bas na bshad pa _
[\[99b\]]
[\[99b.1\]]las bsam pa dang bag la nyal shes nas ji ltar mthun par chos ston pa zhes bya ba smos so/_/bsam pa ni sems pa'o/_/bag la nyal ba ni sa bon no/_/de kho na khong du chud par bya ba'i rtsom pa ni de kho na'i rtsom pa ste/_de ni de kho na khong du chud par bya bas bshad do/_/de kho na khong du chud na sangs
[\[99b.2\]]rgyas nyid du nges pa'i phung po la zhugs pa yin pa'i phung po yongs su rdzogs par bya ba'i phyir zhes bya ba gsungs so/_/mngon par zhen pa rnams kyis gzhan du mi 'gyur ba gang yin pa de ni 'dus ma byas kyi ye shes te/_de yongs su rdzogs par bya ba'i rtsom pa ni 'dus ma byas kyi ye shes yongs su rdzogs
[\[99b.3\]]par bya ba'i rtsom pa ste/_de'i bshad pa ni sems la yang dag pa dang yang dag pa ma yin par 'dzin pa rnam par spong ba zhes bya ba'o/_/de kho na ma mthong ba rnams ni ji ltar snang ba de kho na bzhin du sems de kho na'o zhes yang dag par 'dzin te/_gnyis las dben pa'i ngo bor ni med do zhes yang dag pa
[\[99b.4\]]ma yin par 'dzin to/_/de ltar yang dag pa dang yang dag pa ma yin par 'dzin pa yongs su spangs te/_dbu ma'i lam la gnas na srid pa thams cad la sems mngon par zhen pa dang bral ba yin pa'i phyir/_khams gsum pa thams cad ces bya ba la sogs pa gsungs so/_/pha rol tu phyin pa
[\[99b.5\]]rnams la'am pha rol tu phyin pa'i sbyor ba ni pha rol tu phyin pa'i sbyor ba'o/_/de bzhin du 'og ma rnams la'ang sbyar ro/_/de'i bshad pa ni byang chub kyi tshogs yongs su rdzogs pa zhes bya ba'o/_/bsdu ba'i dngos po'i sbyor ba ni sems can yongs su smin par bya ba'i yan lag ste/_de bas na sems
[\[99b.6\]]can yongs su smin par byed pa zhes bya bas bshad do/_/shes rab kyi sbyor ba zhes bya ba de'i bshad pa ni chos rnams kyis 'byung ba dang 'jig pa la yongs su rtog pa zhes bya ba'o/_/thabs kyi sbyor ba ni chos thams cad la mkhas par 'gyur bas de chos thams cad la mkhas pa zhes bya bas bshad do/_/snying rje
[\[99b.7\]]chen po'i sbyor ba zhes bya ba de'i bshad pa ni mya ngan las 'das pa la 'dod pa med pa zhes bya ba'o/_/snying rje chen pos sems can gyi don la brtson pas nyan thos ltar mya ngan las 'das pa 'dod pa ma yin no/_/bsod nams nyid tshogs te/_sangs rgyas kyi chos rnams kyi rgyu yin pa'i phyir ro/_/bsod
[\[100a\]]
[\[100a.1\]]nams yongs su tshol ba'i sbyor ba ni bsod nams bsags pa la brten pas mthu che ba'i phyir 'khor los sgyur ba dang gzhan dag gis zil gyis mi non te/_thams cad du 'jigs pa med pas 'jigs pa med pa yin te/_de ni mi 'jigs pa bzhi thob pa zhes bya bas bshad do/_/
[\[100a.2\]]'jigs pa med pas mi 'jigs pa'o/_/yul tha dad pas rnam pa bzhi ste/_chos thams cad la mngon par rdzogs par byang chub pa dang /_zag pa zad pa dang /_bar du gcod pa bstan pa dang /_lam bshad pa'o/_/de yang mdo sde las ji ltar 'byung ba bzhin du rnam pa bzhir khong du chud par bya'o/_/
[\[100a.3\]]mngon par 'du byed pa dang bcas pas 'jug pa'i shes rab sgrub pa'i phyir rtsom pa ni shes rab kyi sbyor bar gsungs so/_/mngon par 'du byed pa med par 'jug pa ni ye shes kyi tshogs yongs su tshol ba'i sbyor ba ste 'di ni bye brag go/_/de bas na chos thams cad la lhun gyis grub pa'i ye shes thob pa
[\[100a.4\]]zhes bya bas bshad do/_/bden pa dang dkon mchog la sogs pa la som nyi med par bya ba'i phyir sbyor ba ni bsam pa rnam par sbyor ba'i sbyor ba ste/_de ni chos thams cad la the tshom med pa zhes bya bas bshad do/_/bden pa ni chos thams cad la bdag med pa ste/_de khong du chud par bya ba'i phyir sbyor ba
[\[100a.5\]]ni bden pa rnam par dpyad pa'i sbyor ba ste/_de ltar sbyor na stong pa nyid khong du chud pas sdug pa dang mi sdug pa rnams la rim bzhin du rjes su chags pa dang /_khong khro ba dang bral bas mngon par zhen pa med par 'gyur te/_sbyor ba'i don bcu pa gzung bar 'gyur bas sdug pa dang mi sdug pa thams cad
[\[100a.6\]]la mngon par zhen pa med pa zhes bya ba gsungs te/_de bas na tshig gnyis bsdus na don dam pa'i tshul la 'jug pas mngon par zhen pa med pa zhes bya bas bshad do/_/don dam pa ni stong pa nyid do/_de nyid sangs rgyas kyi chos 'dren par byed thob par byed pas tshul lo/_/de la 'jug pa ni khong du chud pa
[\[100a.7\]]ste/_'dis bden pa rnam par dpyad pa'i sbyor ba zhes bya ba'i tshig de bshad do/_/mngon par zhen pa med pa'i don ni snga ma bzhin no zhes bya ba ni gong du bsgom pa la brten nas rjes su chags pa dang khong khro ba bor zhes bshad pa gang yin pa de dang 'di'i don mtshungs so zhes bya ba'i tha tshig go/_/'dis
[\[100b\]]
[\[100b.1\]]ni sdug pa dang mi sdug pa thams cad la mngon par zhen pa med pa'i sbyor ba zhes bya ba'i tshig bshad do/_/de ltar re zhig rnam pa sum cu rtsa gsum gyis ye shes 'khor dang bcas pa bshad do/_/ye shes de lta bu la goms pa'i byang chub sems dpa' ni ye shes kyis rab tu phye ba yin te/_de ni don
[\[100b.2\]]gyis bshad pa yin no/_/da ni ji ltar khong du chud par byed pa'i don de bstan pa'i phyir/_rigs kyi bu gzhan yang byang chub sems dpa' sems dpa' chen po rnams kyi mi zad pa la rtog pa bcu ste zhes bya ba la sogs pa gsungs so/_/sems can gyi lus ma lus pa la ji lta ba bzhin du rtog pa
[\[100b.3\]]ni lus mi zad pa la rtog pa ste/_de ni 'phags pa dang 'phags pa ma yin pa'i 'dus byas dang 'dus ma byas kyi lus la rtog pa zhes bya bas bshad do/_/bden pa mthong ba dang ma mthong ba rnams dang 'phags pa ma yin pa'i lus go rims bzhin no/_/las kyi rnam par smin pa las byung ba'i
[\[100b.4\]]lus ni 'dus byas te/_las rnams kyis mngon par 'dus byas pa'i phyir ro/_/sangs rgyas dang byang chub sems dpa' rnams kyis gnas gyur pa'i mtshan nyid ni 'dus ma byas pa'o/_/'dis ni lus dran pa nye bar gzhag pa bstan to/_/mi zad pa zhes bya ba'i sgra ni thams cad du yang ma lus
[\[100b.5\]]par bya ba la lta'o/_/sems ni dngos po ste/_de tsam du zad pa'i phyir dngos po'o/_/de la rtog pa ni dngos po mi zad pa la rtog pa ste/_de'i bshad pa ni yang dag pa dang yang dag pa ma yin pa'i don la rtog pa zhes bya'o/_/gnyis la mngon par zhen pa las dben pa ni yang dag pa'o/_/sems phyin
[\[100b.6\]]ci log pa ni yang dag pa ma yin pa'o/_/'dis ni sems dran pa nye bar gzhag pa bstan to/_/chos dran pa nye bar gzhag pa ni chos mi zad pa la rtog pa ste/_de'i bshad pa ni kun nas nyon mongs pa dang rnam par byang ba chung ngu dang /_'bring dang /_chen po la rtog pa zhes bya ba'o/_/tshor ba'i sgo
[\[100b.7\]]nas sred pa 'byung ba'i phyir tshor ba dran pa nye bar gzhag pa ni sred pa mi zad pa la rtog pa'i sgrar bshad de/_de'i bshad pa ni dge ba dang mi dge ba'i sred pa la rtog pa zhes bya ba'o/_/'khor ba'i bde ba la 'dod pa ni mi dge ba'i sred pa'o/_/mya ngan las 'das pa'i bde ba 'dod pa ni dge ba'o/_/lta
[\[101a\]]
[\[101a.1\]]ba mi zad pa la rtog pa la sogs pa lhag ma rnams ni chos dran pa nye bar gzhag pa rnams kyi rab tu dbye bar blta'o/_/yang dag pa ma yin pa'i rnam par sgro btags pa'i lta ba ni phyin ci log go/_/bzlog pa ni phyin ci ma log pa'o/_/de ni lta ba mi zad pa la rtog pa zhes
[\[101a.2\]]bya ba 'di'i bshad pa'o/_/tshogs mi zad pa la rtog pa zhes bya ba 'di'i bshad pa ni sgo sna tshogs nas bsags pa'i dge ba'i rtsa ba la rtog pa zhes bya ba'o/_/sems can rnams kyi khams kyi nye bar len par gyur pa ni nyon mongs pa dang las te/_de ni sems can rnams kyi khams mtha' yas
[\[101a.3\]]pa'i phyir mtha' yas pa'o/_/'di'i bshad pa ni sems can gyi khams mtha' yas pa la rtog pa zhes bya ba'o/_/mngon par zhen pa med pa'i don ni snga ma bzhin no zhes bya ba ni sdug pa dang mi sdug pa thams cad la mngon par zhen pa med pa'i sbyor ba zhes gsungs pa ste/_de'i bshad pa ni
[\[101a.4\]]don dang don ma yin pa dang ldan pa la rtog pa zhes bya ba'o/_/byang chub kyi snying po ni byang chub kyi shing ste/_de kun tu ston pa ni shes pa'o/_/sangs rgyas rnams kyi de mi zad pa ni mos pa tha dad pa'i dbang gis sna tshogs su ston pa'i phyir de ltar rtog pa ni byang chub kyi snying po shes pa mi zad pa la
[\[101a.5\]]rtog pa ste/_de ni mos pa tha dad pa'i sems can la byang chub kyi snying po kun tu ston pa la rtog pa zhes bya bas bshad do/_/pha rol tu phyin pa bcu po dag gi rnam par dag pa rnams ni rang gi mi mthun pa'i phyogs ci nas 'dul ba'i phyir dngos po bcu ste/_de dag ni ser sna'i sems 'dul ba zhes
[\[101a.6\]]bya ba la sogs pas bstan te/_de'i bshad pa ni gang gi don du khong du chud par byed pa de yang zhes bya ba la sogs pa'o/_/sbyin pa la sogs pa rnam par dag par bya ba'i phyir khong du chud par byed do/_/byams pa bsgoms pas khong khro ba'i sems 'dul ba zhes bya ba 'dis ni bzod pa'i pha rol tu
[\[101a.7\]]phyin pa rnam par dag pa bstan to/_/'khor ba mi gtong yang thabs gang gis lam gyi tshogs pa de lam gyi tshogs de bskyed pa'i thabs de 'khor ba na gnas kyang nyon mongs pa rnams 'dul lo/_/'dis ni thabs kyi pha rol tu phyin pa rnam par dag pa bstan to/_/bden pa rnams ni sdug bsngal la
[\[101b\]]
[\[101b.1\]]sogs pa ste/_de dang de dag shes pa gang gis yang dag par sogs pa yongs su gcod pa de bden pa'i tshogs te/_de sogs pa de nyid gnyen po ste 'dul ba'o/_/de'i dngos po ni de nyid do/_/de yang ji lta bus 'gyur zhe na/_phyin ci ma log pa'i lam bskyed pas zhes bya ba gsungs
[\[101b.2\]]so/_/smon lam gyi khyad par gang gis phyin ci ma log pa'i lam 'byung ba dang mthun pa'i skye ba yongs su 'dzin pa'i phyir de la de skad ces bya'o/_/'dis ni smon lam gyi pha rol tu phyin pa rnam par dag par bstan to/_/lhag ma dag ni go sla bas ma sbyar ro/_/rigs kyi bu gzhan yang bcu po 'di
[\[101b.3\]]dag ni byang chub sems dpa' sems dpa' chen po rnams kyi dul ba'i sa ste zhes bya ba la sogs pa 'di'i bshad pa ni gang du gnas te khong du chud par byed ces bya ba la sogs pa'o/_/sdom pa rnam pa gsum ni lus dang /_ngag dang /_yid kyi sdom pa'i phyir te/_de rnam par dag pas so/_/
[\[101b.4\]]de ni lus dul ba nyid la sogs pa'i tshig gsum gyis bshad do/_/nang dul ba nyid ces bya ba la sogs pa'i mdo'i tshig gi bshad pa ni bdag tu 'dzin pa rnam par spangs pa zhes bya ba'o/_/smad pa dang bsngags pa la sogs pa 'jig rten gyi chos brgyad po dag la mngon par zhen pa med pa ni phyi rol gyi
[\[101b.5\]]yul dul ba nyid dang de bas na chos thams cad la mngon par zhen pa med pa'i tshul gyis zhes bya ba gsungs so/_/de'i bshad pa ni smad pa dang ma smad pa yongs su spangs pa zhes bya ba'o/_/smad pa dang ma smad pa smos pa ni mtshon pa'o/_/ye shes kyi tshogs la mngon par zhen pa med pa gang yin
[\[101b.6\]]pa de nyid dul ba nyid do/_/ji lta bur 'gyur zhe na/_lam la mngon par zhen pa med pa'i tshul gyis zhes bya ba gsungs te/_de'i bshad pa ni dngos po yod pa dang dngos po med par mngon par zhen pa med pa zhes bya'o/_/kun brtags pa'i ngo bos med pa'i phyir dngos po yod par mngon
[\[101b.7\]]par zhen pa med do/_/yongs su grub pa'i ngo bos yod pa'i phyir mngon par zhen pa med do/_/'phags pa ni nyan thos la sogs pa ste/_de dag gis rnams ni zag pa med pa'i ye shes kyi gnas skabs so/_/de dag la rtog pa ni stong pa nyid kyi ngo bo nyid la rtog pa ste/_de ni mi dmigs
[\[102a\]]
[\[102a.1\]]pa'i tshul gyis nyan thos dang rang sangs rgyas dang byang chub sems dpa'i sa la so sor rtog pa zhes bya bas bshad do/_/de ltar so sor rtog na bdag la stod par mi byed de/_de bas na de bdag la bstod pa dul ba nyid du 'gyur ro/_/phyi ma'i mtha' ni ma 'ongs pa'i
[\[102a.2\]]skye ba'i rgyun to/_/de'i rnam par dag pa ni mya ngan las 'das pa ste/_gnas gyur pa'i mtshan nyid do/_/de yongs su sbyong ba ni rnam par rtog pa thams cad spong ba ste/_rnam par rtog pa ni byang chub sems dpa' rnams kyi nyon mongs pa yin pa'i phyir ro/_/rnam par rtog pa thams cad dang
[\[102a.3\]]bral bar gnas pa ni shes rab kyi pha rol tu phyin pa la gnas te der 'byung zhing de'i bdag nyid du gnas pa'o/_/de'i bshad pa ni 'dzin pa thams cad dang bral ba zhes bya ba'o/_/kun rdzob dang don dam pa'i bden pa la brten te bshad pa ni tha snyad do/_/de la shin tu yongs su dul ba nyid de ji
[\[102a.4\]]lta bur 'gyur zhe na/_sems can thams cad la mi bslu ba'i tshul gyis zhes bya ba gsungs pa ste/_skal ba ji lta ba bzhin du kun rdzob dang don dam pa'i bden pa ston pa ni mi bslu ba ste/_de ni kun rdzob dang don dam pa la mkhas pas phyin ci ma log pa'i lam ston pa zhes bya bas bshad do/_/
[\[102a.5\]]lus dang sems la mi lta ba dul ba nyid ces bya ba'i mdo'i tshig gi bshad pa ni sems can 'dul ba'i phyir skye ba thams cad la mi skyo bas so zhes bya ba'o/_/tshig gi dngos po kho na ni tshig tsam nyid de/_mdo'i cha 'di'i bshad pa ni rjes su mthun pa'i chos grub pa ni mi bslu bas yongs su bstan
[\[102a.6\]]to zhes bya ba'o/_/lam sgrub pa ni nyan thos dang rang sangs rgyas kyi lam mngon sum du byed pa ste/_de ni nyan thos dang rang sangs rgyas kyi theg pa mngon sum du byed pa zhes bya bas bshad do/_/spong ba sgrub pa ni nyan thos la sogs pa'i lam mngon sum du byas pa la yang 'dod pa med pa'o/_/de ni de dag
[\[102a.7\]]la 'dod pa med pa zhes bya bas bshad do/_/yang bdag nyid lam bzang por zhugs pa dang gzhan dag la yang lam de ston pa zhes bya ba ni bdag 'dul ba'i sgrub pa dang /_sems can yongs su smin par bya ba'i sgrub pa zhes bya ba'i bshad pa ste go rims bzhin no/_/rtsol ba dang bcas pa'i shes
[\[102b\]]
[\[102b.1\]]pas sgrub pa zhes bya ba 'di'i bshad pa ni mos pas spyod pa'i sa la rnam par gnas par mngon par 'du byed pa dang bcas pa'i shes pa zhes bya ba ste/_mos pas spyod pa'i sa ni so so'i skye bo'i sa'o/_/spyod pa'i sa ni sa bdun po dag go/_/lhun gyis grub pa'i ye shes kyis grub pa zhes bya ba
[\[102b.2\]]'di'i bshad pa ni bsgom pa'i lam la gnas pa mngon par 'du byed pa med pa'i ye shes kyis so zhes bya ba ste/_sa brgyad pa la sogs pas bsdus pa ni 'dir bsgom pa'i lam du blta'o/_/sa rnam par gzhag pa la mkhas par sgrub pa zhes bya ba 'di'i bshad pa ni/_shes rab dang thabs
[\[102b.3\]]la mkhas pa zhes bya ba'o/_/sa dbyer med pa ni stong pa nyid kyi mtshan nyid du ste/_de'i bshad pa ni mtshan nyid gcig gi rjes su 'jug pa zhes bya ba'o/_/sa'i nyes pa ni gzung ba dang 'dzin pa la mngon par zhen pa ste yongs su spong ba'o/_/de ni gnyis la kun tu spyod pa
[\[102b.4\]]yongs su spong ba zhes bya bas bshad do/_/sa nas sar 'phar ba ni sa snga ma las sa phyi mar 'gro ba ste/_de la mkhas pa sgrub pa'o/_/de yang bsgom pa'i lam gyis 'gyur te de ni dge ba'i chos bsgom pa'i brtson 'grus brtsams pas zhes bya bas bshad do/_/nyan thos dang rang
[\[102b.5\]]sangs rgyas kyi sa bstan pa'i sgrub pa zhes bya ba 'di'i bshad pa ni yang chos thams cad legs par bsgrubs pa zhes bya ba'o/_/de bzhin nyid dri ma med pa ni sangs rgyas te/_de'i byang chub khong du chud pa de las phyir mi ldog pa'i lam gang yin pa de la mngon par sgrub pa'o/_/de'i bshad pa
[\[102b.6\]]ni de bzhin nyid khong du chud pa'i bsgom pa la mkhas pas so zhes bya ba'o/_/de ltar rnam par dag pa khyad par du 'phags pa bzhis rgyus bsdus pa'i spyod pa rnam par dbye ba khyad par du 'phags pa bstan te/_tshogs dang rnam par dag pa'i lam bstan pa dang /_bsod nams dang
[\[102b.7\]]ye shes kyi tshogs bstan pa dang /_yang dag pa'i mtha' de khong du chud par bya ba'i thabs bstan pa dang /_rjes su mthun pa'i chos sgrub pa bstan pa zhes bya bas rgya cher bstan pa'o/_/rgyu rnam par dag pa bzhi po 'di dag nyid mngon sum du mdzad nas bcom ldan 'das kyis de ltar sgrub
[\[103a\]]
[\[103a.1\]]pa rnams la zhes bya bas gsungs te/_ji skad du gsungs pa'i rgyu rnam par dag pa rnam par sgrub pa'o/_/de'i bshad pa ni rgyu rnam par dag pa khyad par du 'phags pa rnam pa 'di bzhis zhes bya ba'o/_/bla na med pa yang dag par rdzogs pa'i byang chub ni thams cad
[\[103a.2\]]mkhyen pa'i ye shes te 'bras bus bsdus pa'i spyod pa rnam par dbye ba bstan to/_/de'i bshad pa ni 'bras bu rnam par dag pa khyad par du 'phags par khong du chud par bya ste/_de ni de bzhin gshegs pa rnams kyi ye shes dus gsum skad cig gcig dang ldan pa zhes bya ba'o/_/'phags
[\[103a.3\]]pa 'jam dpal gtso bos phyin ci ma log par bstan par mdzad pas na bcom ldan 'das kyis legs so zhes bya ba byin te/_de ni ma nor bar bshad de ston pa'i thugs mnyes pas legs par bshad do zhes bya ba'i don du rig par bya'o zhes bya bas bshad do/_/yi rangs zhes bya ba ni 'jam
[\[103a.4\]]dpal gzhon nur gyur pa zhes bya ba la sogs pa'i tshig dang sbyar gyi gong ma dang ni ma yin no/_/ston pa po ni ston pa ste de'i rnam par dag pa ni bshad zin to/_/bstan pa rnam par dag pa ni mdo thog thag go/_/bstan pa'i 'bras bu rnam par dag pa ni bla na med pa yang dag par rdzogs pa'i
[\[103a.5\]]byang chub ste/_rnam par dag pa rnam pa 'di gsum gyis 'phags pa 'jam dpal la sogs pa yi rangs so/_/mngon par bstod do zhes bya ba ni de ltar mngon par bstod pa'i don du blta bar bya'o zhes bya ba'i tha tshig go/_/lta ngan kun gyi dra ba rab dral mdo sde 'grel dang bcas pa
[\[103a.6\]]zur phyin 'di/_/bshad pas bdag gis bsod nams rnam pa shin tu bstan la tshang ba gang thob des/_/sems can 'dron pa mang po 'di dag sa gsum rgya mtsho'i pha rol myur bsgral te/_/tshangs la sogs pas ma bgrod sangs rgyas gnas mchog dri med gang de myur
[\[103a.7\]]thob shog/_//'phags pa ga ya mgo'i ri'i mdo dang spel mar bshad pa/_'phags pa 'jam dpal gtso bo'i zhabs la brten pa/_mang du thos pa gnas brtan shAkya'i blos mdzad pa rdzogs so//_//
[\[103b\]]
[\[103b.1\]{D3993}#]@##/_/rgya gar skad du/_Ar+ya da sha b+hU [#]mi byA khyA na/_bod skad du/_'phags pa sa bcu pa'i [#]rnam par bshad pa/_'jam dpal gzhon nur gyur pa la phyag 'tshal lo/_/chos kyi rnam grangs 'di ni sus bshad dang /_/gang dag rnams kyis 'chad du bcug rnams dang /_/
[\[103b.2\]]gang gis 'di don bstan dang de las ni/_/gang gis blangs nas bdag la rnam phye ba/_/de dag rnams dang chos mchog 'di la yang /_/spyi bo sa la gtugs te phyag 'tshal nas/_/bdag dang gzhan don sgrub phyir de yi don/_/gnas par bya phyir bshad sbyar bya bar 'bad/_/sa bcu'i
[\[103b.3\]]chos kyi rnam grangs las sa dang po'i bsdus pa ni gleng gzhi dang /_snyoms par 'jug pa dang /_byin gyi rlabs [#]dang /_ldang ba dang /_bstan pa dang /_bskul ba dang /_bshad pa dang /_khyad par ro/_/de la 'di skad bdag gis thos pa dus gcig na/_bcom ldan 'das mngon
[\[103b.4\]]par rdzogs par sangs rgyas nas ring po ma lon te/_zhag bdun pa gnyis pa'i tshe gzhan 'phrul dbang byed kyi lha rnams kyi nang na lha'i rgyal po dbang sgyur [#]gyi gzhal med khang nor bu rin po che'i snying po can gyi khang bzangs na/_byang chub sems dpa'i tshogs chen po byang chub sems dpa' rdo
[\[103b.5\]]rje'i snying po la sogs pa sangs rgyas kyi zhing sna tshogs nas 'dus pa dang thabs cig [#]tu bzhugs te zhes bya ba ni gleng gzhi ste/_yul dang dus la sogs pa bye brag brjod par bya ba'i phyir ro/_/chos kyi rnam grangs 'di mchog yin pas yul mchog yin pa nyid du dang por bshad do/_/yul de ni
[\[103b.6\]]gnas [#]dang /_khang pa dang /_gnas kyi khyad par mchog yin pas mchog go/_/ci'i phyir gzugs kyi khams su ma yin zhe na/_de'i 'bras bu 'dir mngon par grub pa'i phyir ro/_/ci'i phyir [#]zhag bdun pa dang po la ma yin zhe na/_rten cing 'brel par 'byung bas gnas pas [#]gnas pa'i
[\[103b.7\]]phyir ro/_/gzhan gyi don du mngon par rdzogs par sangs rgyas pa ci'i phyir zhag bdun 'das par mdzad ce na/_bdag nyid chos kyi kun dgas dgyes pa'i che ba nyid bstan pa'i phyir ro/_/de yang ci'i phyir zhe na/_de bzhin gshegs pa la [#]sems can rnams dga' ba dang /_gus pa [#]bskyed par bya
[\[104a\]]
[\[104a.1\]]ba'i phyir te/_dgyes pa de lta bu de yang btang nas thugs brtse bas sems can rnams la chos ston [#]to snyam pa'i phyir ro/_/ci'i phyir rten cing 'brel par 'byung ba'i gnas pa nyid kyis gnas she na/_de thugs su chud pa ni thun mong ma yin par bstan pa'i phyir ro/_/ci'i
[\[104a.2\]]phyir chos kyi rnam grangs 'di byang chub sems dpas [#]bshad ce na/_byang chub sems dpa' rnams spro ba bskyed pa'i phyir ro/_/ci'i phyir rdo rje snying po kho nas bshad ce na/_gang gi [#]phyir dge ba'i rtsa ba rdo rje ltar sra ba dang ldan pa'i chos kyi rnam grangs 'di nyon mongs pa thams cad kyis mi choms pa dang /_
[\[104a.3\]]'joms par byed pa nyid kyi phyir te/_'di ni mtshan de skad ces bya ba ma yin pas [#]mi 'chad do/_/ci'i phyir rdo rje [#]snying po zhes mtshan de skad gsol zhe na/_snying po'i sgra 'di ni sra ba la yang rig par bya ste/_dper na shing gi snying po zhes bya ba lta bu'o/_/skye ba'i gnas la yang bya ste/_dper na ma'i
[\[104a.4\]]mngal zhes bya ba lta bu'o/_/de'i phyir snying po rdo rje dang 'dra bas rdo rje'i [#]snying po ste/_de'i dge ba'i rtsa ba rnams gzhan gyi dge ba'i rtsa ba thams cad pas stobs dang ldan pa'i phyir ro/_/de'i skye ba'i gnas rdo rje lta bu ni skye ba'i rgyu ste/_lha dang mir 'gro bar 'gyur ba la bya ste/_de las gzhan pa'i skye ba'i rgyus
[\[104a.5\]]mi shigs [#]pa'i phyir rdo rje'i snying po'o/_/de nas yang de'i tshe/_byang chub sems dpa' sems dpa' chen po rdo rje'i snying po sangs rgyas kyi mthus byang chub sems dpa'i ting nge 'dzin theg pa chen po rab tu snang ba zhes bya ba la snyoms par zhugs so zhes bya ba ni ting nge 'dzin la snyoms par 'jug pa
[\[104a.6\]]ston te/_chos kyi rnam grangs 'di rtog ge'i spyod yul ma yin pa nyid du bstan pa'i phyir ro/_/byang chub sems dpa' rdo rje'i snying po snyoms par zhugs ma thag tu zhes bya ba ni byang chub sems dpa'i ting nge 'dzin theg pa chen po rab tu snang ba 'di la'o/_/de nas de'i tshe phyogs bcu dag gi 'jig
[\[104a.7\]]rten gyi khams sangs rgyas kyi zhing bye ba phrag bcu'i rdul phra rab [#]kyi rdul snyed kyi pha rol nas de bzhin gshegs pa sangs rgyas kyi zhing bye brag phrag bcu'i rdul phra rab kyi rdul snyed dag 'di lta ste mtshan rdo rje'i snying po zhes bya bar mthun pa sha stag gis [#]zhal bstan te/_sangs rgyas bcom ldan 'das de dag
[\[104b\]]
[\[104b.1\]]gis de la 'di skad ces bka' stsal to/_/kye rgyal ba'i bu khyod byang chub sems dpa'i ting nge 'dzin theg pa chen po rab tu snang ba 'di la snyoms par zhugs pa legs so legs so/_/rigs kyi bu yang khyod la phyogs bcu dag gi de bzhin gshegs pa sangs rgyas kyi zhing bye ba phrag bcu'i rdul snyed
[\[104b.2\]]kun kyang mtshan rdo rje'i snying po zhes bya bar mthun pa sha stag gis bcom ldan 'das rnam par snang mdzad 'di nyid kyi [#]sngon gyi smon lam dang /_byin gyi rlabs [#]zhes bya ba ni/_sangs rgyas mang pos byin gyis brlabs par yongs su ston te/_chos dang chos smra ba la gus pa rab tu cher bskyed pa'i
[\[104b.3\]]phyir ro/_/ci'i phyir rdo rje'i snying po zhes bya ba sha stag kho nas byin gyis brlabs [#]she na/_sangs rgyas kyi smon lam gyi phyir ro/_/ci'i phyir bcom ldan 'das kyis smon lam de skad btab ce na/_sangs rgyas mang po nyid du bstan pa'i phyir ro/_/ting nge 'dzin 'di'i chos nyid ni 'di yin te/_byang
[\[104b.4\]]chub sems dpar gyur pa rdo rje'i snying po zhes bya ba gang dag gis chos kyi rnam grangs 'di bshad pa/_de bzhin gshegs par gyur pa mtshan de skad ces bya ba de dag nyid kyis byin gyis rlob kyi/_gzhan dag gis ni ma yin te/_de dag gis byang chub sems dpa' de la rang gi mtshan yongs su
[\[104b.5\]]brjod pas de dag dang mtshan mthun pa'i phyir dga' ba'i khyad par du 'gyur ro/_/ci'i phyir 'jig rten gyi khams tshad med pa dag gi [#]pha rol nas zhes mi bya zhe na/_thabs la mkhas pas de mang ba nyid du bstan pa'i phyir ro/_/ci'i phyir sangs rgyas kyi zhing bye ba phrag bcur nges she na/_sa bcu'i
[\[104b.6\]]skabs yin pa'i phyir te/_de bas na 'dir bcu pa mang du ston to/_/bcom ldan 'das kyis sngon de dag gi [#]de byin byis brlab par smon lam btab cing /_rang gis kyang byin [#]brlabs pa dang /_gzhan dag gis kyang phyis mdzad de/_de'i phyir bcom ldan 'das kyi sngon gyi smon lam dang /_byin gyi brlab
[\[104b.7\]]kyis [#]zhes bya'o/_/ci'i phyir chos kyi rnam grangs 'di bshad par byin gyis brlab [#]pa dang /_ji ltar byin gyis brlab [#]pa brjod par bya ste[#]/_de la byang chub sems dpa' thams cad sangs rgyas kyi chos bsam gyis mi khyab pa snang ba brjod pas ye shes kyi sa la 'jug par bya ba'i phyir dang /_dge ba'i rtsa ba
[\[105a\]]
[\[105a.1\]]thams cad yang dag par bsdu bar bya ba'i phyir dang /_sangs rgyas kyi chos thams cad rab tu dbye ba la mkhas par bya ba'i phyir dang /_chos la ye shes shin tu rgyas par bya ba'i phyir dang /_legs par gnas pa'i chos bstan par bya ba'i phyir dang /_ye shes tha mi dad pa [#]rnam par
[\[105a.2\]]byang bar bya ba'i phyir dang /_'jig rten gyi chos thams cad kyis [#]mi gos par bya ba'i phyir dang /_'jig rten las 'das pa'i dge ba'i rtsa ba yongs su dag par bya ba'i phyir dang /_ye shes bsam gyis mi khyab pa'i yul khong du chud par bya ba'i phyir dang /_thams cad mkhyen pa'i ye shes kyi yul gyi
[\[105a.3\]]bar du khong du [#]chud par bya ba'i phyir dang /_gang 'di byang chub sems dpa'i sa bcu po dag la brtsam zhing thob [#]par bya ba'i phyir dang /_byang chub sems dpa'i sa ji lta ba bzhin du rnam par dgod [#]pa la mkhas pas bstan par bya ba'i phyir dang /_sangs rgyas kyi chos thams cad la lhag par dmigs par bya
[\[105a.4\]]ba'i phyir dang /_zag pa med pa'i chos bye brag gis bsgom par bya ba'i phyir dang /_shin tu rnam par phye ba rnam par 'byed pa shes rab chen po snang ba la mkhas par bya ba'i phyir dang /_shin tu brtags pa'i ye shes kyi sgo la 'jug par bya ba'i phyir dang /_gnas gzhan ci rigs su rab tu brjod
[\[105a.5\]]pa la bag 'chums pa med pa'i spobs pas snang bar bya ba'i phyir dang /_so so yang dag par rig pa chen po'i sa shin tu rtogs [#]par bya ba'i phyir dang /_byang chub kyi sems kyis brjod pa med par bya ba'i phyir dang /_sems can gyi khams thams cad yongs su smin par bya ba'i phyir dang /_thams cad
[\[105a.6\]]du zhugs pa'i rnam par gtan la 'bebs pa thob par bya ba'i phyir byin gyis brlab [#]pa mdzad do zhes bya ba bcu pa de gnyis kyis byang chub sems dpa' rnams kyi rang gi don dang gzhan gyi don la brtsams te byin gyis brlabs so/_/ji ltar rang gi don la brtsams pa de lta bu ni bcu pa dang po'o/_/ji ltar gzhan
[\[105a.7\]]gyi don la brtsams pa de lta bu ni bcu pa gnyis pa yin par rig par bya'o/_/de la byang chub sems dpa' thams cad ni gang su dag mos pas spyod pa la sogs pa'i sa la gnas pa rnams so/_/sangs rgyas kyi chos bsam gyis mi khyab pa rnams ni 'jig rten las 'das pa'i byang chub kyi phyogs pa gang
[\[105b\]]
[\[105b.1\]]yin pa dag go/_/snang ba ni de la rtog pa ste/_shes pa dang mthong ba dang /_thob pa dang /_mngon sum du byed pa'o/_/de brjod pa ni bstan pa dang rab tu bshad pa'o/_/de ni ye shes kyi sa bcu pa ji skad 'byung ba rnams te/_de dag gis de brjod pa'i phyir ro/_/de dag la 'jug pa ni dad pa dang /_mos pa dang /_
[\[105b.2\]]rab tu dang ba dang /_'thob pa gang yin pa'o/_/de ni 'jug pa'i rtsa ba ste/_mdo'i tshig byang chub sems dpa' thams cad sangs rgyas kyi [#]chos bsam gyis mi khyab pa snang ba brjod pas ye shes kyi sa la 'jug par bya ba'i phyir zhes bya ba 'dis ston to/_/rtsa ba'i 'jug pa de la brten nas 'jug pa gzhan
[\[105b.3\]]rnam pa dgu ste/_thos pa 'dzin pa'i sgo nas thos par gtogs [#]pa'i dge ba'i rtsa ba thams cad bsdus pa'i phyir sdud pa'i 'jug pa ni gang gi phyir/_dge ba'i rtsa ba thams cad yang dag par bsdu bar bya ba'i phyir zhes gsungs pa'o/_/bsams pa las byung ba'i shes pas byang chub kyi phyogs pa thams cad
[\[105b.4\]]la mkhas par byed pas don rtogs par byed pa'i 'jug pa ni gang gi [#]phyir sangs rgyas kyi chos thams cad rab tu dbye ba la mkhas par bya ba'i phyir zhes gsungs so[#]/_/don de dang de'i rnam grangs du ma shes par byed pas chos rtogs par [#]byed pa'i 'jug pa ni 'di ltar chos la ye shes [#]shin tu rgyas par bya
[\[105b.5\]]ba'i phyir zhes gsungs pa'o/_/ji ltar rtogs pa'i don dang /_tshig 'bru phun sum tshogs pa'i chos ston pas sems can yongs su smin par byed pa'i 'jug pa ni gang gi phyir legs par gnas pa'i chos bstan par bya ba'i phyir zhes gsungs pa'o/_/mthong ba'i lam gyi gnas skabs na chos
[\[105b.6\]]thams cad mnyam pa nyid du shes pa yongs su sbyangs pas [#]'thob par byed pa'i 'jug pa ni gang gi phyir/_ye shes tha mi dad pa rnam par byang bar bya ba'i phyir zhes gsungs pa'o/_/gzhan gyi don gyis [#]yongs su bsdus pa'i phyir byang chub sems dpa' rnams kyi thob [#]pa ni sangs rgyas nyid du 'gyur bar bstan
[\[105b.7\]]pa'i phyir sems can yongs su smin par byed pa sngar bstan to/_/de nyid kyi phyir de dag gi gzhan gyi don la sbyor ba yang rang gi don kho na yin no/_/bsgom [#]pa'i lam gyi gnas skabs na kun nas nyon mongs pa'i chos thams cad yongs su spong bas bag yod pa'i 'jug pa ni gang gi [#]phyir/_'jig rten gyi chos thams
[\[106a\]]
[\[106a.1\]]cad kyis mi gos par bya ba'i phyir zhes gsungs pa'o/_/'jig rten las 'das pa'i byang chub kyi phyogs dang mthun pa ma chags pa la sogs pa'i dge ba'i rtsa ba yongs su sbyong bas sa nas sar 'phar bar byed pa'i 'jug pa ni gang gi phyir/_'jig rten las 'das pa'i dge ba'i rtsa
[\[106a.2\]]ba yongs su dag par bya ba'i phyir zhes gsungs pa'o/_/yang de dag nyid kyi rgyu gang yin pa dge ba'i rtsa ba yin par rig par bya'o/_/sa bcu par de bzhin gshegs pa thams cad kyi gsang ba la sogs pa shes par byed pas/_byang chub sems dpa'i mthar phyin par byed pa'i 'jug pa ni gang gi
[\[106a.3\]]phyir ye shes bsam gyis mi khyab pa'i yul khong du chud par bya ba'i phyir zhes gsungs pa'o/_/shes bya thams cad la sgrib pa med pa shes pa'i phyir sangs rgyas kyi mthar thug par byed pa'i 'jug pa ni gang gi phyir/_thams cad mkhyen pa'i ye shes kyi bar du khong du chud par bya ba'i phyir zhes
[\[106a.4\]]gsungs pa'o/_/'jug pa 'di rnams kyi [#]bye brag bstan pa'i phyir/_ming gzhan smos kyi rtsa ba'i 'jug pa ni ma yin no/_/bcu pa la sogs pa bstan pa thams cad la yan lag dang nye ba'i yan lag gi sgo nas rnam pa drug drug gis bshad par rig par bya ste/_dngos po nye bar dgod pa ni ma gtogs te/_
[\[106a.5\]]der phung po dang khams dang skye mched kyi dngos po nye bar dgod pa ma gtogs so zhes bya ba'i tha tshig go/_/rnam pa drug po dag gang zhe na/_yan lag dang /_nye ba'i yan lag dang /_mtshan nyid 'dra ba dang /_mtshan nyid mi 'dra ba dang /_'du ba dang /_rgyas pa'o/_/de la yan lag ni 'jug pa'o/_/
[\[106a.6\]]nye ba'i yan lag ni gzhan rnams te/_de la brten [#]pa'i phyir dang /_de yongs su rdzogs par byed pa'i phyir ro/_/de gnyis kyi 'jug pa nyid kyi phyir mtshan nyid dang 'dra ba nyid do/_/rnam pa gzhan nyid kyi phyir mtshan nyid mi 'dra ba nyid do/_/'du ba ni mdor bsdus pa ste/_yan lag bstan pa'i phyir ro/_/rgyas
[\[106a.7\]]pa ni de [#]rab tu dbye ba ste/_nye ba'i yan lag bstan pa'i phyir te/_'jig rten gyi khams 'jig pa dang chags pa bzhin no/_/bcu pa gzhan la yang de bzhin nyid du ci rigs [#]par sbyar bar bya'o/_/de gang dag bzhi par ston par 'don pa dang /_gang dag gsum par ston par 'don pa gnyis ka yang 'dir de
[\[106b\]]
[\[106b.1\]]nyid kyi phyir kho na yin par rig par bya'o/_/bcu pa gnyis pa dang [#]gsum pa la yang de nyid kyi phyir yod do/_/bcu pa gnyis pa la gang 'di byang chub sems dpa'i sa bcu po dag la rtsom [#]zhing thob par bya ba'i phyir zhes bya bas ni rtsom zhing thob pa'i rtsa ba bstan to/_/de la rtsom pa ni dad pa dang /_'dun pa dang /_nye
[\[106b.2\]]bar 'gro ba la sogs pa ste/_yongs su tshol ba'o/_/'thob pa ni sa bcu po de dag 'dzin pa'o/_/yang na lung dang rtogs pa ste/_go rims bzhin no/_/'dir ni rnam grangs gong ma nyid yin par rig par bya'o/_/rtsom zhing 'thob pa'i rtsa ba 'di la brten nas rtsom zhing 'thob pa gzhan bcu ste/_
[\[106b.3\]]bsams pa las byung ba'i shes pas ji ltar thos pa'i don legs par 'dzin pa dang /_'dzin du 'jug pas yang dag par 'dzin pa [#]rtsom zhing 'thob pa ni gang gi phyir/_byang chub sems dpa'i sa ji lta ba bzhin du rnam par dgod pa la mkhas pas [#]bstan par bya ba'i phyir zhes gsungs pa'o/_/
[\[106b.4\]]sangs rgyas kyi chos thams cad rtogs [#]par bya ba'i phyir/_'dun pa rtsom zhing 'thob pa ni gang gi phyir/_sangs rgyas kyi chos thams cad lhag par dmigs par bya ba'i phyir zhes gsungs pa'o/_/de nyid kyi ched du nges par 'byed pa'i cha dang mthun pa'i gnas skabs na zag pa med pa'i byang chub
[\[106b.5\]]kyi phyogs pa bye brag gis bsgom [#]pa'i rnam pa khong du chud par byed pas sbyor ba rtsom zhing 'thob pa ni gang gi phyir/_zag pa med pa'i chos bye brag gi [#]bsgom par bya ba'i phyir zhes gsungs pa'o/_/mthong ba'i lam gyi gnas skabs na chos bdag med pa shes pa la mkhas par byed pas rtogs par byed pa
[\[106b.6\]]rtsom zhing thob pa ni gang gi phyir shin tu rnam par phye ba rnam par 'byed pa shes rab chen po snang ba la mkhas par bya ba'i phyir zhes gsungs pa'o/_/de la shin tu rnam par phye ba zhes bya ba ni de'i pha rol na yang rnam par dbye bar bya ba med pa ste/_de ni chos bdag med pa'o/_/de rnam par 'byed pa ni shes pa'o/_/
[\[106b.7\]]de ni shes rab chen po yang yin te/_theg pa dman pa las 'das pa'i phyir ro/_/de ni snang ba yang yin te/_de mi shes pa'i mun pa'i gnyen po yin pa'i phyir te/_de'i tshe na de la mkhas pa yin no/_/'jig rten las 'das pa'i ye shes kyi rjes la thob [#]pa shes pas chos kyi rnam grangs kyi don rtogs par
[\[107a\]]
[\[107a.1\]]byed pas bsgom pa'i lam rtsom zhing 'thob pa ni gang gi phyir/_shin tu brtags pa'i ye shes kyi sgo la 'jug par bya ba'i phyir zhes gsungs pa'o/_/de la gnas pa'i byang chub sems dpa' la byang chub mi [#]'thob pa'i nyes pa lnga yod de/_phas kyi rgol ba tshar gcod par mi
[\[107a.2\]]nus pa ni gang gis na phas kyi [#]rgol ba rnams kyis de yang rang gi [#]phyogs las bsgyur du rung ba dang /_pha rol yang gzhan du bkrir rung ba'o/_/dris pa'i lan 'debs mi nus pa ni gang gis dris na de rmongs pa dang /_pha rol yang 'jug par mi byed pa'o/_/theg pa dman pa 'dod pa ni gang gis na
[\[107a.3\]]bdag nyid kyang byang chub chen po mi 'thob la/_gzhan gyi don yang yal bar 'dor ba'o/_/sems can yongs su smin par bya ba la le lo byed pa ni gang gis na gzhan gyi don gtong zhing bdag gi dge ba'i rtsa ba gzhan gyi don byed pa'i rgyu las byung ba yang mi thob [#]pa'o/_/thabs mi shes pa ni gang
[\[107a.4\]]gis na sems can yongs su smin par byed pa dang /_byang chub kyi tshogs yongs su rdzogs par byed mi nus pa'o/_/de dag gi [#]gnyen por rtsom zhing 'thob pa lnga yod par rig par bya ste/_rang gi phyogs kyi khyad par ci rigs par yongs su bstan pa la bag tshab med par lan 'debs pa'i spobs pa mun
[\[107a.5\]]pa med pas phas kyi rgol ba tshar gcod nus pa rtsom zhing 'thob pa ni gang gi phyir gnas gzhan rigs su rab tu brjod pa la bag 'chums pa [#]med pa'i spobs pas snang bar bya ba'i phyir zhes gsungs pa'o/_/so so yang dag par rig [#]pa'i sa shes pas mngon sum du byed pa dris pas [#]lan 'debs nus pa rtsom zhing
[\[107a.6\]]'thob pa ni gang gi phyir so so yang dag par rig pa chen po'i sa shin tu rtogs par bya ba'i phyir zhes gsungs pa'o/_/byang chub tu smon lam btab pa'i phyir byang chub dran pa chud mi gson pas theg pa dman par 'gro ba'i gnyen po rtsom zhing 'thob [#]pa ni gang gi phyir/_byang chub kyi sems kyi dran pa brjed pa med
[\[107a.7\]]par bya ba'i phyir zhes gsungs pa'o/_/sems can thams cad kyi don bya ba la yongs su mi skyo bas sems can gyi don bya ba la le lo byed pa'i gnyen po rtsom zhing 'thob pa ni gang gi [#]phyir/_sems can gyi khams thams cad yongs su smin par bya ba'i phyir zhes gsungs pa'o/_/rig pa'i gnas lnga dag tu zhugs
[\[107b\]]
[\[107b.1\]]pa'i rnam par gtan la 'bebs pa rtogs par byed pas thabs mi shes pa'i gnyen por rtsom zhing 'thob pa ni gang gi phyir thams cad du zhugs pa'i rnam par gtan la 'bebs pa thob par bya ba'i phyir zhes gsungs pa'o/_/'di ni gang gi phyir byin gyis brlab [#]pa bstan pa'o/_/ji ltar byin
[\[107b.2\]]gyis brlab [#]ce na/_gsung dang /_thugs dang /_skus [#]so/_/gsung gi [#]byin gyis brlabs pa ji lta bu zhe na/_yang rigs kyi bu khyod chos rnams kyi sgo rab tu dbye ba la mkhas par [#]'gyur ba'i chos kyi rnam grangs 'di las [#]sangs rgyas kyi mthus de bzhin gshegs pa ye shes snang ba'i byin gyi
[\[107b.3\]]rlabs kyi [#]dang /_rang gi dge ba'i rtsa ba yongs su dag pa'i phyir dang /_chos kyi dbyings sbyangs pa'i phyir dang /_sems can gyi khams la phan 'dogs pa'i phyir dang /_chos kyi sku ye shes kyi sku'i phyir dang /_sangs rgyas thams cad kyis dbang bskur ba yang dag par nod pa'i phyir dang /_'jig
[\[107b.4\]]rten thams cad las mngon par 'phags pa'i lus 'byung ba'i phyir dang /_'jig rten gyi 'gro ba thams cad las yang dag par 'das pa'i phyir dang /_'jig rten las 'das pa'i chos kyi 'gro ba yongs su dag pa'i phyir dang /_thams cad mkhyen pa'i ye shes yongs su rdzogs pa'i phyir spobs par
[\[107b.5\]]gyis shig ces bya ba bcu pa 'dis so/_/de la spobs pa ni ji ltar 'dris pa'i chos kyi don ma brjed pa'o/_/chos rnams kyi sgo dag ni chos kyi rnam grangs rnams so/_/de dag gi rnam pa tha dad pa ni rab tu dbye ba'o/_/de la chos kyi rnam grangs 'dis mkhas par 'gyur bas de la mkhas pa'o/_/
[\[107b.6\]]spobs pa'i rtsa ba de la brten nas/_spobs pa gzhan rnam pa gnyis te/_gzhan gyi mthus spobs pa dang /_rang gi [#]mthus spobs pa'o/_/de la gzhan gyi [#]mthus spobs pa ni sangs rgyas kyi [#]mthus te/_ji ltar sangs rgyas kyi mthus she na/_de bzhin gshegs pa'i ye shes kyi mun pa med par
[\[107b.7\]]byin gyis brlabs pa ste/_gang gi phyir de bzhin gshegs pa'i ye shes snang ba'i byin gyi rlabs [#]kyis zhes gsungs so/_/de la rang gi [#]mthus spobs pa ni rnam pa bzhi ste/_'dus byas kyi dge ba'i rtsa ba'i chos yongs su dag pas spobs pa ni gang gi phyir rang gi [#]dge ba'i rtsa ba yongs su dag pa'i phyir
[\[108a\]]
[\[108a.1\]]zhes gsungs pa'o/_/'dus ma byas kyi chos yongs su dag pas spobs pa ni gang gi phyir chos kyi dbyings yongs su sbyangs pa'i [#]phyir zhes gsungs pa'o/_/sems can yongs su smin par byed pa'i yongs su dag pas spobs pa ni gang gi phyir sems can gyi khams phan 'dogs pa'i phyir
[\[108a.2\]]zhes gsungs pa'o/_/gnas yongs su dag pas spobs pa ni gnas yongs su dag pa de yang mthar phyin pa rnam pa gsum gyis rab tu phye ba ste/_byang chub sems dpa'i mthar phyin pa phan yon gnyis dang ldan pa dang /_nyan thos dang rang sangs rgyas dang /_thun mong pa'i mthar phyin pa dang /_
[\[108a.3\]]de bzhin gshegs pa'i mthar phyin pa'o/_/de la mthar phyin pa dang po ni chos kyi sku sems dang yid dang /_rnam par shes pa spangs pa ye shes 'ba' zhig gis gnas te gang gi phyir chos kyi sku ye shes kyi sku'i phyir zhes bya ba gsungs pa'o/_/de'i phan yon rnam pa gnyis ni tshe 'di la sangs
[\[108a.4\]]rgyas kyis dbang bskur ba yang dag par nod pa dang /_tshe phyi ma la dbang phyug chen po'i gnas su skye ba ste/_gang gi phyir sangs rgyas [#]thams cad kyis [#]dbang bskur ba yang dag par nod pa'i chos kyi 'gro ba yongs su dag pa'i phyir dang /_'jig rten thams cad las mngon par 'phags pa'i lus
[\[108a.5\]]'byung ba'i phyir zhes gsungs pa'o/_/mthar phyin pa gnyis pa ni 'gro ba lnga las yang dag par 'das pa dang /_mya ngan las 'das pa'i las lam yongs su dag pa ste/_gang gi phyir 'jig rten gyi 'gro ba thams cad las yang dag par 'das pa'i phyir dang /_'jig rten las 'das pa'i chos
[\[108a.6\]]kyi 'gro ba yongs su dag pa'i phyir zhes gsungs so[#]/_/mthar phyin pa gsum pa ni shes bya thams cad la sgrib pa med pa'i ye shes yongs su rdzogs pa ste gang gi phyir thams cad mkhyen pa'i ye shes yongs su rdzogs pa'i phyir zhes gsungs pa'o/_/gong nas gong du rang gi mthus spobs pa
[\[108a.7\]]khyad par du 'gyur bar rig par bya ste/_gsung gis byin gyis brlabs pa ni de lta bu yin no/_/thugs kyis byin gyis brlabs pa ji lta bu zhe na/_de nas sangs rgyas bcom ldan 'das de dag gis byang chub sems dpa' rdo rje'i snying po la zil gyis mi non pa'i lus nyid nye bar sgrub par mdzad de/_thob [#]
[\[108b\]]
[\[108b.1\]]pa med pa'i spobs pas ston pa dang /_shin tu rnam par sbyangs pa'i ye shes kyis shin tu rnam par phye ba la 'jug pa dang /_brjed pa [#]med pa'i byin rlabs dang /_shin tu rnam par nges pa'i blo gros la mkhas pa dang /_thams cad kyi rjes su song ba'i blo mi 'dor ba nyid dang /_yang dag
[\[108b.2\]]par rdzogs pa'i sangs rgyas kyi stobs brdzi [#]ba med pa nyid dang /_de bzhin gshegs pa'i stobs dang /_mi 'jigs pa zhum pa med pa nyid dang /_thams cad mkhyen pa'i ye shes kyis so so yang dag par [#]rig par rnam par dbye bas chos kyi tshul la rtog pa [#]dang /_de bzhin gshegs pa'i sku dang /_
[\[108b.3\]]gsung dang /_thugs kyi rgyan shin tu rnam par phye ba thams cad mngon par sgrub par mdzad do zhes bya ba bcu pa 'dis so/_/zil gyis mi non pa'i lus de yang rnam pa gnyis te/_bla na med pa'i dpal gyis gzi brjid dang ldan zhing rang gi 'khor la rgyal po lta bu dang /_spobs pa zil gyis mi
[\[108b.4\]]non pa'i lus te/_snga ma ni gzugs kyi sku'i bye brag gis so/_/phyi ma ni ming gi tshogs kyi bye brag gis so/_/de yang rnam pa dgu ste/_rgyun chags su thogs pa med pa [#]ston pas thogs pa med pa'i spobs pa ni gang gi phyir/_thogs pa med pa'i spobs pas ston pa zhes gsungs pa'o/_/
[\[108b.5\]]rig [#]pa rnam pa bzhi shes pa shin tu rnam par byang bar byas pas rig [#]pa gang gis [#]gang rigs sam mi rigs pa de khong du chud pa'i phyir rigs pa'i spobs pa ni/_ltos pa dang ni chos nyid dang /_/rgyu dang 'bras bu nyid dang yang /_/'thad pas sgrub pa gang yin pa/_/rigs pa rnam pa bzhir dgongs so/_/
[\[108b.6\]]zhes bya bar rigs pa rnam pa bzhi ste/_gang gi phyir/_shin tu rnam par sbyangs pa'i ye shes kyi rnam par phye ba la 'jug pa zhes gsungs pa'o/_/go rims la mi ltos par gtam gyis bar du gcod [#]kyang ji ltar 'dod pa bzhin du de dang de nas tshig 'bru dang /_don rjes su dran pas grol ba'i spobs pa ni
[\[108b.7\]]gang gi phyir/_brjed pa med pa'i byin gyi rlabs [#]zhes gsungs pa ste/_brjed pa med pa'i byin gyi rlabs [#]de ni gang gis de la byin gyis rlobs [#]pa'o/_/gdul bya ji lta ba bzhin du rnam grangs dang dpe sna tshogs kyi the tshom gcod pas go bar byed pa'i spobs pa ni gang gi phyir/_shin tu rnam par nges pa'i blo
[\[109a\]]
[\[109a.1\]]gros la mkhas pa zhes gsungs pa'o/_/spyi'i mtshan nyid rnam pa gsum gyis [#]rnam par shes pa rgyun mi 'chad par mngon du byed pas kun nas nyon mongs pa can ma yin pa'i spobs pa ni gang gi [#] phyir/_thams cad kyi rjes su song ba'i blo mi 'dor ba zhes gsungs pa'o/_/sangs rgyas dang
[\[109a.2\]]ldan pa'i stobs bcu po thogs pa med pas gdul bya'i kun nas nyon mongs pa yang dag par 'joms pas nges par 'byin pa'i gdams ngag gi spobs pa ni gang gi phyir/_yang dag par rdzogs pa'i sangs rgyas kyi stobs brdzi [#]ba med pa nyid ces gsungs pa'o/_/sangs rgyas la nges pa'i mi
[\[109a.3\]]'jigs pa zhum pa med pas phas kyi rgol bas mi 'jigs pa'i spobs pa ni gang gi phyir/_de bzhin gshegs pa'i stobs dang /_mi 'jigs pa zhum pa med pa nyid ces gsungs pa'o/_/sangs rgyas kyi ye shes su gtogs [#]pa'i so so yang dag par rig pa'i rab tu dbye bas/_mdo'i [#]sde la
[\[109a.4\]]sogs pa'i chos rnams kyi tshul drug la rtog pas mi zad pa'i spobs pa ni gang gi phyir/_thams cad mkhyen pa'i ye shes kyi so so yang dag par rig pa'i rnam par dbye bas chos kyi tshul la rtog pa zhes gsungs pa'o/_/sku la sogs pa'i cho 'phrul sangs rgyas dang 'brel pa gdul bya tha dad pas tha
[\[109a.5\]]dad pa thams cad mngon du mdzad pa la mnga' pas cho 'phrul dang bcas pa'i spobs pas zil gyis mi non pa'i lus nyid ni/_gang gi phyir de bzhin gshegs pa'i sku dang gsung dang thugs kyi rgyan shin tu rnam par phye ba thams cad mngon par sgrub pa nyid nye bar sgrub par mdzad do zhes gsungs pa'o/_/ci'i
[\[109a.6\]]phyir sangs rgyas bcom ldan 'das de dag mthu mnga' zhing thugs brtse ba dang ldan yang de nyid la zil gyis mi non pa'i lus rnam pa bcu po de dag nye bar sgrub pa mdzad kyi/_gzhan dag la ma yin zhe na/_'di ltar de ni ting nge 'dzin 'di nyid kyi chos nyid thob pa zhes bya ba gsungs pa ste/_ting nge 'dzin gyi mthu [#]
[\[109a.7\]]thob pa de ni gzhan dag la med do/_/chos nyid thob pa de yang gnyis kyis rab tu phye ba ste/_sngon gyi mngon par 'du byed pas 'phangs pa ni/_gang gi phyir sngon gyi smon lam gyi [#]mngon par bsgrub [#]pa'i phyir zhes gsungs pa'o/_/ting nge 'dzin gyi rten gyi yon tan [#]yongs su 'dzin pa ni ting nge 'dzin gyi rten gyi
[\[109b\]]
[\[109b.1\]]yon tan yongs su 'dzin pa de yang rang gi don dang /_gzhan gyi don la [#]brtsams nas rnam pa brgyad du rig par bya ste/_byang chub sems dpa'i mthar phyin pa'i lhag pa'i bsam pas gzhir rnam par dag pa ni gang gi phyir/_lhag pa'i bsam pa shin tu yongs su sbyangs pa'i phyir zhes gsungs pa'o/_/
[\[109b.2\]]de la lhag pa'i bsam pa ni dad pa dang 'dun pa ste/_dge ba'i chos thams cad kyi gzhi yin pa'i phyir ro/_/byang chub sems dpa'i mthar phyin pa'i bsgom pa'i de bzhin nyid la dmigs pa'i ye shes kyis shes rab rnam par dag pa ni gang gi phyir ye shes kyi dkyil 'khor legs par sbyangs pa'i phyir
[\[109b.3\]]zhes gsungs pa ste/_ye shes de ni mnyam par gzhag pas nang du kun nas bzlums pa'i phyir dang /_de bzhin nyid la dmigs pas 'od zer gcig tu sdug pa'i phyir dkyil 'khor zhes bya ste/_nyi ma'i dkyil 'khor bzhin no/_/tshe rabs gcig nas gcig tu brgyud pa dag na tshogs shin tu
[\[109b.4\]]rdzogs par byas pas rgyud yongs su smin par rnam par dag pa ni gang gi phyir tshogs shin tu bsags pa [#]zhes gsungs pa'o/_/nyon mongs pa kun tu 'byung ba las shin tu rgyal bas sems las su rung ba rnam par dag pa ni/_gang gi phyir yongs su sbyang ba legs pa byas pa'i phyir zhes gsungs
[\[109b.5\]]pa'o/_/de bzhin gshegs pa'i gsang ba'i chos thams cad bstan pa 'dzin nus [#]pas thos pa'i yongs su 'dzin pa rnam par dag pa ni gang gi phyir/_dran pa tshad med pa'i snod yin pa'i phyir zhes gsungs pa'o/_/mngon par shes pa sbyang ba [#]la dbang thob pas mngon par shes pa rnam par dag pa ni/_
[\[109b.6\]]gang gi phyir mos pa 'od gsal ba rnam par sbyangs pa'i phyir zhes gsungs pa ste/_mngon par shes pa rnams ni mos pas rab tu phye ba yin pa'i phyir de smos pas smos par 'gyur ro/_/gzungs kyi sgo 'gal ba med pa shin tu rtogs [#]pas spobs pa rnam par dag pa ni gang gi phyir/_gzungs kyi sgo tha dad pa
[\[109b.7\]]med pa legs par rtogs pa'i phyir zhes gsungs pa ste[#]/_de la yi ge'i phyi mo rnams ji snyed par gzungs kyi sgo rnams kyang de snyed do[#]/_/yi ge'i sgo de dang des sngon du 'gro ba'i ming dang tshig dang [#]yi ge'i tshogs rnams 'dzin pa'i phyir ro[#]/_/de dag tha dad pa med pa ni snga phyi mi 'gal ba'o/_/don dam pa shes
[\[110a\]]
[\[110a.1\]]par bya ba'i gdams ngag bslu [#]ba med pas mngon pa'i nga rgyal med pa yang [#]rnam par dag pa ni gang gi phyir/_chos kyi dbyings shes pa'i phyag rgyas legs par btab pa'i phyir ro zhes gsungs pa'o/_/de la rang gi don la brtsams pa ni [#]ting nge 'dzin gyi rten gyi yon tan yongs su 'dzin pa
[\[110a.2\]]rnam pa bzhi po gang yin pa lhag pa'i bsam pa shin tu yongs su sbyangs pa'i phyir dang /_ye shes kyi dkyil 'khor legs par sbyangs pa'i phyir dang /_tshogs shin tu bsags pa'i phyir dang /_yongs su sbyangs pa'i legs par byas pa'i phyir zhes bya ba mdo tshig bzhi po de dag gis brtson
[\[110a.3\]]'grus rtsom pa'i rgyu dang /_chud mi za ba'i rgyu dang /_phun sum tshogs pa [#]rgya chen po thob [#]pa'i rgyu dang /_de'i kun nas nyon mongs pa med pa'i rgyu bstan [#]te/_go rims bzhin no/_/gzhan gyi don las brtsams pa rnam pa bzhi po gang yin pa de la dran pa tshad med pa'i snod yin pa'i phyir zhes bya ba ni the
[\[110a.4\]]tshom gcod pa'i rgyu yin no/_/mos pa 'od gsal ba rnam par sbyangs pa'i phyir zhes bya ba ni 'dun par byed pa'i rgyu yin te/_mthu'i khyad par yang dag par bstan pas bsam gyis mi khyab pa'i gnas la mos pas 'jug par 'gyur ba'i phyir ro/_/gzungs kyi sgo tha dad pa med pa legs par rtogs pa'i phyir
[\[110a.5\]]zhes bya ba ni tshul la 'jug pa'i rgyu yin te chos kyi tshul nub pa na/_ston pa gzhan gyi gsung rab la 'jug pa'i phyir ro/_/chos kyi dbyings shes pa'i phyag rgyas legs par btab pa'i phyir zhes bya ba ni nges par 'byin pa'i gdams ngag gi rgyu yin te/_gdul bya rnams kyi rang gi don thob pa chud mi za ba'i
[\[110a.6\]]phyir ro/_/thugs kyi [#]byin gyis brlabs pa de ni [#]de lta bu [#]yin no/_/skus byin gyis brlabs pa ji lta bu zhe na/_phyag gis reg par mdzad pa ste gang gi phyir/_de nas sangs rgyas bcom ldan 'das de rnams de dag na bzhugs bzhin du rdzu 'phrul gyi mthus phyag g.yas pa rnam par brkyang ste/_byang chub
[\[110a.7\]]sems dpa' rdo rje'i snying po'i mgo la nyug par mdzad do zhes gsungs pa'o/_/de dag na bzhugs bzhin du zhes bya ba ni mthu'i khyad par bstan pa'i phyir te/_'di na bzhugs pa ni ngo mtshar mi che'o/_/rdzu 'phrul gyi mthus zhes bya ba ni/_mthu gzhan gyis ma yin pa dang /_lhan cig byung ba rnam par smin pa'i rdzu
[\[110b\]]
[\[110b.1\]]'phrul gyis kyang ma yin pa'o/_/sangs rgyas bcom ldan 'das de dag gis byang chub sems dpa' rdo rje'i snying po la reg ma thag tu de nas de'i mod la ting nge 'dzin de las langs nas byang chub sems dpa' de dag la smras pa/_kye rgyal ba'i sras dag byang chub sems dpa'i smon lam 'di ni shin tu
[\[110b.2\]]rnam par nges pa ste/_tha mi dad pa/_bltar mi mthong ba/_chos kyi dbyings shin tu rgyas pa/_nam mkha'i khams kyi mthas gtugs pa/_phyi ma'i mtha'i mur thug pa/_sems can gyi khams thams cad kyi dpung gnyen yin te/_kye rgyal ba'i sras dag des ni byang chub sems dpa' rnams 'das
[\[110b.3\]]pa'i sangs rgyas kyi ye shes kyi sa la yang 'jug_/ma byon pa'i sangs rgyas bcom ldan 'das rnams kyi ye shes kyi sa la yang 'jug_/da ltar byung ba'i sangs rgyas bcom ldan 'das rnams kyi ye shes kyi sa la'ang 'jug go/_/kye rgyal ba'i sras dag bcu po 'di dag ni byang chub sems dpa' rnams
[\[110b.4\]]kyi byang chub sems dpa'i sa rnams te/_gang las bsams [#]nas bdag gis de skad du smras pa de dag ni 'das pa dang /_ma byon pa dang /_de ltar byung ba'i sangs rgyas bcom ldan 'das rnams kyis gsungs so/_/gsung ngo /_/gsung bar 'gyur ro/_/bcu gang zhe na/_'di lta ste/_byang chub sems
[\[110b.5\]]dpa'i sa rab tu dga' ba zhes bya ba dang /_dri ma med pa zhes bya ba dang /_'od byed pa zhes bya ba dang /_'od 'phro can zhes bya ba dang /_shin tu sbyang dka' zhes bya ba dang /_mngon du gyur zhes bya ba dang /_ring du song zhes bya ba dang /_mi g.yo ba zhes bya ba dang /_legs pa'i blo gros can zhes bya ba dang /_
[\[110b.6\]]byang chub sems dpa'i sa chos kyi sprin zhes bya ba ste/_kye rgyal ba'i sras dag gang dag [#]'das pa dang /_ma byon pa dang /_da ltar byung ba'i sangs rgyas bcom ldan 'das rnams kyis gsungs pa dang /_gsung ba dang gsung bar 'gyur ba ni byang chub sems dpa' rnams kyi byang chub sems dpa'i
[\[110b.7\]]sa bcu po 'di dag yin no/_/kye rgyal ba'i sras dag bdag gis ni gang na de bzhin gshegs pa rnams byang chub sems dpa'i sa bcu po 'di dag mi gsung ba'i sangs rgyas kyi zhing rab 'byam [#]de ma mthong ngo /_/de ci'i phyir zhe na/_kye rgyal ba'i sras dag gang 'dis rab tu dbye ba rnam par dgong
[\[111a\]]
[\[111a.1\]]par bstan pa byang chub sems dpa' sems dpa' chen po rnams kyi byang chub sems dpa'i [#]lam yongs su sbyong ba chos kyi sgo snang ba 'di yang dag phul yin pa'i phyir ro/_/kye rgyal ba'i sras dag gang 'dis rnam par dgod pa shes pa'i gnas 'di ni bsam gyis mi khyab
[\[111a.2\]]pa'o zhes bya ba la/_ting nge 'dzin de las langs nas zhes bya ba ni mthu'i khyad par thob pas ting nge 'dzin gyi bya ba yongs su rdzogs pa'i phyir dang /_bshad pa'i bya ba yang nye bar gnas pa'i phyir te/_mnyam par gzhag bzhin du 'chad mi nus so/_/ci'i phyir gsol ba ma btab par 'chad
[\[111a.3\]]pa rtsom zhe na/_de ltar ma byas na 'chad 'dod pa nyid yin pa dang /_ci zhig 'chad 'dod par mi shes pa'i phyir ro/_/sa bshad pa de la sems bskyed [#]pa smos pa/_gang yin pa de nyid bstan pa 'dir smon lam yin par rig par bya'o/_/'di ni zhes bya ba ni sa dang por chud pa yin gyi mos pas spyod
[\[111a.4\]]pas bsdus pa ni ma yin no/_/shin tu rnam par nges pa ni don dam pa shes pa la gnas pa'i phyir ro/_/shin tu nges pa nyid shin tu rnam par nges pa'o/_/shin tu rnam par nges pa nyid kyang [#]rnam pa drug tu rig par bya ste/_de bzhin nyid la dmigs pa ro gcig pa'i rnam pa yin pas dmigs pa'i rnam
[\[111a.5\]]pa shin tu rnam par nges pa nyid ni gang gi phyir tha dad pa med pa zhes gsungs pa'o/_/'jig rten las 'das pa nyid yin pa'i phyir 'jig rten thams cad kyi yul ma yin pas ngo bo nyid kyis shin tu rnam par nges pa nyid ni/_gang gi phyir bltar mi mthong ba zhes gsungs pa'o/_/chos chen po'i dbyings nyid
[\[111a.6\]]yin pas sangs rgyas kyi chos thams cad kyi rtsa ba yin pa'i phyir/_gtso bor shin tu rnam par nges pa nyid ni gang gi phyir chos kyi dbyings shin tu rgyas pa zhes gsungs pa ste/_chen po dang /_gtso bo dang /_mchog dang /_shin tu rgyas pa zhes bya ba ni rnam grangs dag go/_/chos ni mtshan nyid 'dzin pas chos
[\[111a.7\]]thams cad chos zhes bya ba'i phyir ro/_/yang chos kyi dbyings la che ba ste/_so so'i skye bo la sogs pa de bzhin nyid la dmigs pa'i shes pa gzhan rnam [#]pas mchog tu gyur pa'i phyir te/_rnam par dag pa'i chos la chos zhes bya ba'i phyir ro/_/yang de'i dbyings ni chos chen po ste/_yongs su snang bar bya [#]ba'i
[\[111b\]]
[\[111b.1\]]sa'o/_/'di lta ste/_theg pa chen po ste/_bshad pa'i chos la chos zhes bya ba'i phyir ro/_/yang de'i dbyings ni chos chen po dkar po'i dbyings te/_dge pa'i phyir chos zhes bya ba'i phyir ro/_/rgyu nyid du shin tu rnam par nges pa nyid ni rnam pa gnyis so/_/rgyu nyid ni nam mkha' lta bu ste/_de
[\[111b.2\]]la brten nas byung ba'i gzugs rnams kyis zad pa med pa'i phyir 'bras bu mi rtag pa sdug [#]pa 'grub pa'i rgyu nyid du shin tu rnam par nges pa nyid ni gang gi phyir nam mkha'i mthas gtugs pa zhes gsungs pa'o/_/mya ngan las 'das pa la gzhol ba'i phyir 'bras bu rtag pa'i rgyu nyid du shin tu rnam
[\[111b.3\]]par nges pa nyid ni gang gi phyir phyi ma'i mtha'i mur thug pa zhes gsungs pa'o/_/gzhan gyi don la zhugs pas che ba nyid du shin tu rnam par nges pa nyid ni gang gi phyir sems can gyi khams thams cad kyi dpung gnyen yin te zhes gsungs pa'o/_/shin tu rnam par nges pa brjod ma thag pa dang /_
[\[111b.4\]]'di gnyis kyis ni smon lam de 'khor ba dang mya ngan las 'das pa la gcig tu nges par gnas pa ma yin pa nyid du bstan to/_/sangs rgyas thams cad kyi ye shes kyi sa la 'jug pa zhum pa med pas zhum pa med pa nyid du shin tu rnam par nges pa nyid de/_de ni byang chub sems dpa'i sa bcu po de dag
[\[111b.5\]]kho na yin te/_sangs rgyas kyi ye shes yang dag par 'grub pa'i rten yin pa'i phyir ro/_/'dir yang shin tu rnam par nges pa ni yan lag go/_/lhag ma ni nye ba'i yan lag go/_/de gnyis shin tu rnam par nges pa nyid kyi phyir mtshan nyid 'dra ba'o/_/rnam pa gzhan nyid kyi phyir mtshan nyid mi 'dra ba'o/_/
[\[111b.6\]]'du ba ni bsdus pa ste/_yan lag gi dngos po bstan pa'i phyir ro/_/rgyas pa ni rnam par dbye ba ste/_nye ba'i [#]yan lag gi rnam pa bstan pa'i phyir te/_'jig rten gyis [#]khams 'jig pa dang 'chags pa bzhin no/_/ci'i phyir byang chub sems dpa' rnams kyi sa bcu po de [#]dag rnam par gzhag ce na/_
[\[111b.7\]]de mi mthun pa'i phyogs sa [#]bcu po dag gi gnyen po [#]bcu ste/_de mi mthun pa'i phyogs rnams gang zhe na/_so so'i skye bo nyid dang /_lus la sogs pas sems can rnams la log par sgrub pa dang /_thos pa dang /_bsam pa dang /_bsgom [#]pa'i chos rnams brjed [#]pas mun pa'i tshul can nyid
[\[112a\]]
[\[112a.1\]]dang /_'jig tshogs la lta ba la sogs pas bsdus pa lhan cig skyes pa'i nyon mongs pa phra mo kun du 'byung ba de yang phra ba'i rnam pa yin pa'i phyir dang /_rang gi yid la byed pa la dmigs pa yin pa'i phyir dang /_kun du 'byung ba ring du song ba yin pa'i phyir phra bar rig par
[\[112a.2\]]bya ba dang /_theg pa dman pas yongs su mya ngan las 'da' ba dang /_mtshan ma [#]rags pa kun du 'byung ba dang /_mtshan ma phra ba kun du 'byung ba dang /_mtshan ma med pa nyid du mngon par 'du byed pa dang /_sems can gyi don bya ba la mngon par 'du byed pa med pa dang /_chos rnams
[\[112a.3\]]la dbang [#]ma thob pa'o/_/ci'i phyir sa bcu po rnams rab tu dga' ba zhes bya ba la sogs par rnam par gzhag ce na/_bdag dang gzhan gyi don phun sum tshogs pa'i gnas 'phags pa nyid bla na med pa thog mar thob pas mchog tu dga' ba rgya che ba'i phyir rab tu dga' ba'o/_/'chal ba'i
[\[112a.4\]]tshul khrims kun nas slong ba nyon mongs pa'i dri ma thams cad sel [#]ba'i tshul khrims rnam par dag pa'i phyir dri ma med pa'o/_/ji ltar thos pa la sogs pa'i chos snang bar 'gyur ba'i phyir 'od byed pa ste/_de ma brjed pa'i phyir ro/_/nyon mongs pa'i shing bsregs [#]pa'i ye shes dang ldan pa'i phyir 'od 'phro
[\[112a.5\]]ba [#]can no/_/'jig rten las 'das pa'i chos thams cad la mkhas pas mnan par shin tu dka' ba'i phyir shin tu sbyang dka'o/_/shes rab kyi pha rol tu phyin pa la gnas pa mngon du byed de/_bar chad dang bcas par mang du mngon du byed pa'i phyir mngon du gyur to/_/mtshan ma med pa la gnas par sbyor ba'i mthar phyin par 'gro ba'i phyir
[\[112a.6\]]dang /_'jig rten pa dang 'jig rten las 'das pa'i lam dman pa las shin tu 'da' ba'i phyir ring du song ba'o/_/rnam par smin pa kho na ste/_rang gi ngang [#]gis mtshan ma mi 'byung bas mi g.yo ba'o/_/so so yang dag par rig pa'i stobs kyis chos ston te/_gzhan gyi don byed pa dang ldan pa'i phyir legs pa'i blo
[\[112a.7\]]gros can no/_/chos la dbang chen po'i gnas su gyur pa'i phyir chos kyi sprin te/_rgyal bu rgyal tshab tu dbang bskur pa dang rang gi rgyal srid la dbang thob pa ltar chos kyi rje nyid du dbang bskur ba'i phyir ro/_/de la gnas pa la yang shes bya'i sgrib pa'i bag yod pas rang dbang med pa ni mi mthun pa'i phyogs te/_de'i
[\[112b\]]
[\[112b.1\]]gnyen por de bzhin gshegs pa'i sa rnam par gzhag go/_/de las 'di dag ni sgrib pa dang bcas pa'i phyir byang chub sems dpa' rnams kyi sa bcu'i gnas skabs ni mngal na gnas pa'i gnas skabs dang 'dra ba'i rig par bya'o/_/shes bya'i spyod yul thams cad nyams su myong bas sangs rgyas kyi
[\[112b.2\]]gnas skabs ni 'bras bu yongs su grub pas btsas pa'i gnas skabs dang 'dra ste/_btsas pa ni dbang po'i spyod yul thams cad nyams su myong ba bzhin no/_/de la mngal na gnas pa'i gnas skabs bcu ni/_nur nur po'i lus kyi gnas skabs dang /_mer mer po'i lus kyi gnas skabs dang /_nyol
[\[112b.3\]]nyol po'i lus kyi gnas skabs dang /_sha ma khrang ba'i lus kyi gnas skabs dang /_lus dang mthun pa'i lus kyi gnas skabs dang /_rang bzhin dang mthun pa'i lus kyi gnas skabs dang /_las dang bcas pa'i lus kyi gnas skabs dang /_yongs su rdzogs pa'i lus kyi gnas skabs ni rnam
[\[112b.4\]]pa gsum ste/_dbang po yongs su rdzogs pa dang /_mtshan yongs su rdzogs pa dang /_chu [#]zheng yongs su rdzogs pa ste/_sa rnams ni de dag dang 'dra bar rig par bya'o/_/kye rgyal ba'i sras dag bdag gis ni gang na de bzhin gshegs pa rnams byang chub sems dpa'i sa bcu po 'di dag mi gsung
[\[112b.5\]]ba'i sangs rgyas kyi zhing rab 'byam [#]de ma mthong ngo /_/de ci'i phyir zhe na/_kye rgyal ba'i sras dag gang 'dis rab tu dbye ba rnam par dgod pa bstan pa byang chub sems dpa' sems dpa' chen po rnams kyi byang chub sems dpa'i lam yongs su sbyong ba chos kyi sgo snang ba 'di yang dag phul yin pa'i
[\[112b.6\]]phyir ro/_/kye rgyal ba'i sras dag gang 'dis rnam par dgod pa shes pa'i gnas 'di ni bsam gyis mi khyab pa'o/_/sangs rgyas thams cad kyis sangs rgyas kyi zhing rab 'byam [#]thams cad na 'di rnams gsung ba nyid dang /_chos kyi rnam grangs 'di yang dag phul nyid du brjod pa ste/_'khor
[\[112b.7\]]de mgu bar bya ba'i phyir ro/_/de la sangs rgyas kyi zhing ni der 'byung ba'i phyir te/_'bras sA lu'i zhing bzhin no/_/rab 'byam yang [#]de yin te/_sangs rgyas kyi mdzad pa'i don du de nas 'jig rten gyi khams gzhan dag tu rab tu shes pa'i phyir ro/_/gsung ba zhes bya ba ni gsung ba rnam pa gnyis te/_
[\[113a\]]
[\[113a.1\]]lung gi don du bstan pa dang /_khong du chud par bya ba'i phyir dang /_gdams ngag rjes su bstan pa'o/_/sems dpa' chen po ni chen po gsum du rig par bya ste/_go cha chen po dang /_'jug pa chen po dang /_'phags pa chen po'o/_/de la go cha [#]ni smon lam 'debs
[\[113a.2\]]pa'o/_/'jug pa ni byang chub chen po der zhugs pa'o/_/'phags pa ni lam der 'phags pa'i byang chub sems dpa'i lam yongs su sbyong ba zhes bya ba 'dis ni ji ltar yang dag phul du gyur pa de ston to/_/'di ni chos kyi sgo yang yin la chos kyi sgo gzhan rnams snang bar gyur pa yang yin te/_
[\[113a.3\]]theg pa chen po'i don thams cad snang ba'i phyir chos kyi sgo snang ba'o/_/chos kyi sgo ni chos kyi rnam grangs yin par rig par bya'o/_/yang dag phul ni chos thams cad pas phul du phyin te mchog tu gyur pa'i phyir ro/_/gang 'dis rab tu dbye ba rnam par dgod pa zhes bya ba ni chos kyi rnam grangs 'jig
[\[113a.4\]]rten pa'i shes pas shes par bya ba yin par ston to/_/gang 'dis rnam par dgod pa shes pa'i gnas 'di ni bsam gyis mi khyab pa'o zhes bya ba ni 'dir 'jig rten las 'das pa'i ye shes yin par ston to/_/'dis ci yongs su bstan pa yin zhe na/_sa rab tu dbye ba rnam par dgod pa tsam gyis ni 'di byang
[\[113a.5\]]chub sems dpa'i sa yongs su sbyong ba ma yin par rig par bya bar ston to//_//[#]de nas byang chub sems dpa' rdo rje'i snying pos byang chub sems dpa'i sa bcu po de dag gi ming tsam zhig brjod de cang mi smra bar 'dug nas yang rab tu phye ste ma bshad pa dang /_de nas byang chub sems dpa'i 'khor
[\[113a.6\]]thams cad dang ldan pa de byang chub sems dpa'i sa bcu po de dag gi ming tsam zhig thos la/_sa'i rnam par dbye ba ma brjod pas skom par gyur nas de dag 'di snyam du sems te/_'di ltar byang chub sems dpa' rdo rje'i snying pos byang chub sems dpa'i [#]sa bcu po de dag gi [#]ming tsam zhig brjod de cang mi smra
[\[113a.7\]]bar 'dug nas dus yol bar byed cing yang rab tu phye ste mi ston pas de la rgyu ni gang rkyen ni ci zhig yod snyam pa dang /_de'i tshe byang chub sems dpa'i 'khor 'dus pa de na byang chub sems dpa' sems dpa' chen po rnam par grol ba'i zla ba zhes bya ba 'dus shing 'dug ste/_de nas byang chub sems dpa'
[\[113b\]]
[\[113b.1\]]rnam par grol ba'i zla bas byang chub sems dpa'i 'khor de'i sems kyi bsam pa'i rtog pa yongs su shes nas tshigs su bcad pa'i dbyangs kyis byang chub sems dpa' rdo rje'i snying po la dris pa/_kun du rtog pa dag gyur ba/_/dran dang ye shes yon tan ldan/_/sa mchog brjod nas ci yi
[\[113b.2\]]phyir/_/khyab bdag rab tu bshad mi bgyi/_/'di kun rnam par nges pa ste/_/byang chub sems dpa' grags chen ldan/_/ci [#]phyir khyod kyis sa brjod nas/_/rnam par dbye ba bshad mi bgyi/_/rgyal ba'i sras po de dag kun/_/nyan par 'dod pas [#]'jigs pa med/_/sa rnams dag gi don
[\[113b.3\]]gyi tshul/_/yang dag phye ste bshad pa mdzod/_/'khor 'di shin tu rnam dngas te[#]/_/le lo med cing mdzes dang ldan/_/dag pa snying por rab gnas pa/_/yon tan ye shes shin tu ldan/_/thams cad gus dang bcas gnas shing /_/phan tshun gcig la gcig lta [#]ste/_/sbrang ma'i sbrang rtsi bdud
[\[113b.4\]]rtsi 'dra/_/spang bar bya min 'dod pa bzhin/_/ci'i phyir cang mi smra bar 'gyur zhe na/_byang chub sems dpa' rnams ni chos btsun par 'dzin pa ste/_skom par gyur pa rnams kyis bskul bas chos btsun par bya ba'i phyir ro/_/ci'i phyir rnam par grol ba'i zla bas thog ma nyid du bskul ba brtsams she
[\[113b.5\]]na/_de ni 'khor de'i gtso bo yin pa dang /_gzhan du cal col du 'gyur ba dang /_'khor de yang 'dus par 'gyur ba'i phyir ro/_/ci'i phyir tshigs su bcad [#]pa'i dbyangs kho na zhe na/_yi ge nyung ngu dag gis don mang du bsdu ba'i phyir dang /_bstod pa dag ni phal cher tshigs su bcad de byed pa'i phyir ro/_/
[\[113b.6\]]tshigs su bcad pa lngas ci zhig yongs su bstan zhe na/_'chad pa po dang nyan pa po rnams la skyon gang yod na/_bshad pa'i 'os ma yin pa'i skyon med pa nyid ston to/_/de la 'chad pa po la skyon med pa ni/_kun tu rtog pa dag gyur pa/_/zhes bya bas ston to/_/nyan pa po chos mthun pa po rnams ni rnam
[\[113b.7\]]par nges pa nyid kyi phyir dang /_nyan 'dod pa'i phyir ro/_/gzhan dag ni sems rab tu dang ba'i phyir te/_'di'i nang na gang su yang rung 'os su ma gyur la/_ma grags pa de gcig kyang med do zhes bstan pa'i phyir/_thams cad gus dang bcas gnas shing /_/phan tshun gcig la gcig lta [#]ste/_/zhes
[\[114a\]]
[\[114a.1\]]bya bas gsungs so/_/de la zhal nas gsungs pa'i tshigs su bcad pa'i gzhung ni phal cher dub pas gzhung gang gis de shes pa rnams kyis don de dmigs pa nyid gzhung yin no/_/kun du rtog pa dag gyur pa/_/dran dang ye shes yon tan ldan/_/sa mchog
[\[114a.2\]]brjod nas ci yi phyir/_/khyab bdag [#]rab tu bshad mi bgyi/_/zhes bya ba la/_ci'i phyir kun du rtog pa dag par 'gyur ba nyid kyis ston zhe na/_kun du rtog pa rnams bshad pa'i rgyu yin pa'i phyir ro/_/kun du rtog pa rnams ni rnam par rtog pa rnams te/_de dag ni gang du byed pa'o/_/de'i
[\[114a.3\]]phyir bshad pa'i rgyu ni dag par gyur na ci'i phyir mi 'chad ces gsol ba 'debs so/_/kun du rtog pa dag pa de yang gnyen po yongs su 'dzin pa dang /_nyes pa dang bral ba gnyis kyis rab tu phye ba yin te/_de la dran dang ye shes ldan pa nyid kyis ni kun du rtog pa nyon mongs pa can rnams dang /_
[\[114a.4\]]gzhi de las byung ba'i 'du shes rnams kyi gnyen po yongs su 'dzin pa ston to/_/dran pa nye par gzhag pa rnams ni kun du rtog pa nyon mongs pa can gyi gnyen po ste/_de dag ni dran pa smos pas ston to/_/de bzhin nyid la dmigs pa'i ye shes ni mtshan ma med pa'i phyir gzhi de las 'byung [#]ba'i 'du
[\[114a.5\]]shes kyi gnyen po ste/_de ni ye shes smos pas ston to/_/lhag ma rnams kyis ni nyes pa dang bral ba ston to/_/de la gang gis 'chad par mi 'gyur ba'i nyes pa ni rnam pa gsum ste/_phrag dog dang /_ser sna dang /_chos 'chad pa na le lo nyid dang /_sboms pa med pa'o/_/de la phrag dog ni/_
[\[114a.6\]]gzhan dag gis shes pa mi bzod pa'o/_/ser sna ni sems kyis kun du 'dzin pa'o/_/de la yon tan ldan pa nyid kyis khro ba med pa la sogs pa'i yon tan dang ldan pas nyes pa dang po med par ston to/_/sa brjod nas zhes bya bas ni nyes pa gnyis pa med par ston to/_/khyab bdag [#]ces bya bas ni
[\[114a.7\]]nyes pa gsum pa med par ston to/_/de ltar kun du rtog pa dag pa rnam pa gnyis kyis 'chad pa po bstod nas nyan pa po rnams la bstod pa rtsom ste/_'di kun rnam par nges pa ste/_/byang chub sems dpa' grags chen ldan/_/ci phyir khyod kyis sa brjod nas/_/rnam par dbye ba bshad mi bgyi/_/
[\[114b\]]
[\[114b.1\]]zhes bya ba'o/_/rnam par nges pa zhes bya ba ni mkhas pa ste/_blo byang ba dag go/_/rnam par nges pa nyid de yang rnam pa gsum du rig par bya ste/_byang chub chen por smon lam 'debs pas rgya chen po la rnam par nges pa nyid dang /_gzhan dag gi [#]de bzhin du yid ches pas rnam par grags par
[\[114b.2\]]rnam par nges pa nyid dang /_'chad pa po de nyid kyis de khong du chud pas yongs su zin par rnam par nges pa nyid do/_/de dag ni byang chub sems dpa' nyid dang /_grags pa chen po dang ldan pa nyid dang /_sa brjod pa nyid kyis go rims bzhin du bstan to/_/rnam par nges su zin kyang don du
[\[114b.3\]]gnyer ba ma yin na 'chad pa'i snod du mi 'gyur te/_de'i phyir/_rgyal ba'i sras po 'di dag kun/_/nyan par 'dod pa zhes bya bas gsungs so/_/lung la rnam par nges pa nyid yin gyi rtogs [#]pa la rnam par nges pa nyid ma yin pa dang /_don lkog tu gyur pa nyid yin te/_don lkog tu gyur
[\[114b.4\]]pa nyid ma yin par ma gyur na bshad pa'i snod yongs su rdzogs par mi 'gyur te/_de'i phyir de gnyis ka bstan pa'i phyir/_'jigs pa med ces bya ba gsungs te/_chos mthong ba dang /_don lkog tu ma gyur pa ni 'jigs pa med par 'gyur ro/_/de bas na snod yongs su rdzogs pa de dag rig
[\[114b.5\]]nas/_sa rnams dag gi don gyi tshul/_/yang dag phye ste bshad pa mdzod/_/ces bya bas bskul [#]ma 'debs so/_/de ltar 'khor chos mthun pa rnam par nges pa dang /_don du gnyer ba'i yon tan gnyis kyis bstod nas de las gzhan pa dag la bstod do/_/'khor 'di shin tu rnam dngas te[#]/_/le lo
[\[114b.6\]]med cing mdzes dang ldan/_/dag pa'i snying por rab gnas pa/_/yon tan ye shes shin tu ldan/_/zhes bya ba'o/_/de la shin tu rnam dngas [#]zhes bya ba ni dag pa ste/_rnyog pa can ma yin pa dag go/_/de la gang med na shin tu rnam par dag par 'gyur ba'i rnyog pa rnam pa drug ste/_don du mi gnyer brnyog pa dang /_
[\[114b.7\]]spyod lam rnyog pa dang sgrib pa rnyog [#]pa dang /_klan ka tshol ba dang /_de skad rgol ba las thar bar bya ba'i bsam pa dang ldan pas bsam pa rnyog pa dang /_gang gis [#]bshad pa de la mngon par mi dga' ba ste/_dge ba'i rtsa bas ma brtan pas ma brtan pa rnyog pa dang /_blun [(]pa [,]po [)#]la sogs pas gti mug rnyog pa ste/_
[\[115a\]]
[\[115a.1\]]de dag gi gnyen por rnyog pa med pa rnam pa drug yod par rig par bya'o/_/de la snying por rab gnas pa/_/zhes bya ba ni bstan pa 'di ni sgrub pa snying por byed pa'o/_/le lo med pa dang /_mdzes pa dang ldan pa dang /_dag pa dang /_snying po la rab tu gnas pa dang /_yon tan
[\[115a.2\]]dang ldan pa dang /_ye shes dang ldan pa zhes bya ba tshig drug po de dag gis ni de dag go rims bzhin du yongs su bstan to/_/de ltar tshigs su bcad pa gnyis kyis ni rang gi rigs yongs su dag pa bstan/_gcig gis ni rigs gzhan yongs su dag pa bstan nas de gnyis nyid kyi phan tshun lta ba yongs
[\[115a.3\]]su dag pa ste[#]/_thams cad gus dang bcas gnas shing /_/phan tshun gcig la gcig lta [#]ste/_/zhes bya ba'o/_/de la gus bcas zhes bya ba 'dis ni phan tshun lta ba de nyid nyon mongs pa can ma yin par ston te/_chos la gus pas byas kyi de phrag dog gis byas pa [#]ni ma yin no/_/sbrang ma'i sbrang
[\[115a.4\]]rtsi bdud rtsi 'dra/_/spang bar bya min 'dod pa bzhin/_/zhes bya ba 'dis ni gus pa de nyid kyi mchog ston te/_'di ltar ngo mi chod pas lta ba ma yin pa'o/_/tshigs su bcad pa 'di la phan tshun lta ba ni yan lag go/_/phan tshun lta ba nyon mongs pa can ma yin pa ni nye ba'i yan lag go/_/gzhan dag la
[\[115a.5\]]yang de bzhin du dang po ni yan lag yin la/_lhag ma ni nye ba'i yan lag yin par rig par bya'o/_/mtshan nyid 'dra ba dang /_mtshan nyid mi 'dra ba dang /_'du ba dang rgyas pa yang snga ma bzhin no/_/shes rab chen po 'jigs med pa/_/rdo rje'i snying pos de thos nas/_/'khor rnams dga' bar bya
[\[115a.6\]]ba'i phyir/_/bde bar gshegs pa'i sras la smras/_/zhes bya ba'i tshigs su bcad pa 'di la 'khor dga' ba'i phyir smras pa ni yan lag ste/_go bar byed pa'i mtshan nyid do/_/go bar byed pa de yang rnam pa gnyis te/_rig [#]pas go bar byed pa dang /_zhum pa med pas go bar byed pa'o/_/de ni shes
[\[115a.7\]]rab chen po dang /_'jigs pa med pa nyid gnyis kyis bstan te/_gcig po med na gzhan la go bar byed mi nus/_gnyis pa med na go bar byed pa nyid gsal bar byas par [#]mi 'gyur te/_rang dang gzhan gyi sems kyi rgyud kyi nyes pa yongs su spangs pa'i phyir gnyi ga bstan to/_/go bar byed pa de yang
[\[115b\]]
[\[115b.1\]]gang zhe na/_chos 'di bshad pa dang /_mnyan par dka' ba'o/_/de la bshad par dka' ba [#]nyid ces bstan pa'i phyir/_'di ni dka' ba dam pa rmad byung ba/_/byang chub sems dpa'i spyod pa rab bstan pa/_/sa rgyu rnam par dbye ba mchog yin te/_/de las sangs rgyas dngos po yang dag 'thob/_/
[\[115b.2\]]ces bya ba gsungs so/_/de la dka' ba ni bsgrub [#]dka' ba'o/_/dka' ba nyid rnam pa gnyis te/_shin tu dka' ba nyid dang /_ma 'dris pas dka' ba nyid do/_/de ni dam pa nyid dang /_rmad du byung ba nyid kyis bstan to/_/ci'i phyir de [#]de ltar dka' zhe na/_byang chub sems dpa'i spyod pa rab bstan
[\[115b.3\]]pa/_/sa rgyu rnam par dbye ba mchog yin te/_/zhes bya ba gsungs pa'o/_/de la byang chub sems dpa' rnams kyi spyod pa ni rtogs pa'i ye shes so/_/de rab tu ston par byed pas rab tu bstan pa'o/_/sa rgyu rnam par dbye ba mchog yin te/_/zhes bya ba ni byang chub sems dpa'i spyod pa'i
[\[115b.4\]]rgyu sa rnams bstan pa yang dag phul yin no/_/byang chub sems dpa'i spyod pa rab tu bstan pa ci 'dra ba zhig ce na/_de las sangs rgyas dngos po yang dag 'thob/_/ces gsungs pa'o/_/sangs rgyas kyi dngos po ni sangs rgyas nyid de/_sangs rgyas kyi ye shes so/_/bshad dka' ba nyid
[\[115b.5\]]bstan nas/_ji ltar de dka' ba nyid de'i rgyu ston to/_/de'i rgyu gang zhe na/_byang chub sems dpa'i spyod pa'i don de ji ltar gnas pa de bzhin du bshad par mi nus pa'o/_/don de gnas pa yang ji lta bu zhe na/_cha phra mthong dka' rnam par rtog pa spangs/_/sems kyi sa dang bral bas bsgrub [#]par
[\[115b.6\]]dka'/_/mkhas pa rnams kyis zag med spyod yul te/_/'gro bas thos nas der ni [#]rmongs par 'gyur/_/zhes bya ba gsungs pa'o/_/de la bsgrub [#]par dka' ba nyid ni yan lag go/_/lhag ma ni nye ba'i yan lag go/_/de la bsgrub [#]par dka' ba ni thob par dka' ba ste/_rtogs par dka' ba'o/_/[#]
[\[115b.7\]]bsgrub par dka' ba nyid de yang rnam pa bzhi ste/_cha phra bas bsgrub [#]par dka' ba nyid nas/_sems kyi sa dang bral bas bsgrub [#]par dka' ba nyid kyi bar du'o/_/de la cha phra ba ni thos pa las byung ba'i shes rab kyis shes par bya ba ma yin te[#]/_rags pa ni bsam mi dgos pas shes par bya ba ma yin no/_/mthong
[\[116a\]]
[\[116a.1\]]dka' ba ni bsams pa las byung bas kyang shes par bya ba ma yin pa'o/_/rnam par rtog pa spangs pa ni 'jig rten pa'i bsgoms [#]pa las byung bas kyang shes par bya ba ma yin pa ste/_rnam par rtog pa ni khams gsum pa'i sems dang sems las byung ba rnams yin pa'i phyir ro/_/
[\[116a.2\]]'dis ni re zhig 'jig rten pa'i sbyor ba las byung ba'i shes pa'i spyod yul ma yin pa nyid ston to/_/sems kyi sa dang bral zhes bya ba 'dis ni skyes nas thob pa rnam par smin pa las byung ba'i sems kyi bye brag gi spyod yul nyid kyang ma yin par ston te/_sems kyi spyod yul ni 'dir sems kyis
[\[116a.3\]]yin par bya'o/_/'o na de su'i spyod yul [#]zhe na/_mkhas pa rnams kyi zag med spyod yul te/_/zhes bya ba gsungs pa ste/_bden pa mthong ba rnams kyi zhes bya ba'i tha tshig go/_/ci'i phyir gzhan rnams kyi ma yin zhe na/_'di ltar zag med ces bya ba ste/_'jig rten las 'das pa
[\[116a.4\]]zhes bya ba'i tha tshig go/_/de lta bas na 'jig rten pa'i shes pas shes par bya ba ma yin no/_/de ltar don zab pa de ji ltar nus pa de bzhin du bshad kyang dka' ste/_'gro bas thos na der ni rmongs par 'gyur/_/zhes bya ba'o/_/rmongs par ji lta bu zhe na/_don la sgra ji bzhin du 'dzin pa'o/_/
[\[116a.5\]]thos na [#]zhes bya ba ni thos nas de bshad par dka' ba ni de lta bu yin no/_/da [#]ni ji ltar mnyan par dka' ba ni/_/rdo rje lta bur bsam pa gzhag byas nas/_/sangs rgyas ye shes mchog la lhag mos shing /_/sems kyi sa la bdag med rig nas ni/_/ye shes shin tu cha phra 'di mnyan nus/_/zhes
[\[116a.6\]]gsungs pa'o/_/de la rdo rje lta bu zhes bya ba ni rdo rje ltar sra bar byas nas so/_/sra ba nyid ni rnam pa gnyis te/_mos pa sra ba nyid dang /_rtogs pa sra ba nyid de/_tshig gsum gyis bstan to/_/de la sra ba nyid ni yan lag go/_/lhag ma ni nye ba'i yan lag go/_/sangs rgyas kyi ye shes mchog la mos pa
[\[116a.7\]]ji lta bu zhe na/_sangs rgyas kyi byang chub ni mtha' yas te/_mos pa dad pas sems can rnams la de bzhin gshegs pa rnams ni/_de bzhin gshegs pa rnams kyi chos bstan pa 'jug pas [#]sangs rgyas nyid kyis mkhyen gyi bdag gis ni mi shes so zhes bya ba'o/_/sems kyi sa ni gang yin/_de la
[\[116b\]]
[\[116b.1\]]bdag med par rig pa [#]ji lta bu zhe na/_khams gsum gang du sems rnam par smin pa dang /_chos thams cad la dmigs pas gang du sems de rgyu ba de ni sems kyi sa yin no/_/rnam pa de gnyis ka la yang gang zag dang chos la bdag med par yang dag pa [#]ji lta ba bzhin du rig pa'o/_/shin
[\[116b.2\]]tu cha phra ba zhes bya ba ni shin tu rtogs par dka' ba ste/_ji ltar cha phra ba de ni sngar bstan pa yin no/_/da ni dpe smos pas ston te/_ji ltar bar snang tshon ris bri pa dang /_/ji ltar nam mkha'i dbyings la rlung gnas pa/_/de ltar 'dir yang bcom ldan 'das rnams kyi/_/ye shes zag med rnam phye mthong
[\[116b.3\]]bar dka'/_/zhes bya ba'o/_/de ni 'di skad ston te/_dper na nam mkha' la tshon gyis ri mo bris pa ni rtsig ngos la ji lta ba bzhin du de la mi gnas pa'i phyir bltar mi snang ba dang /_dper na nam mkha' la ni lo ma ltar de la mi gnas pa'i phyir g.yo ba'i las kyis bltar mi snang ste/_nam mkha'
[\[116b.4\]]la de gnyis mi 'byung ba [#]yang ma yin no/_/de bzhin du nam mkha' lta bu'i dngos po brjod du med pa la ri mo bri ba dang /_rlung lta bu'i bshad pa de de'i rang bzhin ma yin pas mi snang ste/_glo bur du byung ba yin pas de la mi gnas pa'i phyir ro/_/'on kyang der de [#]mi 'byung ba yang ma yin no/_/de ltar sangs
[\[116b.5\]]rgyas kyi ye shes de bshad pa'i rnam par dbye bas char phye ste/_rnam par phye yang mthong bar dka' ba yin no/_/de la ri mo bris pas ni ming dang tshig dang /_yi ge'i tshogs rnams ston te/_bshad pa'i skabs yin pa'i phyir ro/_/sgra'i gzhi rlung gis ni tshig ston te/_de gnyis ni bshad par bya ba dang /_
[\[116b.6\]]mnyan par bya ba yin no/_/gal te ji ltar yang mnyan par nus na de ltar mthong bar dka' yang ci'i phyir mi bshad ce na/_de la bdag gi blo ni 'di snyam du/_/'gro ba gang gis 'di rtogs 'gyur ba dang /_/mchog 'dir su zhig dang ba dkon snyam nas/_/de yi phyir na 'di bshad spro ba med/_/ces bya
[\[116b.7\]]ba gsungs pa'o/_/de la rtogs par 'gyur ba ni khong du chud par 'gyur ba'o/_/dang ba ni mos pa dang ldan pa'o/_/'dis ci zhig bstan zhe na/_rtogs [#]pa dang mos pa gong du smos pa de gnyis dang ldan pa dag gis 'di mnyan par nus na de dag ni 'jig rten na dkon te/_de'i phyir mi bshad do snyam
[\[117a\]]
[\[117a.1\]]pa'o//_//bam po gnyis pa/_de skad ces smras pa dang /_byang chub sems dpa' rnam par grol ba'i zla bas byang chub sems dpa' rdo rje'i snying po la 'di skad ces smras so/_/kye rgyal ba'i sras kyi ma 'khor [#]'di ni shin tu yongs su dag pa ste/_byang chub sems
[\[117a.2\]]dpa' lhag pa'i bsam pa shin tu yongs su sbyangs pa/_kun du rtog pa shin tu yongs su sbyangs pa/_spyad par bya ba shin tu yongs su spyad pa/_sangs rgyas bye ba phrag mang po la bsnyen bkur byas pa/_tshogs shin tu bsags pa/_yon tan dpag tu med pa dang ldan pa/_yid gnyis dang /_
[\[117a.3\]]nem nur dang bral ba/_nyon mongs pa med pa/_lhag pa'i bsam pa dang mos pa la rab tu gnas pa/_sangs rgyas kyi chos 'di dag la gzhan gyi dring mi 'jog pa sha stag tshogs pa ste/_de bas na kye rgyal ba'i sras byang chub sems dpa' 'di dag ni gnas 'di la mngon sum du gnas pa sha
[\[117a.4\]]stag yin gyi [#]legs par bshad par [#]mdzod cig ces bya ba la/_ci'i phyir 'phags pa rnam par grol ba'i zla bas 'khor de dag bstod ce na/_gal te 'di lta bu de dag 'jig rten na dkon yang /_'khor 'di na mod [#]do zhes [#]bstan pa'i phyir ro/_/de la lhag pa'i bsam pa shin tu yongs su sbyangs pa
[\[117a.5\]]zhes bya ba ni yan lag go/_/lhag pa'i bsam pa shin tu yongs [#]su sbyangs pa de ni rnam pa gnyis su rig par bya ste/_lung yongs su dag pa dang /_rtogs pa yongs su dag pa'o/_/de la lung yongs su dag pa yang rnam pa lnga ste/_ji ltar 'dod pa'i lung thob par bya ba'i thabs la kun du rtog pa'i
[\[117a.6\]]phyir 'dun pa yongs su dag pa ni gang gi [#]phyir/_kun du rtog pa shin tu yongs su sbyangs pa zhes gsungs pa'o/_/de thob par bya ba dang mthun pa'i lus dang ngag gi spyad pa spyod pas kun du tshol ba yongs su dag pa ni gang gi [#]phyir spyad par bya ba shin tu spyad pa zhes gsungs pa'o/_/thos pa phyin ci ma
[\[117a.7\]]log pa mang po yun ring por 'dzin pas 'dzin pa yongs su dag pa ni gang gi phyir/_sangs rgyas bye ba phrag mang po la bsnyen bkur byas pa zhes gsungs pa'o/_/smon lam gyi khyad par gyis phyi ma phyi mar tshe rabs khyad par du 'phags pas dran pa'i khyad par thob pa'i phyir skye bas thob pa yongs su
[\[117b\]]
[\[117b.1\]]dag pa ni gang gi phyir/_tshogs shin tu bsags pa zhes gsungs pa'o/_/khong du chud par bya ba la brtson pa dge ba gang yin zhes tshol ba na 'dod pa chung ba la sogs pa'i yon tan mang po dang ldan pas sbyor ba yongs su dag pa ni gang gi phyir/_yon tan dpag tu med pa dang ldan pa zhes
[\[117b.2\]]gsungs pa'o/_/rtogs pa yongs su dag pa ni rnam pa bzhi ste/_mngon sum gyi [#]shes pas shin tu rnam par nges pa'i phyir rab tu rtogs pa yongs su dag pa ni gang gi phyir/_yid gnyis dang nem nur dang bral ba zhes gsungs pa'o/_/bsgom pa'i lam na nye ba'i nyon mongs pa thams cad mi
[\[117b.3\]]'byung bas/_nyon mongs pa rab tu mi rgyu ba yongs su dag pa ni gang gi phyir/_nyon mongs pa med pa zhes gsungs pa'o/_/theg pa dman pa ni mi 'dod kyi gong ma'i khyad par thob par 'dod pas chog [#]par mi 'dzin pa yongs su dag pa ni gang gi phyir/_lhag pa'i bsam pa dang mos pa la rab tu
[\[117b.4\]]gnas pa zhes gsungs pa'o/_/de la lhag pa'i bsam pa ni dad pa dang 'dun pa'o/_/mos pa ni de dag gi dmigs pa la yon tan du 'dzin pa'o/_/mthar phyin par 'gro ba la bdag nyid kyis yang dag par zhugs pas/_gdams ngag rjes su bstan pa la gzhan la rag ma las [#]pa yongs
[\[117b.5\]]su dag pa ni gang gi phyir/_sangs rgyas kyi chos 'di dag la gzhan gyi dring mi 'jog pa zhes gsungs pa'o/_/rdo rje'i snying pos smras pa/_kye rgyal ba'i sras 'khor 'di ni byang chub sems dpa' shin tu yongs su dag pa ste/_lhag pa'i bsam pa shin tu yongs su sbyangs pa/_kun du rtog pa
[\[117b.6\]]shin tu yongs su sbyangs pa/_spyad par bya ba shin tu spyad pa/_sangs rgyas bye ba phrag mang po la bsnyen bkur byas pa/_tshogs shin tu bsags pa/_yon tan dpag tu med pa dang ldan pa/_yid gnyis dang nem nur dang bral ba/_nyon mongs pa med pa/_lhag pa'i bsam pa dang /_mos
[\[117b.7\]]pa la rab tu gnas pa/_sangs rgyas kyi chos 'di dag la gzhan gyi dring mi 'jog pa sha stag 'dus mod kyi/_'on kyang gzhan dag bsam gyis mi khyab pa'i gnas 'di lta bu 'di thos par gyur la/_thos nas kyang yid gnyis dang nem nur skye bar gyur na/_de ni de dag la yun ring por phan pa med
[\[118a\]]
[\[118a.1\]]pa dang /_gnod [#]pa dang mi bde bar 'gyur te/_'di lta zhig snying brtse bas de'i phyir bdag ni cang mi smra bar 'dug pa nyid du mos so zhes bya ba ni 'phags pa rdo rje'i snying pos de'i 'khor yongs su dag pa nyid de bzung nas/_thos nas kyang yid gnyis dang /_nem nur skye bar
[\[118a.2\]]'gyur [#]na zhes smos pa ni/_bstan pa 'di'i snod du mi 'gyur ba'i nyes pa ston to/_/don gcig la nyes pa'i skyon gnyis chags pas yid gnyis dang /_nem nur zhes rnam pa gnyis su bstan to[#]/_/drang po'i las dang mi mthun pa gnyis so/_/sems la dogs pa yod pa'i phyir dang /_dge
[\[118a.3\]]ba nyams par 'gyur bas dge ba sel ba'i phyir nem nur ro/_/de ltar mi 'gro ba'i rgyu nyid dang /_'gro ba las ldog pa'i rgyu nyid yongs su bstan pa yin no/_/de nas byang chub sems dpa' rnam par grol ba'i zla bas byang chub sems dpa' rdo rje'i snying po la don de nyid kyi phyir yang gsol ba btab
[\[118a.4\]]pa/_kye rgyal ba'i sras legs par bshad pa [#]mdzod cig dang /_de bzhin gshegs pa'i mthus bsam gyis mi khyab pa'i gnas 'di lta bu 'di dag shin tu bsrung ba dang /_yid ches pa dag tu yang 'gyur/_de ci'i phyir zhe na/_'di ltar kye rgyal ba'i sras sa bstan pa 'di bshad pa na
[\[118a.5\]]chos nyid thob pa [#]'di yin te/_'dir sangs rgyas thams cad dgongs par 'gyur ba dang /_byang chub sems dpa' thams cad kyang ye shes kyi sa 'di nyid la srung [#]bar spro bar byed pa'i phyir ro/_/de ci'i phyir zhe na/_kye rgyal ba'i sras 'di ni thog mar spyad pa ste/_'di ni sangs rgyas kyi chos rnams
[\[118a.6\]]yang dag par 'grub pa'i phyir ro/_/kye rgyal ba'i sras 'di lta ste/_dper na yi ge'i 'bru dang /_yi ge dang grangs bstan pa thams cad kyi sngon du 'gro ba yang yi ge'i phyi mo yin la/_mthar phyin pa yang yi ge'i phyi mo yin te/_ri mo'i yi ge dang /_yi ge'i 'bru dang /_grangs bstan pa gang
[\[118a.7\]]yin pa de ni yi ge'i [#]phyi mo med par bstan pa med do/_/kye rgyal ba'i sras de bzhin du sangs rgyas kyi chos thams cad ni spyod pas 'grub pas sa de ni sngon du 'gro ba'o/_/rang byung gi ye shes kyi mthar thug par [#]'gyur bas ni mthar 'byin pa'o/_/de bas na kye rgyal ba'i sras shod cig dang /_de bzhin gshegs
[\[118b\]]
[\[118b.1\]]pa dgra bcom pa yang dag par rdzogs pa'i sangs rgyas rnams kyang yongs su bsrung [#]ba'i phyir byin gyis rlob pa mdzad do zhes bya ba ni 'phags pa rnam par grol ba'i zla bas de la nyes pa de yongs su bstsal nus pa dang /_ma bshad na sangs rgyas kyi chos yang dag par mi 'grub pa'i nyes pa mang po ston to/_/
[\[118b.2\]]gal te gnas 'di dag yid ches par mdzad pas sangs rgyas rnams la mthu mnga' na/_ci'i phyir 'di dag la kha cig khong khro ba skye bar 'gyur zhe na/_nges pa 'di [#]rnam pa gnyis te/_rnam par smin pa myong bar nges pa dang /_las byed par nges pa ste/_de la ni sangs rgyas rnams kyi mthus kyang
[\[118b.3\]]mi smon to/_/'di ni thog mar spyad pa ste/_/zhes bya ba ni lung las dgongs nas gsungs pa'o/_/'di ni sangs rgyas kyi [#]chos rnams yang dag par 'grub pa zhes bya ba ni rtogs pa'o/_/de la ri mo'i yi ge ni yi ge'i [#]rgyu ste/_seng ge 'dra ba la sogs pa'o/_/yi ge'i [#]'bru ni a zhes bya ba la [#]sogs
[\[118b.4\]]pa yi ge'o/_/grangs ni ming dang tshig ste/_de [#]gnyis kyis don bgrang ba'i phyir ro/_/bstan [#]pa ni ngag go/_/yi ge'i phyi mo ni ri mo'i yi ge la sogs pa bstan pa rnams kyi [#]rtsa ba yin to/_/de nas byang chub sems dpa' de dag thams cad kyis dbyangs kyi nga ro gcig gis tshigs su bcad [#]
[\[118b.5\]]pa'i dbyangs kyis byang chub sems dpa' rdo rje'i snying po la don de nyid kyi phyir de'i tshe gsol ba btab pa/_rab mchog dam pa dri ma med pa'i blo/_/brjod na legs brjod spobs [#]pa mtha' yas pa/_/snyan cing mchog tu gyur pa'i gsung dbyangs kyi[#]/_/dam pa'i don dang ldan pa bshad par [#]
[\[118b.6\]]mdzod/_/dran dang 'dzin pas rnam par dag pa'i blo/_/stobs bcu'i stobs thob bsam pa rnam dag pa/_/so so yang dag rig pas don rnams 'byed/_/sa bcu phul du byung ba bshad par [#]mdzod/_/ces bya ba ste/_de dag thams cad kyis bstod pa dang bcas pa'i skul bas bskul to/_/de la
[\[118b.7\]]tshigs su bcad [#]pa dang pos ni rtogs pa'i mthu spobs pa phun sum tshogs pa dang /_tshigs su bcad pa gnyis pas ni lung gi mthu phun sum tshogs pas bstod do/_/'di gnyis dang ldan na ston te[#]/_'di ltar rtogs pa dang lung ngo /_/de la rab mchog nyid ni yan lag ste/_/rab mchog nyid de
[\[119a\]]
[\[119a.1\]]yang rtogs pa'i mthu spobs pas rab tu phye ba'o/_/spobs pa ni gnas dang /_rang bzhin dang /_'bras bu dang rnam pa gsum gyis ston te/_de la gnas ni nyan thos la sogs pa pas zag pa med pa'i shes rab khyad par du 'phags pa ste/_dam pa dri ma med pa'i blo dang ldan pa'i
[\[119a.2\]]phyir ro/_/rang bzhin ni dris pa lung bstan pa la rigs pa'i spobs pa nyid zad mi shes pa'o/_/'bras bu ni yi ge dang don phun sum tshogs pas lung bstan pa ste/_de la snyan pa dang /_rgya che ba nyid kyis ni yi ge phun sum tshogs pa nyid rig par bya'o/_/tshigs su bcad pa gnyis pa la lung
[\[119a.3\]]gi mthu ni/_dran dang 'dzin pas rnam par dag pa'i blo/_/zhes bya bas bstan to/_/len pa dang 'dzin pa gnyis kyis rab tu phye ba'i dran pa dang /_'dzin pa gnyis kyis ni lung de la de'i blo dri ma med pa ston te nem nur med pa'i phyir ro/_/de ltar rtogs pa dang lung gi nus pas bstod nas/_
[\[119a.4\]]gzhan dag kyang rtogs par bya ba'i phyir dang /_lung du bya ba'i phyir bshad par gsol ba btab ste/_sa la zhugs pa rnams ni de bzhin gshegs pa'i stobs rtogs par bya ba dang /_sa la ma zhugs pa rnams ni sa la 'jug pa rtogs par bya ba'i phyir te/_rtogs par bya ba ni de lta bu'o/_/
[\[119a.5\]]lung du bya ba [#]ji lta bu zhe na/_don rnam par 'byed par 'gyur ba'i sa rnams 'dzin pa'i phyir ro/_/so so yang dag [#]rig pas zhes bya ba ni lung dang rtogs pa las skyes pa'i rang gi nus pa dag gis so/_/de ltar 'chad pa po bstod nas/_yang 'khor kyang rtogs pa dang lung gi [#]'os su 'gyur ba'i 'dod
[\[119a.6\]]pas bstod pa/_zhi ba dul [#]ba mi g.yeng dge ba'i yid/_/rgyags dang nga rgyal lta ba'i nyon mongs spangs/_/'khor 'di the tshom bral bar gyur pa ste/_/khyod kyis legs par bshad pa 'dod cing 'khod/_/ces de la 'dod pa nyid ni yan lag go/_/'dod pa de ni rnam pa gnyis su bstan te/_lung
[\[119a.7\]]gi [#]'os su 'gyur ba'i 'dod pa dang /_rtogs pa'i 'os su 'gyur ba'i 'dod pa'o/_/de la kun nas nyon mongs pa gnyis kyis lung gi [#]'os su mi 'gyur te/_rgyags pa dang nga rgyal gnyis kyis so/_/des non na chos dang chos smra ba la gus par mi 'gyur te/_go rims bzhin no/_/log par rtogs pa
[\[119b\]]
[\[119b.1\]]dang /_bsam gyis mi khyab pa'i gnas la mi mos pa'i phyir/_lta ba dang the tshom gnyis kyis mi [#]rtogs pa'i 'os su mi 'gyur ro/_/de la bag la nyal dang bcas pa'i lta ba ni lta ba'i kun nas nyon mongs par rig par bya'o/_/de'i gnyen po zhi ba dang dul ba gnyis kyis ni lung gi [#]'os su gyur [#]te/_
[\[119b.2\]]sems rnam par zhi ba dang /_spyod lam dul bar gnas pa'i phyir ro/_/mi g.yeng ba dang yid dge ba dang ldan pa gnyis kyis ni rtogs pa'i 'os su 'gyur te/_bsam pa legs par bsam [#]pa dang /_mchog tu dga' ba thob pa'i phyir ro/_/mi g.yeng ba zhes bya ba ni gang mkhas pa la bya ste/_
[\[119b.3\]]bsam pa legs par bsam [#]pa'o/_/da ni dpe rnams kyi [#]'dod pa de nyid kyi [#]mchog yongs su ston te/_skom par gyur pa chu grang 'dod pa dang /_/bkres pas zas dang nad pa sman mchog dang /_/bung ba'i tshogs rnams sbrang rtsi 'dod pa ltar/_/de bzhin 'khor rnams khyod kyi tshig la sdod/_/ces
[\[119b.4\]]bya ba'o/_/de'i [#]tshig bzhi ni don rnam pa bzhi'i sgo nas bshad pa de la [#]'dod pa nyid bstan pa'i phyir te/_don rnam pa bzhi gang zhe na/_len pa dang /_rton [#]pa dang /_'bral ba dang /_bde bar gnas pa'o/_/dpe gang gis she na/_dper na chu ni ma bcas par ji ltar 'ongs pa bzhin med pa de bzhin
[\[119b.5\]]du thob pa yang dang por ji ltar 'ongs pa bzhin du 'dzin to/_/dper na kha zas bcas na lus ton [#]par 'gyur ba de bzhin du bsam [#]pa'i shes pas thos pa dang [#]bcas pa dge ba'i chos rton par 'gyur ro/_/dper na sman bzang po btang na nad dang bral bar 'gyur ba de bzhin du thos pa dang bsam pa dang ldan
[\[119b.6\]]pa'i don sgrub pa bsgom [#]pa la brtson na nyon mongs pa'i gnas ngan len gyi nad dang bral bar 'gyur ro/_/dper na bung ba rnams sbrang rtsi la brten nas bde bar gnas pa de bzhin du thos pa dang bsams pa dang /_bsgoms pa'i 'bras bu la gnas nas 'phags pa rnams chos la mngon sum du dga' ba'i
[\[119b.7\]]ro la yongs su [#]spyod pas bde bar gnas so/_/de ltar 'chad pa po dang 'khor bsngags pa [#]ldan pas bskul nas/_bshad pa'i bsngags pa dang ldan pas bkur [#]bar byed de/_de bas bde gshegs bgrod pa stobs bcu ldan/_/chags pa med pa rab tu bstan pa'i phyir/_/dri med blo ldan sa yi khyad
[\[120a\]]
[\[120a.1\]]par ni/_/rdul med ma lus legs par bshad pa mdzod/_/ces bya ba'o/_/de la legs par shod ces bya ba ni/_bshad pa'i legs pa nyid de rigs pa'i tshul nyid du ston pa'o/_/legs pa nyid de yang rnam pa gsum du ston te/_gnas dang /_rang bzhin dang /_
[\[120a.2\]]'bras bu'o/_/de la gnas ni dri med blo ldan no/_/rang bzhin ni sa rnams kyis ma bshad pa dag ston pa zhes bya ba ste/_khyad par rdul med ces bya'o/_/rdul med pa ji lta bu zhe na/_don phyin ci ma log pa'o/_/bshad pa na don phyin ci log tu gyur pa la nyes pa gsum ste/_'chad pa po
[\[120a.3\]]kha na ma tho ba dang bcas pa dang /_ston pa la skur pa 'debs pa dang /_nyan pa rnams la slu [#]ba'o/_/'bras bu ni sangs rgyas kyi byang chub stobs bcu dang ldan pa sgrib pa med pa'o/_/de ltar bskul kyang mi 'chad pa ci'i phyir zhe na/_bskul ba yongs su ma rdzogs pa'i phyir te/_rang gi rigs
[\[120a.4\]]kyi [#]gtso bos ni sngar bskul/_'khor rnams kyis ni phyis bskul to/_/da ni 'khor gyi gtso bo chos kyi rje [#]las bskul ba tshol te/_ci'i phyir zhe na/_chos kyi rnam grangs 'di nyid shin tu gtso bor gyur pa'i phyir ro/_/de nas de'i tshe bcom ldan 'das shAkya thub pa'i mdzod spu nas byang chub sems
[\[120a.5\]]dpa'i stobs snang ba zhes bya ba'i 'od zer grangs med pa'i yang grangs med pa dang ldan pa byung ste/_des phyogs bcu thams cad kyi 'jig rten gyi khams rab 'byam [#]thams cad snang bar byas nas ngan song gi sdug bsngal thams cad rgyud [#]bcad de/_bdud kyi khyim thams cad mog mog por byas nas
[\[120a.6\]]sangs rgyas kyi 'khor gyi dkyil 'khor dpag tu med pa dag [#]snang bar byas te/_sangs rgyas kyi yul gyi rnam pa mthu dang /_rdzu 'phrul gyi rnam par 'phrul pa bsam gyis mi khyab pa bstan nas/_phyogs bcu thams cad kyi 'jig rten gyi khams rab 'byam [#]thams cad du/_de bzhin gshegs
[\[120a.7\]]pa thams cad kyi 'khor gyi dkyil 'khor rnams su chos bstan par byin gyis brlabs pa'i byang chub sems dpa' snang bar byas te/_steng gi bar snang la 'od zer stug po'i sprin gyi dra pa'i khang pa brtsegs pa chen po byas nas 'dug go/_/de bzhin du sangs rgyas bcom ldan 'das de dag gi mdzod
[\[120b\]]
[\[120b.1\]]spu dag nas kyang byang chub sems dpa'i stobs snang ba zhes bya ba'i 'od zer 'khor gyi [#]'od zer grangs med pa'i yang grangs med pa dang ldan pa dag byung bar gyur te/_de dag gis kyang phyogs bcu thams cad kyi 'jig rten gyi khams rab 'byam [#]thams cad snang bar byas nas/_ngan song gi [#]
[\[120b.2\]]sdug bsngal thams cad rgyun bcad de/_bdud kyi khyim thams cad mog mog por byas nas sangs rgyas kyi 'khor gyi dkyil 'khor dpag tu med pa dag snang bar byas te/_sangs rgyas kyi yul gyi rnam pa mthu dang rdzu 'phrul gyi rnam par 'phrul pa bsam gyis mi khyab par bstan nas/_phyogs
[\[120b.3\]]bcu thams cad kyi 'jig rten gyi khams rab 'byam [#]thams cad du de bzhin gshegs pa thams cad kyi 'khor gyi dkyil 'khor [#]rnams su chos bstan par byin gyi rlabs kyi [#]byin gyis brlabs pa'i byang chub sems dpa' snang bar byas nas steng gi bar snang la 'od zer stug po'i sprin gyi dra ba'i khang pa
[\[120b.4\]]brtsegs pa chen po byas te 'dug go/_/bcom ldan 'das shAkya thub pa'i mdzod spu nas byung ba'i 'od zer de dag gis [#]'jig rten gyi khams de dag dang /_sangs rgyas kyi [#]'khor gyi dkyil 'khor rnams dang /_byang chub sems dpa' de dag gi lus dang /_stan rnams kun du gsal bar snang
[\[120b.5\]]ngo /_/'jig rten gyi khams tshad med pa'i sangs rgyas bcom ldan 'das de dag gi mdzod spu dag nas byung ba'i 'od zer de dag gis [#]stong gsum gyi stong chen po'i 'jig rten gyi khams 'di dang /_bcom ldan 'das shAkya thub pa'i 'khor gyi dkyil 'khor 'di dang /_byang chub sems dpa' rdo rje'i
[\[120b.6\]]snying po'i lus dang /_stan yang gsal bar kun du snang bar kun du [#]snang ngo /_/de nas sangs rgyas kyi mthus 'od zer stug po'i sprin gyi dra ba'i khang pa brtsegs pa chen po de las 'di lta bu'i sgra 'di 'byung ngo /_/mi mnyam mnyam pa nam mkha' mnyam pa dag_/ces bya ba la sogs pa'o/_/ci'i
[\[120b.7\]]phyir bcom ldan 'das kyis 'od zer gyi cho 'phrul dang bcas pas skul [#]ba mdzad ce na/_bcom ldan 'das kyis de la sngar thugs kyis byin gyis brlabs kyi sangs rgyas gzhan dag ltar gsung dang skus ni ma yin te/_de bas na de gnyis kyis byin gyis brlabs par bzhed pa'o/_/ci'i phyir rang bzhin
[\[121a\]]
[\[121a.1\]]gyi gsung dang rang bzhin gyi skus byin gyis ma brlabs she na/_ci nas kyang chos gtso bor byas par 'gyur ba dang /_bdag mi btsun par ma byas par 'gyur ba'i phyir ro/_/'od zer de ni las rnam pa brgyad byed pa dang /_lus gnyis yod par rig par bya ste/_las rnam
[\[121a.2\]]pa brgyad ji lta bu zhe na/_yang dag par go bar byed pa'i las byed pa ni/_'di ltar des reg na byang chub sems dpa' rnams bdag nyid kyi stobs de bzhin gshegs pa'i byin gyis [#]brlabs pa las byung ba la lta bar byed de/_gang gi phyir/_byang chub sems dpa' stobs snang ba zhes
[\[121a.3\]]gsungs pa'o/_/'khor gyi 'od zer grangs med pa'i rgyu yin pas rgyu nyid kyi las byed pa ni gang gi phyir/_'khor gyi 'od zer grangs med pa'i yang grangs med pa zhes gsungs pa'o/_/'jig rten gyi khams grangs med par yang 'gro zhing 'od 'dom gang tsam du 'du ba'i phyir/_rgyas pa
[\[121a.4\]]dang 'du ba'i las byed pa ni gang gi phyir/_des phyogs bcu thams cad kyi 'jig rten gyi khams rab 'byam [#]thams cad snang bar byas nas zhes gsungs pa'o/_/ngan song gi sdug bsngal thams cad rab tu zhi bar byed pa'i phyir rab tu zhi bar byed pa'i las byed pa ni gang gi phyir/_ngan song gi sdug
[\[121a.5\]]bsngal thams cad rgyun bcad ces gsungs pa'o/_/bdud kyi khyim thams cad 'od chung ngur byed pa'i phyir/_'di ltar sdangs [#]te brtabs nas gdul bya rnams la bgegs byed par mi 'gyur bas zil gyis gnon pa'i las byed pa ni gang gi phyir/_bdud kyi khyim thams cad mog mog por byas
[\[121a.6\]]zhes gsungs pa'o/_/sangs rgyas kyi mthu bsam gyis mi khyab pa ston pa'i phyir/_'dun par byed pa'i las byed pa ni gang gi phyir/_sangs rgyas kyi yul gyi rnam pa mthu dang /_rdzu 'phrul gyi rnam par 'phrul pa bsam gyis mi khyab pa bstan zhes gsungs pa'o/_/'jig rten gyi khams thams
[\[121a.7\]]cad du de bzhin gshegs pa'i 'khor gyi dkyil 'khor du des byin gyis brlabs pa'i byang chub sems dpa' kun du ston pa'i phyir kun du ston pa'i las byed pa ni gang gi phyir/_phyogs bcu thams cad kyi 'jig rten gyi khams rab 'byam [#]thams cad du de bzhin gshegs pa thams cad kyi 'khor gyi
[\[121b\]]
[\[121b.1\]]dkyil 'khor rnams su chos bstan par byin gyi rlabs kyis brlabs [#]pa'i byang chub sems dpa' snang bar byas zhes gsungs pa'o/_/tshigs su bcad pa'i sgra 'byin pa'i phyir bskul ba'i las byed pa ni gang gi phyir/_'od zer stug po'i sprin gyi dra ba'i khang pa brtsegs pa de las 'di lta bu'i sgra
[\[121b.2\]]'di 'byung ngo zhes gsungs pa'o/_/lus gnyis ji lta bu zhe na/_skar mda' lta bu'i lus ni gang gi tshe khams gzhan dag tu 'gro ba'o/_/nyi ma lta bu'i lus ni gang gi tshe sprin stug po'i dra ba'i khang pa brtsegs pa byas te 'dug nas rgya chen po gcig gis thams cad snang bar byed pa'o/_/de ltar
[\[121b.3\]]'khor gyi dkyil 'khor de dag na gcig tu gyur pa lta bur phan tshun lta bas bshad pa dang /_mnyan pa sla bar gyur to/_/de la sangs rgyas kyis bskul ba ni 'di yin te/_mi mnyam mnyam pa nam mkha' mnyam pa dag_/stobs bcu [#]khyu mchog tshogs rab mtha' yas pa/_/lha dang mi yi
[\[121b.4\]]nang na mchog rnams kyi[#]/_/shAkya'i rigs skyes chos la byin rlab [#]mdzad/_/bde bar gshegs pa rnams kyi mthu[#]/_/chos kyi [#]rgyal po rnams kyi mdzod/_/spyod pa dam pa rgya chen dang /_/ye shes sa rab phye ste shod/_/chos kyi rnam grangs gtso bo 'di/_/gang rnams rna lam grag de
[\[121b.5\]]dag_/bde gshegs rnams kyis byin gyis brlabs/_/byang chub sems dpa' rnams kyis bzung [#]/_/sa bcu rdul dang rnam bral ba/_/mthar gyis rdzogs par byas nas ni/_/stobs bcu dag kyang thob gyur nas/_/rgyal ba nyid du 'gyur ba yin/_/the tshom med par gyur pa dang [#]/_/rgya
[\[121b.6\]]mtsho'i chu nang gnas gyur tam/_/sreg pa'i bskal tshe 'phos nas yang /_/chos kyi rnam grangs 'di thos 'gyur/_/ye shes sa yi lam gyi mchog/_'jug dang gnas dang 'phar ba dang /_/spyod pa nyid kyi yul rnams ni/_/go rims bzhin du legs par shod/_/de la tshigs su bcad
[\[121b.7\]]pa dang po dang /_gnyis pas ni gang dag gis [#]byin gyis brlabs pa dang /_gang gi phyir byin gyis brlabs pa de dag gi [#]bsngags pa mdzad na ni byin gyis brlabs pa ste/_ci zhig ston zhe na/_gtso bo rnams kyis ma bsgos sam/_mchog gi las byed du ma bcug na/_de byed par mi 'gyur
[\[122a\]]
[\[122a.1\]]ro/_/de la tshigs su bcad pa dang pos gang dag gis byin gyis brlabs pa'i bsngags pa ji ltar rig par bya zhe na/_gang gi [#]phyir/_lha dang mi yi nang na mchog rnams kyis/_/byin rlab [#]mdzad ces gsungs pa'o/_/lha dang mi'i mchog gang yin [#]zhe na/_sangs rgyas
[\[122a.2\]]bcom ldan 'das rnams so/_/ci'i phyir zhe na/_chos kyi rgyal por gyur pa'i phyir ro/_/ji ltar de dag chos kyi rgyal po nyid yin par rig par bya zhe na/_rgyal po'i phun sum tshogs pa ni rnam pa bzhi ste/_dbang phun sum tshogs pa dang /_mthu phun sum tshogs pa dang /_zhabs [#]'bring
[\[122a.3\]]phun sum tshogs pa dang /_rigs phun sum tshogs pa'o/_/sangs rgyas rnams kyi dbang phun sum tshogs pa gang zhe na/_nyon mongs pa dang shes bya'i sgrib pa las rnam par grol ba ste/_des de dag sems dang ye shes la dbang brnyes nas/_ji ltar bzhed pa bzhin du bde bar
[\[122a.4\]]gnas pa bla na med pa sku nyams su bstar to/_/de 'dir ji skad du bstan pa yin zhe na/_thams cad mkhyen pa'i phyir mi mnyam pa dang mnyam pa nyid do/_/bag chags dang bcas pa'i nyon mongs pa legs par bcom pas/_'jig rten gyi chos kyis mi gos pa'i [#]phyir/_nam mkha' dang mnyam
[\[122a.5\]]pa nyid do/_/mi mnyam pa ni sangs rgyas rnams te/_de las gzhan pa'i sems can rnams dang ngo /_/mi mnyam pa de dag dang mnyam pa ni de dag ni chos kyi skus mnyam pa'o/_/mi mnyam pa rnams zhes ci'i phyir de skad mi bya zhe na/_de dag ni mnyam pa nyid du bstan pa'i phyir ro/_/sangs
[\[122a.6\]]rgyas rnams kyi mthu phun sum tshogs pa gang zhe na/_stobs bcu rnams te/_de rnams kyis ni de dag gis gzhan smra ba dang /_bdud phyir rgol ba thams cad zil gyis gnon to/_/de 'dir ji skad bstan pa yin zhe na/_stobs bcu'i khyu mchog nyid kyis so/_/sangs rgyas rnams kyi zhabs [#]
[\[122a.7\]]'bring ba phun sum tshogs pa gang zhe na/_byang chub sems dpa' rnams dang /_nyan thos ris bdun gyis bsdus pa rnams so/_/de 'dir ji skad du bstan pa yin zhe na/_tshogs rab mtha' yas pa nyid kyis so/_/de ni byang chub sems dpa' la sogs pa'i tshogs rnams so[#]/_/rab ni 'jig
[\[122b\]]
[\[122b.1\]]rten las khyad par du 'phags pa'i phyir ro/_/de dag mtha' yas pa ni grangs med pa'i phyir ro/_/sangs rgyas rnams kyi [#]rigs phun sum tshogs pa gang zhe na/_gang rigs phun sum tshogs pa'o/_/de 'dir ji skad du bstan pa yin zhe na/_shAkya'i rigs skyes pa nyid kyis so/_/ci'i phyir
[\[122b.2\]]bcom ldan 'das nyid kyis rigs brjod ce na/_mngon sum nyid kyi phyir dang /_'di nyid kyi phyir chos la byin gyis brlabs so zhes sbyar ba'i phyir ro/_/chos la zhes bya ba ni chos la gnas pa zhes bya bar dgongs pa'o/_/de la byin gyis brlabs pa mdzad ces bya ba ni yan lag go/_/byin gyi rlabs [#]
[\[122b.3\]]de yang rnam pa gnyis su rig [#]par bya ste/_gnas phun sum tshogs pa'i byin gyis brlabs pa [#]ni sangs rgyas kyis [#]byin gyis brlabs [#]pa yin pa'i phyir ro/_/'bras bu phun sum tshogs pa'i byin gyis brlabs pa ni chos smra ba 'bras bu yin pa'i phyir ro/_/lha dang mi yi mchog rnams zhes bya ba ni yan lag
[\[122b.4\]]go/_/lhag ma ni nye ba'i yan lag go/_/'o na tshigs su bcad pa gnyis pas gang gi phyir byin gyis brlabs pa de'i bsngags pa ji ltar rig par bya zhe na/_chos kyi rgyal po de dag gis [#]chos kyi mdzod rnam par 'byed par bya ba'i phyir byin gyis brlabs pa'o/_/'dir chos kyi mdzod de'i bsngags pa yang
[\[122b.5\]]rnam pa gnyis su rig par bya ste/_don phun sum tshogs pa dang /_tshig 'bru phun sum tshogs pa'o/_/don phun sum tshogs pa ji lta bu zhe na/_gang gi phyir spyod pa dam pa rgya chen zhes gsungs pa'o/_/spyod pa zhes bya ba ni byang chub sems dpa' rnams kyi sgrub pa gang yin pa ste/_lam gang yin
[\[122b.6\]]pa dang /_tshogs gang yin pa'o/_/de yang don dam pa'i ye shes dang ldan pas dam pa'o/_/mthu'i khyad par dang ldan pas rgya che ba'o/_/de ltar 'di'i zab pa nyid dang /_rgya che ba nyid kyang yongs su bstan pa yin no/_/tshig 'bru phun sum tshogs pa ji lta bu zhe na/_gang gi phyir ye shes sa rab phye
[\[122b.7\]]ste zhes gsungs pa ste/_ye shes kyi [#]sa rab tu phye ba rnam pa bcu gcig po 'di dag gis so/_/tshigs su bcad [#]pa 'di las sangs rgyas kyi mthu nyid kyis sangs rgyas kyi [#]chos ston par yongs su bstan pa gang yin pa de ni kha cig sangs rgyas la bdag nyid la mthu med nas gzhan la tshol to snyam du dbang
[\[123a\]]
[\[123a.1\]]za ba yongs su spangs pa'i [#]phyir ro/_/de ltar chos bshad par bskul nas bshad na dus gsum du [#]gzhan dag gi phan yon [#]ni tshigs su bcad pa gsum gyis ston te/_nyan pa'i dus dang /_sgrub pa'i dus dang /_tshe rabs brjes [#]pa'i dus so/_/de la nyan pa'i dus na
[\[123a.2\]]sangs rgyas kyi [#]byin gyis brlabs pa nyid dang /_de bzhin du byang chub sems dpa' rnams kyis kyang bzung [#]ba nyid de don du na sangs rgyas so snyam du bzung [#]ba ni phan yon no/_/sgrub pa'i dus na sa bcu po dag mthar gyis yongs su rdzogs par byed cing /_yongs su rdzogs nas kyang stobs bcu
[\[123a.3\]]brnyes pas bdag nyid sangs rgyas nyid du bskyed pa'o/_/tshe rabs brjes pa'i dus na ngan 'gro dang bde 'gro mi khom par skyes pa'i klu'i 'jig rten dang /_lha tshe ring po'i 'od gsal la sogs pa gzugs na spyod pa rnams kyi [#]nang du yang chos 'di rnyed pa'o/_/'di nyan pa thams cad kyis phan yon
[\[123a.4\]]'di 'thob pa'i skal ba yod dam/_smras pa ma yin no/_/'o na ji lta bu zhe na/_the tshom med par gyur pa zhes bya ba ste/_nges pa'i [#]chos 'di la mos pa'o/_/de ltar bskul ba dang /_bshad pa'i phan yon brjod nas/_ye shes sa rab phye ste zhes gang gsungs pa de dmigs pa'i go rims
[\[123a.5\]]dang /_rtogs pa'i go rims dang /_sgrub pa'i go rims dang /_go rims rnam pa gsum gyis tshigs su bcad pa drug pa las lung stsal bar mdzad do/_/rtsa ba dang po gnyis pa dang /_bzhi pa rnams kyis bstan to/_/go rims su shod cig ces bya ba ni thams cad du sbyar ro/_/de la ye shes kyi
[\[123a.6\]]sa'i khams ni sa bcu bstan pa gang yin pa ste/_gang la dmigs gang la brten nas sa de dag tu ye shes 'byung ba'o/_/'jug pa ni sa la 'jug pa'o/_/gnas pa ni ji srid du sa gzhan dag tu ma 'phar gyi [#]bar du'o/_/'phar ba ni sa gzhan dag tu 'gro ba'o/_/spyod pa ni ji ltar sgrub pa ni de dag
[\[123a.7\]]'jug pa dang /_gnas pa dang 'phar ba dang 'grub pa'o/_/spyod pa de nyid kyi rgyu ba rnam pa mang po ni spyad pa'i yul zhes bya'o/_/lung sbyin pa 'di ci dgos she [#]na/_sangs rgyas kyis gsungs pa nyid thams cad bshad do zhes phyis yid ches pa bskyed pa'i phyir ro/_/de nas [#]byang chub sems dpa' rdo
[\[123b\]]
[\[123b.1\]]rje'i snying pos phyogs bcur rnam par bltas nas 'khor rnams dad pa rgya cher bskyed pa'i phyir tshigs su bcad pa 'di dag smras so/_/phra zhing shes dka' drang srong chen po'i lam/_/zhes bya ba la sogs pa gsungs pa'o/_/ci'i phyir phyogs bcur rnam par blta zhe na/_bdag nyid nga rgyal
[\[123b.2\]]med pa dang /_/nye mgon med par ston pa'o/_/'khor rnams dad pa rgya cher bskyed pa'i phyir tshigs su bcad pa smras zhes bya ba ni sa bstan pa mnyan par nyams bde ba bskyed pa'i phyir ro/_/de la dad pa zhes bya ba ni sems gsal ba ste/_rnyog pa med pa'o/_/de yang rnam pa gnyis su
[\[123b.3\]]rig par bya ste/_don gyi [#]che ba nyid la dad pa ni don gang thob par bya ba'o/_/bstan pa'i che ba nyid la dad pa ni gang gis [#]thob par byed pa'o/_/de la don gyi [#]che ba nyid la dad pa ni tshigs su bcad pa lnga po dag gis rig par bya'o/_/don gyi che ba nyid ji lta bu zhe na/_de'i zab pa nyid gang yin pa'o/_/
[\[123b.4\]]de bas na zab pa nyid de bstan pa'i phyir/_phra zhing shes dka' drang srong chen po'i lam/_/brtag [#]med rtog [#]bral shin tu reg par dka'/_/zhes bya ba 'di gsungs pa'o/_/ci'i dbang du byas nas gsungs she na/_ye shes kyi sa ste/_'di ltar de nyid kyi [#]dbang du byas pas 'og nas kyang
[\[123b.5\]]ye shes mngon par sgrub ces gsungs so/_/de la phra zhes bya ba ji lta bu zhe na/_de ni shes dka' drang srong chen po'i lam/_/zhes gsungs pa ste/_'di ltar bshad pa na shes par dka' la drang srong chen po rnams te/_sangs rgyas rnams kyi [#]lam yang yin pas de'i phyir phra ba'o/_/lam
[\[123b.6\]]ni rgyu ste/_gang gi [#]drang srong chen po'i dngos por 'gyur ba'o/_/phra ba de yang rnam pa gnyis su rig par bya ste/_bshad pa'i dus na phra ba nyid dang /_thob [#]pa'i dus na [#]phra ba nyid de go rims bzhin no/_/ci'i phyir de shes par dka' zhe na/_'di ltar de ni/_brtag med rtog bral zhes gsungs pa'o/_/
[\[123b.7\]]de la brtag tu med pa ni rnam par rtog pa'i yul ma yin pa'i phyir ro/_/rtog bral ni rang gis rnam par mi rtog pa'i phyir ro/_gang gi phyir drang srong chen po'i lam du gyur pa de'i phyir phra ba zhes bya ba ci'i phyir zhe na/_'di ltar de ni shin tu reg par dka' ba ste/_shin tu thob par dka' ba'o/_/
[\[124a\]]
[\[124a.1\]]'di ni de'i phra ba nyid do/_/ci'i phyir de [#]shin tu reg par dka' zhe na/_'di ltar de ni/_gsal ba rig pa mkhas pas rtogs pa ste/_/rang bzhin zhi ba 'gog min 'byung ba ma yin/_/zhes bya'o/_/de la gsal ba ni shes bya la ma rig pa med pa ste/_ma rig pa'i bag la
[\[124a.2\]]nyal yod pa'i shes pa ni mi gsal ba'o/_/rig pa mkhas pas rtogs pa [#]ste/_/zhes bya ba ni de dag gis [#]so so rang gi [#]rig pas rtogs pa ste/_de dag la brten nas 'byung ba'i phyir ro/_/de la rig pa ni bden pa mthong ba rnams so/_/de dag [#]nyid chos mngon pa dang /_'dul ba mngon pa
[\[124a.3\]]la mkhas pa ni mkhas pa'o/_/yang na gzhan dag de las thob [#]nas brda la mkhas pa ni mkhas pa yin par rig par bya'o/_/rang bzhin zhi ba ni rang bzhin gyis nyon mongs pa med pa ste/_nyon mongs pa dang bcas pa la phyis nyon mongs pa med par gyur pa ma yin no/_/'gog min pa ni 'di
[\[124a.4\]]ltar zhi ba gcig pu bgrod pa ma yin pa ste/_sems can gyi don bya ba la lta ba dang bcas pa'i phyir ro/_/'byung ba ma yin pa ni 'khor ba las yang dag par 'das pa'i phyir ro/_/de ltar ye shes de mya ngan las 'das pa dang /_'khor ba la mi gnas pa nyid yin par rig par bya'o/_/
[\[124a.5\]]de ltar dmigs pa las byung ba phra ba nyid dang /_gnas las byung ba phra ba nyid dang /_rnam par dag pa phra ba nyid dang /_yon tan phra ba nyid kyis kyang reg par dka' bar rig par bya'o/_/de la phra ba nyid dang po ni 'jig rten pa'i snyoms par 'jug pa po rnams dang thun mong ma yin pa nyid du rig
[\[124a.6\]]par bya'o/_/gnyis pa dang gsum pa ni gzhan mu stegs can gyi gnas ston par khas 'che ba rnams dang thun mong ma yin pa nyid do/_/nyan thos dang rang sangs rgyas dang thun mong ma yin pa nyid do/_/de ltar tshigs su bcad pa 'di'i phra ba nyid ni yan lag go/_/phra ba nyid rnam pa gnyis ni nye ba'i
[\[124a.7\]]yan lag go/_/de yang shin tu reg par dka' ba nyid kyis rab tu phye ba thob pa'i dus na phra ba nyid ni yan lag go/_/lhag ma rnam pa bzhi ni nye ba'i yan lag tu rig par bya'o/_/de ltar ye shes phra ba gang yin pa de'i mtshan nyid ji lta bu zhe na/_rang bzhin stong yod gnyis min zad mi shes/_/'gro [#]
[\[124b\]]
[\[124b.1\]]las rnam grol mnyam brnyes mya ngan 'das/_/mtha' dang dbung [#]min tshig gis brjod du med/_/dus gsum rnam [#]las grol ba nam mkha' mnyam/_/zhes gsungs pa'o/_/de la ye shes de'i mtshan nyid ni rnam pa gnyis su rig par bya ste/_spyi'i mtshan nyid dang /_spyi'i mtshan nyid ma
[\[124b.2\]]yin pa'o/_/de la ye shes de'i mtshan nyid kyi spyi'i mtshan nyid ji lta bu zhe na/_rang bzhin stong zhes gsungs pa ste/_ye shes kyi bdag nyid kyis stong pa'o/_/de ji ltar spyi'i mtshan nyid yin zhe na/_chos thams cad ni ji skad brjod pa'i rang bzhin gyis [#]stong pa'o/_/rang bzhin gyis stong pa'o
[\[124b.3\]]zhes bstan pa ci ri bong gi rwa bzhin du med do zhes de ltar gzung bar bya ba'am smras pa ma yin no/_/ci stong pa de las ye shes gzhan la de las kyang stong pa nyid gzhan no zhes de ltar gzung bar bya'am[#]/_smras pa ma yin no/_/ci de'i rang bzhin de yod pa las de phyis 'gyur te zad pa 'gags pa
[\[124b.4\]]zhes de ltar gzung bar bya'am/_smras pa ma yin no/_/'o na ji lta bu zhe na/_stong pa nyid kyi rang bzhin de ni yod pa dang gnyis su med pa dang zad mi shes pa'o/_/de ltar de la yang dag pa ma yin par 'dzin pa rnam pa gsum rnam par spangs pas stong pa nyid yongs su bstan pa yin te/_skur pa
[\[124b.5\]]'debs pa yang dag pa ma yin par 'dzin pa [#]rnam par spangs pa dang /_tha dad pa [#]yang dag pa ma yin par 'dzin pa rnam par spangs pa dang /_'gyur ba yang dag pa ma yin par 'dzin pa rnam par spangs pa'o/_/gang dag rab zhi gnyis min zad mi shes/_/zhes 'don pa de yang de [#]rab tu zhi ba yod
[\[124b.6\]]pa [#]nyid du brjod pa yin te/_med pa ni zhi bar mi 'gyur ro/_/med pa des kyang ji ltar zhi bar 'gyur te/_des [#]ni nyon mongs pa rnams rab tu zhi bar byed de/_'di ni de'i spyi'i mtshan nyid do/_/spyi'i mtshan nyid ma yin pa ni de'i rnam par byang ba'i mtshan nyid ni rnam par grol ba nyid do/_/de yang rnam pa
[\[124b.7\]]gnyis su rig par bya ste/_de gang las ji ltar rnam par grol ba'o/_/de [#]gang las ji ltar [#]rnam par grol zhe na/_'gro las rnam par [#]grol zhes gsungs pa ste/_des 'gro ba dang ldan pa'i nyon mongs pa dang /_las dang skye ba'i [#]kun nas nyon mongs pa rnams las rnam par grol bar [#]ston to/_/ji ltar
[\[125a\]]
[\[125a.1\]]rnam par grol zhe na/_mnyam brnyes mya ngan [#]'das zhes gsungs pa ste/_'khor ba dang mya ngan las 'das pa mnyam pa nyid du 'dzin pas nyan thos ltar gcig tu 'khor ba la rgyab kyis phyogs pa ma yin no/_/ci ye shes de'i rgyun gyi thog mas zag pa zad par byas
[\[125a.2\]]pa zhig gam/_'on te bar dang tha mas zag pa zad par byas she na/_de ni de ltar zag pa zad par byed pa ma yin par rig par bya'o/_/'o na ji lta bu zhe na/_mar me'i 'od 'phro bas ras tshig pa tha ma dang bar mas ma yin pa bzhin no/_/mtha' smos pas ni thog ma yang smos par 'gyur
[\[125a.3\]]te/_sngon gyi mtha' yin pa'i phyir ro/_/ci de gzhan las sgra ji lta ba [#]bzhin du dmigs su rung ngam/_smras pa ma yin no/_/'o na ji lta bu zhe na/_tshig gis [#]brjod du med ces bya ba ste/_brjod du med pa'i phyir ro/_/ci de 'jig rten pa'i shes pa bzhin du 'jug pa la brten pa zhig gam/_
[\[125a.4\]]smras pa ma yin no/_/'o na ji lta bu zhe na/_dus gsum rnams las grol zhes bya ba ste/_gnas gyur pa rtag pa la gnas pa'i phyir te/_ji ltar rkyen mi rtag pa la brten pas rnam par shes pa yang mi rtag pa nyid do zhes mdo sde gzhan dag las rnam par gzhag pa lta bu ni ma yin no/_/
[\[125a.5\]]ci de nyan thos dang rang sangs rgyas kyi [#]ye shes ltar [#]sgrib pa dang bcas pa'i rnam par grol bas rnam par grol ba zhig gam/_smras pa ma yin no/_/'o na ji lta bu zhe na/_nam mkha' mnyam zhes bya ba ste/_shes bya'i sgrib pa thams cad med pa'i phyir ro/_/ji ltar dmigs pa yongs su shes pa dang /_
[\[125a.6\]]ji ltar nyon mongs pa rnams spong ba dang /_dmigs pa ci 'dra ba la dmigs pa dang /_gnas ci 'dra ba la gnas pa dang /_rnam par grol ba ci 'dra bas rnam par grol ba de thams cad yongs su bstan pa yin no/_/'di la rang bzhin gyis stong pa nyid ni yan lag go/_/stong pa nyid rnam pa gsum
[\[125a.7\]]ni nye ba'i yan lag go/_/rnam par grol ba nyid ni yan lag go/_/rnam par grol ba rnam pa lnga ni nye ba'i yan lag go/_/de'i 'og tu/_zhi zhing rab zhi bde bar gshegs pas mkhyen/_/smra ba'i lam rnams kun gyis brjod par dka'/_/sa dang spyod pa rnams kyang de 'dra ste/_/smra bar dka' na
[\[125b\]]
[\[125b.1\]]mnyan par ga la nus/_/zhes gsungs pa de ji ltar sbyar zhe na/_ye shes de'i bral ba'i yongs su mya ngan las 'das pa ni bstan zin la/_rang bzhin gyis yongs su mya ngan las 'das pa ni ma bstan te/_de bas na de yang bstan pa'i phyir/_zhi zhing rab zhi zhes bya ba [#]gsungs so/_/
[\[125b.2\]]de la zhi ba ni spyi'i mtshan nyid du [#]ldan pas rang [#]bzhin gyis yongs su mya ngan las 'das pa nyid do/_/rab zhi ba ni spyi'i mtshan nyid ma yin pa dang ldan pas 'bral ba'i yongs su mya ngan las 'das pa ste/_so sor [#]brtags pas zhi ba ni rab tu zhi ba zhes bya ba'i phyir ro/_/rnam pa de lta bu'i ye
[\[125b.3\]]shes de sus mngon sum du yang dag par thugs su chud ce na/_bde bar gshegs pas mkhyen zhes gsungs pa'o/_/sus bshad sus mnyan zhe na/_smras pa sus kyang ma yin no/_/ci'i phyir zhe na/_'di ltar de ni/_smra ba'i lam rnams kun gyis brjod par dka'/_/zhes bya ba'o[#]/_/
[\[125b.4\]]smra ba'i lam ni tshig gi lam ste/_ming dang /_tshig dang /_yi ge'i tshogs rnams so/_/ci'i phyir brjod du med pa zhes mi bya zhe na/_de yang brjod pa'i bya ba med pa ma yin par bstan pa'i phyir ro/_/gal te ye shes ni brjod par dka' na/_sa dang spyod pa ci 'dra zhe na/_sa dang spyod pa rnams
[\[125b.5\]]kyang de 'dra ste/_/smra bar dka' na mnyan par ga la nus/_/zhes gsungs pa ste/_de la sa ni yul te dmigs pa'o/_/spyod pa ni 'khor yin te/_sbyin pa'i pha rol tu phyin pa la sogs pa chos gang rnams dang lhan cig rgyu ba'o/_/ci'i phyir de ltar de brjod par dka' zhing mnyan par dka' zhe
[\[125b.6\]]na/_de ni bsam dang sems kyi lam rnams spangs/_/ye shes mngon sgrub [#]thub pa'i dbang pos mkhyen/_/phung po skye mched khams kyis phyi [#]ma yin/_/sems kyis mi shes yid kyis bsam ma yin/_/zhes gsungs pa'o[#]/_/ci ston zhe na/_sbyor ba las byung ba bsams [#]pa las byung ba'i shes
[\[125b.7\]]pa dang /_skyes nas thob pa'i rnam par shes pa ci 'dra bas bstan par nus pa de gnyis kyi yul ni de ma yin te/_de dang mi 'dra ba sangs rgyas kyi mkhyen pas mngon sum du yang dag par thugs su chud pa'i phyir ro/_/de ni ji ltar phung po dang /_khams dang /_skye mched rnam par gzhag pas
[\[126a\]]
[\[126a.1\]]bstan pa de ltar med de/_yi ge med pa'i phyir ro/_/de bas na brjod par [#]bya bar mi nus so/_/'di ltar rna ba'i rnam par shes pas shes par bya ba ma yin la/_yid kyi rnam par shes pas rnam par brtag par bya ba ma yin te/_de bas na mnyan par yang [#]mi nus so/_/de la
[\[126a.2\]]ye shes mngon par bsgrub [#]ces bya ba de ni sa'i ye shes su ston te/_de'i mngon par bsgrub pa ni dmigs pa gang dang /_grogs gang dag gis de mngon par bsgrub pa'o/_/da [#]ni mngon par rdzogs par sangs rgyas kyang de ji ltar brjod pa dang /_mnyan par mi nus pa dpes ston te/_ji ltar
[\[126a.3\]]bar snang gnas kyi bya yi rjes/_/mkhas pas brjod mi nus la mi mthong ba/_/de ltar bde gshegs sras kyi sa rnams kyang /_/brjod mi nus na mnyan par ga la nus/_/zhes bya ba'o/_/ci ston zha na/_dper na nam mkha'i yul ni bya'i rkang pa ltar yongs su bcad du med pa'i rang
[\[126a.4\]]bzhin yin pas nam mkha' la bya 'gro ba'i rkang pa'i rjes brjod pa dang /_mthong bar mi nus mod kyi[#]/_'on kyang de la mi 'jog pa ma yin pa de bzhin du bya'i rkang pa lta bu'i ming dang /_tshig dang /_yi ge'i tshogs rnams kyi [#]gnas su gyur pa byang chub sems dpa'i sa rtogs [#]pa'i ye shes
[\[126a.5\]]kyis bsdus pa rnams kyang sgra ji bzhin gyi ngo bo nyid ma yin pas brjod pa dang mnyan par mi [#]nus mod kyi[#]/_'on kyang de dag la de mi 'jog pa ma yin te/_de ltar re zhig zab pas don gyi [#]che ba bstan to/_/ci'i phyir bstan zhe na/_ngas bshad kyi [#]khyod kyis sgra ji lta ba bzhin du don du gzung bar mi bya'o
[\[126a.6\]]zhes bstan pa'i phyir ro/_/sgra ji bzhin du don bzung [#]na ni nyes dmigs rnam pa lnga yod de/_mos pa'i gnas ma yin pa nyid kyi nyes pa dang /_rtsol ba ma nyams [#]par 'gyur ba'i nyes pa dang /_gzhan la slu [#]ba'i nyes pa dang /_ston [#]pa la skur pa 'debs pa'i nyes pa dang /_chos spong bar byed
[\[126a.7\]]pa'i nyes pa'o/_/de ltar bdag cag la nyes dmigs lnga med par shes nas/_don gyi [#]zab pa bstan pas 'khor rnams rgya cher dad par 'gyur ro/_/da ni bstan pa'i che ba nyid kyis dad par mdzad par bzhed nas tshigs su bcad pa lnga gsungs te/_'on kyang byams dang snying rje smon lam gyis/_/
[\[126b\]]
[\[126b.1\]]de las phyogs tsam rim pa'i tshul bzhin du/_/bshad bya sems kyi spyod yul rnams kyis min/_/bsam pa ji bzhin ye shes de rdzogs byed/_/de yi spyod yul de 'dra blta [#]dka' ba/_/de ni rang sems gnas kyang brjod mi nus/_/'on kyang rgyal ba'i mthus ni rab brjod kyi[#]/_/
[\[126b.2\]]thams cad nyon la mthun par gus bcas kyi/_/'di yis 'jug bya ye shes de 'dra ba/_/de ni bskal par brjod par mi nus te/_/chos don yang dag ma lus ji bzhin gnas/_/mdo tsam bdag gis bshad kyi [#]mnyan par gyis/_/gus dang bcas pas sta gon gyis shig dang /_/rgyal
[\[126b.3\]]ba'i mthu yis bdag gis [#]legs par bshad/_/dpe ldan 'thad pa yi ge mnyam pa yis/_/chos kyi [#]dam pa sgras ni bshad par bya/_/de ni tshig gis shin tu brjod dka' yang /_/bde bar gshegs mthu dpag med gang yin pa/_/'od zer lus can de ni bdag la zhugs/_/
[\[126b.4\]]de yi mthus na bdag gis bshad par nus/_/zhes bya ba'o[#]/_/de la rgyal ba'i sras kyi sa thams cad brjod par mi nus so zhes gsungs la/_de las phyogs tsam bshad par bya zhes bya ba ji ltar sbyar zhe na/_sas bsdus pa'i ye shes de ni rnam pa gnyis te/_rgyur gyur pa dang /_'bras
[\[126b.5\]]bur gyur pa'o/_/de bas na rgyur gyur pa bshad par bya ste/_khong du chud par bya'o zhes ston to/_/de ni 'bras bur gyur pa'i phyogs gcig go/_/bstan pa de'i che ba nyid rnam pa gsum du ston te/_rgyu phun sum tshogs pa'i che ba nyid dang /_rgyu nyid phun sum tshogs pa'i che ba nyid dang /_gdams
[\[126b.6\]]ngag rab tu brjod pa phun sum tshogs pa'i che ba nyid do/_/de la byams dang snying rje smon lam gyis/_/zhes bya ba ni rgyu phun sum tshogs pa'o/_/de la 'char ka'i mdo bzhin du bde ba dang yid bde ba rgyu dang bcas pa sgrub [#]pa'i bsam pa ni byams pa'o/_/sdug bsngal dang yid mi bde ba rgyu dang bcas pa
[\[126b.7\]]bsal ba'i bsam pa ni snying rje'o/_/smon lam ni byang chub chen por sems skyed [#]pa'o/_/de gnyis smos pas ni byams pa dang snying rje thun mong ma yin pa yun ring po nas bsgoms nas zhes bya bar ston to/_/rim pa'i tshul bzhin du zhes bya ba ni rgyu nyid phun sum tshogs pa ste/_bshad pa de thos
[\[127a\]]
[\[127a.1\]]pa las byung ba dang /_bsams pa las byung ba la sogs pa shes pa'i rim pa gang gis 'jig rten las 'das pa'i ye shes kyi bar gyi rgyur 'gyur ba'o/_/gdams ngag rab tu brjod pa phun sum tshogs pa ni rnam pa gnyis te/_yongs su rdzogs par byed pa rab tu
[\[127a.2\]]brjod pa dang /_dmigs pa rab tu brjod pa'o/_/de la yongs su rdzogs par byed pa rab tu brjod pa ni gang gi phyir/_sems kyi spyod yul rnams kyis min/_/bsam pa ji bzhin ye shes de rdzogs byed/_/ces gsungs pa'o/_/ci ston zhe na/_thos pa las byung ba la sogs pa'i shes
[\[127a.3\]]pa/_sems kyi spyod yul du gyur pa de dag ni 'jig rten las 'das pa'i ye shes kyi rgyu tsam du 'gyur gyi/_de dag gis de dag yongs su rdzogs par byed pa ni ma yin te/_'di ltar bsam pa dag pa rtogs pa'i ye shes 'jig rten las 'das pa de dag de [#]rdzogs par byed do zhes ston to/_/de
[\[127a.4\]]la dmigs pa rab tu brjod pa ni gang gi phyir/_de yi spyod yul de 'dra mthong dka' ba/_/de ni rang sems gnas [#]kyang brjod mi nus/_/zhes gsungs pa ste/_ci ston par 'gyur [#]zhe na/_de'i spyod yul de 'dra mthong dka' ba rang gi bsam pa dag pa la yod pa gang yin pa de ni brjod par mi nus so/_/
[\[127a.5\]]zhes ston to/_/de ltar bstan pa'i gdams ngag rab tu brjod pa phun sum tshogs kyang nyes pa gnyis kyis rtogs par mi 'gyur te/_'chad pa po'i nyes pa dang /_nyan pa po'i nyes pa'o/_/de la 'chad pa po'i nyes pa yang rnam pa gnyis te/_sangs rgyas kyis bka' ma stsal par 'chad pa dang /_
[\[127a.6\]]nye mgon byed pa'o/_/nyan pa po'i nyes pa yang rnam pa gnyis te/_ngas [#]ni rigs kyi [#]khyod kyis ni mi rigs so zhes mngon par zhen nas chos la du mar sems pa lta ba'i nyes pa dang /_'chad pa po la ma [#]pa'i nyes pa'o/_/de la re zhig 'chad pa po bdag gi [#]nyes pa med par ston to/_/bdag ni
[\[127a.7\]]sangs rgyas kyis bka' [#]ma stsal pa dang /_nye mgon byed cing mi 'chad de/_'on kyang rgyal ba'i mthu yis rab brjod kyi[#]/_/zhes gsungs pa'o/_/thams cad [#]nyon la zhes gsungs pa'i phyir ro/_/de'i 'og tu nyan pa po'i nyes pa rnam pa gnyis yongs su spangs pa'i [#]phyir/_de dag [#]nyid la mthun
[\[127b\]]
[\[127b.1\]]par gus bcas kyi[#]/_/zhes bya bas ston te/_go rims bzhin no/_/de ltar bshad do zhes dam bcas na ci rgya cher 'chad dam/_'on kyang mdor 'chad ce [#]na/_rgya cher 'chad mi nus la mdor 'chad de/_'on kyang de'i don mtha' dag 'chad do zhes tshigs su bcad pa gsum pas dam bcas
[\[127b.2\]]te/_'di yi [#]'jug bya ye shes de 'dra ba/_/zhes bya ba'o/_/de la 'jug par bya ba'i ye shes ni sa bstan pa 'dis ye shes la 'jug pa gang yin pa'o/_/yang dag ma lus zhes bya ba smos pas ni rgya chen po de'i don ji lta ba dang ji snyed yod pa bsdus par ston to/_/ji bzhin gnas zhes bya ba
[\[127b.3\]]ni de bzhin gshegs pas rnam par gzhag pa'i tshul gyis ji lta ba bzhin du gnas pa'o/_/[#]gus pa dang bcas par nyon cig ces bya ba de ni bshad zin no/_ji ltar gus pa dang bcas par bya ba ma bshad pas de'i phyir de ston te/_gus [#]dang bcas par sta gon gyis shig dang /_/zhes bya
[\[127b.4\]]ba'o/_/de la sta gon bya ba ni rnam pa gnyis su rig par bya'o/_/lus kyis [#]sta gon bya ba ni spyod lam gang gis gnas te/_nyan pa'i 'os su gyur pa [#]yin no/_/sems kyis [#]sta gon bya ba ni sems rnam par mi g.yeng ba gang gis 'dzin pa'i 'os su 'gyur ba yin no/_/'dis ni lus kyis sta
[\[127b.5\]]gon bya ba gus pa dang bcas par bya ba dang /_sems kyis sta gon bya ba gus pa dang bcas pa dang /_sta gon bya ba rnam pa gnyis la 'dzud do/_/bdag gis legs par bshad ces bya ba ni bdag nyid mngon pa'i nga rgyal med par ston to/_/rgyal ba'i mthus zhes bya ba ni nga rgyal med pa nyid do/_/
[\[127b.6\]]tshigs su bcad pa'i phyed 'og ma/_dpe ldan 'thad la yi ge mnyam pa yis/_/chos kyi [#]dam pa sgras ni bshad par bya/_/zhes bya bas ci ston zhe na/_gang bshad pa ste/_chos kyi [#]dam pa dang /_gang gis she [#]na/_sgra dang /_ji lta bur zhe na/_dpe dang /_gtan tshigs dang ldan pa dang /_
[\[127b.7\]]gang la brten zhe na/_yi ge rnams la ste/_de thams cad legs par bshad par bya'o zhes ston to/_/de la 'thad pa zhes bya ba ni gtan tshigs dang ldan par rig par bya'o/_/yi ge mnyam [#]ni rnam pa gnyis kyis te/_su'i skad ci 'dra ba des yi ge mnyam pa dang /_tshig dang yi ge mang nyung
[\[128a\]]
[\[128a.1\]]med par ran pa ji snyed dag gis don go ba'o/_/rgyal ba'i mthus ni bstan zin na/_mthu de ci 'dra ba ma bstan te/_de'i phyir tshigs su bcad pa lnga pas de ston te/_de ni tshig gis shin tu brjod dka' yang /_/bde bar gshegs mthu dpag med gang yin pa/_/'od
[\[128a.2\]]zer lus can de ni bdag la zhugs/_/de yi mthus na bdag gis bshad par nus/_/zhes bya ba'o/_/de nas sa [#]bshad par rtsom ste/_sa bshad pa 'di la ci zhig bstan par bya zhe na/_gnas pa dang /_nges pa'i tshig dang /_rab tu gnas pa'o/_/de la gnas gang yin pa dang /_gang
[\[128a.3\]]gi [#]phyir dang /_gzhi gang yin pa dang /_ci 'dra ba'i sems skyes pas [#]sa dang po la gnas par gyur pa de ni gnas pa yin no//_//bam po gsum pa/_gnas [#]de ni kye rgyal ba'i sras dag de la sems can dge ba'i rtsa ba shin tu bsags pa zhes bya ba de la sogs pa bcu pa
[\[128a.4\]]phrag bzhis ston to/_/de la re zhig gnas gang yod na sems de skye ba de [#]ni/_sems can dge ba'i rtsa ba shin tu bsags pa/_tshogs shin tu bsags pa[#]/_spyod pa shin tu spyad pa/_sangs rgyas 'byung ba shin tu bsnyen bkur byas pa/_chos dkar po shin tu bsdus pa/_dge ba'i bshes
[\[128a.5\]]gnyen shin tu gzung ba/_bsam pa shin tu rnam par dag pa/_lhag pa'i bsam pa rgya [#]chen po dang ldan pa/_rgya chen po la mos pa dang ldan pa/_snying brtse ba dang /_snying rje mngon du gyur pa zhes bya ba bcu pa [#]'dis ston to/_/bsags pa de yang rnam pa dgur rig par bya ste/_tshul khrims 'khor dang
[\[128a.6\]]bcas pa legs par byas pa nyid kyi [#]phyir/_tshogs bsags pa ni gang gi [#]phyir/_tshogs shin tu bsags pa zhes gsungs pa'o/_/ting nge 'dzin 'khor dang bcas pa legs par byas pa nyid kyi [#]phyir spyod pa bsags pa ni gang gi phyir/_spyod pa shin tu spyad pa zhes gsungs pa ste/_dmigs
[\[128a.7\]]pa la spyod pa'i skabs yin pas/_ting nge 'dzin ni spyod pa zhes bya'o/_/thos pa las byung ba'i shes pa legs par byas pa nyid kyi phyir bsnyen bkur byas pa bsags pa ni gang gi [#]phyir/_sangs rgyas 'byung [#]ba shin tu bsnyen bkur byas pa zhes gsungs pa'o/_/bsams pa las byung ba'i shes
[\[128b\]]
[\[128b.1\]]pas pha rol tu phyin pa la sogs pa dge ba'i chos legs par brtags pa nyid kyi phyir yongs su bsdus pa bsags pa ni gang gi phyir/_chos dkar po shin tu bsdus pa zhes gsungs pa'o/_/de kho na rtogs par sbyor ba'i bsgom pa la gdams ngag legs par [#]rnyed pa nyid kyi [#]phyir/_
[\[128b.2\]]yongs su gzung ba bsags pa ni gang gi phyir/_dge ba'i bshes gnyen shin tu gzung ba zhes gsungs pa'o/_/de kho na rtogs pa thob pa nyid kyi phyir bsam pa rnam par dag pa bsags pa ni gang gi [#]phyir/_bsam pa shin tu rnam par dag pa zhes gsungs pa'o/_/sems can thams
[\[128b.3\]]cad kyi don bya ba'i lhag pa'i bsam pa nyid kyi phyir shin tu rgyas pa bsags pa ni gang gi phyir/_lhag pa'i bsam pa rgya chen po dang ldan pa zhes gsungs pa'o/_/thams cad mkhyen pa nyid kyi ye shes 'dod pa nyid kyi [#]phyir mos pa bsags pa ni gang gi phyir/_rgya chen po la mos pa dang ldan pa
[\[128b.4\]]zhes gsungs pa'o/_/snying brtse ba dang snying rje la mang du gnas pa'i phyir mngon du gyur pa bsags pa ni gang gi phyir/_snying brtse ba dang /_snying rje [#]mngon du gyur pa zhes gsungs pa'o/_/de la sdug bsngal gyi [#]sdug bsngal nyid dang /_'gyur [#]ba'i sdug bsngal nyid las brtsams pa ni snying brtse
[\[128b.5\]]ba yin par rig par bya'o/_/'du byed kyi sdug bsngal nyid la brtsams pa ni snying rje'o/_/de la tshul khrims 'khor dang bcas pa legs par byas pa nyid dang /_ting nge 'dzin 'khor dang bcas pa legs par byas pa nyid kyi phyir tshogs bsags pa dang /_spyad pa bsags pa dang /_bsags
[\[128b.6\]]pa gnyis ni lhag pa'i tshul khrims dang /_lhag pa'i sems kyi bslab pas rab tu phye ba yin no/_/thos pa las byung ba'i shes pa legs par byas pa nyid kyi [#]phyir/_bsnyen bkur byas pa bsags pa dang /_bsams pa las byung ba'i shes pas pha rol tu phyin pa la sogs pa dge ba'i chos
[\[128b.7\]]la legs par [#]brtags pa nyid kyi phyir yongs su bsdus pa bsags pa dang /_de kho na rtogs [#]par sbyor ba'i bsgom pa la gdams ngag legs par rnyed pa nyid kyi phyir yongs su gzung ba bsags pa dang /_de kho na rtogs pa thob pa nyid kyi phyir bsam pa rnam par dag pa bsags pa bzhi ni [#]
[\[129a\]]
[\[129a.1\]]lhag pa'i shes rab kyi bslab pas [#]rab tu phye ba yin no/_/sems can thams cad kyi don bya ba'i lhag pa'i bsam pa nyid kyi phyir shin tu rgyas pa bsags pa dang /_thams cad mkhyen pa'i ye shes 'dod pa nyid kyi phyir mos pa bsags pa dang /_snying brtse ba dang /_snying
[\[129a.2\]]rje la mang du gnas pa'i phyir/_mngon du gyur pa'i bsags pa gsum ni bsam pa de nyid nyan thos dang rang sangs rgyas kyi bsam pa las khyad par du gyur pas rab tu phye ba yin no/_/bcu pa 'di la dge ba'i rtsa ba shin tu bsags pa ni yan lag go/_/bsags pa rnam pa dgu po ni de'i nye ba'i
[\[129a.3\]]yan lag go/_/de gnyis ni bsags pa nyid du mtshan nyid 'dra ba'o/_/bsags pa'i rnam pa gzhan gyi [#]phyir mtshan nyid mi 'dra ba'o/_/yan lag bstan pa ni 'du ba'o/_/nye ba'i yan lag bstan pa ni rgyas pa'o/_/de ltar [#]re zhig gnas gang yod na sems skye ba de bstan nas da ni gang
[\[129a.4\]]gi phyir skye ba de ni/_sangs rgyas kyi ye shes la mngon par 'dod par bya ba'i phyir dang /_stobs bcu'i stobs thob par bya ba'i phyir dang /_mi 'jigs pa chen po thob par bya ba'i phyir dang /_sangs rgyas kyi chos mnyam pa nyid thob par bya ba'i phyir dang /_'gro ba thams cad yongs su bskyab
[\[129a.5\]]par bya ba'i phyir dang /_snying brtse ba dang /_snying rje chen po rnam par dag par bya ba'i phyir dang /_phyogs bcu ma lus par shes par thob par bya ba'i phyir dang /_sangs rgyas kyi zhing thams cad thogs pa med pas yongs su sbyang bar bya ba'i phyir dang /_dus gsum skad cig gcig gis khong
[\[129a.6\]]du chud par bya ba'i phyir dang /_chos kyi 'khor lo chen po rab tu bskor ba la 'jigs [#]pa med par bya ba'i phyir byang chub sems dpa' rnams kyi sems de skye bar 'gyur te zhes bya bas ston to/_/de la sangs rgyas kyi ye shes ni gang la yongs su [#]shes pa dang /_spong ba dang /_mngon sum du byed pa
[\[129a.7\]]dang /_bsgom pa bla na med pa yod pa'o/_/gang 'dod pa'i phyir byang chub kyi sems de skye ba'i sangs rgyas kyi ye shes de yang las rnam pa dgu'i bye brag gis rnam pa dgur rig par bya ste/_sangs rgyas kyi stobs kyi ye shes ni dris pa lan 'debs pa'i las can no/_/de yang gnas dang /_gnas
[\[129b\]]
[\[129b.1\]]ma yin pa shes pa'i stobs la de bzhin gshegs pa la zhu ba zhu'o zhes mdo sde'i tshig gi [#]tshul gyis shes par bya ste/_gang gi phyir stobs bcu'i stobs thob par bya ba'i phyir zhes gsungs pa'o/_/sangs rgyas kyi mi 'jigs [#]pa'i ye shes ni phas kyi rgol ba tshar gcod pa'i las can te/_
[\[129b.2\]]gang gi phyir mi 'jigs pa chen po thob par bya ba'i phyir zhes gsungs pa'o/_/sangs rgyas kyi mnyam pa nyid kyi ye shes ni gang zag dang chos la bdag med pa rtogs par bya ba'i phyir gdams ngag sbyin pa'i las can te/_gang gi phyir sangs rgyas kyi chos mnyam pa nyid thob par bya ba'i phyir
[\[129b.3\]]zhes gsungs pa'o/_/sangs rgyas kyi yongs su bskyab pa'i ye shes ni bsdu ba'i dngos po bzhi pa [#]dag gis sems can yongs su smin par byed pa'i las can te/_gang gi phyir 'gro ba thams cad yongs su bskyab par bya ba'i [#]phyir zhes gsungs pa'o/_/sangs rgyas kyi rnam par sbyong [#]ba'i ye
[\[129b.4\]]shes ni de'i gzhi yongs su sbyong ba'i las can te/_gang gi phyir snying brtse ba dang /_snying rje chen po rnam par dag par bya ba'i phyir zhes gsungs pa'o/_/sangs rgyas kyi ma lus par mkhyen pa'i ye shes ni sangs rgyas kyi spyan gyis 'jig rten la nyin mtshan lan drug tu rnam par gzigs pa'i las
[\[129b.5\]]can te/_gang gi phyir phyogs bcu ma lus par shes pa [#]thob par bya ba'i phyir zhes gsungs pa'o/_/sangs rgyas kyi [#]yongs su sbyong ba'i ye shes ni ye shes dang sems thogs pa med pa'i phyir zhing thams cad du thogs pa med pa dang /_nyon mongs pa can ma yin pa'i sprul pa [#]'jug par byed pa'i
[\[129b.6\]]las can te/_gang gi phyir sangs rgyas kyi [#]zhing thams cad la thogs pa med pa yongs su sbyang bar bya ba'i phyir zhes gsungs pa'o/_/sangs rgyas kyis [#]thugs su chud pa'i ye shes ni sems can de dag gi dus gsum gyi bsam pa dang /_bag la nyal skad cig gcig gis mkhyen pa'i las
[\[129b.7\]]can te/_gang gi [#]phyir dus gsum skad cig gcig gis khong du chud par bya ba'i phyir zhes gsungs pa'o/_/sangs rgyas kyi chos kyi 'khor lo rab tu bskor ba'i ye shes ni 'dzam bu'i gling bye ba phrag brgyar cig car du chos kyi 'khor lo rab tu bskor bas rnam par thar pa'i thabs la mkhas pa'i las
[\[130a\]]
[\[130a.1\]]can te/_gang gi phyir chos kyi 'khor lo chen po rab tu bskor ba la 'jigs [#]pa med par bya ba'i phyir zhes gsungs pa'o/_/sems de skye bar 'gyur zhes bya ba ni sngar bstan pa'i nang nas/_kye rgyal pa'i sras dag byang chub sems dpa'i smon lam 'di ni shin tu rnam par nges pa
[\[130a.2\]]ste zhes gang 'byung ba de yin no/_/ci'i phyir de sems nyid la brjod kyi [#]shes rab dang sems las byung ba'i chos gzhan la ma yin zhe na/_sems la yongs su shes pa la sogs pa rnam pa bzhi yod pa'i phyir ro/_/da ni gzhi gang las sems de skye bar 'gyur ba de ston te/_snying rje chen po
[\[130a.3\]]sngon du 'gro ba can dang /_shes rab dang [#]ye shes kyi dbang du gyur pa dang /_thabs mkhas pas yongs su gzung ba dang /_bsam pa dang /_lhag pa'i bsam pas rab tu bstan pa dang /_de bzhin gshegs pa'i stobs dpag tu med pa dang ldan pa dang /_snying stobs kyi stobs dang /_blo'i
[\[130a.4\]]stobs kyis shin tu rnam par phye ba'i [#]rnam par 'byed pa dang /_rang byung gi ye shes dang mthun pa dang /_sangs rgyas kyi chos [#]thams cad la shes rab dang /_ye shes kyi gdams ngag yang dag par tshol ba dang /_chos kyi dbyings kyis klas pa dang /_nam mkha'i khams ltar gnas shing phyi ma'i
[\[130a.5\]]mtha'i mur thug pa zhes bya ba bcu pa 'dis ston to/_/de la snying rje chen po sngon du 'gro ba can zhes bya ba ni snying rje chen po nyid rnam pa dgur rig par bya ste/_phra ba'i sdug bsngal nyid shes pa'i dbang gis skyes pa nyid kyi phyir dbang du gyur pa chen po nyid ni gang gi phyir shes rab dang ye shes kyi dbang du gyur pa
[\[130a.6\]]zhes gsungs pa'o/_/de la skabs 'dir shes rab ni rang dang spyi'i mtshan nyid rab tu dbye ba'i rnam pa yin/_ye shes ni rgyu dang 'bras bu'i 'jug pa kun nas nyon mongs pa dang rnam par byang ba'i rnam pa yin par rig par bya'o/_/sems can sdug bsngal ba yongs su bskyab pa'i thabs la mkhas pa [#]
[\[130a.7\]]yongs su zin pa nyid kyi phyir/_yongs su 'dzin pa chen po nyid ni gang gi phyir thabs mkhas pas [#]yongs su gzung zhes gsungs pa'o/_/de'i dus dang 'khor ba ji srid par sems can gyi don bya bar khas blangs pas 'phel ba nyid kyi phyir rab tu rton [#]pa chen po nyid ni gang gi phyir/_bsam pa dang lhag pa'i
[\[130b\]]
[\[130b.1\]]bsam pas [#]rab tu brtan [#]pa zhes gsungs pa'o/_/de bzhin gshegs pa'i stobs dpag tu med pa 'bras bur yongs su 'dzin pa nyid kyi phyir dpag tu med pa chen po nyid ni gang gi phyir/_de bzhin gshegs pa'i stobs dpag tu med pa dang ldan pa zhes gsungs pa'o/_/rgya chen po la mos pa
[\[130b.2\]]dang zab mo shes pas mi mthun pa'i phyogs las rgyal ba nyid kyi phyir/_shin tu rnam par phye pa'i rnam par 'byed pa chen po nyid ni gang gi phyir/_snying stobs kyi stobs dang /_blo'i stobs kyis shin tu rnam par phye ba'i rnam par 'byed pa zhes gsungs pa'o/_/rang gi mngon [#]par rdzogs par byang
[\[130b.3\]]chub pa la gzhol ba nyid kyi phyir rjes su mthun pa chen po nyid ni gang gi phyir/_rang byung gi ye shes dang mthun pa zhes gsungs pa'o/_/khyad par du 'gro ba'i man ngag yongs su tshol ba nyid kyi phyir yang dag par tshol ba chen po nyid ni gang gi phyir/_sangs rgyas kyi chos thams cad la shes rab
[\[130b.4\]]dang /_ye shes kyi gdams ngag yang dag par tshol ba zhes gsungs pa'o/_/yon tan yongs su 'dzin pa gtso bar byed pa nyid kyi phyir dam pa chen po nyid ni gang gi phyir/_chos kyi dbyings dam pa dang ldan pa zhes gsungs pa'o/_/'bras bu yid du 'ong pa'i rgyus [#]zad mi shes pa dang /_mya ngan
[\[130b.5\]]las 'das pa la gzhol ba nyid kyi phyir gnas pa dang mthar phyin pa chen po nyid ni gang gi phyir/_nam mkha'i khams ltar gnas shing phyi ma'i mtha'i mur thug pa zhes gsungs pa'o/_/da ni ci 'dra ba'i sems de skye bar 'gyur ba de ston to/_/'di 'dra ba'i sems de skye bar 'gyur ba ste/_sems skye ba de
[\[130b.6\]]skyes ma thag tu byang chub sems dpa' so so'i skye bo las shin tu 'das pa yin/_byang chub sems dpa'i skyon med par zhugs pa yin/_de bzhin gshegs pa'i rigs su skyes pa yin/_gnas brjod pas kha na ma tho ba med pa yin/_'jig rten gyi 'gro ba thams cad las phyir log pa yin/_
[\[130b.7\]]'jig rten las 'das pa'i 'gro bar zhugs pa yin/_byang chub sems dpa'i chos nyid la gnas pa yin/_byang chub sems dpa'i sa la rab tu gnas pa yin/_dus gsum mnyam pa nyid du rtogs [#]pa yin/_de bzhin gshegs pa'i rigs su nges shing rdzogs pa'i byang chub la gzhol ba yin
[\[131a\]]
[\[131a.1\]]zhes bya ba'o/_/de la so so'i skye bo'i sa las shin tu 'das pa ni 'phags pa nyid de 'jig rten las 'das pa'i lam thob par ston to/_/shin tu 'das pa de yang rnam pa brgyad du rig par bya ste/_mngal du zhugs pa dang 'dra bas 'jig rten las 'das pa'i sems dang
[\[131a.2\]]por mngon par grub pa nyid kyi phyir/_zhugs pas shin tu 'das pa ni gang gi phyir/_byang chub sems dpa'i skyon med par zhugs pa yin zhes gsungs pa'o/_/rigs su skyes pa dang 'dra bas rigs kyis shin tu 'das pa ni gang gi phyir/_de bzhin gshegs pa'i rigs su skyes pa yin zhes
[\[131a.3\]]gsungs pa'o/_/'dra ba'i bu dang mthun pas theg pa chen po'i spyod pa las skyes pa ni gang gi phyir gnad brjod pas shin tu 'das pa ni [#]gang gi phyir/_gnad brjod pas kha na ma tho ba med pa yin zhes gsungs pa'o/_/'gro ba gzhan du skyes pa dang mthun pas 'jig rten [#]dang 'jig rten las 'das pa'i
[\[131a.4\]]'gro bsam bsdus la/_bsdus pa'i phyir 'gro ba las shin tu 'das pa ni gang gi phyir/_'jig rten gyi 'gro ba thams cad las phyir log pa yin/_'jig rten las 'das pa'i 'gro bar zhugs pa yin zhes gsungs pa'o/_/lus kyi rang bzhin dang mthun pas snying rje'i bdag nyid kyis gzhan gyi
[\[131a.5\]]dgos pa bdag gi dgos pa yin pa nyid kyi phyir chos nyid kyis shin tu 'das pa ni gang gi phyir/_byang chub sems dpa'i chos nyid la gnas pa yin zhes gsungs pa'o/_/btsas nas gnas pa dang mthun pas 'khor ba yongs su mi gtong la kun nas nyon mongs pa med pa'i thabs la mkhas pas gnas
[\[131a.6\]]pa nyid kyi phyir gnas pa shin tu 'das pa ni gang gi phyir/_byang chub sems dpa'i gnas la rab tu gnas pa yin zhes gsungs pa'o/_/btsas nas 'tsho ba dang mthun pas stong pa nyid rtogs pa'i 'phags pa'i shes rab [#]kyi phyir mnyam pa nyid kyis shin tu 'das pa ni gang gi phyir/_dus gsum mnyam
[\[131a.7\]]pa nyid du rtogs [#]pa yin zhes gsungs pa'o/_/phun sum tshogs pa dang mthun pas sangs rgyas kyi rigs las yongs su mi nyams shing mya ngan las 'das pa nyid kyi phyir nges pas shin tu 'das pa na [#]gang gi phyir/_de bzhin gshegs pa'i rigs su nges shing rdzogs pa'i byang chub la gzhol ba
[\[131b\]]
[\[131b.1\]]ma [#]yin zhes gsungs pa'o/_/de ltar thun mong ma yin pa nyid kyi phyir/_so so'i skye bo las byang chub sems dpa'i skye ba mngal du zhugs pa dang mi 'dra ba nyid du yang bstan te/_go rims bzhin du nyon mongs pa dang bcas pa dang nyon mongs pa med pa zhes bya ba'i tha tshig go/_/rigs mi 'dra
[\[131b.2\]]ba nyid dang gnas [#]btsun pa mi 'dra ba nyid dang /_'gro ba mi 'dra ba nyid dang /_lus mi 'dra ba nyid dang /_gnas mi 'dra ba nyid dang /_'tsho ba mi 'dra ba nyid dang /_phun sum tshogs pa mi 'dra ba nyid kyang de bzhin te/_'di ni re zhig bshad pa 'di la gnas pa zhes bya'o/_/de skad du/_kye rgyal
[\[131b.3\]]ba'i sras dag chos 'di lta bu la gnas pa'i byang chub sems dpa' ni byang chub sems dpa'i sa rab tu dga' ba la mi g.yo ba'i tshul gyis rab tu gnas pa yin no zhes gsungs so/_/da ni sa'i nges pa'i tshig ston te/_ji ltar ston zhe na/_mchog tu dga' ba mang bas rab tu dga' ba yin no zhes
[\[131b.4\]]bstan pa'i phyir mchog tu dga' ba ci 'dra ba dang dmigs pa ci 'dra bas sa 'di la rab tu dga' ba yin pa de bcu pa gcig pa dang /_gnyis kyis ston to/_/kye rgyal ba'i sras dag de la byang chub sems dpa'i sa [#]rab tu dga' ba la gnas pa'i byang chub sems dpa' ni mchog tu dga' ba mang ba
[\[131b.5\]]yin/_dang ba mang ba yin/_dga' ba mang ba yin/_rangs pa mang ba yin/_mgu ba mang ba yin/_dga' rlabs mang ba yin/_spro ba mang ba yin/_mi 'khrugs pa mang ba yin/_rnam par 'tshe ba med pa mang ba yin/_khro ba med pa mang ba yin no/_/kye rgyal ba'i sras dag de ltar byang chub
[\[131b.6\]]sems dpa'i sa rab tu dga' ba la gnas pa'i byang chub sems dpa' ni sangs rgyas bcom ldan 'das rnams dang /_sangs rgyas kyi chos rnams dang /_byang chub sems dpa' rnams dang /_byang chub sems dpa'i spyod pa rnams dang /_pha rol tu phyin pa rnam par dag pa dang /_byang chub sems
[\[131b.7\]]dpa'i sa'i khyad par dang /_byang chub sems dpa'i mi 'phrogs pa nyid dang /_de bzhin gshegs pa'i gdams ngag rjes su bstan pa dang /_sems can gyi don rgya cher yang dag par 'thob par byed pa dang /_de bzhin gshegs pa'i ye shes la 'jug pa'i sbyor ba rjes su dran zhing rab tu dga' ba
[\[132a\]]
[\[132a.1\]]yin no/_/phyir zhing mchog tu dga' ba dang ldan pa yin no/_/bdag ni 'gro ba thams cad kyi yul las phyir log go/_/bdag ni sangs rgyas dang nye ba la zhugs so/_/bdag ni byis pa so so'i skye bo'i sa las ring du gyur to/_/bdag ni ye shes kyis dang nye bar gyur to/_/
[\[132a.2\]]bdag ni ngan song ngan 'gro log par ltung ba thams cad kyi rgyun chad pa'o/_/bdag ni sems can thams cad kyi ston par 'gyur ro/_/bdag ni de bzhin gshegs pa rnams mthong ba dang nye bar gyur to/_/bdag ni sangs rgyas kyi yul la yang dag par byung ngo /_/bdag ni byang chub sems dpa'
[\[132a.3\]]thams cad kyi mnyam pa nyid dang ldan par gyur to/_/bdag ni 'jigs pa dang /_dngang ba [#]dang /_bag tsha ba dang bral lo zhes mchog tu dga' ba bskyed do zhes 'byung ngo /_/mchog tu dga' ba zhes bya ba ni sems mgu ba dang /_yid bde ba dang yid rangs pa'o/_/de yang rnam pa dgur rig par bya ste/_
[\[132a.4\]]dkon mchog gsum po dag la dang ba'i mchog tu dga' ba ni gang gi phyir/_dang ba mang ba yin zhes gsungs pa'o/_/dmigs pa la dga' bas tshim pa nyid kyi [#]phyir dga' ba'i mchog tu dga' ba ni gang gi phyir dga' ba mang ba yin zhes gsungs pa'o/_/bdag gi rtogs pa'i khyad par la rtog [#]
[\[132a.5\]]pa nyid kyi [#]phyir rangs pa'i mchog tu dga' ba ni gang gi phyir/_rangs pa mang ba yin zhes gsungs pa'o/_/rang gi lus dang sems la phan btags te/_brtas [#]pa nyid kyi phyir mgu ba'i mchog tu dga' ba ni gang gi [#]phyir/_mgu ba mang ba yin zhes gsungs pa'o/_/rang gi lus dang sems la
[\[132a.6\]]khyab par phan btags [#]pa nyid kyi phyir dga' rlabs kyi [#]mchog tu dga' ba ni gang gi phyir/_dga' rlabs mang ba yin zhes gsungs pa'o/_/byang chub la nye bar gyur par rtog pa nyid kyi phyir spro ba'i mchog tu dga' ba ni gang gi phyir/_spro ba mang ba yin zhes gsungs pa'o/_/rang gi sems kyi [#]rgyud
[\[132a.7\]]yongs su smin par bya ba'i phyir/_'bel ba'i gtam rnam par gtan la 'bebs pa'i dus na 'khrugs pa med pa de nyid kyi phyir mi 'khrugs pa'i mchog tu dga' ba ni gang gi phyir/_mi 'khrugs pa mang ba yin [#]zhes gsungs pa'o/_/gzhan yang yongs su smin par bya ba'i phyir sems can sdud pa'i dus
[\[132b\]]
[\[132b.1\]]na snying rje dang des pa gnyis kyis rnam par mi 'tshe ba'i mchog tu dga' ba ni gang gi phyir/_rnam par 'tshe ba med pa mang ba yin zhes gsungs pa'o/_/de log par zhugs pa'i dus na bzod pas mi khro ba'i mchog tu dga' ba ni gang gi phyir/_khro ba med pa mang ba yin zhes gsungs pa'o/_/
[\[132b.2\]]de'i 'og tu dmigs pa gang gis rab tu dga' ba yin pa de bcu pa gnyis pa dang /_gsum pas ston to/_/dmigs pa de yang rnam pa gnyis te/_ma 'ongs pa na thob par bya ba dang da ltar [#]byung ba na thob pa'o/_/de la ma 'ongs pa na thob par bya ba'i dbang du mdzad nas/_sangs rgyas bcom
[\[132b.3\]]ldan 'das rnams rjes su dran zhing mchog tu dga' ba yin zhes rgya cher gsungs so/_/ji ltar rjes su dran zhe na/_sangs rgyas bcom ldan 'das rnams ni de 'dra ste/_bdag kyang de 'dra bar 'gyur ro snyam du yid la byed pa'o/_/sangs rgyas rjes su dran pa de yang rnam pa dgur rig par
[\[132b.4\]]bya ste/_chos las sangs rgyas rjes su dran pa ni gang gi phyir sangs rgyas kyi chos rnams zhes gsungs pa'o/_/byang chub sems dpa' las sangs rgyas rjes su dran pa ni gang gi phyir/_byang chub sems dpa' rnams zhes gsungs pa'o/_/spyod pa las sangs rgyas rjes su dran pa ni gang gi phyir/_
[\[132b.5\]]byang chub sems dpa'i spyod pa rnams zhes gsungs pa'o/_/rnam par dag pa las [#]sangs rgyas rjes su dran pa ni gang gi phyir/_pha rol tu phyin pa rnam par dag pa zhes gsungs pa'o/_/khyad par can nyid las sangs rgyas rjes su dran pa ni gang gi phyir/_byang chub sems dpa'i sa'i khyad par
[\[132b.6\]]zhes gsungs pa'o/_/mi 'phrogs pa nyid las sangs rgyas rjes su dran pa ni gang gi phyir/_byang chub sems dpa' [#]mi 'phrogs pa nyid ces gsungs pa'o/_/gdams ngag rjes su bstan pa las sangs rgyas rjes su dran pa ni gang gi phyir/_de bzhin gshegs pa'i gdams ngag rjes su bstan
[\[132b.7\]]pa zhes gsungs pa'o/_/yang dag par thob par byed pa las sangs rgyas rjes su dran pa ni gang gi phyir/_sems can gyi don yang dag par thob par byed pa zhes gsungs pa'o/_/'jug pa las sangs rgyas rjes su dran pa ni gang gi phyir/_de bzhin gshegs pa'i ye shes la 'jug pa'i sbyor ba
[\[133a\]]
[\[133a.1\]]rjes su dran zhing mchog tu dga' ba yin zhes gsungs pa'o/_/de la rjes su dran pa dang po dang lhan cig pa'i dran pa gnyis ni sangs rgyas dang chos la ste/_sangs rgyas rnams ni de 'dra ste/_bdag kyang de 'dra bar 'gyur ro snyam du sems pa ni sangs rgyas rjes su [#]dran pa'o/_/
[\[133a.2\]]sangs rgyas kyi chos kyang rjes su dran pa ni sangs rgyas kyi chos rjes su dran pa'i phyir ro/_/gnyis ni de'i rigs [#]la ste/_byang chub sems dpa' las sangs rgyas rjes su dran pa ni byang chub sems dpa' rjes su dran pa'i phyir ro/_/spyod pa las sangs rgyas rjes su dran pa ni byang chub sems dpa'i spyod
[\[133a.3\]]pa rjes su dran pa'i phyir te/_go rims bzhin no/_/lhag ma rnam par dag pa las sangs rgyas rjes su dran pa ni pha rol tu phyin pa rnam par dag pa rjes su dran pa'i phyir ro/_/khyad par can nyid las sangs rgyas rjes su dran pa ni byang chub sems dpa'i sa'i khyad par rjes su dran pa'i phyir ro/_/mi
[\[133a.4\]]'phrogs pa nyid las sangs rgyas rjes su dran pa ni byang chub sems dpa'i mi 'phrogs pa nyid rjes su dran pa'i phyir ro/_/gdams ngag rjes su bstan pa las sangs rgyas rjes su dran pa ni/_de bzhin gshegs pa'i gdams ngag rjes su bstan pa rjes su dran pa'i phyir ro/_/yang dag par thob par
[\[133a.5\]]byed pa las sangs rgyas rjes su dran pa ni sems can gyi [#]don yang dag par thob par byed pa rjes su dran pa'i phyir ro/_/'jug pa las sangs rgyas rjes su dran pa ni de bzhin gshegs pa'i ye shes la 'jug pa'i sbyor ba rjes su dran pa'i phyir ro/_/rab tu phye ba gang yin pa de ni byang chub sems dpa'i
[\[133a.6\]]rigs kyi spyod pa'o/_/ji lta bus rab tu phye ba de ni rjes su dran pa rnams su rig par bya'o/_/gang gis rab tu phye zhe na/_de ni pha rol tu phyin pa rnam par dag pas rab tu phye ba'o/_/byang chub sems dpa'i spyod pa de ji ltar rab tu phye zhe na/_sa'i khyad par du 'gro ba dang /_sa'i mthar phyin par 'gro ba
[\[133a.7\]]dang /_de la gdams ngag ma lus par [#]rnyed pa dang /_'bras bur yod par sems can gyi don la sbyor ba dang /_de bzhin gshegs pa'i sa la 'jug pa'i sbyor bas [#]rab tu phye ba'o/_/'dir yang spyod pa la sangs rgyas rjes su dran pa ni yan lag dang /_nye ba'i yan lag tu rig par bya'o/_/de'i 'og
[\[133b\]]
[\[133b.1\]]tu de ltar byung ba na thob pa'i dmigs pa'i dbang du mdzad nas phyir zhing mchog tu dga' ba dang ldan pa yin te/_bdag ni so so'i skye bo thams cad kyi yul las phyir log go zhes rgya cher gsungs te/_so so'i skye bo longs spyod las phyir log pa'i phyir ro/_/phyir log pa de yang rnam pa dgu
[\[133b.2\]]ste/_'jug pas phyir log pa ni gang gi phyir/_bdag ni sangs rgyas dang nye ba la zhugs so zhes gsungs pa'o/_/ring ba'i dngos pos phyir log pa ni gang gi phyir/_bdag ni byis pa so so'i skye bo'i sa las ring du gyur to zhes gsungs pa'o/_/nye ba'i dngos pos phyir log pa ni gang gi phyir/_
[\[133b.3\]]bdag ni ye shes kyis dang nye bar gyur to zhes gsungs pa'o/_/rgyun chad pas phyir log pa ni gang gi phyir/_bdag ni ngan song ngan 'gro log par ltung ba thams cad kyi rgyun chad pa'o zhes gsungs pa'o/_/ston pas phyir log pa ni gang gi phyir/_bdag ni sems can thams cad kyi ston par
[\[133b.4\]]gyur to zhes gsungs pa'o/_/mthong ba dang nye bas phyir log pa ni gang gi phyir/_bdag ni de bzhin gshegs pa mthong ba dang nye bar gyur to zhes gsungs pa'o/_/'byung bas phyir log pa ni gang gi phyir/_bdag ni sangs rgyas kyi yul la yang byung ngo zhes gsungs pa'o/_/mnyam pa
[\[133b.5\]]nyid kyi [#]phyir log pa ni gang gi phyir/_bdag ni byang chub sems dpa' thams cad kyi mnyam pa nyid dang ldan par gyur to zhes gsungs pa'o/_/bral bas phyir log pa ni gang gi [#]phyir/_bdag ni 'jigs [#]pa dang /_bag tsha ba dang bral lo zhes gsungs pa'o/_/de la gcig ste 'jug pas phyir log
[\[133b.6\]]pa ni longs spyod mi 'dra bas rab tu phye ba'o/_/gnyis te ring ba'i dngos pos phyir log pa dang /_nye ba'i dngos pos phyir log pa ni lus mi 'dra bar rab tu phye ba'o/_/lhag ma drug po rgyun chad pas phyir log pa dang /_ston pas phyir log pa dang /_mthong ba dang nye bas phyir log pa dang /_'byung bas
[\[133b.7\]]phyir log pa dang /_mnyam pa nyid kyis [#]phyir log pa dang /_bral bas phyir log pa ni sgrub pa mi 'dra ba nyid dang /_gcig gi grogs su gcig gyur pa'i dngos po [#]mi 'dra ba nyid dang /_gzhan gyi dbang du gyur pa mi 'dra ba nyid dang /_yul mi 'dra ba nyid dang /_'tsho ba mi 'dra ba nyid dang /_phun
[\[134a\]]
[\[134a.1\]]sum tshogs pa mi 'dra ba nyid kyis rab tu phye ba ste/_go rims bzhin no/_/de la 'jigs pa ni mi 'dod par ltung [#]du dogs pa ste/_sems pa yid mi bde ba dang mtshungs par ldan pa'o/_/de yang sems dang lus 'gyur bar byed pa'i bye brag gis dngang ba dang bag tsha ba
[\[134a.2\]]zhes bya'o/_/de'i 'og tu 'jigs [#]pa de dag gang yin pa dang /_ji ltar de gzhi dang bral ba dang med pa de ston te/_kye rgyal ba'i sras dag ji ltar byang chub sems dpa' byang chub sems dpa'i sa rab tu dga' ba 'di thob ma thag tu 'jigs pa gang dag yin pa 'di lta ste/_'tsho ba [#]med pas
[\[134a.3\]]'jigs [#]pa'am/_tshigs su bcad [#]pa med pas 'jigs pa'am/_'chi bas 'jigs pa'am/_ngan 'gros 'jigs pa'am/_'khor gyi nang du bag tsha bas 'jigs pa de dag thams cad de la med pa yin no/_/de ci'i phyir zhe na/_'di ltar de ni bdag gi 'du shes dang bral bas/_bdag
[\[134a.4\]]phongs [#]par sems pa yang med na/_yo byad thams cad la phongs [#]par sems pa lta ga la yod de/_de'i phyir de la 'tsho ba med pas 'jigs pa med pa yin no/_/de ni su las kyang rim gror bya ba cung zad tsam yang re ba med kyi/_gzhan du na bdag nyid kyis sems can de dag la yo byad mang po thams cad
[\[134a.5\]]kyis bsdu bar bya'o snyam du sems te/_de'i phyir de la tshigs su bcad pa med pas 'jigs pa med pa yin no/_/de bdag tu lta ba dang bral bas [#]bdag gi 'du shes med de/_de'i phyir de la 'chi bas 'jigs pa med pa yin no/_/bdag shi nas kyang gdon mi za bar sangs rgyas dang /_byang chub sems dpa'
[\[134a.6\]]dag dang mi 'bral bar 'gyur ro snyam ste/_de'i phyir de la ngan 'gros 'jigs pa med pa yin no/_/bdag gi bsam pa dang mtshungs pa yang 'jig rten na su yang med na/_ches lhag par ltag la yod [#]snyam ste/_de'i phyir de la 'khor gyi nang du bag tsha ba'i 'jigs pa med pa yin no zhes bya'o/_/'di dag ni sa'i mi
[\[134a.7\]]mthun pa'i phyogs yin pa'i phyir dang /_sa'i legs pa'i khyad par yongs su bstan pa'i phyir ro/_/'jigs pa de dag las dang po dang /_gnyis pa dang /_tha ma dang /_gsum ni lus dang /_ngag dang /_sems kyis myong ba'i gnas yin no/_/gsum pa dang bzhi pa ni 'dod pa dang mi 'dod pa bde 'gro
[\[134b\]]
[\[134b.1\]]dang ngan 'gro'i lus dang 'bral ba dang /_'phrad pa'i gnas yin pas lus kyi gnas te/_de'i phyir lnga kho na'o/_/brdeg pa dang bcing ba la sogs pa'i 'jigs [#]pa rnams kyang 'di dag gi nang du 'dus pa'i phyir ro/_/'jigs pa'i gzhi ni mdor bsdu na gnyis su bstan te/_leg pa'i shes bya la
[\[134b.2\]]mngon par zhen pa'i 'du shes dang /_lta ba dang /_sred pa la mngon par zhen pa'i mtshan nyid dang /_dge ba'i rtsa ba chung ba nyid de/_de'i gnyen po ni 'di ltar de ni bdag gi [#]'du shes dang bral bas/_bdag la phangs par sems pa yang med na/_yo byad thams cad la phangs par sems pa ltag
[\[134b.3\]]la yod ces bya ba dang /_de ni su las kyang rim gror bya ba [#]cung zad tsam yang re ba med kyi/_gzhan du na bdag nyid kyis sems can de dag la yo byad mang po thams cad kyis [#]sdud par bya'o snyam du sems zhes bya ba dang /_de bdag tu lta ba dang bral bas bdag gi 'du shes med ces bya ba dang /_bdag shi nas
[\[134b.4\]]kyang gdon mi za bar sangs rgyas dang /_byang chub sems dpa' dag dang mi bral [#]bar 'gyur snyam zhes bya ba dang bdag gi bsam pa dang mtshungs pa yang 'jig rten na su yang med na/_ches lhag pa lta ga la [#]yod snyam zhes bya ba'o[#]/_/kye rgyal ba'i sras dag de ltar 'jigs pa dang /_dngang ba [#]dang /_bag tsha
[\[134b.5\]]ba dang /_spu zing zhes byed pa med pa'i byang chub sems dpa' ni snying rje chen po sngon du 'gro ba'i phyir lhag pa'i bsam pa ma nyams pa dang /_mi dma' bas dge ba'i rtsa ba thams cad yang dag par bsdu ba'i phyir rab tu sbyor bar byed de zhes bya ba la de ltar 'jigs [#]pa dang /_dngang ba [#]dang /_bag cha ba dang /_spu zing
[\[134b.6\]]zhes byed pa med ces bya bas ni sngar 'jigs [#]pa bstan pa nyid kyi [#]lus 'byung ba'i bye brag can ston to/_/ma [#]nyams pa dang mi nyams zhes bya ba ni nyon mongs pa dang /_theg pa dman pa yid la byed pa dang ma 'dres pa'i phyir ro/_/dge ba'i rtsa ba thams cad yang dag par bsdu ba'i phyir zhes bya ba ni gang dag sa des
[\[134b.7\]]bsdus pa rnams so[#]/_/sbyor bar byed pa de yang ji lta bu zhe na/_bsam pa phun sum tshogs pa dang /_sbyor ba phun sum tshogs pa dang /_yongs su bsngo ba phun sum tshogs pa dang /_phun sum tshogs pa rnam pa gsum gyis te/_de ni bcu pa gsum gyis ston to/_/dad pa'i dbang gi phyir dang /_dang
[\[135a\]]
[\[135a.1\]]ba mang ba'i phyir dang /_mos pa rnam par dag pa'i phyir dang /_srid par 'dzin pa mang ba'i phyir dang /_snying brtse ba dang /_snying rje mngon par bsgrub [#]pa'i phyir dang /_byams pa chen po dang ldan pa'i phyir dang /_yid yongs su mi skyo ba'i phyir dang /_ngo tsha shes shing khrel yod pa'i
[\[135a.2\]]rgyan gyi phyir dang /_bzod cing des pa dang ldan pa'i phyir dang /_de bzhin gshegs pa dgra bcom pa yang dag par rdzogs pa'i sangs rgyas kyi bstan pa la gus shing rim gro byed pa mang ba'i phyir zhes bya ba bcu pa 'dis ni bsam pa phun sum tshogs pa ston to/_/de la dngos po gang dag la dad pa de dbang
[\[135a.3\]]du byed pa de'i bye brag gis dbang de rnam pa dgur rig par bya ste/_dkon mchog gsum po dag la dang ba'i dad pa'i dbang ni gang gi phyir dang ba mang ba'i phyir zhes gsungs pa'o/_/bdag gis [#]rtogs pa la rnam par dag pa'i dad pa'i dbang ni gang gi phyir/_mos pa rnam par dag pa'i [#]phyir zhes gsungs
[\[135a.4\]]pa'o/_/gzhan gyis rtogs pa la srid par 'dzin pa'i dad pa'i dbang ni gang gi [#]phyir srid par 'dzin pa mang ba'i phyir zhes gsungs pa'o/_/sems can yongs su smin par bya ba'i phyir brtse ba dang /_snying rje'i dad pa'i dbang dang /_byams pa'i dad pa'i dbang ni gang gi phyir/_snying brtse ba dang /_snying rje mngon
[\[135a.5\]]par bsgrub [#]pa'i phyir dang /_byams pa chen po dang ldan pa'i phyir zhes gsungs pa ste/_snying brtse ba dang /_snying rje ni sdug bsngal sel ba'i rnam pa yin no/_/mngon par sgrub pa ni phyir zhing mngon sum du byed par rig par bya'o/_/byams pa ni bdag gis de dag bskyab bo snyam pa'i rnam pa de lta bu yin
[\[135a.6\]]no/_/de yongs su smin par bya ba de lta bu tshe rabs du mar rab tu bsgrubs pa'i phyir yun ring du 'khor bar khas blangs pas yongs su mi skyo ba'i dad pa'i dbang ni gang gi phyir/_yid yongs su mi skyo ba'i phyir zhes gsungs pa'o/_/nyon mongs pa can ma yin par 'khor bar bya ba'i phyir/_ser sna la sogs
[\[135a.7\]]pa pha rol tu phyin pa'i mi mthun pa'i phyogs kyi chos la 'dzem pas [#]chu gang dang ngo tsha shes shing khrel yod pa'i dad pa'i dbang ni gang gi phyir/_ngo tsha shes shing khrel yod pa'i rgyan gyi phyir zhes gsungs pa'o/_/chos mthun pa la rnam par tho mi 'tshams [#]pas des pa'i dad pa'i dbang ni gang gi phyir bzod
[\[135b\]]
[\[135b.1\]]cing des pa dang ldan pa'i phyir zhes gsungs pa'o/_/de la bsti stang byed pas bstan pa la gus pa'i dad pa'i dbang ni gang gi phyir/_de bzhin gshegs pa dgra bcom pa yang dag par rdzogs pa'i sangs rgyas bstan pa la gus shing rim gro byed pa'i phyir zhes gsungs pa'o/_/tha ma'i gsum pos ni gang
[\[135b.2\]]gis te pha rol tu phyin pa rnams dang /_gang dag gis te grogs dag dang /_gang la ste bstan pa la rab tu sbyor ba de yongs su bstan to/_/de lta bu re zhig bsam pa phun sum tshogs pas brtson par byed pa'o/_/sbyor ba phun sum tshogs pa ji lta bu zhe na/_nyin mtshan du dge ba'i rtsa ba
[\[135b.3\]]sogs pas mi ngoms pa'i phyir dang /_dge ba'i bshes gnyen la brten pa'i phyir dang /_chos kyi [#]kun dga' la dga' ba'i phyir dang /_mang du thos pa tshol bas [#]ngoms mi myong ba'i phyir dang /_ji skad thos pa'i chos la tshul bzhin rtogs pa'i phyir dang /_yid gnas med pa'i phyir dang /_rnyed pa
[\[135b.4\]]dang /_bkur sti dang /_tshigs su bcad pa la chags pa med pa'i phyir dang /_yo byad la phangs par sems shing mngon par dga' ba med pa'i phyir dang /_sems bskyed [#]pa rin po che lta bu ngoms pa med par mngon par bsgrub [#]pa'i phyir zhes bya ba 'dis sbyor ba phun sum tshogs pa ston to/_/dge ba'i rtsa
[\[135b.5\]]ba sogs pa la rgyun mi 'chad par mngon par brtson pa nyid ni gang gi phyir/_nyin mtshan du dge ba'i rtsa ba sogs pas mi ngoms pa'i zhes gsungs pa'o/_/sogs pa de yang rnam pa brgyad du rig par bya ste/_chud mi za bar bya ba'i phyir bsnyen bkur byed pa sogs pa ni gang gi phyir/_dge ba'i bshes
[\[135b.6\]]gnyen la brtan [#]pa'i phyir zhes gsungs pa'o/_/de nas 'bel ba'i gtam rnam par gtan la 'bebs pa'i dga' bas chos kyi kun [#]dga' ba sogs pa ni gang gi phyir/_chos kyi kun dga' la dga' ba'i phyir zhes gsungs pa'o/_/mang du thos pa la sogs pa ni [#]gang gi phyir/_mang du thos pa [#]tshol
[\[135b.7\]]ba la ngoms mi myong ba'i phyir zhes gsungs pa'o/_/rtog pa la sogs pa ni gang gi phyir/_ji skad thos pa'i chos la tshul bzhin rtog [#]pa'i phyir zhes gsungs pa'o/_/gnas med pa la sogs pa ni gang gi phyir/_yid gnas med pa'i phyir zhes gsungs pa'o/_/mang du thos pa la sogs pa gsum
[\[136a\]]
[\[136a.1\]]bshad ma thag pa gsum po de dag ni thos pa dang /_bsam [#]pa dang bsgom [#]pa rnams dang go rims bzhin no/_/gnas med pa ni 'dir bsam gtan gyi ro myang ba med par rig par bya'o/_/byang chub sems dpa'i bslab pa rnams la bar du gcod [#]pa yongs su spang ba'i [#]phyir/_rnyed
[\[136a.2\]]pa dang /_bkur sti thob pa dang /_ma thob pa la lhag par chags pa med pa sogs pa dang /[# ]mngon par dga' ba med pa sogs pa ni gang gi phyir/_rnyed pa dang /_bkur sti dang /_tshigs su bcad pa la chags pa med pa'i phyir dang /_yo byad la phangs par
[\[136a.3\]]sems shing mngon par dga' ba med pa'i phyir zhes gsungs pa'o/_/'jig rten las 'das pa'i sems rgyun mi 'chad par mngon du byed pas rin po che lta bu'i sems sogs pa ni gang gi phyir/_sems bskyed pa rin po che lta bu ngoms pa med par mngon par bsgrub [#]pa'i phyir zhes
[\[136a.4\]]gsungs pa ste/_de lta bu ni sbyor ba phun sum tshogs pas brtson par byed pa'o/_/[#]yongs su bsngo ba phun sum tshogs pas brtson par byed pa ji lta bu zhe na/_thams cad mkhyen pa'i sa mngon par 'dod pa'i phyir dang /_de bzhin gshegs pa'i stobs dang /_mi 'jigs pa dang /_sangs
[\[136a.5\]]rgyas kyi chos ma 'dres pa dag la lhag par dmigs pa'i phyir dang /_pha rol tu phyin pa chags pa med pa yongs su tshol ba'i phyir dang /_sgyu dang g.yo yongs su spangs pa'i phyir dang /_ji skad smras pa de ltar byed pa'i phyir dang /_rtag tu rgyun mi 'chad par bden pa'i tshig lhur len pa'i phyir dang /_
[\[136a.6\]]de bzhin gshegs pa'i rigs sun par mi byed pa'i phyir dang /_byang chub sems dpa'i bslab pa mi gtong ba dang /_ri'i dbang po'i rgyal po [#]ltar thams cad mkhyen pa nyid kyi [#]sems mi g.yos pa'i phyir dang /_'jig rten pa'i bya ba thams cad kyang mi 'dod la/_'jig rten las 'das pa'i lam dang
[\[136a.7\]]yang ldan pa'i phyir dang /_byang chub kyi yan lag gi tshogs sogs pa la chog mi shes pa'i phyir dang /_rtag tu rgyun mi 'chad par gong nas gong du khyad par du 'phags pa yongs su tshol ba'i phyir ro zhes bya ba 'dis ni yongs su bsngo ba phun sum tshogs pa ston to/_/de la thams cad mkhyen pa'i sa
[\[136b\]]
[\[136b.1\]]mngon par 'dod pa ni yan lag go/_/de bzhin gshegs pa'i stobs la dmigs pas thams cad mkhyen pa'i sa mngon par 'dod pa dang /_rnam par dag pas thams cad mkhyen pa'i sa mngon par 'dod pa dang /_yongs su spong bas thams cad mkhyen pa'i sa mngon par 'dod pa dang /_
[\[136b.2\]]ji skad smras pa de ltar byed pa nyid kyis thams cad mkhyen pa'i sa mngon par 'dod pa dang /_rjes su srung bas [#]thams cad mkhyen pa'i sa mngon par 'dod pa dang /_rigs sun par mi byed pas thams cad mkhyen pa'i sa mngon par 'dod pa dang /_mi gtong bas thams cad mkhyen pa'i sa
[\[136b.3\]]mngon par 'dod pa dang /_mi g.yos pas thams cad mkhyen pa'i sa mngon par 'dod pa dang /_mi 'dor la ldan pa nyid kyis [#]thams cad mkhyen pa'i sa mngon par 'dod pa dang /_sogs pas thams cad mkhyen pa'i sa mngon par 'dod pa dang /_yongs su tshol bas thams cad
[\[136b.4\]]mkhyen pa'i sa mngon par 'dod pa ni nye ba'i yan lag go/_/de la thams cad mkhyen pa'i sa mngon par 'dod pa ni gang mngon par 'dod pa'o/_/de bzhin gshegs pa'i stobs dang /_mi 'jigs pa dang /_sangs rgyas kyi chos ma 'dres pa la lhag par dmigs pa ci 'dra ba mngon par
[\[136b.5\]]'dod pa'o/_/pha rol tu phyin pa chags pa med pa yongs su tshol ba ni ji ltar mngon par 'dod pa'o/_/de dag la brten [#]nas thams cad mkhyen pa'i sa mngon par 'dod pa la sogs pa mngon par 'dod pa gsum rig par bya'o/_/pha rol tu phyin pa chags pa med pa yongs su tshol ba ste/_ji
[\[136b.6\]]ltar mngon par 'dod pa de'i rab tu dbye ba la brten nas mngon par 'dod pa gzhan rnams rig par bya'o/_/de la sbyin pa'i pha rol tu phyin pa'i dri ma ni gnyis te/_sgyu dang g.yo'o/_/des slong ba zlog [#]par byed cing khas mi len to/_/ji skad smras pa bzhin du mi byed pa ni des na khas blangs kyang
[\[136b.7\]]sbyin par mi byed de/_de gnyis kyi [#]gnyen por sgyu dang g.yo yongs su spangs pa'i phyir dang /_ji skad smras pa de ltar byed pa'i phyir zhes bya ba gsungs so/_/tshul khrims kyi pha rol tu phyin pa'i dri ma ni gcig ste/_bden pa'i tshig rjes su mi bsrung [#]ba'o/_/des ni yang dag par blangs te dam bcas
[\[137a\]]
[\[137a.1\]]pa yang zhig par byed la/_zhig par byas [#]pa yang 'chab par byed de/_de'i gnyen por rtag tu rgyun mi 'chad par bden pa'i tshig lhur len pa'i phyir zhes bya ba gsungs so/_/bzod pa'i pha rol tu phyin pa'i dri ma ni gcig ste/_de bzhin gshegs pa'i rigs sun par
[\[137a.2\]]byed pa'o/_/ji ltar na byang chub sems dpa' de bzhin gshegs pa'i rigs sun par byed pa yin zhe na/_gzhan la rnam par tho 'tshams [#]pa'i las kyis so/_/gzhan la snying brtse ba'i las can ni de bzhin gshegs pa'i rigs yin no/_/de bas gzhan la rnam par tho 'tshams [#]pa ni de'i
[\[137a.3\]]rigs can gyi las ngan pa yin par shes par bya ste/_de'i gnyen por de bzhin gshegs pa'i rigs sun par mi byed pa'i phyir zhes bya ba gsungs so/_/brtson 'grus kyi pha rol tu phyin pa'i dri ma ni gcig ste/_byang chub sems dpa'i bslab pa mang ba bya dka' ba dus ring po la spro ba nyams pa'o/_/de'i
[\[137a.4\]]gnyen por byang chub sems dpa'i bslab pa mi gtong ba'i phyir zhes bya ba gsungs so/_/bsam gtan gyi pha rol tu phyin pa'i dri ma ni gnyis te/_sems rnam par g.yeng ba dang /_de'i rgyus zil gyis gnon pa'o/_/de'i gnyen por ri'i dbang po'i rgyal po [#]de ltar thams cad mkhyen pa nyid kyi sems
[\[137a.5\]]mi g.yos pa'i phyir zhes bya ba gsungs pa'o/_/shes rab kyi pha rol tu phyin pa'i dri ma ni gsum ste/_'khor ba dang mya ngan las 'das pa la shin tu mi phyogs shing mngon du phyogs pa'i phyir/_thabs mi mkhas pa dag 'jig rten las 'das pa'i lam mi [#]spogs pa dang /_khyad par thob pas chog [#]
[\[137a.6\]]par 'dzin pa ste/_de dag gi gnyen por 'jig rten gyi bya ba thams cad kyang mi 'dor la 'jig rten las 'das pa'i lam dang ldan pa'i phyir dang /_byang chub kyi yan lag gi tshogs sogs pa la chog mi shes pa'i phyir dang /_rtag tu rgyun mi 'chad par gong nas gong du khyad par du 'bogs pa
[\[137a.7\]]yongs su tshol ba'i phyir ro zhes bya ba gsungs te go rims bzhin no/_/de lta bu ni yongs su bsngo ba phun sum tshogs pas yang dag par brtson par byed pa'o/_/'di ni sbyor bas bstan [#]pa yin te/_sbyor ba ni rnam pa bzhi ste/_dad pa dang /_'dun pa dang /_brtson 'grus dang /_thabs so/_/bcu
[\[137b\]]
[\[137b.1\]]pa dang po las dad pa'i dbang zhes bya ba ste/_dad pa'i dbang gis ni 'dun pa yang bsdus par 'gyur ro/_/gnyis pa las nyin mtshan du dge ba'i rtsa ba sogs pas ngoms mi myong ba ni brtson 'grus so/_/gsum pa las thams cad mkhyen pa'i sa mngon par 'dod pa zhes bya ba la
[\[137b.2\]]sogs pa ni thabs yin no/_/'di ni sa bshad pa 'di la rab tu gnas pa zhes bya ste/_'di ltar 'og nas/_kye rgyal ba'i sras dag sa yongs su sbyong ba'i chos kyi [#]rnam pa 'di lta bu dag dang ldan pa'i byang chub sems dpa'i ni byang chub sems dpa'i sa rab tu dga' ba la rab tu gnas pa yin
[\[137b.3\]]te zhes gsungs pa'o//_//de ltar sa bshad nas sa 'di la gnas pa khyad par gang gis/_nyan thos dang rang sangs rgyas rnams las khyad par du 'phags pa de ston to/_/khyad par de ni rnam pa gsum ste/_'dun pa'i khyad par dang /_sgrub pa'i khyad par dang /_'bras bu'i phan
[\[137b.4\]]yon gyi khyad par ro/_/de la 'dun pa'i khyad par ni smon lam chen po bcu po rnams te/_de dag gis [#]bshad pa ni byang chub sems dpa'i sa rab tu dga' ba de la gnas shing /_smon lam chen po rnam pa 'di lta bu 'di dag dang /_brtson pa chen po dang /_mngon par sgrub pa chen po dang /_mngon
[\[137b.5\]]par sgrub pa'o[#]/_/'di lta ste/_sangs rgyas ma lus pa la mchod pa dang /_rim gro lhag ma med pa mtha' dag bya ba'i phyir/_rnam pa thams cad mchog dang ldan par mos pa rgya chen pos rnam par dag pa/_chos kyi dbyings ltar rgya che ba/_nam mkha'i khams kyi mthas gtugs pa/_phyi
[\[137b.6\]]ma'i mtha'i mur thug pa[#]/_bskal pa bgrangs pa dang /_sangs rgyas 'byung ba 'grangs [#]pa thams cad du mchod pa dang /_rim gro chen po bya ba rgyun mi 'chad pa'i zhes bya ba ni dang po yin no/_/de la ma lus pa ni sangs rgyas rnams so/_/lhag ma med pa ni mchod pa'o/_/mtha' dag ni rim
[\[137b.7\]]gro bya ba'o/_/de la sangs rgyas ni rnam pa gsum ste/_kun rdzob kyi sangs rgyas dang /_gzugs kyi sku'i sangs rgyas dang /_chos kyi sku'i sangs rgyas so/_/mchod pa la yang rnam pa gsum ste/_rnyed pa'i mchod pa ni na bza' dang /_zhal zas la sogs pas so/_/bkur sti'i mchod pa ni
[\[138a\]]
[\[138a.1\]]gdugs dang rgyal mtshan dang ba dan la sogs pas so/_/sgrub pa'i mchod pa ni dad pa la sogs pa'i [#]sgrub pas so/_/rim gro bya ba yang rnam pa gsum ste/_yang dag par tshol bas rim gro bya ba dang /_bsnyen bkur bya bas rim gro bya ba dang /_sgrub pas rim gro bya ba ste/_
[\[138a.2\]]de'i phyir smon pas sangs rgyas ma lus pa la mchod pa dang /_rim gro lhag ma med pa mtha' dag bya ba'i phyir zhes bya'o/_/rnam pa thams cad mchog dang ldan pa/_de ni dngos po sna tshogs mang ba'i phyir dang /_dngos po gya [#]nom pa'i phyir ro/_/mos pa rgya chen pos rnam par dag pa [#]ni dang ba drag pa dang /_
[\[138a.3\]]byang chub tu yongs su bsngos pa'i mos pas so/_/chos kyi dbyings ltar rgya che ba ni/_/dge ba'i rtsa ba gzhan [#]thams cad pas mchog tu gyur pa'i phyir ro/_/nam mkha'i khams kyi [#]mthas gtugs [#]pa ni 'bras bu 'dod pa ni mi rtag pa'i rgyu nyid du zad mi shes pa'i phyir ro/_/phyi ma'i mtha'i mur thug pa ni 'bras bu
[\[138a.4\]]rtag pa mya ngan las 'das pa thob pa'i rgyur gyur pa'i phyir ro/_bskal pa thams cad dang /_sangs rgyas 'byung ba thams cad du rgyun mi 'chad pa'i smon lam dang po 'di lta bu 'di ni chen po rnam pa drug gi smon lam chen por yongs su bstan te/_gnas chen po ni gang gi phyir sangs rgyas ma lus pa la
[\[138a.5\]]mchod pa dang rim gro lhag ma med pa mtha' dag bya ba'i phyir zhes gsungs pa'o/_/dngos po chen po ni gang gi phyir rnam pa thams cad mchog dang ldan pa zhes gsungs pa'o/_/bsam pa chen po ni gang gi phyir mos pa rgya chen pos rnam par dag ces gsungs pa'o/_/bsod nams yongs su 'dzin pa chen
[\[138a.6\]]po ni gang gi phyir chos kyi dbyings ltar rab tu rgya che ba zhes gsungs pa'o/_/rgyu'i dngos po chen po ni gang gi phyir nam mkha'i khams kyi mthas gtugs pa zhes gsungs pa'o/_/dus chen po ni gang gi phyir phyi ma'i mtha'i mur thug pa zhes gsungs pa ste/_smon lam chen po mngon par sgrub bo/_/'di lta
[\[138a.7\]]ste/_de bzhin gshegs pa thams cad kyis [#]gsungs pa'i chos kyi lugs yang dag par gzung ba'i phyir dang /_sangs rgyas thams cad kyi [#]byang chub yang dag par yongs su gzung ba'i phyir dang /_yang dag par rdzogs pa'i sangs rgyas thams cad kyi bstan pa yongs su bsrung ba'i phyir/_chos kyi dbyings
[\[138b\]]
[\[138b.1\]]ltar rgya che ba/_nam mkha'i khams kyi mthas gtugs pa/_phyi ma'i mtha'i mur thug pa/_bskal pa bgrangs pa dang /_sangs rgyas 'byung ba bgrangs pa thams cad du dam pa'i chos yongs su gzung bar bya ba rgyun mi 'chad pa [#]zhes bya ba ni gnyis pa'o/_/de la chos ni 'dir rnam pa
[\[138b.2\]]gsum du rig par bya ste/_de bzhin gshegs pa'i chos kyi lugs yang dag par gzung ba'i phyir zhes bya ba ni gsung rab kyi chos te mdo la sogs pa'o/_/de yang dag par gzung ba ni len pa dang /_'dzin pa dang /_lung nod pa dang /_kha ton bya ba sbyin pa'i phyir ro/_/sangs rgyas thams
[\[138b.3\]]cad kyi byang chub yang dag par yongs su gzung ba'i phyir zhes bya ba ni thob pa'i chos te/_byang chub rnam pa gsum mo/_/de yang dag par yongs su gzung ba ni thob par bya ba'i gdams ngag sbyin pa'i phyir ro/_/yang dag par rdzogs pa'i sangs rgyas thams cad kyi bstan pa yongs su bsrung ba'i
[\[138b.4\]]phyir zhes bya ba sgrub pa'i chos te tshogs so/_/de yongs su bsrung ba ni sgrub pa dang ldan pa la gnod pa byed pa yongs su skyob pa'i phyir ro/_/chos kyi lung ni mdo la sogs pa'i lung gcig nas gcig tu brgyud pa'o/_/de bzhin gshegs pa ni bstan pa phun sum tshogs pa'i phyir ro/_/sangs rgyas dang
[\[138b.5\]]yang dag par rdzogs pa'i sangs rgyas ni rtogs pa dang thugs su chud pa phun sum tshogs pa'i phyir te ji snyed pa dang /_ji lta ba bzhin du mngon par thugs su chud pa'i phyir ro/_/de ltar phun sum tshogs pa rnam pa gsum yongs su bstan pa'i phyir mtshan gsum brjod do/_/'dir ni nyan thos dang rang
[\[138b.6\]]sangs rgyas kyang sangs rgyas su rig par bya ste/_smon lam chen po mngon par sgrub bo/_/'di lta ste/_sangs rgyas thams cad 'byung ba'i 'jig rten gyi khams rab 'byam [#]ma lus pa thams cad du mchod pa dang /_chos kyis [#]yang dag par bsdu ba'i sbyor ba sngon du btang nas dga' ldan gyi pho brang na bzhugs
[\[138b.7\]]pa nas bzung ste 'pho ba dang /_gshegs pa dang /_lhums na bzhugs pa dang /_bltams [#]pa dang /_gzhon nu rol pa dang /_btsun mo'i 'khor gyi nang na bzhugs pa dang /_mngon par 'byung ba dang /_dka' ba spyod pa dang /_byang chub kyi snying por gshegs pa dang /_bdud 'dul ba dang /_mngon
[\[139a\]]
[\[139a.1\]]par rdzogs par byang chub pa dang /_chos kyi 'khor lo bskor ba dang /_yongs su mya ngan las 'das pa chen por mngon [#]du gshegs par bya zhing thams cad du dus gcig tu bsgrub [#]pa'i phyir chos kyi dbyings ltar rgya che ba/_nam mkha'i khams kyi mthas gtugs pa/_phyi ma'i
[\[139a.2\]]mtha'i [#]mur thug pa/_bskal pa bgrangs pa dang /_sangs rgyas 'byung ba bgrangs pa thams cad du mya ngan las 'das pa chen por gshegs pa'i bar du bya ba rgyun mi 'chad pa'i zhes bya ba ni gsum pa'o/_/de la sangs rgyas thams cad 'byung ba'i 'jig rten gyi khams rab 'byam [#]ma lus pa
[\[139a.3\]]thams cad du zhes bya ba ni sangs rgyas gang dag sprul pa'i sangs rgyas thams cad kyis rgyu ba dang /_sems can rnams kyang phan tshun rgyu ba'i 'jig rten gyi khams rab 'byam [#]zad par khyab pas ma lus pa thams cad du'o/_/ji ltar de dag gis sangs rgyas mchod pa'i sbyor ba dang /_sangs rgyas
[\[139a.4\]]rnams kyis kyang chos kyis yang dag par sgrub pa'i sbyor bas bsod nams dang /_ye shes kyi tshogs sogs par 'gyur snyam du [#]sems can de dag gnyid mchod pa dang /_chos kyis [#]yang dag par bsdu ba'i sbyor ba sngon du btang nas dga' ldan gyi pho brang nas bzhugs [#]pa nas bzung ste/_mya ngan las
[\[139a.5\]]'das par gshegs pa'i bar du bya zhing thams cad du dus gcig tu sgrub pa'i phyir zhes bya bas ni rim gyis ma yin pa'o/_/ci'i phyir dga' ldan na bzhugs pa ston la/_gzugs dang gzugs med pa'i khams rnams [#]su ma yin zhe na/_de mi ngal ba nas 'ongs kyis bdag cag gi phyir ma yin
[\[139a.6\]]no snyam pa'i mi gus pa spang pa'i phyir ro/_/ci'i phyir dbang byed du ma yin zhe na/_mthu mnga' mod kyi sems can la thugs brtse ba'i phyir skye ba mchog bor te dga' ldan du skyes so zhes gus pa lhag par skyed [#]pa'i phyir ro/_/ci'i phyir mi rnams kyi nang du ma yin zhe na/_bdag cag la thugs brtse
[\[139a.7\]]ba'i phyir lha'i bde ba yang spangs nas mi'i nang du gshegs so zhes gus pa lhag par skyed [#]pa'i phyir ro/_/ci'i phyir lhums na bzhugs pa ston zhe na/_rigs mthun pa [#]rnams spro bar bya ba'i phyir ro/_/ci'i phyir sangs rgyas gzhan gyi man ngag med par bdag nyid kyis [#]mngon par rdzogs par byang chub
[\[139b\]]
[\[139b.1\]]pa ston zhe na/_gzhan la rag ma lus par 'grub bo zhes skyes bu'i [#]byed pa la gzung ba'i phyir ro/_/ci'i phyir yongs su mya ngan las 'das par gshegs [#]na/_slob par 'dzin pa rnams myur bar bya ba'i phyir te smon lam chen po mngon par sgrub po/_/'di lta ste/_byang chub sems dpa'i spyod
[\[139b.2\]]pa thams cad rgya che ba chen por gyur pa/_tshad med pa tha mi dad pa/_pha rol tu phyin pa thams cad kyis bsdus pa/_sa yongs su sbyong ba/_yan lag dang nye ba'i yan lag tu bcas par [#]sgrub pa dang /_mtshan nyid 'dra ba dang /_mtshan nyid mi 'dra ba dang /_'du ba dang rgyas pa dang bcas pa/_byang
[\[139b.3\]]chub sems dpa'i spyod pa lta bu sa'i lam ji lta ba bzhin du ston pas pha rol tu phyin pa yongs su sbyar bar bya ba'i gdams ngag rjes su bstan pa/_rab tu sbyin pas bstan [#]pa'i sems bskyed pa mngon par bsgrub [#]pa'i phyir chos kyi dbyings ltar rgya che ba/_nam mkha'i khams kyi [#]mthas gtugs pa/_
[\[139b.4\]]phyi ma'i mtha'i [#]mur thug pa/_bskal pa bgrangs [#]pa dang /_spyod pa bgrangs [#]pa thams cad du sems bskyed pa mngon par bsgrub [#]par bya ba rgyun mi 'chad pa'i zhes bya ba ni bzhi pa'o/_/sems bskyed pa ci 'dra ba zhig ce na/_byang chub sems dpa'i spyod pa'i gdams ngag rjes su bstan pa rab tu sbyin
[\[139b.5\]]pas brtan [#]pa'o/_/byang chub sems dpa'i spyod pa de'i rnam pa dang rang bzhin dang /_las dang /_thabs rnams la gdams ngag rjes su bstan pa de rig par bya'o/_/byang chub sems dpa'i spyod pa de'i rnam pa gang zhe na/_'jig rten pa'i rnam pa gsum ste/_rgya che ba ni sa drug po dag la'o/_/
[\[139b.6\]]chen por gyur pa ni bdun pa la'o/_/tshad med pa ni de'i gong ma la'o/_/chos bdag med pa'i rnam pa mnyam pa nyid kyi phyir/_tha mi dad pa ni 'jig rten las 'das pa ste/_gang gi phyir byang chub sems dpa'i spyod pa thams cad rgya che ba/_chen por gyur pa tshad med pa/_tha mi dad pa zhes gsungs
[\[139b.7\]]pa'o/_/rang bzhin gang zhe na/_pha rol tu phyin pa thams cad kyis bsdus pa'o/_/las gang zhe na/_sa yongs su sbyong ba'o/_/thabs gang zhe na/_yan lag dang nye ba'i yan lag tu bcas pa sgrub pa dang /_mtshan nyid 'dra ba dang /_mtshan nyid mi 'dra ba dang /_'du ba dang /_rgyas pa dang
[\[140a\]]
[\[140a.1\]]bcas pa/_byang chub sems dpa'i spyod pa lta bu sa'i lam ji lta ba [#]bzhin du ston pas/_pha rol tu phyin pa yongs su sbyang ba bya ba smon lam chen po mngon par sgrub bo/_/'di lta ste/_sems can gyi khams ma lus pa thams cad gzugs can dang /_gzugs can ma yin
[\[140a.2\]]pa dang /_'du shes can dang /_'du shes can ma yin pa dang /_'du shes med 'du shes med min dang /_sgo nga las skyes pa dang /_mngal las [#]skyes pa dang /_drod gsher las skyes pa dang /_rdzus te skyes pa dang /_khams gsum du gtogs pa 'gro ba drug tu 'dus pa/_skye ba thams cad
[\[140a.3\]]du gtogs pa/_ming dang gzugs kyis bsdus pa'i sems can ma lus pa thams cad yongs su smin par bya bar [#]sangs rgyas kyi chos la gzud pa'i phyir dang /_'gro ba grangs pa thams cad rnam par gcad pa'i phyir dang /_thams cad mkhyen pa'i ye shes la rab tu dgod pa'i phyir/_chos kyi
[\[140a.4\]]dbyings ltar rgya che ba/_nam mkha'i khams kyi [#]mthas gtugs pa/_phyi ma'i mtha'i mur thug pa/_bskal pa bgrangs [#]pa dang /_sems can gyi [#]khams bgrangs [#]pa thams cad du/_sems can thams cad yongs su smin par bya ba rgyun mi 'chad pa'i zhes bya ba ni sems can thams cad
[\[140a.5\]]smin par bya ste/_smon lam rgya [#]chen po lnga pa'o/_/sems can de dag ni gang yin/_don ni gang la yongs su smin par bya ste/_sems can thams cad ni rags pa dang /_phra bas rab tu dbye ba dang /_skye ba'i gnas kyis [#]rab tu dbye ba dang [#]/_ma dag pa dang /_dag pa'i gnas kyis [#]rab tu
[\[140a.6\]]dbye ba dang /_bde ba dang /_sdug bsngal 'dzin pas rab tu dbye ba dang /_lus sna tshogs kyi phyir las bdag gir bya bas rab tu dbye ba dang /_rang bzhin gyis rab tu dbye bas rnam pa drug tu tha dad pa rnams so/_/de la rags pa rnams ni gzugs can rnams so/_/phra ba rnams ni gzugs can ma
[\[140a.7\]]yin pa rnams so/_/gzugs can rnams las kyang rags pa rnams ni 'du shes can rnams so/_/phra ba rnams ni 'du shes can ma yin pa rnams so/_/gzugs can ma yin pa rnams las [#]kyang /_rags pa rnams ni 'du shes can rnams so/_/phra ba rnams ni 'du shes med 'du shes med
[\[140b\]]
[\[140b.1\]]min [#]dag tu rig par bya'o/_/de ltar na 'di ni rags pa dang /_phra bas rab tu dbye ba ste/_gzugs can dang /_gzugs can ma yin pa dang /_'du shes can dang /_'du shes can ma yin pa dang /_'du shes med 'du shes med min bstan pas/_yongs su bstan pa yin no/_/skye
[\[140b.2\]]ba'i gnas kyis rab tu dbye ba ni/_sgo nga las skyes pa dang /_mngal nas skyes pa dang /_drod gsher las skyes pa dang /_rdzus te skyes pa bstan pas yongs su bsten [#]pa yin no/_/rdzus te skyes pa rnams skye ba'i gnas gang yin zhe na/_las de nyid las ni de dag gi skye gnas yin no/_/dag pa
[\[140b.3\]]dang ma dag pa'i gnas kyis rab tu dbye ba ni/_khams gsum du gtogs pa'i tshig gis yongs su bstan to/_/bde ba dang sdug bsngal 'dzin pas rab tu dbye ba ni 'gro ba drug tu 'dus pa'i tshig gis bstan to/_/lus sna tshogs kyi phyir las bdag gir bya ba nyid kyis [#]rab tu dbye ba ni skye ba
[\[140b.4\]]thams cad du gtogs pa'i tshig gis bstan to/_/rang bzhin gyis rab tu dbye ba ni/_ming dang gzugs kyis bsdus pa'i tshig gis ston to/_/sems can de lta bu dag don gang la sems can yongs su smin par byed ce na/_don gsum ste/_sangs rgyas kyis gsungs pa'i chos la gzud pa ni
[\[140b.5\]]gang gi phyir sangs rgyas kyi chos la gzud pa'i phyir zhes gsungs pa'o/_/zhugs pa rnams byang chub gnyis la ni gang gi phyir/_'gro ba bgrangs [#]pa thams cad rnam par gcad pa'i phyir zhes gsungs pa'o/_/byang chub chen po la ni gang gi phyir/_thams cad mkhyen pa'i ye shes la dgod pa'i phyir
[\[140b.6\]]zhes gsungs pa ste/_smon lam chen po mngon par sgrub bo//_//bam po bzhi pa/_'di lta ste/_'jig rten gyi khams shin tu rgyas pa dang /_tha gru che ba dang /_tshad med pa dang /_phra ba dang /_rigs [#]pa dang /_tshol ba dang /_steng yogs med cing gzhi phyal ba dang 'jug pa'i
[\[140b.7\]]khyim can dang /_rnam par dbye ba mig 'phrul lta bu dang /_phyogs bcu tshad med pa'i rnam par dbye ba ma lus pa la 'jug pa'i ye shes kyis [#]khong du chud par bya zhing /_mngon sum du 'gyur bar bya ba'i phyir/_chos kyi dbyings ltar rgya che ba/_nam mkha'i khams kyi [#]mthas gtugs pa/_phyi
[\[141a\]]
[\[141a.1\]]ma'i mtha'i mur thug pa/_bskal pa bgrangs [#]pa dang /_'jig rten gyi khams bgrangs pa dang [#]thams cad du 'jug pa rgyun mi 'chad pa'i zhes bya ba ni drug pa'o/_/de la [#]'jig rten gyi khams thams cad ni mtshan nyid gsum du ye shes kyi [#]khong du chud par bya zhing /_mngon
[\[141a.2\]]sum du 'gyur bar bya ste/_mtha' dag gi mtshan nyid dang /_don dam pa'i mtshan nyid dang /_dpag tu med pa'i mtshan nyid do/_/de la shin tu rgyas pa dang /_tha gru che ba dang /_tshod med pa zhes bya ba ni/_stong la sogs pa'i 'jig rten gyi khams gsum po dag go/_/phra ba ni gang dag na yid
[\[141a.3\]]kyi [#]lus rnams so/_/rags pa ni gang dag na yid kyi lus ma yin pa rnams so/_/chol pa ni go rims su mi gnas pa ma yin pa [#]rnams so/_/steng yogs med cing gzhi phyal pa ni khyim na gnas pa ma byas pa rnams so/_/'jug pa'i khyim can ni khyim na gnas pa byas pa rnams te/_'di na mtha'
[\[141a.4\]]dag gi mtshan nyid do/_/rnam par dbye ba mig 'phrul lta bu ni don dam pa'i mtshan nyid de/_las sgyu ma las byung ba'i phyir ro/_/phyogs bcu tshad med pa'i rnam par dbye ba ma lus pa la 'jug pa ni dpag tu med pa'i mtshan nyid do/_/[#]de la don dam pa'i mtshan nyid ni ye shes kyis khong du
[\[141a.5\]]chud par bya ba'i phyir ro/_/de las gzhan pa'i mtshan nyid ni mngon sum nyid du 'gyur bar bya ba'i phyir te/_smon lam chen po mngon par sgrub po[#]/_/'di lta ste/_zhing thams cad zhing gcig dang /_zhing gcig ltar zhing thams cad du mnyam par rgyu bas yongs su sbyong ba dang /_sangs rgyas kyi zhing
[\[141a.6\]]tshad med pa dang /_/'od dang rnam par bkod pa'i rgyan gyis rab tu brgyan pa dang /_nyon mongs pa thams cad bsal bas yongs su dag pa'i lam dang ldan pa dang /_sems can ye shes kyi 'byung gnas tshad med pas rab tu gang ba dang /_sangs rgyas kyi yul rgya chen po la yang dag par gzhol ba dang /_
[\[141a.7\]]sems can gyi [#]bsam pa ji lta ba bzhin du yang dag par bstan cing shin tu tshim par bya ba'i phyir/_chos kyi dbyings ltar rgya che ba/_nam mkha'i khams kyi [#]mthas gtugs pa/_phyi ma'i mtha'i mur thug pa/_bskal ba bgrangs [#]pa dang /_sangs rgyas kyi zhing bgrangs [#]pa thams cad du/_sangs
[\[141b\]]
[\[141b.1\]]rgyas kyi [#]zhing thams cad yongs su sbyor ba rgyun mi 'chad pa'i zhes bya ba ni bdun pa'o/_/sangs rgyas kyi zhing yongs su dag pa/_de yang rnam pa bdun du rig par bya ste/_zhing thams cad zhing gcig nyid yin pa'i phyir/_thun mong ba yongs su dag pa dang /_zhing gcig ltar zhing thams cad du
[\[141b.2\]]mnyam par rgyu bas yongs su sbyong ba nyid kyi phyir dbang po yongs su dag pa dang /_sangs rgyas kyi zhing tshad med pa dag 'od dang /_rnam par bkod pa'i rgyan gyis rab tu brgyan pa nyid kyi phyir 'od kyi rgyan dang /_gnas pa'i rgyan gyis mdzes pa yongs su dag pa dang /_nyon mongs pa [#]thams cad bsal
[\[141b.3\]]bas yongs su dag pa'i lam dang ldan pa'i phyir yongs su spyad pa [#]yongs su dag pa dang /_sems can ye shes kyi 'byung gnas tshad med pas rab tu gang ba'i phyir gnas pa po'i sems can yongs su dag pa dang /_sangs rgyas kyi yul rgya chen po la 'jug pa mngon par sgrub pa nyid kyi phyir rgyu yongs
[\[141b.4\]]su dag pa dang /_ye shes dang mthu gnyis kyis sems can gyi bsam pa ji lta ba bzhin du [#]yang dag par ston cing /_tshim par bya ba'i phyir 'bras bu yongs su dag pa ste/_smon lam chen po mngon par sgrub bo/_/'di lta ste/_byang chub sems dpa' thams cad dang /_bsam pa dang sbyor ba gcig
[\[141b.5\]]par bya ba'i phyir dang /_'gran zla med pa'i dge ba'i rtsa ba bsags par bya ba'i phyir dang /_byang chub sems dpa' thams cad dang dmigs pa gcig pas mnyam pa nyid du bya ba'i phyir dang [#]/_rtag tu rgyun mi 'chad par [#]byang chub sems dpa' dang [#]'grogs shing mi 'bral bar bya ba'i phyir dang /_sangs
[\[141b.6\]]rgyas 'byung ba ci dgar bstan par bya ba'i phyir dang /_rang gi sems bskyed pas de bzhin gshegs pa rab tu 'byed pa ye shes kyis khong du chud par bya ba'i phyir dang /_ma nyams shing rjes su 'gro ba'i mngon par shes pa thob par bya ba'i phyir dang /_'jig rten gyi khams thams cad du rnam par rgyu bar bya
[\[141b.7\]]ba'i phyir dang /_'khor gyi dkyil 'khor thams cad du snang ba thob par bya ba'i phyir dang /_skye ba thams cad du rang gi lus rjes su 'gro bar bya ba'i phyir dang /_theg pa chen po bsam gyis mi khyab pa dang ldan par bya ba'i phyir dang /_byang chub sems dpa'i spyod pa spyad par bya ba'i phyir/_chos kyi
[\[142a\]]
[\[142a.1\]]dbyings ltar rgya che ba/_nam mkha'i khams kyi mthas gtugs pa/_phyi ma'i mtha'i mur thug pa/_bskal pa bgrangs [#]pa dang /_spyod pa bgrangs pa thams cad theg pa chen po la 'jug pa rgyun mi 'chad pa'i zhes bya ba ni brgyad pa'o/_/de ni byang chub sems dpa' thams
[\[142a.2\]]cad dang /_bsam pa dang /_sbyor ba gcig pa nyid kyi phyir theg pa gzhan mi 'dod pa'i phyir te/_byang chub sems dpa'i spyod pa rnam pa bcus rab tu phye ba'o/_/rnam pa bcu gang zhe na/_'gran zla med pa'i dge ba'i rtsa ba sogs pa dang /_byang chub sems dpa' thams cad dang /_dmigs pa
[\[142a.3\]]gcig pa nyid dang /_rtag tu rgyun mi 'chad par byang chub sems dpa' dang 'grogs [#]shing mi 'bral ba nyid dang /_sangs rgyas 'byung ba ci dgar ston pa nyid dang /_rang gi sems bskyed pas de bzhin gshegs pa rab tu 'byed pa ye shes kyis khong du chud pa nyid dang /_ma nyams shing rjes su 'gro ba'i
[\[142a.4\]]mngon par shes pa thob pa nyid dang /_'jig rten gyi khams thams cad du rnam par rgyu ba nyid dang /_'khor gyi dkyil 'khor thams cad du snang ba thob pa nyid dang /_skye ba thams cad du rang gi lus rjes su 'gro ba nyid dang /_theg pa chen po bsam gyis mi khyab pa dang ldan pa nyid do/_/de la dang po ni tshogs
[\[142a.5\]]kyis rab tu phye ba'o/_/gnyis pa ni mthun par dmigs pas nang du yang dag 'jog pas so/_/gsum pa ni 'brel ba'i gtam rnam par gtan la 'bebs pas so/_/bzhi pa ni sangs rgyas 'byung ba ci dgar ston pa'o/_/lnga pa ni rang gi sems bskyed pa'i khyad par gyis de bzhin gshegs pa'i chos kyi sku
[\[142a.6\]]rjes su dran pas so/_/drug pa ni mngon par shes pa shin tu thob pas so/_/lhag ma rnams ni mngon par shes pa'i las kyis rab tu phye ba ste/_'jig rten gyi khams gzhan dag [#]tu 'gro ba dang /_bdag dang /_gzhan dag dang /_de dag phan tshun yang dag par ston pa dang /_skal ba 'dra bar 'gro ba dang /_
[\[142a.7\]]theg pa chen po bsam gyis mi khyab pa la 'dzud pa ste/_smon lam chen po mngon par sgrub bo/_/'di lta ste/_phyir mi ldog pa'i 'khor lo la yang dag par gnas pa'i byang chub sems dpa'i spyod pa spyad par bya ba'i phyir dang /_lus dang /_ngag dang /_yid kyi las don yod par bya ba'i phyir dang /_mthong
[\[142b\]]
[\[142b.1\]]ma thag tu sangs rgyas kyi chos nyid du nges par bya ba'i phyir dang /_tshig brjod ma thag tu ye shes khong du chud par bya ba'i phyir dang /_dad par gyur ma thag tu nyon mongs pa ldog [#]par bya ba'i phyir dang /_sman gyi rgyal po chen po lta bu'i lus thob par bya ba'i phyir dang /_yid bzhin gyi nor bu lta bu'i lus thob par
[\[142b.2\]]bya ba'i phyir dang /_byang chub sems dpa' chen po'i spyod pa spyad [#]pa'i phyir/_chos kyi dbyings ltar rgya che ba/_nam mkha'i khams kyi [#]mthas gtugs pa/_phyi ma'i mtha'i mur thug pa/_bskal pa bgrangs pa dang /[# ]spyod pa bgrangs [#]pa thams cad du don yod pa/_rgyun mi 'chad pa'i zhes bya ba ni
[\[142b.3\]]dgu pa'o/_/don yod pa de ni byang chub sems dpa' chen po'i spyod pa spyad pas rab tu phye ba'o/_/byang chub sems dpa'i spyod pa spyad pa de yang phyir mi ldog pa'i 'khor lo la yang dag par gnas pa'i byang chub sems dpa'i spyod pa spyad pas rab tu phye ba ste/_de yang don dam pa nyid rnam pa gnyis kyis rab
[\[142b.4\]]tu phye ba'o/_/brtson 'grus don yod pa lus dang /_ngag dang /_yid kyi las don yod pa nyid ni de tshig [#]gsum gyis [#]go rims bzhin bstan par rig par bya ste/_mthong ma thag tu [#]sangs rgyas kyi chos nyid du nges par bya ba ni lus kyi las don yod pa nyid do/_/tshig brjod ma thag tu ye shes khong du chud
[\[142b.5\]]par bya ba ni ngag gi las don yod pa nyid do/_/dad par gyur ma thag tu nyon mongs pa ldog pa zhes bya ba ni/_yid kyi las don yod pa nyid do/_/don byed pa don yod pa nyid ni sems can rnams kyi rang bzhin gyis sdug bsngal ba dang /_phongs pa las byung ba'i sdug bsngal gyi gnyen por sman gyi
[\[142b.6\]]rgyal po chen po dang /_yid bzhin gyi nor bu lta bu'i lus thob pa'i [#]go rims bzhin te/_smon lam chen po mngon par sgrub bo/_/'di lta ste/_'jig rten gyi khams thams cad du bla na med pa yang dag par rdzogs pa'i byang chub mngon par rdzogs par 'tshang rgya bar bya ba'i phyir dang /_byis pa'i lam
[\[142b.7\]]gcig dang tha mi dad par byis pa'i lam thams cad du skye ba 'byung ba dang /_byang chub kyi snying po dang /_chos kyi 'khor lo bskor ba dang /_yongs su mya ngan las 'das pa chen po bstan par bya ba'i phyir dang /_sangs rgyas kyi yul chen po mthu dang /_ye shes kyi rjes su 'gro bas sems can gyi
[\[143a\]]
[\[143a.1\]]khams thams cad kyi [#]bsam pa ji lta ba bzhin du sangs rgyas 'byung ba [#]dal ba la rtog [#]par byed/_zhi bar byed/_thob par byed/_thob par gyur nas [#]bstan par bya ba'i phyir dang /_gcig mngon du yang dag par rtogs pas chos thams cad mya ngan las 'das pas rgyas
[\[143a.2\]]par bya ba'i phyir dang /_tshig gcig brjod pas [#]sems can thams cad kyi sems tshim par bya ba'i phyir dang /_yongs su mya ngan las 'das pa chen po bstan kyang /_spyod pa'i stobs rgyun mi 'chad par bya ba'i phyir dang /_ye shes chen po'i sa las [#]chos thams cad rnam par gzhag pa bstan
[\[143a.3\]]par bya ba'i phyir dang /_chos shes pa dang /_rdzu 'phrul dang /_sgyu 'phrul gyi mngon par shes pas 'jig rten gyi khams thams cad rgyas par bya ba'i phyir/_chos kyi dbyings ltar rgya che ba/_nam mkha'i khams kyi mthas gtugs pa dang [#]/_phyi ma'i mtha'i mur thug pa/_bskal pa
[\[143a.4\]]bgrangs [#]pa dang /_mngon par rdzogs par byang chub pa bgrangs [#]pa thams cad ye shes chen po mngon par sgrub pa rgyun mi 'chad pa'i zhes bya ba ni bcu pa'o/_/theg pa chen po'i mngon par bsgrub [#]pa de ni byang chub chen po ci 'dra ba dang /_las gang gis de rab tu phye ba'o/_/de la byang chub chen po ni bla na
[\[143a.5\]]med pa yang dag par rdzogs pa'i byang chub bo/_/de ni las bdun byed par rig par bya ste/_mngon par rdzogs par byang chub pa ston pa'i las byed pa dang /_bden pa'i tshul ston pa'i las byed pa dang /_'thob pa'i gdams ngag gi las byed pa dang /_chos sna tshogs ston pa'i las byed pa dang /_/
[\[143a.6\]]sangs rgyas kyi rigs rgyun mi 'chad pa'i las byed pa dang /_yang chos kyi lugs gnas par byed pa'i las byed pa dang /_dbang gi las byed pa'o/_/de la las dang po [#]ni byis pa'i lam gcig dang tha mi dad par byis pa'i lam thams cad du skye ba 'byung ba la sogs pa yin par rig par bya ste/_'dzam
[\[143a.7\]]bu'i gling gcig dang dus mnyam du 'dzam bu'i gling thams cad du zhes bya ba'i tha tshig go/_/'dzam bu'i gling ni gdul bya byis pa rnams 'dul ba'i gnas kyi [#]mchog tu gyur pas byis pa'i lam zhes bya'o/_/las gnyis pa de [#]ni mi dal ba rnams ma gtogs par sangs rgyas kyi yul chen po'i [#]mthu dang
[\[143b\]]
[\[143b.1\]]ye shes kyi rjes su 'gro bas/_'jig rten gyi khams gzhan dag tu gdul bya thams cad kyi bsam pa ji lta ba bzhin du sangs rgyas 'byung ba sangs rgyas 'byung bar dal ba de dang der skyes pa rnams la sdug bsngal rtog [#]par byed/_kun 'byung bzhi par byed/_'gog pa thob [#]par byed/_lam bstan
[\[143b.2\]]par byed par rig par bya'o/_/las gsum pa ni gcig mngon du yang dag par rtogs pa/_chos la bdag med pa'i rnam par chos thams cad rang bzhin gyis mya ngan las 'das par mos pa yin par rig par bya'o/_/las bzhi pa ni tshig gcig brjod pas gdul bya mos pa tha dad pa rnams kyi sems
[\[143b.3\]]la cig car go bar byed pa'o/_/las lnga pa ni yongs su mya ngan las 'das pa chen po bstan nas yang spyod pa'i stobs rgyun mi 'chad pa [#]yin par rig par bya'o/_/las drug pa ni sangs rgyas kyi ye shes kyi [#]sa las yang mdo la sogs pa'i chos thams cad dag pa ston pa yin par rig par bya'o/_/las
[\[143b.4\]]bdun pa ni chos shes pa'i mngon par shes pas chos thams cad snang bar byed pa dang /_rdzu 'phrul gyi mngon par shes pas ji ltar 'dod pa bzhin du da dung rang gi lus 'dzin pa dang /_gnas pa dang /_'chi 'pho ba dang /_sgyu 'phrul gyi mngon par shes pas phyi [#]rol gyi dngos po rnams 'dod dgur
[\[143b.5\]]sgyur [#]ba yin par rig par bya'o/_/chos shes pa'i mngon par shes pa gcig gis ni 'khor ba la mi gnas par 'gyur ro/_/rdzu 'phrul gyi mngon par shes pa dang /_sgyu 'phrul gyi mngon par shes pa gnyis ni zhi ba gcig pu bgrod pa ma yin par 'gyur ro/_/ci'i phyir smon lam chen po bcu kho na
[\[143b.6\]]zhe na/_gcig ni bsod nams kyi tshogs yongs su rdzogs par byed pa yin par rig par bya'o/_/gnyis pa ni ye shes kyi tshogs yongs su rdzogs par byed pa'o/_/lnga ni sems can yongs su smin par byed pa ste/_rten ci 'dra ba dang /_sems ci 'dra ba dang /_sems can gang dag [#]dang /_gang na
[\[143b.7\]]gnas pa rnams dang /_gang du gnas nas yongs su smin par bya ba'o[#]/_/gsum pa [#]ni bdag po'i [#]khyad par bya ba dang /_byang chub sems dpa'i sa'i mthar phyin par bya ba dang /_thams cad kyi mthar phyin par bya ba ste/_'dis ni yang dag pa ji lta ba bzhin du yongs su smin par byed pa de lta bu yang
[\[144a\]]
[\[144a.1\]]yongs su bstan pa yin no/_/de la smon lam ni 'dod pa'i don mngon par 'du byed pa'o/_/brtson pa ni de grub par byed pa'i thabs so/_/mngon par bsgrub [#]pa ni de grub par byed par rig par bya ste/_sa 'di la gnas pas 'di gsum rim gyis mngon par sgrub kyi cig car ni ma
[\[144a.2\]]yin par [#]rig par bya'o/_/smon lam chen po bcu po 'di rnams re re yang 'khor 'bum phrag grangs med pa dang ldan par rig par bya ste/_gang gi phyir kye rgyal ba'i sras dag de ltar rnam pa [#]'di lta bu'i smon lam chen po dang /_brtson pa chen po dang /_mngon par sgrub pa chen po'i smon lam gyi sgo bcu po
[\[144a.3\]]'di dag la sogs pa smon lam 'bum phrag grangs med pa phrag bcu tshang ba de dag byang chub sems dpa'i sa rab tu dga' ba la gnas pa'i byang chub sems dpas mngon par sgrub pa zhes gsungs pa'o/_/de'i phyir dge ba'i rtsa ba shin tu sbyangs shing mang bas smon lam chen po dag ces bya'o/_/byang
[\[144a.4\]]chub sems dpa'i 'dun pa khyad par can de ni nyan thos la sogs pa'i 'dun pa las rnam pa gnyis kyis khyad par du 'phags te/_shin tu sbyangs shing mang ba dang /_sems can thams cad dang thun mong bas so/_/thun mong ba de yang mthar thug pa'i gnas rnams kyis yongs su ston te gang gi
[\[144a.5\]]phyir smon lam de dag kyang [#]mthar thug pa med pa'i gnas bcur mngon par sgrub ste/_bcu gang zhe na/_'di lta ste/_sems can gyi khams kyi mthar thug pa dang /_'jig rten gyi khams kyi mthar thug pa dang /_nam mkha'i khams kyi mthar thug pa dang /_chos kyi khams kyi mthar thug pa dang /_
[\[144a.6\]]mya ngan las 'das pa'i khams kyi mthar thug pa dang /_sangs rgyas 'byung ba'i khams kyi mthar thug pa dang /_de bzhin gshegs pa'i ye shes kyi khams kyi mthar thug pa dang /_sems kyi [#]dmigs pa'i mthar thug pa dang /_sangs rgyas kyi yul gyi ye shes mngon par sgrub pa'i khams kyi
[\[144a.7\]]mthar thug pa dang /_'jig rten gyi rgyud dang /_chos kyi rgyud dang /_ye shes kyi rgyud kyi khams kyi mthar thug par ro/_/de ltar bdag gi smon lam chen po 'di dag sems can mtha' gang du thug pa de'i mthar thug par gyur cig_/bdag gi smon lam chen po 'di dag ye shes kyi rgyud kyi khams kyi bar
[\[144b\]]
[\[144b.1\]]dag gi mtha' gang du thug pa de'i mthar thug par gyur cig_/ji ltar sems can gyi khams kyi mthar thug pa med pa de ltar bdag gi dge ba'i rtsa ba 'di dag kyang mthar thug pa med par gyur cig_/ye shes kyi rgyud kyi khams kyi bar dag gi mthar thug pa med pa ltar bdag gi dge ba'i rtsa ba
[\[144b.2\]]'di dag kyang mthar thug pa med par gyur cig ces gsungs pa'o/_/de la sems can gyi khams kyi mthar thug pa ni yan lag go/_/'jig rten gyi khams kyi mthar thug pa nas/_ye shes kyi rgyud kyi khams kyi mthar thug pa'i bar dag ni nye ba'i yan lag go/_/'dis ni sems can gyi
[\[144b.3\]]khams gang yin pa ste/_sems can gyi khams kyi mthar thug pa zhes bya ba dang /_gang du gnas pa ste 'jig rten gyi khams kyi mthar thug pa zhes bya ba dang /_ji snyed pa ste/_nam mkha'i khams kyi mthar thug pa zhes bya ba dang /_chos bstan pa gang gis [#]gdul bar bya ba ste/_chos kyi
[\[144b.4\]]khams kyi mthar thug pa zhes bya ba dang /_gang du gdul bar bya ba ste/_mya ngan las 'das pa'i mthar thug pa zhes bya ba dang /_thabs la mkhas pa gang gis te/_sangs rgyas 'byung ba'i khams kyi mthar thug pa zhes bya ba dang /_gdams ngag gang [#]la brten nas te/_de bzhin gshegs
[\[144b.5\]]pa'i ye shes kyi khams kyi mthar thug pa zhes bya ba dang /_dmigs pa gang gis te/_sems kyi dmigs pa'i khams kyi mthar thug pa zhes bya ba dang /_mngon par rtogs pa gang gis te/_sangs rgyas kyi yul gyi [#]ye shes mngon par bsgrub pa'i khams kyi [#]mthar thug pa zhes bya ba de
[\[144b.6\]]yongs su bstan to/_/'dir rgyun gyi mthar thug pa yin par rig par bya'i/_skad cig gi mthar thug pa ni ma yin par bstan pa'i phyir mthar thug pa rnam pa dgu po 'di dag mdor bsdus te rgyud kyi mthar thug pa rnam pa gsum gyis [#]ston to/_/mthar thug pa'i gnas 'di dag gi dbang gis
[\[144b.7\]]sangs rgyas rnams sems can gyi don gtan du mdzad par rig par bya ste/_de ltar 'dun pa'i khyad par gyis [#]khyad par du 'phags pa yin no/_/sgrub pa'i khyad par gyis [#]khyad par du 'phags pa ji lta bu zhe na/_gang gi [#]phyir de de ltar smon lam shin tu bsgrubs te/_las su rung ba'i sems dang gnyen po'i [#]
[\[145a\]]
[\[145a.1\]]sems su gyur pas dad pa mi 'phrogs pa dang ldan pa yin te/_de ni de bzhin gshegs pa dgra bcom pa yang dag par rdzogs pa'i sangs rgyas rnams kyi sngon gyi [#]mtha'i spyod pa la 'jug pa dang /_pha rol tu phyin pa yang dag par 'grub pa dang /_sa yang dag par 'grub pas
[\[145a.2\]]bsgrub [#]pa dang /_mi 'jigs pa yongs su rdzogs pa dang /_stobs dang /_sangs rgyas kyi chos ma 'dres pa mi 'phrogs pa nyid dang /_sangs rgyas kyi chos bsam gyis mi khyab pa nyid dang /_de bzhin gshegs pa'i yul mtha' dang dbung med pa mngon par bsgrub [#]pa dang /_de bzhin gshegs
[\[145a.3\]]pa'i spyod yul tshad med pa dang [#]ldan pa la 'jug pa dang /_'bras bu yongs su grub pa la yid ches pa yin te/_mdor bsdu na/_byang chub sems dpa'i spyod pa thams cad nas/_de bzhin gshegs pa'i sa'i bar du nges par bstan pa dang /_'dzin pa la mngon par yid ches pa yin no zhes gsungs pa'o/_/
[\[145a.4\]]de ltar smon lam shin tu bsgrubs [#]te/_dge ba'i rtsa ba de dag las dbang gi khyad par thob pas/_las su rung ba'i sems su gyur te/_bde bar gnas pa'i khyad par thob pas/_mnyan [#]pa'i sems su gyur to/_/dad pa mi 'phrogs pa dang ldan pa yin te zhes rgya cher 'byung ba de la/_sngon gyi mtha'i spyod pa
[\[145a.5\]]'jug pa ni byang chub sems dpa'i spyod pa nas bzung ste/_byang chub mngon par rdzogs par byang chub pa'i bar du'o/_/de la byang chub sems dpa'i spyod pas bsdus pa'i sngon gyi mtha'i spyod pa la ni rnam pa gnyis kyis mngon par yid ches te/_byang chub sems dpa'i spyod pa de gang yin pa dang /_rim pa gang gis
[\[145a.6\]]te/_gang gi phyir pha rol tu phyin pa yang dag par 'grub pa dang /_sa yang dag par 'grub pas 'grub pa zhes gsungs pa'o/_/byang chub kyis bsdus pa'i sngon gyi mtha'i spyod pa 'jug pa la ni khyad par rnam pa drug gis khyad par du 'phags par mngon par yid ches te/_mu stegs can dang /_bdud dang phyir rgol
[\[145a.7\]]ba'i gnyen po'i khyad par gnyis kyis [#]khyad par du 'phags pa ni gang gi phyir mi 'jigs pa yongs su rdzogs pa dang /_stobs dang /_sangs rgyas kyi chos ma 'dres pa mi 'phrogs pa nyid ces gsungs pa'o/_/mthu bsam gyis mi khyab par [#]rgya che ba'i khyad par gyis khyad par du 'phags pa ni gang gi phyir/_sangs
[\[145b\]]
[\[145b.1\]]rgyas kyi chos bsam gyis mi khyab ces gsungs pa'o/_/ye shes tha mi dad cing zab pa nyid kyi khyad par gyis [#]khyad par du 'phags pa ni gang gi phyir/_de bzhin gshegs pa'i yul mtha' dang dbung med pa mngon par sgrub pa zhes gsungs pa'o/_/rnam pa thams cad mkhyen pa'i khyad par gyis
[\[145b.2\]]khyad par du 'phags pa ni gang gi phyir/_de bzhin gshegs pa'i spyod yul tshad med pa dang ldan pa la 'jug pa zhes gsungs pa'o/_/bag chags dang bcas pa'i nyes pa thams cad dang gtan du bral ba'i phyir/_bral ba'i khyad par gyis [#]khyad par du 'phags pa ni gang gi phyir/_'bras bu yongs su 'grub
[\[145b.3\]]pa la yid ches pa yin zhes gsungs pa'o/_/yang mdor bsdus na sngon gyi mtha'i spyod pa la 'jug pa de/_byang chub sems dpa'i spyod pa thams cad nas de bzhin gshegs pa'i sa'i bar du nges par bstan pa dang /_'dzin pa la mngon par yid ches pa yin no zhes bya bas ston to/_/de la nges pa [#]
[\[145b.4\]]bstan pa ni bstan pa'o/_/'dzin pa ni rtogs pa yin par rig par bya'o/_/de rnam pa gsum gyi phyir/_sems can rnams la snying rje chen po 'jug par rig par bya ste/_don dam pa'i bde ba dang mi ldan pa dang /_sdug bsngal dang ldan pa dang /_de las bzlog pas so/_/don dam pa'i bde ba
[\[145b.5\]]dang mi ldan pa ji lta bu zhe na/_gang gi phyir de 'di snyam du sems te/_sangs rgyas kyi chos 'di dag ni 'di ltar zab/_'di ltar dben/_'di ltar zhi/_'di ltar stong /_'di ltar mtshan ma med/_'di ltar smon pa med/_'di ltar gos pa med de 'di ltar tshad med cing /_'di ltar rgya che la sangs rgyas
[\[145b.6\]]kyi chos 'di dag ni 'di ltar sgrub par dka' na zhes gsungs pa'o/_/sdug bsngal dang ldan pas ji lta bu zhe na/_'on kyang byis pa so so'i skye bo 'di dag lta ba ngan par ltung ba'i sems kyi rgyud dang /_ma rig pa'i mun pas kun nas khebs pa'i yid dang /_nga rgyal gyi rgyal mtshan shin tu rtog [#]pa rnams
[\[145b.7\]]dang /_sred pa'i dra bas mngon par 'dod pa'i yid la byed pa rnams dang /_sgyu dang g.yo'i thibs po'i rjes su rgyu ba'i sems kyi bsam pa rnams dang /_phrag dog dang /_ser sna dang mtshungs par ldan pas 'gro bar skyed par sbyor ba rnams dang /_'dod chags dang /_zhe sdang dang /_gti mug la
[\[146a\]]
[\[146a.1\]]'dris pa'i las la sogs pa rnams dang /_khro ba dang khon du 'dzin pas [#]spangs pa'i sems kyi me lce 'bar ba rnams dang /_phyin ci log dang mtshungs par ldan pas las bya ba mngon par bsgrubs pa rnams dang /_'dod pa dang srid pa dang /_ma rig pa'i zag pa dang
[\[146a.2\]]'brel pa'i sems [#]yid dang /_rnam par shes pa'i sa bon rnams kyis gang 'di khams gsum du ming dang gzugs dang lhan cig mi 'byung ba mi 'bral ba yang srid pa'i myu gu mngon par 'grub par byed do/_/ming dang gzugs de rnam par 'phel nas skye mched drug gi [#]grong 'byung bar 'gyur ro/_/
[\[146a.3\]]skye mched rnams byung nas phan tshun reg ste phrad pas tshor ba 'byung bar 'gyur ro/_/tshor ba de nyid la phyi phyir zhing mngon par dga' ba'i sred pa dang /_len pa rnam par 'phel lo/_/nye bar len pa rnam par 'phel nas srid pa 'byung ngo /_/byung nas skye ba dang /_rga shi dang /_mya ngan dang /_smre
[\[146a.4\]]sngags 'don pa dang /_sdug bsngal ba dang /_yid mi bde ba dang /_'khrug pa rnams 'byung bar 'gyur te/_de ltar sems can de dag gi sdug bsngal gyi phung po bdag dang bdag gi med pa/_gsob/_gsog_/stong pa/_g.yo ba med pa/_byed pa med pa/_bems po/_/rtswa dang /_shing
[\[146a.5\]]dang /_rtsig pa dang /_mig yor lta bu mngon par 'grub kyang zhes gsungs pa ste/_de ltar sdug bsngal dang ldan pas so/_/ji ltar na de las bzlog pas she na/_gang gi phyir/_'di ltar de khong du mi chud do zhes gsungs pa'o/_/de la sangs rgyas kyi chos rnams zab pa nyid rnam pa dgur
[\[146a.6\]]rig par bya ste/_dben pa zab pa nyid dang /_zhi ba zab pa nyid dang /_stong pa zab pa nyid dang /_mtshan ma med pa zab pa nyid dang /_smon pa med pa zab pa nyid dang /_gos pa med pa zab pa nyid dang /_tshad med pa zab pa nyid dang /_rgya che ba zab pa nyid dang /_bsgrub [#]dka' ba zab pa nyid
[\[146a.7\]]do/_/de la dben pa ni sgro 'dogs pa'i don dang /_sgro btags pa'i don gyis so/_/zhi ba ni don gyi chos nyid kyis so/_/stong pa dang /_mtshan ma med pa dang /_smon pa med pa ni rnam par thar pa'i sgo gsum la dmigs pas mi mthun pa'i phyogs rnam pa gsum gyi gnyen po ste/_mi mthun
[\[146b\]]
[\[146b.1\]]pa'i phyogs rnam pa gsum ni rnam par rtog [#]pa dang /_mtshan ma dang ldan pa dang /_bral [#]ba la smon pa'o/_/gos pa med pa ni nyon mongs pa can gyi chos spong ba'i dmigs pa yin pa'i phyir ro/_/tshad med pa ni grangs med pa dang /_brtag mi nus pa'i dge ba'i rtsa ba skye ba'i dmigs pa yin pa'i phyir ro/_/
[\[146b.2\]]rgya che ba ni bdag dang gzhan gyi don byed par rtogs pa'i ye shes kyi dmigs pa yin pa'i phyir ro/_/bsgrub [#]dka' ba ni bskal ba grangs med pa gsum gyis thob par bya ba'i ye shes kyi dmigs pa yin pa'i phyir ro/_/'on kyang sems can 'di dag ni lta ba ngan par ltung ba'i sems kyi rgyud ces bya ba ni lta ba ngan
[\[146b.3\]]pa rnam pa dgur rig par bya ste/_kun nas khebs pa'i yid kyi lta ba ngan pa ni gang gi phyir ma rig pa'i mun pas kun nas khebs pa'i yid ces gsungs pa'o/_/yid kyi kun du rtog [#]pa'i lta ba ngan pa ni gang gi phyir/_nga rgyal gyi rgyal mtshan shin tu bsgreng ba'i kun du rtog [#]pa rnams zhes gsungs pa'o/_/
[\[146b.4\]]srid pa'i yid la byed pa'i lta ba ngan pa ni gang gi phyir/_sred [#]pa'i dra bas mngon par 'dod pa'i yid [#]la byed pa rnams zhes gsungs pa'o/_/sgyu dang g.yo'i bsam pa'i lta ba ngan pa ni gang gi phyir/_sgyu dang g.yo'i thibs po'i rjes su [#]rgyu ba'i sems kyi [#]bsam pa rnams zhes gsungs pa'o/_/phrag dog dang ser sna'i
[\[146b.5\]]sbyor ba'i lta [#]ba ngan pa ni gang gi phyir/_phrag dog dang ser sna dang mtshungs par ldan pas 'gro bar skye ba sbyor ba rnams zhes gsungs pa'o/_/'dod chags dang zhe sdang dang gti mug la 'dris pa'i las la sogs pa'i lta ba ngan pa ni gang gi phyir/_'dod chags dang zhe sdang dang gti mug la 'dris pa'i las la
[\[146b.6\]]sogs pa rnams zhes gsungs pa'o/_/sbar ba'i sems kyi me lce 'bar ba'i sems kyi lta ba ngan pa ni gang gi phyir/_khro ba dang khon du 'dzin pas sbar ba'i sems kyi me lce 'bar ba rnams zhes gsungs pa'o/_/las bya ba mngon par bsgrub [#]pa'i lta ba ngan pa ni gang gi phyir/_phyin ci log dang mtshungs par ldan
[\[146b.7\]]pas las bya ba mngon par sgrub pa rnams zhes gsungs pa'o/_/sems dang /_yid dang /_rnam par shes pa'i sa bon gyi lta ba ngan pa ni gang gi phyir/_'dod pa dang /_srid pa dang /_ma rig pa'i zag pa dang 'brel [#]pa'i sems dang /_yid dang /_rnam par shes pa'i sa bon rnams kyis zhes gsungs
[\[147a\]]
[\[147a.1\]]pa'o/_/de la kun nas khebs pa'i yid kyi [#]lta ba ngan pa dang /_yid kyi kun du rtog pa'i lta ba ngan pa dang /_sred pa'i yid la byed pa'i lta ba ngan pa dang /_lta ba ngan pa gsum ni don gyi chos nyid dang /_sgro 'dogs pa'i don dang /_sgro btags pa las brtsams te [#]go rims
[\[147a.2\]]bzhin no/_/sgyu dang g.yo'i bsam pa'i lta ba ngan pa dang /_phrag dog dang ser sna'i sbyor ba'i lta ba ngan pa gnyis ni yongs su tshol ba'i dus na bsam pa dang sbyor ba'i nyes pa ste/_de la phrag dog gi [#]ni lus la sogs [#]par sbyar ro/_/ser snas ni longs spyod rnams la ste/_'di ltar 'gro ba gzhan dag
[\[147a.3\]]tu lus dang longs spyod ngan par skye ba yongs su 'dzin to/_/drug pa ste 'dod chags dang zhe sdang dang gti mug la 'dris pa'i las la sogs pa'i lta ba ngan pa ni sdug pa dang mi sdug pa dang /_gnyi ga las bzlog pa'i yul la yongs su spyod pa'i dus na'o/_/bdun pa ste sbar ba'i sems kyi
[\[147a.4\]]me lce 'bar ba'i lta ba ngan pa ni phan tshun gnod pa [#]byed pa dang mdud par 'dzin pa'i dus na'o/_/brgyad pa ste las bya ba mngon par sgrub pa'i lta ba ngan pa ni phan tshun gnod pa byed pa'i dus na'o/_/dgu pa ste/_sems dang /_yid dang /_rnam par shes pa'i sa bon gyi lta ba ngan pa ni/_sbyin pa dang /_
[\[147a.5\]]tshul khrims dang /_bsgoms pa las byung ba'i dge ba'i las byed pa'i dus na'o/_/de la rten cing 'brel par 'byung ba ni rnam pa gsum du rig par bya ste/_rang gi mtshan nyid ni srid pa'i bar du'o/_/spyi'i mtshan nyid ni skye ba la sogs pa'i nyes dmigs rnams so/_/phyin ci log gi mtshan nyid ni
[\[147a.6\]]bdag dang bdag gi med pa la sogs pa'o/_/de la rang gi mtshan nyid ni rnam pa gsum ste/_rnam par smin pa'i mtshan nyid ni ming dang gzugs dang lhan cig 'byung ba kun gzhi rnam par shes pa ste/_gang gi phyir gang 'di khams gsum du ming dang gzugs dang lhan cig 'byung ba mi 'bral ba yang srid pa'i
[\[147a.7\]]myu gu mngon par grub par byed do zhes gsungs pa ste/_ming dang gzugs dang /_de lhan cig 'byung ba'i phyir ro/_/de rgyu nyid kyi mtshan nyid yin pa ni ming dang gzugs dang de mi 'bral bar gyur pa'i phyir/_de la rag lus nas 'byung ba ste/_gang gi phyir mi 'bral ba zhes gsungs pa'o/_/de'i 'bras bu'i
[\[147b\]]
[\[147b.1\]]rim gyi mtshan nyid ni srid pa'i bar du ste/_gang gi phyir ming dang gzugs de rnam par 'phel nas/_skye mched [#]drug gi grong 'byung bar 'gyur ro/_/skye mched rnams byung nas phan tshun reg ste/_phrad pas tshor ba 'byung bar 'gyur ro/_/tshor ba de nyid la phyi phyir zhing mngon par dga' ba'i sred pa dang /_len
[\[147b.2\]]pa rnam par 'phel lo/_/nye bar len pa rnam par 'phel nas/_srid pa 'byung ngo zhes gsungs pa'o/_/spyi'i mtshan nyid ni gang gi [#]phyir/_byung nas skye ba dang /_rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams 'byung bar 'gyur
[\[147b.3\]]te/_de ltar sems can de dag gi sdug bsngal gyi phung po mngon par 'grub ces gsungs pa'o/_/de la bdag dang bdag gi bral ba nyid kyis ni de gnyis kyis [#]stong pa nyid du ston to/_/g.yo ba med pa nyid kyis ni rang gi bdag ma yin pa'o/_/de'i 'og tu g.yo ba med pa de nyid sems can ma yin
[\[147b.4\]]pa'i grangs su 'gro ba g.yo ba dang /_gnas pa'i dngos por bems po rtswa dang shing dang /_rtsig pa dang /_mig yor lta bu zhes bya bar ston te/_rkyen la rag las nas 'grub par 'dra ba'i phyir ro/_/sems can sdug bsngal gyi phung po las ma thar ba de lta bu dag mthong nas/_de'i phyir de'i snying rje chen po
[\[147b.5\]]rgyas pa 'byung ste zhes bya ba la rgyas pa'i don ni rgyun gyi [#]don dang /_'byung ba'i don du rig par bya'o/_/sems can 'di dag ni bdag gis [#]yongs su dgrol [#]bar bya ba dag go/_/shin tu bde ba'i mya ngan las 'das pa la rab tu dgod par bya ba dag go snyam ste/_de'i byams pa chen po rgyas pa 'byung ngo zhes bya
[\[147b.6\]]ba ni sdug bsngal gang dang ldan pa dang /_bde ba gang dang bral ba ste sngar bshad zin to/_/kye rgyal ba'i sras dag de ltar byang chub sems dpa' snying rje dang /_byams pa dang ldan pa'i lhag pa'i bsam pas sa dang po la gnas pa'i tshe/_dngos po thams cad la lta ba'i sems yongs su spangs
[\[147b.7\]]nas sangs rgyas kyi ye shes kyi phyir/_re ba dang /_'dod pa rlabs po che'i blos gtong ba chen po la rab tu brtson par byed do/_/gtang bar bya ba ni 'di dag ste/_'di lta ste/_nor dang /_'bru dang /_bang mdzod yongs su btang [#]ba'am/_gser dang /_nor bu dang /_mu tig dang /_bai DUr+ya dang /_shang kha shi
[\[148a\]]
[\[148a.1\]]la dang [#]/_byi ru dang /_dngul dang /_sa le sbram yongs su btang [#]ba'am/_rin po che'i rgyan dang /_lhab lhub yongs su btang [#]ba'am/_rta dang /_glang po che dang /_shing rta'i bzhon pa yongs su btang [#]ba'am/_skyed mos tshal dang /_dka' thub kyi nags tshal dang /_
[\[148a.2\]]gtsug lag khang yongs su btang [#]ba'am/_bran pho dang /_bran mo dang /_las byed pa dang /_zho shas 'tsho ba yongs su btang [#]ba'am/_grong dang /_grong khyer dang /_grong rdal dang /_yul dang /_yul 'khor dang /_pho brang 'khor yongs su btang [#]ba'am/_chung ma dang /_bu pho dang /_bu mo
[\[148a.3\]]yongs su btang [#]ba'am/_sdug cing yid du 'ong ba'i dngos po thams cad yongs su btang [#]ba'am/_mgo dang /_mig dang /_rna ba dang /_sna dang /_lag pa dang /_rkang pa dang /_rang gi sha dang /_khrag dang /_rus pa dang /_rkang [#]dang /_tshil dang /_lpags [#]shun dang /_pags pa dang /_snying
[\[148a.4\]]dang /_lus thams cad yongs su btang [#]ba'i dngos po dag thams cad la mi lta bar byas nas/_sangs rgyas kyi ye shes la re ba dang /_'dod pa rlabs po che'i blos yongs su gtong ste/_de ltar byang chub sems dpa'i sa dang po la gnas pa de gtong pa chen por 'gyur ro zhes bya ba de la/_re ba dang 'dod pa
[\[148a.5\]]rlabs po che'i blo zhes bya ba ni rlabs po che'i re bas so/_/de la dngos po thams cad ni mdor bsdu [#]na rnam pa gnyis te/_phyi'i dang /_nang gi'o/_/phyi'i yang mdor bsdu na rnam pa gsum ste/_zong du bya ba dang /_yongs su spyad par bya ba dang /_gzhag par bya ba ste[#]/_nor dang /_'bru dang /_bang mdzod
[\[148a.6\]]dang go rims bzhin no/_/rgyas par bya na rnam pa brgyad de/_gser la sogs pa'i nor nas sdug cing yid du 'ong ba'i dngos po thams cad kyi nor gyi bar du'o/_/nang gi ni rang gi lus kyis bsdus pa'o/_/de la phyi'i dngos po gtong ba dang po ni yan lag go/_/gtong ba lhag ma dgu ni nye ba'i yan lag ste/_dga'
[\[148a.7\]]ba rnam pa gnyis las brtsams par rig par bya ste/_gzhi yongs su bzung [#]bas dga' ba dang /_phan 'dogs pas dga' ba'o/_/de la gzhi yongs su bzung [#]bas dga' ba ni gser la sogs pas so/_/phan 'dogs pas dga' ba ni rnam pa brgyad du rig par bya ste/_mdzes pa'i phan 'dogs pas
[\[148b\]]
[\[148b.1\]]dga' ba ni rin po che'i rgyan la sogs pas so[#]/_/ngal ba yongs su spang [#]ba'i phan 'dogs pas dga' ba ni rta dang glang po che dang /_shing rta la sogs pas so/_/rtse ba dang dga' ba'i phan 'dogs pas dga' ba ni skyed mos tshal dang /_dka' thub kyi nags tshal la sogs pa'o/_/bsnyen bkur
[\[148b.2\]]bya ba'i nyon mongs pa yongs su spangs pa'i phan 'dogs pas dga' ba ni bran pho dang bran mo la sogs pas so/_/dbang bya ba'i phan 'dogs pas dga' ba ni grong dang grong khyer la sogs pas so/_/chung ma yongs su gzung bas phan 'dogs pas dga' ba ni chung ma la sogs pas so/_/snying
[\[148b.3\]]po yongs su bzung [#]bas phan 'dogs pas dga' ba ni sdug pa la sogs pa thams cad kyis so/_/re ba yongs su rdzogs par byed pa'i phan 'dogs pas dga' ba ni/_mgo dang mig la sogs pas so/_/de de ltar snying rje dang /_byams pa dang /_gtong ba'i bsam pa can du gyur nas
[\[148b.4\]]sems can thams cad yongs su bskyab pa'i phyir/_phyi phyir zhing 'jig rten pa dang /_'jig rten las 'das pa'i don yongs su tshol zhing don du gnyer ro/_/de yongs su tshol zhing don du gnyer ba'i tshe/_yongs su mi skyo ba'i sems mi [#]skye ste/_de ltar de yongs su mi skyo bar 'gyur ro/_/
[\[148b.5\]]yongs su skyo ba med pas bstan bcos thams cad la 'jigs [#]pa med pa yin no/_/de'i phyir de ltar bstan bcos shes pa nyid yin te/_de ltar bstan bcos dang ldan pas bya ba dang /_bya ba ma yin pa la rnam par brtag [#]pa'i blos sems can tha ma dang /_'bring dang /_mchog rnams la ci nus ci
[\[148b.6\]]'os su de bzhin nyid du sgrub bo/_/de'i phyir de 'jig rten shes pa yin te/_'jig rten shes pas [#]dus dang /_tshod dang /_ran par spyod cing ngo tsha shes pa dang /_khrel yod pas shin tu brgyan pa'i sems kyi rgyud kyis/_bdag gi [#]don dang gzhan gyi don la rab tu brtson par byed de/_de'i phyir ngo tsha shes shing
[\[148b.7\]]khrel yod pa yin/_sbyor ba de dag la yang mngon par 'byung bar spyod pa yin/_phyir mi ldog cing mi bzlogs [#]pa'i stobs bskyed pa yang thob pa yin te/_de ltar de'i brtan [#]pa'i stobs bskyed pa kun du bskyed [#]pa yin/_brtan [#]pa'i stobs bskyed pa thob pas de bzhin gshegs sa pa mchod pa dang /_rim gro
[\[149a\]]
[\[149a.1\]]bya bar brtson zhing bstan pa la yang nan tan byed do/_/de ltar de'i sa bcu po de dag yongs su sbyong ba'i chos 'di lta ste/_dad pa dang /_snying rje dang /_byams pa dang /_gtong ba dang /_skyo ba bag la zha bar byed pa dang /_bstan bcos shes pa dang /_'jig rten shes pa
[\[149a.2\]]dang /_ngo tsha shes pa dang /_khrel yod pa dang /_brtan pa'i stobs bskyed pa dang /_de bzhin gshegs pa la mchod pa dang /_rim gro bya ba kun du skyes pa yin no zhes bya ba de la/_de bzhin nyid du bsgrub bo [#]zhes bya ba ni 'jig rten shes pa'i dbang du byas pa ste/_bstan bcos las 'byung ba
[\[149a.3\]]bzhin no/_/ci nus su zhes bya ba ni bdag gis so/_/ci 'os su zhes bya ba ni gzhan dag la'o/_/ngo tsha shes pa dang /_khrel yod pa'i dbang du byas nas dus dang /_tshod dang /_ran pa rnams kyis dus rnam pa gsum bstan te/_yid la bya ba'i dus dang /_nyin zhag gi dus dang /_'bras bu yod
[\[149a.4\]]par byed pa'i dus so/_/sbyor ba de dag la zhes bya ba ni/_brtan pa'i stobs bskyed pa'i dbang du byas pa ste/_de dag gi dad pa la sogs pa bstan pa rnams so/_/mngon par 'byung bar spyod pa yin/_/zhes bya ba ni rnam pa gnyis te/_phyir mi ldog pa'i stobs bskyed pas 'bri bar mi 'gyur ba dang /_
[\[149a.5\]]mi bzlogs [#]pa'i stobs bskyed pas rgyun mi gcod pa'o/_/de bzhin gshegs pa la mchod pa dang /_rim gro bya bar brtson zhing bstan pa la yang nan tan byed pa ni rnyed pa dang bkur sti'i mchod pa dang /_bsgrub [#]pa'i mchod pa ston to/_/bsgrub [#]pa rnam pa bcu po 'dis phun sum tshogs pa rnam pa gnyis rab tu
[\[149a.6\]]phye ba ste/_bsam pa phun sum tshogs pa ni dad pa dang /_snying rje dang /_byams pa rnams kyis so/_/sbyor ba phun sum tshogs pa ni/_gtong ba dang /_mi skyo ba dang /_bstan bcos dang /_'jig rten shes pa dang /_ngo tsha shes pa dang /_khrel yod pa dang /_brtan [#]pa'i stobs bskyed pa dang /_de
[\[149a.7\]]bzhin gshegs pa la mchod pa dang /_rim gro bya ba rnams kyis so/_/de la bdag gi don la brtsams pa ni dad pa ste/_byang chub sems dpa'i spyod pa dang /_sangs rgyas kyi chos rnams la yod pa nyid dang /_nus pa nyid du yid ches pa dang 'dod pa'o/_/gzhan gyi don la brtsams pa ni snying rje
[\[149b\]]
[\[149b.1\]]dang byams pa ste/_phan pa dang bde ba'i bsam pas so/_/gtong ba ni gzhan dag zang zing gis sdud par sbyor ba'o/_/mi skyo ba ni mchog sdud [#]par sbyor ba'o/_/bstan bcos shes pa dang /_'jig rten shes pa ni gzhan dag [#]la chos kyis [#]bsdu bar sbyor ba'o/_/lhag ma rnams ni bdun
[\[149b.2\]]po 'di dag nyid kun du bsrung ba'i phyir sbyor ba gsum ste/_ngo tsha shes pa dang /_khrel yod pas dad pa la sogs pa'i mi mthun pa'i phyogs dang du mi len pa'i phyir dang du mi len pa'i sbyor ba dang /_brtan pa'i stobs bskyed pas dad pa la sogs pa las bskyod par mi nus pa'i phyir mi bskyod pa'i sbyor ba dang /_
[\[149b.3\]]sangs rgyas la mchod pa dang /_rim gro byed pas dad pa la sogs pa'i rtsa ba yongs su 'dzin pa'i phyir de dag gi [#]rtsa ba rnam par dag pa'i gnas yongs su 'dzin par sbyor ba'o/_/de la mchod pa rnam pa [#]gnyis kyis ni lus rnam pa gnyis mngon par 'grub par byed de/_de la rgya che ba ni des na mngon
[\[149b.4\]]par 'gro bar bya ba yin no/_/sems las su rung ba ni des na rang bzhin gyis [#]dge ba'i chos la dga' ba yin no/_/dad pa'i dbang zhes bya ba la sogs pa nas/_rtag tu rgyun mi 'chad par gong nas gong du khyad par yongs su tshol zhes bya ba'i bar du sum cu po snga ma ni rgya cher yongs su sbyong ba'o/_/_
[\[149b.5\]]dad pa la sogs pa [#]tha ma sangs rgyas la mchod pa dang /_rim gro bya ba 'di dag ni mdor bsdus pas yongs su sbyong bar rig par bya ste/_de lta bu ni sgrub pa'i khyad par gyis khyad par du 'phags pa'o/_/'bras bu'i khyad par gyis khyad par du 'phags pa ji lta bu zhe na/_gang gi phyir/_byang chub sems
[\[149b.6\]]dpa'i sa rab tu dga' ba 'di la gnas pa de la mthong ba rgya chen po dang /_smon lam gyi stobs kyis [#]sangs rgyas mang po snang bar 'gyur te/_mthong ba rgya chen po dang /_smon lam gyi [#]stobs kyis sangs rgyas brgya phrag mang po dang /_sangs rgyas stong phrag mang po dang /_sangs rgyas 'bum phrag mang po
[\[149b.7\]]dang /_sangs rgyas khrag khrig 'bum phrag mang po dang /_sangs rgyas bye ba phrag mang po dang /_sangs rgyas bye ba brgya phrag mang po dang /_sangs rgyas bye ba stong phrag mang po dang /_sangs rgyas bye ba 'bum phrag mang po dang /_sangs rgyas bye ba khrag khrig 'bum phrag mang po snang bar 'gyur ro/_/des
[\[150a\]]
[\[150a.1\]]de bzhin gshegs pa dgra bcom pa yang dag par rdzogs pa'i sangs rgyas de dag mthong nas lhag pa'i bsam pa rgya chen pos bsti stang byed do/_/btsun par byed do/_/ri mo byed do/_/mchod pa byed do/_/na bza' dang /_zhal zas dang /_gzims cha dang /_snyun gyi [#]gsos
[\[150a.2\]]sman dang /_yo byad dag kyang 'bul zhing /_byang chub sems dpa'i bde bar sbyar ba yang nye bar sgrub bo/_/dge 'dun la yang tshogs pa'i yang dag pa'i ri mo byed de/_dge ba'i rtsa ba de dag kyang bla na med pa yang dag par rdzogs pa'i byang chub tu yongs su sngo [#]bar byed do/_/des sangs rgyas bcom ldan
[\[150a.3\]]'das de dag la mchod pas sems can yongs su smin par bya ba kun du skyes pa yin te/_de [#]bsdu ba'i dngos po sbyin pa dang /_snyan par smra bas sems can rnams [#]yongs su smin par byed do/_/de'i mos pa'i stobs kyis bsdu ba'i dngos po 'og ma gnyis kyang rab tu skye bar gyur [#]te/_ma lus
[\[150a.4\]]par rtogs pa ni ma yin no/_/pha rol tu phyin pa bcu po dag las de'i sbyin pa'i pha rol tu phyin pa shas che ba yin te/_lhag ma rnams kyang ci nus ci 'os su yang dag par mi bsgrub [#]pa ni ma yin no/_/de ji lta ji ltar sangs rgyas bcom ldan 'das rnams la mchod pa byed cing /_sems can yongs
[\[150a.5\]]su smin par bya ba la brtson pa dang /_sa yongs su sbyong ba'i chos 'di dag yang dag par blangs te gnas pa de lta de ltar de'i dge ba'i rtsa ba thams cad mkhyen pa nyid du yongs su bsngos pa de dag de bas kyang shas cher rab tu byang ba dang /_yongs su dag pa dang /_ci dgar las su rung bar 'gyur ro/_/
[\[150a.6\]]kye rgyal ba'i sras dag 'di lta ste dper na/_mgar ba mkhas pas gser gyi sa le sbram ji lta ji ltar mes bsregs pa de lta de ltar rab tu byang ba dang /_yongs su dag pa dang /_ci dgar las su rung bar 'gyur ro/_/kye rgyal ba'i sras dag de bzhin du byang chub sems dpa' rnams/_ji lta ji ltar
[\[150a.7\]]sangs rgyas bcom ldan 'das rnams la mchod par byed pa dang /_sems can yongs su smin par bya ba la brtson par byed pa dang /_sa yongs su sbyong ba'i chos 'di dag yang dag par blangs te gnas pa de lta de ltar de'i dge ba'i rtsa ba thams cad mkhyen pa nyid du yongs su bsngos pa de dag rab tu byang ba dang /_
[\[150b\]]
[\[150b.1\]]yongs su dag pa dang /_ci dgar las su rung bar 'gyur ro zhes gsungs pa'o/_/de ltar na 'bras bu'i phan yon gyi khyad par rnam pa bzhir bstan pa yin te[#]/_las su rung ba 'bras bu'i phan yon gyi [#]khyad par dang /_'jug pa 'bras bu'i phan yon gyi khyad par dang /_rnam par smin pa yongs su 'dzin
[\[150b.2\]]pa 'bras bu'i phan yon gyi khyad par dang /_smon lam shes pa 'bras bu'i phan yon gyi khyad par ro/_/de la las su rung ba 'bras bu'i phan yon gyi khyad par ni/_gser gyi sa le sbram dang chos mthun pas rig par bya ste/_gser gyi sa le sbram lta bu ni dad pa la sogs pa dge ba'i chos gang dag
[\[150b.3\]]yin pa'o/_/mer bsregs pa lta bu ni dgod pa rnam pa gsum ste/_sangs rgyas dang dge 'dun la mchod pa byed pas yon tan gyi zhing du dgod pa dang /_sems can yongs su smin par bya ba byed pas snying rje'i zhing du dgod pa dang /_byang chub tu yongs su sngo [#]bar byed pas bla na med pa'i 'bras bur dgod
[\[150b.4\]]pa'o/_/de la mthong ba rgya chen po ni mthu khyad par can gyis [#]gzugs kyi sku mthong ba gang yin pa'o/_/smon lam gyi stobs kyis ni nang gi yang dag pa'i smon lam gyis chos kyi sku mthong ba'o/_/thabs la mkhas pas shin tu mang bar bstan pa'i phyir sangs rgyas brgya phrag mang po zhes bya ba nas/_sangs
[\[150b.5\]]rgyas bye ba khrag khrig 'bum phrag mang po zhes bya ba'i bar gyis [#]grangs smos so/_/bsti stang byed pa ni rnam pa gsum ste/_btsun par byed pas bsti stang byed pa ni bstod pa dang /_bsngags pas de'i yon tan brjod pa'o/_/ri mor [#]byed pas bsti stang byed pa ni gus par smra ba dang /_phyag 'tshal ba la
[\[150b.6\]]sogs pa'o/_/mchod pas bsti stang byed pa ni me tog dang /_bdug pa dang /_spos dang /_gdugs dang /_rgyal mtshan dang /_ba dan la sogs pa'o/_/byang chub sems dpa'i bde bar sbyar ba ni byang chub sems dpa' rnams kyi yo byad 'jig rten dang thun mong ma yin par gyur pa gang yin pa'o/_/dge
[\[150b.7\]]'dun la yang tshogs pa'i yang dag pa'i ri mor byed do/_/kye rgyal ba'i sras dag gzhan yang byang chub sems dpa'i sa dang po 'di la gnas pa'i byang chub sems dpas [#]byang chub sems dpa'i sa dang po de nyid kyi rnam pa dang /_thob par bya ba dang /_rgyu mthun pa dag sangs rgyas dang /_byang chub sems dpa'
[\[151a\]]
[\[151a.1\]]dag dang /_dge ba'i bshes gnyen rnams las yongs su btsal bar bya/_yongs su dri bar bya'o/_/sa'i yan lag yongs su sgrub pa'i phyir yang ngoms mi shes par bya ste/_de bzhin du sa gnyis pa nas/_byang chub sems dpa'i sa bcu pa'i bar gyi rnam pa dang /_thob
[\[151a.2\]]par bya ba dang /_rgyu mthun pa dag sangs rgyas dang /_byang chub sems dpa' dag dang /_dge ba'i bshes gnyen rnams las yongs su btsal bar bya/_yongs su dri bar bya'o/_/sa'i yan lag yongs su sgrub pa'i phyir yang ngoms mi shes par bya'o/_/des sa'i mi mthun pa'i phyogs dang /_
[\[151a.3\]]gnyen po la mkhas par bya ste/_sa'i 'jigs pa dang /_'grub pa la mkhas pa dang /_sa'i rnam pa dang /_rgyu mthun pa la mkhas pa dang /_sa thob pa rnam par sbyong ba la mkhas pa dang /_sa'i yan lag yongs su sbyong ba la mkhas pa dang /_sa nas sar 'phar ba la mkhas pa dang /_sa dang
[\[151a.4\]]sa la gnas pa la mkhas pa dang /_sa dang sa'i khyad par shes pa la mkhas pa dang /_sa dang sa thob nas phyir mi ldog pa la mkhas pa dang /_byang chub sems dpa'i sa thams cad yongs su sbyang bas de bzhin gshegs pa'i sa gnon pa la mkhas par bya'o/_/kye rgyal ba'i sras dag de ltar
[\[151a.5\]]byang chub sems dpa'i sa'i rnam pa mngon par sgrub pa la mkhas pa ni sa dang po las gyen du mi skyod [#]par sa bcu pa'i bar du gnon cing thob par bya ba la thogs pa med de/_thogs pa med par 'gro ba dang /_sa shes pa'i snang ba sangs rgyas kyi ye shes snang ba yang 'thob bo/_/kye rgyal ba'i sras dag 'di
[\[151a.6\]]lta ste dper na/_ded dpon mkhas pas 'dron pa [#]phal po che yongs su gdon pa'i bsam pa dang ldan pa grong khyer chen por phyin par bya bar 'dod pa ni thog ma nyid nas lam gyi yon tan dang /_lam gol ba'i nyes pa dang /_lam gyi bar gnas kyi khyad par dang /_lam gyi bar gnas kyi gol [#]ba'i
[\[151a.7\]]nyes pa dang /_lam rgyags dang /_bya ba dang /_bya ba ma yin pa rnams yongs su tshol zhing kun du 'dri'o/_/lam gyi bar gnas thog ma nyid nas ma 'phags pa nas grong khyer chen por phyin gyi bar la shin tu mkhas pa yin te/_lam gyi bar gnas thog ma nyid nas ma 'phags par shes pas rnam
[\[151b\]]
[\[151b.1\]]par [#]brtags pa'i blo dang /_rgyags dang /_tshogs chen po phun sum tshogs pas 'dron pa [#]phal po che rnams dang lhan cig tu mthar gyis grong khyer chen po'i bar du phyin par byed de/_'brog dgon pa'i nyes pa rnams kyis bdag dang 'dron [#]pa rnams las [#]gnod par mi 'gyur bar byed do/_/kye
[\[151b.2\]]rgyal ba'i sras dag de bzhin du byang chub sems dpa' ded dpon mkhas pa yang /_gang gi tshe byang chub sems dpa'i sa dang po la gnas shing /_sa'i mi mthun pa'i phyogs dang /_gnyen po la mkhas pa dang /_sa'i 'jigs pa dang 'grub pa la mkhas pa dang /_sa'i rnam pa dang /_rgyu
[\[151b.3\]]mthun pa la mkhas pa dang /_sa thob pa rnam par spyod pa la mkhas pa dang /_sa'i yan lag yongs su sbyong ba la mkhas pa dang /_sa nas sar 'phar ba la mkhas pa dang /_sa dang lam la gnas pa la mkhas pa dang /_sa dang sa'i khyad par shes pa la mkhas pa dang /_sa dang sa thob
[\[151b.4\]]nas phyir mi ldog pa la mkhas pa dang /_byang chub sems dpa'i sa thams cad yongs su sbyangs pas/_de bzhin gshegs pa'i sa gnon pa la mkhas par gyur pa de'i tshe bsod nams kyi [#]tshogs chen po'i rgyags yongs su gzung ba dang /_ye shes kyi tshogs chen po la rnam par phye ba shin
[\[151b.5\]]tu mkhas pa dang /_sems can gyi 'dron pa [#]phal po che yongs su gdon pa'i bsam pa dang ldan pas thams cad mkhyen pa nyid kyi grong khyer chen por phyin par bya bar [#]'dod cing /_thog ma nyid nas sa'i lam gyi yon tan dang /_sa'i lam gol ba'i nyes pa dang /_sa'i lam gyi bar gnas kyi khyad
[\[151b.6\]]par dang /_sa'i lam gyi bar gnas kyi khyad par gol [#]ba'i nyes pa dang /_bsod nams kyi tshogs chen po'i rgyags bsham [#]zhing /_bsogs pa dag kyang sangs rgyas dang byang chub sems dpa' dag dang /_dge ba'i bshes gnyen rnams las yongs su tshol zhing yongs su 'dri ste/_de lam
[\[151b.7\]]gyi bar gnas dang po nas gyen du mi skyod [#]par thams cad mkhyen pa nyid kyi grong khyer chen por phyin par bya ba'i bar la mkhas pa yin no/_/de de ltar ye shes kyis [#]rnam par brtags pa'i blo dang /_bsod nams dang /_ye shes kyi tshogs chen po'i rgyags phun sum tshogs pas sems can gyi 'dron pa [#]
[\[152a\]]
[\[152a.1\]]phal po che ji ltar yongs su smin par byas pa bzhin du mthar gyis 'khor ba'i 'brog dgon pa dang /_mya ngan las bsgral te/_thams cad mkhyen pa nyid kyi ye shes kyi [#]grong khyer chen po'i bar du phyin par byed cing /_'khor ba'i 'brog dgon pa'i nyes pa rnams kyis
[\[152a.2\]]sems can gyi 'dron [#]pa'am/_bdag la gnod par yang mi 'gyur bar byed do/_/kye rgyal ba'i sras dag de lta bas na byang chub sems dpas [#]yongs su mi skyo bar [#]sa yongs su sbyang bar [#]bya ba'i khyad par la brtson par bya'o/_/kye rgyal ba'i sras dag 'di ni byang chub sems dpa' rnams kyi byang
[\[152a.3\]]chub sems dpa'i sa rab tu dga' ba'i sgor 'jug pa mdor bstan pa'o/_/de la gnas pa'i byang chub sems dpa' ni phal cher 'dzam bu'i gling gi dbang por 'gyur zhing dbang phyug chen po la dbang rab tu thob la/_chos rjes su srung zhing gtong ba chen pos sems can rnams sdud pa'i gtso bor gyur
[\[152a.4\]]cing /_sems can rnams kyi ser sna'i dri ma bzlog pa la mkhas pa yin/_gtong ba chen po rtsom pas yongs su dub par mi 'gyur ba yin no/_/sbyin pa'am snyan par smra ba'am don spyod [#]pa'am/_don mthun pa las gang ci rtsom yang rung ste/_de thams cad sangs rgyas yid la bya ba dag dang /_chos
[\[152a.5\]]yid la bya ba dag dang /[# ]dge 'dun yid la bya ba dag dang /_byang chub sems dpa' yid la bya ba dag dang /_byang chub sems dpa'i spyod pa yid la bya ba dag dang /_pha rol tu phyin pa yid la bya ba dag dang /_sa yid la bya ba dag dang /_stobs yid la bya ba dag dang /_mi 'jigs pa yid la
[\[152a.6\]]bya ba dag dang /_sangs rgyas kyi chos ma 'dres pa yid la bya ba dag nas/_rnam pa thams cad kyi mchog dang ldan pa'i thams cad mkhyen pa'i ye shes kyi bar du yid la bya ba dang /_mi 'bral ba yin te/_ji ltar na sems can thams cad kyi mchog tu 'gyur/_gtso bor 'gyur/_phul du 'gyur/_dam
[\[152a.7\]]par 'gyur/_rab mchog [#]tu 'gyur/_gong mar 'gyur/_bla na med par 'gyur/_'dren par 'gyur/_rnam par 'dren par 'gyur/_yongs su 'dren par 'gyur ba nas/_thams cad mkhyen pa'i ye shes la rton pa'i bar du 'gyur snyam du sems so/_/'dod na brtson 'grus rtsom pa rnam pa ji lta bus
[\[152b\]]
[\[152b.1\]]khyim dang /_chung ma dang /_longs spyod thams cad spangs te/_de bzhin gshegs pa'i bstan [#]pa la rab tu 'byung ba dang /_rab tu byung nas kyang skad cig thang cig yud tsam cig la ting nge 'dzin brgya rab tu thob cing snyoms par 'jug pa dang /_sangs rgyas brgya mthong ba dang /_de dag
[\[152b.2\]]gi byin gyi rlabs [#]yang dag par shes pa dang /_'jig rten gyi khams brgya g.yo bar byed pa dang /_zhing brgyar 'gro ba dang /_'jig rten gyi khams brgya snang bar byed pa dang /_sems can brgya yongs su smin par byed pa dang /_bskal pa brgyar gnas par byed pa dang /_bskal pa brgya la sngon gyi
[\[152b.3\]]mtha' dang /_phyi ma'i mthar 'jug pa dang /_chos kyi sgo brgya rnam par 'byed pa dang /_lus brgya kun du ston pa dang /_lus re re yang 'khor byang chub sems dpa' brgya brgya dang ldan par kun du ston pa'i brtson 'grus rnam pa de lta bu rtsom [#]mo/_/de yan chad byang chub sems dpa' smon lam
[\[152b.4\]]gyi stobs can rnams smon lam khyad par can gyi rnam par 'phrul te/_de dag gi lus sam/_'od dam/_rdzu 'phrul lam/_mig gam/_spyod yul lam/_dbyangs sam/_spyod pa'am/_bkod pa'am/_byin gyi rlabs [#]sam/_mos pa'am/_mngon par 'du byed pa dag kyang bskal
[\[152b.5\]]pa bye ba khrag khrig 'bum phrag ji snyed pa de snyed du yang brjod [#]par sla ba ma yin no zhes bya ba de la rnam pa ni sa gang gi mi mthun pa'i phyogs dang /_gnyen po'i rnam pa gang dag yin pa'o/_/thob par bya ba ni 'jig rten las 'das pa'i ye shes thob pa'o/_/rgyu mthun pa ni de'i rjes las thob pa'i
[\[152b.6\]]'jig rten pa dang /_'jig rten las 'das pa'i ye shes so/_/sa'i yan lag rnams ni dad pa la sogs par rig par bya'o/_/de yongs su sgrub pa'i phyir zhes bya ba ni/_mkhas pa lngar rig par bya ste/_brtag pa la mkhas pa dang /_'thob pa la mkhas pa dang /_'phel ba la mkhas pa dang /_
[\[152b.7\]]yongs su mi nyams pa la mkhas pa dang /_mthar thug par 'gro ba la mkhas pa'o/_/de la dang po ni mi mthun pa'i phyogs dang /_gnyen po dang /_'jigs [#]pa dang /_'grub [#]pa la mkhas pa ste/_gang gi phyir des mi mthun pa'i phyogs dang /_gnyen po la mkhas pa sa'i 'jigs [#]pa dang /_
[\[153a\]]
[\[153a.1\]]'grub pa la mkhas pa zhes gsungs pa'o/_/de la sa'i mi mthun pa'i phyogs rnam pa bcu'i gnyen por sa bcu ni sngar bstan pa yin te/_de dag dang 'bral ba dang /_yang dag par 'grub pa ni 'jigs [#]pa dang 'grub pa ste/_go rims bzhin du rig par bya'o/_/gnyis pa
[\[153a.2\]]ni 'jug pa'i thabs dang /_zhugs pa dang /_de'i khyad par la mkhas pa ste/_gang gi phyir sa'i rnam pa dang /_rgyu mthun pa la mkhas pa dang /_sa thob pa rnam par spyod pa la mkhas pa dang /_sa'i yan lag yongs su sbyangs pa la mkhas par bya zhes gsungs pa'o/_/gsum pa ni sa/_/
[\[153a.3\]]gzhan du 'pho ba dang /_gnas pa dang /_'phel ba la mkhas pa ste/_gang gi phyir sa nas sar 'phar ba la mkhas pa dang /_sa dang sa la gnas pa la mkhas pa dang /_sa dang sa'i khyad par shes pa la mkhas par bya zhes gsungs pa'o/_/bzhi pa ni phyir mi ldog pa la mkhas pa ste/_gang gi
[\[153a.4\]]phyir sa thob nas phyir mi ldog pa la mkhas par bya zhes gsungs pa'o/_/lnga pa ni byang chub sems dpa'i sa'i [#]mthar phyin nas/_de bzhin gshegs pa'i sa la 'jug pa la mkhas pa ste/_gang gi phyir byang chub sems dpa'i sa thams cad yongs su sbyangs pas/_de bzhin gshegs pa'i sa la ye
[\[153a.5\]]shes kyis sa gnon [#]pa la mkhas par bya'o zhes gsungs pa'o/_/de la 'jug pa'i 'bras bu'i phan yon ni ded dpon chen por gyur pas sems can gyi 'dron pa [#]phal po che thams cad mkhyen pa nyid kyi grong khyer chen por phyin par bya ba'i phyir yang dag par sbyor ba'o/_/de la ded dpon mkhas pa ni rnam pa gnyis
[\[153a.6\]]su rig par bya ste/_mi nor bar mkhas pa dang /_lam dang de'i gol ba dang /_lam gyi bar gnas dang /_de'i gol ba la mkhas pa ste/_gang gi phyir lam gyi yon tan dang /_lam gol [#]ba'i nyes pa dang /_lam gyi bar gnas kyi khyad par dang /_lam gyi bar gnas kyi gol [#]ba'i nyes pa zhes
[\[153a.7\]]gsungs pa'o/_/rton pa la mkhas pa ni gang gi phyir/_lam rgyags dang /_bya ba dang /_bya ba ma yin pa rnams zhes gsungs pa'o/_/de la rnam par smin pa yongs su 'dzin pa dang 'bras bu'i phan yon gyi khyad par ni rnam pa gnyis te/_lus rgya che ba ni 'dzam bu'i gling gi dbang phyug nyid du 'gyur ba la
[\[153b\]]
[\[153b.1\]]sogs pa ste gang gi phyir/_de la gnas pa'i byang chub sems dpa' ni phal cher 'dzam bu'i gling gi dbang por 'gyur zhes bya ba la sogs pa gsungs pa'o/_/rgyu mthun pa rgya che ba ni ser sna 'dul ba la mkhas pa la sogs pa ste/_gang gi phyir sems can rnams kyi ser sna'i dri ma
[\[153b.2\]]bzlog [#]pa la mkhas pa yin zhes bya ba la sogs pa nas/_ting nge 'dzin brgya rab tu thob ces bya ba'i bar du gsungs pa'o/_/de la gtong ba chen pos sems can rnams sdud pa'i gtso bor gyur zhes bya ba ni yang dag par 'ged pa dang /_byed du 'jug pas bdag gis sbyin pa dang /_sbyin du gzhug
[\[153b.3\]]pa'o/_/sems can rnams kyi ser sna'i dri ma bzlog [#]pa la mkhas pa zhes bya ba ni thabs mkhas pas bsdu ba'i dngos po rnams kyis sems can gyi don byed pa'o/_/sangs rgyas la sogs pa [#]yid la bya ba dag gis ni rang gi don dang mi 'bral te/_de'i yid la byed pa de dag ni las de la 'jug pa la
[\[153b.4\]]dang /_rgya chen po byed pa dang /_kun nas nyon mongs pa yongs su spong ba byed par 'gyur ro/_/de ni mdor bsdu na yid la bya ba [#]rnam pa bzhir rig par bya ste/_mchog yid la bya ba ni dkon mchog gsum yid la bya ba gang yin pa'o/_/chos mthun pa yid la bya ba ni/_byang chub sems dpa' yid
[\[153b.5\]]la bya ba gang yin pa'o/_/yon tan yid la bya ba ni bdag dang gzhan gyi byang chub sems dpa'i spyod pa rang bzhin dang bcas pa'i rim pa yid la byed pa gang yin pa'o/_/'dod pa'i don yid la bya ba ni stobs la sogs pa yid la bya ba gang yin pa'o/_/sangs rgyas la sogs pa'i chos nyid yid la bya ba
[\[153b.6\]]gang yin pa de ni sangs rgyas la sogs pa yid la bya ba don dam pa ste/_gang gi [#]bdag gis sbyin no[#]/_/de la sbyin no/_/'di la sbyin no/_/de'i phyir sbyin no snyam pa'i rlom sems med pa'o/_/de bzhin du las thams cad la byed pa po dang /_gnas dang bya ba dang /_bya ba'i 'bras bu la rlom sems med
[\[153b.7\]]pa'o/_/de thams cad kyang byang chub tu sngo [#]bar byed do/_/de ci'i phyir zhe na/_sems can thams cad kyi mchog tu 'gyur zhes rgya cher 'byung ba'o/_/de la mchog ni rnam pa gnyis te/_yon tan sbyangs pas gtso bor 'gyur ba mchog dang /_zla med pas phul du 'gyur ba [#]mchog go/_/de la rnam pa gnyis
[\[154a\]]
[\[154a.1\]]kyis gtso bor 'gyur bar rig par bya ste/_ye shes phun sum tshogs pas dam par 'gyur ba dang /_spobs pa phun sum tshogs pas rab mchog tu 'gyur ba'o/_/rnam pa gnyis kyis phul du 'gyur bar rig par bya ste/_mtshungs pa med pas gong mar 'gyur ba dang /_
[\[154a.2\]]lhag ma med pas bla na med par 'gyur ba'o/_/de ltar rang bzhin gyi yon tan gyis sangs rgyas brjod nas las kyi yon tan gyis brjod de/_'dren pa zhes bya ba la sogs pa'o/_/de la lung gi don du chos gzhag pa'i tshul ston pas 'dren pa'o/_/thob pa'i don du nyon mongs pa 'dul ba dang /_
[\[154a.3\]]lam bzang po la 'jug pa'i gdams ngag sbyin pas rnam par 'dren pa dang /_yongs su 'dren pa ste go rims bzhin no/_/gang dag thams cad mkhyen pa'i ye shes la rton pa'i bar du 'gyur snyam du sems so zhes bya ba ni byang chub sems dpa' chen po'i lam ston pa'i phyir ro/_/'di ni re zhig byang chub
[\[154a.4\]]sems dpa' khyim pa'i rnam par smin pa yongs su 'dzin pa 'bras bu'i phan yon gyi khyad par ro/_/byang chub sems dpa' rab tu byung ba ni bsam gtan gyi las gtso bo ste/_rnam par smin pa yongs su 'dzin pa dang /_'bras bu'i phan yon gyi khyad par rnam pa gnyis su rig par bya'o/_/'di lta ste/_ting
[\[154a.5\]]nge [#]'dzin ni skad cig gcig la ting nge 'dzin brgya la dbang thob pa'i phyir ro/_/ting nge 'dzin gyi las ni [#]sangs rgyas brgya [#]mthong ba la sogs pa ste/_de sangs rgyas rnams dang /_sangs rgyas kyis [#]byin gyis brlabs pa'i byang chub sems dpa' rnams las ye shes tshol bar byed do/_/g.yo bar byed pa nyid
[\[154a.6\]]kyis ni gdul bya rnams 'dun par byed do/_/'gro ba dang snang bar byed pa gnyis kyis song ste mthong nas yongs su smin par byed do/_/skye ba'i khyad par yongs su 'dzin pas ni bskal pa brgyar gnas par byed do/_/sems can rnams kyi sngon gyi [#]mtha' dang phyi ma'i mtha' la sdig pa dang bral ba'i dbang du byas te/_
[\[154a.7\]]las kyi [#]rgyud ston to/_/rang gi blo yongs su smin par bya ba'i phyir chos kyi rnam grangs dag gi don sems so/_/lus brgya kun du ston pa dang /_/lus re re yang 'khor byang chub sems dpa' brgya brgya dang ldan par ston pas ni de'i [#]don mang du byed par sbyor ba dang /_don myur bar byed par sbyor bar rig par bya'o/_/
[\[154b\]]
[\[154b.1\]]de yan chad ni smon lam shes pa'i 'bras bu'i phan yon gyi khyad par du rig par bya'o/_/de la lus ni byang chub sems dpa'i spyod pa thams cad kyi gnas te/_de las 'od dang rdzu 'phrul lo/_/'di la brten nas lha'i mig dang de'i yul te/_spyan lnga po thams cad yin par rig par bya'o/_/rdzu
[\[154b.2\]]'phrul la brten nas dbyangs dang /_spyod pa dang /_bkod pa dang /_byin gyi rlabs [#]so/_/de la dbyangs ni sprul pa'i ngag go/_/spyod pa ni 'gro ba'o/_/bkod pa ni sprul pa'o/_/byin gyi rlabs [#]ni gang gis gzhan byin gyis rlob [#]pa'o/_/de'i 'og tu ting nge 'dzin gyi sgo la brten nas mos pa ji lta ba bzhin
[\[154b.3\]]du mthu'i bya ba'i don sgrub bo/_/shes rab kyi spyan gyis bsdus pa'i gzungs kyi sgo la brten nas chos ston par 'du byed do/_/mdor bsdu na sa thams cad ni rgyu'i lus dang 'bras bu'i mtshan nyid du rig par bya'o/_/'phags pa sa bcu pa [#]las/_sa dang po'i rnam par bshad pa rdzogs so//_//
[\[154b.4\]]bam po lnga pa/_mngon par rtogs pa dang ldan pa'i byang chub sems dpa' 'jig rten las 'das pa'i lam la gnas te tshul khrims rnam par dag pa'i dbang du byas nas sa gnyis pa rnam par gzhag par rig par bya'o/_/tshul khrims rnam par dag pa de yang rnam pa gnyis su rig par bya ba ste/_
[\[154b.5\]]'byung bar byed pa rnam par dag pa dang /_rang bzhin rnam par dag pa'o/_/de la 'byung bar byed pa rnam par dag pa ni [#]sems kyi bsam pa bcus [#]yongs su bstan te/_gang gi phyir kye rgyal ba'i sras dag byang chub sems dpa'i sa dang po legs par yongs su sbyang ba byas pa'i byang chub sems dpa' de byang
[\[154b.6\]]chub sems dpa'i sa gnyis pa la mngon par 'dod pa yin te/_de'i sems kyi bsam pa bcu 'byung ngo /_/bcu gang zhe na/_'di lta ste/_drang po'i bsam pa dang /_'jam pa'i bsam pa dang /_las su rung ba'i bsam pa dang /_dul ba'i bsam pa dang /_zhi ba'i bsam pa dang /_dge ba'i
[\[154b.7\]]bsam pa dang /_ma 'dres pa'i bsam pa dang /_mi lta ba'i bsam pa dang /_rlabs po che'i bsam pa dang /_che ba nyid kyi bsam pa zhes gsungs pa'o/_/rang bzhin rnam par dag pa ni tshul khrims rnam par dag pa gsum ste/_ldog pa'i tshul khrims dang /_dge ba'i chos sdud pa'i tshul
[\[155a\]]
[\[155a.1\]]khrims dang /_sems can gyi don bya ba'i tshul khrims so/_/de la ldog pa'i tshul khrims rnam par dag pa ni dge ba [#]bcu'i las kyi lam yang dag par lta ba'i mthar thug pa rnams kyis yongs su bstan te/_gang gi phyir srog gcod pa spangs pa yang yin te zhes bya ba nas/_gang
[\[155a.2\]]gi phyir log par lta ba spangs pa yang yin te zhes bya ba'i bar du gsungs pa'o/_/ldog pa'i tshul khrims rnam par dag pa de ni sdom pa'i tshul khrims rnam par dag par yang rig par bya'o/_/dge ba'i chos sdud pa'i tshul khrims rnam par dag pa ni de'i 'og nas/_de lta bas na bdag gis mngon
[\[155a.3\]]par sgrub tu 'dra ba la rnam pa thams cad yongs su sbyang zhing mngon par bsgrub [#]pa nyid la brtson par bya'o snyam nas zhes bya ba'i bar 'dis yongs su bstan to/_/sems can gyi don bya ba'i tshul khrims rnam par dag pa ni de'i 'og nas/_de sems can rnams la de bas shas cher phan pa'i sems
[\[155a.4\]]bskyed ces bya ba'i bcu pa'i bar gyis yongs su bstan to/_/de la bsam pa bcu po dag las drang ba'i bsam pa ni so sor brtags pa'i bya ba med pas tshul khrims rnam par dag pa'i dbang du byas par rig par bya ste/_ji ltar 'gro bar bya ba de bzhin du 'gro ba'i phyir ro/_/de yang rnam pa dgur rig par
[\[155a.5\]]bya ste/_'jam pa drang ba'i bsam pa ni bde ba dang /_yid bde ba dang ldan pas tshul khrims la 'jug pa'i phyir ro/_/las su rung ba drang ba'i bsam pa ni rang dbang du rang gi ngang gis 'jug pas tshul khrims kyi mi mthun pa'i phyogs nyon mongs pa dang ma 'dres pa'i phyir ro/_/dul ba drang ba'i bsam
[\[155a.6\]]pa ni brjed kyang nyes par 'khrul pa med pa ste/_rta shin tu dul ba mi 'gyur ba bzhin no/_/zhi ba drang ba'i bsam pa ni nga rgyal med pas des khengs par mi 'gyur ba'i phyir ro/_/dge ba drang ba'i bsam pa ni 'khrug pa la ji mi snyam pas gser bzang po bzhin no/_/ma 'dres pa las [#]drang ba'i bsam pa
[\[155a.7\]]ni de tsam gyis chog par mi 'dzin pa ste/_tshul khrims rnam par dag pa la gnas nas sems rnam par dag par bya ba'i phyir rab tu dben pa 'dod pa'i phyir ro/_/mi lta ba drang ba'i bsam pa ni srid pa dang longs spyod phun sum tshogs pa la mi smon pa'i phyir ro/_/rlabs po che'i drang ba'i bsam pa ni sems
[\[155b\]]
[\[155b.1\]]can gyi don du srid pa rgyun mi 'chad par smon pa'i phyir ro/_/che ba nyid drang ba'i bsam pa ni de'i 'bras bu 'byung ba kun nas nyon mongs pa med pa'i phyir ro/_/de la las kyi lam bshad pa ni srog gcod pa spangs pa yang yin te zhes bya ba'o/_/yang smos pa ni spong ba khyad par can yang 'thob par
[\[155b.2\]]bstan pa'i phyir ro/_/de la srog gcod pa spong ba'i dbang du byas nas spong ba rnam pa gsum yongs su bstan te/_rgyu spong ba ni gang gi phyir/_dbyig pa spang [#]/_mtshon cha spang [#]/_khon du 'dzin pa spangs nas 'dzem pa dang ldan zhing snying rje la zhugs pa zhes gsungs pa'o/_/gnyen pos spong ba ni
[\[155b.3\]]gang gi phyir/_srog chags 'byung po thams cad la phan pa dang /_bde ba dang /_snying brtse ba dang /_byams pa'i sems dang ldan te zhes gsungs pa'o/_/'bras bu spong ba ni gang gi phyir dang [#]/_de kun du rtog [#]pa tsam gyis kyang srog chags rnams [#]la rnam par 'tshe bar mi byed na/_sems
[\[155b.4\]]can gzhan la sems can du 'du shes shing ched du bsams te/_lus kyis rnam par tho 'tshams [#]pa chen po bya ba lta ci smos zhes gsungs pa'o/_/de la srog gcod pa'i rgyu ni rnam pa gnyis te/_nye bar len pa'i rgyu dang /_'byung bar byed pa'i rgyu'o/_/de la nye bar len pa'i rgyu ni rnam pa gnyis te/_
[\[155b.5\]]gnod par byed pa'i dngos po dbyig pa dang /_gcod pa'i dngos po mtshon cha'o/_/de gnyis spong ba ni dbyig pa spangs/_mtshon cha spangs zhes bya'o/_/sngags dang /_sman dang /_khams mi mnyam par byed pa'i gnod pa'i bar dag kyang gnod par byed pa nyid du shes par bya'o/_/'byung bar
[\[155b.6\]]byed pa'i rgyu yang rnam pa gnyis te/_zhe sdang dang 'dod pa'o/_/'dod pa yang rnam pa gnyis te/_longs spyod 'dod pa ni des na longs spyod kyi phyir phyi ma la bdag yongs su 'dor bas mi 'dzem pa ste/_de'i gnyen por gang gi phyir 'dzem pa dang ldan zhes gsungs pa'o/_/srog chags kyi yan lag dang
[\[155b.7\]]de gsad [#]par mngon par dga' ba'i 'dod pa de'i gnyen por gang gi phyir/_snying rje la zhugs pas [#]zhes gsungs pa ste/_de las ldog pa ni rgyu spong ba'o/_/de la gnyen po ni rnam pa gnyis te/_bde 'gro dang mya ngan las 'das pa'i rgyu dge ba yang dag par 'dzin du 'jug pas sems can thams cad la phan
[\[156a\]]
[\[156a.1\]]pa dang /_snying brtse ba dang /_de dag 'bras bu de thob par smon pas byams pa'i sems te/_gang gi phyir srog chags 'byung po thams cad la phan pa dang /_bde ba dang /_snying brtse ba dang /_byams pa'i sems dang ldan te zhes gsungs pa'o/_/de ltar phyin ci ma log par
[\[156a.2\]]rgyu dang 'bras bu 'dod pas/_gti mug las byung ba mchod sbyin byed pa la sogs pas byas pa'i cho ga'i [#]srog gcod pa spong bar bstan pa yin te/_'dis spong bar byed pas spong ba nyid gnyen po ste/_gnyen pos [#]spong ba'o/_/srog chags dang 'byung po smos pas ni sems can rnams rtag pa ma yin pa
[\[156a.3\]]chad pa ma yin pa yongs su ston te/_srog gi [#]dbang po dang ldan pas tshe ji srid bar gnas pa'i phyir dang /_shi ba rnams kyang las dang nyon mongs pa'i dbang gis yang [#]'byung ba'i phyir ro/_/de la srog gcod pa'i rgyu'i 'bras bu ni kun du spyod pa'o/_/de yang rnam pa gnyis te chung ba ni/_sems kyis
[\[156a.4\]]rnam par 'tshe ba'o/_/che ba ni lus kyis rnam par 'tshe ba ste/_gang gi phyir kun du rtog pa tsam gyis kyang srog chags la rnam par 'tshe bar mi byed na sems can gzhan la sems can du 'du shes shing ched du bsams te/_lus kyis [#]rnam par tho 'tshams [#]pa chen po bya ba lta ci smos zhes gsungs pa'o/_/
[\[156a.5\]]kun du spyod pa chen po [#]ni rnam pa lngas yongs su bstan te gzhan smos pas brgyud pa dang /_sems can smos pas dngos po dang /_sems can du 'du shes pa smos pas 'du shes dang /_ched du bsams [#]pa smos pas mngon par 'du byed pa dang /_lus kyi rnam par tho 'tshams [#]pa chen po zhes bya ba smos
[\[156a.6\]]pas rang bzhin gyis ston to/_/ma byin par len pa spang ba'i [#]dbang du byas nas spong ba rnam pa gsum yongs su bstan te/_rgyu spong ba dang /_gnyen po spong ba dang /_'bras bu spong ba'o/_/de la rgyu ni bdag gi [#]longs spyod kyis chog mi shes pa ste/_de'i gnyen por bdag gi [#]longs spyod kyis chog shes [#]zhes
[\[156a.7\]]bya ba gsungs so/_/gnyen po ni bdag gi [#]longs spyod la chags pa yang gtong bas sbyin pa ste/_des phyi ma gzhan na longs spyod la mi slu ba yin te/_gang gi phyir gzhan gyi [#]longs spyod la bag byed pa zhes gsungs pa'o/_/'bras bu ni kun du spyod pa'o/_/de yang rnam pa gnyis te/_chung ba ni
[\[156b\]]
[\[156b.1\]]dngos po chung ngu len [#]pa'o/_/che ba ni de las gzhan pa'i dngos po len pa'o/_/de gnyis ni rnam pa lngas yongs su bstan te/_gzhan smos pas rgyu dang [#]/_yongs su gzung ba'i dngos po smos pas dngos po dang /_der 'du shes pa smos pas 'du shes dang /_rku sems nye bar gzhag pa smos
[\[156b.2\]]pas mngon par 'du byed pa dang rang bzhin gyis ston to/_/tha na rtswa dang /_lo ma yang ma byin par mi len na 'tsho ba'i yo byad gzhan dag lta ci smos zhes bya ba ni chung ba dang che ba'o/_/'dod pa la log par g.yem pa spong ba'i dbang du byas nas spong ba rnam pa gsum [#]yongs su bstan te/_de la rgyu ni bdag
[\[156b.3\]]gi [#]chung mas chog mi shes pa ste/_de'i gnyen por bdag gi [#]chung mas chog shes zhes bya ba gsungs so/_/gnyen po ni phyi ma gzhan na tshangs par spyod 'dod pas chung ma 'dod pa med pa ste/_gang gi phyir gzhan gyi chung ma la 'dod pa med pa zhes gsungs pa'o/_/'bras bu ni kun du spyod pa'o/_/
[\[156b.4\]]de yang rnam pa gnyis te/_chung ba ni sems so/_/che ba ni lus kyis te/_rnam par rig byed rnam pa gnyis so/_/de ni 'jug par bya ba ma yin pa dang /_dus ma yin pa dang /_gnas ma yin par 'gro bas yongs su bstan te/_de la 'jug pa ma yin par 'gro ba ni gzhan gyis [#]yongs su
[\[156b.5\]]bzung ba'i bud med thun mong ba rnams la ste/_de la thun mong ba ni gzhan gyis yongs su bzung [#]ba dag go/_/thun mong ma yin pa dag ni gzhan gyi chung ma rnams te/_gang gi phyir gzhan gyis yongs su bzung [#]ba'i bud med dang gzhan gyi [#]chung ma zhes gsungs pa'o/_/pha ma dang 'brel pa dang /_bu
[\[156b.6\]]mo gzhan sbyin par [#]byas pas mtshan ma lta bu yang de bzhin te/_gang gi phyir rus dang mtshan mas srung ba [#]zhes gsungs pa'o/_/bud med smos pas ni sems can ma yin pa'i grangs su 'gro ba'i bud med ces bya ba bsal ba'i phyir ro/_/dus ma yin par 'gro ba ni dus nges pa dag gi tshe ste/_
[\[156b.7\]]gang gi phyir chos kyis bsrungs pa [#]rnams la zhes gsungs pa'o/_/gnas ma yin par 'gro ba ni yan lag ma yin pa'i rnam par rig byed de/_gang gi phyir yan lag ma yin pa'i rnam par rig byed ces gsungs pa'o/_/chung ba dang che ba 'dir yang yid kyi las dang /_lus kyi las spang bar [#]
[\[157a\]]
[\[157a.1\]]rig par bya ste/_gang gi phyir chags sems kyang mi skye na/_gnyis kyis [#]dbang po gnyis spod pa lta ci smos zhes gsungs pa'o/_/brdzun du smras pa [#]spong ba'i dbang du byas nas/_gnyen po spong ba dang /_'bras bu spong ba yongs su bstan te/_gnyen pos spong ba nyid rgyu spong
[\[157a.2\]]ba'o/_/ci'i phyir zhe na/_lus kyi las ltar brdzun du smra ba 'di la phyi rol gyi dngos po med pa dang /_gzhi dang khyad par med pa'i phyir ro/_/ji ltar srog gcod pa [#]spong ba la nye bar len pa'i rgyu rnam pa gnyis su bshad de/_phyi rol gyi dngos po gnod pa byed pa'i dngos po dbyug pa dang /_gcod
[\[157a.3\]]pa'i dngos po mtshon cha dang rnam pa gnyis spong bar bshad de/_dbyug pa spangs/_mtshon cha spangs zhes gsungs pa de ltar brdzun du smra ba spong ba la phyi rol gyi dngos po med de/_de bas na lus kyi las ltar 'di la phyi rol gyi dngos po med ces bshad do/_/gzhi dang khyad par med pa'i phyir zhes bya ba la
[\[157a.4\]]gzhi ni rgyu ste srog gcod pa'i rgyu ni chags pa dang /_zhe sdang dang /_gti mug rnams so/_/brdzun du smra ba'i rgyu ni pha rol slu [#]ba'i bsam pa ste/_de las ldog pa'i [#]rgyu spong ba'o/_/[#]de ni bden par smra ba nyid kyis 'gyur te/_bden par smra ba de nyid ni pha rol slu [#]ba'i bsam pa'i gnyen po yin te/_de la
[\[157a.5\]]brten nas de 'byung ba'i phyir de ni de'i rgyu yin no/_/de bas na gzhi dang khyad par med ces bshad de/_de ltar na gnyen pos spong ba nyid rgyu spong bar bshad pa yin no/_/gnyen pos spong ba yang rnam pa gsum gyis [#]yongs su bstan te/_'du shes ji lta ba bzhin du smra ba ni gang gi phyir/_bden par smra zhes gsungs
[\[157a.6\]]pa'o/_/brtags nas dngos po ji lta ba bzhin du smra ba ni gang gi phyir/_yang dag par smra zhes gsungs pa'o/_/smra bar bya ba'i dus su smra ba ni gang gi tshe bdag dang gzhan la mi phan par mi 'gyur ba yin te/_gang gi phyir dus su smra zhes gsungs pa'o/_/'bras bu ni kun du 'byung ba chung ba dang che ba ste/_gang
[\[157a.7\]]gi phyir de'i tha na rmi lam na yang lta ba dang /_bzod pa dang /_'dod pa dang /_rab tu rtog pa bsgyur te/_slu [#]ba'i bsam pas brdzun gyi tshig mi smra na/_ched du bsams te [#]brjod pa lta ci smos zhes gsungs pa'o/_/de la rmi lam na [#]zhes bya ba ni chung ba'o/_/ched du bsams te zhes bya [#]ni che ba'o/_/lta ba
[\[157b\]]
[\[157b.1\]]dang /_bzod pa dang /_'dod pa dang /_rab tu rtog [#]pa rnams ni bshad pa'i mtshams sbyar bar rig par bya ste/_shes rab kyis mthong ba ni rab tu rtog [#]pa'o/_/phra ma spong ba'i dbang du byas nas spong ba rnam pa gnyis yongs su bstan te/_gnyen pos spong ba dang /_'bras bus spong ba'o/_/de
[\[157b.2\]]la gnyen pos spong ba na [#]dbyen mi byed [#]cing rnam par tho mi 'tshams [#]ba la zhugs pa ste/_sgrub pa gang gis [#]gzhan dag la phan pa ma yin pa'i dbyen mi byed pa ste/_gang gi phyir sems can rnams la dbyen mi byed cing rnam par mi 'tshe ba la zhugs pa zhes gsungs pa'o/_/'bras bu ni kun du spyod pa
[\[157b.3\]]ste/_de las ldog [#]pa ni 'bras bu spong ba'o/_/'bras bu kun du spyod pa de yang phyogs dang /_las dang /_bsam pa dang /_rab tu dbye bas yongs su bstan te/_gang las thos nas gang la brjod pa de ni phyogs rnam pa gnyis so/_/len pa dang /_brjod pa ni las so/_/dbye ba'i phyir
[\[157b.4\]]zhes bya ba ni bsam pa ste gang gi phyir des de dag dbye ba'i phyir tshu bi las thos nas pha bir snyod [#]pa ma yin/_de dag dbye ba'i phyir pha bi las thos nas tshu bi la snyod [#]pa ma yin te zhes gsungs pa'o/_/rab tu dbye ba ni 'byed pa dang /_bsam pa dang las su rig par bya'o/_/'byed pa ni rnam pa gnyis
[\[157b.5\]]te/_sngon ma bye ba dang /_sngon bye ba la'o/_/de'i gnyen por 'dus pa rnams mi 'byed cing bye ba rnams la yang mi snon te zhes gsungs pa'o/_/bsam pa yang rnam pa gnyis te/_'dum pa la mi dga' ba dang /_mi 'dum pa la mngon par dga' ba ste/_de'i gnyen por mi 'dum pa la mi
[\[157b.6\]]dga' zhing 'dum pa la mos pa yin pas [#]zhes gsungs so/_/las kyang bden pa dang /_brdzun pa'i don tha dad pa'i tshig gis [#]rnam pa gnyis te/_chung ba dang che ba'o/_/de'i gnyen por bden nam brdzun yang rung mi 'dum par bya ba'i tshig mi smra'o zhes gsungs so/_/tshig rtsub po spang [#]ba'i dbang du
[\[157b.7\]]byas nas/_spong ba rnam pa gnyis yongs [#]su bstan te/_'bras bu spong ba dang /_gnyen po spong ba'o/_/de la 'bras bu ni kun du spyod pa ste/_zher 'debs pa dang /_brlang ba dang /_gzhan la gnod pa dang /_gzhan gyi mtshang 'dru ba ste/_gzhan gyi mtshang 'dru ba ni gang gis pha rol 'khrug par
[\[158a\]]
[\[158a.1\]]byed pa'o/_/'di dag ni brjod pa'i mtshams sbyar ba yin par rig pa ste/_snga phyi rnam grangs su gtogs pa'i tshig ces bya ba'i tha tshig go/_/de yang tshogs par mi 'byung ba mngon sum dang /_lkog na rgyun du sbyor [#]ba ni gang gi phyir/_grong mi'i tshig dang /_ma rabs kyi [#]tshig
[\[158a.2\]]ngor brjod pa dang /_tshig mi brjod pa zhes gsungs pa'o/_/de la mngon sum dang /_rgyun du 'byung ba ni che ba'o/_/lkog na brjod pa rgyun du mi 'byung ba ni [#]chung ba'o/_/de brjod na tshul khrims dang 'gal ba dang /_gzhan dag la sdug bsngal bskyod [#]par 'gyur zhing /_des gzhan 'khrug par 'gyur te/_
[\[158a.3\]]gang gi tshe brdzun dang rnar mi snyan pa zhes gsungs pa'o/_/gnod par byed pa'i rgyu dang /_phrag dog las byung ba'i phyir tshul khrims dang 'gal te/_gang gi phyir khro zhing rngam pa las byung ba zhes gsungs pa'o/_/gzhan gyi mtshang 'dru bar byed pa na gnod pa rnam pa gnyis byed de/_de dag dang khon ma byung
[\[158a.4\]]ba 'byin pas thos pa dang /_dran pa'i dus na mi snyan pa dang /_yid la mi 'thad pa gnyis kyi [#]snying dang /_sems mi dga' bar byed pa'i phyir ro/_/dga' ba bskyed [#]pa med par byed pa ni bdag mi phyogs pa dang /_gzhan dag kyang mi phyogs par byed pa de/_gang gi phyir mi snyan pa dang /_yid la mi
[\[158a.5\]]'thad pas snying na bar byed pa dang /_yid gdung bar byed pa dang /_rang gi sems kyi rgyud dang /_gzhan gyi sems kyi rgyud ma rung bar byed pa'i tshig ces gsungs pa'o/_/de las ldog pa ni 'bras bu spong ba'o/_/gnyen pos spong ba ni 'jam por smra ba nyid do/_/de yang rnam pa gnyis te/_gya tshom
[\[158a.6\]]ma yin pa dang /_mngon par 'dod par bya ba ste/_gang gi phyir mnyen pa [#]dang yid la 'thad pa dang zhes gsungs pa'o/_/de la gya tshom ma yin pa ni tshul khrims kyi yan lag tu gtogs pa'i phyir te/_brdzun ma yin pas sdom pa'i rgyun mi 'chad pa'i phyir ro/_/mngon par 'dod par bya ba de ni mngon
[\[158a.7\]]par mtho ba dang /_mya ngan las 'das pa'i grong khyer dang mthun pas bde ba [#]yid du 'ong ba dang /_phan pa yid du 'ong ba dang /_yid du 'ong ba gnyis kyi phyir te/_gang gi phyir brdzun ma yin pa dang /_rnar snyan pa dang /_snying la 'bab pa dang /_grong khyer pa zhes gsungs pa'o/_/de yang mdza' ba
[\[158b\]]
[\[158b.1\]]dang /_mi mdza' ba dang /_skye bo tha mal pas thos pa dang /_dran pa'i dus na 'dod pa ste/_gang gi phyir skye bo mang po dga' ba dang /_skye bo mang po [#]yid la 'bab pa zhes gsungs pa'o/_/de ltar gyur pa de don rnam pa gnyis byed de/_ting nge 'dzin 'grub pas mchog tu dga' ba'i bde ba
[\[158b.2\]]skyed [#]pa'i phyir gzhan dag la khon ma byung ba mi 'byin pa dang /_bdag kyang mngon du phyogs la gzhan yang mngon du phyogs par byed pa'i phyir/_dga' ba ma skyes pa bskyed pa ste/_gang gi phyir yid dga' bar byed pa dang /_yid tshim par byed pas rang gi sems kyi rgyud dang /_gzhan gyi
[\[158b.3\]]sems kyi rgyud dang bar byed pa zhes gsungs pa'o/_/tshig 'khyal pa spong ba'i dbang du byas nas gnyen pos [#]spong ba dang /_'bras bu spong ba yongs su bstan to/_/gnyen po ni phan tshun smra bar bya ba'i dbang du byas nas/_gleng bar sbyor ba'i tshe lan 'debs par glon pa'i tshig dang /_gang gi tshe mi dge ba'i
[\[158b.4\]]gnas las bslang ste/_dge ba'i gnas la 'jog nus par mthong ba de'i tshe smra ba ste/_gang gi phyir lan legs par glon pa'i tshig dang /_dus su smra ba zhes gsungs pa'o/_/phyin ci ma log pa'i tshig ni gang gi phyir yang dag par smra ba zhes gsungs pa'o/_/phan tshun gdams ngag rjes su bstan
[\[158b.5\]]pa'i dbang du byas nas gdams ngag la sbyor ba'i tshe/_don gyi tshig dang /_chos kyi tshig ni gang gi phyir don smra ba dang chos smra ba zhes gsungs pa'o/_/phan tshun ltung ba las 'byin pa'i dbang du byas nas/_rtsod pa zhi bar byed par sbyor ba'i tshe rigs par [#]smra ba dang /_lung smra ba ni gang gi phyir [#]'dul bar [#]smra ba zhes
[\[158b.6\]]gsungs pa'o/_/sdud par 'gyur ba'i tshig gis chos ston pas sdud par sbyor ba dang /_mnyan par 'os pa'i spyod lam gyis [#]gnas pa rnams la smra ba dang /_gleng bslang ba dang bcas par smra ba ni gang gi phyir bzod pa dang ldan pa dang /_dus dang rmang dang bcas pa'i tshig smra ba yin zhes gsungs pa'o/_/'bras
[\[158b.7\]]bu ni kun du spyod pa ste/_chung ba dang che ba'o/_/de las ldog pa ni 'bras bu spong ba ste/_chung ba dang che ba nyid ni gang gi phyir de tha na bzhad gad du bya ba'i tshig yongs su spang bar bya ba yang yongs su spong na tshig gis [#]rnam par g.yengs pa [#]lta ci smos zhes gsungs pa'o/_/brnab sems med pa ni dngos po
[\[159a\]]
[\[159a.1\]]dang /_rang bzhin dang /_rab tu dbye ba dang /_rnam pa gsum gyis yongs su bstan to/_/dngos po yang yongs su gzung ba dang rang bzhin no/_/yongs su gzung ba'ang rnam pa gnyis te/_bdag gir byas pas yongs su bzung ba dang spyod pas yongs su bzung [#]ba ste gang gi phyir
[\[159a.2\]]de gzhan gyi [#]nor dang gzhan gyi 'dod pa zhes gsungs pa'o/_/rang bzhin yang rnam pa gnyis te/_zong gi dngos po 'gron [#]bu dang /_gser la sogs pa dang /_yongs su spyad pa ste gang gi phyir gzhan gyi rdzas dang yo byad ces gsungs pa'o/_/brnab sems med pa'i rang bzhin ni gnyen po gang
[\[159a.3\]]gis brnab sems mi bskyed [#]pa ste/_gang gi phyir brnab sems mi skyed ces gsungs pa'o/_/de'i rab tu dbye ba ni brnab sems rnam pa gsum gyi [#]gnyen por rig par bya ste/_brnab sems rnam pa gsum ni bslang ba'i sgo dang /_thob par smon pa'i sgo dang /_rku ba'i sgo nas 'byung ba ste/_de'i
[\[159a.4\]]gnyen por 'dod par mi byed cing mi smon chags pa'i sems mi bskyed do zhes bya ba gsungs pa'o/_/de ltar gong ma gnyis ni chung ba'o/_/gsum pa ni che ba'o/_/gnod sems med pa ni mi mthun pa'i phyogs kyi gnyen por sems can rnam pa lnga la yongs su bstan te/_gnod par byed pa rnams [#]la ni
[\[159a.5\]]gang gi phyir byams pa'i sems zhes gsungs pa'o/_/nyes par spyad pa spyod pa rnams la ni gang gi phyir phan pa'i sems zhes gsungs pa'o/_/sdug bsngal zhing slong ba rnams la ni gang gi phyir snying rje'i sems dang bde ba'i sems zhes gsungs pa'o/_/bde ba'i [#]phrag dog byed pa rnams la ni gang gi phyir
[\[159a.6\]]'jam pa'i sems zhes gsungs pa'o/_/byang chub kyi sems yongs su bzung [#]ba rtsol ba shin tu mang pos sgyid lug pa'i dngos po rnams la ni gang gi phyir skye bo thams cad la phan 'dogs pa'i sems dang ldan pa zhes gsungs pa'o/_/mi mthun pa'i phyogs ni rnam pa drug go/_/de ni byams pa la
[\[159a.7\]]sogs pa'i sems la [#]bye brag med par shes par bya'i/_re re la ni ma yin par bstan te/_gang gi khon ma byung ba 'byin pa dang /_gang gis byung ba'i rjes su 'brang ba'am/_'phel bar byed pa'am/_gang gis [#]rang gi sems kyi rgyud la dge ba'i lo tog ma skyes pa mi skyed cing skyes [#]pa yang yongs su 'grib
[\[159b\]]
[\[159b.1\]]par byed pa dang /_gang gis mi dge ba ma skyes pa skyed cing /_skyes pa yang 'phel bar byed pa dang /_gang gis [#]gzhan gyi sems kyi rgyud la mi sdug pa ma skyes pa skyed cing skyes pa yang 'phel bar byed pa dang /_gang gis sdug pa ma skyes pa mi skyed cing skyes pa la yang rjes su mi sems pa ste/_de
[\[159b.2\]]ni khro ba dang /_khon du 'dzin pa dang /_tha ba dang /_dri ma dang /_gnod sems dang /_khong khro ba sngon du 'gro ba gang dag yin pa de dag spangs te zhes bya ba'i tshig de dag dang go rims bzhin du bstan par rig par bya'o/_/khro ba la sogs pa de dag ni nyes par spyod pa gzhan gyi [#]sngon du 'gro ba yin te/_
[\[159b.3\]]de bas na sngon du 'gro ba dag ces bya'o/_/de dag spangs na gzhan gyi sems kyang de ni byams pa dang ldan pa nyid sems de [#]gang gi phyir byams pa dang ldan pa gang dag yin pa de dag la rtogs [#]pa yin no zhes gsungs pa'o/_/yang dag pa'i lta ba ni lta ba rnam pa bdun gyi [#]gnyen por yongs su bstan te/_lta
[\[159b.4\]]ba rnam pa bdun ni theg pa gzhan la lta ba de'i gnyen por yang dag pa'i lam la gnas zhes bya ba gsungs so/_/yongs su rtogs [#]pa bzang po ma yin pa'i lta ba dang /_tshul khrims tsam gyis rnam par dag par lta ba de'i gnyen por dge mtshan dang /_bkra shis rnam pa sna tshogs dang /_tshul
[\[159b.5\]]khrims ngan pa'i lta ba dang bral ba zhes gsungs pa'o/_/de la tshul khrims tsam gyis rnam par dag pa [#]lta ba ni bdag tu lta ba mchog tu 'dzin pa'i tshul khrims yin par rig par bya'o/_/bdag gi mchog tu 'dzin pa'i lta ba de'i gnyen por lta ba drang zhes gsungs [#]so/_/'chang ba'i lta ba dang /_
[\[159b.6\]]brdzun du brjod pa'i lta ba de'i gnyen por g.yo med la sgyu [#]med pas zhes bya ba gsungs so/_/'jig rten pa'i ma dag pa'i lta ba de'i gnyen por sangs rgyas dang /_chos dang /_dge 'dun la bsam pa nges pa yin no zhes bya ba gsungs so/_/de ltar rnam pa thams cad spangs pa'i tshul khrims yongs
[\[159b.7\]]su bstan nas/_rtag tu rgyun mi 'chad par rjes su srung bas de nyid kyi skyon med pa yongs su ston te/_gang gi phyir de dge ba bcu'i las kyi lam 'di dag rtag tu rgyun mi 'chad par srung [#]zhes bya ba gsungs so/_/'di lta ste rnam pa thams cad dang /_skyon med pas ni de ltar rang bzhin gyi [#]tshul
[\[160a\]]
[\[160a.1\]]khrims nyid yongs su bstan pa yin no/_/de'i 'og tu dge ba'i chos sdud pa'i tshul khrims rnam par dag pa yongs su bstan pa'i phyir sems kyi bsam pa mngon par sgrub pa la sogs pa'i rim pa ston te/_'di ltar sems can gyi bsam pa mngon par bsgrub [#]ste/_sems
[\[160a.2\]]can rnams kyi ngan song dang /_ngan 'gro dang /_rnam par ltung ba yod pa gang yang rung ste/_de dag thams cad mi dge ba bcu'i las kyi lam rnams yang dag par blangs pa'i rgyu las byung gi[#]/_/bdag gis ni 'di ltar bdag nyid yang dag par sgrub pa la [#]gnas te/_gzhan dag kyang yang dag par
[\[160a.3\]]sgrub pa la dgod par bya'o/_/de ci'i phyir zhe na/_'di ni gnas ma yin zhing go skabs med de/_gang bdag [#]log par sgrub pa la gnas shing /_gzhan dag yang dag par sgrub pa la dgod par bya ba 'di ni gnas med do snyam nas zhes bya ba de la ngan song dang /_ngan 'gro dang /_log par ltung ba gdags
[\[160a.4\]]pa ni don rnam pa gsum gyis rig par bya ste/_nyes par spyod pas 'gro ba'i don dang /_sdug bsngal gyi [#]gnas lus mngon par 'grub [#]pa'i don dang /_gnod pa sna tshogs su rtag tu ltung ba'i don to/_/kha na ma tho ba dang /_grangs dang /_'bras bu thob par byed pas bsdus pa'i phyir mi dge ba bcu'i las kyi
[\[160a.5\]]lam gyi [#]tshig tu rig par bya'o/_/de la kha na ma tho ba dang /_grangs dang /_'bras bu thob par byed pas bsdus pa'i phyir mi dge ba bcu'i las kyi lam du bstan par rig par bya zhes bya ba la/_kha na ma tho bas bsdus pa'i phyir mi dge ba zhes bya ba ste/_kha na ma tho ba ni 'bras bu ngan song dang /_ngan 'gro dang /_
[\[160a.6\]]rnam par ltung ba rnams smad pa'i phyir ro/_/grangs kyis bsdus pa'i phyir bcu zhes bya'o/_/'bras bu thob par byed pas bsdus pa'i phyir las kyi lam rnams shes par bya'o/_/yang dag par blangs pa'i rgyus zhes bya ba la/_yang dag par blangs pa ni kun du spyod pa'o/_/de ltar rgyu med pa dang mi 'dra ba'i
[\[160a.7\]]rgyu bsal [#]te/_las bdag gir [#]bya ba nyid yin par rtogs nas sems can log par sgrub pa la gnas pa rnams bdag nyid de 'dra bas ni de dang 'bral [#]mi nus par rig nas de dag yongs su bskyab pa'i phyir bdag mngon par spro'o/_/de'i 'og tu mi mthun pa'i phyogs dang /_gnyen por gyur pa 'bras bu dang
[\[160b\]]
[\[160b.1\]]bcas pa'i las kyi lam rnams dang /_dge ba'i las kyi lam gong nas gong du rnam par dag pa 'bras bu dang bcas pa la rab tu brtags nas/_mchog mngon par sgrub par sbyor bar 'dod pas/_dge ba'i chos sdud pa'i tshul khrims rnam par dag pas [#]sgrub par byed de/_gang gi phyir de 'di ltar
[\[160b.2\]]rnam par spyod de/_mi dge ba bcu'i las kyi lam 'di dag yang dag par blangs pa'i rgyus sems can dmyal ba dang /_dud 'gro'i skye gnas dang /_gshin rje'i 'jig rten gyi 'gro ba rnams yod par gyur to/_/dge ba bcu'i las kyi lam rnams yang dag par blangs pa'i rgyus ni lha dang mir skye ba la
[\[160b.3\]]sogs pa srid pa'i rtse mo'i bar du skye ba yod par gyur to[#]/_/de'i gong du dge ba bcu'i las kyi lam 'di dag nyi tshe ba'i sems dang /_khams gsum pas [#]skrag pa'i yid dang /_snying rje chen po med pa dang /_gzhan las thos pa'i rjes su 'gro ste/_sgra'i rjes su 'brang bas shes rab kyi rnam pas
[\[160b.4\]]yongs su bsgoms na nyan thos kyi theg pa 'grub par byed do zhes gsungs pa ste/_shes rab kyi rnam pa ni 'dir bden pa'i rnam pa yin par rig par bya ste/_ngan 'gro rnams ni sdug bsngal lo/_/mi dge ba'i las kyi lam rnams ni kun 'byung ba'o/_/de spangs pa ni 'gog pa'o/_/de'i gnyen po ni lam
[\[160b.5\]]mo/_/bde 'gro ni sdug bsngal ba'o/_/dge ba'i las kyi lam rnams ni kun 'byung ba'o/_/bag la nyal spangs pa ni 'gog pa'o/_/de'i gnyen po ni lam mo/_/shes rab kyi rnam par yongs su bsgom [#]par 'dra ba la nyan thos rnams kyi theg pa ni rgyu bsags pa dang /_'jig [#]pa dang /_mi lta ba dang /_
[\[160b.6\]]rten dang /_dmigs pa dang /_rnam pa lngas tha dad par bstan to/_/de dag las nyi tshe ba nyan thos kyi theg pa'i sems can ni rgyu yin te/_dge ba'i rtsa ba dpag tu yod pa mngon par sgrub pa'i skabs yin pa'i phyir dang /_bdag gi don 'ba' zhig byed pa'i phyir[#]/_gang gi phyir nyi tshe ba'i sems zhes gsungs
[\[160b.7\]]pa'o/_/sdug bsngal gyis 'jigs pa ni gang gi phyir khams gsum pas skrag pa'i yid ces gsungs pa'o/_/sems can [#]rnams la mi lta ba ni gang gi phyir snying rje chen po med pa zhes gsungs pa'o/_/slob dpon gyi [#]man ngag ni rten to/_/sgra ni dmigs pa'o/_/sgra ni gang zhe na/_bdag dang sems
[\[161a\]]
[\[161a.1\]]can la sogs par 'dogs pa ste/_de ltar de dag sgra tsam du rtogs nas gang zag la bdag med pa la 'jug ste/_gang gi phyir gzhan las thos pa'i rjes su 'gro ste/_sgra'i rjes su 'brang ba zhes gsungs pa'o/_/rang sangs rgyas rnams kyi ni mngon par rdzogs par 'tshang rgya ba dang /_
[\[161a.2\]]bshad pa la mi phyogs pa dang /_gnas pa dang rnam pa gsum gyis [#]bstan to/_/de dag ni ston pa'am/_rjes su ston [#]pa la ma brten [#]par mngon par rdzogs par 'tshang rgya ste/_gang gi phyir gzhan gyi dring mi 'jog pa dang /_rang mngon par rdzogs par 'tshang rgya ba zhes gsungs pa'o/_/chos ston
[\[161a.3\]]par mi 'dod de/_mi ston pa ni gang gi phyir snying rje chen po dang thabs la mkhas pa med pa zhes gsungs pa'o/_/rten cing 'brel par [#]'byung ba la gnas pa shin tu cha phra bas mang du gnas pa ni gang gi phyir/_rkyen 'di nyid pa zab mo khong du chud pas/_yongs su sbyangs na rang sangs rgyas kyi theg pa
[\[161a.4\]]'grub par byed do zhes gsungs pa'o/_/rgyu chung ngu bsags pa dang /_sdug bsngal gyis [#]'jigs pa dang /_sems can la mi lta ba yang de dag la yod do/_/bye brag gang yin pa de ni bshad zin to/_/byang chub sems dpa' rnams kyi ni rgyu bsags pa dang /_dgos pa dang /_des
[\[161a.5\]]nus pa dang /_sa dang rnam pa bzhis bstan te/_dge ba'i rtsa ba thams cad mngon par sgrub pa'i skabs yin pa'i phyir dang /_sems can thams cad kyi don byed pa'i skabs yin pa'i phyir theg pa chen po'i sems shin tu rgyas shing tshad med pa ni rgyu yin par rig par bya ste/_gang gi phyir de'i gong du
[\[161a.6\]]shin tu rgya che zhing /_tshad med pa'i sems kyis yongs su sbyangs nas [#]zhes gsungs pa'o/_/sdug bsngal gyi rgyu dang /_sdug bsngal bar gyur pa'i sems can rnams la ni snying brtse ba dang /_snying rje bar rig par bya ste/_de dang [#]ldan pas sems can gyi don ni byang chub sems dpa'i dgos pa yin
[\[161a.7\]]par rig par bya ste/_gang gi phyir snying brtse ba dang snying rje dang ldan pa zhes gsungs pa'o/_/de [#]nus pa ni bsdu ba'i dngos po bzhi po dag ste/_gang gi phyir thabs la mkhas pas bsdus [#]pa zhes gsungs pa'o/_/sa ni rnam pa gsum ste/_lhag pa'i bsam pa dag pa'i sa ni smon lam chen po bcus
[\[161b\]]
[\[161b.1\]]rab tu phye ba yin te/_gang gi phyir smon lam chen po shin tu btab pa zhes gsungs pa'o/_/phyir mi ldog pa'i sa ni gang thob nas/_zhi bar gnas kyang sems can rnams yongs su mi gtong ba [#]ste/_gang gi phyir sems can thams cad yongs su mi gtong ba zhes gsungs pa'o/_/dbang bskur
[\[161b.2\]]ba chen po'i sa ni gang la sangs rgyas kyi ye shes shin tu rgyas pa rtogs pa chen po [#]'dod pa ste/_gang gi phyir sangs rgyas kyi ye shes shin tu rgyas pa la dmigs pas zhes gsungs pa'o/_/byang chub sems dpa'i sa yongs su dag pa dang /_pha rol tu phyin pa yongs su dag pa'i spyod pa rgya
[\[161b.3\]]chen po 'grub par byed do zhes bya ba la/_'dir byang chub sems dpa'i spyod pa shin tu rgyas pa sgrub bo zhes brjod pas chog pa 'dras kyang sa dang pha rol tu phyin pa yongs su dag pa'i tshig gis [#]gong nas gong du rnam par dag pa'i phyir dang /_chos kyi mchog rnam par dag pa'i phyir byang chub sems
[\[161b.4\]]dpa'i spyod pa de shin tu rgyas par yongs su ston te/_pha rol tu phyin pa'i don ni mchog gi don to[#]/_/de'i gong du zhes bya ba ni spong ba dang /_dbang byed pa dang /_yongs su spong zhing mkhas pa dang /_chog mi shes pa dang /_rnam pa bzhis gong nyid yin par rig par bya ste mi dge ba'i las kyi lam rnams bag
[\[161b.5\]]chags dang bcas par spong ba'i phyir dang /_dge ba thams cad la dbang byed pa'i phyir dang /_nyan thos dang rang sangs rgyas kyi theg pa yongs su spong zhing /_byang chub sems dpa'i theg pa la mkhas pa'i phyir dang /_lhag ma dang bcas pas chog mi shes pa'i phyir ro/_/shes bya thams cad shes pa la dbang
[\[161b.6\]]bas rnam pa thams cad yongs su sbyang bar [#]rig par bya ste/_gang gi phyir de'i gong du rnam pa thams cad ces yongs su sbyangs pas stobs bcu'i stobs dang /_sangs rgyas kyi chos thams cad yang dag par 'grub pa'i bar du'o/_/de lta bas na bdag gis mngon par bsgrub [#]tu 'dra ba la rnam pa thams cad
[\[161b.7\]]yongs su spyod zhing mngon par sgrub pa nyid la brtson par bya'o zhes gsungs pa ste/_bdud phyir rgol ba dang /_theg pa dman pa dag sel bar byed pa'i skabs yin pas stobs dang /_sangs rgyas kyi chos smos par rig par bya ste[#]/_de'i 'og tu snying rje la gnas te/_sems can gyi don byed pa'i tshul
[\[162a\]]
[\[162a.1\]]khrims kyi dbang du byas nas don lnga yongs su bstan te/_yongs su shes pa dang /_smon lam dang /_sgrub pa dang /_rgyu mthun pa dang /_rgyu mthun pa'i 'bras bu'o/_/de la yongs su shes pa ni gnas skabs kyi bye brag dang /_rnam par smin pa'i 'bras bu'i bye brag dang /_
[\[162a.2\]]rgyu mthun pa'i 'bras bu'i bye brag dang /_rnam pa gsum gyis yongs su bstan to/_/gnas skabs kyi bye brag ni mi dge ba'i las kyi lam rnams las brtsams nas rgyu dang 'bras bu chen po dang /_'bring dang /_chung ngu'i bye brag ste/_gang gi phyir de 'di ltar yang dag par slob ste/_mi dge ba bcu'i
[\[162a.3\]]las kyi lam 'di dag la brten [#]pa dang /_bsgoms pa dang /_mang du byas pa'i shas che bas ni sems can dmyal ba'i rgyur 'gyur ro/_/'bring gis ni dud 'gro'i skye gnas kyi rgyur 'gyur ro/_chung ngus ni gshin rje'i 'jig rten gyi rgyur 'gyur te zhes gsungs pa ste/_gong du ni ngan song gi rgyu tha dad pa
[\[162a.4\]]med par rnam par spyad [#]kyi da ni tha dad par spyad [#]do/_/rnam par smin pa'i 'bras bu ni thams cad kyang ngan song rnams te/_gang gi phyir srog gcod pa nas/_log par lta ba'i bar gyis sems can dmyal ba'i bar du khrid do/_/dud 'gro'i skye gnas su khrid do/_/gshin rje'i 'jig rten du khrid do zhes
[\[162a.5\]]gsungs pa'o/_/rgyu mthun pa'i 'bras bu ni mi rnams kyi nang du skyes na yang /_so so'i rnam pa gnyis gnyis te/_de nas gal te mi rnams kyi nang du skyes na yang rnam par smin pa gnyis mngon par sgrub ste/_tshe thung ba dang /_nad mang bar 'gyur ba'o zhes bya ba ni srog gcod pa'i'o/_/longs spyod chung
[\[162a.6\]]ba dang /_thun mong gi longs spyod du 'gyur ba'o zhes bya ba ni ma byin par len pa'i 'o/_/g.yog 'khor yid brtan du mi rung ba dang /_'gran zla dang bcas pa'i chung mar 'gyur ba'o zhes bya ba ni 'dod pa log [#]par g.yem pa'i'o/_/skur pa mang ba dang /_gzhan gyis bslu bar 'gyur ba'o zhes bya ba ni brdzun du smra
[\[162a.7\]]ba'i'o/_/g.yog 'khor mi 'dum pa dang /_g.yog 'khor ngan par 'gyur ba'o zhes bya ba ni phra ma zer ba'i 'o/_/yid du mi 'ong ba thos pa dang /_'thab mo'i tshig tu 'gyur ba'o zhes bya ba ni tshig rtsub po'i'o/_/gzung bar 'os pa'i tshig ma yin pa dang /_ma nges pa'i spobs par 'gyur ba'o zhes bya ba ni tshig
[\[162b\]]
[\[162b.1\]]'khyal pa'i'o/_/chog mi shes pa dang /_'dod pa che bar 'gyur ba'o zhes bya ba ni brnab sems kyi'o/_/phan pa mi 'tshol [#]ba dang gzhan gyis [#]gnod pa bya bar 'gyur ba'o zhes bya ba ni gnod sems kyi'o/_/lta ba ngan par ltung ba dang /_g.yo sgyu [#]can du 'gyur ba'o zhes bya ba ni log par lta ba'i'o/_/de la gnas
[\[162b.2\]]skabs dang /_rnam par smin pa tha dad pa gnyis kyis ni sdug bsngal mi bzad pa nyid yongs su ston to/_/ji lta zhe na/_chung ngu rnams kyis ni gshin rje'i 'jig rten mi bzad pa'o/_/'bring rnams kyis ni rab tu mi bzad pa'o/_/[#]chen po rnams kyis ni mchog tu mi bzad pa'o/_/rgyu mthun pa'i 'bras bu'i bye
[\[162b.3\]]brag ni bde 'gro'i bar du yang rjes su 'brel pas khyab pa nyid do/_/re re dang mtha' dag gi ni ngan song rnams su [#]sdug bsngal che ba dang /_tshad med par [#]'gyur bar rig par [#]bya ste/_gang gi phyir de ltar na mi dge ba bcu'i las kyi lam 'di dag ni sdug bsngal gyi phung po chen po tshad med pa sdud par 'gyur
[\[162b.4\]]gyis zhes gsungs pa'o/_/smon lam ni sems can gyi don bya ba'i don du dge ba'i chos bsdu ba'i phyir theg pa chen po'i chos la mngon par dga' ba nyid kyi bsam pa ste/_gang gi phyir mi dge ba bcu'i las kyi lam 'di dag bdag gis spangs te/_chos kyi kun dga' la dga' bas dga' bar gnas par
[\[162b.5\]]bya'o snyam nas zhes gsungs pa'o/_/sgrub pa ni dge ba'i las kyi lam la gnas par byed cing /_de'i mi mthun pa'i phyogs spong bar sbyor la/_gzhan dag kyang de la gzhog pa ste/_gang gi phyir de mi dge ba bcu'i las kyi lam 'di dag spangs te/_dge ba bcu'i las kyi lam [#]la gnas shing /_gzhan
[\[162b.6\]]rnams kyang de dag nyid la 'god do zhes gsungs pa'o/_/rgyu mthun pa ni snying rje [#]skyes pa la [#]brten nas/_sems can rnams la de bas kyang shas cher sems rnam pa [#]bcu bskyed pa'o/_/de ni sems can rnam pa brgyad la rig par bya ste/_nyes par spyod pa la zhugs pa rnams la ni legs par spyad pa la 'jug
[\[162b.7\]]par smon pa ste/_gang gi phyir de sems can rnams la de bas kyang shas cher phan pa'i sems nyid bskyed ces gsungs pa'o/_/legs par spyad pa la zhugs pa rnams la ni de'i 'bras bu thob par smon pa ste/_gang gi phyir bde ba'i sems nyid ces gsungs pa'o/_/phan tshun regs pa'i [#]'phrod pa rnams la ni
[\[163a\]]
[\[163a.1\]]'dum [#]par smon pa ste/_gang gi phyir byams pa'i sems nyid ces gsungs pa'o/_/sdug bsngal ba rnams la ni de dang 'brel bar smon pa ste/_gang gi phyir snying brtse ba'i sems nyid ces gsungs pa'o/_/bde ba rnams la ni bag yod par smon pa ste/_gang gi phyir
[\[163a.2\]]snying rje'i sems nyid ces gsungs pa'o/_/mu stegs can la ni 'jug par phan gdags par bya ba la mngon par phyogs pa ste/_gang gi phyir phan gdags [#]pa'i sems nyid ces gsungs pa'o/_/chos 'di pa rnams la ni/_yongs su mi nyams par smon pa ste/_gang gi phyir kun du
[\[163a.3\]]bsrung ba'i sems nyid ces gsungs pa'o/_/byang chub tu smon pa yongs su bzung ba'i sems can thams cad la ni bdag gi lus nyid du 'dzin pas sems can de dag ni bdag gi lus so snyam pa ste/_gang gi phyir mnyam pa'i sems nyid ces gsungs pa'o/_/sems bskyed pa tha ma gnyis ni
[\[163a.4\]]de dag nyid ltos pas theg pa chen po'i lam du zhugs pa dang /_bsod nams dang ye shes kyi tshogs sogs par rig par bya ste/_gang gi phyir slob dpon gyi [#]sems nyid dang /_ston pa'i sems nyid bskyed ces gsungs pa'o/_/rgyu mthun pa'i 'bras bu ni snying rje'i khyad par gyis yongs su zin
[\[163a.5\]]pa'i 'dun pa'i khyad par ro/_/de ni phyin ci log gi dbang du byas nas 'dod pa dang /_srid pa dang /_tshangs par spyod pa tshol bar gyur pa'i sems can rnams la blta bar bya ste/_'dod pa tshol bar gyur pa'i sems can dag ni rnam pa gnyis te/_yongs su spyod pa'i gnas skabs dang /_kun du
[\[163a.6\]]tshol ba'i gnas skabs so/_/yongs su spyod pa [#]yang rnam pa gsum ste/_thun mong ma yin pa'i yongs su spyod pa dang /_chog mi shes par yongs su spyod pa dang /_sogs [#]'jog byed pa'i yongs su spyod pa'o/_/kun du tshol ba yang rnam pa gnyis te/_nyes par spyad pa la sbyor bas tshe 'di kun du tshol
[\[163a.7\]]ba dang /_legs par spyad pa la sbyor bas tshe rabs gzhan kun du tshol ba'o/_/srid pa tshol ba yang 'gro ba dang /_khams kyi bye brag gis rnam pa gnyis so/_/tshangs par spyod pa tshol ba yang rnam pa gnyis te/_gzhan mu stegs can rnams kyi log pa dang chos 'di pa rnams kyi theg pa dman pas yang
[\[163b\]]
[\[163b.1\]]dag pa nyid de/_de la gnas pa'i sems can de dag dang mthun pa'i gnyen po la dgod par bya'o/_/de la lta ba ngan pa ni phyin ci log bzhi ste/_de dag las gnyis ni nges par sems pa las byung ba'i phyir blo gros mi nyams pas [#]rab tu phye ba'o/_/bdag dang gtsang bar 'du shes pa gnyis ni nges
[\[163b.2\]]par sems pa med par yang 'byung ba'i phyir bsam pa mi mnyam pas rab tu phye ba ste/_de dag gi rgyu ni lam gol [#]ba thibs por rgyu ba nyid yin no/_/[#]lam gol [#]ba ni nyon mongs pa'o/_/thibs po ni nyon mongs pa'i bag la nyal yin te/_gang gi phyir 'di snyam du sems te/_kye ma sems can 'di dag
[\[163b.3\]]ni lta ba ngan par ltung ba blo gros mi mnyam zhing /_bsam pa mi mnyam pa/_lam gol [#]ba'i thibs por rgyu ba yin gyis zhes gsungs pa'o/_/de dag dang mthun pa'i gnyen po dam pa'i chos dang /_tshul bzhin yid la byed pa dang /_yang dag pa'i lta ba [#]'jig rten las 'das pa ste/_gang gi phyir de dag
[\[163b.4\]]bdag gis ma nor ba'i lam dang /_yang dag pa'i lam dang /_ji lta ba na [#]de bzhin nyid la dgod par bya'o zhes gsungs pa'o/_/thun mong ma yin pa yongs su spyod pa las brtsams te/_phan tshun regs mi 'phrod pa rnams kyi mi mthun pa ni dgrar byed pa'i sems dang /_'thab pa'i tshig dang gnyis kyis
[\[163b.5\]]rab tu phye ba'o/_/de ltar regs mi 'phrod pa ni gnod par bya ba [#]mngon par 'du byed pas 'bar bar byed pa ste/_gang gi phyir kye ma sems can 'di ni regs [#]mi 'phrod pa mi mthun par 'dzin cing /_rtsod pa la zhugs [#]pa rtag tu rgyun mi 'chad par khro ba dang /_khon du 'dzin pas 'bar bar gyur pa yin zhes
[\[163b.6\]]gsungs pa'o/_/dgrar byed pa nyid ni sems kyis byed de/_mi mthun par 'dzin zhes bya ba'i tshig gis byed par ston to/_/'thab pa ni rtsod pa la zhugs pa zhes bya ba'i tshig gis ston to/_/gnod pa bya ba mngon par 'du byed pa ni khro ba dang /_khon du 'dzin pa zhes bya ba'i tshig gis ston to/_/de dag
[\[163b.7\]]dang mthun pa'i gnyen po ni byams pa chen po nye bar sgrub pa ste/_gang gi phyir de dag bdag gis bla na med pa'i byams pa chen po nye bar sgrub pa la dgod par bya'o zhes gsungs pa'o/_/chog mi shes par yongs su spyod pa las brtsams te ngoms mi myong ba ni brnab sems te/_sems kyis dang /_
[\[164a\]]
[\[164a.1\]]rku ba dang /_gzhal lugs [#]la g.yo byed pa dang /_brdzun smra ba la sogs pa'i sbyor ba ste/_lus dang ngag dang gnyis kyis rab tu phye ba yin te/_gang gi phyir kye ma sems can 'di dag ni/_ngoms mi myong zhing gzhan gyi nor la mngon par 'dod pa can ya nga ba'i 'tsho bas rjes
[\[164a.2\]]su spyod pa yin gyis zhes gsungs pa'o/_/de dag dang mthun pa'i gnyen po ni/_lus dang ngag dang yid kyi las kyi mtha' yongs su dag pas 'tsho ba ste/_gang gi phyir de dag bdag gis lus dang ngag dang yid kyi las kyi mtha' yongs su dag pas 'tsho ba la dgod par bya'o zhes gsungs pa'o/_/
[\[164a.3\]]sogs [#]'jog byed pas yongs su spyod pa las brtsams te sogs pa'i tshe/_de la mngon par chags pa dang /_de'i dgra bo la zhe sdang ba dang /_de la yon tan du 'dzin pas 'dod chags la sogs pa'i gzhi'i nyes pa dang yongs su [#]spyod pa'i tshe/_yul la nyon mongs pa'i sgo mang po nas rgyun mi
[\[164a.4\]]'chad par yongs su gdung ba'i nyes pa dang /_de'i nyes dmigs ma mthong ba rnams nges par 'byung ba mi tshol ba'i nyes pa ste/_gang gi phyir kye ma sems can 'di dag ni 'dod chags dang /_zhe sdang dang /_gti mug gi gzhi dang ldan pa/_nyon mongs pa sna tshogs kyi me lce rtag tu rgyun mi
[\[164a.5\]]'chad par kun du 'bar bar gyur kyang de las nges par 'byung ba'i thabs yongs su mi tshol [#]ba yin gyis zhes gsungs pa'o/_/de dag dang mthun pa'i gnyen po ni nyon mongs pa thams cad shin tu zhi ba la dgod pa ste/_gang gi phyir de dag bdag gis nyon mongs pa thams cad rab tu zhi ba/_'tshe ba
[\[164a.6\]]med pa'i mya ngan las 'das pa la dgod par bya'o zhes gsungs pa'o/_/tshe 'di la kun du tshol ba'i nyes par spyad pa la zhugs pa rnams kyi nyes pa ni/_log pa la bde bar mthong ba dang /_tshe rabs gzhan gyi [#]nyes dmigs yod yang dag pa mi mthong ba dang /_tshe 'di'i nyes dmigs yod yang
[\[164a.7\]]dag pa shin tu mi mthong ba'i phyir/_gti mug gi mun pa'i [#]rab rib dang /_ling tog dang mun nag tu gyur pas bsgribs pa ste/_gang gi phyir kye ma sems can 'di dag ni gti mug gi mun pa'i rab rib dang /_ling tog dang mun nag [#]gis bsgribs pa zhes gsungs pa'o/_/de la log pa la bde bar [#]
[\[164b\]]
[\[164b.1\]]mthong bas gang gi phyir gti mug gi mun pa'i rab rib ces bya'o/_/tshe rabs gzhan gyi [#]nyes dmigs yod yang dag pa mi mthong bas ling tog ces bya'o/_/tshe 'di'i nyes dmigs yod yang dag pa shin tu mi mthong bas mun nag [#]ces bya'o/_/gti mug de'i rgyu bag la nyal brtas [#]par gyur pa dang /_
[\[164b.2\]]de'i tshogs legs par spyad pa'i mi mthun pa'i phyogs la zhugs pas zag pa med pa'i shes rab las ring du gyur pa yang nyes pa ste/_gang gi phyir mun nag gi thibs po chen por zhugs pa [#]shes rab kyi snang ba dang ring du gyur pa zhes gsungs pa'o/_/thibs po zhes bya ba'i sgra ni gti mug gi rgyu bag
[\[164b.3\]]la nyal la bya'o/_/de'i brtas [#]pa ni chen po zhes bya ba'i sgras yongs su ston to/_/gnod pa chen po'i gnas ngan song du 'gro ba yang nyes pa ste/_gang gi phyir mun pa nag po'i nang na 'thoms pa zhes gsungs pa'o/_/de la gnod pa ni mun nag gi sgras yongs su bstan te[#]/_mun nag gi nang na
[\[164b.4\]]gang du rgyu ba der gnod par 'gyur te/_de dang chos mthun pas ngan song rnams ni gnod pa chen po'i gnas su gyur pa'o/_/der 'gro ba ni 'thoms pa zhes bya ba bstan to/_/sdig pa byas pa'i mtshan ma mthong bas/_'gyod pa dang bcas pa'i mthong bas 'chi ba yang nyes pa ste/_gang gi phyir yang
[\[164b.5\]]ba mthong bar zhugs pa yin gyis zhes gsungs pa'o/_/sngon sdig pa byas pa'i mtshan ma mthong ba dang /_gnyen po yang dag par ma bsgrubs pa'i phyir 'gyod pa'i lta ba ni yang ba mthong ba yin no/_/zhugs pa zhes bya ba ni 'chi ba'i dus na'o/_/de dag dang mthun pa po ni sgrib pa med pa'i shes rab kyi
[\[164b.6\]]mig yongs su sbyang ba [#]ste/_de dag bdag gis ci nas kyang chos thams cad kyi ji lta ba de bzhin nyid gzhan gyi dring mi 'jog pa thob par 'gyur bar shes rab kyi mig sgrib pa med pa rnam par sbyang bar bya'o zhes gsungs pa'o/_/tshe rabs gzhan kun du tshol ba na legs par spyad pa la zhugs pa rnams kyi nyes
[\[164b.7\]]pa ni lam ya nga bar zhugs pa yin te/_gang gi phyir kye ma sems can 'di dag ni 'khor ba'i lam ya nga bar zhugs pa [#]zhes gsungs pa ste/_lam ya nga ba de ni rang bzhin dang /_gegs [#]dang /_chud za bar [#]bstan par rig par bya'o/_/rang bzhin ni phongs pa'i gzhir gyur pa'i phyir 'khor ba'o/_/de la [#]nges
[\[165a\]]
[\[165a.1\]]par 'byung ba'i gegs [#]ni rnam pa brgyad do/_/ngan song dang mthun pa'i phyir g.yang sa la mngon du phyogs pa ste/_gang gi phyir sems can dmyal ba dang /_dud 'gro'i skye gnas dang /_gshin rje'i 'jig rten gyi g.yang sa la mngon du phyogs pa zhes gsungs pa'o/_/'bras bu
[\[165a.2\]]sdug bsngal ba bde bar lta ba la gnas pas rgya'i nang du zhugs pa ni gang gi phyir[#]/_lta ba ngan pa'i rgya nyam nga bar zhugs pa zhes gsungs pa'o/_/de'i rgyu gti mug gi [#]bag la nyal gyis khebs pa'i phyir thibs po'i [#]kun nas yogs [#]pa'o/_/des [#]na brjod du zin kyang sdug bsngal de khong du mi [#]chud pa ste/_
[\[165a.3\]]gang gi phyir gti mug thibs pos kun nas yogs [#]pa zhes gsungs pa'o/_/don dam pa'i bde ba la lam log par zhugs pa'i phyir/_log pa'i [#]lam du zhugs pa ni gang gi phyir lam log par gol ba'i lam du zhugs pa zhes gsungs pa'o/_/thob [#]pa'i 'bras bu yongs su spyod pa la 'dod
[\[165a.4\]]chags kyis ldongs pa'i phyir/_ldongs par gyur pa ni gang gi phyir ldongs par gyur pa zhes gsungs pa'o/_/mi khom par skyes pa dang /_bag med pa'i nyes pa gnyis kyis sangs rgyas 'byung ba mnyes par mi byed pas ston pa dang bral ba ni gang gi phyir yongs su 'dren pa med pa zhes gsungs pa'o/_/bram
[\[165a.5\]]ze la sogs pa tshangs pa'i 'jig rten la sogs pa la nges par 'byung bar lta bas/_gang du 'gro bar bsams pa de las de'i blo gzhan du gyur pa ni nges par 'byung ba ma yin pa la/_nges par 'byung bar lta ba zhes gsungs pa'o/_/bdud kyi yul 'dod pa la kun du chags pa ni bsod nams zad pa dang /_mi
[\[165a.6\]]sogs pa gnyis kyis [#]bcom pa'i phyir chom pos zin pa ni gang gi phyir bdud kyi lam gyi [#]chom pos zin pa zhes gsungs pa'o/_/chud [#]za ba ni rnam pa gsum ste/_sa ngan pa la gnas pa'i phyir ston pa mkhas pa med pa ni gang gi phyir/_yongs su 'dren pa mkhas pa dang bral ba zhes gsungs pa'o/_/dgra'i
[\[165a.7\]]sa na gnas pa ni gang gi phyir bdud kyi bsam pa'i thibs por zhugs pa zhes gsungs pa'o/_/zun gyi sa las ring du gyur pa ni gang gi phyir sangs rgyas la bsams [#]pa las ring du gyur pa yin gyis [#]zhes gsungs pa'o/_/de dag dang mthun pa'i gnyen po ni 'khor ba las bsgral ba dang /_thams cad mkhyen pa nyid
[\[165b\]]
[\[165b.1\]]la dgod pa ste gang gi phyir de dag bdag gis [#]rnam pa de lta bu'i 'khor ba'i nags khung [#]ya nga ba bgrod par dka' ba las bsgral [#]bar bya/_'jigs pa med pa'i gnas thams cad mkhyen pa nyid kyi grong khyer chen por dgod par bya'o zhes gsungs pa'o/_/'gro ba'i sgo nas srid pa tshol ba ni klung chen por
[\[165b.2\]]bying ba nyid kyi nyes pa ste gang gi phyir kye ma sems can 'di dag ni klung rlabs chen po'i nang du bying ba zhes gsungs pa'o/_/de ni rang bzhin dang /_gnod pa 'byung bar byed pa dang /_chud za bas bstan par rig par bya'o/_/de la rnam pa lngas rang bzhin bstan te/_chu bo'i klung che ba'i phyir/_zab pa ni
[\[165b.3\]]gang gi phyir [#]'dod pa dang /_srid pa dang /_ma rig pa dang /_lta ba'i chu bor zhugs pa zhes gsungs pa'o/_/'khor ba'i rgyun gyis rjes su bdas [#]pa'i phyir/_bdas pa ni gang gi phyir 'khor ba'i rgyun gyis bdas pa [#]zhes gsungs pa'o/_/sred [#]pa zhes bya ba'i phyir/_ming ni gang gi phyir sred pa'i chu klung du
[\[165b.4\]]zhugs pa zhes gsungs pa'o/_/skad cig tsam yang mi sdod pa dang /_'gram blta [#]bar mi nus pa'i phyir/_shugs drag pa ni gang gi phyir shugs drag pos bdas te lta ba'i mthu med pa zhes gsungs pa'o/_/'dod pa la sogs pa'i rnam par rtog pa mang po'i rjes su 'gro bas rgyas pa nyid ni gang gi
[\[165b.5\]]phyir 'dod pa dang /_gnod sems dang /_rnam par 'tshe ba'i rnam par rtog pa mang po'i rjes su rgyu ba zhes gsungs pa'o/_/gnod pa 'byung bar byed pa yang [#]rnam pa bzhi ste/_ngar 'dzin pa dang /_nga yir 'dzin pa gnyis kyis khyim gyi [#]gnas las mi 'phags pa'i phyir/_chu srin gyis [#]zin pa ni gang gi
[\[165b.6\]]phyir 'jig [#]tshogs la lta ba'i chu'i srin pos zin pa zhes gsungs pa'o/_/bor nas kyang 'dod pa rjes su dran pas 'dod pa rnams su skor [#]ba'i phyir/_klong du chud pa ni gang gi phyir 'dod pa'i thibs po'i klong du zhugs pa zhes gsungs pa'o/_/yongs su spyod pa'i dus na dga' ba can dang /_'dod chags
[\[165b.7\]]kyis [#]bde ba'i 'dam du thogs pa'i phyir/_dkyil du thogs pa ni gang gi phyir dga' ba can dang /_'dod chags kyi dkyil du kun du thogs pa zhes gsungs pa'o/_/tha snyad kyi dus na nga drag go snyam pa la sogs pa nga rgyal rnam pa gsum gyis [#]khengs par gyur pa'i phyir/_gling gi thang la thon [#]pa ni gang gi
[\[166a\]]
[\[166a.1\]]phyir nga'o snyam pa'i nga rgyal gyi thang la 'thon pa zhes gsungs pa'o/_/chud za ba yang rnam pa gsum ste/_ngan song rnams na skyabs med pa'i phyir 'chi bas chud za ba ni gang gi phyir dpung gnyen med pa [#]zhes gsungs pa'o/_/bde 'gror mi 'phags pa'i phyir/_mi 'gro bas [#]chud
[\[166a.2\]]za ba ni gang gi phyir skye mched kyi grong nas ma 'phags pa zhes gsungs pa'o/_/mi khom par skyes te sangs rgyas 'byung ba dang bral ba'i phyir/_gzhan du 'gro bas chud za ba ni gang gi phyir sgrol ba mkhas pa dang bral ba yin gyi zhes gsungs pa'o/_/de rnams las bzlog pa de dag dang mthun pa'i
[\[166a.3\]]gnyen po ni thams cad mkhyen pa nyid kyi gling la dgod pa ste gang gi phyir de dag bdag gis [#]snying rje chen po dang /_dge ba'i rtsa ba'i stobs kyis [#]bton te/_thams cad mkhyen pa nyid kyi gling 'tshe ba med pa/_rdul med pa/_'jigs pa dang skrag pa thams cad med pa la rab tu dgod par bya'o zhes
[\[166a.4\]]gsungs pa'o/_/khams kyi sgo nas srid pa tshol ba ni/_btson rar bcug pa'i nyes pa ste gang gi phyir kye ma sems can 'di dag ni 'khor ba'i btson rar bcug pa zhes gsungs pa'o/_/btson rar bcug pa de yang sdug bsngal ba nyid dang /_longs spyod zad pa dang /_sdug pa dang bral ba dang /_bcing
[\[166a.5\]]ba dang sgrib pa'i nyes pa lnga dang ldan par rig par bya'o/_/de dag ni phongs [#]pa rnam pa lngar [#]rig par bya ste/_nad dang /_sdug bsngal ba dang /_yid mi bde ba dang /_'khrug pa rnam pa mang po'i phyir nad med pa med pas phongs pa ni gang gi phyir/_sdug bsngal ba dang /_yid mi bde ba dang /_'khrug pa
[\[166a.6\]]mang po mang ba zhes gsungs pa'o/_/phun sum tshogs pa spangs [#]pa yang mi sdug pa/_rgud [#]pa dang 'brel pa'i phyir longs spyod kyis [#]phongs pa ni gang gi phyir sdug pa dang mi sdug par 'brel pa zhes gsungs pa'o/_/der [#]rgud pa dang bral ba mya ngan byed pa'i phyir/_nye dus phongs [#]pa ni gang gi phyir/_mya
[\[166a.7\]]ngan dang smre sngags 'don pa dang bcas pa'i rjes su rgyu ba zhes gsungs pa'o/_/gzugs dang gzugs med pa'i khams su skyes pa 'chal pa'i tshul khrims spangs pa rnams la yang /_tshul khrims kyi sdom pa dang mi mthun pa 'dod pa la sred pa'i bag la nyal rjes su 'brel pa'i phyir/_tshul khrims
[\[166b\]]
[\[166b.1\]]kyis phongs pa ni gang gi phyir srid pa'i sgrog tu bcug pa zhes gsungs pa'o/_/'jig rten pa'i shes pa thob pa rnams kyi de dang mi mthun pa ma rig pa'i bag la nyal gyis [#]khebs pa'i phyir/_lta bas phongs pa ni gang gi phyir khams gsum ma rig pa'i thibs pos kun nas khebs pa yin gyis
[\[166b.2\]]zhes gsungs pa'o/_/de rnams las bzlog pa de dag dang mthun pa'i gnyen po ni gang gi phyir/_de dag bdag gis khams gsum pa [#]thams cad las dben pa 'jigs pa med pa'i grong khyer sdug bsngal thams cad nye bar zhi ba/_sgrib pa med pa'i mya ngan las 'das pa la dgod par bya'o zhes
[\[166b.3\]]gsungs pa'o/_/log pa'i tshangs par spyod pa tshol ba la bdag tu mngon par zhen pa nyid ni de lta ba gzhan rnams kyi rtsa ba yin pa'i phyir nyes pa ste/_gang gi phyir kye ma sems can 'di dag ni bdag tu mngon par zhen pa zhes gsungs pa'o/_/des na [#]mya ngan las 'das pa'i grong khyer du 'gro
[\[166b.4\]]'dod pa rnams phung po'i gnas las mi 'phags te/_gang gi phyir phung po'i gnas la [#]ma 'phags pa zhes gsungs pa'o/_/lam bzang por 'gro 'dod pa rnams phyin ci log gis [#]lam ngan par 'gro ste/_gang gi phyir phyin ci log bzhis 'gro ba zhes gsungs pa'o/_/bdag tu dmigs nas de
[\[166b.5\]]yongs su mya ngan las 'da' bar bya ba'i phyir/_'gro 'dod pa rnams bdag tu lta ba dngos po med pas skye mched drug gi grong stong pa la [#]dmigs pa ste/_gang gi phyir skye mched drug gi grong stong pa na gnas pa zhes gsungs pa'o/_/na ba dang /_rga ba dang /_'chi ba dang /_de las byung ba'i sdug
[\[166b.6\]]bsngal las yongs su thar bar [#]'dod pa rnams de'i gnas 'byung ba mi mnyam pa rjes su 'brel pa'i phyir yongs su mi 'grol te/_gang gi phyir 'byung ba chen po bzhi'i sbrul gyis gtses pa zhes gsungs pa'o/_/phung po'i gshed ma rjes su 'brang ba ni gang gi phyir phung po'i gshed ma'i chom pos
[\[166b.7\]]bcom pa zhes gsungs pa'o/_/sdug bsngal sna tshogs rjes su 'brel pa ni gang gi phyir sdug bsngal dpag tu med pa myong bar 'gyur ba [#]yin gyi zhes gsungs pa'o/_/de dag dang mthun pa'i gnyen po ni sgrib pa thams cad spangs pa'i mya ngan las 'das pa la dgod pa ste/_gang gi phyir de dag bdag gis
[\[167a\]]
[\[167a.1\]]mchog tu bde ba gnas thams cad dang bral ba 'di lta ste/_sgrib pa thams cad spangs pa'i mya ngan las 'das pa la dgod par bya'o zhes gsungs pa'o/_/yang dag pa'i tshangs par spyod pa tshol ba na mos pa dman pa ni nyes pa'o/_/dman pa de yang mang ba dang gsal ba de gnyis [#]chos
[\[167a.2\]]rgya chen por gyur pa rtogs par bya ba la zhum pas dma' ba dang /_sems can mtha' yas pa'i don bya ba la yongs su skyo bas zhen pa dang /_rnam pa gnyis kyis [#]phye ba ste gang gi phyir kye ma sems can 'di dag ni zhum zhing zhen pas mos pa dman pa zhes gsungs pa'o[#]/_/mos pa dman pa de
[\[167a.3\]]la brten nas theg pa dman pa la smon pas smon lam gyi [#]nyes pa ste gang gi phyir thams cad mkhyen pa'i ye shes mchog gi sems mi bdog pa zhes gsungs pa'o/_/bsgrub [#]pa'i nyes pa ni ma nges pa'i [#]tshogs la gnas pa rnams [#]theg pa mchog gi nges par 'byung ba yod bzhin du theg pa
[\[167a.4\]]dman pa bsgrub [#]par rig par bya ste gang gi phyir theg pa mchog gi nges par 'byung ba yod bzhin du nyan thos dang rang sangs rgyas kyi theg par ltung ba yin gyis [#]zhes gsungs pa'o/_/de dag dang mthun pa'i gnyen po ni sangs rgyas kyi chos rgya chen po blo gros rgyas pas dmigs pa la 'god [#]pa ste/_gang
[\[167a.5\]]gi phyir de dag bdag gis sangs rgyas kyi chos rgya chen po blo gros rnam par rgyas pas dmigs pa la [#]dgod par bya'o snyam mo zhes gsungs pa'o/_/sdom pa'i tshul khrims kyi dbang du byas nas/_tshul khrims kyi stobs bskyed pa thob la dge ba'i chos bsdu bar bya ba dang /_sems can gyi don byed pa'i
[\[167a.6\]]dbang du byas nas bya ba mngon par bsgrub pa la mkhas par rig par bya ste/_gang gi phyir kye rgyal ba'i sras dag de ltar tshul khrims kyi stobs bskyed pa de lta bu dang ldan pa/_bya ba mngon par sgrub pa la mkhas pa'i byang chub sems dpa' byang chub sems dpa'i sa dri ma med pa la gnas pa de la zhes bya ba
[\[167a.7\]]gsungs pa'o/_/'di man chad sangs rgyas mang po snang bar 'gyur zhes bya ba la sogs pa'i tshig gis 'bras bu'i phan yon gyi khyad par ston te/_sa dang po la ji lta ba bzhin du 'dir yang ci rigs su rig par bya'o/_/bskal pa mang por [#]ser sna dang 'chal ba'i tshul khrims kyi dri ma bsal bas gtong
[\[167b\]]
[\[167b.1\]]ba dang /_tshul khrims rnam par dag pa yang dag par 'grub bo zhes bya ba 'di ni khyad par ro/_/sa dang po la ni tshul khrims rnam par ma dag pas gtong ba yang rnam par ma dag go/_/de ltar sbyin pa'i pha rol tu phyin pa'i shas che bar ci'i phyir gsungs she na/_de ma yin pa dag shas chung ba'i
[\[167b.2\]]phyir ro/_/de yang 'dir ches [#]yongs su dag par rig par bya'o/_/rnam par dag pa yang dag par 'grub pa des [#]ser sna dang /_'chal ba'i tshul khrims kyi dri ma dang bral ba'i phyir sa 'di dri ma med pa'o zhes nges pa'i tshig yongs su ston to/_/sa dang po la ni gser gyi sa le sbram mer bsregs [#]
[\[167b.3\]]pas phyi rol gyi lcags la sogs pa'i g.ya' nyi tshe med pa'i dpes bstan gyi/_'dir ni nag tshur du bcug na rang bzhin gyi dri ma 'od gsal ba ma yin pa bsal nas/_rang bzhin gyis bzang bas rang bzhin gyi [#]tshul khrims yongs su dag par bstan to/_/'phags pa sa bcu pa [#]las sa gnyis
[\[167b.4\]]pa'i rnam par bshad pa rdzogs so//_//bam po drug pa/_sa gsum pa ni 'dod chags dang bral bar sbyor ba 'byung bar byed pa dang /_'dod chags dang 'bral bar [#]sbyor ba dang /_'dod chags dang bral ba dang /_'dod chags dang bral ba'i 'bras bu'i dbang du byas par [#]rig
[\[167b.5\]]par bya'o/_/de la 'dod chags dang bral bar sbyor ba 'byung par byed pa ni/_sems kyi bsam pa yid la byed pa bcu pa dag go/_/'dod chags dang 'bral [#]bar sbyor ba ni bsam gtan bsgrubs [#]te gnas par ma gyur gyi bar du'o/_/'dod chags dang bral ba ni bsam gtan dang /_gzugs med
[\[167b.6\]]pa'i snyoms par 'jug pa rnams so/_/'dod chags dang bral ba'i 'bras bu ni tshad med pa la sogs pa'o/_/de la 'dod chags dang bral ba'i sems kyi [#]bsam pa ni dag pa'i sems kyi bsam pa yin par rig par bya'o/_/de'i rgyu yid la byed pa ni dag pa'i sems kyi bsam pa yid la byed pa
[\[167b.7\]]ste/_gang gi phyir gyi rgyal ba'i sras dag byang chub sems dpa'i sa gnyis pa la lhag pa'i bsam pa shin tu yongs su sbyangs pa'i [#]byang chub sems dpa' de byang chub sems dpa'i sa gsum pa gnon te/_des [#]sems kyi bsam pa yid la byed pa rnam pa bcus gnon [#]to/_/bcu gang zhe na/_'di lta
[\[168a\]]
[\[168a.1\]]ste dag pa'i sems kyi [#]bsam pa yid la byed ces gsungs pa'o/_/dag pa'i sems kyi bsam pa yongs su mi [#]nyams pa de nyid kyi dbang du byas nas gnyis pa ste/_gang gi phyir brtan pa'i sems kyi bsam pa yid la byed pa zhes gsungs pa'o/_/thob par bya ba'i thabs
[\[168a.2\]]ni de'i mi mthun pa'i phyogs ma 'ongs pa'i 'dod pa sun 'byin pa dang /_da ltar byung ba'i 'dod pa la ma chags pa'i dbang du byas nas gsum pa dang bzhi pa ste/_gang gi phyir skyo ba'i sems kyi bsam pa yid la byed pa dang /_'dod chags dang bral ba'i sems kyi [#]bsam pa yid la byed pa zhes gsungs pa'o/_/
[\[168a.3\]]rang gi theg pa mi [#]'dor ba'i dbang du byas nas lnga pa ste/_gang gi phyir phyir mi ldog pa'i sems kyi bsam pa yid la byed pa zhes gsungs pa'o/_/rang gi sa pa'i nyon mongs pas mi shigs [#]pa'i dbang du byas nas drug pa ste/_gang gi phyir sra ba'i sems kyi bsam pa yid la byed pa zhes gsungs
[\[168a.4\]]pa'o/_/snyoms par 'jug pa [#]la dbang ba'i dbang du byas nas bdun pa ste/_gang gi phyir sbyangs pa'i sems kyi bsam pa yid la byed pa zhes gsungs pa'o/_/'og mar skye ba dang yongs su mi nyams pa gnyis kyis/_bsam gtan bzlog [#]nus pa nyid kyi dbang du byas nas brgyad pa ste/_gang
[\[168a.5\]]gi phyir rang dbang gi sems kyi bsam pa yid la byed pa zhes gsungs pa'o/_/der skyes kyang kun nas nyon mongs pa med pa nyid kyi dbang du byas nas dgu pa ste/_gang gi phyir rlabs po che'i sems kyi bsam pa yid la byed pa zhes gsungs pa'o/_/sems can gyi don bya ba'i [#]phyir/_srid pa'i rgyun [#]
[\[168a.6\]]gcod pa'i dbang du byas nas [#]sems kyi bsam pa yid la byed pa bcu par rig par bya ste/_gang gi phyir che ba nyid ni [#]sems kyi bsam pa la [#]byed pa zhes gsungs pa'o/_/'dod chags dang bral bar sbyor ba ni rnam pa gsum ste/_kun nas nyon mongs pa las bsrung ba'i sbyor ba dang /_theg pa dman pa
[\[168a.7\]]las kun du bsrung ba'i sbyor ba dang /_thabs yongs su bzung ba'i sbyor ba'o/_/de la [#]kun nas nyon mongs pa las kun du bsrung ba'i sbyor ba ni 'du byed du gyur pa thams cad la mi rtag pa nyid dang /_mngon du bstan [#]par bya ba ma yin par bcu pa gnyis kyi [#]yongs su brtag [#]pa ste/_de la mdor na tshe'i 'du byed
[\[168b\]]
[\[168b.1\]]mi gnas pa nyid yin pas mi rtag par yongs su rtogs pa ste/_gang gi phyir kye rgyal ba'i sras dag byang chub sems dpa'i sa gsum pa la gnas pa'i byang chub sems dpa' de 'du byed du gyur pa thams cad la mi rtag par so sor rtog ces gsungs pa'o[#]/_/de'i 'og tu mi rtag pa nyid de ji
[\[168b.2\]]lta bu yin pa dang /_gang yin pa de yongs su rtog ste [#]mi rtag pa nyid de ji lta bu zhe na/_lus kyi gnas skabs 'gyur ba'i dbang gis [#]sdug bsngal nyid rnam pa gsum dang ldan pa ste/_gang gi phyir sdug bsngal ba zhes gsungs pa'o/_/zas kyis [#]gnas pa'i dbang gis [#]mdog mi sdug pa la sogs
[\[168b.3\]]par gyur pa ni/_gang gi phyir mi sdug pa zhes gsungs pa'o/_/mi mthun pa yongs su ma spangs pa'i dbang gis dus ma yin par 'chi ba ni/_gang gi phyir yid brtan du mi rung ba zhes gsungs pa'o/_/snod rnams 'jig [#]pa'i dbang gis 'jig pa ni gang gi phyir rnam par 'jig pa zhes gsungs pa'o/_/
[\[168b.4\]]longs spyod rnams kyi bdag po nges pa med pa'i dbang gis gcig dang mi gnas pa ni gang gi phyir ring du mi gnas pa zhes gsungs pa'o/_/mi rtag pa de gang zhe na/_de ni rnam pa gnyis te myur ba'i dus ni gang gi phyir skye ba dang 'gag pa nyid skad cig pa zhes gsungs pa'o/_/rang bzhin yongs su
[\[168b.5\]]grub pa med de/_'das pa dang /_ma 'ongs pa dang /_da ltar byung ba'i dus rnams su ma byung ba dang /_mi 'pho ba dang /_'gag pa ni gang gi phyir sngon gyi mthar ma byung ba dang /_phyi ma'i mthar 'pho ba med pa dang /_da ltar byung ba la mi gnas par so sor rtog go zhes gsungs pa'o/_/de ltar
[\[168b.6\]]'du byed du gyur pa mi rtag pa la ci 'du byed du gyur pa la brten par bya ba'i phyir/_mngon du rten du rung ba 'ga' zhig yod dam snyam na/_thams cad mngon du bsten [#]par bya ba ma yin par [#]mthong ste/_gang gi phyir de 'du byed du gyur pa de lta bu thams cad la yang dag par rtog pa'i tshe mngon du bsten [#]par
[\[168b.7\]]bya ba ma yin pa zhes bcu pa gnyis pa las gsungs pa'o/_/mngon du bsten [#]par bya ba ma yin pa de yang rnam pa dgur [#]rig par bya ste/_mi rtag pa nyid du ma gyur pa ston pa ma yin pa ni gang gi phyir gsol 'dru'i gnas med pa zhes gsungs pa'o/_/gyur pa ni dpung gnyen med pas de gyur pa'i
[\[169a\]]
[\[169a.1\]]phyir/_thog mar sdug bsngal bar gyur pas mya ngan dang bcas pa ni gang gi phyir mya ngan dang bcas pa zhes gsungs pa'o/_/bar du smre [#]ba dang bcas pa ni gang gi phyir smre sngags 'don pa dang bcas pa zhes gsungs pa'o/_/chung bar [#]gyur pa na 'khrug pa dang bcas pas
[\[169a.2\]]dman pa tsam rjes su 'brang ba ni gang gi phyir 'khrug pa dang bcas pa zhes gsungs pa'o/_/longs spyod rnams yongs su tshol ba'i dus na bdag la sdug par 'gyur gyi/_mi sdug par mi 'gyur grang snyam du/_tsher ma rnams kyi sdug pa dang /_mi sdug par 'brel pa ni gang gi phyir sdug pa dang
[\[169a.3\]]mi sdug par 'brel pa zhes gsungs pa'o/_/yongs su spyod pa'i dus na bde ba chung la sdug bsngal mang ba ni gang gi phyir/_sdug bsngal ba dang /_yid mi bde ba dang /_'khrug pa mang po mang ba zhes gsungs pa'o/_/lus rgas pa'i gnas skabs na byis pa la sogs pa'i gnas skabs snga
[\[169a.4\]]ma [#]gnas pa ni gang gi phyir bsags pa med par gyur pa zhes gsungs pa'o/_/lang tsho la bab pa'i gnas skabs na tshor ba rnam pa gsum dang ldan pas/_'dod chags la sogs pa'i me rab tu 'bar ba ni gang gi phyir 'dod chags dang /_zhe sdang dang /_gti mug gi me rab tu 'bar ba zhes
[\[169a.5\]]gsungs pa'o/_/ches 'gras kyi gnas skabs na nad du ma rnam par 'phel ba ni gang gi phyir [#]nad du ma rnam par 'phel ba'i lus mthong nas zhes gsungs pa'o/_/lus ni 'das ma thag pa'i tshig gsum char [#]dang sbyar bar bya'o/_/thog mar ma smos pa ni [#]lus de yang dang yang bstan par 'gyur ba'i phyir ro/_/
[\[169a.6\]]de la theg pa dman pa las kun du bsrung ba'i sbyor ba ni 'du byed du gyur pa las sems bskyod [#]nas/_che ba nyid rnam pa gnyis kun du [#]bstan pas de bzhin gshegs pa'i ye shes la yang dag par gtong ba dang /_sems can rnams la [#]sems kyi bsam pa bcu nye bar 'jog pa dang /_de dag yongs su bskyab [#]pa'i
[\[169a.7\]]phyir brtson 'grus rtsom pa [#]ste/_'dis [#]ni gang la brten nas gang gi phyir/_ji ltar rab tu sbyor bar byed pa de yongs su bstan pa yin te/_gang gi phyir de [#]'du byed du gyur pa thams cad las de bas kyang shas cher sems bskyod cing de bzhin gshegs pa'i ye shes la [#]yang dag par gtong ngo zhes gsungs pa'o/_/de
[\[169b\]]
[\[169b.1\]]bzhin gshegs pa'i ye shes kyi che ba nyid ni rnam pa gnyis te/_yon tan yongs su 'dzin pa [#]che ba nyid dang /_rnam par dag pa che ba nyid do[#]/_/yon tan yongs su 'dzin pa yang [#]rnam pa lngar rig par bya ste/_brtag mi nus pa'i phyir/_mthu'i yon tan yongs su 'dzin pa ni gang gi phyir de bzhin gshegs pa'i
[\[169b.2\]]ye shes bsam gyis mi khyab pa nyid du yang dag par mthong ste zhes gsungs pa'o/_/zla med pa'i phyir mngon par rdzogs par byang chub pa'i yon tan yongs su 'dzin pa ni gang gi phyir mtshungs pa med pa nyid ces gsungs pa'o/_/sems can dpag tu med pa'i don bya ba'i phyir/_don chen po'i yon tan yongs su
[\[169b.3\]]'dzin pa ni gang gi phyir dpag tu med pa nyid ces gsungs pa'o/_/dkon pa'i phyir tshad gzung [#]du med pa'i yon tan yongs su 'dzin pa ni gang gi phyir rnyed dka' ba nyid ces gsungs pa'o/_/mu stegs can dang ma 'dres pa'i phyir thun mong ma yin pa'i yon tan yongs su 'dzin pa ni gang gi phyir ma 'dres pa nyid ces
[\[169b.4\]]gsungs pa'o/_/rnam par dag pa ni nyon mongs pa dang /_sdug bsngal dang bral ba dang /_mya ngan las 'das pa thob pa yin par rig par bya'o/_/nyon mongs pa dang bral ba ni bag chags dang bcas pa'i nyon mongs pa dang ma 'dres par rig par bya ste/_gang gi phyir gnod pa med pa nyid ces gsungs pa'o/_/sdug bsngal
[\[169b.5\]]dang bral ba ni sdug bsngal dang /_de'i gzhi las byung ba mya ngan zad par rig par bya ste/_gang gi phyir 'khrug pa med pa nyid ces gsungs pa'o/_/mya ngan las 'das pa thob pa ni nyon mongs pa dang /_nye ba'i nyon mongs pa'i 'jigs pa thams cad med par rig par bya ste/_gang gi phyir 'jigs pa med pa'i grong khyer du 'gro
[\[169b.6\]]ba nyid ces gsungs pa'o/_/de yang byang chub sems dpa'i phyir 'ong ba med pa dang /_sems can gyi don byed pa gnyis kyis [#]'jig rten pa dang /_'jig rten las 'das pa'i mya ngan las 'das pa thob pa la [#]khyad par du 'phags par rig par bya ste/_gang gi phyir phyir mi ldog pa nyid dang skye bo mang po yongs su skyob pa
[\[169b.7\]]nyid du yang dag par mthong ngo zhes gsungs pa'o/_/sems kyi bsam pa bcu ni sems can mgon med pa rnams las [#]brtsams pa ste/_des [#]de bzhin gshegs pa'i ye shes de ltar tshang ba yang dag par mthong ste/_'du byed du gyur pa de ltar gnod pa mang po dang ldan par yongs su rtog [#]pa na sems can rnams la de
[\[170a\]]
[\[170a.1\]]bas [#]kyang shas cher sems kyi bsam pa bcu nye bar 'jog ste/_bcu gang zhe na/_/'di lta ste/_mgon med cing rton pa med pa'i sems kyi bsam pa nyid ces rgya cher gsungs pa'o[#]/_/de la rton pa med pa nyid ni mgon med pa nyid [#]do/_/de yang rnam pa dgur [#]rig par bya ste/_rtag
[\[170a.2\]]tu dbul te mgon med pa nyid dang /_'dod chags dang /_zhe sdang dang gti mug gi me rab tu 'bar te mgon med pa nyid dang /_srid pa'i btson rar chud de mgon med pa nyid dang /_rtag tu rgyun mi 'chad par nyon mongs pa thibs pos bsgribs [#]te mgon med pa nyid dang /_lta ba'i mthu med de mgon med pa nyid
[\[170a.3\]]dang /_dge ba'i chos la 'dun pa dang bral te mgon med pa nyid dang /_sangs rgyas kyi chos chud zos te mgon med pa nyid dang /_'khor ba'i rgyun gyis bdas te mgon med pa nyid dang /_thar pa'i thabs chud zos te mgon med pa nyid du'o/_/de la 'dod pa tshol ba'i dbang du byas nas ngoms mi
[\[170a.4\]]myong ba dang /_rab tu ma zhib yongs su spyod pa gnyis rig par bya ste/_gang gi phyir rtag tu 'bul ba'i sems kyi bsam pa nyid dang /_'dod chags dang zhe sdang dang gti mug gi me rab tu 'bar ba'i sems kyi bsam pa nyid ces gsungs pa'o/_/srid pa tshol ba'i dbang du byas nas 'gro ba drug gi
[\[170a.5\]]'khor ba na yongs su 'phyan pa nyid dang /_de'i rgyu nyon mongs pas khebs pa nyid dang /_mi dal bar skye ba [#]ni gsum dang go rims bzhin du rig par bya ste/_gang gi phyir srid pa'i btson rar chud pa'i sems kyi bsam pa nyid dang /_rtag tu rgyun mi 'chad par nyon mongs pa thibs pos bsgribs [#]pa'i sems
[\[170a.6\]]kyi bsam pa nyid dang /_lta ba'i mthu med pa'i sems kyi bsam pa nyid ces gsungs pa'o/_/tshangs par spyod pa'i dbang du byas nas/_mi brtson pa rnams dang /_mngon pa'i nga rgyal can rnams dang /_yongs su mya ngan las mi 'da' ba'i chos can rnams dang /_log pa la brtson pa gzhan mu
[\[170a.7\]]stegs can rnams ni bzhi dang go rims bzhin du rig par bya ste/_gang gi phyir dge ba'i chos la 'dun pa dang bral ba'i sems kyi bsam pa nyid dang /_sangs rgyas kyi chos chud zos pa'i sems kyi bsam pa nyid dang /_'khor ba'i rgyun gyis [#]bdas pa'i sems kyi bsam pa nyid dang /_thar pa'i thabs
[\[170b\]]
[\[170b.1\]]chud [#]zos pa'i sems kyi bsam pa nyid ces gsungs pa'o/_/sems can yongs su skyob pa'i phyir/_brtson 'grus rtsom pa ni gang gi phyir des de ltar sems can gyi khams gnod pa mang po can mthong nas brtson 'grus 'di ltar rtsom ste/_sems can 'di dag ni bdag gis [#]yongs su bskyab par
[\[170b.2\]]bya zhes rgya cher gsungs pa'o/_/de la gang las ji ltar yongs su bskyab par bya ba dang /_ji ltar na [#]yongs su bskyab [#]pa por 'gyur ba [#]de'i rab tu dbye bas yongs su skyob pa'i rab tu dbye ba ston te/_gang las yongs su bskyab par bya zhe na/_las kyi kun nas nyon mongs pa dang /_nyon mongs pa'i
[\[170b.3\]]kun nas nyon mongs pa dang /_skye ba'i kun nas nyon mongs pa las te[#]/_gang gi phyir yongs su dgrol bar bya/_yongs su sbyang bar bya/_yongs su gdon par bya zhes gsungs pa ste go rims bzhin no/_/ji ltar yongs su bskyab par bya zhe na/_tshul khrims la gzhag pa dang /_ting nge 'dzin
[\[170b.4\]]dang shes rab la dgod pas bslab pa gsum gyis [#]bsdu ba ste/_gang gi phyir gnas par bya/_dgod par bya zhes gsungs pa ste go rims bzhin no/_/mnyam par gzhag pa'i sa yin pas ting nge 'dzin dang /_shes rab ni gcig tu bstan to/_/rnam pa gnyis kyis [#]tshul khrims la gnas par bya
[\[170b.5\]]ste/_the tshom sel bas 'jug par bya ba ni/_gang gi phyir yongs su tshim par bya zhes gsungs pa'o/_/zhugs [#]pa rnams mngon par dga' ba 'dzin du 'jug pas mi g.yo ba nyid kyis gzhag pa ni/_gang gi phyir yang dag par gzhag par bya zhes gsungs pa'o/_/ting nge 'dzin dang shes rab la dgod pa
[\[170b.6\]]ni/_nye ba'i nyon mongs pa zhum pa dang rgod pa 'dul ba ste/_gang gi phyir gdul [#]bar bya zhes gsungs pa'o/_/ji ltar na yongs su skyob pa por 'gyur zhe na/_mya ngan las 'das pa'i dbyings rnam pa gnyis thob par byed pa ste/_gang gi phyir yongs su mya ngan las 'da' bar bya'o snyam nas zhes
[\[170b.7\]]gsungs pa'o/_/de de ltar 'du byed du gyur pa thams cad la yid 'byung ba dang ldan zhing /_sems can thams cad la lta ba dang ldan la [#]thams cad mkhyen pa'i ye shes la phan yon dang ldan par rab tu gnas shing de bzhin gshegs pa'i ye shes la rton pas [#]sems can yongs su bskyab [#]par bya ba la brtson
[\[171a\]]
[\[171a.1\]]zhing 'di ltar yongs su rtog ste[#]/_lam gang gis [#]'di ltar sdug bsngal ba dang /_nye ba'i nyon mongs pa mang por lhung ba'i sems can 'di dag mngon par gdon pa dang /_mya ngan las 'das pa shin tu bde ba la dgod par nus sam [#]snyam nas zhes bya ba 'di la yid byung ba dang /_
[\[171a.2\]]lta ba dang /_phan yon dang ldan pa gnyis kyis ni rgyu rnam pa gsum dang ldan pa nyid du yongs su ston te/_rgyu rnam pa gsum la [#]kun nas nyon mongs pa las ldog [#]pa'i rgyu ni yid byung ba dang ldan pa'i phyir ro/_/'khor ba yongs su mi gtong ba'i rgyu ni sems can thams cad la lta ba dang ldan pa'i phyir ro/_/brtson
[\[171a.3\]]'grus rtsom pa'i rgyu ni thams cad mkhyen pa'i ye shes la phan yon du shes pa dang ldan pa'i phyir ro/_/des na gang la phan yon dang ldan pa de'i lam sgom par byed cing gang dag la lta ba dang ldan pa de dag yongs su smin par byed de/_de bzhin gshegs pa'i ye shes la rton pas sems can yongs su bskyab pa la
[\[171a.4\]]brtson pa zhes gsungs pa'i phyir ro/_/thabs yongs su bzung ba'i sbyor ba las brtsams te/_gang gi phyir thabs kyi lam gang gis [#]'di ltar sdug bsngal ba dang /_nye ba'i nyon mongs pa mang por lhung ba'i sems can 'di dag mngon par gdon pa dang /_mya ngan las 'das pa shin tu bde ba la dgod par
[\[171a.5\]]nus snyam nas zhes gsungs pa'o/_/de la sdug bsngal dang nye ba'i nyon mongs pa mang por lhung ba zhes bya ba la sdug bsngal ni skye ba'i kun nas nyon mongs pa'o/_/nye ba'i nyon mongs pa ni nyon mongs pa dang /_las kyi kun nas nyon mongs pa'o/_/mya ngan las 'das pa shin tu bde ba ni theg pa rnam pa
[\[171a.6\]]gsum gyis so/_/de la thabs yongs su bzung ba'i sbyor ba ni mdor bsdu na rnam pa gsum du [#]rig par bya ste/_mthar phyin pa rtogs pa dang /_mthar phyin pa sgrub pa'i gong nas gong ma rtogs pa dang /_de sgrub pa'i gnas la [#]sbyor ba rtogs pa'o/_/de la mthar phyin pa ni sgrib pa med pa'i ye shes kyi [#]rnam par thar
[\[171a.7\]]pa la gnas pa ste/_gang gi phyir de byang chub sems dpa' 'di snyam du sems te/_sgrib pa med pa'i ye shes kyi rnam par thar pa la gnas pa ma gtogs par gzhan gyis [#]ma yin no zhes gsungs pa'o/_/mthar phyin pa de ni khong du chud pas mthar phyin pa sgrub [#]pa'i phyir/_de bzhin gshegs pas rnam par
[\[171b\]]
[\[171b.1\]]gzhag pa'i chos thams cad yang dag pa ji lta ba bzhin du khong du chud pas sgrub [#]pa ste/_gang gi phyir sgrib pa med pa'i ye shes kyi rnam par thar pa la gnas pa de yang chos thams cad ji lta ba bzhin du khong du chud pa ma gtogs par gzhan gyis ma yin no zhes gsungs pa'o/_/khong du chud pa de'i ni rang dang spyi'i
[\[171b.2\]]mtshan nyid la rnam par mi rtog pa'i rjes su rgyu ba'i shes rab ste/_gang gi phyir chos thams cad ji lta ba bzhin du khong du chud pa de yang shes rab [#]rgyu ba med cing skye ba med pa'i rgyu ba can ma gtogs par gzhan gyis ma yin no/_/shes rab kyi snang ba de yang bsam gtan la mkhas pa la rnam par nges pa blos so
[\[171b.3\]]sor rtog pa ma gtogs par [#]gzhan gyis ma yin no zhes gsungs pa'o/_/'dir shes rab kyi snang ba de gsungs pa ni de gnas [#]yin pa'i phyir sa 'di 'od byed pa'o zhes nges pa'i tshig yongs su bstan pa'i phyir ro/_/de rtogs pa ni [#]bsam gtan la mkhas pa la rnam par nges pa blos so sor rtog pa'o/_/bsam
[\[171b.4\]]gtan la mkhas pa la rnam par nges pa'i blos so sor rtog [#]pa de yang /_thos pa la mkhas pa ma gtogs pa [#]gzhan gyis ni ma yin no snyam mo zhes bya ba la bsam gtan la mkhas pa de ni khyad par can gyi bsam gtan thob par bya ba'i phyir ro/_/rnam par nges pa ni gzhan las so/_/blos so sor rtog [#]pa ni
[\[171b.5\]]rang gis so/_/'di ni mthar phyin pa sgrub pa'i gong nas gong ma rtogs [#]pa'o/_/de ltar blos so sor rtog [#]pa de yang thos pa la mkhas par 'gyur te/_'di ni rtogs [#]pa sgrub pa'i gnas la sbyor ba ste/_thos pa la mkhas pa ni de bsgrub [#]pa'i gnas so/_/de'i phyir sbyor ba ni de sgrub pa'i gnas la sbyor ba'o/_/
[\[171b.6\]]de la tshig dang don gyi dbang du byas nas dam pa'i chos yongs su tshol ba la brtson pa dang /_nyin mtshan du chos nyan pa don du gnyer ba'i go rims bzhin du sbyar te/_gang gi phyir de de ltar so sor rtog [#]pa'i shes pa dang ldan pa de bas kyang shas cher dam pa'i chos yongs su tshol ba la mngon par brtson par gnas
[\[171b.7\]]pa dang /_nyin mtshan du chos nyan pa don du gnyer ba zhes gsungs pa'o/_/tshig dang don de dag nyid kyi dbang du byas nas/_chos 'dod pa dang /_chos la dga' ba zhes bya ba gsungs te/_klan ka btsal [#]ba dang /_de skad smra ba las [#]thar pa'i phan yon gyi bsam pa ma yin no zhes bya ba'i tha tshig go/_/chen
[\[172a\]]
[\[172a.1\]]po bstan pa la ston [#]pas rang gi lta ba mchog tu 'dzin pa rnam par 'jig pa'i phyir/_chos la ston [#]pa zhes bya ba gsungs so/_/lung nod cing kha ton bya ba dang /_gzhan la yang dag par bshad par bya ba dang /_dben par 'dug ste don sems pa'i dbang du byas nas/_chos la
[\[172a.2\]]gzhol ba dang /_chos la 'bab pa dang /_chos la bab pa zhes bya ba gsungs so/_/mnyam par gzhag ste bsgom pa'i dbang du byas nas/_chos la [#]phyogs pa zhes bya ba gsungs so/_/'jig rten las 'das pa'i shes rab kyi dbang du byas nas/_chos la gnas su 'dzin pa dang /_chos la skyabs
[\[172a.3\]]su 'dzin pa zhes bya ba gsungs so/_/rnam par grol ba'i dbang du byas nas/_chos kyi rjes su mthun pa'i chos spyod pa yin no zhes bya ba gsungs te/_de bzhin gshegs pa rnams kyi rnam par grol ba'i chos gang yin pa de'i rjes su mthun pa'i chos spyod pa'i phyir ro/_/de la dam pa'i chos yongs
[\[172a.4\]]su tshol ba la brtson pa dang /_nyin mtshan du chos mnyan [#]pa don du gnyer ba zhes bya ba'i [#]tshig dang po gnyis kyis ni rtag tu sbyor ba ston to/_/chos 'dod pa zhes bya ba la sogs pa tshig lhag ma dgu po dag gis ni yang dag par sbyor ba ston to/_/de ni rtag tu sbyor ba de'i rgyu gang yin [#]zhe na/_chos la [#]rim
[\[172a.5\]]gro byed pa khyad zhugs pa yin par yongs su ston te/_de ni nor dang /_rgyal srid dang /_mtho ris [#]su skye ba dang /_'jig rten pa'i rnam par dag pa dang /_lus pas [#]kyang chos la rim gro cher byed de/_ji ltar nor bas kyang rim gro [#]byed ce na/_de ni chos kyi phyir nor yang thams cad yongs su gtong ste/_gang
[\[172a.6\]]gi phyir sangs rgyas kyi chos yongs su tshol ba la mngon par brtson pa de rdzas kyi rnam pa'am/_nor dang /_'bru dang /_bang mdzod kyi rnam pa gang yongs su mi gtong ba de gang yang med de/_de la bya dka' bar 'du shes pa ma yin gyi gzhan du na chos smra ba'i gang zag de la bya dka' ba'i 'du shes su 'gyur ba de [#]ni
[\[172a.7\]]ma gtogs so zhes gsungs pa'o/_/phyi rol gyi dngos po zhing la sogs pa gang las nor rnyed par 'gyur ba de yang yongs su gtong ste gang gi phyir/_phyi rol gyi dngos po nye bar gzung ba gang yongs su mi gtong ba de gang yang med do zhes gsungs so/_/nor gang gi dngos po gang gi phyir yin pa de yang yongs su
[\[172b\]]
[\[172b.1\]]gtong ste gang gi phyir nang gi dngos po gang yongs su mi gtong ba de gang yang med do zhes gsungs pa'o/_/gang gi phyir nor yongs su gtong ba lus kyi bsnyen bkur bya ba de dag kyang nyams su len te/_gang gi phyir bla ma la bsnyen bkur bya ba dang rim gro bya ba gang nyams su mi len pa de gang yang
[\[172b.2\]]med do zhes gsungs pa'o/_/nor rnyed pa de gang gis yongs su gtong ba'i snyems pa de yang yongs su gtong ste/_gang gi phyir nga rgyal dang lhag pa'i [#]nga rgyal spangs te/_nga rgyal med par nye bar spyad par bya ba gang nyams su mi len pa de gang yang med do zhes gsungs pa'o/_/gang yongs su spong
[\[172b.3\]]pa'i phyir nor yongs su gtong [#]ba lus kyi gnod pa de dag kyang nyams su len te/_gang gi phyir lus kyi gnod pa gang nyams su mi len pa de gang yang med do zhes gsungs pa'o/_/nor mang zhing gces pa rnyed pa bas [#]kyang des ches dga' bar 'gyur ba ni/_gang gi phyir de ma thos pa'i chos kyi
[\[172b.4\]]tshig gcig [#]thos pa nor che bar 'dzin gyi stong gsum gyi stong chen po'i 'jig rten gyi khams snyed kyi rin po che'i phung po rnyed pa ni ma yin no zhes gsungs pa ste/_de ltar nor bas kyang rim gro cher byed do/_/rgyal srid la sogs pa bas kyang ji ltar rim gro cher byed ce na/_de ni chos kyis [#]rab tu dga' ba
[\[172b.5\]]yin gyi 'khor los sgyur ba'i rgyal srid dang /_brgya byin dang tshangs pa rnams kyis ni ma yin te/_gang gi phyir de legs par bshad pa'i tshigs su bcad pa gcig thos pa nor che bar 'dzin gyi 'khor los sgyur ba'i rgyal srid thob pas ni ma yin no/_/de byang chub sems dpa'i spyod pa yongs su
[\[172b.6\]]spyod pa'i chos thos pa ni nor che bar 'dzin gyi brgya byin dang tshangs pa thob pas bskal pa 'bum phrag mang po'i mthar thug pas ni ma yin no zhes gsungs pa'o/_/chos kyi don du stong gsum mes rab tu gang bar bdag dor ba dang /_sems can dmyal ba'i sdug bsngal dang du len pa spro ba [#]ni/_gang gi
[\[172b.7\]]phyir gal te la la zhig de la 'di skad ces zer te/_gal te khyod kyis [#]me'i 'obs chen po kun du 'bar ba/_rab tu 'bar ba/_kun du rab tu mched cing 'bar ba/_me lce gcig [#]tu gyur pa'i nang du bdag por te/_sdug bsngal gyi tshor ba chen po rang gi lus kyis [#]nyams su blang ba lta na/_ngas
[\[173a\]]
[\[173a.1\]]khyod la chos kyi tshig yang dag par rdzogs pa'i sangs rgyas kyis bstan pa/_byang chub sems dpa'i spyod pa yongs su sbyong ba 'di bshad par bya'o zhe na yang /_de 'di snyam du sems te/_yang dag par rdzogs pa'i sangs rgyas kyis bstan pa/_byang chub sems dpa'i spyod pa
[\[173a.2\]]yongs su sbyong ba'i chos kyi tshig gcig gi don du yang stong gsum gyi stong chen po'i 'jig rten gyi khams mes gang bar tshangs pa'i 'jig rten nas/_bdag gis bdag dor bar mos na/_me'i 'obs tha mal par bdag dor ba lta ci smos/_sems can dmyal ba dang ngan song gi sdug bsngal thams
[\[173a.3\]]cad nyams su bab kyang /_bdag gis chos btsal bar bya na mi'i sdug bsngal dang 'grogs pa lta ci smos kyi [#]snyam nas zhes gsungs pa'o/_/de la chos kyi tshig thos pas ni yi ge'i chos kyi tshig tsam thos par yongs su ston to/_/tshigs su bcad pa thos pas ni tshigs su bcad pa tsam gyis chos thos
[\[173a.4\]]par ston to/_/byang chub sems dpa'i spyod pa yongs su sbyong ba'i chos thos pas ni don thos pa ston to/_/da [#]ni yang dag par sbyong ba de'i rgyu gang zhe na/_tshul bzhin so sor rtog pa'i rang bzhin can du yongs su ston te[#]/_gang gi phyir de rnam pa de lta bu'i brtson 'grus rtsom pas chos [#]yongs su tshol zhing ji skad thos
[\[173a.5\]]pa'i chos rnams la yang tshul bzhin so so [#]rtog pa'i rang bzhin can yin te zhes gsungs pa'o/_/de chos kyi rjes su mthun pa'i chos bsgrubs [#]pas sangs rgyas kyi chos rnams rnyed par rig nas gdon mi za bar bya ba yin pas bsam gtan dang /_gzugs med pa'i snyoms par 'jug pa dang /_tshad med pa dang /_
[\[173a.6\]]mngon par shes pa rnams la snyoms par 'jug cing /_de dag kyang mngon par dga' ba'i gzhi'i gnas ma yin pas de dag gis [#]kun nas nyon mongs pa ma yin te/_gang gi phyir chos de dag thos nas kyang rang gi sems la nges par sems pas gcig tu dben par 'dug ste/_'di ltar dpyad [#]do/_/chos kyi rjes su
[\[173a.7\]]mthun pa'i chos bsgrubs [#]pas sangs rgyas kyi chos 'di dag khong du chud par bya'i/_tshig gi las yongs su dag pa 'ba' zhig gis ni ma yin no snyam ste/_de chos kyi rjes su mthun pa'i chos sgrub pa'i rgyur [#]'dod pa rnams las dben pa/_sdig pa mi dge ba'i chos rnams las dben pa/_rtog pa dang bcas pa/_
[\[173b\]]
[\[173b.1\]]dpyod pa dang bcas pa/_dben pa las skyes pa'i dga' ba dang bde ba can bsam gtan dang po bsgrubs te [#]gnas so/_/de rtog pa dang dpyod pa dang bral bas nang yongs su dngas te[#]/_sems kyi rgyud gcig [#]tu gyur pas rtog pa med pa/_dpyod pa med pa/_ting nge 'dzin las skyes pa'i dga' ba dang bde
[\[173b.2\]]ba can bsam gtan gnyis par bsgrubs te [#]gnas so/_/de dga' ba'i 'dod chags dang bral bas btang snyoms la gnas shing /_dran pa dang shes bzhin can yin te/_bde ba yang lus kyis myong la 'phags pa rnams kyis [#]gang de dran pa dang ldan pa bde ba la gnas pa btang [#]snyoms pa'o zhes brjod pa
[\[173b.3\]]ste/_dga' ba med pa bsam gtan gsum pa bsgrubs te [#]gnas so/_/de bde ba yang spangs te sdug bsngal yang spangs shing /_snga nas yid bde ba dang yid mi bde ba yang nub pas [#]sdug bsngal yang ma yin bde ba yang ma yin pa [#]btang snyoms kyi dran pa yongs su dag pa bsam gtan bzhi pa bsgrubs [#]te
[\[173b.4\]]gnas so/_/de rnam pa thams cad du gzugs kyi 'du shes rnams las yang dag par 'das te/_thogs pa'i 'du shes rnams nub par gyur cing /_sna tshogs kyi 'du shes rnams yid la mi byed pas nam mkha' mtha' yas so snyam nas/_nam mkha' mtha' yas bsgrubs te [#]gnas so/_/de rnam
[\[173b.5\]]pa thams cad du nam mkha' mtha' yas skye mched las yang dag par 'das te/_rnam shes mtha' yas so snyam nas/_rnam shes mtha' yas skye mched bsgrubs [#]te gnas so/_/de rnam pa thams cad du rnam shes mtha' yas skye mched las yang dag par 'das te/_ci yang med do snyam nas/_ci yang med
[\[173b.6\]]pa'i skye mched bsgrubs [#]te gnas so/_/de rnam pa thams cad du ci yang med pa'i skye mched las yang dag par 'das nas/_'du shes med 'du shes med min ma yin snyam ste/_'du shes med 'du shes med min skye mched bsgrubs nas gnas so/_/chos kyi rjes su mthun pa'i chos sgrub pa ma gtogs
[\[173b.7\]]par de yang mngon par dge ba'i gzhi'i gnas ma yin pas/_de byams pa dang ldan pa'i sems yangs [#]pa chen por gyur pa mi gnyis pa tshad med pa/_khon med pa/_'gran zla med pa/_sgrib pa med pa/_gnod pa med pa thams cad du khyab pas 'jig rten chos kyi dbyings kyis klas pa[#]/_nam mkha'i
[\[174a\]]
[\[174a.1\]]khams kyi mthas gtugs pa'i 'jig rten thams cad khyab par byas nas bsgrubs te [#]gnas so/_/de bzhin du snying rje dang ldan pa dang /_dga' ba dang ldan pa dang /_btang snyoms dang ldan pa'i sems yangs [#]pa chen por gyur pa mi gnyis pa/_tshad med pa/_khon med pa/_
[\[174a.2\]]'gran zla med pa/_sgrib pa med pa/_gnod pa med pa [#]thams cad du khyab pas 'jig rten chos kyi dbyings kyis klas pa/_nam mkha'i khams kyi mthas gtugs pa'i 'jig rten gyi khams thams cad khyab par byas nas bsgrubs [#]te gnas so/_/de rdzu 'phrul bya ba rnam pa du ma myong bar byed de[#]/_
[\[174a.3\]]sa yang g.yo bar byed do/_/gcig tu gyur pa [#]mang por 'gyur ro/_/mang por gyur nas gcig tu 'gyur ro/_/snang bar gyur cing mi snang bar 'gyur ro/_/rtsig pa la yang thad kar 'gro/_/ra ba la yang thad kar 'gro/_/ri la yang mi thogs par thad kar 'gro ste/_dper na nam mkha' la bya ba
[\[174a.4\]]bzhin no/_/nam mkha' la yang skyil mo krung gis [#]'gro ste/_dper na 'dab chags bya bzhin no/_/sa la yang steng du 'byung ba dang bye'u [#]'dzul byed de/_dper na chu la bya ba bzhin no/_/chu la yang mi nub par 'gro ste/_dper na sa la bya ba bzhin no/_/du ba 'thul [#]bar yang byed/_'bar bar yang
[\[174a.5\]]byed de/_dper na me'i phung po chen po bzhin no/_/bdag gi lus las chu'i rgyun chen po 'byin te/_dper na sprin chen po bzhin no/_/chu'i rgyun de dag gis kyang stong gsum gyi stong chen po'i 'jig rten gyi khams 'di dag [#]kun du 'bar zhing rab tu 'bar la[#]/_kun du rab tu mched cing 'bar te me lce
[\[174a.6\]]gcig tu gyur pa zhi bar byed do/_/zla ba dang nyi ma 'di ltar rdzu 'phrul che ba/_'di ltar mthu che ba 'di gnyis la yang lag pas 'dzin cing kun du nyug par byed do/_/tshangs pa'i 'jig rten gyi bar du yang lus kyis dbang sgyur [#]ro/_/de lha'i rna ba'i khams rnam par dag pa mi'i las 'das pa/_lha dang
[\[174a.7\]]mi gnyis ka'i sgra yang thos so/_/gang dag ring yang rung /_nye yang rung /_tha na sbrang bu dang /_sha sbrang dang /_bung ba dang /_srin bu rnams kyi sgra yang thos so/_/de sems can gzhan dag dang /_gang zag gzhan rnams kyi sems kyang sems kyis [#]yang dag pa ji lta ba bzhin du rab tu shes te/_'dod chags
[\[174b\]]
[\[174b.1\]]dang bcas pa'i sems la yang 'dod chags dang bcas pa'i sems su yang dag pa ji lta ba bzhin [#]rab tu shes so/_/'dod chags dang bral ba'i sems la yang 'dod chags dang bral ba'i sems su yang dag pa ji lta ba bzhin du rab tu shes so/_/de bzhin du zhe sdang dang bcas pa dang /_zhe sdang
[\[174b.2\]]dang bral ba dang /_gti mug dang bcas pa dang /_gti mug dang bral ba dang /_nyon mongs pa dang bcas pa dang /_nyon mongs pa med pa dang /_chung ba dang /_yangs pa dang /_chen por gyur pa dang /_tshad med pa dang /_bsdus pa dang /_spros pa dang /_mnyam par bzhag [#]pa dang /_mnyam
[\[174b.3\]]par ma bzhag [#]pa dang /_rnam par grol ba dang /_rnam par ma grol ba dang /_skyon can dang /_skyon med pa dang /_sems rags pa la yang sems rags pa'o zhes yang dag pa ji lta ba bzhin du rab tu shes so/_/sems rags pa ma yin pa [#]yang sems rags pa ma yin pa'o zhes yang dag
[\[174b.4\]]pa ji lta ba [#]bzhin du rab tu shes so/_/de ltar na sems can gzhan dag dang /_gang zag gzhan rnams kyi sems sems kyis yang dag pa ji lta ba bzhin du rab tu shes so/_/de sngon gyi gnas rnam pa du ma rjes su dran te/_tshe rabs gcig kyang rjes su dran no/_/tshe rabs gnyis dang /_gsum
[\[174b.5\]]dang /_bzhi dang /_lnga dang /_bcu dang /_nyi shu dang /_sum cu dang /_bzhi bcu dang /_lnga bcu dang /_brgya yang rjes su dran no/_/tshe rabs brgya phrag du ma dang /_tshe rabs stong phrag du ma dang /_tshe rabs 'bum phrag du ma dang /_'jig pa'i bskal pa dang /_'chags pa'i bskal ba dang /_'jig
[\[174b.6\]]pa dang 'chags pa'i bskal pa du ma yang rjes su dran no/_/bskal pa brgya yang rjes su dran no/_/bskal pa stong yang rjes su dran no/_/bskal pa 'bum dang /_bskal pa bye ba dang /_bskal pa bye ba phrag brgya dang /_bskal pa bye ba phrag stong dang /_bskal ba bye ba phrag 'bum nas bskal pa bye
[\[174b.7\]]ba khrag khrig 'bum phrag du ma'i bar du rjes su dran no/_/che ge mo zhig na bdag gi ming ni 'di zhes bya bar gyur/_rus ni 'di zhes bya/_rigs ni 'di zhes bya/_kha zas ni 'di lta bu zhig za za/_tshe ni 'di tsam zhig thub/_yun ni 'di srid cig gnas gnas[#]/_bde ba dang sdug bsngal ni 'di lta
[\[175a\]]
[\[175a.1\]]bu zhig [#]myong /_de nas shi 'phos nas che ge mo [#]zhig tu skyes/_de nas shi 'phos nas yang 'dir skyes so zhes rnam pa dang bcas/_dan rtags [#]dang bcas/_rgyu mtshan dang bcas par sngon gyi gnas rnam pa du ma rjes su dran no/_/des lha'i mig rnam par dag pa mi'i
[\[175a.2\]]las 'das pas [#]sems can 'chi 'pho ba dang /_skye ba dang /_mdog sdug pa dang /_mdog mi sdug pa dang /_bde bar song ba dang /_ngan par song ba dang /_bzang po dang ngan pa rnams [#]mthong ngo /_/las ji lta ba bzhin du nye bar 'gro ba'i sems can rnams yang dag pa ji lta ba
[\[175a.3\]]bzhin du rab tu shes so/_/kye ma sems can 'di dag ni lus kyis [#]nyes par spyod pa dang ldan pa/_ngag gis [#]nyes par spyod pa dang ldan pa/_yid kyis [#]nyes par spyod pa dang ldan pa/_'phags pa rnams la skur ba 'debs pa/_log par lta ba can dag ste/_log par lta ba'i
[\[175a.4\]]las yang dag par blangs pa'i [#]rgyus lus zhig ste/_shi ba'i 'og tu ngan song ngan 'gro log par ltung ba sems can dmyal ba rnams su skye'o zhes bya ba dang /_kye ma sems can 'di dag ni lus kyis [#]legs par spyod pa dang ldan pa/_ngag gis [#]legs par spyod pa dang ldan pa/_yid kyis [#]legs
[\[175a.5\]]par spyod pa dang ldan pa/_'phags pa rnams la skur ba mi 'debs pa/_yang dag par lta ba can dag ste/_yang dag par [#]lta ba'i las yang dag par blangs pa'i rgyus lus zhig ste/_shi ba'i 'og tu bde 'gro mtho ris kyi 'jig rten du lha rnams kyi nang du skye'o zhes bya bar rab tu shes te/_de ltar na [#]
[\[175a.6\]]lha'i mig rnam par dag pa mi'i las 'das pas sems can 'chi 'pho ba dang /_skye ba dang /_mdog sdug pa dang /_mdog mi sdug pa dang /_bde bar song ba dang /_ngan par song ba dang /_bzang po dang ngan pa thams cad rnam pa dang bcas/_dan rtags dang bcas/_rgyu mtshan dang bcas par mthong ste/_
[\[175a.7\]]las ji lta ba bzhin du nye bar 'gro ba'i sems can rnams kyang rab tu shes so/_/de [#]bsam gtan dang /_rnam par thar pa dang /_ting nge 'dzin dang /_snyoms par 'jug pa 'di dag la snyoms par 'jug cing /_rnam par ldang yang gang du byang chub kyi yan lag yongs su rdzogs par 'gyur bar mthong
[\[175b\]]
[\[175b.1\]]ba der ched du bsam ste[#]/_smon lam btab pa'i dbang gis [#]skye ba ma gtogs par [#]de dag gi dbang gis mi skye'o zhes gsungs pa'o/_/ci'i phyir gang gis [#]bsam gtan dang /_gzugs med pa dang /_tshad med pa dang /_mngon par shes pa rnams la snyoms par 'jug ce na/_sems can rnam pa
[\[175b.2\]]lnga'i dbang du byas pa'i phyir te/_bsam gtan rnams ni bde ba'o [#]snyam du mngon pa'i nga rgyal can gyi sems can rnams kyi dbang du byas pa'o/_/gzugs med pa rnams ni thar pa'o snyam du mngon pa'i nga rgyal can rnams kyi dbang du byas pa'o/_/byams pa dang snying rje ni sdug bsngal pa rnams kyi
[\[175b.3\]]dbang du byas pa ste/_'di dag sdug bsngal bar mi 'gyur bar bdag gis [#]de dag sdug bsngal ba las dgrol bar bya'o snyam du sems pa'o/_/dga' ba dang btang snyoms ni grol ba rnams kyi dbang du byas pa'o/_/mngon par shes pa rnams ni ngan pa'i skyabs su zhugs pa'i dbang du byas pa ste/_
[\[175b.4\]]mthu'i khyad par gyis [#]gzud pa'i phyir ro/_/sa 'di ni mi nyams pa'i bsam gtan la sogs pas thob pas de dag gis [#]rab tu phye ba yin no/_/sa snga ma gnyis la yang snyoms par 'jug pa de med pa ni ma yin no/_/de la bsam gtan dang gzugs med pa ni rnam pa bzhis rnam par gzhag par
[\[175b.5\]]rig par bya ste/_mi mthun pa'i phyogs nyams pa dang /_gnyen po bsgom pa dang /_bsgoms [#]pa'i phan yon dang de gnyis ka'i gnas so/_/de la 'dod pa dang sdig pa mi dge ba'i chos las dben pas ni/_bsam gtan dang po'i mi mthun pa'i phyogs nyams par ston te/_gang gi phyir
[\[175b.6\]]'dod pa rnams las dben pa/_sdig pa mi dge ba'i chos rnams las dben pa zhes gsungs pa'o/_/rtog [#]pa dang bcas shing dpyod pa dang bcas pa [#]ni gnyen po bsgom [#]pa ston te/_gang gi phyir rtog pa dang bcas pa/_dpyod pa dang bcas pa zhes gsungs pa'o/_/dga' ba dang bde bas ni
[\[175b.7\]]bsgoms [#]pa'i phan yon ston te/_gang gi phyir dben pa la [#]skyes pa'i dga' ba dang bde bas [#]zhes gsungs pa'o/_/bsam gtan gyis [#]ni de gnyi ga'i gnas kyi ting nge 'dzin ston te/_gang gi phyir bsam gtan bzhi pa bsgrubs te gnas so zhes gsungs pa'o/_/gzugs med pa'i snyoms par
[\[176a\]]
[\[176a.1\]]'jug pa rnams la yang mi mthun pa'i phyogs nyams pa dang /_gnyen po bsgom [#]pa dang /_bsgoms [#]pa'i phan yon dang /_de gnyi ga'i gnas rnams ci rigs su sbyar bar bya ste/_de rnam pa thams cad du gzugs kyi 'du shes rnams las yang dag par 'das te
[\[176a.2\]]zhes bya ba ni mig gi rnam par shes pa dang mtshungs par ldan pa'i 'du shes las yang dag par 'das pa'o/_/thogs pa'i 'du shes rnams nub par gyur ces bya ba ni/_rna ba dang /_sna dang /_lce dang /_lus dang mtshungs par ldan pa'i 'du shes nub pa'o/_/sna tshogs kyi 'du shes rnams yid la
[\[176a.3\]]mi byed ces bya ba ni yid kyi rnam par shes pa dang mtshungs par ldan pa'i 'du shes rnams yid la mi byed pa'o/_/yid kyi rnam par shes pa ni rnam par rtog pa can yin pas/_sna tshogs nyid [#]kyi 'du shes rnams zhes bya ste/_'di ni mi mthun pa'i phyogs nyams pa'o/_/tha dad du dbye ba'i tshul gyis [#]
[\[176a.4\]]gzugs la sogs pa'i yul bdag med par mthong ba'i phyir/_gnyen po gang gi gzugs la sogs pa'i yul gyi 'du shes las yang dag par 'das pa de ni/_gnyen po bsgom pa yin par shes par bya'o/_/nam mkha' mtha' yas so snyam nas zhes bya ba ni bsgoms pa'i phan yon no/_/nam
[\[176a.5\]]mkha' mtha' yas skye mched bsgrubs te gnas so zhes bya ba la nam mkha' mtha' yas skye mched kyis [#]de gnyis ka'i gnas kyi ting nge 'dzin yongs su bstan to/_/de rnam pa thams cad du nam mkha' mtha' yas skye mched las yang dag par 'das nas zhes bya ba 'dis [#]ni mi mthun pa'i phyogs nyams
[\[176a.6\]]pa bstan to/_/phyi rol gyi dmigs pa la rags pa nyid du yongs su rtog pas nyes par mthong ba'i phyir[#]/_gnyen po gang gis [#]de las yang dag par 'das pa de ni gnyen po bsgom pa yin par rig par bya'o/_/rnam par shes pa mtha' yas so snyam nas [#]zhes bya bas ni bsgoms [#]pa'i phan yon yongs
[\[176a.7\]]su bstan to/_/rnam shes mtha' yas skye mched bsgrubs [#]te gnas so zhes bya bas [#]ni de gnyi ga'i gnas kyi ting nge 'dzin bstan to/_/de rnam pa thams cad du rnam shes mtha' yas skye mched las yang dag par 'das zhes bya ba 'dis ni mi mthun pa'i phyogs nyams pa bstan to/_/rnam par shes pa
[\[176b\]]
[\[176b.1\]]mtha' yas so snyam zhes bya ba ni 'dir rags pa nyid du yongs su rtog pas [#]nyes par mthong ba'i phyir gnyen po gang gi de las yang dag par [#]de ni gnyen po bsgom pa yin par shes par bya'o/_/ci yang med do snyam zhes bya ba 'dis ni bsgoms pa'i phan yon yongs su bstan to/_/ci yang
[\[176b.2\]]med pa'i skye mched bsgrubs te gnas so zhes bya ba 'dis ni gnyis ka'i gnas kyi [#]ting nge 'dzin yongs su bstan to/_/de rnam pa thams cad du ci yang med pa'i skye mched las yang dag par 'das zhes bya ba 'dis ni mi mthun pa'i phyogs nyams pa bstan to/_/ci yang med do snyam zhes bya ba 'dis ni rags pa
[\[176b.3\]]nyid [#]yongs su rtog pas nyes par mthong ba'i phyir gnyen po gang gis [#]de las yang dag par 'das pa de ni gnyen po bsgom pa yin par rig par bya'o/_/'du shes med 'du shes med pa ma yin no snyam zhes bya bas ni bsgoms [#]pa'i phan yon bstan to/_/'du shes med 'du shes med min skye mched
[\[176b.4\]]bsgrubs [#]te gnas so zhes bya ba la 'du shes med 'du shes med min skye mched kyis [#]ni de gnyi ga'i gnas kyi ting nge 'dzin bstan to/_/gzugs med pa'i snyoms par 'jug pa rnams la yang mi mthun pa'i phyogs nyams pa dang /_gnyen po bsgom pa dang /_de'i phan yon dang /_de gnyi ga'i
[\[176b.5\]]gnas rnams ni ci rigs su sbyar zin to/_/tshad med pa rnams ni rnam pa gsum ste/_sems can la dmigs pa dang /_chos la dmigs pa dang dmigs pa med pa rnams so/_/de la sems can la dmigs pa ni rnam pa bzhis rnam par gzhag ste nye bar sgrub pa dang /_mi mthun pa'i phyogs
[\[176b.6\]]kyi gnyen po dang /_rnam par dag pa dang 'bras bu yongs su 'dzin pa'o/_/nye bar sgrub pa ji lta bu zhe na/_'dod pa na spyod pa dang /_gzugs na spyod pa dga' ba dang bcas pa dang /_dga' ba med pa'i bde ba rnam pa gsum sgrub pa'i phyir ro/_/de ni sdug bsngal dang dga' ba dang bral ba'i phyir
[\[176b.7\]]gnyis su med pa'o/_/de nyid [#]tshad med pa yin te/_gang gi phyir de la byams pa dang ldan pa'i sems yangs pa rgya chen por gyur pa mi gnyis pa tshad med pa zhes bya ba nas/_snying rje dang /_dga' ba dang /_btang snyoms dang ldan pa zhes gsungs pa'i bar du'o/_/mi mthun pa'i phyogs kyi
[\[177a\]]
[\[177a.1\]]gnyen po ji lta bu zhe na/_mi 'dod pa nye bar sgrub pa dang /_'dod pa nye bar sgrub pa'i gegs byed pa gnod par sems pa'i gnyen po ni [#]gang gi phyir khon med pa 'gran zla med pa zhes gsungs pa'o/_/rnam par dag pa ji lta bu zhe na/_sgrib pa rmugs pa dang /_gnyid [#]dang /_
[\[177a.2\]]rgod pa dang 'gyod pa gnyis yang dag par shin tu bsal [#]ba'i phyir te/_gang gi phyir sgrib pa med pa zhes gsungs pa'o/_/'bras bu yongs su 'dzin pa ji lta bu zhe na/_gzugs dang 'dod pa'i khams su rnam par smin pa dang /_rgyu mthun pa'i gnod pa med pa'i 'bras bu nyid yongs su
[\[177a.3\]]'dzin pa'i phyir te/_gang gi phyir gnod pa med pa zhes gsungs pa'o/_/chos la dmigs pa ni thams cad du khyab pa'o/_/'dod pa dang /_gzugs dang /_gzugs med pa na spyod pa'i so so'i skye bo dang /_slob pa'i so so'i skye bo'i sems can ji snyed pa ni chos rnams te/_gang dag la
[\[177a.4\]]sems can du 'dogs pa med pa de la dmigs pa ste/_gang gi phyir thams cad du khyab pa zhes gsungs pa'o/_/dmigs pa med pa ni rnam pa gnyis kyis [#]bstan te/_rang gi mtshan nyid la mi dmigs pa ni chos la bdag med pa mchog tu gyur pa'i 'jig rten la ste/_gang gi phyir 'jig rten
[\[177a.5\]]chos kyi dbyings dam pa zhes gsungs pa'o/_/mtha' yongs su ma [#]chad pa ni gang gi phyir nam mkha'i khams kyi mthas gtugs pa zhes gsungs pa'o/_/'jig rten thams cad ces bya ba ni 'jig rten gyi khams thams cad de/_gang gi phyir 'jig rten thams cad khyab par byas nas bsgrubs [#]te gnas
[\[177a.6\]]so zhes gsungs pa'o/_/mngon par shes pa rnams las [#]bzhi ni shes pas rab tu phye ba'o/_/lnga pa ni mthong bas rab tu phye ba'o/_/rdzu 'phrul mngon par shes pa gcig gis ni/_lus kyi las yongs su dag go/_/lha'i rna ba dang /_pha rol gyi sems shes pa'i mngon par zhen [#]pa gnyis kyis ni
[\[177a.7\]]ngag gi las yongs su dag go/_/sngon gyi gnas rjes su dran pa dang /_'chi 'pho [#]dang /_skye ba mngon par shes pa gnyis kyis ni yid kyi las yongs su dag go/_/gcig gis ni sems can gyi gan du 'gro'o/_/gnyis kyis ni chos ston te[#]/_sgra dang don so sor yang dag par rig cing sems shes la
[\[177b\]]
[\[177b.1\]]skad gzhan gyi don shes te/_don de'i dbang du byas nas de dag gis [#]tshig 'di brjod do snyam pa'o/_/gnyis kyis [#]ni 'ong ba dang 'gro ba shes te/_sems can rnams kyi [#]sngon gyi mtha' dang /_phyi ma'i mtha' yongs su smin pa shes so/_/de la rdzu 'phrul mngon par shes pa ni dbang nyid thob par [#]
[\[177b.2\]]rig par bya'o/_/dbang nyid kyang rnam pa gsum ste/_zhing la dbang ba nyid ni 'jig rten gyi khams kyi sa g.yo bar byed pa ste/_gang gi phyir rdzu 'phrul bya ba rnam pa du ma myong bar byed de/_sa yang g.yo bar byed do zhes gsungs pa'o/_/lus la dbang ba nyid ni de bsdus pa dang /_spros pa dang /_snang
[\[177b.3\]]ba dang mi snang bar byed pa ste/_gang gi phyir gcig tu gyur nas mang por 'gyur ro/_/mang por gyur nas gcig tu 'gyur ro/_/snang bar gyur cing mi snang bar 'gyur ro zhes gsungs pa'o/_/byed pa la dbang ba nyid ni rnam pa brgyad de/_rtsig pa la sogs pa la thad kar 'gro ba ni gang gi phyir/_
[\[177b.4\]]rtsig pa la thad kar 'gro/_ra ba la yang thad kar 'gro/_/ri la yang mi thogs par thad kar 'gro ste/_dper na nam mkha' la [#]bya ba bzhin no zhes gsungs pa'o/_/steng du nam mkha' la yang 'gro ba ni gang gi phyir/_nam mkha' la yang skyil mo krung gis 'gro ste[#]/_dper na 'dab chags
[\[177b.5\]]bya bzhin no zhes gsungs pa'o/_/sa la yang steng dang 'og tu 'gro ba ni gang gi phyir/_sa la yang steng du 'byung ba dang bye'u zul [#]byed de/_dper na chu la bya ba bzhin no zhes gsungs pa'o/_/chu la'ang 'og tu mi 'bying ba ni gang gi phyir/_chu la'ang mi nub par 'gro ste[#]/_dper na sa la bya ba bzhin no
[\[177b.6\]]zhes gsungs pa'o/_/rab tu 'bar bar byed pa ni gang gi phyir du ba 'thul bar yang byed/_'bar bar yang byed de[#]/_dper na me'i phung po chen po bzhin no zhes gsungs pa'o/_/chu 'byin par byed pa ni gang gi phyir bdag gi lus las chu'i rgyun chen po 'byin te/_dper na sprin chen po bzhin no zhes gsungs
[\[177b.7\]]pa'o/_/lag pas nyug par byed pa ni gang gi phyir zla ba dang nyi ma 'di ltar rdzu 'phrul che ba[#]/_'di ltar mthu che ba 'di gnyis la yang /_lag pas 'dzin cing kun du nyug par byed do zhes gsungs pa'o/_/tshangs pa'i 'jig rten gyi bar gyi snod dang sems can gyi 'jig rten la dbang byed de/_'dod
[\[178a\]]
[\[178a.1\]]dgur sgyur [#]zhing byed par dbang ba ni gang gi phyir/_tshangs pa'i 'jig rten gyi bar du yang lus kyis [#]dbang bsgyur ro zhes gsungs pa'o/_/lha'i rna ba'i mngon par shes pas ni gang gis [#]ji ltar gyur pas gang thos pas de yongs su bstan te/_rnam par dag pas ni gsal
[\[178a.2\]]bar thos pa'o/_/mi las 'das pa ni [#]thag ring po [#]thos pa ste/_mi'i sgra las kyang shin tu 'das nas 'og tu mnar med pa yan chod kyi sgra thos par nus pa ste/_gang gi phyir de lha'i rna ba'i khams rnam par dag pa mi'i las 'das pas lha dang mi gnyis ka'i sgra yang thos so zhes bya ba [#]gsungs pa
[\[178a.3\]]ste/_gang na bya ba byed pa der gtod cing nyan pa'o/_/tha na sbrang bu la sogs pa'i sgra zhes bya ba ni chung ngu [#]yang thos so zhes yongs su ston to[#]/_/gang gi phyir gang dag ring yang rung nye yang rung tha na sbrang bu dang sha sbrang dang /_bung ba dang srin bu rnams kyi sgra yang thos so zhes gsungs pa'o/_/sems
[\[178a.4\]]kyi rnam grangs kyi mngon par shes pa ni sems tha dad pa ste/_kun nas dkris [#]pa dang /_bag la nyal dang /_skye ba dang /_ting nge 'dzin la sbyor ba dang /_ting nge 'dzin thob pa dang /_rnam par grol ba dang /_log [#]pa dang /_yang dag par sgrub pa dang /_rags pa dang /_rags pa ma yin par rab
[\[178a.5\]]tu dbye bar shes par bya'o/_/de la kun nas dkris pa ni 'dod chags dang bcas pa la sogs pa ste/_gang gi phyir 'dod chags dang bcas pa'i sems la yang 'dod chags dang bcas pa'i sems su yang dag pa ji lta ba bzhin du rab tu shes so/_/'dod chags dang bral ba'i sems la yang
[\[178a.6\]]'dod chags dang bral ba'i sems su yang dag pa [#]ji lta ba bzhin du rab tu shes so/_/zhe sdang dang bcas pa dang /_zhe sdang dang bral ba dang /_gti mug dang bcas pa dang /_gti mug dang bral ba zhes gsungs pa'o/_/bag la nyal ni nyon mongs pa dang bcas pa dang /_nyon mongs pa med pa ste/_
[\[178a.7\]]gang gi phyir nyon mongs pa dang bcas pa dang /_nyon mongs pa med pa [#]zhes gsungs pa'o/_/skye ba ni mi rnams kyi ni chung ba'o/_/'dod pa na spyod pa'i lha rnams kyi ni yangs [#]pa'o/_/gzugs na spyod pa'i lha rnams kyi ni rgya chen por gyur pa'o/_/gzugs med pa gnyis kyi ni tshad med pa ste/_gang
[\[178b\]]
[\[178b.1\]]gi phyir chung ba dang /_yangs pa dang /_rgya chen por gyur pa dang tshad med pa zhes gsungs pa'o/_/ting nge 'dzin la sbyor ba ni bsdus pa dang spros pa ste/_gang gi phyir bsdus pa dang spros pa zhes gsungs pa'o/_/ting nge 'dzin thob pa ni snyoms par zhugs pa dang /_langs pa rnams kyi mnyam par
[\[178b.2\]]bzhag [#]pa dang mnyam par ma bzhag [#]pa ste/_gang gi phyir mnyam par bzhag [#]pa dang mnyam par ma bzhag [#]pa zhes gsungs pa'o/_/rnam par grol ba ni rnam par grol ba dang rnam par ma grol ba ste/_gang gi phyir rnam par grol ba dang rnam par ma grol ba zhes gsungs pa'o/_/log pa dang
[\[178b.3\]]yang dag par bsgrub [#]pa rnams la ni grags [#]pa rnams la 'dod pas spyod pa'i rigs pa ma yin pa dang rigs pa ste/_gang gi phyir skyon can dang skyon med pa zhes gsungs pa'o/_/so so'i skye bo mngon pa'i nga rgyal can gzhan rnams kyi nyon mongs pa rags pa dang cha phra ba kun du 'byung ba ni/_gang gi phyir
[\[178b.4\]]sems rags pa la yang sems rags pa'o zhes yang dag pa ji lta ba bzhin [#]rab tu shes so/_/sems rags pa ma yin pa la yang sems rags pa ma yin pa'o zhes yang dag pa ji lta ba bzhin du rab tu shes so zhes gsungs pa'o/_/sngon gyi gnas rjes su [#]dran pa'i mngon par shes pas [#]ni dran
[\[178b.5\]]pa gang gis dran pa ste/_gang gi phyir de sngon gyi gnas rnam pa du ma rjes su dran te zhes gsungs pa'o/_/gang dran pa ni gang gi phyir tshe rabs gcig kyang rjes su dran no/_/tshe rabs gnyis dang gsum nas bskal ba bye ba khrag khrig 'bum phrag du ma'i bar du [#]rjes su dran no zhes gsungs pa'o/_/ji
[\[178b.6\]]ltar dran pa ste tha snyad kyi rgyu tha dad pa ni gang gi phyir che ge mo zhig na bdag ming ni 'di zhes bya bar gyur ces gsungs pa'o/_/rus [#]tha dad pa ni gang gi phyir rus ni 'di zhes bya [#]zhes gsungs pa'o/_/ya rabs dang ma rabs tha dad pa ni gang gi phyir rigs ni 'di zhes bya zhes gsungs pa'o/_/rton pa tha dad
[\[178b.7\]]pa ni gang gi phyir kha zas ni [#]'di lta bu zhig za za [#]zhes gsungs pa'o/_/'du byed tha dad pa ni gang gi phyir tshe [#]'di lta bu zhig thub/_yun [#]'di srid cig gnas gnas zhes gsungs pa'o/_/dar ba dang rgud pa tha dad pa ni gang gi phyir bde ba dang sdug bsngal ni 'di lta bu zhig myong zhes gsungs pa ste/_de
[\[179a\]]
[\[179a.1\]]dag yongs su bstan to/_/de la rus tha dad pa ni pha dang ma tha dad pa'o/_/ya rabs dang ma rabs tha dad pa ni bram ze dang rgyal rigs la sogs pa tha dad pa'o/_/'du byed tha dad pa ni tshe'i tshad dang /_dus ma yin pa dang dus su 'chi ba'o/_/de la rnam pa ni de dag thams cad tha dad pa ste/_
[\[179a.2\]]gang gi phyir rnam pa dang bcas zhes gsungs pa'o/_/dan [#]rtags ni ming ste gang gi phyir dan [#]rtags dang [#]bcas zhes gsungs pa'o/_/rgyu mtshan ni rigs la sogs pa ste/_rgyu mtshan dang bcas par zhes gsungs pa'o/_/rnam grangs gzhan [#]du tshe rabs gcig dang gnyis dang gsum zhes bya ba la
[\[179a.3\]]sogs pa ni rnam pa dag go/_/dan [#]rtags ni ming la sogs pa'o/_/rgyu mtshan ni bdag de nas shi 'phos nas che ge mo zhig tu skyes so zhes bya'o[#]/_/skye ba'i rgyu mtshan ni gang gis bskyed [#]pa'o/_/'chi 'pho ba dang skye ba'i mngon par shes pa [#]ni gang gis [#]mthong zhe na/_lha'i mig la sogs pa
[\[179a.4\]]ste gang gi phyir lha'i mig rnam par dag pa mi'i las 'das pas zhes gsungs pa'o/_/gang mthong zhe na/_sems can rnams 'chi 'pho ba mthong ba ste/_gang gi phyir sems can 'chi 'pho ba dang /_skye ba dang /_mdog sdug pa dang /_mdog mi sdug pa dang /[# ]bde bar song ba dang /_ngan
[\[179a.5\]]par song ba dang /_bzang po dang ngan pa rnams mthong ngo /_/las ji lta ba bzhin du nye bar 'gro ba'i sems can rnams [#]yang dag pa ji lta ba bzhin du [#]rab tu shes so zhes gsungs pa'o/_/ji ltar mthong ba ni kye ma sems can 'di dag ni lus kyis [#]nyes par spyod pa dang ldan pa/_ngag gis [#]nyes par
[\[179a.6\]]spyod pa dang ldan pa/_yid kyis [#]nyes par spyod pa dang ldan pa/_'phags pa rnams la skur pa 'debs pa/_log par lta ba can dag ste/_log par lta ba'i las yang dag par blangs pa'i rgyus [#]lus zhig ste/_shi ba'i 'og tu ngan song ngan 'gro log [#]par lhung ba sems can dmyal ba rnams su skye'o
[\[179a.7\]]zhes bya ba dang /_kye ma sems can 'di dag ni lus kyis [#]legs par spyod pa dang ldan pa zhes bzlog [#]pa nas bde 'gro mtho ris kyi 'jig rten du lha rnams kyi nang du skye'o zhes bya bar rab tu shes pa de yongs su bstan to/_/lhag ma ni nyan thos kyi theg pa las 'byung ba dang /_thun mong bas rnam par ma phye
[\[179b\]]
[\[179b.1\]]ba'o/_/de [#]bsam gtan dang /_rnam par thar pa dang /_ting nge 'dzin dang /_snyoms par 'jug pa 'di dag la snyoms par 'jug cing rnam par ldang yang gang du byang chub kyi yan lag yongs su rdzogs par 'gyur bar mthong ba der ched du bsams te/_smon lam btab pa'i dbang gis skye ba
[\[179b.2\]]ma gtogs par de dag gi dbang gis mi skye'o zhes bya ba de la bsam gtan rnams ni ji skad bstan pa rnams so/_/rnam par thar pa ni gzugs med pa dag go/_/ting nge 'dzin dag ni tshad med pa rnams so/_/snyoms par 'jug pa rnams ni mngon par shes pa rnams te byung ba dang dus mnyam du ji ltar
[\[179b.3\]]bsam pa'i bya ba sgrub pa'i phyir ro/_/bsam gtan dang gzugs med pa de dag gi dbang gis [#]mi skye zhes bya ba ni rang dbang gi sems kyi bsam pa de yang dag par sgrub bo/_/gang du byang chub kyi yan lag yongs su rdzogs par 'gyur bar mthong ba zhes bya ba ni gang na sangs rgyas rnams dang /_byang chub
[\[179b.4\]]sems dpa' chen po rnams dang 'grogs pa'o/_/chos thams cad rnam par dag par 'pho ba med pa nyid dang /_kun nas nyon mongs par rnam par 'jig pa med pa nyid du mthong ste/_rten cing 'brel par 'byung ba'i phyir ro/_/rnam par dag pa der yang ci yang gzhag pa med la/_kun nas nyon
[\[179b.5\]]mongs pa las kyang ci yang bsal ba med de/_gnyen po la brten nas kun nas nyon mongs pa rnam par ldog cing /_rnam par dag pa yang mngon te/_gang gi phyir chos thams cad rkyen la brten [#]pa nyid yin pas 'pho ba med pa nyid dang /_rnam par 'jig pa [#]med pa nyid du rtogs pas zhes
[\[179b.6\]]gsungs pa'o/_/de'i kun [#]'byung ba ring du gyur pas/_de bas kyang shas cher 'dod pa dang /_gzugs dang gzugs med pa dang ldan pa'i nyon mongs pa bsgoms [#]pas spang bar bya ba thams cad de'i rgyur gyur pa ma rig pa dang bcas par bsrabs [#]par 'gyur ro/_/lta ba rnams ni sa dang po nyid du
[\[179b.7\]]mthong ba'i lam gyis [#]spangs pa yin te/_gang gi phyir de de bas kyang shas cher 'dod pa'i 'ching ba thams cad bsrabs [#]par 'gyur ro/_/gzugs kyi 'ching ba thams cad dang /_srid pa'i 'ching ba thams cad dang /_ma rig pa'i 'ching ba thams cad spangs par 'gyur ro/_/de'i lta bar gyur
[\[180a\]]
[\[180a.1\]]pa'i 'ching ba rnams ni snga nas kyang spangs pa yin no zhes gsungs pa'o/_/log pa'i 'dod chags la sogs pa 'grib par bya ba ma yin par spong bar 'gyur zhes bya ba la mi dge ba'i rtsa ba rnams kyi bag la nyal spong ba yin gyi/_sngar bsal ba'i phyir kun du 'byung ba
[\[180a.2\]]sel bar ni ma yin te/_gang gi phyir byang chub sems dpa'i sa 'od byed pa 'di la gnas pa'i byang chub sems dpa' de ni bskal pa brgya phrag du ma nas/_bskal pa bye ba khrag khrig 'bum phrag du mar log pa'i 'dod chags 'grib [#]par bya ba ma yin par spong bar 'gyur ro/_/log pa'i zhe
[\[180a.3\]]sdang 'grib par bya ba ma yin pa dang /_log pa'i gti mug 'grib par bya ba ma yin par spong bar 'gyur ro zhes gsungs so[#]/_/gser gyi sa le sbram gyi dpes ni gron med de srang ka thub pas sa [#]'og ma la dbang byed de/_sa 'di la 'dod chags dang bral bar 'gro ba nyams pa med par
[\[180a.4\]]yongs su ston te/_gang gi phyir kye rgyal ba'i sras dag 'di lta ste/_dper na gser gyi sa le sbram de nyid mgar ba mkhas pa'i lag na bsrel na srang grangs kyi tshad bzhin du 'dug go/_/kye rgyal ba'i sras dag de bzhin du byang chub sems dpa'i sa 'od byed pa 'di la gnas pa'i byang chub
[\[180a.5\]]sems dpa' yang /_bskal pa brgya phrag du ma nas bskal pa bye ba khrag khrig 'bum phrag du ma'i bar du log pa'i 'dod chags 'grib par bya ba ma yin par spong bar 'gyur ro zhes gsungs pa ste snga ma bzhin no/_/de gnod pa [#]byed pa la mi 'khrugs [#]pa dang /_gzhan gyi sems rjes su srung [#]
[\[180a.6\]]ba'i phyir/_bzod pa dang des pa'i bsam pa shas cher yongs su dag pa yin te/_gang gi phyir de'i bzod pa dang des pa'i [#]bsam pa yang de bas shas cher yongs su dag par 'gyur zhes gsungs pa'o/_/de ni gnod pa byed pa'i bye brag gis tha dad par yongs su ston te[#]/_gnod pa byed du
[\[180a.7\]]dogs pa la ni bshes [#]pa nyid snyan pa'i tshig gis sbyor te gang gi phyir bshes shing 'jam pa'i bsam pa nyid ces gsungs pa'o/_/gnod pa byed pa la ni mi 'khrugs [#]pa dang /_phyir mi gshe ba la sogs [#]pa dang yid mi bde ba mi bskyed [#]pa ni gang gi phyir mi g.yo ba'i bsam pa nyid dang mi 'khrugs [#]
[\[180b\]]
[\[180b.1\]]pa'i bsam pa nyid dang g.yo ba med pa'i bsam pa nyid ces gsungs pa'o/_/'das pa la nga rgyal med pas bdag gis bshad kyis [#]'chags pa ni gang gi phyir/_mtho dman med pa'i bsam pa nyid/_/ces gsungs pa'o/_/gzhan las 'dud pa'i bya ba la mi smon pa ni gang gi phyir sems
[\[180b.2\]]can gyis [#]byas pa la 'dod pa med pa'i bsam pa nyid ces gsungs pa'o/_/lan du phan 'dogs par byed par smon pa ni gang gi phyir byas pa la phyir byed par re ba med pa'i bsam pa nyid ces gsungs pa'o/_/bcos pa ma yin par phan gdags par [#]spyod pa sbyor ba dang /_nye mgon med de mnyam par
[\[180b.3\]]phan 'dogs par 'jug pa ni gang gi phyir g.yo med cing sgyu [#]med pa'i bsam pa nyid ces gsungs pa'o/_/mi dga' ba chung ngu dang yang 'brel pa med pa ni gang gi phyir/_thibs po med pa'i bsam pa nyid/_/ces gsungs pa'o/_/sa 'di'i lhag ma ni snga ma'i tshul bzhin du rig par bya'o/_/'phags
[\[180b.4\]]pa sa bcu pa las/_sa gsum pa'i rnam par bshad pa rdzogs so//_//bam po bdun pa/_sa bzhi pa ni ting nge 'dzin rnam par dag pa la brten nas/_thos pa gzung [#]ba yang dag pa ji lta ba bzhin du shes pa rnam par dag pas rab tu phye ba'o/_/de yang rnam pa bzhis [#]rnam
[\[180b.5\]]par gzhag par rig par bya ste/_rnam par dag pa dang gnyen po bsgom pa 'phel ba'i rgyu rnam par gzhag pa dang /_rnam par dag pa 'phel ba rnam par gzhag pa dang /_gnyen po bsgom pa 'phel ba rnam par gzhag pa dang /_de'i [#]'bras bu rnam par gzhag pas so/_/de la rnam par dag pa dang gnyen po
[\[180b.6\]]bsgom pa 'phel ba'i rgyu ni chos la snang bas 'jug pa bcu ste/_gang gi phyir kye rgyal ba'i sras dag byang chub sems dpa'i sa gsum pa la snang ba shin tu yongs su dag pa'i byang chub sems dpa' de byang chub sems dpa'i sa bzhi pa non te/_des [#]chos la snang ba'i 'jug pa bcus gnon to zhes gsungs
[\[180b.7\]]pa'o/_/snang ba na rtogs pa'i ye shes te des der rtogs [#]pa la de bzhin gshegs pas bstan pa'i chos rnams la 'jug pas ye shes de ni chos la snang bas 'jug pa'o/_/de dag dang de mtshungs par rtog pa ste/_shes bya ji lta [#]ba bzhin du gnyi ga 'byung ba'i phyir ro/_/de ni rnam par dpyad pa'i bye brag
[\[181a\]]
[\[181a.1\]]rnam pa bcus rig par bya ste/_rnam par dpyad pa'i bye brag la sems can rnams gdags pa'i bye brag ni/_gang gi phyir sems can gyi khams rnam par dpyad pa la snang bas 'jug pa zhes gsungs pa'o/_/gnas kyi bye brag ni gang gi phyir 'jig rten gyi khams rnam par dpyad pa
[\[181a.2\]]la snang bas 'jug pa zhes gsungs pa'o/_/rang bzhin gyi bye brag ni gang gi phyir chos kyi dbyings rnam par dpyad pa la snang bas 'jug pa zhes gsungs pa'o/_/mtha'i bye brag ni gang gi phyir nam mkha' rnam par dpyad pa la snang bas 'jug pa zhes gsungs pa'o/_/kun nas nyon mongs pa dang rnam
[\[181a.3\]]par byang ba'i gnas kyi bye brag ni gang gi phyir rnam par shes pa'i khams rnam par dpyad pa la snang bas 'jug pa zhes gsungs pa'o/_/kun nas nyon mongs pa'i bye brag ni gang gi phyir 'dod pa'i khams rnam par dpyad pa la snang bas 'jug pa dang /_gzugs kyi khams rnam par dpyad pa la snang bas
[\[181a.4\]]'jug pa dang /_gzugs med pa'i khams rnam par dpyad pa la snang bas 'jug pa zhes gsungs pa'o/_/rnam par byang ba'i bye brag ni gang gi phyir bsam pa rlabs po che'i mos pa'i rnam par dpyad pa la snang bas 'jug pa dang /_che ba nyid kyi bsam pa mos pa'i khams rnam par dpyad pa la snang bas
[\[181a.5\]]'jug pa zhes gsungs pa'o/_/de la kun nas nyon mongs pa ni khams gsum po [#]dag go/_/rnam par byang ba ni rnam pa gnyis te/_kun nas nyon mongs pa med pa dang sems can yongs su mi gtong ba'i dbang du byas nas/_nyan thos la sogs pa dang thun mong dang thun mong ma yin pa'i phyir ro/_/de la
[\[181a.6\]]rnam par dag pa 'phel ba ni de bzhin gshegs pa'i rigs su yang dag par 'grub pa ste/_gang gi phyir kye rgyal ba'i sras dag de la byang chub sems dpa'i sa 'od 'phro ba can thob ma thag tu byang chub sems dpa' de bzhin gshegs pa'i rigs su de'i bdag nyid kyi chos thob pa'i phyir ye shes yongs
[\[181a.7\]]su smin par byed pa'i chos bcus yang dag par 'grub pa yin no zhes gsungs pa'o/_/ji ltar na de bzhin gshegs pa'i rigs su yang dag par grub pa yin zhe na/_mang du thos pa'i gnas kyis ye shes khyad zhugs par [#]gyur pas/_shes bya'i sgrib pa spong ba yongs su 'dzin pa'i khyad par gyi phyir
[\[181b\]]
[\[181b.1\]]te/_rnam par dag pa'i khyad par de 'dra ba de ni de bzhin gshegs pa'i rigs so/_/de bas na de'i bdag nyid kyi chos thob pa'i phyir zhes gsungs pa ste/_de bzhin gshegs pa'i bdag nyid kyi chos gang dag yin pa ni gang dag [#]gis de bzhin gshegs pas rab tu phye ba'o/_/ye shes yongs su smin
[\[181b.2\]]par byed pa'i chos bcus zhes bya ba ni chos la snang bas 'jug pa dang /_dus mnyam du thos pa dag gis [#]zhes bya bar rig par bya'o/_/de dag ni ye shes rnam pa bzhis [#]yongs su smin par byed pas ye shes yongs su smin par byed pa ste/_ye shes rnam pa bzhi la rang gi gnas la gnas pa ni gang gi phyir/_
[\[181b.3\]]phyir mi ldog pa'i bsam pa nyid ces gsungs pa'o/_/dkon mchog gsum la dad pa dang ldan pa ni gang gi phyir/_dkon mchog gsum la dad pa mi phyed pa'i mthar thug par 'gro ba zhes gsungs pa'o/_/de bzhin nyid shes pa ni gang gi phyir/_'du byed kyi skye ba dang 'jig [#]pa la rnam par 'jig pa
[\[181b.4\]]dang rang bzhin gyis ma skyes par rnam par 'jig pa zhes gsungs pa'o/_/rnam par gzhag pa shes pa ni gang gi phyir 'jig rten 'byung ba la rnam par 'jig pa dang /_las kyi srid pa skye ba la rnam par 'jig pa dang /_'khor ba dang mya ngan las 'das pa la rnam par 'jig pa dang /_zhing du las kyis
[\[181b.5\]]sems can la rnam par 'jig pa dang /_sngon gyi mtha' dang phyi ma'i mtha' la rnam par 'jig pa dang /_dngos po med pa dang zad pa [#]med par rnam par 'jig pa zhes gsungs pa'o/_/rang gi gnas ni byang chub sems dpa'i theg pa chen po yin par rig par bya'o/_/de la chos dang po gnyis po phyir
[\[181b.6\]]mi ldog pa'i bsam pa nyid dang /_dkon mchog gsum la dad pa mi phyed pa mthar thug par 'gro ba ni shes pa gong ma gnyis po rang gi gnas la gnas pa dang dkon mchog gsum la dad pa dang ldan pa yongs su smin par byed pa'o/_/chos gnyis po 'du byed kyi skye ba dang /_'jig pa la rnam par 'jig pa dang /_
[\[181b.7\]]rang bzhin gyis ma skyes par [#]rnam par 'jig pa ni de bzhin nyid shes pa gang zag dang /_chos la bdag med pa la dmigs pa yongs su smin pa ste go rims bzhin no/_/rnam par 'jig pa ni rtog pa yin par rig par bya'o/_/lhag ma rnams ni rnam par gzhag pa'i shes pa yongs su smin par bya ste/_de
[\[182a\]]
[\[182a.1\]]dag kyang kun nas nyon mongs pa dang rnam par byang ba'i dbang du byas nas/_ji ltar kun nas nyon mongs pa dang /_kun nas nyon mongs pa gang yin pa dang /_rnam par byang ba gang yin pa dang /_ji ltar rnam par byang ba de tha dad pas rig par bya'o/_/ji ltar kun nas nyon mongs [#]she
[\[182a.2\]]na/_snod kyi 'jig rten 'byung ba'i phyir te/_'jig rten 'byung ba la rnam par 'jig pa zhes bya ba'i tshig 'dis [#]ston to/_/sems can gyi 'jig rten 'byung ba'i phyir yang yin te rgyu dang bcas pa'i skye ba yongs su smos pa'i phyir dang /_las kyi srid pa skye ba la rnam par 'jig pa zhes bya ba 'dis [#]ston
[\[182a.3\]]to/_/kun nas nyon mongs pa gang yin zhe na/_'khor ba'o/_/rnam par byang ba gang yin zhe na/_mya ngan las 'das pa'o/_/de ni 'khor ba dang mya ngan las 'das pa la rnam par 'jig pa zhes bya ba'i tshig 'dis [#]ston to/_/ji ltar rnam par byang zhe na/_sangs rgyas kyi zhing rnams su las rnams kyis [#]sems
[\[182a.4\]]can rnams yongs su smin par byed pa ste/_zhing du las kyis [#]sems can la rnam par 'jig pa zhes bya ba 'dis ston to/_/kun nas nyon mongs pa dang rnam par byang ba ni snga phyi ste/_sngon gyi mtha' dang phyi ma'i mtha' la rnam par 'jig pa zhes bya ba 'dis ston to[#]/_/de dag nyid sngon gyi mtha' dang phyi ma'i
[\[182a.5\]]mtha'o/_/gzhag pa med pa dang /_dor ba med pa ni [#]dngos po med pa dang /_zad pa med par rnam par 'jig pa zhes bya ba 'dis [#]ston te/_rnam par byang ba la 'phel ba'i tshul gyis dngos por mi mthong la/_kun nas nyon mongs pa la 'bri ba'i tshul gyis zad par mi mthong ngo /_/de la gnyen po bsgom pa
[\[182a.6\]]'phel ba ni kun nas nyon mongs pa las kun du bsrung ba'i phyir byang chub kyi phyogs sgom pa ste/_gang gi phyir kye rgyal ba'i sras dag byang chub sems dpa'i sa 'od 'phro ba can 'di la gnas pa'i byang chub sems dpa' de ni brtun [#]pa dang /_shes bzhin dang dran pa dang ldan par gyur nas 'jig rten la
[\[182a.7\]]brnab sems dang yid mi bde ba rnam par spangs te/_nang gi lus la lus kyi rjes su lta zhing gnas so/_/brtun pa dang /_shes bzhin dang /_dran pa dang ldan par gyur nas/_'jig rten la brnab sems dang yid mi bde ba rnam par spangs te/_phyi'i lus la lus kyi rjes su lta zhing gnas so/_/
[\[182b\]]
[\[182b.1\]]brtun pa dang /_shes bzhin dang dran pa dang ldan par gyur nas/_'jig rten la brnab sems dang yid mi bde ba rnam par spangs te/_nang dang phyi'i lus la lus kyi rjes su lta zhing gnas so/_/de bzhin du brtun pa dang /_shes bzhin dang dran pa dang ldan par gyur nas 'jig rten la brnab sems dang /_
[\[182b.2\]]yid mi bde ba rnam par spangs te/_nang gi tshor ba rnams dang /_phyi'i tshor ba rnams dang /_de bzhin du nang dang phyi'i tshor ba rnams dang /_de bzhin du nang gi sems dang /_phyi'i sems dang /_nang dang phyi'i sems dang /_de bzhin du nang gi chos rnams dang /_phyi'i chos rnams dang /_nang dang phyi'i [#]
[\[182b.3\]]chos rnams la chos kyi rjes su lta zhing gnas so/_/de sdig pa mi dge ba'i chos ma skyes pa rnams mi skyed pa'i phyir 'dun pa skyed do/_/'bad do/_/brtson 'grus rtsom mo/_/sems rab tu 'dzin to/_/yang dag par rab tu 'jog go/_/sdig pa mi dge ba'i chos skyes pa rnams spangs pa'i [#]phyir 'dun pa
[\[182b.4\]]skyed do/_/'bad do/_/brtson 'grus rtsom [#]mo/_/sems rab tu 'dzin to/_/yang dag par rab tu 'jog go/_/dge ba'i chos ma skyes pa rnams skyed pa'i phyir 'dun pa skyed do/_/'bad do/_/brtson 'grus rtsom mo/_/sems rab tu 'dzin to/_/yang dag par rab tu 'jog go/_/dge ba'i chos
[\[182b.5\]]skyes pa rnams gnas pa dang /_mi nyams pa dang /_rgyas par 'gyur ba dang /_phyir zhing 'byung ba dang rab tu rdzogs par bya ba'i phyir 'dun pa skyed [#]do/_/'bad do/_/brtson 'grus rtsom mo/_/sems rab tu 'dzin to/_/yang dag par rab tu 'jog go/_/de 'dun pa'i ting nge [#]'dzin spong ba'i 'du byed
[\[182b.6\]]dang ldan pa'i rdzu 'phrul gyi rkang pa dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/brtson 'grus kyi ting nge 'dzin spong ba'i 'du byed dang ldan pa'i rdzu 'phrul gyi rkang pa dben pa la gnas pa/_'dod
[\[182b.7\]]chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/sems kyi ting nge 'dzin spong ba'i 'du byed dang ldan pa'i rdzu 'phrul gyi rkang pa dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong
[\[183a\]]
[\[183a.1\]]bas yongs su bsgyur ba bsgom [#]mo/_/dpyod pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/de dad pa'i dbang po
[\[183a.2\]]dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/brtson 'grus kyi dbang po dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur
[\[183a.3\]]ba bsgom [#]mo/_/dran pa'i dbang po dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/ting nge 'dzin gyi dbang po dben pa la gnas pa/_'dod chags dang bral ba la gnas pa/_'gog pa la gnas pa/_
[\[183a.4\]]rnam par spong bas yongs su bsgyur ba bsgom mo/_/shes rab kyi dbang po dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/de dad pa'i stobs dben pa la gnas pa/_'dod chags dang bral ba la gnas
[\[183a.5\]]pa/_'gog pa la gnas pa/_rnam par spong bas yongs su bsgyur ba bsgom [#]mo/_/brtson 'grus kyi stobs dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/dran pa'i stobs dben pa la gnas pa/_'dod
[\[183a.6\]]chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/ting nge 'dzin gyi stobs dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/shes rab kyi stobs
[\[183a.7\]]dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/de dran pa yang dag byang chub kyi yan lag dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas
[\[183b\]]
[\[183b.1\]]yongs su bsgyur ba bsgom [#]mo/_/chos rnam par 'byed pa yang dag byang chub kyi yan lag dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/brtson 'grus yang dag byang chub kyi yan lag dben pa la gnas
[\[183b.2\]]pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/dga' ba yang dag byang chub kyi yan lag dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su
[\[183b.3\]]bsgyur ba bsgom [#]mo/_/shin tu sbyangs pa yang dag byang chub kyi yan lag dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/ting nge 'dzin yang dag byang chub kyi yan lag dben pa la gnas pa/_'dod chags
[\[183b.4\]]dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/btang snyoms yang dag byang chub kyi yan lag dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/
[\[183b.5\]]yang dag pa'i lta ba dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/yang dag pa'i rtog pa dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas
[\[183b.6\]]yongs su bsgyur ba bsgom [#]mo/_/yang dag pa'i ngag dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/yang dag pa'i las kyi mtha' dben pa la gnas pa/_'dod chags dang bral ba la gnas pa/_'gog
[\[183b.7\]]pa la gnas pa/_rnam par spong bas yongs su bsgyur ba bsgom [#]mo/_/yang dag pa'i 'tsho ba dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom [#]mo/_/yang dag pa'i rtsol ba dben pa la gnas pa/_'dod chags
[\[184a\]]
[\[184a.1\]]dang bral ba la gnas pa/_'gog pa la gnas pa/_rnam par spong bas [#]yongs su bsgyur ba bsgom [#]mo/_/yang dag pa'i dran pa dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba bsgom mo/_/yang
[\[184a.2\]]dag pa'i ting nge 'dzin dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong [#]bas yongs su bsgyur ba bsgom mo [#]zhes gsungs pa'o/_/theg pa chung ngu las kun du bsrung ba'i phyir byang chub kyi phyogs pa de dag sems can thams cad la lta ba dang bcas
[\[184a.3\]]pas bsgom par yongs su ston te/_gang gi [#]phyir de dag kyang sems can thams cad la lta ba dang bcas pa zhes gsungs pa'o/_/sems can thams cad la lta ba dang bcas pa de yang 'phangs pa [#]ni/_gang gi phyir sngon smon lam mngon par bsgrubs [#]pas nye bar bstan pa de yang gsungs pa'o/_/snying brtse
[\[184a.4\]]ba ni gang gi phyir snying rje chen po sngon du 'gro ba dang /_byams pa chen po dang ldan pa zhes gsungs pa'o/_/'dun pa ni gang gi phyir/_thams cad mkhyen pa'i ye shes la lhag par dmigs pa zhes gsungs pa'o/_/sgrub pa ni gang gi phyir sangs rgyas kyi zhing gi rgyan rnam par sgrub pa mngon par sgrub pa dang /_
[\[184a.5\]]de bzhin gshegs pa'i stobs dang /_mi 'jigs pa dang /_sangs rgyas kyi chos ma 'dres pa dang /_mtshan dang dpe byad bzang po dang /_gsung [#]dbyangs phun sum tshogs pa mngon par sgrub pa dang /_gong nas gong du khyad par can gyi chos yongs su tshol ba dang /_sangs rgyas kyi chos zab mo
[\[184a.6\]]rnam par thar pa mnyan pa'i rjes su 'gro ba dang /_thabs la mkhas pa chen pos rnam par spyod [#]pas so zhes gsungs pa'o/_/de ltar sems can thams cad la lta ba dang bcas pa nyid de ni kun nas nyon mongs pa las kun du bsrung ba dang /_theg pa dman pa las [#]kun du bsrung bas byang chub kyi phyogs pa
[\[184a.7\]]bsgom pa la gnyen po bsgom pa 'phel ba ni 'phangs pa dang /_snying brtse ba dang /_'dun pa dang sgrub pas yongs su bstan te/_de la byams pa dang snying rje gnyis kyis ni snying brtse ba'o/_/sangs rgyas kyi ye shes thob par mngon par 'dod pas ni 'dun pa'o/_/sgrub pa ni rnam pa lnga ste/_zhing yongs
[\[184b\]]
[\[184b.1\]]su dag par byed pa'i sgrub pa dang /_sangs rgyas kyi chos mngon par sgrub pa'i sgrub pa dang /_de'i thabs kyi dbang du byas nas sa la chog par mi 'dzin par sgrub pa dang /_phyir mi ldog pa'i [#]sa gnon pa'i sgrub pa dang /_sems can yongs su smin par byed pa'i sgrub pa ste/_gsung dbyangs ni chos
[\[184b.2\]]kyi dung yin par rig par bya'o/_/de la gnyen po bsgom pa 'phel ba'i 'bras bu ni bdag gis [#]shes so/_/bdag gi shes pa'o/_/bdag sgom [#]par byed do/_/bdag gi bsgom pa'o zhes bya ba la sogs pas lhag par g.yo ba dang /_'bral bar g.yo ba rnams [#]spangs pa ste/_ting nge 'dzin
[\[184b.3\]]las ldang bar byed pa'i phyir lhag par g.yo ba rnams so/_/ting nge 'dzin dang 'gal bar byed pa'i phyir 'bral bar g.yo ba rnams so/_/de dag gis 'phangs pa rnams dang /_mngon par 'du byed pa dang /_sbyor ba dang /_yongs su 'dzin pa dang nyes dmigs kyis [#]bstan par rig par bya'o/_/
[\[184b.4\]]de la 'phangs pa ni 'jig tshogs la lta ba la gnas te/_sngon gang zag dang chos la mngon par zhen pas 'phangs pa ste/_gang gi phyir de 'jig [#]tshogs la lta ba sngon du 'gro ba'i bdag dang /_sems can dang /_srog dang /_gso ba dang /_skyes bu dang /_gang zag dang /_phung po dang /_
[\[184b.5\]]khams dang skye mched la mngon par zhen pas kun nas bslang ba'i g.yo ba'i lhag par g.yo ba dang 'bral bar g.yo ba rnams zhes gsungs pa'o/_/yang dag pa ma yin par bsam pa'i phyir mngon par 'du byed de/_gang gi phyir rnam par brtags [#]pa zhes gsungs pa'o/_/gzhan go bar bya ba la rnam
[\[184b.6\]]par dpyod pas [#]sbyor ba ste/_gang gi phyir rnam par dpyad pa rnams zhes gsungs pa'o/_/yang dang yang so sor rtog pa'i phyir dang /_bdag gi nyid du khas len pa'i phyir dang /_'dzin pa'i phyir yongs su 'dzin pa ste/_gang gi phyir rtag par 'dzin pa rnams dang /_bdag gir 'dzin pa rnams dang /_nor
[\[184b.7\]]du [#]'dzin pa rnams zhes gsungs pa'o/_/sems 'dogs pa'i gnas yin pas nyes dmigs te/_gang gi phyir rten gyi [#]gnas rnams zhes gsungs pa'o/_/de lhag par g.yo ba dang /_'bral bar g.yo ba rnam pa de lta bu de dag spangs pa [#]yin te/_gang gi phyir de dag thams cad dang bral ba yin
[\[185a\]]
[\[185a.1\]]no zhes gsungs pa'o/_/'di ni re zhig nyon mongs pa'i kun nas nyon mongs pa'i rnam par spangs pa'i dbang du byas pa'i 'bras bu'o/_/de bya ba'i cha ma yin pa'i las yang dag par rdzogs pa'i sangs rgyas kyis smad pa/_kun nas nyon mongs pa dang ldan pa gang dag yin pa
[\[185a.2\]]de dag thams cad kyi thams cad du spong ngo /_/las gang dag bya bar 'os pa byang chub sems dpa'i lam gyi tshogs dang mthun pa de bzhin gshegs pas bsngags pa de dag yang dag par blangs te gnas so zhes bya ba ni las kyi kun nas nyon mongs pa'i rnam par spangs pa'i dbang du byas pa'o/_/de
[\[185a.3\]]dag kyang rnam pa gnyis kyis [#]bya ba'i cha ma yin pa rnams zhes bya ste/_sangs rgyas kyis smad pa'i phyir ston pa la gus pa dang /_kun nas nyon mongs pa dang ldan pa'i phyir/_kha na ma tho bas 'jigs [#]pa'o/_/rnam pa gnyis kyis [#]na bya bar 'os pa ste/_byang chub sems dpa'i lam gyi tshogs dang
[\[185a.4\]]mthun pa'i phyir/_kha na ma tho ba med pa'i phan yon mthong ba dang /_de bzhin gshegs pas bsngags pa'i phyir ston pa la gus pas so/_/de de bas kyang ji lta ji ltar thabs dang shes rab kyis [#]mngon par sgrub pa'i lam yang dag par bsgrub [#]pa'i phyir[#]/_lam gyi yan lag rnams bsgoms [#]pa
[\[185a.5\]]de lta de ltar 'jam pa'i sems dang ldan pa yin zhes bya ba bcu pa phrag bzhis 'bras bu rnam pa bzhi yongs su ston te/_khyad par thob par bya ba'i phyir 'dun pa drag po dang /_de ston pa'i ston pa la byas pa gzo ba dang [#]/_de'i thabs la sbyor ba la brtson 'grus brtsams pa dang /_de sngon du
[\[185a.6\]]'gro ba'i khams brtas [#]pa'o/_/de la ji lta ji ltar thabs dang shes rab kyis [#]mngon par bsgrubs [#]pa ni/_sems can thams cad la lta ba dang bcas pas bsgom [#]pa ste/_sngar ji skad bstan pa bzhin no/_/lam gyi yan lag rnams zhes bya ba ni byang chub kyi phyogs pa thams cad la lam gyi yan lag
[\[185a.7\]]rnams zhes bya'o/_/de lta de ltar 'jam pa'i sems dang ldan pa yin zhes bya ba ni 'dun pa dang /_chags pa dang /_dga' ba dang /_dad pa [#]drag pos so/_/'jam pa'i sems nyid de yang rgyu gsum gyis ston te[#]/_bde bar gnas pa'i khyad par ni gang gi phyir mnyan [#]pa'i sems dang ldan pa zhes gsungs
[\[185b\]]
[\[185b.1\]]pa'o/_/ting nge 'dzin la dbang ba'i khyad par ni gang gi phyir las su rung ba'i sems dang ldan pa yin zhes gsungs pa'o/_/nyes pa rnam par 'bri zhing spong ba'i gnyen po'i khyad par ni gang gi phyir phan pa dang bde ba skyed pa'i sems dang ldan pa yin zhes gsungs pa'o/_/nyes pa de yang [#]rnam pa drug tu
[\[185b.2\]]rig par bya ste/_chos bstan pa'i dus na zang zing dang bcas pa la nyon mongs pa'am klan ka tshol ba la nyon mongs pa ste/_de'i gnyen por yongs su nyon mongs pa can ma yin pa'i sems dang ldan pa yin zhes gsungs pa'o/_/sbyin pa la sogs pa dang 'dod pa chung ba la sogs pa'i yon tan
[\[185b.3\]]rnams dang ye shes kyis chog par 'dzin pa ni nyes pa ste/_de'i gnyen por gong nas gong du khyad par yongs su tshol ba'i sems dang ldan pa yin/_ye shes kyi khyad par mngon par 'dod pa'i sems dang ldan pa yin zhes gsungs pa'o/_/sems can yongs su smin par byed pa na skyo ba ni nyes pa ste/_
[\[185b.4\]]de'i gnyen por 'gro ba thams cad yongs su skyob pa'i sems dang ldan pa yin zhes bya ba gsungs so[#]/_/bla mas lung phog pa na rang gi lta ba mchog tu 'dzin pa ni nyes pa ste/_de'i gnyen por bla ma la gus pa dang mthun pa'i sems dang ldan pa yin zhes bya ba gsungs so/_/sgrub pa na brtson pa
[\[185b.5\]]'dor ba ni nyes pa ste/_de'i gnyen por ji skad thos pa'i chos sgrub pa'i sems dang ldan pa yin no zhes bya ba gsungs te/_de lta bu ni re zhig 'jam pa'i sems dang ldan pa yin no/_/ji skad thos pa'i chos sgrub pa'i sems dang ldan pa yin no zhes bya ba'i bar gyi bcu pa 'dis [#]ni 'bras bu khyad par thob
[\[185b.6\]]par bya ba'i phyir 'dun pa drag po nyid yang dag par bstan to/_/de ni de byas pa gzo [#]ba nyid yin zhes bya ba bcu pa gnyis pas de ston pa'i ston pa la byas pa gzo [#]ba nyid ston to/_/de la de byas pa gzo [#]ba nyid yin zhes bya ba ni/_lan du phan 'dogs par zhugs pa nyid yin no/_/byas pa gzo [#]ba nyid de
[\[185b.7\]]yang rnam pa dgus ston te/_ston pa'i dbang du byas nas phan gdags pa yid la byed pa ni gang gi phyir byas pa tshor ba zhes gsungs pa'o/_/chos mthun pa'i dbang du byas nas sems srung ba ni gang gi phyir des pa zhes gsungs pa'o/_/chos la rdzogs par longs spyod pa'i dbang du byas nas ji skad bstan
[\[186a\]]
[\[186a.1\]]pa bzhin du sgrub pa ni gang gi phyir 'grogs na bde ba zhes gsungs pa'o/_/nyes pa gleng ba dang [#]dris pas 'khrug pa bzod par byed pa ni gang gi phyir drang ba dang mnyan [#]pa zhes gsungs pa'o/_/zang zing la rdzogs par longs spyod pa'i dbang du byas nas/_sbyin bdag rnams [#]
[\[186a.2\]]rang gi nyes pa yang dag par mi 'chab pa dang /_yang dag pa ma yin pa'i yon tan mi brjod pa ni gang gi phyir thibs po med par spyod pa dang sgyu med pa zhes gsungs pa'o/_/rang gi yon tan gyi khyad par gyi dbang du byas nas khengs par mi 'gyur ba ni gang gi phyir nga rgyal med pa zhes gsungs pa'o/_/
[\[186a.3\]]rjes su bstan pa'i dbang du byas nas tshig brjod pa ni gang gi phyir bka' blo bde ba zhes gsungs pa'o/_/gdams ngag gi dbang du byas nas ma nor bar 'dzin pa ni gang gi phyir mthun par 'dzin pa yin no zhes gsungs pa'o/_/de ltar na de ston pa la [#]lan du phan 'dogs par zhugs pa yin no/_/de
[\[186a.4\]]de ltar dul ba dang ldan pa yin zhes bya ba na gnyen po bsgom [#]pa 'phel ba dang ldan pa'i phyir ro/_/de ltar zhib dang ldan zhes bya ba ni de'i 'bras bu gong ma dang ldan pa'i phyir ro/_/de ltar dul ba dang zhi ba dang ldan pa zhes bya ba ni de'i 'bras bu 'og ma rnams dang ldan pa'i phyir te/_de dag ni gnyi gas
[\[186a.5\]]rab tu phye ba'i phyir ro/_/de ltar bcu pa [#]gnyis pas de ston pa'i ston pa la byas pa gzo [#]ba nyid bstan nas/_rgyun mi gcod pa'i brtson 'grus dang ldan pa yin zhes bya ba bcu pa gsum pas de'i thabs la sbyor ba la brtson 'grus brtsams pa nyid ston to/_/rgyun mi gcod pa'i brtson 'grus dang ldan pa
[\[186a.6\]]zhes bya ba ni brtson 'grus mi nyams pa'o/_/rgyun mi gcod pa'i brtson 'grus de yang rnam pa dgus yang dag par ston te/_brtson 'grus de mtshungs pa nyid du 'jug pa ni gang gi phyir yongs su nyon mongs pa can ma yin pa'i [#]brtson 'grus dang ldan pa yin zhes gsungs pa ste/_yongs su nyon mongs
[\[186a.7\]]pa can zhes bya ba ni/_ha cang brtun pa dang /_ha cang g.yel ba gnyis kyis [#]dub pa dang bcas pa dang /_nye ba'i nyon mongs pa dang bcas pa'o/_/rang gi theg pa las mi g.yo ba nyid ni gang gi phyir phyir mi ldog pa'i brtson 'grus dang ldan pa yin zhes gsungs pa'o/_/shin tu rgyas pa la dmigs pa
[\[186b\]]
[\[186b.1\]]nyid ni gang gi phyir shin tu rgyas pa'i brtson 'grus dang ldan pa yin zhes gsungs pa'o/_/sems can dpag tu med pa'i don bya ba'i smon lam yongs su 'dzin pa nyid ni gang gi phyir mtha' yas pa'i brtson 'grus dang ldan pa yin zhes gsungs pa'o/_/rtag tu gus pas 'jug pa nyid ni gang gi phyir
[\[186b.2\]]shin tu sbyangs pa'i brtson 'grus dang ldan pa yin zhes gsungs pa'o/_/de las gzhan pa'i brtson 'grus zil gyis gnon pa nyid ni gang gi phyir mtshungs pa med pa'i brtson 'grus dang ldan pa yin zhes gsungs pa'o/_/bdud dang nyon mongs pa kun du [#]'byung ba thams cad kyis rgyun mi
[\[186b.3\]]chod [#]pa nyid ni gang gi phyir mi 'phrogs [#]pa'i brtson 'grus dang ldan pa yin zhes gsungs pa'o/_/yang dag par sdud par byed pa nyid ni gang gi phyir sems can thams cad yongs su smin par byed pa'i brtson 'grus dang ldan pa yin zhes gsungs pa'o/_/the tshom gcod pa dang phas kyi rgol
[\[186b.4\]]ba tshar gcod pa dang shin tu ldan pa nyid ni gang gi phyir tshul dang tshul ma yin pa rnam par 'byed pa'i brtson 'grus dang ldan pa yin zhes gsungs pa'o/_/de ltar bcu pa gsum pas de'i thabs la sbyor ba la brtson 'grus brtsam [#]pa bstan nas/_de de bas kyang shas cher bsam pa'i khams yongs
[\[186b.5\]]su dag par 'gyur ro zhes bya ba bcu pa bzhi pas [#]de sngon du 'gro ba'i khams brtas [#]pa ston to/_/khams brtas [#]pa byang chub kyi bsam pa'i dbang du byas pa ni tshig dang po [#]yongs su bstan [#]to/_/de'i lam sgrub pa'i bsam pa ni gang gi phyir lhag pa'i bsam pa'i khams dang mi 'bral lo zhes gsungs pa'o/_/
[\[186b.6\]]khyad par rtogs [#]par bya ba la nges pa shin tu gsal ba 'byung ba ni gang gi phyir mos pa'i khams shin tu byang bar 'gyur ro/_/rgyu de las byung ba'i gnyen po 'phel ba ni gang gi phyir dge ba'i rtsa ba rnam par 'phel ba yang kun du skye'o zhes gsungs pa'o/_/mi mthun pa'i phyogs rnam par 'bri ba ni gang
[\[186b.7\]]gi phyir 'jig rten gyi dri ma'i nag nog dang yang bral bar 'gyur ro zhes gsungs pa'o/_/sa de'i gsang ba la the tshom za ba ldog pa ni gang gi phyir the tshom dang /_yid gnyis dang /_nem nur yang rgyun 'chad [#]par 'gyur ro zhes gsungs pa'o/_/de log na the tshom gyi gnas gzhan la yang mos
[\[187a\]]
[\[187a.1\]]pa ni gang gi phyir som nyi med pa mngon du 'gyur ba yang yongs su rdzogs par 'gyur ro zhes gsungs pa'o/_/bde bar gnas pa'i khyad par ni gang gi phyir dga' ba dang shin tu sbyangs pa yang yang dag par 'grub bo zhes gsungs pa'o/_/sems can gyi don yongs su smin
[\[187a.2\]]par byed nus pa ni gang gi phyir de bzhin gshegs pa'i byin gyi [#]rlabs kyang mngon sum du 'gyur ro zhes gsungs pa'o/_/shes bya'i sgrib pa rnam par dag par bya ba'i phyir ting nge 'dzin dpag tu med pa mngon par sgrub pa'i bsam pa'i dbang du byas pa ni gang gi phyir/_sems kyi bsam pa tshad
[\[187a.3\]]med pa yang yang dag par 'grub bo zhes gsungs pa'o/_/de de bas kyang shas cher bsam pa dang /_lhag pa'i bsam pa dang /_mos pa mnyam pa nyid du rnam par dag par 'gyur ba ni yongs su dag pa de'i sa pa de las gzhan pa'i byang chub sems dpa' rnams dang mtshungs pa nyid du rnam par
[\[187a.4\]]dag par 'gyur ba'o/_/gser gyi sa le sbram rgyan du byas pa'i dpes ni lung gis [#]khong du chud par byed pas rtogs [#]pa'i ye shes mngon par 'dus byas pa [#]nyid du ston te/_gang gi phyir kye rgyal ba'i sras dag 'di lta ste dper na gser gyi sa le sbram de nyid mgar ba mkhas pas rgyan du byas pa
[\[187a.5\]]ni de ma yin pa'i gser gyi sa le sbram rgyan du ma byas pa rnams kyis mi 'phrogs [#]pa yin no zhes gsungs pa'o/_/nor bu rin po che 'od 'byung ba'i dpes ni chos kyi sgo du ma'i don la 'jug pas rtogs [#]pa'i ye shes chos la snang ba nor bu rin po che lta bu lung gi snang ba rab tu gtong ba de 'od lta bu'i ye
[\[187a.6\]]shes rgyas pa dang ldan par yongs su ston te[#]/_de dang ldan pas sa 'di 'od 'phro ba can no zhes nges pa'i tshig [#]yongs su bstan pa'i phyir te/_gang gi phyir kye rgyal ba'i sras dag 'di lta ste dper na nor bu rin po che 'od 'byung ba 'od zer gyi dkyil 'khor yongs su dag pa can snang ba rab tu gtong ba ni de
[\[187a.7\]]las gzhan pa'i rin po che'i rnam pa 'od yongs su ma dag pa rnams kyis mi 'phrogs [#]pa zhes gsungs pa'o/_/de la 'od 'byung ba ni 'od dang ldan pa'i phyir ro/_/'od zer gyi dkyil 'khor yongs su dag pa can ni 'od kyi dkyil 'khor dri ma med pa'i phyir ro/_/sems can rnams kyi 'jig tshogs
[\[187b\]]
[\[187b.1\]]la lta ba yang dag par 'joms pa la mkhas pa dang /_gtso bo yin zhing zhes bya ba la mkhas pa ni 'dir byed pa la bya'o/_/gtso bo ni mthu'o/_/lhag ma rnams ni snga ma bzhin du ci rigs su khong du chud par bya'o/_/'phags pa sa bcu pa las sa bzhi pa'i rnam par bshad pa rdzogs so//_//
[\[187b.2\]]sa lnga pa ni rnam pa gsum gyis rnam par gzhag par rig par bya ste/_nga rgyal gyi gnyen po rnam par gzhag pa dang /_mi gnas pa'i lam sgrub pa'i khyad par rnam par gzhag pa dang /_de'i 'bras bu rnam par gzhag pas so/_/de la nga rgyal gyi khyad par gyi gnyen po ni rnam par dag pa la sems
[\[187b.3\]]kyi bsam pa mnyam pa nyid bcu po yid la bya ba phyir mi ldog pa dang bcas pa'o/_/sngar ni chos rtogs [#]pa'i nga rgyal gyi gnyen por bstan gyi/_sa 'di la ni sems kyi rgyud rnam par dag pa/_tha dad pa'i mngon pa'i nga rgyal gyi gnyen po ston to/_/de la rnam par dag pa la sems kyi bsam pa mnyam
[\[187b.4\]]pa nyid ni rnam par dag pa la sems kyi [#]bsam pa mnyam pa nyid do/_/de yang rnam par dag pa'i bye brag gis [#]rnam pa bcur rig par bya ste/_rnam par dag pa bcu ni sangs rgyas kyi chos gang dag yin pa dag dang /_ji ltar sangs rgyas kyi chos rnams su 'gyur ba de'i bye brag gis [#]rig par bya'o/_/
[\[187b.5\]]sangs rgyas kyi chos rnams gang dag yin zhe na/_dus gsum gyi stobs la sogs pa ste/_gang gi phyir kye rgyal ba'i sras dag byang chub sems dpa'i sa bzhi pa la [#]lam yongs su rdzogs par byas pa'i byang chub sems dpa' de byang chub sems dpa'i sa lnga pa la 'jug ste/_de rnam par dag
[\[187b.6\]]pa la sems kyi bsam pa mnyam pa nyid bcus 'jug go/_/bcu gang zhe na/_'di lta ste/_'das pa'i sangs rgyas kyi chos rnam par dag pa la bsam pa mnyam pa nyid dang /_ma byon pa'i sangs rgyas kyi chos rnam par dag pa la bsam pa mnyam pa nyid dang /_da ltar byung ba'i sangs rgyas kyi chos
[\[187b.7\]]rnam par dag pa la bsam pa mnyam pa nyid ces gsungs pa'o/_/de ltar dus gsum gyi stobs la sogs pa sangs rgyas kyi chos gang dag yin pa de dag bstan nas/_tshul khrims dang /_ting nge 'dzin dang /_shes rab dang /_sems can yongs su smin par byed pa dang bcas pa rnams kyis ji
[\[188a\]]
[\[188a.1\]]ltar sangs rgyas kyi chos su 'gyur ba de dag ston to/_/de la tshul khrims kyi dbang du byas na [#]tshul khrims rnam par dag pa la bsam pa mnyam pa nyid ces gsungs pa'o/_/ting nge 'dzin gyi dbang du byas na [#]sems rnam par dag pa la [#]bsam pa mnyam pa nyid ces bya ba gsungs
[\[188a.2\]]so/_/shes rab kyi dbang du byas na [#]lta ba dang som nyi dang /_yid gnyis dang 'gyod pa sel ba rnam par dag pa la bsam pa mnyam pa nyid dang /_lam dang [#]lam ma yin pa shes pa rnam par dag pa la bsam pa mnyam pa nyid dang /_lam shes pa rnam par dag pa la bsam pa mnyam pa nyid dang /_
[\[188a.3\]]byang chub kyi phyogs pa'i chos thams cad [#]gong ma gong mas [#]rnam par 'jig pa rnam par dag pa la bsam pa mnyam pa nyid ces bya ba gsungs so[#]/_/de la lam ni spor bar shes pa'o/_/byang chub kyi phyogs pa'i chos thams cad gong ma gong mas rnam par 'jig pa la [#]ni yid tsam spong ba'i don du
[\[188a.4\]]bstan to/_/sems can yongs su smin par byed pa'i dbang du byas na [#]sems can thams cad yongs su smin par byed pa rnam par dag pa la bsam pa mnyam pa nyid ces bya ba gsungs so[#]/_/kye rgyal ba'i sras dag byang chub sems dpa' [#]sa lnga pa thob pa'i byang chub sems dpa' de lam gyi yan lag
[\[188a.5\]]byang chub kyi phyogs pa de dag nyid yongs su sbyangs pa shin tu byas pa'i phyir dang /_lhag pa'i bsam pa shin tu yongs su sbyang ba'i [#]phyir yang de'i gong du lam gyi khyad par tshol zhing /_de bzhin nyid kyi rjes su zhugs pa zhes bya ba 'di la yongs su sbyang ba shin tu byas pa'i phyir zhes bya ba ni sa bzhi pa la byang chub
[\[188a.6\]]kyi phyogs pa bsgoms [#]pa'i phyir ro/_/lhag pa'i bsam pa shin tu yongs su sbyangs pa'i phyir zhes bya ba ni de nyid na bsam pa'i khams rnam par dag pa la sogs pas so/_/lam gyi khyad par tshol zhes bya ba ni mi gnas pa'i lam sgrub pa'i khyad par te/_de'i nga rgyal kun du gzhom pa'i phyir ro/_/de
[\[188a.7\]]bzhin nyid kyi rjes su zhugs pas rnam par dag pa la sems [#]kyi bsam pa mnyam pa nyid de mngon par bsgrub [#]pa'i phyir/_yid la byed pa [#]phyir mi ldog par 'gyur ro/_/rnam par dag pa mnyam pa nyid de ji ltar gnas pa de bzhin du de la sems kyi bsam pa 'jog pa'i phyir de bzhin nyid kyi rjes su zhugs
[\[188b\]]
[\[188b.1\]]pa zhes bya'o/_/de bzhin nyid kyi rjes su zhugs pa de yang rgyu brgyad kyis yongs su bstan te/_byang chub kyi sems goms par byas pa ni [#]gang gi phyir smon lam gyi [#]stobs bskyed [#]pa'i phyir zhes gsungs pa'o/_/theg pa las mi g.yo ba ni gang gi phyir snying rje dang byams pas sems can thams
[\[188b.2\]]cad yongs su mi gtong ba'i phyir zhes gsungs pa'o/_/dge ba'i rtsa bas [#]stobs bskyed pa ni gang gi phyir bsod nams dang ye shes kyi tshogs bsags pa'i phyir zhes gsungs pa'o/_/brtson pa ma bor ba ni gang gi phyir rgyun ma bcad [#]pa'i phyir zhes gsungs pa'o/_/yang dag pa'i sbyor ba ni gang
[\[188b.3\]]gi phyir thabs la mkhas pa mngon par bsgrub [#]pa'i phyir zhes gsungs pa'o/_/chog par mi 'dzin pa ni gang gi phyir gong ma gong ma'i sa'i snang ba la blta [#]ba'i phyir zhes gsungs pa'o/_/mthu'i khyad par bla thabs thob pa ni gang gi phyir de bzhin gshegs pa'i byin gyi rlabs [#]yang dag par blangs
[\[188b.4\]]pa'i phyir zhes gsungs pa'o/_/dran pa la sogs pa khyad par du 'phags pa'i shes rab rnam pa gsum gyis [#]so so rang gi mthu'i khyad par thob pa ni/_gang gi phyir dran pa dang blo gros dang rtogs [#]pa'i blo'i stobs skyed [#]pa'i phyir yid la bya ba phyir mi ldog par gyur nas zhes gsungs pa ste/_
[\[188b.5\]]dmigs pa la thogs pa med pa'i phyir bsgoms [#]pa las byung ba'i shes rab ni rtogs pa'i sgras bye brag tu byas so/_/de la mi gnas pa'i lam sgrub pa'i khyad par ni shes bya la shes pa rnam par dag pa'i khyad par dang /_sems can la snying rtse nas [#]rtsol ba'i khyad par dang /_rnam pa gnyis kyis [#]
[\[188b.6\]]yongs su bstan te/_de gnyis kyis 'khor ba dang mya ngan las 'das pa la mi gnas so/_/shes pa rnam par dag pa de yang rnam pa gnyis su rig par bya ste/_bden pa bzhi rab tu shes pa'i phyir bden pa'i chos nyid rnam par gzhag pa ni/_gang gi phyir des [#]'di ni sdug bsngal 'phags
[\[188b.7\]]pa'i bden pa'o zhes yang dag pa ji lta ba bzhin du rab tu shes so/_/'di ni sdug bsngal kun 'byung ba'o/_/'di ni sdug bsngal 'gog pa'o/_/'di ni sdug bsngal 'gog par 'gro ba'i lam 'phags pa'i bden pa'o zhes yang dag pa ji lta ba bzhin du rab tu shes so zhes gsungs pa'o/_/bden
[\[189a\]]
[\[189a.1\]]pa bcu la mkhas pa'i phyir sems can yongs su dgrol ba'i thabs rnam par gzhag pa ni gang gi phyir/_de kun rdzob kyi bden pa la mkhas pa yin/_don dam pa'i bden pa la mkhas pa yin/_mtshan nyid kyi bden pa la mkhas pa yin/_rnam par dbye ba'i
[\[189a.2\]]bden pa la mkhas pa yin/_phye ste rtogs pa'i bden pa la mkhas pa yin/_dngos po'i bden pa la mkhas pa yin/_rab tu skye ba'i bden pa la mkhas pa yin/_zad pa dang mi skye ba shes pa'i bden pa la mkhas pa yin/_lam shes pa'i bden pa la mkhas pa yin/_byang
[\[189a.3\]]chub sems dpa'i sa'i go rims thams cad kyi mtshams sbyor [#]bsgrub pa nas/_de bzhin gshegs pa'i ye shes yang dag par 'byung ba'i bar gyi bden pa la mkhas pa yin zhes gsungs pa'o/_/de la bden pa'i chos nyid ni de bzhin gshegs pa rnams byung yang rung ma byung yang
[\[189a.4\]]rung ste/_'bras bu dang rgyu'i bye brag gi bden pa gnyis ni [#]kun nas nyon mongs pa'i chos nyid do/_/gnyis ni rnam par byang ba'i chos nyid do/_/sems can rnam par dgrol [#]ba'i thabs rnam par gzhag pa yang gdul bya'i bye brag gis rig par bya ste/_gdul bya dag ni rnam pa bdun no/_/
[\[189a.5\]]nyan thos kyi gdul bya ni rnam pa drug ste/_yongs su ma smin pa de'i don du kun rdzob kyi bden pa la mkhas so/_/yongs su smin pa de'i don du don dam pa'i bden pa la mkhas so/_/chos nyid zab mo nyid la kun du rmongs pa de'i don du mtshan nyid kyi bden pa la mkhas so[#]/_/dgongs pa
[\[189a.6\]]zab mo nyid la kun du rmongs pa de'i don du rnam par dbye ba'i bden pa la mkhas so/_/tshul bzhin yid la byed pa dang mi ldan pa de'i don du phye ste rtogs pa'i bden pa la mkhas so/_/yang dag pa'i lta ba dang bral ba de'i don du dngos po'i bden pa la mkhas[#]/_rab tu skye ba'i bden pa la
[\[189a.7\]]mkhas/_zad pa dang mi skye ba shes pa'i bden pa la mkhas/_lam shes pa la 'jug pa'i bden pa la mkhas te/_dngos po'i bden pa la sogs pas ni sdug bsngal gyi bden pa la sogs pa bsdus so/_/theg pa chen pos gdul bya bdun pa de'i don du byang chub sems dpa'i sa'i [#]
[\[189b\]]
[\[189b.1\]]go rims thams cad kyi mtshams sbyar ba sgrub pa nas/_de bzhin gshegs pa'i ye shes yang dag par 'byung ba'i bden pa'i bar la mkhas pa bcu pa ste/_gang gi phyir des [#]sems can gzhan dag gi bsam pa ji lta ba bzhin du tshim par byed pas kun rdzob kyi bden pa rab tu shes so/_/
[\[189b.2\]]bgrod pa theg pa gcig pu [#]la yang dag par gzhol bas don dam pa'i bden pa rab tu shes so/_/rang dang spyi'i [#]mtshan nyid rtogs pas mtshan nyid kyi [#]bden pa rab tu shes so/_/chos rnam par dbye ba rnam par gzhag pa rtogs pas [#]rnam par dbye ba'i bden pa rab tu shes so/_/phung po dang /_
[\[189b.3\]]khams dang skye mched rnam par gzhag pa rtogs pas phye ste rtogs pa'i bden pa rab tu shes so/_/lus dang sems la nod pa nyams su 'bab pas dngos po'i bden pa rab tu shes so/_/'gro bar mtshams sbyor ba rtogs pas rab tu [#]skye ba'i bden pa rab tu shes so/_/rims nad kyis [#]
[\[189b.4\]]yongs su gdung ba thams cad shin tu [#]zhi bas zad pa dang /_mi skye ba shes pa'i bden pa rab tu shes so[#]/_/mi gnyis pa mngon par bsgrubs [#]pas lam shes pa la 'jug pa'i bden pa rab tu shes so/_/rnam pa thams cad mngon par rdzogs par khong du chud pas byang chub sems dpa'i
[\[189b.5\]]sa thams cad kyi go rims mtshams sbyar bas sgrub pa nas/_de bzhin gshegs pa'i ye shes yang dag par 'byung ba'i bar gyi bden pa [#]rab tu shes te/_de yang mos pas shes pa'i stobs bskyed pas [#]shes kyi/_ma lus par shes pa ni ma yin no zhes gsungs pa'o/_/de las gzhan [#]
[\[189b.6\]]gyi go rims ni rang gi sa rnams la mtshams sbyor ba yin par rig par bya'o/_/skye ba thams cad du lus dang sems la sdug bsngal nyams su 'bab pas dngos po'i bden pa rab tu shes te/_tshor ba gang ci yang rung ba de ni 'dir sdug bsngal ba'o zhes 'byung ba'i phyir ro/_/mi gnyis pa
[\[189b.7\]]mngon par bsgrubs [#]pas zhes bya ba ni lam gcig [#]tu bgrod pa yin pa'i phyir ro/_/rnam pa thams cad mngon par rdzogs par khong du chud pas zhes bya ba ni rig pa'i gnas lnga la mkhas pa'i phyir ro/_/mos pa'i shes pa'i stobs bskyed pas zhes bya ba ni gzugs brnyan la dmigs
[\[190a\]]
[\[190a.1\]]pa'i shes pa'i stobs bskyed [#]pa'i phyir yin [#]gyi/_dgos pa yongs su grub pa la dmigs pa'i shes pas ni ma yin pa'i phyir ro//_//bam po brgyad pa/_de ltar shes bya la ye shes rnam par dag pa bstan nas/_'dus byas thams cad [#]brdzun pa
[\[190a.2\]]la sogs pa'i mtshan nyid du rig pas snying brtse ba'i phyir/_sems can la snying brtse bas rtsol ba ston [#]te/_gang gi phyir de ltar bden pa la mkhas pas mngon par bsgrubs [#]pa'i blos 'dus byas thams cad brdzun pa dang /_bslu ba'i chos can dang /_dku byed pa dang /_byis [#]pa 'drid
[\[190a.3\]]par yang dag pa ji lta ba bzhin rab tu shes te/_de de bas kyang shas cher sems can rnams la snying rje chen po mngon du 'gyur zhing /_byams pa chen po'i snang ba yang rab tu 'byung ngo zhes gsungs pa'o/_/de la kun brtags pa rtag pa la sogs pa'i mtshan nyid med pas brdzun pa'o/_/
[\[190a.4\]]rtag pa la sogs par mngon par zhen pa'i gzhi yin pas bslu ba'i chos can no/_/dar ba'i mtha' ni rgud pa yin pas dku byed pa'o/_/phun sum tshogs pas skye bo blun po 'phrogs pa'i phyir byis pa 'drid pa'o/_/de ltar rtag pa la sogs pa'i mtshan nyid med pas brdzun nyid de/_mtshan
[\[190a.5\]]nyid dang rtag pa la sogs par mngon par zhen pa'i gzhi yin pas slu [#]ba'i chos can te/_mngon par zhen pa dang /_dar ba'i mtha' ni rgud pa yin pas dku byed pa ste/_nyis dmigs dang phun sum tshogs pas skye bo blun po phrogs [#]pa'i phyir byis pa 'drid pa ste/_gnas kyi [#]tshig de dag
[\[190a.6\]]gi don rig par bya ste/_byis pa [#]ni de la mngon par zhen pa'i gnas yin no/_/snying rje chen po dang byams pa chen po'i snang bas ni snying brtse ba de'i khyad par ston to/_/sa snga ma las snying rje khyad par du 'phags pa'i phyir snying rje chen po'o/_/mi gnas pa'i lam sgrub pa'i khyad par gyis yongs su bskyab [#]
[\[190a.7\]]pa'i thabs shes pa dang ldan pa'i phyir byams pa chen po'i snang ba zhes bya'o/_/de de ltar ye shes kyi stobs bskyed pa thob ste zhes bya ba ni ji skad bstan ma thag pa'o/_/sems can thams cad la lta ba dang bcas pa zhes bya ba ni snying rje chen po dang byams pa chen po'i snang bas so/_/sangs rgyas kyi
[\[190b\]]
[\[190b.1\]]ye shes mngon par 'dod pas zhes bya ba ni sems can yongs su bskyab [#]pa'i phyir ro/_/'du byed du gyur pa thams cad kyi sngon gyi mtha' dang phyi ma'i mtha' la so sor rtog ste zhes bya ba ni snying rje chen po de ji ltar 'byung ba de yongs su ston te/_rnam pa gnyis kyis ston to/_/rten cing 'brel par
[\[190b.2\]]'byung ba la so sor rtag pas sdug bsngal la yang dag pa ji lta ba bzhin du dmigs pa ni sngon gyi mtha' ma rig pa dang sred pa las byung ba'i sems can 'khor ba'i rgyun gyi rjes su zhugs pa phung po'i gnas las ma [#]bskyod pa rnams kyi sdug bsngal gyi phung po bdag med pa/_srog med pa/_
[\[190b.3\]]gang zag med pa/_bdag dang bdag gi dang bral ba ji ltar 'grub pa de yang dag pa ji lta ba bzhin du rab tu shes so/_/ma 'ongs pa med pa la rmongs pa dang mngon par 'dod pa de nyid ji ltar rgyun chad pa dang /_mthar 'gyur ba dang /_nges par 'byung ba med pa dang /_yod pa de yang yang
[\[190b.4\]]dag pa ji lta ba bzhin du shes so zhes gsungs so[#]/_/de la sngon gyi mtha' ma rig pa dang sred pa las byung ba zhes bya ba'i bye brag ni byang chub sems dpa' ma yin zhes bya ba'i tha tshig ste/_de dag ni thabs mkhas pa las byung ba'o/_/ma rig pa dang /_sred pa smos pas ni srid pa'i yan lag gi
[\[190b.5\]]rtsa ba yin pa'i phyir ro/_/de las byung ba la sogs pas sems can rnam pa gsum bstan pa ni 'dod pa tshol bar gyur pa rnams dang /_log pa'i tshangs par spyod pa tshol bar gyur pa rnams dang /_srid pa'i rtse mo'i bar dag thob pa srid pa tshol bar gyur pa rnams kyi dbang du byas pa'o/_/sdug bsngal
[\[190b.6\]]gyi phung po bdag med pa nyid ni don dam par de la yang bdag med pa dang /_de yang bdag ma yin pa'i phyir ro/_/de ltar bdag med du zin kyang /_srog gi dbang po'i dbang gis gnas pa dang /_yang dang yang 'gro bar 'gro bas sems can gyi rgyun la rtag pa dang chad pa med par yongs su bstan
[\[190b.7\]]pa'i phyir de la srog dang gang zag tu 'dogs par byed de/_de la mngon par zhen pa spang ba'i phyir/_srog med pa/_gang zag med pa zhes gsungs so/_/za ba po dang bza' bar 'dogs pa la mngon par zhen pa spang ba'i phyir/_bdag dang bdag gi [#]dang bral ba zhes gsungs so/_/rgyu gang
[\[191a\]]
[\[191a.1\]]gis sngon gyi mtha' las sems can ci 'dra ba rnams kyi sdug bsngal ci 'dra ba 'byung ba de so sor brtags nas ma 'ongs pa'i sdug bsngal gyi rgyu ma rig pa dang sred pa zhes bya ba 'di nyid ji ltar 'gag pa 'jig rten pa'i 'gog pa las khyad par du 'phags pa dang /_
[\[191a.2\]]sdug bsngal de las nges par 'byung ba'i lam med pa ni de ltar yang dag pa ji lta ba bzhin du rab tu mi shes pa'i phyir ro/_/yod pa ni de ltar yang dag pa ji lta ba bzhin du shes pa'i phyir te/_de ltar so sor rtog go/_/rten cing 'brel par 'byung ba la rtog pa rnam pa 'di gcig gis snying
[\[191a.3\]]rje de sdug bsngal yang dag pa ji lta ba bzhin du dmigs pa nyid du yongs su bstan to/_/da ni dus ring po nas 'brel pa'i sdug bsngal rnam pa sna tshogs la so sor rtog pa rnam pa gnyis pas sdug bsngal bzod brlag pa la dmigs pa nyid du yongs su ston te/_gang gi phyir de 'di
[\[191a.4\]]snyam du sems te/_kye ma byis pa so so'i skye bo 'di dag ni mi shes pa rmongs pa dag ste/_de dag gi lus grangs med pa 'gags [#]la/_'gag par 'gyur zhing 'gag bzhin te/_de ltar 'chi yang lus la yid 'byung ba mi skyed cing sdug bsngal gyi 'khrul 'khor je bas je 'phel du
[\[191a.5\]]byed/_'khor ba'i rgyud la mi ldog/_phung po'i gnas mi 'dor/_khams kyi sprul dag gis skyo bar mi 'gyur/_nga rgyal dang lta ba'i zug rngu mi 'byin/_'dod chags dang zhe sdang dang gti mug gi me lce 'bar bzhi par mi byed/_ma rig pa'i mun pa mi sel/_sred pa'i rgya mtsho mi
[\[191a.6\]]skems stobs bcu'i ded dpon yongs su mi tshol zhing bdud kyi bsam pa thibs po'i rjes su song ste/_'khor ba'i rgya mtsho mi dge ba'i rnam par rtog pa sna tshogs kyi chu srin 'dzin khris [#]dkrugs pas yongs su g.yengs shing /_rton pa med kyang yid 'byung bar mi byed la 'di lta ste/_
[\[191a.7\]]skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang 'khrugs [#]pa'i sdug bsngal rnam pa mang po nyams su myong ba ngo mtshar che zhes gsungs pa'o/_/de la dus ring po nas 'brel pa dang sna tshogs
[\[191b\]]
[\[191b.1\]]kyis snying rje sdug bsngal bzod brlag [#]pa la dmigs pa nyid du yongs su bstan to/_/lus grangs med pa 'gags zhes bya bas ni yun ring po nas 'brel pa'i phyir ro/_/sna tshogs kyis ji lta bu zhe na/_skye ba'i sdug bsngal dang /_de'i [#]kun 'byung ba dang /_de 'gog pa dang [#]lam
[\[191b.2\]]dang bral bas sdug bsngal ba nyid du so sor rtog pa'i phyir dang /_na ba dang /_rga ba dang /_'chi ba'i sdug bsngal dang /_de'i kun 'byung ba dang /_de 'gog pa dang bral ba dang /_de'i lam dang bral bas sdug bsngal ba nyid du so sor rtog pa'i phyir ro/_/de la lus ni rkyen gyi kha na las
[\[191b.3\]]te 'grub pas sdug bsngal gyi 'khrul 'khor te/_tshig des skye ba'i sdug bsngal yongs su ston to[#]/_/'khor ba'i rgyud las mi ldog ces bya ba ni kun 'byung ba ste srid pa'o/_/phung po'i gnas mi 'dor zhes bya ba'i tshig gis ni 'gog pa dang lam dang bral ba'o/_/khams kyi sbrul dag gis
[\[191b.4\]]skyo bar mi 'gyur zhes bya ba ni/_rga ba dang na ba dang 'chi ba'i sdug bsngal te/_de mi mnyam [#]pa las 'byung ba'i phyir ro/_/log pa'i tshangs par spyod pa tshol bar gyur pa rnams dang /_'dod pa tshol bar gyur pa 'dod pa la nye bar spyod pa rnams dang /_nye bar spyad pa spyod pa rnams dang /_srid
[\[191b.5\]]pa tshol bar gyur pa rnams ni nga rgyal dang /_lta ba'i zug ngu mi 'byin/_'dod chags dang zhe sdang dang gti mug gi me lce 'bar ba zhi bar mi byed/_ma rig pa'i mun pa mi sel/_srid pa'i rgya mtsho mi skems zhes bya ba'i tshig rnams dang go rims bzhin te/_de'i kun 'byung ba yongs su
[\[191b.6\]]ston to/_/zhi ba'i phyogs su phyin par byed pa stobs bcu'i ded dpon yongs su mi tshol zhes bya ba'i tshig gis ni de 'gog pa dang bral ba'o/_/bdud kyi thibs po zhes bya ba'i phyir rgol ba'i lam du 'gro ba'i tshig gis ni lam dang bral ba'o/_/rnam par rtog pa rnam pa sna tshogs kyi chu srin 'dzin
[\[191b.7\]]khris [#]dkrugs pas zhes bya ba la khams gsum pa'i sems dang sems las byung ba'i mtshan nyid ni rnam par rtog pa yin par rig par bya'o/_/'di man chad ni byams pa chen po'i snang ba [#]ji ltar 'byung ba de rab tu ston te/_gang gi phyir sems can de ltar sdug bsngal gyis nyam thag pa mgon med
[\[192a\]]
[\[192a.1\]]pa/_dpung gnyen med pa/_skyabs med pa/_gnas med pa/_gzhi med pa/_rten med pa/_long par gyur pa/_ma rig pa'i sgo nga'i sbubs dang /_pris yog pa mun pas zil gyis gnon pa de dag gi don du gcig pu gnyis su med par gyur nas bsod nams
[\[192a.2\]]dang ye shes kyi tshogs bsag [#]par bya ba rnams ji lta bus sems can de dag shin tu rnam pa dag pa thob [#]par 'gyur ba nas/_stobs bcu'i stobs kyi ye shes chags pa med pa'i bar gyi mtha' [#]thug pa thob par 'gyur ba rnam pa de lta bu'i bsod nams dang ye shes kyi tshogs bsag [#]par
[\[192a.3\]]bya'o snyam mo zhes gsungs so/_/de la de ltar sdug bsngal gyis nyam thag ces bya ba ni ji skad smos pa'o/_/mgon med pa zhes bya ba ni de las yongs su thar bar byed [#]pa med pa'i phyir ro/_/mgon med pa de yang sdug bsngal bar gyur pa dang ma gyur pa la dpung gnyen med pa/_skyabs
[\[192a.4\]]med pa gnyis su rig par bya'o/_/skyes bu dam pa la brten pa dang bral ba'i phyir gnas med pa'o/_/dam pa'i chos mnyan pa dang bral ba'i phyir gzhi med pa'o/_/tshul bzhin yid la byed pa dang bral ba'i phyir rten med pa'o/_/yang dag pa'i lta ba dang bral ba'i phyir long bar gyur pa'o/_/de
[\[192a.5\]]dag gi mi mthun pa'i phyogs gnyug ma dang /_glo bur ba'i tshul bzhin ma yin pa yid la byed pa dang /_dam pa'i chos ma yin pa nyan pa dag dang ldan pas/_ma rig pa'i sgo nga'i sbubs dang /_pris yog pa mun pas zil gyis non pa de dag gi don du zhes bya'o/_/gcig pu gnyis su med
[\[192a.6\]]ces rgya cher 'byung ba ni rtsol ba'i khyad par de ston to/_/bsod nams dang ye shes kyi tshogs bsags pa zhes bya ba ni mngon par mtho ba dang /_nges par legs pa'i rgyu bstan pa'i phyir ro/_/shin tu rnam par dag pa zhes bya ba ni 'jig rten pa'i rnam par dag pa las khyad par du bya ba'i phyir ro/_/
[\[192a.7\]]stobs bcu'i stobs zhes bya ba ni de'i dgras [#]bdud pham pa'i phyir ro/_/ye shes chags pa med pa'i mthar thug pa zhes bya ba ni nyan thos kyi rnam par dag pa las khyad par du bya ba'i phyir ro/_/de de ltar shin tu brtags pa'i ye shes pas mngon par sgrub [#]pa'i blos sbyin pa dang /_snyan par smra ba dang /_don
[\[192b\]]
[\[192b.1\]]spyod [#]pa dang /_don mthun pa dang dge ba'i rtsa ba gang ci rtsom yang de dag kun sems can thams cad yongs su bskyab pa'i phyir/_rtsom zhes bya ba rgya cher [#]'byung ba de la shin tu brtags pa [#]shes pas mngon par sgrub [#]pa zhes bya ba ni shin tu so sor brtags pa'i shes pas dbang byas pa'i phyir ro/_/
[\[192b.2\]]sems can thams cad yongs su bskyab pa zhes bya ba ni sdug bsngal las mngon par gdon pa'i phyir ro/_/yongs su bskyab pa de yang rnam pa dgur rig par bya ste/_mi dge ba la gnas pa rnams dge ba la dgod par 'dod pa ni/_gang gi phyir sems can thams cad la phan par 'dod pa zhes
[\[192b.3\]]gsungs pa'o/_/dge ba la gnas pa rnams de'i 'bras bu thob par 'dod pa ni gang gi phyir sems can thams cad la bde bar 'dod pa zhes gsungs pa'o/_/phongs pa rnams la yo byad kyis sdud pa ni gang gi phyir sems can thams cad la snying brtse ba zhes [#]gsungs pa'o/_/nad dang gzhan gyis
[\[192b.4\]]gtang ba'i nad dang /_'dres pa rnams la de zhi bar bya ba ni gang gi phyir sems can thams cad la brtse ba med pa zhes gsungs pa'o/_/'khor bar bcings pa rnams de las thar bar bya ba ni gang gi phyir sems can thams cad yongs su dgrol ba zhes gsungs pa [#]rnam pa bzhi ste/_mu stegs can
[\[192b.5\]]rnams dam pa'i chos la gzud pa ni gang gi phyir sems can thams cad grang [#]ba zhes gsungs pa'o/_/dogs pa can rnams nges pa bskyed pa ni gang gi phyir sems can thams cad dad par bya ba zhes gsungs pa'o/_/dogs pa med pa rnams bslab pa gsum la gzud pa ni gang gi phyir/_
[\[192b.6\]]sems can thams cad gdul ba zhes gsungs pa'o/_/der btsud pa rnams mya ngan las 'das pa rnam pa gnyis thob par bya ba ni gang gi phyir sems can thams cad yongs su mya ngan las 'da' pa'i phyir rtsom ste zhes gsungs pa'o/_/de la sdug bsngal las yongs su bskyab pa'i tshig dgu po
[\[192b.7\]]de dag las/_dang po gnyis ni tshe rabs gzhan gyi don to/_/lhag ma rnams ni tshe 'di'i don to/_/'di man chad ni mi gnas pa'i lam sgrub pa'i khyad par gyi 'bras bu ste/_yon tan yongs su 'dzin pa'i khyad par rnam par gzhag pa dang /_sgrub pa'i khyad par rnam par gzhag pa dang /_sems
[\[193a\]]
[\[193a.1\]]can yongs su smin par byed pa rnam par gzhag pa dang /_de dang mthun par 'jig rten pa'i shes pa mngon par sgrub [#]pa'i khyad par rnam par gzhag pa rnam pa bzhir rig par bya'o/_/de la yon tan yongs su 'dzin pa'i khyad par ni thos pa dang /_tshul khrims dang
[\[193a.2\]]shes pa yongs su 'dzin pa'i khyad par rig par bya'o/_/thos pa yongs su 'dzin pa'i khyad par ni thos pa dang /_bsams pa dang bsgoms pa las byung ba'i shes rab khyad par can no/_/shes rab kyi khyad par de yang ji ltar yongs su bstan zhe na/_gang gi phyir byang chub sems dpa'i sa lnga pa
[\[193a.3\]]shin tu sbyang dka' ba 'di la gnas pa'i byang chub sems dpa' de ni de bas kyang shas cher brjed par mi 'gyur ba'i chos nyid kyis [#]dran pa dang ldan pa yin/_shin tu nges pa'i shes pas blo gros dang ldan pa yin/_mdo'i tshul dgongs te gsungs pa khong du chud par rtogs [#]pa dang ldan pa yin zhes
[\[193a.4\]]gsungs pa'o/_/de la dran pa dang ldan pa ni thos pa las byung ba'i shes rab khyad par du 'phags so/_/blo gros dang ldan pas ni bsams pa las byung ba'i shes rab bo/_/rtogs [#]pa dang ldan pas ni bsgoms pa las byung ba'i shes rab bo/_/rnam grangs gzhan dun dran pa dang ldan pas ni thos
[\[193a.5\]]pa 'dzin pa khyad par du 'phags/_blo gros dang ldan pas ni chos nyid zab mo khyad par du 'phags/_rtogs pa dang ldan pas ni dgongs pa zab mo khyad par du 'phags te/_tshig 'di dag go rims bzhin no/_/'di ni chos la mkhas pa dang /_don la mkhas pa mdor bsdus pa yin no/_/tshul
[\[193a.6\]]khrims yongs su 'dzin pa'i khyad par ni bzod pa dang des pa'i khyad par dang /_tshul khrims las mi 'da' ba'i khyad par dang rnam pa gnyis su rig par bya ste/_gang gi phyir bdag dang gzhan rjes su bsrungs pas [#]ngo tsha shes pa dang ldan pa yin/_sdom pa'i cho ga mi 'dor bas brtun pa dang ldan pa
[\[193a.7\]]yin zhes gsungs pa'o/_/shes pa yongs su 'dzin pa'i khyad par ni rnam pa lngas yongs su 'dzin pa'i khyad par te/_shes pa rnam pa lnga la rgyu med pa dang /_mi 'dra ba rgyur lta ba'i gnyen por rten cing 'brel par 'byung ba shes pa ni/_gnas dang gnas ma yin pa la mkhas pas rnam par dpyad
[\[193b\]]
[\[193b.1\]]pas blo dang ldan pa yin zhes gsungs pa'o/_/bdud kyi las kyi gnyen por rtog [#]pa'i shes pa ni/_gang gi phyir gzhan gyis mi bkri ba'i shes pa dang ldan pa yin no zhes gsungs pa'o/_/nag po bsten [#]pa'i gnyen por lhad bcug pa shes shing /_don gyi tshig dang /_don ma yin pa'i tshig
[\[193b.2\]]dang /_'dres pa'i tshig la mkhas pa ni gang gi phyir don dang don ma yin pa dang 'dres pa'i tshig la mkhas pas shes rab dang ldan pa yin zhes gsungs pa'o/_/skyabs ngan pa bsgrub [#]pa'i gnyen por [#]mthu shes pa ni gang gi phyir/_bsgom pa sgrub pa la mkhas pas mngon par shes pa mngon
[\[193b.3\]]par sgrub pa thob pa yin zhes gsungs pa'o/_/bsdu ba'i dngos po la mkhas pas sems can yongs su smin par bya ba shes pa ni/_gang gi phyir 'jig rten dang mthun par 'jug pas thabs la mkhas pa yin zhes gsungs pa'o/_/de la sgrub pa'i khyad par ni sgrub pa [#]rnam pa bcu'i khyad par
[\[193b.4\]]du rig par bya ste/_sgrub pa rnam pa bcu la mngon par mtho ba'i rgyu sgrub pa ni gang gi phyir bsod nams kyi tshogs bsags pas ngoms mi shes pa yin zhes gsungs pa'o/_/nges par legs pa'i rgyu sgrub pa ni gang gi phyir ye shes kyi tshogs yongs su tshol bas brtson 'grus rgyun mi 'chad
[\[193b.5\]]pa yin zhes gsungs pa'o/_/sems can yongs su smin par byed pas yongs su mi skyo bar sgrub pa ni gang gi phyir byams pa dang snying rje chen po'i tshogs bsags pas yongs su mi skyo ba'i bsam pa dang ldan pa yin no zhes gsungs pa'o/_/sangs rgyas kyi chos mngon par bsgrub pa sgrub pa ni
[\[193b.6\]]gang gi phyir de bzhin gshegs pa'i stobs dang /_mi 'jigs pa dang /_sangs rgyas kyi chos ma 'dres pa yongs su tshol bas snyom [#]las med par yongs su tshol ba la brtson pa yin zhes gsungs pa'o/_/zhing yongs su dag par bya ba mngon par bsgrub pa sgrub [#]pa ni gang gi phyir sangs
[\[193b.7\]]rgyas kyi zhing gi rgyan rnam par sgrub pa mngon par sgrubs [#]pas legs par mngon par bsgrub [#]pa'i yid la byed pa dang ldan pa yin zhes gsungs pa'o/_/de'i rgyan ni kun nas nyon mongs pa med pa'i dngos po dang /_ye shes [(]gyi [,]kyi [)]khyad zhugs pa thob pa'i sems can gyi gnas dang /_sangs rgyas
[\[194a\]]
[\[194a.1\]]kyi chos rnams kyis [#]spud pa'o/_/sangs rgyas kyi chos la gnas pa mngon par bsgrub [#]pa sgrub pa ni gang gi phyir mtshan dang dpe byad bzang po yang dag par bsgrubs [#]pas dge ba sna tshogs bya ba la brtson pa yin zhes gsungs pa'o/_/sangs rgyas kyi chos la gnas par bya
[\[194a.2\]]ba mngon par bsgrub pa sgrub pa ni gang gi phyir de bzhin gshegs pa'i sku dang /_gsung dang thugs kyi rgyan yongs su tshol bas rtag tu rgyun mi 'chad par shin tu mngon par brtson pa yin [#]zhes gsungs pa'o/_/chos la gus pa'i sgrub pa ni gang gi phyir byang chub sems dpa' dang chos smra ba
[\[194a.3\]]thams cad la rim gro byed pas bsnyen bkur dang sri zhu chen po'i ngang tshul can yin zhes gsungs pa'o/_/ched du bsam ste [#]srid pa yongs su 'dzin pa'i sgrub pa ni gang gi phyir thabs la mkhas pa chen pos 'jig rten du mtshams sbyor bar 'jug pas smon lam shin tu btab pa'i sems dang
[\[194a.4\]]ldan pa yin zhes gsungs pa'o/_/theg pa chung ngus rnam par g.yengs pa [#]med pa'i sgrub [#]pa ni gang gi phyir sems can thams cad yongs su smin par byed pa la brtson pas nyin [#]mtshan du sems can [#]gzhan yongs su spangs pa yin te zhes gsungs pa'o/_/de la bsdu ba'i dngos po bzhi po dag [#]gis
[\[194a.5\]]sems can yongs su smin par byed pa'i khyad par ni gang gi phyir de de ltar mngon par brtson pas sbyin pas kyang sems can rnams yongs su smin par byed do/_/snyan par smra ba dang /_don spyod [#]pa dang don mthun pa zhes gsungs pa'o/_/rang gi rigs [#]la chags pa rnams la sprul pa rnams kyis
[\[194a.6\]]skal ba 'dra bar mthun par 'jug pa ni/_gang gi phyir gzugs kyi lus kun du bstan pa zhes gsungs pa'o/_/the tshom za ba rnams la rigs pa yongs su brjod pa ni gang gi phyir chos bshad pa zhes gsungs pa'o/_/byang chub la thabs 'khrul pa rnams la ni gang gi phyir/_byang chub
[\[194a.7\]]sems dpa'i spyod pa brjod pa zhes gsungs pa'o/_/theg pa chen pos yongs su skyo ba rnams ni gang gi phyir de bzhin gshegs pa'i che ba nyid smos pa zhes gsungs pa'o/_/'khor ba la mngon par dga' ba rnams la ni gang gi phyir 'khor ba'i nyes pa bstan pa zhes gsungs pa'o/_/theg
[\[194b\]]
[\[194b.1\]]pa chen po la mi 'jug pa rnams la ni gang gi phyir/_sangs rgyas kyi ye shes kyi phan yon yongs su bsnyad pa zhes gsungs pa'o/_/blo chung ba mthu la mos pa rnams la gcig tu gyur nas kyang rnam pa du mar 'gyur zhes bya ba la sogs pa rdzu 'phrul gyi rnam par 'phrul pa chen po
[\[194b.2\]]mngon par bsgrubs [#]pas/_nye bar [#]spyad pa sna tshogs kyi bya ba sbyor ba ni gang gi phyir rdzu 'phrul gyi rnam par 'phrul pa chen po mngon par bsgrubs [#]pas nye bar spyad pa'i bya ba la sbyor ba rnams kyis kyang sems can rnams yongs su smin par byed do zhes gsungs pa'o/_/de de ltar sems
[\[194b.3\]]can yongs su smin par bya ba la mngon par brtson [#]pas zhes bya ba ni ji skad du bstan pa de'o/_/sangs rgyas kyi ye shes kyi rjes su song ba'i sems kyi rgyud dang ldan zhing zhes bya ba ni sangs rgyas kyi ye shes yongs su smin par byed [#]nus pa'i khyad par 'dod pa'i phyir ro/_/dge ba'i rtsa ba
[\[194b.4\]]la sbyor ba [#]phyir mi ldog pa yin te zhes bya ba ni yon tan gang dag la zhugs pa'o/_/khyad par can gyi chos yongs su btsal ba la mngon par brtson pas zhes bya ba ni khyad par de 'dod pa'i phyir ro/_/'di man chad ni sems can yongs su smin par byed pa dang /_mthun pa 'jig rten pa'i shes
[\[194b.5\]]pa mngon par sgrub pa'i khyad par du rig par bya ste/_gnod pa dang nye ba'i nyon mongs pa'i gnyen por gang gi phyir de sems can la phan par bya ba'i phyir/_'jig rten ni yi ge dang /_bstan bcos dang /_rgya dang /_rtsis dang /_shod thabs la sogs pa gang dag yod pa de dag mngon par
[\[194b.6\]]bsgrub [#]bo zhes gsungs pa ste/_de la yi ge la sogs pa ni gnod pa rnam pa bzhi'i gnyen por mngon par bsgrub [#]ste/_gnod pa rnam pa bzhi la don dang bya ba brjed [#]pa'i gnod pa ste/_byin pa dang blangs pa ste[#]/_gzhag pa dang thos pa dang /_bsam pa'i don dang /_byas pa dang /_ma byas
[\[194b.7\]]pa dang /_bya ba dang bya ba ma yin pa'i phyir de'i gnyen por yi ge'o/_/lta ba ngan pa dang blo chung ba'i gnod pa de gnyis gtan tshigs dang /_sgra'i bstan bcos gnyis kyis gsal [#]ba'i phyir bstan bcos so/_/yongs su blangs pa'i nor ma sbas pa de'i gnyen por rgya'o/_/'du ba dang 'god pa la
[\[195a\]]
[\[195a.1\]]rmongs pa [#]de'i gnyen por rtsis dang shod thabs te/_de la rtsis ni gnyis gnyis bzhi zhes bya ba la sogs pa'o/_/shod thabs ni gzhag pa'o/_/nor bsgyur ba'i dpyad ni dbul ba'i gnod pa'i gnyen po'o/_/gso ba'i dpyad rnams ni khams mi mnyam pa dang /_
[\[195a.2\]]sems can dang /_dug dang /_rgyu las byung ba'i nad kyi gnod pa'i gnyen po ste[#]/_gang gi phyir nor bsgyur ba'i dpyad dang /_gso ba'i dpyad skem [#]pa dang /_brjed byed dang /_'byung po'i gdon bsal ba dang /_dug dang /_ro langs kyi sbyor ba bsal ba zhes gsungs pa'o/_/de la
[\[195a.3\]]skem pa dang brjed byed ni khams mi mnyam pa'i gnod pa'o/_/'byung po'i gdon ni sems can gyi gnod pa'o/_/dug sbyor ba ni dug gi gnod pa'o/_/rgyu las byung ba'i gnad kyi gnod pa ni ro langs kyi sbyor ba'o/_/snyan dngags [#]dang /_gar thabs dang /_gtam rgyud dang /_rol mo dang
[\[195a.4\]]sngon byung [#]bas rab tu dga' bar bya ba ni yid mi bde ba'i gnod pa'i gnyen po'o/_/grong dang grong khyer dang /_skyed mos tshal dang /_'bab chu dang /_mtsho dang /_mtshe'u dang /_rdzing dang /_me tog dang /_'bras bu dang /_sman dang nags tshal mngon par sgrub pa ni gnas la mngon
[\[195a.5\]]par mi dga' ba'i gnod pa'i gnyen po'o/_/gser dang /_dngul dang /_nor bu dang /_mu tig dang /_bai DUr+ya dang /_d+ha ka shi la dang /_byi ru dang /_rin po che'i 'byung khungs [#]bstan pa ni gsad [#]pa dang /_bcing ba dang chad pa la sogs pa'i gnod pa'i gnyen po'o/_/zla ba dang /_nyi ma
[\[195a.6\]]dang /_gza' dang /_skar ma dang /_rgyu skar dang /_sa g.yo ba dang /_gcan gzan [#]gyi la nye dang /_bya'i la nye dang /_rmi ltas kyi ltas ston pa shes pa dang /_yan lag dang nying lag thams cad kyi mtshan dang spyod tshul [#]gyi sbyor ba ni mthong ba dang /_rnam par smin pas thob pa'i yan
[\[195a.7\]]lag gi nyes pa las gyur pa'i rnam par 'tshe ba'i gnod pa'i gnyen po'o/_/zla ba la sogs pa rmi lam yan chad dang /_gza' la sogs pa'i ltas mthong bas mi 'dod pa dang /_'dod pa'i las kyi 'bras bu shes par 'gyur ba'i phyir ro/_/yan lag dang nying lag thams
[\[195b\]]
[\[195b.1\]]cad kyi mtshan gyis kyang mi 'dod pa dang /_'dod pa'i 'bras bu shes pa'i phyir ro/_/sdom pa'i mchog dang gnas pa dang /_bsam gtan dang /_mngon par shes pa dang [#]/_tshad med pa dang gzugs med pa'i gnas rnams ni nye ba'i nyon mongs pa lnga'i gnyen po ste/_nye
[\[195b.2\]]ba'i nyon mongs pa rnam pa lnga ni/_'chal pa'i tshul khrims nye ba'i nyon mongs pa dang /_'dod pa la 'dod chags nye ba'i nyon mongs pa dang /_skyabs ngan pa nye ba'i nyon mongs pa dang /_log pa'i bsod nams la sbyor ba nye ba'i nyon mongs pa dang /_log pa'i thar pa la sbyor ba nye
[\[195b.3\]]ba'i nyon mongs pa'o/_/'jig rten pa'i shes pa mngon par sgrub pa de yang rgyu bzhi dang ldan par yongs su ston te/_gnod pa gzhan gyis [#]gnod pa bya ba med pa ni gang gi phyir/_gzhan yang gang rnam par tho 'tshams [#]pa med pa dang ldan pa zhes gsungs pa'o/_/kha na ma tho ba med pa'i bde ba
[\[195b.4\]]skyed [#]pa ni gang gi phyir sems can thams cad la phan pa dang bde bar 'gyur ba de dag ces gsungs pa'o/_/'byung bar byed par rnam par dag pa ni gang gi phyir snying rje dang ldan pa zhes gsungs pa'o/_/dgos pa rnam par dag pa ni gang gi phyir mthar gyis sangs rgyas kyi chos la dgod pa'i phyir
[\[195b.5\]]mngon par sgrub pa'o [#]zhes gsungs pa'o/_/de de bas kyang [#]shas cher thos pa'i rnam pa'i gzungs thob pa'i chos smra bar 'gyur ro zhes bya ba ni don gyi gzungs thob pa [#]ma yin pa'o/_/rnam par dag pa la sems kyi bsam pa mnyam pa nyid rnams bya bar shin tu dka' ba'i phyir dang /_'jig
[\[195b.6\]]rten las 'das pa'i ye shes la yang [#]mngon par dga' la/_'jig rten pa'i shes pa la yang mngon par phyogs par bya ba dang /_thos pa'i gzungs thob par shin tu dka' ba'i phyir sa 'di ni shin tu sbyang dka' ba yin par rig par bya'o/_/gser gyi sa le sbram spug gis phyis pa'i
[\[195b.7\]]dpes ni 'jig rten pa'i shes pa mngon par sgrub pa dang ldan pas sa ye shes ches byang bar yongs su ston te/_gang gi phyir kye rgyal ba'i sras dag 'di lta ste/_dper na gser gyi sa le sbram de nyid spug gis phyis na/_de bas kyang ches rab tu byang ba dang /_yongs su dag pa dang /_shin tu
[\[196a\]]
[\[196a.1\]]'od gsal bar 'gyur ro/_/kye rgyal ba'i sras dag de bzhin du byang chub sems dpa'i sa shin tu sbyang dka' ba 'di la gnas pa'i byang chub sems dpa'i dge ba'i rtsa ba thabs dang shes rab kyis [#]rnam par dpyad pa de dag kyang ches rab tu byang ba dang /_yongs su
[\[196a.2\]]dag pa dang /_shin tu 'od gsal ba yin no zhes gsungs pa'o/_/zla ba dang nyi ma la sogs pa'i dkyil 'khor gyi dpes ni lung la brten pa'i shes pa rab tu 'phel bas sa snga ma'i shes pa las mchog tu gyur pa yongs su ston te/_gang gi phyir kye rgyal ba'i sras dag 'di lta ste/_
[\[196a.3\]]dper na nyi ma dang /_zla ba dang /_gza' dang /_skar ma dang rgyu skar rnams kyi gzhal med khang gi 'od snang ba ni rlung gi dkyil 'khor rnams kyis mi 'phrogs shing /_rlung dmar dang thun mong ma yin no/_/kye rgyal ba'i sras dag de bzhin du byang chub sems dpa'i sa shin tu sbyang dka'
[\[196a.4\]]ba 'di la gnas pa'i byang chub sems dpa'i dge ba'i rtsa ba thabs dang shes rab kyis [#]rnam par dpyad pa de dag kyang nyan thos dang rang sangs rgyas thams cad kyis mi 'phrogs shing /_'jig rten thams cad dang thun mong ma yin no zhes gsungs pa'o/_/'phags pa sa bcu pa las/_
[\[196a.5\]]sa lnga pa'i rnam par bshad pa rdzogs so//_//nga rgyal gyi khyad par gyi gnyen po rnam par gzhag pa dang /_mi gnas pa'i lam sgrub pa'i khyad par rnam par gzhag pa dang /_de'i 'bras bu rnam par gzhag pa rnam [#]pa gsum po gang dag kho nas sa lnga pa rnam par gzhag pa de dag nyid kyis drug pa yang rnam par
[\[196a.6\]]gzhag par rig par bya ste/_khyad par du na sa bzhi pa dang lnga pa la ni gang zag la mngon par zhen pas 'phangs pa'i chos khong du chud pa'i mngon pa'i nga rgyal dang /_rnam par dag pa la rgyud [#]tha dad pa'i mngon pa'i nga rgyal gyi gnyen po bstan
[\[196a.7\]]gyi/_sa 'di la ni chos la mngon par zhen pa las gyur pa'i kun nas nyon mongs pa dang /_rnam par byang ba la tha dad pa'i mngon pa'i nga rgyal gyi gnyen po chos mnyam pa nyid bcu ston te/_gang gi phyir kye rgyal ba'i sras dag byang chub sems dpa'i sa lnga pa la lam shin tu yongs su rdzogs
[\[196b\]]
[\[196b.1\]]pa'i byang chub sems dpa' de byang chub sems dpa'i sa drug pa la 'jug ste/_de chos mnyam pa nyid bcus 'jug go/_/bcu gang zhe na 'di lta ste/_chos thams cad mtshan ma med pas mnyam pa nyid ces gsungs pa'o/_/de la skye mched bcu gnyis po rnams kyi kun brtags pa'i ngo
[\[196b.2\]]bo nyid med par [#]mnyam pa nyid ni chos thams cad mtshan ma med par mnyam pa nyid do/_/de yang mtshan ma tha dad pa'i gnyen por rnam pa dgur dbye ste/_skye mched bcu gnyis po rnams kyi mtshan ma rnam pa dgu la/_rang gi mtshan nyid kyi mtshan ma ni gang gi phyir chos thams cad mtshan
[\[196b.3\]]nyid med par mnyam pa nyid ces gsungs pa'o/_/skad cig gcig nas gcig tu 'byung ba'i mtshan ma ni gang gi phyir chos thams cad 'byung ba med par mnyam pa zhes gsungs pa'o/_/skye ba gcig nas gcig tu 'byung ba'i mtshan ma ni gang gi phyir chos thams cad skye ba med par
[\[196b.4\]]mnyam pa nyid ces gsungs pa'o/_/kun nas nyon mongs pa'i mtshan ma ni gang gi phyir chos thams cad dben par mnyam pa nyid ces gsungs pa'o/_/rnam par byang ba'i mtshan ma ni gang gi phyir chos thams cad gzod ma nas rnam par dag par mnyam pa nyid ces gsungs pa'o/_/tha
[\[196b.5\]]snyad kyi mtshan ma ni gang gi phyir chos thams cad spros pa med par mnyam pa nyid ces gsungs pa'o/_/skye ba dang 'chi 'pho ba'i [#]mtshan ma ni gang gi phyir chos thams cad blang ba med pa dang dor ba med par mnyam pa nyid ces gsungs pa'o/_/gang zag la mngon par zhen pa'i mtshan ma ni gang
[\[196b.6\]]gi phyir chos thams cad sgyu ma dang /_rmi lam dang /_mig yor dang /_brag ca dang /_chu zla dang /_gzugs brnyan dang /_sprul pa lta bur mnyam pa nyid ces gsungs pa'o/_/dar ba dang rgud pa'i mtshan ma ni gang gi phyir chos thams cad dngos po dang dngos po med pa gnyis su med par mnyam
[\[196b.7\]]pa nyid ces gsungs pa'o/_/de chos thams cad kyi rang bzhin de ltar rab tu rtog pa na rno zhing rjes su mthun pa'i bzod pas byi dor [#]byed/_rjes su mthun par byed de/_mi mthun par mi byed pas byang chub sems dpa'i sa drug pa mngon du gyur pa rjes su thob ste/_de tsam gyis mi skye ba'i chos
[\[197a\]]
[\[197a.1\]]la bzod pa'i sgo rjes su thob pa ni ma yin no zhes bya ba de la rno ba zhes bya ba ni nga rgyal cha phra ba'i gnyen po yin pa'i phyir te/_sa snga ma gnyis ni rags pa dang /_'bring gi gnyen po bzod pa chung ngu dang [#]'bring gis rab tu phye ba'o/_/rjes su mthun pa zhes bya ba ni de ma thob [#]
[\[197a.2\]]bo zhes bya ba'i tshig gis na mi skye ba'i chos la bzod pa'i sgo dang mthun pa ste/_'di nyid ni mi skye ba'i chos la bzod pa yin par shes par 'gyur du 'ong ba'i phyir ro/_/byi dor byed ces bya ba ni de'i mi mthun pa'i phyogs kyi dri ma sel ba'i phyir ro/_/rjes su mthun par byed ces bya ba ni mnyam
[\[197a.3\]]pa nyid du mos pa'i phyir ro/_/mi mthun par mi byed ces bya ba ni de la rnam par mi rtog pa'i phyir ro/_/'di yan chad ni re zhig nga rgyal gyi khyad par gyi gnyen po yongs su ston to/_/de chos thams cad kyi rang bzhin de ltar rtog pa na zhes bya ba ni khyad par du 'gro ba ste/_'di nas bzung nas
[\[197a.4\]]sems can thams cad la lta ba dang bcas pas 'das pa dang /_ma 'ongs pa dang /_da ltar byung ba'i snying rje'i khyad par yongs su 'dzin pas/_sems can la lta ba dang bcas pa dang rten cing 'brel bar 'byung ba cha phra ba'i rnam pa thams cad la so sor rtog pa'i phyir shes bya la ye shes rnam
[\[197a.5\]]par dag pas 'khor ba dang mya ngan las 'das pa la mi gnas pa'i phyir/_mi gnas pa'i lam sgrub pa'i khyad par yongs su ston to[#]/_/gang gi phyir de de bas kyang shas cher snying rje chen po sngon du 'gro ba dang /_snying rje chen po la dbang bya ba dang /_snying rje chen po yongs su rdzogs par bya ba'i phyir/_
[\[197a.6\]]'jig rten gyi 'byung ba dang 'jig pa la rnam par lta ba'o/_/de'i [#]'jig rten gyi 'byung ba dang 'jig pa la rnam par lta ba'i tshe/_'di snyam du sems te 'jig rten du 'dogs pa 'byung ba ji snyed pa de dag thams cad ni/_bdag tu mngon par zhen pa las 'byung [#]ste/_bdag tu mngon par
[\[197a.7\]]zhen pa dang bral na 'byung ba yang med par 'gyur ro snyam mo zhes gsungs pa'o/_/de la 'jig rten du 'dogs su 'byung ba zhes bya ba ni 'gro ba lngar 'byung ba gang yin pa dag la [#]'jig rten zhes 'dogs [#]pa'o/_/rten cing 'brel par 'byung ba de yang sgrub pa dang /_brgal ba'i lan dang /_mtshan nyid
[\[197b\]]
[\[197b.1\]]rnam par gzhag pa dang /_don dam pa'i bden pa rnam par gzhag pa dang /_kun rdzob kyi bden pa rnam par gzhag pa dang /_sgo gsum nas [#]yongs su brtag par rig par bya'o/_/sgrub pa rnam par gzhag pa ji lta bu zhe na/_thog ma kho nar re zhig rten cing 'brel par 'byung ba la
[\[197b.2\]]bdag med par bsgrub par bya ba'o/_/de ni 'jig rten 'byung ba thams cad bdag tu mngon par zhen pa las 'byung la/_de dang bral nas [#]'byung ba med par sgrub bo/_/bdag don dam par yod du zin na ni bdag tu mngon par zhen pa yang don dam pa'i ye shes yin pas/_de las
[\[197b.3\]]'jig rten 'byung bar mi 'gyur la/_de dang bral nas [#]yang 'byung ba med par mi 'gyur ba zhig na bzlog pa nyid du gyur te/_gang gi phyir 'jig rten du 'dogs pa 'byung ba ji snyed pa de dag thams cad ni bdag tu mngon par zhen pa las 'byung ste/_bdag tu mngon par zhen pa dang bral
[\[197b.4\]]ba [#]na 'byung ba yang med par 'gyur ro zhes gsungs te[#]/_don 'di yongs su ston to/_/brgal ba'i lan rnam par gzhag pa ji lta bu zhe na/_bdag med du zin na bdag tu mngon par zhen pa ji ltar 'byung [#]zhes rgol bar gyur pa la lan 'debs pa ni byis pa'i blo can du gyur pas bdag tu
[\[197b.5\]]mngon par zhen to zhes ston te/_gang gi phyir de 'di snyam du sems te/_byis pa'i blo can bdag tu mngon par zhen pa zhes gsungs pa'o/_/de'i 'og tu bdag med du zin kyang tshul gang gis na [#]bdag tu mngon par zhen pa las 'jig rten 'byung ba yod pa de ston to/_/mi shes pa'i rab
[\[197b.6\]]rib kyis sgrib pa yod pa dang med pa la mngon par 'dod pa can zhes bya ba de lta bu ni brgal ba'i lan rnam par gzhag pa'o/_/de la mi shes pa dang rtag pa dang chad pa la mngon par 'dod pa smos pa ni ma rig pa dang /_sred pa srid pa'i yan lag gi rtsa ba yin pa'i phyir ro/_/tshul bzhin
[\[197b.7\]]ma yin pa yid la byed pa las byung ba lam log par zhugs pa/_log pa'i rjes su 'brang ba de dag ni bsod nams dang bsod nams ma yin pa dang /_mi g.yo ba'i 'du byed rnams kyang sogs te zhes bya ba la tshul bzhin ma yin pa yid la byed pa smos pa ni ma rig pa'i rgyu yongs su bstan
[\[198a\]]
[\[198a.1\]]pa'i phyir ro/_/lam log par zhugs pa ni thar pa dang mi mthun par 'gro ba'i phyir ro/_/log pa'i rjes su 'brang ba zhes bya ba ni bye brag ste/_byang chub sems dpa' ma rtogs [#]pa'i don te/_de dag ni srid pa 'dzin kyang log pa'i rjes su 'brang ba ma yin no/_/
[\[198a.2\]]'du byed de dag gis yongs su bsgos pa'i sems kyi sa bon zag pa dang bcas pa nye bar len pa dang bcas pa ni phyi ma la skye ba dang rga shi'i rang bzhin yang srid pa dang /_mngon par 'grub pas [#]'byung bar 'gro ba yin te/_las kyi zhing gi gzhi dang /_ma rig pa'i mun pa dang /_srid
[\[198a.3\]]pa'i rlan dang nga'o snyam pa'i nga rgyal gyis brlan pa dang /_lta bar gyur pa'i dra ba rab tu 'phel bas/_ming dang gzugs kyi myu gu 'byung ste/_byung nas rnam par 'phel lo/_/ming dang gzugs kyi myu gu rnam par 'phel nas/_dbang po lnga 'byung bar 'gyur ro/_/dbang po lnga
[\[198a.4\]]byung nas phan tshun 'dus pas reg par 'gyur ro/_/reg pa 'dus pas tshor ba 'byung ngo /_/tshor nas de'i 'og tu mngon par dga' bas sred pa 'byung ngo /_/sred pas ni len pa rnam par 'phel bar byed do/_/len pa rnam par 'phel bas srid pa 'byung bar 'gyur ro/_/srid pa byung
[\[198a.5\]]nas phung po lnga 'byung bar 'gyur te/_phung po lnga byung nas 'gro ba lngar rim gyis dengs par 'gyur ro/_/dengs nas bral bar 'gyur ro/_/dengs shing bral nas rims nad kyis yongs su gdung bar 'gyur ro/_/rims nad kyis yongs su gdungs pa [#]las mya ngan dang /_smre sngags 'don
[\[198a.6\]]pa dang /_sdug bsngal ba dang /_yid mi bde ba dang 'khrugs [#]pa thams cad 'byung bar 'gyur yang de dag la su yang 'byung bar byed pa med do/_/rang bzhin dang bsal [#]ba med par 'jig par 'gyur yang de dag la/_'jig par byed pa su yang med do zhes de ltar byang chub sems dpa' lugs
[\[198a.7\]]su 'byung ba'i rnam par rten cing 'brel par 'byung ba la so sor rtog go zhes bya ba de la sems kyi sa bon ni skye ba dang rga shi'i rang bzhin yang srid pa dang bar ma do'i srid pa 'byung bas bsdus pa la nye bar 'gro ba'i phyir de la nye bar song ba yin no/_/bsod nams la sogs pa'i 'du byed rnams ni las
[\[198b\]]
[\[198b.1\]]kyi zhing ngo /_/gong du smos pa'i mi shes pa [#]ni ma rig pa'i mun pa'o/_/yod pa dang med pa la mngon par 'dod pa ni srid pa'i rlan to/_/de ltar gyur pa'i nga'o snyam du de ltar sems pa gang yin pa de ni nga rgyal lo/_/'byung bar 'gyur ram/_'byung bar mi 'gyur zhig gu snyam du
[\[198b.2\]]sems pa la sogs pa ni lta bar [#]gyur pa'i dra ba'o/_/rang bzhin dang bsal [#]ba med par 'jig ces bya ba ni bdag nyid dang blo sngon du gtong ba med pa'o/_/de lta bu ni brgal ba'i lan yin no/_/mtshan nyid rnam par gzhag pa ji lta bu zhe na/_brgal ba'i lan dang bcas pas rten
[\[198b.3\]]cing 'brel par 'byung ba la bdag med par bsgrubs nas mtshan nyid gang gis gnas shing 'byung ba de rnam par 'jog ste/_de 'di snyam du sems te/_bden pa rnams mi shes pa ni don dam par ma rig pa'o/_/ma rig pas byas pa'i las kyi rnam par smin pa ni 'du byed rnams so/_/
[\[198b.4\]]'du byed la [#]brten pa'i sems dang po ni rnam par shes pa'o/_/rnam par shes pa dang lhan cig skyes pa nye bar len pa'i phung po bzhi ni ming dang gzugs so/_/ming dang gzugs rnam par 'phel ba ni skye mched drug go/_/dbang po dang yul dang rnam par shes pa gsum phrad pa zag
[\[198b.5\]]pa dang bcas pa ni reg pa'o/_/reg pa dang lhan cig skyes pa ni tshor ba'o/_/tshor ba la chags pa ni sred pa'o/_/sred pa rnam par 'phel ba ni len pa'o/_/len pa las byung ba'i las [#]zag pa dang bcas pa ni srid pa'o/_/las kyi rgyu mthun pa ni skye ba ste phung po 'byung ba'o/_/phung
[\[198b.6\]]po yongs su smin pa ni rga ba'o/_/rgas nas phung po 'jig pa ni 'chi ba'o/_/'chi zhing 'bral ba'i tshe myos shing chags par gyur nas sems yongs su gdung ba ni mya ngan no[#]/_/mya ngan las byung ba'i tshig tu brjod pa ni smre sngags 'don pa'o/_/dbang po lnga'i nyams su bab pa ni sdug
[\[198b.7\]]bsngal lo/_/yid kyi [#]lta ba'i nyams su bab pa ni yid mi bde ba'o/_/sdug bsngal ba [#]dang yid mi bde ba mang po 'byung ba ni 'khrugs [#]pa ste/_de ltar na sdug bsngal gyi ljon pa byed pa po med pa 'ba' zhig po 'di mngon par 'grub par 'gyur ro snyam mo/_/de 'di snyam du sems te/_byed
[\[199a\]]
[\[199a.1\]]pa po la mngon par zhen pas bya ba rnams mngon par gyur to/_/gong [#]na byed pa po med pa de na don dam par bya ba yang mi dmigs so snyam mo zhes bya ba de la/_ma rig pas byas pa'i las kyi rnam par smin pa ni 'du byed rnams so zhes bya ba ni ming dang gzugs su
[\[199a.2\]]ston to/_/de'i 'og tu de la rnam par shes pa brten [#]pa dang /_ming dang gzugs dang rnam par shes pa lhan cig byung bar yongs su bstan pas rnam par shes pa dang /_ming dang gzugs gcig la gcig brten pa nyid du ston to/_/gang na byed pa po med pa de na don dam par bya ba yang
[\[199a.3\]]mi dmigs so snyam mo zhes bya ba ni srid pa'i yan lag 'di dag bdag nyid kyis bya ba med par yongs su ston te/_'di ni srid pa'i yan lag rjes su 'brel pas/_rten cing 'brel bar 'byung ba la yongs su brtag par rig par bya'o//_//bam po dgu pa/_don
[\[199a.4\]]dam pa'i bden pa rnam par gzhag pa ji lta bu zhe na/_ji ltar de yongs su shes pas grol bar 'gyur ba de yongs su brtags [#]pa ste/_gang gi phyir de 'di snyam du sems te/_'di ltar khams gsum pa 'di ni sems tsam ste zhes gsungs pa ste/_khams gsum pa ni sems
[\[199a.5\]]gyur pa tsam du zad pa'i phyir ro/_/kun rdzob kyi bden pa rnam par gzhag pa ji lta bu zhe na/_ji ltar yongs su rtogs [#]pas don dam pa'i bden pa la 'jug pa'o/_/de yang rnam pa drug tu yongs su brtag [#]par rig par bya ste/_'dis gang kun nas nyon mongs pa [#]shes nas kun nas nyon
[\[199a.6\]]mongs pa'i gnas yongs su brtag pa dang /_rgyu nyid du yongs su brtag pa dang /_nyes dmigs bsdus par yongs su brtag pa dang /_nyes pa spang bar yongs su brtag pa dang /[# ]yid mi 'byung ba dang /_yid 'byung ba'i rgyu yongs su brtag pa dang /_zab pa nyid du yongs su brtag pa'o/_/
[\[199a.7\]]de la kun nas nyon mongs pa'i gnas yongs su brtag pa ni srid pa'i yan lag rnams bdag dang bral ba'i sems tsam la brten pas [#]sems gcig la brten pa'i phyir te/_gang gi phyir srid pa'i yan lag bcu gnyis po gang dag de bzhin gshegs pas rab tu phye ste bka' stsal pa de
[\[199b\]]
[\[199b.1\]]dag thams cad kyang sems gcig la gnas pa dag go/_/de ci'i phyir zhe na/_gzhi gang la 'dod chags dang ldan pa'i sems skyes pa de ni rnam par shes pa'o/_/gzhi ni 'du byed rnams so/_/'du byed la kun du rmongs pa gang yin pa de ni ma rig pa'o/_/ma rig pa'i sems dang lhan
[\[199b.2\]]cig skyes pa de ni ming dang gzugs so/_/ming dang gzugs rnam par 'phel ba ni skye mched drug go/_/skye mched drug gi cha dang mthun pa ni reg pa'o/_/reg pa dang lhan cig skyes pa ni tshor ba'o/_/tshor ba la mi ngoms pa ni srid [#]pa'o/_/sred pas g.yen spyo [#]nas sdud cing yongs su mi gtong
[\[199b.3\]]ba ni len pa'o/_/srid pa'i yan lag 'di dag 'byung ba ni srid pa'o/_/srid pa 'byung ba ni skye ba'o/_/skye ba yongs su smin pa ni rga ba'o/_/rga ba yongs su 'gyur ba ni [#]'chi ba'o zhes gsungs pa ste/_'di ni bden pa gnyis rnam par gzhag pas/_sems gcig tu yang dag par 'du
[\[199b.4\]]bar rten cing 'brel par 'byung ba yongs su brtag [#]par rig pa'o/_/rgyu nyid du yongs su brtag pa ni rnam pa gnyis te/_rang gi bya ba byed pas yan lag gzhan gyi rgyu nyid du yongs su brtag pa'i phyir gzhan gyi rgyur yongs su brtag pa ni gang gi phyir/_de la ma rig pa ni bya ba gnyis su nye bar
[\[199b.5\]]gnas pa yin te/_sems can rnams kyang dmigs pa la rmongs par byed pa dang /_'du byed mngon par 'grub pa'i rgyu yang 'byin pa'o/_/'du byed rnams kyang bya ba gnyis su nye bar gnas pa yin te/_ma 'ongs pa'i rnam par smin pa yang mngon par 'grub par byed pa dang /_rnam par
[\[199b.6\]]shes pa mngon par 'grub pa'i rgyu yang 'byin pa'o/_/rnam par shes pa yang bya ba gnyis su nye bar gnas pa yin te/_srid pa'i nying mtshams sbyor bar yang byed pa dang /_ming dang gzugs mngon par 'grub pa'i rgyu yang 'byin pa'o/_/ming dang gzugs kyang bya ba gnyis su nye bar gnas
[\[199b.7\]]pa yin te/_phan tshun rtog par yang byed pa dang /_skye mched drug mngon par 'grub pa'i rgyu yang 'byin pa'o/_/skye mched drug kyang bya ba gnyis su nye bar gnas pa yin te/_rang gi yul rnam par phye ba yang ston pa dang /_reg pa mngon par 'grub pa'i rgyu yang 'byin pa'o/_/reg pa
[\[200a\]]
[\[200a.1\]]yang bya ba gnyis su nye bar gnas pa yin te/_dmigs pa la reg par yang byed pa dang /_tshor ba mngon par 'grub pa'i rgyu yang 'byin pa'o/_/tshor ba yang bya ba gnyis su nye bar gnas pa yin te/_yid du 'ong ba dang /_yid du mi 'ong ba dang /_gnyis ka las
[\[200a.2\]]rnam par grol ba myong bar byed pa dang /_sred pa mngon par 'grub pa'i rgyu yang 'byin pa'o/_/sred pa yang bya ba gnyis su nye bar gnas pa yin te/_chags par 'gyur ba'i dngos po la kun du chags par yang byed pa dang /_len pa mngon par 'grub pa'i rgyu yang 'byin pa'o/_/len pa
[\[200a.3\]]yang bya ba gnyis su nye bar gnas pa yin te/_kun nas nyon mongs pa dang 'brel par yang byed pa dang /_srid pa mngon par 'grub pa'i rgyu yang 'byin pa'o/_/srid pa yang bya ba gnyis su nye bar gnas pa yin te/_srid pa'i rgyu gzhan yang gnas par byed pa dang /_skye ba mngon par 'grub
[\[200a.4\]]pa'i rgyu yang 'byin pa'o/_/skye ba yang bya ba gnyis su nye bar gnas pa yin te/_phung po 'byung bar yang byed pa dang /_rga ba mngon par 'grub pa'i rgyu yang 'byin pa'o/_/rga ba yang bya ba gnyis su nye bar gnas pa yin te/_dbang po yongs su 'gyur bar yang byed pa dang /_'chi ba dang phrad
[\[200a.5\]]pa mngon par 'grub pa'i rgyu yang 'byin pa'o/_/'chi ba yang bya ba gnyis su nye bar gnas pa yin te/_'du byed 'jig par yang byed pa dang yongs su mi shes pas rgyun mi 'chad pa'i rgyu yang 'byin pa'o zhes gsungs pa ste/_tshe rabs gzhan gyi rgyu yin pa'i phyir ro/_/yongs su mi
[\[200a.6\]]shes pa ni 'du byed zhig nas tshe rabs gzhan gyi rgyur 'gyur zhes bya ba'i tha tshig go/_/ma rig pa la sogs pa rang gi rigs rgyu'i dngos por rkyen du yongs su brtag pa'i phyir bdag rgyu nyid du yongs su brtag pa ni 'du byed rnams ji ltar ma rig pa'i rkyen can nyid yin zhe na/_rgyun mi 'chad
[\[200a.7\]]pa dang ston [#]pa ste/_gang gi phyir de la ma rig pa'i rkyen gyis 'du byed rnams so zhes bya ba ni ma rig pa'i rkyen gyis 'du byed rnams rgyun mi 'chad pa dang rton pa'o zhes gsungs pa ste/_ma rig pa ni sa bon gyi gnas skabs dang /_'bras bu'i gnas skabs rnam pa gnyis so/_/de la sa bon
[\[200b\]]
[\[200b.1\]]gyi gnas skabs kyis ni 'du byed rgyun mi 'chad par byed de/_de ma spangs par mi spongs pa'i phyir ro/_/'bras bu'i gnas skabs kyis ni ston [#]par byed de/_de skyes pas de skye ba'i phyir ro/_/'di gnyis kyis ni 'di yod pas 'di 'byung ngo [#]/_/'di skyes pa'i phyir 'di skye ba zhes
[\[200b.2\]]bya ba don rnam pa gnyis kyis de'i rkyen nyid du yongs su ston te/_yan lag lhag ma rnams kyi [#]rang gi rigs kyi rgyus don rnam pa gnyis kyis rkyen nyid du 'gyur ba yang de bzhin du sbyar bar bya'o/_/yan lag snga ma med na yan lag phyi ma mi 'byung bar yongs su brtags pas [#]tha dad pa
[\[200b.3\]]ma yin pa'i phyir bdag rgyur yongs su brtag ste/_yan lag snga ma med par yan lag phyi ma mi 'byung bar yongs su brtag pa'i phyir zhes bya ba'i tha tshig ste/_ma rig pa med par 'du byed rnams rtag tu yod par mi 'gyur ro/_/gal te 'gyur na ni ma rig pa 'du byed rnams kyi rkyen du mi
[\[200b.4\]]'gyur ro/_/gang dag gang med par mi 'byung ba de dag de las gzhan ma yin te/_dper na/_gang las brten te gang 'byung ba/_/de ni de nyid ma yin la/_/de las gzhan pa'ang ma yin te/_/de bas chad min rtag ma yin/_/zhes bshad pa lta bu'o/_/rang gi rigs su 'dus pa'i
[\[200b.5\]]rkyen du yongs su brtags [#]pas zhes bya ba ni ji skad sngar smos pa ma rig pa ni sa bon gyi gnas skabs dang /_'bras bu'i gnas skabs dang /_bya ba rnam pa gnyis so zhes bya ba'o/_/'du byed la sogs pa la'ang de bzhin du sbyar bar bya'o/_/de la sdug bsngal gyi [#]rgyu dang /_sdug bsngal gyis
[\[200b.6\]]bsdus pa'i lam gsum gyi [#]nyes dmigs bsdus pas yongs su brtag pa ni/_gang gi phyir de lam rig pa dang /_sred pa dang len pa ni nyon mongs pa'i lam gyi rgyun mi 'chad pa'o/_/'du byed dang srid pa ni lam gyi rgyun mi 'chad pa'o/_/lhag ma rnams ni sdug bsngal gyi lam gyi rgyun
[\[200b.7\]]mi 'chad par rab tu rnam par phye ba'o/_/sngon gyi mtha' dang /_phyi ma'i [#]mtha' 'gags [#]na lam rgyun yang 'chad do zhes gsungs pa ste/_sngon gyi mtha' dang phyi ma'i mtha' 'gags pas da ltar byung ba yang med de/_de bas na de ma smos te/_de ltar lam 'di gsum ni bdag med pa dang [#]/_
[\[201a\]]
[\[201a.1\]]bdag dang bdag gi dang bral ba 'byung zhing 'jig pa ste/_rang bzhin gyis mdung khyim lta bu'o zhes bya ba'o[#]/_/de la nyes pa yongs su spangs par [#]brtag pa ni rten cing 'brel par 'byung ba smra ba [#]la nyes pa rnam pa gsum yongs su rtog ste/_rgyu bye brag med pa'i
[\[201a.2\]]phyir thams cad kyi lus cig car mngon par 'grub pa'i nyes pa dang /_byed pa po med pas las bdag gir bya ba med par 'gyur ba'i nyes pa dang /_'bras bu ma bskyed par 'gags [#]pas las rnams chud za ba'i nyes pa'o/_/nyes pa rnam pa de gsum yang sngon gyi mtha' la sogs pa'i
[\[201a.3\]]rgyu'i khyad par la ltos pas skyes [#]nas myong bar 'gyur ba la sogs pa tha dad pa'i phyir yongs su spong ste/_gang gi phyir yang ma rig pa'i rkyen gyis 'du byed rnams zhes bya ba gang yin pa de ni sngon gyi mtha' pa'i ltos pa'o/_/rnam par shes pa nas tshor ba zhes bya ba'i bar de ni da ltar byung ba'i
[\[201a.4\]]ltos pa'o/_/sred pa nas srid pa zhes bya ba'i bar de ni phyi ma'i mtha' pa'i ltos pa ste/_de yan chad du yang de dag rab tu 'byung ngo /_/ma rig pa 'gags pas 'du byed rnams 'gag ces bya ba de ni ltos pa rgyun chad pa ste zhes gsungs pa'o/_/de la ma rig pa'i rkyen gyis 'du byed
[\[201a.5\]]rnams zhes bya ba de ni sngon gyi mtha' pa'i ltos pa zhes bya ba ni tshe 'di'i phyir sngar byas pa'i phyir ro/_/da ltar byung ba ni ma 'ongs pa'i sngon gyi mtha'o/_/ltos pa'i don rgyu'i don du rig par bya'o/_/rnam par shes pa nas tshor ba zhes bya ba'i bar de ni da ltar byung ba'i ltos pa'o zhes bya ba ni don gang
[\[201a.6\]]la tshe rabs snga ma'i las gang yin pa de'i 'bras bu rnam par shes pa la sogs pa [#]de dag 'dir 'bras bu skyes [#]zin pas phyi ma la 'bras bur [#]bskyed pa'i mthu med pa'i phyir ro/_/sred pa nas srid pa zhes bya ba'i bar de ni phyi ma'i mtha' pa'i ltos pa ste zhes bya ba ni yang srid pa mngon par 'grub
[\[201a.7\]]par gcig tu nges par byed pa'i phyir ro/_/de phan chad du yang de dag rab tu 'byung ngo zhes bya ba ni ltos pa las yang srid pa mngon par 'grub pa'i phyir ro/_/'di ci zhig yongs su ston zhe na/_byas par mi 'gyur [#]ba dang /_'bras bu bskyed zin pa dang /_gnyen po rnyed pas spangs zin pa dang /_
[\[201b\]]
[\[201b.1\]]rgyu gsum gyis yang srid pa'i las rnam par smin pa mi skyed [#]par ston te/_de la ma rig pa'i rkyen gyis 'du byed rnams zhes bya bas ni byas pa nyid dang 'bras bu ma rnyed pa nyid du ston to/_/rnam par shes pa la sogs pas ni byas pa nyid dang 'bras bu bskyed zin pa nyid ston to/_/srid pa la
[\[201b.2\]]sogs pas ma spangs par ston to/_/sred pa dang len pa zad na ma rig pa'i rkyen gyis 'du byed byas kyang srid pa 'byung bar mi 'gyur ro/_/'di ltar gang gi phyir la la ni byas pa la ni ma byas/_la la ni 'bras bu bskyed zin/_la la ni ma bskyed/_la la ni [#]spangs/_la la ni ma spangs pa
[\[201b.3\]]de'i phyir/_lus thams cad cig [#]car mngon par 'grub pa'i nyes pa mi 'gyur te/_las thams cad skyes nas myong bar 'gyur ba'am/_myong bar mi 'gyur bar cig car du yang mi 'gyur ro/_/gang gi phyir ma byas pa rnam par smin par mi 'gyur ba de'i phyir/_gzhan gyi rgyud la las
[\[201b.4\]]de'i rnam par smin pa med pas las bdag gir bya ba med pa'i nyes pa med de/_gzhan gyi sems kyi rgyud la de ma byas pa'i phyir ro/_/rgyu gsum po med na gdon mi za bar 'bras bu bskyed pas las rnams chud za ba'i nyes pa yang med de/_de ltar nyes pa rnam pa gsum po yongs su spangs
[\[201b.5\]]par gyur pa yin no/_/de la yid mi 'byung ba dang /_yid 'byung ba'i rgyur yongs su brtag pa la/_sdug bsngal cha phra ba nyid kyi [#]rnam pa ni yid 'byung bar mi 'gyur ba ste/_tshor ba gang ci yang rung /_de ni 'dir sdug bsngal ba'o zhes 'byung ba'i phyir ro/_/sdug bsngal nyid rags [#]pa'i
[\[201b.6\]]rnam pa ni yid las 'byung [#]bar 'gyur ba ste/_gang gi phyir yang srid pa'i yan lag bcu gnyis po dag gi rgyus sdug bsngal nyid gsum 'byung ste/_de la ma rig pa'i rkyen gyis 'du byed rnams zhes bya ba nas skye mched drug ces bya ba'i bar de ni 'du byed kyi sdug bsngal nyid do/_/reg pa
[\[201b.7\]]dang tshor ba zhes bya ba de ni sdug bsngal gyi sdug bsngal nyid do/_/srid pa'i yan lag lhag ma de dag ni 'gyur ba'i sdug bsngal nyid do/_/ma rig pa 'gags pas 'du byed 'gag ces bya ba de ni sdug bsngal ba gsum gyi rgyun 'chad pa'o zhes gsungs pa'o/_/de la zab pa nyid yongs su
[\[202a\]]
[\[202a.1\]]brtag pa ni rnam pa bzhi ste/_rang gi rgyud las byung ba'i srid pa'i yan lag rnams gzhan gyis ma byas pa dang /_rkyen las byung ba'i phyir bdag nyid kyis ma byas pa ni gang gi phyir/_ma rig pa'i rkyen gyis 'du byed rnams zhes bya ba ni 'du byed rnams rgyu dang rkyen
[\[202a.2\]]las byung ba ste/_lhag ma rnams kyang de bzhin no/_/ma rig pa 'gags pas 'du byed 'gag ces bya ba ni 'du byed rnams med pa ste/_lhag ma rnams kyang de bzhin no zhes gsungs pa'o/_/bya ba'i dus na mi gnas pas byed pa med pa'i phyir/_skye ba tsam dang 'brel pa'i
[\[202a.3\]]phyir gnyi gas ma byas pa ni gang gi phyir/_ma rig pa'i rkyen gyis 'du byed rnams zhes bya ba de ni skye ba dang 'brel [#]ba ste/_lhag ma rnams kyang de bzhin no/_/ma rig pa 'gags pas 'du byed 'gag ces bya ba de ni 'jig rten [#]dang 'brel pa ste/_lhag ma rnams kyang de bzhin no
[\[202a.4\]]zhes gsungs pa'o/_/srid pa'i lugs dang mthun pa'i phyir/_rgyu med pa las 'byung ba'ang ma yin pa ni gang gi phyir/_ma rig pa'i rkyen gyis 'du byed rnams zhes bya ba de ni srid pa'i lugs su 'byung bar yongs su brtag pa ste/_lhag ma rnams kyang de bzhin no/_/ma rig pa 'gags
[\[202a.5\]]pas 'du byed 'gag [#]ces bya ba de ni zad pa'i rjes su mthun par yongs su brtag pa ste/_lhag ma rnams kyang de bzhin no zhes gsungs pa'o/_/rgyu med pa yin du zin na ni 'byung ba dang mi 'byung ba gnyi ga rgyu med pa las byung ba'i phyir/_nges pa'i rgyu med pas 'byung bar 'gyur gyi mi 'byung bar
[\[202a.6\]]mi 'gyur ba de dag la yod de de ni mi 'dod do/_/de bas na rgyu yod pa las srid pa'i lugs su 'byung bar 'gyur gyi/_gzhan du na srid pa'i rjes su [#]mthun par mi 'gyur ro/_/rten cing 'brel par 'byung ba la rnam pa bcur so sor rtog pa 'di ni mtshan nyid dang /_bden pa rnam par gzhag
[\[202a.7\]]pas yongs su brtag pas bstan te/_gang gi phyir de 'di ltar rten cing 'brel par 'byung ba la lugs su 'byung ba dang /_lugs su 'byung ba ma yin par so sor rtog ste/_'di ltar srid pa'i yan lag rjes su 'brel ba dang /_sems gcig tu yang dag par 'du ba dang /_rang gi
[\[202b\]]
[\[202b.1\]]las ma 'dres pa dang /_tha dad pa ma yin pa dang /_lam gsum gyi rgyud du 'brang ba dang /_sngon gyi mtha' dang /_da [#]ltar byung ba dang /_phyi ma'i mtha' ba'i ltos pa dang /_sdug bsngal gsum kun 'byung ba dang /_rgyu dang rkyen las byung ba'o/_/skye ba dang 'jig pa dang
[\[202b.2\]]'brel pa dang med pas zad par so sor rtog pa zhes gsungs pa'o/_/yang rnam grangs gzhan gnyis kyis te/_snying rje dang mthun par yongs su rtog pa dang /_rnam pa thams cad yongs su rtog pas 'di so sor rtog par rig par bya'o/_/de la snying rje dang mthun par yongs su brtag
[\[202b.3\]]pa ni rnam pa bzhi ste/_kun du rmongs pa dang /_phyin ci log pa dang /_gzhan las thar pa yongs su tshol ba dang /_rnam pa gzhan gyis [#]yongs su tshol ba dang /_thar pa gzhan yongs su tshol ba'o/_/kun du rmongs pa dang /_phyin ci log ji lta bu zhe na/_ji ltar gang la kun
[\[202b.4\]]du rmongs pa dang /_phyin ci log de la so sor rtog pa ste/_bdag tu mngon par zhen pa la srid pa thams cad 'byung gi_/_de dang bral na 'byung ba yang med par mi shes pa'i phyir/_kun du rmongs pa dang [#]gang gi phyir/_de 'jig rten gyi 'byung ba dang 'jig pa la rnam par lta ba'i tshe
[\[202b.5\]]'di snyam du sems te/_'jig rten du 'dogs pa [#]'byung ba ji snyed pa de dag thams cad ni bdag tu mngon par zhen pa las 'byung ste/_bdag tu mngon par zhen pa dang bral na/_'byung ba yang med par 'gyur ro snyam mo zhes gsungs pa'o/_/byis pa'i blo can bdag tu mngon par zhen
[\[202b.6\]]pa zhes bya ba de lta bu ni phyin ci log go/_/srid pa'i yan lag gi mtshan nyid la kun du rmongs pa dang /_phyin ci log ni gang gi phyir de 'di snyam du sems te/_byis pa'i blo can bdag tu mngon par zhen pa zhes [#]gsungs pa la sogs pa'o/_/gzhan las thar pa yongs su tshol ba ji lta bu
[\[202b.7\]]zhe na/_kun gzhi dang 'jug pa'i rnam par shes pa rnams las thar pa yongs su btsal bar bya ba'i rig [#]pa las/_de ltar kun du rmongs shing phyin ci log tu gyur pa de dag gzhan du bdag las yongs su tshol te/_de'i gnyen por 'di ltar khams gsum po 'di ni sems tsam pa [#]ste/_
[\[203a\]]
[\[203a.1\]]srid pa'i yan lag bcu gnyis gang dag de bzhin gshegs pas rab tu phye ste bka' stsal pa de dag thams cad kyang /_sems gcig la gnas pa dag go zhes gsungs pa la sogs pa'o/_/rnam pa gzhan gyis yongs su tshol ba ji lta bu zhe na/_mi
[\[203a.2\]]'dra ba'i rgyu rnam pa gsum ste/_rang bzhin dang /_dbang phyug dang /_brtul zhugs drag po'i rgyud [#]dang rgyu med pas tshol ba ste/_de ltar yongs su btsal bar ni mi bya'o/_/de ci'i phyir zhe na/_srid pa'i yan lag rnams ni las rnam pa gnyis su nye bar gnas pa'i phyir te gang gi
[\[203a.3\]]phyir de la ma rig pa ni bya ba gnyis su nye bar gnas pa yin te/_sems can rnams kyang dmigs pa la rmongs par byed pa dang /_'du byed mngon par 'grub pa'i rgyu yang 'byin pa'o zhes gsungs pa la sogs pa'o/_/rang gi rigs kyi rgyu las byung ba ni gang gi phyir de la ma rig pa'i rkyen
[\[203a.4\]]gyis 'du byed rnams so zhes bya ba ni ma rig pa'i rkyen gyis 'du byed rnams rgyun mi 'chad pa dang rton [#]pa'o zhes gsungs pa la sogs pa'o/_/nyon mongs pa dang las kyis [#]kun nas nyon mongs pa'i rgyu las byung ba'i phyir/_bde ba'i rgyu las byung ba ma yin pa ni [#]gang gi phyir de la ma rig pa
[\[203a.5\]]dang /_sred pa dang /_len pa ni nyon mongs pa'i lam gyi rgyun mi 'chad pa'o/_/'du byed dang srid pa ni las kyi lam gyi rgyun mi 'chad pa'o/_/lhag ma rnams ni sdug bsngal gyi lam gyi [#]rgyun mi 'chad ces gsungs pa la sogs pa'o/_/sngon gyi mtha'i bar dang /_phyi ma'i mtha' gnyis ni sngon
[\[203a.6\]]dang phyi ma'i mtha'i bar gyi rgyu las byung ba ste/_gang gi phyir ma rig pa'i rkyen gyis 'du byed rnams zhes bya ba gang yin pa [#]de ni sngon gyi mtha' pa'i ltos pa'o zhes bya ba la sogs pa gsungs pa ste/_gzhan du ni sems can sna tshogs su mi 'gyur ro/_/thar pa gzhan yongs su tshol ba ji lta bu
[\[203a.7\]]zhe na/_thar pa ni sdug bsngal thams cad nye bar zhi ba'i mtshan nyid dang /_'dus ma byas pa'i mtshan nyid dang /_kun nas nyon mongs pa dang bral ba'i mtshan nyid dang /_'jig rten las 'das pa'i mtshan nyid yin na de dag ni 'du byed kyi sdug bsngal nyid dang 'brel pa'i [#]rgyu dang rkyen las
[\[203b\]]
[\[203b.1\]]rab tu skye ba yang kun nas nyon mongs pa 'byung ba dang /_'brel pa srid pa'i rjes su mthun pa[#]/_gzugs med pa'i srid pa las thar pa yongs su tshol te/_'du byed kyi sdug bsngal nyid dang 'brel pa'i gzugs med pa'i srid pa las thar pa yongs su tshol ba ni gang gi phyir/_de la
[\[203b.2\]]ma rig pa'i rkyen gyis 'du byed rnams zhes bya ba nas/_skye mched drug ces bya ba'i bar de ni 'du byed kyi sdug bsngal nyid do zhes gsungs pa'i phyir ro/_/rgyu dang rkyen las rab tu skye ba de yang de bzhin te/_ma rig pa'i rkyen gyis 'du byed rnams zhes bya ba de [#]ni 'du byed rnams rgyu dang rkyen
[\[203b.3\]]las 'byung ba ste/_lhag ma rnams kyang de bzhin no zhes gsungs pa'i phyir ro/_/yang kun nas nyon mongs pa 'byung ba dang 'brel pa yang de bzhin te/_ma rig pa'i rkyen gyis 'du byed rnams zhes bya ba de ni skye ba dang 'brel pa ste/_lhag ma rnams kyang de bzhin no zhes gsungs pa'i phyir ro/_/
[\[203b.4\]]srid pa'i lugs su 'byung ba gzugs med pa'i srid pa'i [#]thar pa yongs su tshol ba yang de bzhin te/_ma rig pa'i rkyen gyis 'du byed rnams zhes bya ba de ni srid pa'i lugs su 'byung bar yongs su brtag pa ste/_lhag ma [#]rnams kyang de bzhin no zhes gsungs pa'i phyir ro/_/de ltar na [#]snying
[\[203b.5\]]rje dang mthun par yongs su brtags [#]pas rten cing 'brel par 'byung ba la so sor rtog pa bstan nas/_rnam pa thams cad yongs su brtag pa ston [#]to/_/de la rnam pa thams cad yongs su brtag pa ni rnam pa dgu ste/_bdag tu mngon par zhen pa dang mngon par ma zhen pa gnyis kyis kun nas
[\[203b.6\]]nyon mongs pa dang /_rnam par byang bar 'gyur ba'i phyir kun nas nyon mongs pa dang /_rnam par byang ba rab tu dbye bar yongs su brtag pa ni gang gi phyir/_'jig rten gyi 'byung ba dang /_'jig pa la rnam par lta ba'i tshe 'di snyam du sems te/_'jig rten du 'dogs pa 'byung ba ji snyed pa de dag
[\[203b.7\]]thams cad ni bdag tu mngon par zhen pa las 'byung ste/_mngon par zhen pa dang bral na 'byung ba yang med do zhes gsungs pa la sogs pa'o/_/rten cing 'brel par 'byung ba ni ci la brten [#]te 'byung zhes rten yongs su brtag pa ni gang gi phyir de 'di snyam du sems te/_khams gsum pa 'di
[\[204a\]]
[\[204a.1\]]ni sems tsam ste/_srid pa'i yan lag bcu gnyis gang dag de bzhin gshegs pas rab tu phye ste bka' stsal pa de dag thams cad kyang sems gcig la gnas pa dag go snyam mo zhes gsungs pa la sogs pa'o/_/srid pa'i yan lag rnams las rnam pa gnyis su nye
[\[204a.2\]]bar gnas pa'i phyir thabs yongs su brtag pa ni de la ma rig pa ni bya ba gnyis [#]nye bar gnas pa yin te/_sems can rnams kyang dmigs pa la rmongs par byed pa dang /_'du byed mngon par 'grub pa'i rgyu yang 'byin pa'o zhes gsungs pa la sogs pa'o/_/srid pa'i yan lag rnams
[\[204a.3\]]g.yo ba med pa'i phyir/_rkyen gyi [#]mtshan nyid yongs su brtag pa ni de la ma rig pa'i rkyen gyis 'du byed rnams so zhes bya ba ni/_ma rig pa'i rkyen gyis 'du byed rnams rgyun mi 'chad pa dang /_rton [#]pa'o zhes gsungs pa la sogs pa'o/_/lam gsum gyi [#]sdug bsngal dang /_kun
[\[204a.4\]]'byung ba'i bden par 'gyur ba'i phyir bden pa la 'jug pa yongs su rtog pa ni de la ma rig pa dang /_sred pa dang /_len pa ni nyon mongs pa'i lam gyi rgyun mi 'chad pa'o/_/'du byed dang srid pa ni las kyi lam gyi rgyun mi 'chad pa'o/_/lhag ma rnams ni sdug bsngal gyi lam gyi
[\[204a.5\]]rgyun mi 'chad ces gsungs pa la sogs pa'o/_/sngon dang mtha'i bar dang /_phyi ma'i mtha' yongs su smin par bya ba'i khyad par gyi [#]phyir nus pa dang /_mi nus pa'i gnas la 'jug par yongs su brtag pa ni gang gi phyir/_ma rig pa'i rkyen gyis 'du byed rnams zhes bya ba
[\[204a.6\]]de ni sngon gyi mtha'i [#]ltos pa'o/_/rnam par shes pa nas tshor ba zhes bya ba'i bar de ni de ltar byung ba'i ltos pa'o/_/sred pa nas srid pa zhes bya ba'i bar de ni phyi ma'i mtha'i ltos pa ste zhes gsungs pa la sogs pa'o/_/sdug bsngal nyid cha phra ba yongs su mi shes pa dang /_
[\[204a.7\]]yongs su shes pa mngon pa'i nga rgyal byed pa'i phyir mngon pa'i nga rgyal can mngon pa'i nga rgyal med pa la 'jug pa yongs su brtag pa ni gang gi phyir de la ma rig pa'i rkyen gyis 'du byed rnams zhes bya ba nas/_skye mched drug gi bar de ni 'du byed kyi sdug bsngal nyid do zhes gsungs pa
[\[204b\]]
[\[204b.1\]]la sogs pa'o/_/mtha'i bar yang rgyu rkyen las byung ba'i phyir la[#]/_phyi ma'i mtha' yang skye ba dang 'brel pa'i phyir thog ma med pa nyid du yongs su brtag pa ni gang gi phyir/_ma rig pa'i rkyen gyis 'du byed rnams zhes bya ba ni 'du byed rnams rgyu dang rkyen las 'byung ba ste/_lhag ma
[\[204b.2\]]rnams kyang de bzhin no zhes bya ba dang /_ma rig pa'i rkyen gyis 'du byed rnams zhes bya ba de ni skye ba dang 'brel pa ste/_lhag ma rnams kyang de bzhin no zhes bya ba la sogs pa'o/_/'dod pa dang /_gzugs dang /_gzugs med pa'i sred pa rnams kyis srid pa'i lugs su 'byung ba'i phyir
[\[204b.3\]]sna tshogs nyid du yongs su brtag pa ni/_gang gi phyir ma rig pa'i rkyen gyis 'du byed rnams zhes bya ba de ni srid pa'i lugs su 'byung bar yongs su brtag [#]pa ste/_lhag ma rnams kyang de bzhin no zhes gsungs pa la sogs pa'o/_/de ltar mi gnas pa'i lam sgrub pa'i khyad par bstan nas/_
[\[204b.4\]]gnyen po'i khyad par thob pa dang /_mi mthun pa'i phyogs nyams pa'i khyad par dang /_sgrub pa dang gnas pa'i khyad par thob pa dang /_ting nge 'dzin gyi khyad par thob pa dang /_bsam pa'i khyad par thob pa dang /_nus pa'i khyad par thob pa dang /_rnam pa lngas de'i 'bras bu'i khyad par yongs
[\[204b.5\]]su ston te/_de la gnyen po'i khyad par ni rnam par thar pa'i sgo gsum mo/_/de la rnam par thar pa'i sgo stong pa nyid ni gang zag la bdag med par mthong ba dang /_chos la bdag med par mthong ba dang /_de gnyi ga'i bya ba med pas byed pa po med par mthong ba dang /_rnam pa gsum gyis yongs
[\[204b.6\]]su ston te/_gang gi phyir de de ltar rten cing 'brel par 'byung ba la rnam pa bcur so sor rtog cing bdag med pa dang /_srog med pa dang /_gang zag med pa dang /_ngo bo nyid kyis stong pa dang /_byed pa po dang /_tshor ba po med par so sor rtog pa'i tshe/_stong pa nyid kyi rnam par thar pa'i sgo [#]skyes ba
[\[204b.7\]]yin no zhes gsungs pa'o/_/de la gang zag la bdag med par mthong ba ni bdag med pa dang /_srog med pa dang gang zag med pa zhes gsungs pa'i phyir ro/_/chos la bdag med par mthong ba ni ngo bo nyid kyi [#]stong pa zhes gsungs pa'i phyir ro/_/gang zag dang chos de gnyis ka yang g.yo ba med de/_
[\[205a\]]
[\[205a.1\]]bya ba med pas byed pa po med par mthong ba ni byed pa po dang /_tshor ba po med pa zhes gsungs pa'i phyir ro/_/mtshan ma med pa ni mi mthun pa'i phyogs yid tsam nyams pa dang /_gnyen po rnyed pa dang /_mtshan ma kun du mi 'byung ba dang rnam pa gsum gyis yongs su ston te/_
[\[205a.2\]]gang gi phyir de srid pa'i yan lag de dag gi rang bzhin 'gags shing rnam par thar pa las [#]shin tu nye bar gnas pas chos kyi mtshan ma gang yang mi skye ste/_de'i phyir mtshan ma med pa'i rnam par thar pa'i sgo skye ba [#]yin no zhes gsungs pa'o/_/de la mi mthun pa'i phyogs yid tsam nyams pa
[\[205a.3\]]ni srid pa'i yan lag rnams kyi rang bzhin 'gag [#]ces gsungs pa'i phyir ro/_/gnyen po rnyed pa ni rnam par thar pa shin tu nye bar gnas pas zhes gsungs pa'i phyir ro/_/mtshan ma kun du mi 'byung ba ni chos kyi [#]mtshan ma gang yang mi skye zhes gsungs pa'i phyir ro/_/smon pa med pa ni
[\[205a.4\]]gnas dang /_rang bzhin dang /_khyad par dang rnam pa gsum gyis rig par bya ste/_gang gi phyir de de ltar stong pa nyid dang /_mtshan ma med pa la zhugs pas snying rje chen po sngon du gtong zhing sems can yongs su smin par bya ba ma gtogs par 'dod pa gang yang mi skye ste/_de ltar de'i
[\[205a.5\]]smon pa med pa'i rnam par thar pa'i sgo skyes pa yin no zhes gsungs pa'o/_/de la stong pa nyid dang mtshan ma med pa la 'jug pa'i gnas kyi [#]smon pa med pa sgrub pa'i phyir/_stong pa nyid dang mtshan ma med pa la 'jug pa ni gnas so/_/mngon par 'dod pa mi skye ba ni rang bzhin te smon pa med
[\[205a.6\]]pa'i rang bzhin ni mngon par 'dod pa med pa'o/_/snying rje chen po sngon du gtong zhing sems can yongs su smin par bya ba ni mngon par 'dod pa khyad par can te nyan thos kyi smon pa med pa'i rang bzhin yang mngon par 'dod pa med pa yin mod kyi/_de ni sems can yongs su smin par bya ba'i mngon
[\[205a.7\]]par 'dod pa spangs pa'o/_/de la mi mthun pa'i phyogs nyams pa'i khyad par ni 'du shes rnam pa gsum dang bral ba ste/_gang gi phyir de rnam par thar pa'i sgo gsum po 'di dag bsgoms pas [#]bdag dang gzhan gyi 'du shes dang bral ba dang [#]/_byed pa po dang tshor ba po'i 'du shes dang bral ba
[\[205b\]]
[\[205b.1\]]dang /_yod pa dang med pa'i 'du shes dang bral bas zhes gsungs pa ste/_de yang sa lnga pa la sems kyi bsam pa mnyam pa nyid rnams dang /_sa bzhi pa las [#]lhag par g.yo ba la sogs pa dang bral ba dang /_sa drug pa 'di la chos mnyam pa nyid rnams dang go rims bzhin [#]du rig par
[\[205b.2\]]bya'o/_/de la sgrub pa'i khyad par ni rnam pa gnyis te/_go cha'i sgrub pa dang skyes bu'i byed pa'i sgrub pa'o/_/go cha'i sgrub pa [#]'dus byas la nyes pa mang po'i skyon chags par yongs su shes pas las dang nyon mongs pa'i 'ching ba dang /_skye ba'i tshogs pa spong ba sems can gyi don byed
[\[205b.3\]]pa khyad par can te/_gang gi phyir de byang chub kyi yan lag yongs su ma grub pa rnams yongs su grub par bya ba'i phyir dang [#]/_snying rje chen po sngon du btang ste/_de bas kyang shas cher shin tu brtson par byed do/_/de 'di snyam du sems te/_kun du sbyor ba las ni 'dus byas 'byung ngo /_/bral
[\[205b.4\]]ba las ni 'dus byas mi 'byung ngo /_/tshogs pa las ni 'dus byas 'byung ngo /_/ma tshogs pa [#]las ni 'dus byas [#]mi 'byung ngo /_/de ltas bdag gis 'dus byas pa nyes pa mang po'i skyon chags pa de lta bu [#]'di shes par byas la kun du sbyor ba 'di dang tshogs pa 'di'i rgyun gcad [#]par yang mi
[\[205b.5\]]bya zhing /_sems can yongs su smin par bya ba'i phyir 'du byed rnams shin tu zhi ba thob par yang mi bya'o snyam mo zhes gsungs pa'o/_/skyes bu'i byed pa'i sgrub pa ni rnam par [#]sun 'byin pa'i gnyen pos nyes pa mang po'i skyon chags par so sor rtog pa dang /_spong ba'i gnyen pos rang dang spyi'i
[\[205b.6\]]mtshan nyid rang bzhin gyis med pa so sor rtog par rig par bya ste/_gang gi phyir kye rgyal ba'i sras dag de de ltar 'du byed du gyur pa nyes pa mang po'i skyon chags shing rang bzhin gyi [#]ngo bo nyid med pa dang /_ma skyes ma 'gags par so sor rtog pa na zhes gsungs pa'o/_/de la gnas pa'i khyad
[\[205b.7\]]par ni ye shes dang /_snying rje'i khyad par dang ldan pas mi gnas pa'i lam la brten nas chags pa med pa'i ye shes mngon du gyur pa shes rab kyi pha rol tu phyin pa la gnas pa mngon du gyur ba yin pa dang /_'dus byas dang mya ngan las 'das pa gnyis mnyam pa nyid du rtogs [#]pa yin par rig
[\[206a\]]
[\[206a.1\]]par bya ste/_de dang mi 'grogs shing mi gnas te/_de'i tshogs yongs su ma [#]rdzogs pa'i phyir te/_gang gi phyir snying rje chen po mngon par sgrub pa dang /_sems can gyi tshogs yongs su mi gtong bas chags pa med pa'i ye shes la mngon par phyogs pa zhes bya ba shes
[\[206a.2\]]rab kyi pha rol tu phyin pa gnas pa snang [#]ba'i tshul gyis mngon sum du 'gyur ro/_/de ye shes de lta bu dang ldan zhing shes rab kyi pha rol tu phyin pa la [#]gnas pa snang bar gyur nas byang chub kyi yan lag sdud pa'i rkyen rnams kyang nye bar bsgrubs [#]la 'dus byas dang 'grogs par yang mi gnas so/_/'du byed
[\[206a.3\]]rnams la rang bzhin gyis zhi bar yang so sor rtog la/_byang chub kyi yan lag yongs su ma rdzogs pa'i phyir/_de la yang mi gnas te zhes gsungs pa'o/_/de la chags pa med pa'i ye shes ni de bzhin gshegs pa'i ye shes su rig par bya'o/_/yongs su ma grub pa'i phyir snang ba'i tshul gyis
[\[206a.4\]]zhes bya'o/_/de la ting nge 'dzin gyi [#]khyad par ni stong pa nyid kyi ting nge 'dzin de'i 'khor dang bcas pa rnam pa bcu ste/_byang chub sems dpa'i sa mngon du gyur pa 'di la gnas pa'i byang chub sems dpa' 'di la 'jug pa stong pa zhes bya ba'i ting nge 'dzin skye bar 'gyur ro/_/ngo bo nyid stong pa nyid dang
[\[206a.5\]]don dam pa stong pa nyid dang /_chen po stong pa nyid dang mtshungs par ldan pa stong pa nyid dang /_mngon par sgrub pa stong pa nyid dang /_ji lta ba bzhin du rnam par mi rtog pa stong pa nyid dang /_lta ba dang bcas pa stong pa nyid dang /_bral ba dang ma bral ba stong pa nyid dang zhes bya ba'i ting nge 'dzin skye
[\[206a.6\]]bar 'gyur te/_de dag la sogs pa stong pa nyid kyi sgo'i ting nge 'dzin sa ya dag de la mngon sum du 'gyur ro/_/de bzhin du mtshan ma med pa'i sgo'i ting nge 'dzin sa ya dag dang /_smon pa med pa'i ting nge 'dzin sa ya dag mngon [#]du 'gyur ro zhes gsungs pa'o/_/stong pa nyid kyi ting nge 'dzin de
[\[206a.7\]]yang rgyu bzhis rnam par gzhag par rig par bya ste/_dmigs pas ni bzhi pa ma gtogs pa lnga po dag ste/_gang zag la bdag med pa la dmigs pas [#]'jug pa stong pa nyid do/_/chos la bdag med pa la dmigs pas rang bzhin stong pa nyid do/_/de la 'dzin pa stong pa nyid la
[\[206b\]]
[\[206b.1\]]dmigs pas don dam pa stong pa nyid do/_/de'i gnas kun gzhi rnam par shes pa la dmigs pas chen po stong pa nyid do/_/'jug pa'i rnam par shes pa la dmigs pas mtshungs par ldan pa stong pa nyid do/_/bag yod pa yongs su 'dzin pas bzhi pa rnam par gzhag ste/_
[\[206b.2\]]shin tu bsgom pa'i phyir bsgoms [#]pas chog mi shes pas [#]dam pa stong pa nyid do/_/khyad par zhugs pa thob pas ni bdun pa ste/_yon tan khyad par zhugs pas [#]thob par byed pas mngon par sgrub pa stong pa nyid kyi ting nge 'dzin to/_/rgyu nyid kyis ni lhag ma rnams te shes bya'i sgrib pa
[\[206b.3\]]rnam par dag pa'i rgyur gyur pas ji lta ba bzhin du rnam par dag pa'i mi rtog pa stong pa nyid kyi ting nge 'dzin to/_/sems can yongs su smin par byed pa'i rgyur gyur pas lta ba dang bcas pa'i stong pa nyid kyi [#]ting nge 'dzin to/_/bsams bzhin du srid pa yongs su 'dzin pa'i rgyur gyur pas
[\[206b.4\]]bral ba dang /_ma bral ba stong pa nyid kyi ting nge 'dzin te srid pa yongs su 'dzin pa de lta bu de ni kun nas nyon mongs pa dang mi ldan pa dang /_srid pa'i mtshan nyid dang mi ldan pa ma yin pas/_de'i phyir bral ba dang ma bral bas rab tu phye'o[#]/_/de la bsam pa'i khyad par ni brtan pa'i phyir mi
[\[206b.5\]]phyed pa'i bsam pa ste/_gang gi phyir byang chub sems dpa'i sa mngon du gyur pa 'di la gnas pa'i byang chub sems dpa' de bas kyang shes [#]cher mi phyed pa'i [#]bsam pa nyid [#]yongs su rdzogs par 'gyur ro zhes gsungs pa'o/_/mi phyed pa'i bsam pa nyid de yang don rnam pa dgur rig par bya
[\[206b.6\]]ste/_dmigs pa la mos pa nges pa ni gang gi phyir nges pa'i bsam pa nyid ces gsungs pa'o/_/'khrug pa la mi brjed pa ni gang gi phyir dge ba'i bsam pa nyid ces gsungs pa'o/_/gsang ba'i gnas la [#]mi skrag pa ni gang gi phyir zab pa'i bsam pa nyid ces gsungs pa'o/_/theg
[\[206b.7\]]pa las mi g.yo ba ni gang gi phyir phyir mi ldog pa'i bsam pa nyid ces gsungs pa'o/_/brtson 'grus rtsom [#]pa ni gang gi phyir rgyun mi 'chad pa'i bsam pa nyid ces gsungs pa'o/_/ser sna dang 'chal ba'i tshul khrims [(]gyi [,]kyi [)]dri ma dang bral ba ni gang gi phyir dri ma med pa'i bsam pa nyid ces
[\[207a\]]
[\[207a.1\]]gsungs pa'o/_/sems can gyi don byed pa ni gang gi phyir mtha' yas pa'i bsam pa nyid ces gsungs pa'o/_/rnam par thar pa mchog 'dod pa ni gang gi phyir ye shes la mngon par dad pa'i bsam pa nyid ces gsungs pa'o/_/sems can yongs su smin
[\[207a.2\]]par byed pa'i sbyor ba ni gang gi phyir thabs dang shes rab dang [#]ldan pa'i bsam pa nyid yongs su rdzogs par 'gyur te zhes gsungs pa'o/_/de ni [#]byang chub sems dpa'i bsam pa de dag ni de bzhin gshegs pa'i byang chub la shin tu song ba yin no zhes bya ba ni shes rab kyi pha rol tu phyin pa
[\[207a.3\]]la gnas pa'i khyad par thob pas ring du zhugs pa'i phyir ro/_/de la nus pa'i khyad par ni rnam pa dgur [#]rig par bya ste nus pa rnam pa dgu la phas kyi rgol ba tshar gcod pa'i nus pa ni gang gi phyir phas kyi rgol ba thams cad kyis phyir mi ldog pa'i phyir brtson 'grus dang ldan pa yin zhes
[\[207a.4\]]gsungs pa'o/_/the tshom gcod pa'i nus pa ni gang gi phyir ye shes kyi sa la yang dag par zhugs pa yin [#]zhes gsungs pa'o/_/theg pa las mi g.yo ba'i nus pa ni gang gi phyir nyan thos dang rang sangs rgyas kyi sa rnams las log pa yin zhes gsungs pa'o/_/gsang ba'i
[\[207a.5\]]gnas la mos pa'i nus pa ni gang gi phyir sangs rgyas kyi ye shes la mngon du phyogs par gcig tu nges pa yin zhes gsungs pa'o/_/rnam par mi 'dor ba'i nus pa ni gang gi phyir bdud dang nyon mongs pa kun du 'byung ba thams cad kyis mi 'phrogs pa yin zhes gsungs pa'o/_/nyon
[\[207a.6\]]mongs pa'i sgrib pa rnam par dag pa'i dbang du byas nas gnyen po brtan pa'i nus [#]pa ni gang gi phyir/_byang chub sems dpa'i ye shes kyi snang ba la shin tu gnas pa yin zhes gsungs pa'o/_/gnyen po shin tu rgyas pa'i nus pa ni gang gi phyir stong pa nyid dang /_mtshan ma med pa dang /_
[\[207a.7\]]smon pa med pa'i chos kun du spyad pa rnams shin tu yongs su bsgom [#]pa yin zhes gsungs pa'o/_/sems can yongs su smin par byed pa'i nus pa ni gang gi phyir thabs dang shes rab kyis rnam par dpyad pa rnams dang ldan pa yin zhes gsungs pa'o/_/shes bya'i sgrib pa rnam par dag
[\[207b\]]
[\[207b.1\]]pa'i nus pa ni gang gi phyir/_byang chub kyi phyogs pa'i chos rnams mngon par bsgrubs [#]pas rnam par rgyas pa yin no zhes gsungs pa'o/_/byang chub sems dpa'i sa mngon du gyur pa 'di la gnas pa de chos de dag la ji lta ba bzhin du mthun par mi byed pas shes rab kyi pha rol tu
[\[207b.2\]]phyin pa la gnas pa ches shas che zhing /_rjes su mthun pa'i bzod pa rnon po gnyis pa skyes pa yin no zhes bya ba de la chos de dag ces bya ba ni nus pa'i khyad par gyis bsdus pa bstan ma thag pa rnams so/_/byang chub sems dpa'i sa mngon du gyur pa 'di la gnas pa de la sangs rgyas mang
[\[207b.3\]]po snang bar 'gyur zhes bya ba thams cad snga ma bzhin no/_/de dag las chos bstan pa nyan to/_/thos nas kyang ji lta ba bzhin du snyoms par 'jug pa dang /_shes rab dang ye shes kyi snang bas rab tu sbyor ro zhes bya ba ni don gyi gzungs thob par yongs su ston te/_de'i rgyu bstan pa'i phyir
[\[207b.4\]]ro/_/gzungs de ni ting nge 'dzin gyi khyad par la brten pa'i lhag mthong dang /_zhi gnas kyi snang ba la sbyor bas thob [#]bo/_/nan tan gyis kyang 'dzin te zhes bya ba ni de'i sgrib pa las rnam par grol nas don de la reg [#]pa'o/_/gser gyi sa le sbram baiDUr+yas phyis pa'i dpes ni sa 'di la
[\[207b.5\]]'jig rten las 'das pa'i ye shes 'phel bar gyur nas ches 'od gsal ba yongs su ston te/_gang gi phyir kye rgyal ba'i sras 'di lta ste dper na gser gyi sa le sbram de nyid baiDUr+yas phyis nas [#]de bas kyang shas cher rab tu byang zhing shin tu 'od gsal bar 'gyur ro/_/kye rgyal ba'i sras
[\[207b.6\]]dag de bzhin du byang chub sems dpa'i sa mngon du gyur pa 'di la gnas pa'i byang chub sems dpa'i dge ba'i rtsa ba thabs dang shes rab kyis rnam par dpyad pa de dag kyang /_de bas shas cher rab tu byang zhing shin tu 'od gsal bar 'gyur ro zhes gsungs pa'o/_/chags pa med pa'i ye shes
[\[207b.7\]]la mngon par phyogs pa shes rab kyi pha rol tu phyin pa la gnas pa mngon du gyur zhes bya'o/_/thabs dang shes rab kyis rnam par dpyad pa zhes bya ba ni mi gnas pa'i lam gyis [#]bsdus pa'i shes rab kyis so/_/zla ba'i 'od kyi dpes ni 'od kyi dkyil 'khor gyi dpes bstan pas snga ma'i ye shes
[\[208a\]]
[\[208a.1\]]pas rgya che ba'i phyir bye brag ston te/_'od chung ba ni dkyil 'khor ro/_/che ba ni 'od de/_kye rgyal ba'i sras dag 'di lta ste dper na/_zla ba'i 'od de ni sems can gyi lus rnams [#]kyang sim par byed la/_rlung gi dkyil 'khor bzhis kyang mi 'phrogs pa yin no/_/
[\[208a.2\]]kye rgyal ba'i sras dag de bzhin du byang chub sems dpa'i sa mngon du gyur pa 'di la gnas pa'i byang chub sems dpa' de'i dge ba'i rtsa ba de dag kyang sems can bye ba khrag khrig 'bum phrag du ma'i nyon mongs pa 'bar ba rnams kyang rab tu zhi bar byed cing /_bdud bzhi'i lam gyi spyod pa ngan
[\[208a.3\]]pa dag gis kyang mi 'phrogs pa yin no zhes bya ba la bdud bzhi'i lam gyi spyod pa ngan pa rnams ni bdud kyis [#]'jug par byed pa dag yin par shes par bya'o/_/lhag ma rnams ni snga ma'i tshul gyis ci rigs par khong du chud par bya'o/_/'phags pa sa bcu pa [#]las sa drug pa'i rnam par
[\[208a.4\]]bshad pa rdzogs so//_//bam po bcu pa/_sa bdun pa ni mngon par 'du byed pa med pa la mngon par dga' ba'i gnyen po rnam par gzhag pa dang /_de'i rnam par g.yeng ba'i gnyen po rnam par gzhag pa dang /_zung du 'brel pa'i lam 'thob pa rnam par gzhag pa
[\[208a.5\]]dang /_sa snga phyi las khyad par rnam par gzhag pa dang /_de'i 'bras bu rnam par gzhag pa dang /_rnam pa lngas rnam par gzhag par rig par bya'o/_/de la mngon par 'du byed pa med pa la mngon par dga' ba'i gnyen po ni thabs dang shes rab kyis yang dag par skyed [#]pa'i lam gzhan rtsom
[\[208a.6\]]pa'i khyad par bcu po dag ste/_gang gi phyir kye rgyal ba'i sras dag byang chub sems dpa'i sa drug pa la lam shin tu yongs su rdzogs pa'i byang chub sems dpa' de byang chub sems dpa'i sa bdun pa gnon te/_de thabs dang shes rab kyi ye shes kyis mngon par sgrub [#]pa'i lam gzhan
[\[208a.7\]]rtsom pa'i khyad par bcus gnon to zhes gsungs pa'o/_/byang chub sems dpa' de ni chags pa med pa'i ye shes la mngon par phyogs pa'i shes rab kyi pha rol tu phyin pa la gnas pa mngon du gyur pas mngon par 'du byed pa med pa nyid la sems dga' ba yin gyi/_mngon par mtho ba'i
[\[208b\]]
[\[208b.1\]]mngon par 'du byed pa la ni ma yin te/_de la mngon par dga' ba'i gnyen por de dag rnam par gzhag go/_/thabs dang shes rab kyi ye shes ni chos la bdag med pa'i ye shes sems can la lta ba dang bcas pa'o/_/lam gzhan rtsom pa'i khyad par ni gnyen pos yongs su zin
[\[208b.2\]]pa mngon par mtho ba'i lam mo/_/de ni 'jig rten las 'das pa'i gzhan dang /_'jig rten pa'i mngon par mtho ba'i lam las gzhan du gyur pa'o/_/yon tan rnam pa bzhis khyad par du 'phags pa ste/_ji ltar 'dod pa dang /_ji srid 'dod pa'i bar du longs spyod dang /_lus
[\[208b.3\]]kyi khyad par thob pa'i rgyu bsod nams sogs pas longs spyod dang /_lus kyi khyad par gyi rgyu nyid ni gang gi phyir stong pa nyid dang /_mtshan ma med pa dang /_smon pa med pa shin tu bsgom [#]pa'i yid dang ldan la/_bsod nams kyi tshogs chen po bsogs pa yin zhes gsungs pa'o/_/de ltar
[\[208b.4\]]khyad par thob pa tshad med pa bsgoms pas sems can rnams la log par mi sgrub pa'i phyir/_nyes par [#]spyod pa las kun du bsrung ba'i rgyu nyid ni gang gi phyir bdag med pa dang /_srog med pa dang gang zag med pa'i chos rnams la yang 'jug la tshad med pa bzhi mngon par sgrub pa yang mi
[\[208b.5\]]gtong ba yin zhes gsungs pa'o/_/bsod nams kyi rang bzhin gyi chos kyi tshogs mngon par 'du byed pa pha rol tu phyin pa rnams legs par byed pas/_de'i khyad par 'thob pa'i rgyu 'phel ba'i phyir/_dge ba'i rtsa ba kun du bsrung ba'i [#]rgyu nyid ni gang gi phyir/_bsod nams kyi chos kyi
[\[208b.6\]]tshogs pha rol tu phyin pa mngon par 'du bya ba yang mngon par 'du byed la/_chos gang la yang mngon par zhen pa med pa yin zhes gsungs pa'o/_/sems can la phan 'dogs pa'i rgyu nyid ni sems can la phan 'dogs pa de yang sgo [#]bdun nas rig par bya ste/_gtso bo dang mthun par byed pas
[\[208b.7\]]gtso bos sems can gzhan 'dul ba'i phyir bsam [#]bzhin du srid par skye ba [#]yongs su 'dzin pa ni/_gang gi phyir khams gsum pa thams cad las dben par [#]gyur pa yang thob la/_khams gsum pa'i rgyan [#]rnam par sgrub pa mngon par bsgrub [#]pa yang mngon par sgrub pa yin no zhes gsungs
[\[209a\]]
[\[209a.1\]]pa'o/_/kun nas dkris pa dang /_bag la nyal 'gags pas shin tu zhi zhing nye bar zhi bas nyon mongs pa rab tu zhi bar bya ba'i phyir gnyen po ston pa ni/_gang gi phyir nyon mongs pa dang 'bar ba thams cad dang bral bas shin tu zhi zhing nye bar zhi ba yang yin la/_sems
[\[209a.2\]]can thams cad kyi 'dod chags dang /_zhe sdang dang gti mug gi nyon mongs pa 'bar ba [#]rab tu zhi bar bya ba mngon par bsgrub pa yang mngon par sgrub [#]pa yin zhes gsungs pa'o/_/sa lnga pa las gnod pa rnam pa bzhi bstan pa gang yin pa'i gnod pa zhi bar byed pa ni gang gi phyir/_sgyu ma dang /_
[\[209a.3\]]rmi lam dang /_mig yor dang /_sgra brnyan dang /_chu zla dang /_gzugs brnyan dang sprul pa'i rang bzhin lta bur gnyis su med par yang khong du chud la/_las bya ba rnam par phye ba tshad med pa'i bsam pa mngon par bsgrub pa [#]yang mngon par sgrub pa yin zhes gsungs pa'o/_/
[\[209a.4\]]chos mnyan pa'i phyir 'khor gyi dkyil 'khor rnams su 'du bar byed pa ni gang gi phyir/_zhing gi tha gru nam mkha' dang mnyam par shin tu bsgom pa'i yid dang yang ldan la/_sangs rgyas kyi zhing gi rgyan rnam par sgrub pa mngon par bsgrub [#]pa yang mngon par sgrub pa yin zhes gsungs pa'o/_/
[\[209a.5\]]lta [#]ba dang /_mnyan [#]pa dang /_bsnyen bkur bya ba dang mchod par sbyor ba rnams kyi bsod nams 'phel bar byed pa ni/_gang gi phyir sangs rgyas thams cad chos kyi sku'i rang bzhin du yang 'jug la/_gzugs dang /_mtshan dang dpe byad bzang po'i rgyan rnam par bsgrub [#]pa yang mngon par
[\[209a.6\]]sgrub [#]pa yin zhes gsungs pa'o/_/chos kyi 'khor lo bskor ba ni gang gi phyir/_de bzhin gshegs pa'i gsung [#]brjod du med cing sgra dbyangs dang bral te/_rang bzhin gyi [#]zhi bar yang mos la dbyangs dang yan lag thams cad rnam par phye bas rnam par dag pa'i rgyan mngon par bsgrub [#]pa yang mngon
[\[209a.7\]]par sgrub pa yin zhes gsungs pa'o/_/dris pa lung ston pa ni gang gi phyir sangs rgyas bcom ldan 'das dus gsum mtshan nyid gcig tu thugs su chud pa la yang 'jug la sems can gyi [#]bsam pa brjod [#]pa'i phyir/_bskal pa 'grangs pa'i mtshan nyid tha dad pa shes pa la yang 'jug pa yin te
[\[209b\]]
[\[209b.1\]]zhes gsungs pa'o/_/de dag ni lam gzhan rtsom pa'i khyad par bcu po gnyen po yongs su 'dzin pa dang bcas pa yin no/_/de dag gnyen po yongs su 'dzin pa ni stong pa nyid la sogs pa shin tu bsgoms pa dang /_bdag med pa'i chos la 'jug pa la sogs pas ci rigs par shes
[\[209b.2\]]par bya'o/_/'di dag snang bar gyur pas sa 'di la gnas pa yin te/_gang gi phyir kye rgyal ba'i sras dag thabs dang shes rab kyis [#]mngon par sgrub [#]pa'i lam gzhan rtsom pa'i khyad par bcu po de dag gis byang chub sems dpa' byang chub sems dpa'i sa drug pa las rnam par dbye ba
[\[209b.3\]]shin tu byas pas byang chub sems dpa'i sa bdun pa gnon to/_/kye rgyal ba'i sras dag de ltar byang chub sems dpa' sems dpa' chen po lam gyi tshogs thabs dang shes rab kyis mngon par sgrub pa'i lam gzhan rtsom pa'i khyad par bcu po snang bar gyur pa de dag mngon par
[\[209b.4\]]bsgrubs pas/_byang chub sems dpa'i sa bdun pa non zhes bya ste zhes gsungs pa'o/_/de ltar re zhig mngon par 'du byed pa med pa [#]la mngon par dga' ba'i gnyen po rnam par gzhag pas sa bdun pa rnam par gzhag par rig par bya'o/_/de'i 'og tu de'i rnam par g.yeng ba'i
[\[209b.5\]]gnyen po rnam pa gnyis su rig par bya ste/_tshad med pa'i rnam pa bsgom pa dang /_mngon par 'du byed pa med pa'i lam la sbyar ba'o/_/de la tshad med pa'i rnam pa bsgom pa ni/_gang gi don du byed pa dang /_gnas gang yin pa dang /_gang gi [#]dang /_ji lta bu dang /_gang du dang /_
[\[209b.6\]]de dag tha dad pas rnam pa bcur rig par bya'o/_/de la gang dag gi [#]don du byed pa zhes bya ba ni sems can tshad med pa de dag yongs su smin par byed pa dang /_gdul bya'i las tshad med pa byed pa ste/_gang gi phyir byang chub sems dpa'i sa bdun pa la gnas pa'i byang chub sems
[\[209b.7\]]dpa' de sems can gyi khams tshad med pa la yang 'jug la/_sangs rgyas bcom ldan 'das rnams kyis [#]sems can yongs su smin par mdzad pa dang /_'dul ba'i phrin [#]las tshad med pa la [#]'jug go zhes gsungs pa'o/_/gnas gang yin zhes bya ba ni 'jig rten gyi [#]khams tshad
[\[210a\]]
[\[210a.1\]]med pa dag na sangs rgyas kyi zhing yongs su dag pa la brten pa ste/_gang gi phyir 'jig rten gyi khams mang po tshad med pa la yang 'jug la/_sangs rgyas bcom ldan 'das rnams kyis [#]zhing yongs su dag pa la yang [#]'jug go zhes gsungs pa'o/_/gang gis zhes
[\[210a.2\]]bya ba la chos tha dad pa nyid dang /_ye shes tshad med pa mngon par rtogs pa ni gang gi phyir chos tha dad pa tshad med pa la yang 'jug la/_sangs rgyas bcom ldan 'das rnams kyi ye shes mngon par rdzogs par thugs su chud pa tshad med pa la yang 'jug go zhes gsungs pa'o/_/bskal
[\[210a.3\]]pa 'grangs pa dang /_dus gsum tshad med par rtogs pas ni gang gi phyir bskal pa 'grangs pa tshad med pa rtogs pa la yang 'jug la/_sangs rgyas bcom ldan 'das rnams kyi dus gsum thugs su chud pa tshad med pa la yang 'jug go zhes gsungs pa'o/_/ji lta bu zhes bya ba
[\[210a.4\]]ni rnam pa gsum ste/_lha tha dad pa la mos pa rnams la lus dang sems 'dra bar 'jug pas/_de dag la [#]mos pa bzlog pa ni gang gi phyir/_sems can gyi mos pa tha dad pa'i khyad par tshad med pa la yang 'jug la/_sangs rgyas bcom ldan 'das rnams kyi ming dang gzugs kyi sku tha
[\[210a.5\]]dad pa bstan pa tshad med pa la yang 'jug go zhes gsungs pa'o/_/sngon gyi [#]bsam pa las byung ba'i dbang po rtul po dang /_'bring dang rnon po rnams la ci rigs par chos ston pa ni gang gi phyir sems can rnams kyi bsam [#]pas dbang po tha dad pa tshad med pa la yang 'jug la/_sangs rgyas
[\[210a.6\]]bcom ldan 'das rnams kyi gsung brjod pas sems can gzhan tshim par mdzad pa tshad med pa la yang 'jug go zhes gsungs pa'o/_/sems can rnams kyi spyod pa ji lta ba [#]bzhin du gnyen po'i gdams ngag rjes su ston pa ni/_gang gi phyir sems can rnams kyi [#]sems kyi spyod pa tha
[\[210a.7\]]dad pa tshad med pa la yang 'jug la/_sangs rgyas bcom ldan 'das rnams kyi ye shes rab 'byam [#]tshad med pa rjes su rtog pa la yang 'jug go zhes gsungs pa'o/_/gang du zhes bya ba ni theg pa gsum la ste/_de la nyan thos kyi theg pa la ni gang gi phyir nyan thos kyi theg pas nges par
[\[210b\]]
[\[210b.1\]]'byung ba la mos pas tshad med pa la yang 'jug la/_sangs rgyas bcom ldan 'das rnams kyi lam bstan pa tshad med pa la 'jug pa la yang mos so zhes gsungs pa'o/_/rang sangs rgyas kyi theg pa la ni gang gi phyir rang sangs rgyas kyi theg pa la [#]yang dag par sgrub [#]pa 'grub pa
[\[210b.2\]]la yang 'jug la/_sangs rgyas bcom ldan 'das rnams kyi ye shes zab mo'i sgor 'jug pa bstan pa tshad med pa la yang [#]'jug go zhes gsungs pa'o/_/theg pa chen po la ni gang gi phyir byang chub sems dpa' rnams kyi byang chub sems dpa'i spyod pa la sbyor [#]ba'i tshad med pa la
[\[210b.3\]]yang 'jug la/_sangs rgyas bcom ldan 'das rnams kyi [#]theg pa chen po yang dag par sgrub pa la 'jug pa bstan pa tshad med pa la yang 'jug go zhes gsungs pa'o/_/de ltar de'i rnam par g.yeng ba'i gnyen po tshad med pa'i rnam pa bsgom pa bcu bstan nas/_mngon par 'du byed pa
[\[210b.4\]]med pa'i lam la sbyor ba ston te/_gang gi phyir [#]'di snyam du sems te/_de bzhin gshegs pa dgra bcom pa yang dag par rdzogs pa'i sangs rgyas rnams kyi yul de ni de ltar tshad med pa ste/_de ni bskal pa byed ba khrag khrig 'bum phrag ji snyed pa de snyed kyis kyang bgrang [#]bar sla ba ma yin te/_
[\[210b.5\]]sangs rgyas bcom ldan 'das rnams kyi yul de bdag gis yang dag par bskyed par bya'o/_/lhun gyis grub pa dang /_rtog pa med pa dang /_rnam par rtog pa med par yongs su rdzogs par bya'o zhes gsungs pa'o/_/de la ngo bo nyid dang bye brag la rnam par rtog pa med pas lhun gyis grub pa
[\[210b.6\]]nyid de rtog pa med pa dang /_rnam par rtog pa med pa zhes bya ba'i tshig 'og ma gnyis kyis ston to/_/de ltar legs par so sor brtag [#]pa'i ye shes dang /_mngon par shes pa dang ldan zhing rtag par rgyun du mngon par brtson pa de/_thabs dang shes rab kyis yongs su bsgom pa'i lam
[\[210b.7\]]gzhan rtsom pa'i khyad par rnams la mi g.yo ba'i tshul gyis shin tu gnas pa yin no zhes bya ba ni de'i rnam par g.yeng ba'i gnyen po yin pa'i phyir ro/_/de ltar de'i [#]rnam par g.yeng ba'i gnyen po rnam par gzhag pas sa 'di bstan nas zung du 'brel pa'i lam 'thob pa rnam par gzhag pa
[\[211a\]]
[\[211a.1\]]rnam pa bzhis ston te/_gnyis cig car dang /_rgyun chags su 'byung ba dang /_mos pa rnam par dag pa'i khyad par dang /_don chen po byed pa dang /_byang chub kyi phyogs rab tu dbye ba'o/_/de [#]skad cig gcig la zhi gnas dang lhag mthong gi lam mngon sum
[\[211a.2\]]du byed pas gnyis cig car 'byung bar rig par bya'o/_/spyod pa'i lam thams cad du de dang ldan pas rgyun chags su 'byung ba ste/_gang gi phyir de skad cig [#]gcig la yang lam mngon par sgrub cing mi ldang ste/_de 'gro'am/_'greng ngam/_'dug gam/_nyal lam/_rmi lam na
[\[211a.3\]]yang ye shes de lta bu la mngon par brtson pa [#]yin zhes gsungs pa'o/_/sgrib pa med pas mos pa rnam par dag pa'i khyad par ni gang gi phyir sgrib pa med pas spyod lam thams cad la gnas shing /_'du shes yid la bya ba rnam pa de lta bu dag dang mi 'bral ba yin no zhes gsungs pa'o/_/
[\[211a.4\]]de la ye shes tshad med pa de dag la bkra bar byed pa'i phyir 'du shes so/_/mngon du 'dun par byed pa'i phyir yid la byed par rig par bya'o/_/sems can re re la pha rol tu phyin pa bcu yang dag par sgrub pa'i don chen po byed pa ste/_gang gi phyir de'i sems bskyed [#]pa re re la yang byang chub
[\[211a.5\]]sems dpa'i pha rol tu phyin pa bcu dang /_byang chub sems dpa'i sa bcu yang dag par sgrub pa yang dag par 'grub bo/_/de ci'i phyir zhe na/_'di ltar byang chub sems dpa' ni snying rje chen po sngon du btang ba'i sems bskyed pa 'byung ba re re thams cad kyang sangs rgyas kyi chos yang dag par
[\[211a.6\]]sgrub pa dang /_de bzhin gshegs pa'i ye shes su yongs su bsngo ba'i phyir te/_de la sangs rgyas kyi ye shes yongs su tshol zhing /_sems can rnams la dge ba'i rtsa ba gtong ba gang yin pa de ni de'i sbyin pa'i pha rol tu phyin pa'o/_/nyon mongs pa'i yongs su [#]gdung ba thams cad rab tu
[\[211a.7\]]zhi ba gang yin pa de ni de'i tshul khrims kyi pha rol tu phyin pa'o/_/snying rje dang byams pa sngon du 'gro bas sems can thams cad la gnod par mi byed pa gang yin pa de ni de'i bzod pa'i pha rol tu phyin pa'o/_/gong nas gong du rtsom pas dge ba'i chos kyis mi ngoms pa gang yin pa de ni de'i brtson
[\[211b\]]
[\[211b.1\]]'grus kyi pha rol tu phyin pa'o/_/thams cad mkhyen pa'i ye shes mngon sum du bya ba'i lam las mi 'phyar ba gang yin pa de ni de'i bsam gtan gyi pha rol tu phyin pa'o/_/rang bzhin gyis skye ba med pa mngon sum du bya bar bzod pa gang yin pa de ni de'i shes rab kyi pha rol
[\[211b.2\]]tu phyin pa'o/_/ye shes kyis [#]tshad med par mngon par sgrub pa gang yin pa de ni de'i thabs la mkhas pa'i pha rol tu phyin pa'o/_/ye shes kyis [#]gong nas gong du mngon par sgrub pa gang yin pa de ni de'i smon lam gyi pha rol tu phyin pa'o/_/phas kyi rgol ba dang bdud kyi tshogs thams cad
[\[211b.3\]]kyis lam gyi [#]rgyun mi chod pa gang yin pa de ni de'i stobs kyi [#]pha rol tu phyin pa'o/_/chos thams cad ji lta ba bzhin du nges par rtog [#]pa gang yin pa de ni de'i ye shes kyi pha rol tu phyin pa'o zhes gsungs pa'o/_/de la thabs la mkhas pa'i pha rol tu phyin pa ni ye shes kyi tshad med par mngon par
[\[211b.4\]]sgrub pa ste/_yongs su bsngo ba'i khyad par gyi [#]ye shes gang gis sbyin pa la sogs pa tshad med pa mngon par sgrub bo/_/smon lam gyi pha rol tu phyin pa ni ye shes kyis gong nas gong du mngon par sgrub pa ste/_skye ba'i khyad par yongs su 'dzin pas ye shes gang gis sbyin pa la sogs pa
[\[211b.5\]]gong nas gong du mngon par bsgrub [#]bo/_/stobs kyi pha rol tu phyin pa ni phas kyi rgol ba dang /_bdud kyi tshogs thams cad kyis lam gyi rgyun mi chod pa ste/_lam gang gis sbyin pa la sogs pa'i mi mthun pa'i phyogs pham par byed pa'o/_/ye shes kyi pha rol tu phyin pa ni chos thams cad la
[\[211b.6\]]ji lta ba bzhin du nges par rtog pa ste/_sems can yongs su smin par bya ba'i phyir ye shes gang gis sbyin pa la sogs pa'i rab tu dbye ba rnam pa thams cad shes pa'o/_/byang chub kyi phyogs pa [#]rab tu dbye ba yang rnam pa bzhir rig par bya ste/_theg pa chen por gtogs pa'i phyir pha rol tu phyin
[\[211b.7\]]pa rnams su dbye ba ni gang gi phyir/_kye rgyal ba'i sras dag de ltar na byang chub sems dpa'i sa ring du song ba la gnas pa'i byang chub sems dpa' de'i pha rol tu phyin pa de dag skad cig re re la yongs su rdzogs par 'gyur ro zhes gsungs pa'o/_/sems can yongs su smin par byed par gtogs
[\[212a\]]
[\[212a.1\]]pa'i phyir bsdu ba'i dngos po rnams su dbye ba ni gang gi phyir/_bsdu ba'i dngos po bzhi yang yongs su rdzogs par 'gyur ro zhes gsungs pa'o/_/nyon mongs pa'i sgrib pa rnam par dag par byed par gtogs pa'i phyir gnas dang byang chub kyi phyogs pa dang /_rnam par
[\[212a.2\]]thar ba'i sko rnams su dbye ba ni gang la gnas nas gang zhig bsgoms te/_sgo gang gis rnam par dag par 'gyur bya [#]ste/_gang gi phyir gnas bzhi dang byang chub kyi phyogs pa'i chos sum cu rtsa bdun dang /_rnam par thar ba'i sgo gsum yang yongs su rdzogs par 'gyur to zhes
[\[212a.3\]]gsungs pa'o/_/shes bya'i sgrib ba rnam par dag par byed par [#]gtogs pa'i phyir/_byang chub kyi yan lag gi chos thams cad du [#]dbye ba ni gang gi phyir/_mdor na byang chub kyi yan lag gi chos thams cad skad cig re re la yongs su rdzogs par 'gyur ro zhes gsungs pa'o/_/de ltar
[\[212a.4\]]zung du 'brel pa'i lam thob [#]pa rnam par gzhag pa bstan nas/_sa snga phyi las khyad par rnam par gzhag pa ni sa 'og ma dang /_gong ma bas khyad zhugs pa dang /_dma' ba gnyis kyis sa bdun pa'i khyad par rnam par gzhag par rig par bya'o/_/khyad zhugs pa ji lta bu zhe na/_sbyor
[\[212a.5\]]ba las byung ba'i spyod pa yongs su rdzogs pa'i phyir te/_de nyid kyi phyir ye shes dang /_mngon par shes pa'i spyod pa gnon te/_gang gi phyir de skad ces smras pa dang /_byang chub sems dpa' rnam par grol ba'i zla bas byang chub sems dpa' rdo rje'i snying po la 'di skad ces smras so/_/
[\[212a.6\]]kye rgyal ba'i sras ci byang chub sems dpa'i sa bdun pa 'di nyid la gnas pa'i byang chub sems dpa'i byang chub kyi yan lag thams cad skad cig re re la yongs su rdzogs par 'gyur ram/_'on te sa bcu po thams cad la yang [#]de bzhin du yongs su rdzogs par 'gyur/_byang chub sems dpa'
[\[212a.7\]]rdo rje'i snying pos smras pa/_kye rgyal ba'i sras byang chub sems dpa'i sa bcu po thams cad la yang byang chub sems dpa'i byang chub kyi yan lag rnams yongs su rdzogs par lta [#]'gyur te/_byang chub sems dpa'i sa bdun pa 'di la lhag par yongs su rdzogs par 'gyur ro/_/de ci'i phyir zhe
[\[212b\]]
[\[212b.1\]]na/_kye rgyal ba'i sras byang chub sems dpa' rnams kyis 'di ni sbyor ba las byung ba'i spyod pa yongs su rdzogs par byed bas ye shes dang /_mngon par shes pa'i spyod pa gnon pa'i phyir ro zhes gsungs pa'o/_/de la mngon par shes pa ni lnga'o/_/ye shes ni ji skad du bstan par rig
[\[212b.2\]]par bya'o/_/ji ltar nas 'di la sbyor ba las byung ba'i spyod pa yongs su rdzogs pa yin zhe na/_de ma yin pa'i 'jig rten las 'das pa dang /_'jig rten pa'i lam las khyad par du 'phags pa'i lam mngon par sgrub pa'i phyir ro/_/de nyid kyi phyir 'di la sangs rgyas kyi chos thams cad
[\[212b.3\]]yang dag par bskyed pas byang chub kyi yan lag rnams yongs su rdzogs par byed de/_gang gi phyir kye rgyal pa'i sras byang chub sems dpa'i sa dang po la ni smon lam thams cad la lhag par dmigs pas/_byang chub kyi yan lag rnams yongs su rdzogs par 'gyur ro/_/gnyis pa la ni
[\[212b.4\]]sems kyi dri ma bsal bas so/_/gsum pa la ni smon lam rnam par 'phel ba dang /_chos kyi snang ba thob pas so/_/bzhi pa la ni lam la zhugs pas so/_/lnga pa la ni 'jig rten gyi bya ba dang mthun par 'jug pas so/_/drug pa la ni chos zab mo'i sgor 'jug pas so/_/byang chub
[\[212b.5\]]sems dpa'i sa bdun pa 'di la ni sangs rgyas kyi chos thams cad yang dag par bskyed pas byang chub kyi yan lag rnams yongs su rdzogs par 'gyur ro zhes gsungs pa'o/_/da ltar sa 'og ma las khyad zhugs pas snga phyi las khyad par rnam par gzhag par rig par bya'o/_/sa 'og ma
[\[212b.6\]]las dma' ba ji lta bu zhe na/_ye shes mngon par sgrub pa la sbyor ba'i yan lag rnams 'bad pa dang bcas pas yongs su rdzogs par byed pa ste/_gang gi phyir de ci'i phyir zhe na/_byang chub sems dpa'i sa dang po nas bzung ste/_byang chub sems dpa'i sa bdun pa'i bar du byang chub
[\[212b.7\]]sems dpas ye shes dang mngon par shes pa mngon par bsgrub [#]pa la sbyor ba'i yan lag gang dag mngon par bsgrub pa de dag ni byang chub sems dpa'i sa brgyad pa yan chad lhun gyis [#]grub par yongs su 'grub po/_/kye rgyal ba'i sras dag [#]'di lta ste/_dper na kun nas nyon mongs pa la
[\[213a\]]
[\[213a.1\]]rnam par dag pa'i 'jig rten gyi khams dang /_shin tu yongs su dag pa'i 'jig rten gyi khams gnyis kyis 'jig rten gyi khams kyi bar ni mngon par shes pa'i stobs bskyed pa chen po ma gtogs par gya chom [#]du 'da' bar mi nus so/_/kye rgyal ba'i sras de bzhin
[\[213a.2\]]du byang chub sems dpa'i spyod pa 'dres pa las yongs su dag pa la [#]yang smon lam dang /_thabs dang /_shes rab dang mngon par shes pa'i stobs bskyed pa chen po ma gtogs pa gya tshom [#]du 'da' bar mi nus so zhes gsungs pa'o/_/byang chub sems dpa' rnam par grol [#]ba'i zla
[\[213a.3\]]bas smras pa/_kye rgyal ba'i sras ci byang chub sems dpa'i sa bdun pa la byang chub sems dpa'i spyod pa nyon mongs pa'i spyod pas kun nas nyon mongs par shes par bya ba yin nam/_byang chub sems dpa' rdo rje'i snying pos smras pa/_kye rgyal ba'i sras byang chub sems dpa'i sa dang po
[\[213a.4\]]kho na nas bzung [#]ste/_byang chub sems dpa'i spyod pa thams cad ji ltar 'tsham pa'i lam dang mthun pa nyid du byang chub tu yongs su bsngos pa'i dbang gis nyon mongs pa'i skyon dang bral bar shes par bya ste/_de tsam gyis nas bdun po rnams la nyon mongs pa'i spyod pa las shin tu 'das
[\[213a.5\]]zhes ni mi bya'o zhes bya ba ni de ltar sa 'di ni kun nas nyon mongs pa dang /_rnam par byang ba zhes bya ste/_nyon mongs pa spyod pa'i phyir ni ma yin no/_/ji ltar 'tsham pa'i lam dang mthun pa nyid ces bya ba ni sa de dang de ni [#]ji ltar 'tsham pa'i lam la ltos pa'i phyir ro/_/'khor los sgyur ba'i
[\[213a.6\]]dpes ni tshangs pa'i 'jig rten du skyes pas 'khor los sgyur ba mi'i lus las 'das pa ltar/_sa brgyad pa la rnam par smin pa las byung ba'i lam 'thob pa'i phyir kun nas nyon mongs pa'i nyes pa las shin tu 'das pa nyid du yongs su ston te/_gang gi phyir kye rgyal ba'i sras 'di lta ste dper
[\[213a.7\]]na 'khor los sgyur [#]ba'i rgyal po ni/_lha'i glang po [#]rin po che la zhon zhing gling bzhi dag tu yang 'gro'o/_/mi'i sdug bsngal dang /_dbul ba dang kun nas nyon mongs pa rnams kyang rab tu shes te/_nyes pa de dag gis gos pa yang ma yin mod kyi/_de tsam gyis mi'i lus las shin tu 'das pa
[\[213b\]]
[\[213b.1\]]yang ma yin te/_gang gi tshe ma'i lus spangs nas tshangs pa'i 'jig rten du skyes par gyur pa de'i tshe/_tshangs pa'i gzhal med khang na gnas te/_stong gi 'jig rten gyi khams kyang mthong zhing rnam par rgyu la tshangs pas snang ba yang ston te/_mi zhes kyang mi brjod do/_/kye rgyal ba'i
[\[213b.2\]]sras de bzhin du byang chub sems dpa'i sa dang po nas bzung ste/_byang chub sems dpa' pha rol tu phyin pa'i theg pa [#]la zhon zhing 'gro ba thams cad du rgyu ba'i tshe/_kun nas nyon mongs pa'i nyes pa rnams kyang rab tu shes te yang dag pa'i lam du zhugs pas kun nas nyon mongs pa
[\[213b.3\]]de dag gis kyang mi gos kyi/_de tsam gyis [#]sa bdun po rnams la nyon mongs pa'i nyes pa rnams las yang dag par 'das zhes ni mi bya ste/_gang gi tshe sbyor ba las byung ba'i spyod pa spangs nas sa bdun pa nas sa brgyad pa non par gyur pa de'i tshe byang chub sems dpa'i theg pa rnam
[\[213b.4\]]par dag pa la zhon te/_'gro ba thams cad du rgyu zhing kun nas nyon mongs pa'i nyes pa [#]rnams kyang rab tu shes te/_shin tu 'das pas de dag gis gos par gyur ces mi bya'o zhes gsungs pa'o/_/sa 'di ni rnam par smin pa la mi gnas pa'i phyir dang /_lam mngon par 'du byed
[\[213b.5\]]pa [#]dang bcas pas bsam pa yongs su ma rdzogs pa'i phyir/_nyon mongs pa med pa zhes mi bya'i/_de las bzlog pa'i phyir gong ma rnams la ni mi [#]brjod de/_gang gi phyir kye rgyal ba'i sras byang chub sems dpa'i sa bdun pa 'di la gnas pa'i byang chub sems dpa' ni lhag par 'dod
[\[213b.6\]]chags la sogs pa nyon mongs pa'i tshogs thams cad las kyang shin tu 'das te/_byang chub sems dpa'i sa ring du song ba 'di la spyod pa'i byang chub sems dpa' de ni nyon mongs pa dang bcas pa zhes kyang mi bya/_nyon mongs pa med pa zhes kyang mi bya'o/_/de ci'i phyir zhe na/_nyon
[\[213b.7\]]mongs pa rnams kun du mi 'byung bas nyon mongs pa dang bcas pa zhes mi bya'o/_/de bzhin gshegs pa'i ye shes mngon par 'dod pa dang /_bsam pa yongs su ma rdzogs pas nyon mongs pa med pa zhes kyang mi bya'o zhes gsungs pa'o/_/de ltar sa snga phyi las khyad par rnam par gzhag
[\[214a\]]
[\[214a.1\]]pa bstan nas/_las rnam par dag pa dang /_ting nge 'dzin gyi khyad par 'thob pa dang /_sa las yang dag par 'da' ba dang /_gnas pa'i khyad par 'thob pa dang /_rnam pa bzhis sa 'di'i zung du 'brel pa'i lam gyi [#]'bras bu rnam par gzhag pa yongs
[\[214a.2\]]su ston to/_/de la las rnam par dag pa ni rnam pa bzhis yongs su ston te/_tshul khrims rnam par dag pa'i khyad par ni gang gi phyir/_byang chub sems dpa'i sa bdun pa 'di la gnas pa'i byang chub sems dpa' de ni lhag pa'i bsam pa yongs su dag pa'i lus kyi las dang ldan
[\[214a.3\]]pa yin/_lhag pa'i bsam pa yongs su dag pa'i ngag gi las dang ldan pa yin/_lhag pa'i bsam pa yongs su dag pa'i yid kyi las dang ldan pa yin no/_/de mi dge ba'i las kyi lam gang dag de bzhin gshegs pas smad pa de dag las thams cad kyi thams cad du yang dag par
[\[214a.4\]]'das pa yin/_dge ba'i las kyi lam gang dag de bzhin gshegs pa dgra bcom pa yang dag par rdzogs pa'i sangs rgyas kyis bka' stsal pa de dag la rtag par rgyun du rjes su 'jug pa yin no zhes gsungs pa'o/_/'jig rten pa'i shes pa rnam par dag pa'i khyad par ni gang gi
[\[214a.5\]]phyir byang chub sems dpa'i sa lnga pa la 'jig rten pa'i bzo'i gnas dang /_las kyi gnas gang dag mngon par bsgrubs pa de dag thams cad kyang 'dir lhun gyis grub pa nyid du 'byung ngo /_/de bzhin gshegs pa dgra bcom pa yang dag par rdzogs pa'i sangs rgyas dang /_byang chub
[\[214a.6\]]sems dpa'i sa brgyad pa yan chad la gnas pa'i byang chub sems dpa' rnams ma gtogs par de stong gsum gyi stong chen po'i 'jig rten gyi khams su slob dpon du grags pa yin te zhes gsungs pa'o/_/bsam pa dang sbyor bas mnyam pa med pa'i lus kyi khyad par 'thob pa ni gang
[\[214a.7\]]gi phyir/_de dang bsam pa'am sbyor ba mnyam pa su yang med do zhes gsungs pa'o/_/bsam gtan la sogs pa mngon sum du byed pa'i khyad par gyis nus pa'i khyad par 'thob pa ni/_gang gi phyir bsam gtan rnams dang /_ting nge 'dzin rnams dang /_snyoms par 'jug pa rnams
[\[214b\]]
[\[214b.1\]]dang /_mngon par shes pa rnams dang /_rnam par thar pa rnams gang [#]yin pa de dag kyang bsgom pa'i sgo'i tshul gyis thams cad kyi thams cad du de la mngon du 'gyur ro/_/'on kyang de tsam gyis byang chub sems dpa'i sa brgyad pa la ji lta ba bzhin du rnam par smin pa yongs su grub
[\[214b.2\]]pa ni ma yin no/_/'di ltar byang chub sems dpa'i sa bdun pa 'di la gnas pa'i byang chub sems dpa' de'i sems bskyed pa thams cad la shes rab dang thabs bsgom pa'i stobs yongs su rdzogs par 'gyur te/_de bas kyang shas cher byang chub kyi yan lag thams cad yongs su rdzogs
[\[214b.3\]]pa 'thob bo zhes gsungs pa'o/_/de la bsam gtan rnams ni sems can yongs su smin par bya ba'i phyir dang /_zhi ba'i bde ba la gnas par bya ba'i phyir/_ting nge 'dzin dang snyoms par 'jug pa rnams kyis mngon par shes pa dang /_rnam par thar pa mngon par bsgrub pa'i gnas
[\[214b.4\]]yin te/_'gog pa dang /_snyoms par 'jug pa dang go rims bzhin no/_/de ltar zung du 'brel ba'i lam gyi 'bras bu rnam pa bzhi las yang dag par 'das pa yongs su bstan nas ting nge 'dzin gyi khyad par 'thob pa ting nge 'dzin rnam pa bcus yongs su ston te/_de yang rnam par mi
[\[214b.5\]]rtog pa dang /_rnam par mi [#]rtog pa'i don las brtsam [#]pa ni gang gi phyir de byang chub sems dpa'i sa bdun pa 'di la gnas pa'i tshe/_byang chub sems dpa'i ting nge 'dzin rnam par dbye ba shin tu rnam par phye ba zhes bya ba la snyoms par 'jug pa ste/_don shin tu bsam [#]pa zhes bya ba zhes
[\[214b.6\]]gsungs pa'o/_/tshig gcig la don gyi khyad par du mar 'byed pa ni gang gi phyir/_khyad par ni [#]blo gros zhes bya ba gsungs pa'o/_/don gcig la [#]rnam grangs du mar ston pa ni gang gi phyir/_rab tu dbye ba'i don gyis [#]mdzod ces bya ba gsungs pa'o/_/rig pa thams cad kyi gnas shes pa ni gang
[\[214b.7\]]gi phyir/_don ji lta ba bzhin du rnam par 'byed pa zhes bya ba zhes gsungs pa'o/_/de bzhin nyid la dmigs te/_rtsa ba bstan [#]pas nyon mongs pa'i sgrib pa rnam par dag pa ni gang gi phyir/_rtsa ba shin tu gnas pas brtan pa zhes bya ba zhes gsungs pa'o/_/sgrib pa rnam pa bzhi rnam par sbyong
[\[215a\]]
[\[215a.1\]]ba'i phyir shes bya'i sgrib pa rnam par dag pa las brtsams par rig par bya ste/_sgrib pa rnam pa bzhi la yon tan khyad par can la sgrib [#]pa de'i gnyen por ye shes dang mngon par shes pa'i sgo zhes bya ba zhes gsungs pa'o/_/chags pa med pa'i ye shes la sgrib pa de'i
[\[215a.2\]]gnyen por chos kyi dbyings yongs su sbyong bar byed pa zhes bya ba zhes gsungs pa'o/_/sangs rgyas kyi chos zab cing rgya che ba la zhum pa'i sgrib pa de'i gnyen por de bzhin gshegs pa'i phan yon zhes bya ba zhes gsungs pa'o/_/mi gnas pa'i lam la sgrib pa ni gang gi phyir/_byang chub
[\[215a.3\]]sems dpa'i ting nge 'dzin don sna tshogs kyi mdzod 'khor ba dang mya ngan las 'das pa'i sgo zhes bya ba la snyoms par 'jug ste zhes gsungs pa'o/_/don sna tshogs kyi mdzod ces bya ba ni dge ba'i rtsa ba sna tshogs su rig [#]par bya'o/_/de dag la sogs pa ye shes dang mngon par shes pa chen
[\[215a.4\]]po'i sgo'i ting nge 'dzin sa yongs su sbyong bar byed pa 'bum phrag bcu tshang ba la snyoms par 'jug go/_/de thabs dang shes rab kyis yongs su sbyong ba'i [#]ting nge 'dzin de dag thob nas snying brtse ba dang /_snying rje'i stobs kyis [#]nyan thos dang rang sangs rgyas kyis las yang dag par 'das pa yin
[\[215a.5\]]no/_/shes rab dang ye shes kyis rnam par dpyad pa'i sa yang mngon du gyur pa yin no zhes bya ba de la nyan thos dang /_rang sangs rgyas kyis las yang dag par 'das pa ni thabs dang shes rab bsgom pa'i stobs dang /_snying rje'i stobs dang rnam pa gnyis kyis yongs su ston to/_/shes rab
[\[215a.6\]]dang ye shes kyis rnam par dpyad pa'i sa zhes bya ba ni brgyad pa'o/_/mngon du gyur pa yin no zhes bya ba ni nye bar gyur pa'o/_/der ni zhi gnas dang lhag mthong gi lam grub pa yin te/_rnam par dpyad pa 'ba' zhig tu zad do/_/yang dag par 'das pa de yang las kyi khyad par gyis rab tu ston te/_
[\[215a.7\]]gang gi phyir byang chub sems dpa'i sa bdun pa 'di la gnas pa'i byang chub sems dpa' de'i [#]lus kyi las tshad med pa mtshan ma dang bral ba 'byung /_ngag gi las tshad med pa mtshan ma dang bral ba 'byung /_yid kyi las tshad med pa mtshan ma dang bral ba shin tu yongs su sbyangs pa mi skye
[\[215b\]]
[\[215b.1\]]ba'i chos la bzod pas snang bar gyur pa 'byung ngo zhes gsungs pa'o/_/de la mnyam par gzhag pa nyid kyi [#]mtshan ma dang bral ba'o/_/nyan thos dang rang sangs rgyas rnams kyi las mtshan ma dang [#]bral bar 'byung du zin kyang sems can thams cad kyi don bya ba'i bya ba med pas tshad med pa ma yin no/_/
[\[215b.2\]]de'i 'og tu tshad med pa de byang chub sems dpa'i sa gzhan las khyad par du 'phags par bstan pa'i phyir sbyor ba'i spyod pa yongs su rdzogs pas shin tu yongs su sbyangs pa nyid dang /_mi skye ba'i chos la bzod pas snang bar gyur pa nyid gsungs so/_/rgyal po'i bu'i dpes ni sa 'di yang
[\[215b.3\]]dag par 'das pa'i khyad par ston te/_sbyor ba'i spyod pa yongs su rdzogs pas sbyor ba'i mthar thug ba'i yid la byed pa la gnas pa'i phyir rang gi yul shes pa la gnas pa yin te/_gang gi phyir byang chub sems dpa' rnam par grol ba'i zla bas smras pa/_kye rgyal ba'i sras byang chub
[\[215b.4\]]sems dpa'i sa dang po la gnas pa'i byang chub sems dpa' lus [#]dang ngag dang yid kyi lus [#]tshad med pa yang nyan thos dang rang sangs rgyas kyi spyod pa las yang dag par 'das pa ma yin nam/_byang chub sems dpa' rdo rje'i snying pos smras pa/_kye rgyal ba'i sras de lta yang yin te/_de ni
[\[215b.5\]]sangs rgyas kyi [#]chos la lhag par dmigs pa'i che ba nyid kyis gyur du zad kyi/_rang gi blos rnam par dpyad pas ni ma yin no/_/byang chub sems dpa'i sa bdun pa 'di la ni rang gi blo'i spyod yul rnam par dpyod pa thob pas nyan thos dang /_rang sangs rgyas thams cad kyis mi 'phrogs pa
[\[215b.6\]]yin no/_/kye rgyal ba'i sras 'di lta ste/_dper na rgyal po'i [#]rigs su skyes pa'i rgyal po'i bu'i [#]rgyal po'i mtshan dang ldan pa ni rgyal po'i byin gyis blon po'i tshogs thams cad zil gyis gnon gyi/_rang gi blos rnam par dpyad pas ni ma yin no/_/nam de nar son par gyur pa de'i tshe/_
[\[215b.7\]]rang gi blo'i stobs bskyed pas blon po'i bya ba thams cad las shin tu 'das pa yin no/_/kye rgyal ba'i sras de bzhin du byang chub sems dpa' yang sems bskyed [#]ma thag tu lhag pa'i bsam pa'i che ba nyid kyis nyan thos dang rang sangs rgyas thams cad zil gyis gnon gyi/_rang gi blos
[\[216a\]]
[\[216a.1\]]rnam par dpyad pas ni ma yin no/_/byang chub sems dpa'i sa bdun pa 'di la gnas pa'i byang chub sems dpa' ni rang gi yul shes pa la gnas pas nyan thos dang rang sangs rgyas thams cad kyi bya ba las shin tu 'das pa yin no zhes gsungs pa'o/_/lus
[\[216a.2\]]kyi las la sogs pa tshad med pa smos pa des na mang ba nyid kyis tshad med par ma zad kyi mthus kyang tshad med par rig par bya'o zhes bye brag tu phye ba'i phyir/_kye rgyal ba'i sras de ltar byang chub sems dpa' byang chub sems dpa'i sa bdun pa 'di la gnas pa'i tshe/_lus dang ngag dang yid
[\[216a.3\]]kyi las zab cing dben pa rgyu ba med pa yang thob pa yin te/_gong du yongs su tshol ba'i brtson pa yang mi gtong ngo zhes gsungs pa'o/_/de la ring du song ba'i phyir zab pa'o/_/de'i mi mthun pa'i phyogs kyi sgrib pa spangs pa'i phyir dben pa'o/_/de ma yin pa'i 'jig rten las 'das pa
[\[216a.4\]]dang /_'jig rten pa'i sa la mi rgyu ba'i phyir rgyu ba med pa'o/_/nyan thos dang rang sangs rgyas rnams kyi [#]las de'i mtshan ma dang bral yang de lta bu yang ma yin la/_gong du yongs su mi tshol bas/_de tsam la gnas par yang zad do/_/de ltar sa las yang dag par 'das pas zung du
[\[216a.5\]]'brel ba'i lam gyi 'bras bu bstan nas/_yang dag pa'i mtha' la [#]gnas pa'i phyir dang /_'gog pa mngon sum du mi byed pa'i phyir srid pa mi gtong bas gnas pa'i khyad par ston te/_gang gi phyir byang chub sems dpa' rnam par grol ba'i zla bas smras pa/_kye rgyal ba'i sras byang
[\[216a.6\]]chub sems dpa'i sa gang yan chad byang chub sems dpa' 'gog pa la snyoms par 'jug_/byang chub sems dpa' rdo rje'i snying pos smras pa/_kye rgyal ba'i sras byang chub sems dpa'i sa drug pa yan chad byang chub sems dpa'i 'gog pa la snyoms par 'jug ste/_byang chub sems
[\[216a.7\]]dpa'i sa bdun pa 'di la gnas pa'i byang chub sems dpa' ni sems kyi skad cig sems kyi skad cig la yang 'gog pa la snyoms par 'jug ste/_'gog pa mngon sum du byas zhes ni mi bya'o/_/des na de ni bsam gyis mi khyab pa'i lus dang ngag dang yid kyi las dang ldan pa zhes bya'o/_/
[\[216b\]]
[\[216b.1\]]kye rgyal ba'i sras de ltar byang chub sems dpa' yang dag pa'i mtha' la gnas pas kyang gnas la 'gog pa yang mngon sum du mi bya'o/_/kye rgyal ba'i sras 'di lta ste dper na mi zhig rgya mtsho chen po'i gru chen por zhugs te/_rgal ba'i thabs la mkhas pas [#]rlung la mkhas pa dang /_
[\[216b.2\]]chu la mkhas pa ni rgya mtsho chen po'i chu'i nyes pas mi gos so/_/kye rgyal ba'i sras de bzhin du byang chub sems dpa' byang chub sems dpa'i sa bdun pa 'di la gnas shing pha rol tu phyin pa'i theg pa'i grur zhugs pa yang /_yang dag pa'i mtha' la gnas pas kyang gnas la 'gog pa
[\[216b.3\]]yang mngon sum du mi byed do zhes gsungs pa'o/_/de ltar snyoms par 'jug pa thob pa'i gnas pa'i khyad par bstan nas/_sbyor ba gnyen po yongs su 'dzin pa dang bcas pa rnam par [#]brgyad kyis rgyu ba thob pa'i gnas pa'i khyad par ston to[#]/_/sbyor ba rnam pa brgyad la de 'khor ba'i sgo yin
[\[216b.4\]]pas bsod nams mngon par 'du byed pa'i sbyor ba ni gang gi phyir/_de ltar ye shes thob pa de ting nge 'dzin dang ye shes kyi stobs bsgom pa mngon par bsgrub pa'i phyir blo dang thabs dang shes rab kyi stobs skyed [#]pa chen pos 'khor ba'i sgo yang ston la/_bsam pa mya ngan las 'das pa la gnas pa
[\[216b.5\]]yang yin zhes gsungs pa'o/_/phung po yongs su 'dzin pa'i sbyor ba ni gang gi phyir/'khor mang pos kun nas bskor bar yang snang la/_rtag par rgyun du shin tu dben pa'i sems thob pa yang yin zhes gsungs pa'o/_/bsams bzhin du srid pa yongs su 'dzin pa'i sbyor ba ni gang gi phyir/_smon
[\[216b.6\]]lam gyi dbang gis khams gsum du skye ba yang mngon par sgrub la/_'jig rten gyi nyes pas kyang mi gos pa yin zhes gsungs pa'o/_/'dod pa la 'dod chags kyis kun nas dkris pa dang /_bag la nyal yang [#]spangs la 'khrig pa bsten [#]pa yang ston pas rigs kyi rgyud la sbyor ba ni gang gi
[\[216b.7\]]phyir/_zhi zhing rab tu zhi ba yang yin la/_thabs kyis kyang rab tu 'bar te/_de ltar 'bar yang tshig par mi 'gyur ba yin zhes gsungs pa'o/_/'jug par byed pa'i sbyor ba ni gang gi phyir/_sangs rgyas kyi ye shes la yang yongs su 'jug la/_nyan thos dang rang sangs rgyas kyi sa dag
[\[217a\]]
[\[217a.1\]]kyang 'grub pa yin zhes gsungs pa'o/_/zas dang nyal ba ni bdud kyi yul yin pa'i phyir/_ston [#]pa la sbyor ba ni gang gi phyir sangs rgyas kyi yul gyi thil du yang son la/_bdud kyi yul na 'dug par snang ba yang yin zhes gsungs pa'o/_/bdud kyi yul na ba
[\[217a.2\]]dang /_rga ba dang 'chi ba 'di gsum ston pas 'chi 'pho'i sbyor ba ni gang gi phyir/_bdud bzhi'i lam las kyang yang dag par 'das la/_bdud kyi spyod yul gyi thil du [#]yang ston pa yin no zhes gsungs pa'o/_/rnam par bzlog [#]pa'i sbyor ba ni rnam pa gsum ste/_lta ba ngan pa la
[\[217a.3\]]chags pa las rnam par bzlog [#]pa ni gang gi phyir/_mu stegs can gyi gnas thams cad na 'dug pa [#]yang snang la/_sangs rgyas kyi mu'i gnas mi 'dor ba'i bsam pa dang ldan pa yang yin zhes gsungs pa'o/_/gnod pa las rnam par bzlog [#]pa ni gang gi phyir/_'jig rten gyi bya ba thams cad
[\[217a.4\]]dang ldan par yang snang la/_'jig rten las 'das pa'i chos kyi tshul la yang dag par gzhol ba yin zhes gsungs pa'o/_/lha la sogs pa dag pas kyang lhag pa'i lus yongs su 'dzin pas [#]de dag gi chags pa rnam par bzlog [#]pas chags pa rnam par bzlog pa ni gang gi phyir/_lha
[\[217a.5\]]dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_mi dang /_mi ma yin pa dang /_brgya byin dang /_tshangs pa dang /_'jig rten skyong ba thams cad las lhag pa'i bkod pa rnam par sgrub pa yang thob la/_chos la dga' ba yid la
[\[217a.6\]]bya ba yang mi spong ba yin zhes gsungs pa'o/_/bstan pa 'dzin par yang 'gyur ro zhes bya ba ni sbyor ba'i spyod pa yongs su rdzogs pa'i phyir/_slob dpon du grags pas de 'dzin pa'i mchog yin pa'i phyir ro/_/sa 'di ni sems can la phan 'dogs pa dang /_chos kyi bzod pas rab tu phye bar rig
[\[217a.7\]]par bya ste/_gang gi phyir de de bas kyang ches sems can la phan 'dogs pa dang /_chos kyi bzod pa rnam par dag par 'gyur ro zhes gsungs pa'o/_/sa 'di ni sbyor ba'i mthar phyin par 'gro bas ring du song ba zhes bya'o/_/gser gyi sa le sbram rin po che thams cad kyis spras pa'i dpes ni
[\[217b\]]
[\[217b.1\]]byang chub kyi phyogs pa la sogs pa sbyor ba'i lam thams cad yongs su rdzogs pas/_sa 'di'i dge ba'i rtsa ba rnams shin tu 'od gsal bar yongs su ston te/_gang gi phyir kye rgyal ba'i sras dag 'di lta ste/_dper na gser gyi sa le sbram de nyid rin po che thams cad kyis spras na de
[\[217b.2\]]bas shin tu bzang zhing 'od gsal bar 'gyur te/_de ma yin pa'i rgyan gyi rnam pa gzhan dag gis mi 'phrogs par 'gyur ro/_/kye rgyal ba'i sras dag de bzhin du byang chub sems dpa'i sa bdun pa ring du song ba 'di la gnas pa de'i byang chub sems dpa'i dge ba'i rtsa ba thabs dang
[\[217b.3\]]shes rab kyis mngon par sgrub [#]pa de dag kyang de bas ches shin tu rab tu byang ba dang /_shin tu 'od gsal bar 'gyur te/_nyan thos dang rang sangs rgyas thams cad kyis mi 'phrogs par 'gyur ro zhes gsungs pa'o/_/nyi ma'i 'od kyi dpes ni snga ma bzhin du khyad par yongs su ston te/_
[\[217b.4\]]gang gi phyir kye rgyal ba'i sras dag 'di lta ste/_dper na nyi ma'i 'od ni skar ma'i tshogs thams cad dang /_zla ba'i 'od rnams kyis mi 'phrogs shing /_'dzam bu'i gling na rlan gyi bag yod pa thams cad kyang shin tu skem [#]par byed do/_/kye rgyal ba'i sras dag de bzhin du byang chub sems
[\[217b.5\]]dpa' sa ring du song ba 'di la gnas pa'i byang chub sems dpa' de'i dge ba'i rtsa ba de dag kyang /_nyan thos dang rang sangs rgyas thams cad kyis mi 'phrogs shing /_sems can thams cad kyi nyon mongs pa'i rnyog pa yang yongs su skems so zhes gsungs pa'o/_/lhag ma snga ma'i
[\[217b.6\]]tshul bzhin [#]du sbyar bar bya'o/_/'phags pa sa bcu pa las sa bdun pa'i rnam par bshad pa rdzogs so//_//bam po bcu gcig pa/_sa brgyad pa ni yongs su sbyang ba byas pa'i sa bsdu ba dang /_rnam par dag pa'i bzod pa thob pa dang /_gnas pa'i khyad
[\[217b.7\]]par thob pa dang /_sangs rgyas kyi zhing yongs su dag par byed pa dang /_dbang thob pa dang che ba nyid kyi [#]khyad par dang /_nges pa'i tshig rab tu dbye ba dang /_rnam pa bdun gyis [#]rnam par gzhag par rig par bya'o/_/de la yongs su sbyang ba bya ba'i sa bsdu ba ni spyi dang so so nas sa bdun
[\[218a\]]
[\[218a.1\]]bsdus pa'o/_/spyir bsdu ba ji lta bu zhe na/_bdag med pa rnam pa gnyis gong nas gong du rab tu rtogs pa dang /_de'i thabs kyis zin pa'i shes rab kyis [#]mi gnas pa'i lam yongs su sbyong ba dang /_sbyor bas bsdus pa'i tshogs yongs su rdzogs par byed pa ste/_gang
[\[218a.2\]]gi phyir kye rgyal ba'i sras dag byang chub sems dpa' byang chub sems dpa'i sa bdun po dag la rnam par dbye ba legs par byas pa/_shes rab dang thabs kyi [#]lam shin tu yongs su sbyongs [#]pa/_tshogs shin tu bsags pa zhes gsungs pa'o/_/so so nas bsdu ba ji lta bu
[\[218a.3\]]zhe na/_sa dang po la sogs pa la smon lam shin tu btab pa [#]la sogs pa ni gang gi phyir/_smon lam chen po shin tu btab pa zhes gsungs pa'o/_/de la sa gnyis pa la ni de lta bas na bdag gis [#]sa rnam pa thams cad yongs su sbyang zhing /_mngon par sgrub pa nyid la
[\[218a.4\]]brtson par bya'o zhes bya ba skabs 'dir de bzhin gshegs pa'i byin gyi rlabs [#]su rig par bya ste/_gang gi phyir de bzhin gshegs pa'i byin gyis shin tu brlabs pa zhes gsungs pa'o/_/sa gsum pa la ni 'dod chags dang bral ba las mi nyams pa'i bsam gtan la sogs pa
[\[218a.5\]]thob pa'i phyir/_rang gi dge ba'i rtsa ba stobs bskyed pa rjes su thob pa ste/_gang gi phyir rang gi dge ba'i rtsa ba'i [#]stobs bskyed pa rjes su thob pa zhes gsungs pa'o/_/sa bzhi pa ni rnam par gzhag pa'i chos ston pas shes bya'i sgrib pa rnam par dag pa'i khyad par gyis sangs rgyas kyi chos
[\[218a.6\]]yid la byed pa dang ldan pa nyid de/_gang gi phyir de bzhin gshegs pa'i stobs dang /_mi 'jigs pa dang sangs rgyas kyi chos ma 'dres pa yid la byed pa dang ldan pa zhes 'dir gsungs pa'o/_/lnga pa la ni rnam par dag pa la sems kyi bsam pa mnyam pa nyid dag gi bsam pa la sogs pa shin
[\[218a.7\]]tu yongs su sbyangs par rig par bya ste/_gang gi phyir lhag pa'i bsam pa'i brnag pa shin tu yongs su sbyangs pa zhes 'dir gsungs pa'o/_/sa drug pa la ni snying rje chen po sngon du 'gro ba dang /_dbang byed pa dang rten cing 'brel par 'byung ba la rnam par spyod pas bsod nams dang ye shes kyi
[\[218b\]]
[\[218b.1\]]stobs kyis mngon par 'phags pa de nyid gang gi phyir/_bsod nams dang ye shes kyi stobs kyis mngon par 'phags pa zhes 'dir gsungs pa'o/_/sa bdun pa la ni lam gzhan rtsom pa'i khyad par rnams kyis [#]sems can rnams la sbyor ba mi gtong ba nyid de/_gang gi phyir snying rje dang
[\[218b.2\]]byams pa chen pos sems can thams cad la sbyor ba mi gtong ba zhes gsungs pa'o/_/sems can gyi khams tshad med pa la sogs pa la 'jug pa rnams kyis ye shes kyi lam tshad med pa dang ldan pa nyid du rig par bya ste/_gang gi phyir ye shes kyi lam tshad med pa dang ldan pa de zhes
[\[218b.3\]]gsungs pa'o/_/de ltar sa brgyad pa'i yongs su sbyang ba byas pa'i sa bsdus pa [#]rnam par gzhag pa byas nas/_rnam par dag pa'i bzod pa thob pa rnam par gzhag pa yongs su ston te[#]/_mi skye ba'i chos la bzod pa thob pas rnam par dag pa'i bzod pa 'thob bo/_/de rnam par dag pa
[\[218b.4\]]nyid lhun gyis grub par rig par bya ste/_bzod pa de yang mi skye ba rnam pa bzhi la rig par bya'o/_/mi skye ba rnam pa bzhi ni yod pa mi skye ba dang /_rang bzhin gyis mi skye ba dang /_grangs kyi bye brag mi skye ba dang /_las kyi bye brag mi skye ba'o/_/de la yod pa mi skye ba [#]ni rnam pa bdun mi skye ba ste/_
[\[218b.5\]]yod pa rnam pa bdun la rnam par byang ba'i phyogs la chos rnam pa [#]snga nas yod pa de'i gnyen por chos thams cad gzod ma nas ma byung ba nyid la 'jug go zhes gsungs so/_/gsar du skye ba de'i gnyen por ma skyes pa nyid ces gsungs pa'o[#]/_/mtshan nyid yod pa de'i gnyen por mtshan [#]med pa
[\[218b.6\]]nyid ces gsungs so/_/phyi ma'i mtha' yod pa de'i gnyen por byung ba med pa nyid ces gsungs pa'o[#]/_/kun nas nyon mongs pa'i phyogs la sngon gyi mtha' na yod pa de'i gnyen por 'jig pa med pa nyid ces gsungs so/_/sems can rnams rdzogs pa yod pa de'i gnyen por thug pa med pa
[\[218b.7\]]nyid ces gsungs so/_/rnam par byang ba'i phyogs la kun nas nyon mongs pa can nyid yod pa de'i gnyen por 'jug pa med pa nyid ces gsungs pa'o/_/rang bzhin gyis skye ba med pa ni chos la bdag med pa'o/_/de na bdag med pa'i rang bzhin te/_gang gi phyir dngos po med pa'i ngo bo nyid ces
[\[219a\]]
[\[219a.1\]]gsungs pa'o/_/bzod pa 'di ni de la dmigs pa'i phyir dngos po med pa la dmigs pa'i phyir yang ma yin te/_bdag med pa ni gnyis med pa'i mtshan nyid yin pa'i phyir ro/_/grangs kyi bye brag mi skye ba ni kun nas nyon mongs pa dang /_rnam par byang ba'i chos rnams dus
[\[219a.2\]]gsum du 'bri ba'am 'phel ba med pa'i phyir te/_gang gi phyir thog ma dang /_dbus dang /_tha ma mnyam pa nyid ces gsungs pa'o/_/las kyi bye brag mi skye ba ni de bzhin nyid rnam par dag pa ltar sangs rgyas kyi ye shes tha dad du bya ba med pa ste/_gang gi phyir de bzhin nyid ltar thams cad
[\[219a.3\]]mkhyen pa'i ye shes rnam par mi rtog pa rtogs par bya ba nyid las brtsams nas 'jug go zhes gsungs pa'o/_/de ltar mi skye ba'i chos la bzod pa'i dmigs pa bstan nas/_rnam par smin pa dang /_rlom sems dang /_yul rnam par rig pas bsdus pa'i rnam par rtog pa'i rang
[\[219a.4\]]bzhin gyi 'du shes dang bral bas 'jug pa ston te/_gang gi phyir de thams cad du sems dang /_yid dang /_rnam par shes pa'i rnam par rtog pa'i 'du shes dang bral zhing zhes gsungs pa'o/_/'du shes smos pa ni mi mthun pa'i phyogs kyi 'du shes dgag pa'i phyir te/_gnyen po'i 'du
[\[219a.5\]]shes de la yod pa'o/_/de ni rnam pa gsum gyis [#]sa 'og ma las khyad par du 'phags pa ste/_lhun gyis grub pas khyad par du 'phags pa ni gang gi phyir thogs pa med ces gsungs pa'o/_/khyab [#]pas khyad par du 'phags pa ni gang gi phyir nam mkha' 'dra zhes gsungs pa'o/_/rang gi
[\[219a.6\]]ngang gis [#]de bzhin nyid du zhugs pa'i phyir mi g.yo bas khyad par du 'phags pa ni gang gi phyir/_bla gab med pa'i rang bzhin du zhugs pas mi skye ba'i chos la bzod pa thob pa zhes bya'o zhes gsungs pa'o/_/de ltar sa brgyad pa'i rnam par dag pa'i bzod pa 'thob pa rnam par gzhag pa
[\[219a.7\]]bstan nas/_gnas pa'i khyad par 'thob pa ston to/_/de la gnas pa'i khyad par 'thob pa ni gnas pa zab mo thob pa'o/_/de ni zab pa nyid rnam pa bdun du rig par bya ste/_/ring ba'i sa la 'jug pas zab pa nyid ni gang gi phyir/_kye rgyal ba'i sras dag de la bzod pa de lta bu dang [#]ldan pa'i
[\[219b\]]
[\[219b.1\]]byang chub sems dpa' ni byang chub sems dpa'i sa mi g.yo ba thob ma thag tu byang chub sems dpa'i gnas pa zab mo ring ba'i ye shes zhes gsungs pa'o/_/byang chub sems dpa' sa dag pa pa rnams dang /_thun mong ba'i zab pa nyid ni gang gi phyir tha mi dad pa zhes gsungs pa'o/_/
[\[219b.2\]]gzung ba dang 'dzin par snang ba med par gyur pas yul zab pa nyid ni gang gi phyir/_mtshan ma thams cad dang bral ba 'du shes kyi 'dzin pa ngan pa thams cad las phyir log pa zhes gsungs pa ste/_mi mthun pa'i phyogs kyi 'du shes dgag pa'i phyir 'dzin pa ngan pa smos so/_/bdag
[\[219b.3\]]dang gzhan gyi don la zhugs pas sgrub pa zab pa nyid ni gang gi phyir tshad med pa zhes gsungs pa'o/_/zil gyis mi gnon pa zab pa nyid ni gang gi phyir/_nyan thos dang rang sangs rgyas thams cad kyis mi 'phrogs pa zhes gsungs pa'o/_/mi mthun pa'i phyogs srab pa zab [#]
[\[219b.4\]]pa nyid ni gang gi phyir dben pa zhes gsungs pa'o/_/gnyen po la mngon du phyogs pa zab pa nyid ni gang gi phyir/_thams cad las dben pa mngon du gyur pa rjes su thob pa yin no zhes gsungs pa ste/_de bzhin nyid ni thams cad las dben pa'o/_/'gog pa'i snyoms par
[\[219b.5\]]'jug pa'i dpes ni gnas pa de'i zhi ba nyid yongs su ston te/_gang gi phyir kye rgyal ba'i sras dag 'di lta ste dper na dge slong rdzu 'phrul dang ldan pa/_sems kyi dbang mchog thob pa mthar gyi sa dgu pa 'gog pa la snyoms par zhugs pa ni g.yo ba dang /_rlom sems thams cad dang
[\[219b.6\]]bral ba yin no/_/kye rgyal ba'i sras dag de bzhin du byang chub sems dpa' yang byang chub sems dpa'i sa brgyad pa mi g.yo ba 'di thob [#]ma thag tu 'bad pa thams cad dang bral te/_lhun gyis grub pa'i chos nyid thob cing lus dang /_ngag dang /_sems kyi rtsol ba dang bral nas rnam
[\[219b.7\]]par smin pa la gnas pa yin no zhes gsungs pa'o/_/de la g.yo ba dang rlom sems thams cad dang bral ba ni de dag gi gnas sems med pa'i phyir ro/_/'bad pa thams cad dang bral ba ni 'bad pa dang bcas pa'i sa las yang dag par 'das pa'i phyir ro/_/lhun gyis grub pa'i
[\[220a\]]
[\[220a.1\]]chos nyid thob pa ni de'i gnyen po rnyed pa'i phyir ro/_/da ni lhun gyis grub cing rtsol ba med pa nyid dang /_rnam par smin pa las [#]gnas pa nyid kyi lhun gyis [#]grub pa'i chos 'thob [#]pa de yang dag par ston te/_rtsol ba dang mi mthun pa'i gnas thob pa'i phyir ro/_/
[\[220a.2\]]rnam par smin pa la gnas pa nyid ni kun gzhi rnam par shes pa'i de bzhin nyid la shin tu gnas pa nyid yin par rig par bya'o/_/gnyid kyis log pa la [#]sad pa'i dbas ni gnas pa 'di la 'du shes 'gog pa'i nyes pa sel to/_/'du shes yod du zin kyang bzod pa de ni de kho na shes pa dang
[\[220a.3\]]ldan par ston to/_/gang gi phyir kye rgyal ba'i sras dag 'di lta ste/_dper na mi zhig gnyid kyis [#]log pa'i rmi lam na bdag chu bo chen pos khyer ba snyam byed la/_de de nas ci phyin du 'bad cing rtsol ba chen po rtsol [#]rtsol ba las/_de 'bad cing rtsol ba chen po de nyid kyis sad na [#]sad ma thag
[\[220a.4\]]tu 'bad cing rtsol ba thams cad dang bral bar 'gyur ro/_/kye rgyal ba'i sras dag de bzhin du byang chub sems dpa' yang sems can gyi tshogs chu bo chen po bzhis khyer bar shes nas 'bad cing rtsol ba chen po rtsom mo/_/de brtson 'grus chen po brtsams pas byang chub sems dpa'i
[\[220a.5\]]sa mi g.yo ba thob ma thag tu 'bad pa thams cad dang bral bar 'gyur te/_de'i gnyis su kun du spyod pa dang /_mtshan ma kun du spyod pa thams cad kyi thams cad du mi snang bar 'gyur ro zhes gsungs pa'o/_/de la rnam par dag pa'i dbang du byas nas/_'khor ba dang mya ngan las 'das pa
[\[220a.6\]]gnyis su kun du spyod pa dang /_yul la yongs su spyod pa'i dbang du byas nas [#]mtshan ma kun du spyod pa snang bar mi 'gyur ro/_/tshangs pa'i 'jig rten du skyes pa'i dpes ni sa 'og ma'i de dag kun du mi 'byung bas rnam par smin pa thob ste/_rgyang ring bas khyad par yongs su ston te/_
[\[220a.7\]]gang gi phyir kye rgyal ba'i sras dag 'di lta ste/_dper na tshangs pa'i 'jig rten du skyes shing gnas pa la ni 'dod pa na [#]spyod pa'i nyon mongs pa rnams kun du mi 'byung ngo /_/kye rgyal ba'i sras dag de bzhin du byang chub sems dpa'i sa mi g.yo ba la gnas pa'i byang chub sems
[\[220b\]]
[\[220b.1\]]dpa'i sa [#]la yang sems dang /_yid dang /_rnam par shes pa [#]kun du 'byung ba yang kun du mi 'byung ste/_de sangs rgyas la kun du 'byung ba'am/_byang chub la kun du 'byung ba'am/_byang chub sems dpa' la kun du 'byung ba'am/_byang chub kyi spyod pa la kun du 'byung ba'am/_
[\[220b.2\]]rang sangs rgyas la kun du 'byung ba'am/_nyan thos la kun du 'byung ba'am/_mya ngan las 'das pa la kun du 'byung ba'am/_dgra bcom pa la kun du 'byung ba'am/_phyir mi 'ong ba la kun du 'byung ba'am/_lan cig phyir 'ong ba la kun du 'byung ba'am/_rgyun tu zhugs pa
[\[220b.3\]]la kun du 'byung ba thams cad kyang kun du mi 'byung na/_'jig rten pa la kun du 'byung ba rnams lta smos kyang ci dgos zhes gsungs pa'o/_/de la 'jug pa dang /_log pa'i phyogs la sems la sogs pa dang /_sangs rgyas la sogs pa la kun du 'byung ba med pa'i phyir ro/_/
[\[220b.4\]]sangs rgyas la sogs pa la kun du 'byung ba ni theg pa chen po dang /_nyan thos kyi theg pa'i bye brag dang /_theg pa chen po la yang gang zag dang /_chos kyi bye brag dang /_nyan thos kyi theg pa la [#]yang chos dang /_slob pa dang /_mi slob pa'i bye brag gis bstan par rig par bya'o/_/de la
[\[220b.5\]]'jug pa dang ldog pa'i phyogs la sems la sogs pa dang /_sangs rgyas la sogs pa la kun du 'byung ba med ces bya ba de la 'jug pa'i phyogs la sems la sogs pa kun du 'byung ba med pa ni gang gi phyir sems dang /_yid dang /_rnam par shes pa'i [#]kun du 'byung ba kun du mi 'byung ste zhes
[\[220b.6\]]gsungs pa'o/_/log pa'i phyogs la sangs rgyas la sogs pa la kun du 'byung ba med pa ni sangs rgyas la kun du 'byung ba'am zhes bya ba nas brtsams te/_rgyun du zhugs pa la kun du 'byung ba yang kun du mi 'byung na zhes bya ba'i bar du gsungs pa'o/_/theg pa chen po dang nyan
[\[220b.7\]]thos kyi theg pa'i bye brag de la theg pa chen po'i bye brag ni sangs rgyas dang /_byang chub dang byang chub sems dpa' dang /_byang chub sems dpa'i spyod ba la kun du 'byung ba rnams so/_/nyan thos kyi theg pa'i bye brag ni nyan thos dang /_mya ngan las 'das pa dang /[# ]dgra bcom
[\[221a\]]
[\[221a.1\]]pa la sogs pa la kun du 'byung ba'o/_/theg pa chen po la gang zag gi bye brag ni rang sangs rgyas dang byang chub sems dpa' la kun du 'byung ba'o/_/chos kyi bye brag ni byang chub dang /_byang chub sems dpa'i spyod [#]pa la kun du 'byung ba'o/_/nyan thos kyi
[\[221a.2\]]theg pa'i chos dang /_slob pa dang mi slob pa'i gang zag gi bye brag la chos kyi [#]bye brag ni mya ngan las 'das pa la kun du 'byung ba'o/_/mi slob pa'i bye brag ni dgra bcom pa la kun du 'byung ba'o/_/slob pa'i bye brag ni phyir mi 'ong ba la sogs pa kun du 'byung ba'o/_/kye rgyal ba'i sras
[\[221a.3\]]dag de ltar byang chub sems dpa'i sa mi g.yo ba 'di la gnas pa'i byang chub sems dpa' sngon gyi smon lam gyi stobs bskyed pa dang /_chos kyi sgo'i rgyun de la gnas pa de la/_sangs rgyas bcom ldan 'das rnams de bzhin gshegs pa'i ye shes nye bar sgrub pa mdzad de/_de
[\[221a.4\]]la 'di skad ces kyang bka' stsal te/_rigs kyi bu legs so legs so sangs rgyas kyi chos rjes su thob par bya ba la/_'di ni don dam pa'i bzod pa yang yin na 'on kyang gang nged kyi stobs bcu dang /_mi 'jigs pa bzhi la sogs pa sangs rgyas kyi chos phun sum tshogs pa de khyod la
[\[221a.5\]]med kyis sangs rgyas kyi chos phun sum tshogs pa de yongs su btsal ba'i phyir brtson 'grus rtsom [#]shig_/bzod pa'i sgo 'di nyid kyang ma dor cig [#]ces bya ba de la de bzhin gshegs pa'i ye shes nye bar sgrub pa 'dis ni de la gnas pas mngon par dga' ba [#]tsam gyis chog par 'dzin pa zlog [#]par
[\[221a.6\]]mdzad de/_byas pa bsngags pa dang /_mi byed pa bskul ba dang /_de la gnas pa mi 'dor bas sangs rgyas kyi chos phun sum tshogs pa ma thob pa thob par byed nus pa'i dbang du mdzad nas zlog [#]par mdzad do/_/yang khyim pa dang /_rab tu byung ba'i phyogs dang /_kun nas dkris pa dang /_
[\[221a.7\]]bag la nyal gyis kun nas nyon mongs par gyur pa'i sems can rnams la sems can gyi don bya ba don [#]che ba nyid kyi [#]dbang du mdzad nas zlog [#]par mdzad de/_gang gi phyir rigs kyi bu khyod kyis de ltar zhi ba'i rnam par thar pa thob kyang /_byis pa so so'i skye bo ma zhi ba rab tu ma zhi ba nyon mongs pa sna
[\[221b\]]
[\[221b.1\]]tshogs kun du 'byung bar gyur pa rnam par rtog pa rnam pa sna tshogs kyis g.yen spyo ba 'di dag la soms shig ces gsungs pa'o/_/de la ma zhi ba ni nyon mongs pa'i kun nas dkris pa'o/_/rab tu ma zhi ba ni de'i [#]bag la nyal ma spangs pa'o/_/nyon mongs pa sna tshogs kun du 'byung bar 'gyur
[\[221b.2\]]ba ni khyim pa'i phyogs so/_/rnam par rtog pa rnam pa sna tshogs kyis g.yen spyo ba ni rab tu byung [#]ba'i phyogs so/_/yang smon lam dang sems can yongs su smin par bya ba dang ye shes kyi tshogs 'bras bu med par 'gyur ba'i dbang du mdzad nas kyang zlog [#]par mdzad de/_gang gi phyir yang rigs
[\[221b.3\]]kyi bu khyod sngon gyi smon lam dang /_sems can gyi don thob par bya ba dang /_ye shes kyi sgo bsam gyis mi khyab pa dran par gyis shig ces gsungs pa'o/_/yang thun mong ma yin pa'i don du dub pa 'bras bu med pa'i dbang du mdzad nas kyang zlog par mdzad de/_gang gi phyir yang rigs
[\[221b.4\]]kyi bu 'di ni chos rnams kyi chos nyid de/_de bzhin gshegs pa rnams byung yang rung ma byung yang rung chos kyi dbyings 'di ni gnas pa nyid de/_'dis ni de bzhin gshegs pa rnams nyi tshe rab tu dbye bar bya ba ma yin gyi/_nyan thos dang rang sangs rgyas thams cad kyang rnam par mi
[\[221b.5\]]rtog pa'i chos nyid 'di 'thob bo zhes gsungs pa'o/_/de'i 'og tu sems can gyi don mdzad pa las brtsams nas lus tshad med pa la sogs pas sangs rgyas kyi chos phun sum tshogs pa de'i nus pa yongs su ston te/_sems can gyi don mdzad pa de yang gnas gang gis [#]mdzad pa ni
[\[221b.6\]]gang gi phyir yang rigs kyi bu khyod nged kyi lus tshad med pa nyid ces gsungs pa'o/_/kun rdzob dang [#]don dam pa'i ye shes gang gis mdzad pa ni gang gi phyir ye shes tshad med pa nyid ces gsungs pa'o/_/zhing yongs su dag pa gang gis mdzad pa ni gang gi phyir sangs rgyas kyi zhing tshad med
[\[221b.7\]]pa nyid ces gsungs pa'o/_/gdul bya'i spyod pa mkhyen pa gang gis [#]mdzad pa ni gang gi phyir/_ye shes mngon par sgrub pa tshad med pa nyid ces gsungs pa'o/_/gang gis bsdus te mdzad pa ni gang gi phyir 'od kyi dkyil 'khor tshad med pa nyid ces gsungs pa'o/_/bshad pa gang gis
[\[222a\]]
[\[222a.1\]]mdzad pa ni gang gi [#]phyir/_sgra skad kyi yan lag tshad med pa nyid la ltos te zhes gsungs pa'o/_/khyod kyis kyang de bzhin du mngon par sgrub pa skyed cig ces bya ba ni de bzhin gshegs pa rnams sems can gyi don mdzad pa de ston to/_/yang de bzhin gshegs pa
[\[222a.2\]]rnams kyi bde bar gnas pa'i khyad par yang ston te/_gang gi phyir rigs kyi bu gang [#]khyod kyis chos thams cad la rnam par mi rtog pa'i snang ba 'di ni khyod kyi snang ba gcig pur zad do/_/rigs kyi bu de bzhin gshegs pa rnams la ni chos snang ba'i sgo 'di 'dra ba yongs su mtha'
[\[222a.3\]]yas par [#]song ba mdzad pa mtha' yas shing /_'brel pa mtha' yas pa yin gyis de dag thob par bya ba'i phyir mngon par sgrub pa skyed cig ces gsungs pa'o/_/de la mtha' yas par gyur pa dag ni sgo tha dad pa'i phyir ro/_/mdzad pa mtha' yas pa dag ni mdzad pa tha dad pa'i phyir
[\[222a.4\]]ro/_/'brel pa mtha' yas pa dag ni gong nas gong du rten pa tha dad pa'i phyir ro/_/yang 'jig rten gyi khams dang /_sems can dang chos rab tu dbye ba ji ltar mthong ba rnams la lta ba tsam zhig bya ba'i phyir tshegs chung ba'i dbang du mdzad nas zlog [#]par mdzad de/_gang gi phyir yang
[\[222a.5\]]rigs kyi bu khyod kyis [#]phyogs bcu'i zhing tshad med pa nyid dang /_sems can tshad med pa nyid dang /_chos rnam par dbye ba tshad med pa nyid la ltos te/_de dag thams cad ji lta ba bzhin du khong du chud par gyis shig ces bka' stsal to/_/kyi rgyal ba'i sras de ltar sa de lta bu dang
[\[222a.6\]]ldan pa'i byang chub sems dpa' la sangs rgyas bcom ldan 'das de dag ye shes mngon par sgrub pa'i sgo tshad med pa de dag la sogs pa gang dag gis byang chub sems dpa' ye shes rnam par dbye ba tshad med pas mngon par sgrub pa'i las mngon par sgrub par mdzad do/_/kye rgyal
[\[222a.7\]]ba'i sras khyod mos par bya'o/_/khyod kyis khong du chud par bya'o/_/gal te sangs rgyas bcom ldan 'das de dag gis byang chub sems dpa' de la mngon par sgrub pa'i sgo rnams su gzhug pa ma mdzad du zin na/_de'i de nyid yongs su mya ngan las 'das par 'gyur te/_sems
[\[222b\]]
[\[222b.1\]]can thams cad kyi bya ba yang rgyun gcad [#]par 'gyur ro zhes gsungs pa'o/_/de la de nyid yongs su mya ngan las 'das par 'gyur te zhes bya ba ni ye shes nye bar sgrub pa'i dgos pa ston to[#]/_/yang sangs rgyas bcom ldan 'das de dag ni byang chub sems dpa' de la skad cig
[\[222b.2\]]gcig la ye shes kyi las gang mngon par sgrub [#]pa la dang po'i sems bskyed pa nas bzung ste/_sa bdun pa la gnas pa dang ldan pa'i bar gyi rtsom pa snga ma des brgya'i char yang nye bar mi 'gro/_stong gi cha dang /_'bum gyi cha dang /_bye ba'i cha dang /_bye ba brgya'i cha dang /_bye ba
[\[222b.3\]]stong gi cha dang /_bye ba 'bum gyi cha dang /_bye ba khrag khrig 'bum gyi char yang nye bar mi 'gro'o/_/grangs dang /_cha dang /_bgrang ba dang /_bskrun pa dang /_rgyur yang nye bar mi 'gro ba nas dpe'i bar du yang mi bzod ba de snyed du tshad med pa'i ye shes mngon par sgrub pa'i las nye bar
[\[222b.4\]]sgrub pa mdzad do/_/de ci'i phyir zhe na/_kye rgyal ba'i sras 'di ltar sngan chad ni lus gcig gis mngon par bsgrub pas spyod pa mngon par bsgrub [#]par gyur gyi/_'di la gnas pa'i byang chub sems dpa' ni lus rnam par g.yo ba tshad med pa dang /_sgra skad mngon par sgrub pa tshad med pa
[\[222b.5\]]dang /_ye shes mngon par sgrub pa tshad med pa dang /_skye ba mngon par sgrub pa tshad med pa dang /_zhing yongs su dag par bya ba tshad med pa dang /_sems can yongs su smin par bya ba tshad med pa dang /_sangs rgyas la mchod pa dang rim gro bya ba tshad med pa dang /_chos kyi tshul khong du
[\[222b.6\]]chud pa tshad med pa dang /_mngon par shes pa mngon par sgrub pa'i stobs skyed [#]pa tshad med pa dang /_'khor gyi dkyil 'khor rnam par phye ba tshad med pas byang chub sems dpa'i spyod pa'i stobs yang dag par 'grub ste/_tshad med pa dang ldan pa'i lus dang /_ngag dang yid kyi las kyis
[\[222b.7\]]byang chub sems dpa'i spyod pa thams cad kyi stobs mi g.yo ba'i tshul gyis yang dag par 'grub bo zhes bya ba de la/_de snyed du tshad med pa'i ye shes mngon par 'grub pa'i las nye bar sgrub pa mdzad do zhes bya ba ni gnas pa de'i yon tan yongs su 'dzin pa'i rgyu nyid kyi khyad par te/_rgyu dang
[\[223a\]]
[\[223a.1\]]bcas par brjod pa [#]yongs su ston to/_/grangs dang cha la sogs pa'i bshad pa ni mtshams sbyar bar rig par bya'o/_/rgyu ni gcig dang gcig ni gnyis kyi rgyu'o/_/gnyis dang gcig ni gsum gyi rgyu'o/_/gnyis dang gnyis ni bzhi'i rgyu'o zhes bya ba la sogs pa'o/_/
[\[223a.2\]]dper yang mi bzod ces bya ba ni cha gang gis dpag pa'o/_/lus rnam par phye ba tshad med pa zhes bya ba ni byang chub sems dpa' thams cad kyi lus rnams bdag gi lus nyid du mos pa'o/_/sgra skad mngon par sgrub pa la sogs pa yang /_de bzhin du tshad med pa nyid du rig par bya'o/_/bcu
[\[223a.3\]]pa 'di ni sems can yongs su smin par bya ba dang /_tshogs bsags pa dang sgrib pa rnam par dag pa'i dbang du byas par [#]rig par bya ste/_lus dang ngag [#]la gnas bshad pa gang gis/_ye shes la brten pa gang gis/_skye ba yongs su 'dzin pa gang gis/_zhing gang du/_
[\[223a.4\]]sems can gang yongs su smin par byed pa dang /_sangs rgyas la mchod pa dang /_rim gro bya ba dang /_chos kyi tshul khong du chud pa gnyis kyis ji ltar bsod nams dang ye shes kyi [#]tshogs bsags pa dang /_ji ltar mngon par shes pa la sgrib pa dang /_mngon par rdzogs par byang
[\[223a.5\]]chub pa la sgrib pa rnam par sbyong ba ste/_'di thams cad du yang tshad med pa dang ldan pa'i lus dang /_ngag dang yid kyi las su rig par bya'o/_/mi g.yo ba'i tshul gyis zhes bya ba ni rgyun mi 'chad par sogs pa'o/_/kye rgyal ba'i sras dag 'di lta ste dper na rgya mtsho chen por 'gro ba'i gru bo che
[\[223a.6\]]ni rgya mtsho chen po la ma thug gi bar du ched du bskyod cing [#]'gro bar bya ba yin te/_rgya mtsho chen po la zhen ma thag tu rlung gi dkyil 'khor gyis bskyod nas ched du bskyod mi dgos par 'gro ste des na [#]rgya mtsho chen po la nyin gcig gis ci chod pa de ni sngon ched du bskyod cing 'gro bas/_lo brgyar yang de
[\[223a.7\]]srid du tshad med par phyin par mi nus so/_/kye rgyal ba'i sras de bzhin du byang chub sems dpa'i dge ba'i rtsa ba'i tshogs shin tu bsags pa/_theg pa chen po la yang dag par sgrub pa yang byang chub sems dpa'i spyod pa'i rgya mtsho chen por phyin nas/_lhun gyis grub pa'i ye shes kyis yud
[\[223b\]]
[\[223b.1\]]tsam cig la thams cad mkhyen pa'i ye shes ji tsam [#]gnon pa de ni sngon gyi ched du bya ba'i las kyi [#]bskal ba 'bum du yang de snyed du dpag tu med pa gnod par mi nus so zhes bya ba'i gru bo che'i dpes ni gnas pa de'i mngon par shes pa myur ba'i rgyu nyid kyi khyad par yongs su ston to/_/dge pa'i rtsa
[\[223b.2\]]ba'i tshogs shin tu bsags pa zhes bya ba ni sa bdun po rnams kyis theg pa chen po yang dag par bsgrubs pa'o/_/byang chub sems dpa'i spyod pa'i rgya mtshor phyin nas zhes bya ba ni sa brgyad pa'o//_//[#]de ltar gnas pa'i khyad par thob pas sa brgyad ba rnam par gzhag nas/_sangs
[\[223b.3\]]rgyas kyi zhing yongs su dag par byed pas rnam par 'jog ste/_de la sangs rgyas kyi zhing yongs su dag bar byed pa ni snod kyi 'jig rten la dbang ba'i sbyor ba dang /_sems can gyi 'jig rten la dbang ba'i sbyor ba dang /_ye shes mngon par rdzogs par byang chub pa la dbang ba'i sbyor ba dang /_dbang
[\[223b.4\]]ba'i sbyor ba rnam la gsum gyis rig par bya'o/_/de la snod kyi 'jig rten la dbang ba ni rnam pa lnga ste/_gang 'dod pa de kun du ston pa'am/_mi snang bar byed pa'am/_ci 'dra bar 'dod pa de 'dra ba ston pa dang /_dus ji srid du 'dod pa dus de srid du ston pa dang /_bsdus pa dang rgyas pa ji ltar
[\[223b.5\]]'dod pa bzhin du byed pa dang /_ji snyed 'dod pa de srid ston pa ste/_kye rgyal ba'i sras byang chub sems dpa'i sa brgyad pa thob pa'i byang chub sems dpa' [#]de ni/_thabs mkhas pa'i ye shes kyis mngon par sgrub pa lhun gyis grub pa la zhugs pa'i byang chub sems dpa'i blo gros chen pos
[\[223b.6\]]thams cad mkhyen pa'i ye shes la rnam par dpyod cing 'jig rten gyi khams 'byung ba la yang rnam par dpyod do[#]/_/'jig rten gyi khams 'jig pa la yang rnam par dpyod do/_/de 'jig rten ji ltar 'jig pa de yang rab tu shes so/_/'jig rten ji ltar 'chags pa de yang rab tu shes so zhes
[\[223b.7\]]bya ba la 'jig rten gyi khams 'byung ba la sogs pa shes pa de ni snod kyi 'jig rten la dbang ba'i rnam pa dang po'i sbyor ba ste gang 'dod pa de ston pa'am/_mi snang bar byed ces bya ba de'i'o/_/las [#]sogs pa gang gis 'jig rten 'jig pa de yang rab tu shes so/_/las zad pa gang gis 'jig
[\[224a\]]
[\[224a.1\]]rten 'chags pa de yang rab tu shes so zhes bya ba la sogs pa dang /_zad pa shes pa ni gnyis pa [#]ste/_ci 'dra bar 'dod pa de 'dra bar ston to zhes bya ba de'i'o/_/dus ji srid du 'jig rten 'jig pa de yang rab tu shes so/_/dus ji srid du 'jig rten [#]'chags pa de
[\[224a.2\]]yang rab tu shes so/_/'jig rten zhig nas dus ji srid du gnas pa de yang rab tu shes so/_/'jig rten 'chags nas dus ji srid cig tu gnas pa de yang rab tu shes so zhes bya ba la dus ji srid du 'jig pa la sogs pa shes pa ni gsum pa'i ste/_dus ji srid du 'dod pa de srid du ston to zhes
[\[224a.3\]]bya ba de'i'o/_/de sa'i khams chung bar yang rab tu shes so/_/rgya chen por gyur pa dang /_tshad med pa dang /_rnam par che [#]ba yang rab tu shes so/_/de chu'i khams chung ba yang rab tu shes so/_/rgya chen por gyur pa dang /_tshad med pa dang /_rnam par phye ba yang rab tu shes so/_/de
[\[224a.4\]]me'i khams chung ba yang rab tu shes so/_/rgya chen por gyur pa dang /_tshad med pa dang /_rnam par phye ba yang rab tu shes so/_/de rlung gi khams chung ba yang rab tu shes so/_/rgya chen por gyur pa dang /_tshad med pa dang /_rnam par phye ba yang rab tu shes so/_/de rdul phra rab kyi rdul
[\[224a.5\]]phra ba yang rab tu shes so/_/rnam par phye ba yang rab tu shes so/_/rdul phra rab kyi rdul tshad med pa[#]/_rnam par phye [#]ba la mkhas pa yang rab tu shes so/_/'jig rten gyi khams gang na sa'i khams kyi rdul phra rab kyi rdul ji snyed yod pa de dag kyang rab tu shes so/_/chu'i khams kyi rdul phra
[\[224a.6\]]rab kyi rdul ji snyed yod pa de dag kyang rab tu shes so/_/me'i khams kyi rdul phra rab kyi rdul ji snyed yod pa de dag kyang rab tu shes so/_/rlung gi khams kyi rdul phra rab kyi rdul ji snyed yod pa de dag kyang rab tu shes so/_/sems can gyi lus la rdul phra rab kyi rdul ji snyed yod pa de dag kyang
[\[224a.7\]]rab tu shes so/_/zhing gi tshogs la rdul phra rab kyi rdul ji snyed yod pa de dag kyang rab tu shes so/_/de sems can gyi lus rags pa dang /_lus phra ba dang /_lus rnam par phye ba yang rab tu shes so/_/sems can dmyal ba pa'i lus kyi gnas kyi [#]rdul phra rab kyi rdul ji snyed yod pa [#]de dag
[\[224b\]]
[\[224b.1\]]kyang rab tu shes so/_/dud 'gro'i skye gnas pa'i lus kyi gnas kyi rdul phra rab kyi rdul ji snyed yod [#]pa de dag kyang rab tu shes so/_/gshin rje'i 'jig rten pa'i lus kyi gnas kyi rdul phra rab kyi rdul ji snyed yod pa de dag kyang rab tu shes so/_/lha ma yin gyi 'jig rten gyi lus kyi gnas kyi
[\[224b.2\]]rdul phra rab kyi rdul ji snyed yod pa de dag kyang rab tu shes so/_/lha'i lus kyi gnas kyi rdul phra rab kyi rdul ji snyed yod pa de dag kyang rab tu shes so/_/mi'i lus kyi gnas kyi rdul phra rab kyi rdul ji snyed yod pa de dag kyang rab tu shes so zhes bya'o/_/sa'i khams chung ba la sogs pa shes
[\[224b.3\]]pa nas mi'i lus kyi rdul phra rab kyi rdul gyi bar du shes pa ni bzhi pa ste/_bsdus pa dang rgyas pa [#]ji ltar 'dod pa bzhin du byed ces bya ba de'i'o/_/de ltar rdul phra rab kyi rdul rab tu dbye ba shes pa la zhugs pa des [#]'dod pa'i khams 'jig pa yang rab tu shes so/_/gzugs kyi khams
[\[224b.4\]]'jig pa dang /_gzugs med pa'i khams 'jig pa yang rab tu shes so/_/'dod pa'i khams 'chags pa dang /_gzugs kyi khams 'chags pa dang /_gzugs med pa'i khams 'chags pa yang rab tu shes so/_/'dod pa'i khams chung ba yang rab tu shes so/_/rgya
[\[224b.5\]]chen por gyur pa dang /_tshad med pa dang rnam par phye ba yang rab tu shes so/_/gzugs kyi khams dang gzugs med pa'i khams chung ba yang rab tu shes so/_/rgya chen por gyur pa dang /_tshad med pa dang rnam par phye ba yang rab tu shes so/_/khams gsum pa rnam par dpyad pa zhes pa
[\[224b.6\]]khong du chud par bya ba'i phyir legs par mngon par bsgrub [#]pa'i ye shes kyi snang ba dang ldan [#]zhing sems can rnams kyi lus rab tu dbye ba shes pa la mkhas la/_lus rnam par dbye ba shes pa la mkhas pas skye ba mngon par sgrub pa rnams la blo gtong ste/_de sems can yongs su smin
[\[224b.7\]]par bya ba'i phyir/_sems can rnams kyi skye ba dang /_lus yang dag par 'grub pa ci 'dra ba de lta bur rang gi lus byin gyis rlob bo/_/de stong gsum gyi stong chen po'i 'jig rten gyi khams gcig rgyas par bkang nas/_ji ltar sems can rnams bla na med pa yang dag par rdzogs
[\[225a\]]
[\[225a.1\]]pa'i byang chub tu yongs su smin par 'gyur bas/_sems can lus tha dad pa la mos pa rnams la snang ba dang shes pa'i rjes su 'gro bas rang gi lus de kho na bzhin du skye bar mngon par sgrub bo/_/stong gsum gyi stong chen po'i 'jig rten gyi khams gnyis sam/_
[\[225a.2\]]gsum mam/_bzhi'am/_lnga'am/_bcu'am/_nyi shu'am/_sum cu'am/_bzhi bcu'am/_lnga bcu nas brjod du med pa'i yang brjod du med pa'i bar dag rgyas par bkang ste/_sems can lus tha dad pa la mos pa rnams la snang ba dang /_shes pa'i rjes su 'gro bas
[\[225a.3\]]rang gi lus de kho na bzhin du skye bar mngon par sgrub bo/_/de ye shes de lta bu dang ldan pas sangs rgyas kyi zhing gcig nas kyang mi g.yo la/_sangs rgyas kyi zhing [#]brjod du med pa rnams dang /_'khor gyi dkyil 'khor rnams na yang snang bar gyur pa yin no zhes bya ba 'dod pa'i khams 'jig pa
[\[225a.4\]]la sogs pa shes nas sangs rgyas kyi zhing gcig nas kyang mi g.yo ba la zhes bya ba'i bar lnga pa'i ste/_ji snyed pa 'dod pa de snyed ston zhes bya ba'i de'i'o/_/de la sa'i khams la sogs pa ni yul dang mtshan nyid kyis shes par rig par bya ste/_ji ltar yul gyis she na/_chung ba ni mnyam
[\[225a.5\]]par ma bzhag pa'i sa pa'i rnam par smin pa'i rnam par shes pa'i yul lo/_/rgya chen por gyur pa ni mnyam par bzhag [#]pa'i sa pa'i rnam par smin pa'i rnam par shes pa'i yul lo/_/tshad med pa ni de bzhin gshegs pa'i yul lo/_/ji ltar na mtshan nyid kyis she na/_rang dang spyi'i mtshan nyid
[\[225a.6\]]rnam par dbye ba'i sgo nas te/_lus rags pa dang [#]/_phra ba ni gzugs can dang gzugs can ma yin pa'i sems can rnams kyi lus su rig par bya ste go rims bzhin no/_/'dod pa'i khams la sogs pa yang /_yul dang mtshan nyid kyis shes par [#]bya ste/_'dod pa'i khams kyi mi rnams
[\[225a.7\]]kyi yul ji snyed pa ni chung ba'o/_/lha rnams kyi yul ni rgya chen por gyur pa'o/_/gzugs kyi khams kyi rtog pa dang /_dpyod pa dang bcas pa'i yul ni chung ba'o/_/rtog pa med pa dpyod [#]pa med pa'i yul ni rgya chen por gyur pa'o/_/gzugs med pa'i khams kyi sngar chos 'di par gyur pa'i so so'i skye
[\[225b\]]
[\[225b.1\]]po rnams kyi yul ni chung ba'o/_/nyan thos dang rang sangs rgyas rnams kyi [#]yul ni rgya che ba'o/_/de bzhin gshegs pa thams cad kyi yul ni tshad med pa'o/_/sems can rnams kyi lus rab tu dbye ba shes pa la mkhas pa dang /_lus rnam par dbye ba shes pa la mkhas pa [#]lus ma 'dra ba dang 'dra ba
[\[225b.2\]]shes pa la mkhas pa ste/_rigs gzhan dang rang gi rigs kyi bye brag gis rig par bya'o/_/'khor gyi dkyil 'khor rnams su snang bar gyur pa yin zhes bya ba ni de 'dra ba'i lus ston to//_//[#]de ltar snod kyi 'jig rten la dbang ba'i sbyor bas sangs rgyas kyi zhing yongs su dag pa [#]bya ba bstan nas/_
[\[225b.3\]]sems can gyi 'jig rten la dbang ba'i sbyor ba ston te[#]/_de la sems can gyi 'jig rten la dbang ba ni de 'gugs pa la dbang ba'o/_/de'i sbyor ba ni gdul bya'i lus dang sems dang mthun pa'i lus dang sems ston pa ste/_gang gi phyir de sems can rnams kyi lus rnam par dbye ba dang /_mos pa dang /_
[\[225b.4\]]lhag pa'i bsam pa ci 'dra bar sangs rgyas kyi zhing de dang de dag dang /_'khor gyi dkyil 'khor de dang de dag tu de lta de ltar rang gi lus kun du ston te/_de dge sbyong gi 'khor gyi dkyil 'khor rnams su dge sbyong gi kha dog dang gzugs ston to/_/bram ze'i 'khor gyi dkyil 'khor rnams su bram ze'i kha
[\[225b.5\]]dog dang gzugs ston to/_/rgyal rigs kyi 'khor gyi dkyil 'khor rnams su rgyal rigs kyi [#]kha dog dang [#]gzugs ston to/_/rje'u rigs kyi 'khor gyi dkyil 'khor rnams su rje'u rigs kyi kha dog dang gzugs ston to/_/khyim bdag gi 'khor gyi dkyil 'khor rnams su khyim bdag gi kha dog
[\[225b.6\]]dang gzugs ston to/_/rgyal chen bzhi'i lha'i ris kyi 'khor gyi dkyil 'khor rnams su rgyal chen bzhi'i ris kyi kha dog dang gzugs ston to/_/sum cu rtsa gsum gyi 'khor gyi dkyil 'khor rnams su [#]sum cu rtsa gsum gyi kha dog dang gzugs ston to/_/de bzhin [#]'thab bral gyi 'khor gyi dkyil
[\[225b.7\]]'khor rnams dang /_dga' ldan gyi 'khor gyi dkyil 'khor rnams dang /_'phrul dga' ba'i 'khor gyi dkyil 'khor rnams dang /_gzhan 'phrul dbang byed kyi 'khor gyi dkyil 'khor rnams dang /_tshangs pa'i 'khor gyi dkyil 'khor rnams su tshangs pa'i kha dog dang gzugs ston to/_/de nyan
[\[226a\]]
[\[226a.1\]]thos kyi gdul bya'i sems can rnams la nyan thos kyi lus dang kha dog dang gzugs ston to/_/rang sangs rgyas kyi gdul bya'i sems can rnams la rang sangs rgyas kyi lus dang kha dog dang gzugs ston to/_/byang chub sems dpa'i gdul bya'i sems can rnams la byang chub sems
[\[226a.2\]]dpa'i lus dang kha dog dang gzugs ston to/_/de bzhin gshegs pa'i gdul bya'i sems can rnams la de bzhin gshegs pa'i sku dang kha dog dang gzugs ston to/_/kye rgyal ba'i sras de ltar sangs rgyas kyi zhing brjod du med pa'i sems can de dag gi mos pa rab 'byam [#]de dang /_de dag tu de
[\[226a.3\]]kho na bzhin du rang gi lus rnam par phye ba ston to zhes gsungs pa'o/_/de ltar sems can la dbang ba'i sbyor ba bstan nas/_don dam pa dang kun rdzob kyi ye shes gnyis kyis ye shes mngon par rdzogs par byang chub pa la dbang ba'i sbyor ba ston to/_/de la don dam pa'i ye shes ni rang dang gzhan [#]
[\[226a.4\]]gyi rgyud yongs su mi gcod pas/_lus su rnam par rtog pa thams cad med pa dang /_lus mnyam pa nyid thob pas ston to/_/gang gi phyir de lus su rnam par rtog pa thams cad dang bral zhing /_lus mnyam pa nyid thob pas zhes gsungs pa'o/_/'dis ni nyan thos dang rang sangs rgyas dang
[\[226a.5\]]thun mong ma yin pa'i don dam pa'i ye shes yongs su bstan pa yin no/_/kun rdzob kyi ye shes ni kun nas nyon mongs pa dang /_rnam par byang ba dang /_gnyis ka ma yin pa'i phyogs shes pa'i phyir sems can gyi lus la sogs pa zhes pas ston te/_gang gi phyir des [#]sems can gyi lus kyang rab
[\[226a.6\]]tu shes so/_/zhing gi lus dang /_las rnam par smin pa'i lus dang /_nyan thos kyi lus dang /_rang sangs rgyas kyi lus dang /_byang chub sems dpa'i lus dang /_de bzhin gshegs pa'i sku dang /_shes pa'i lus dang /_chos kyi lus dang /_nam mkha'i lus kyang rab tu shes so zhes
[\[226a.7\]]gsungs pa'o/_/de la sems can dang snod kyi 'jig rten dang /_de skye ba'i rgyu las kyis ni kun nas nyon mongs pa'i phyogs su rig par bya'o/_/theg pa gsum ni rnam par byang ba'i phyogs te/_de yang shes pa gang dang /_chos gang gis rab tu phye ba'o/_/nam mkha'i lus ni gnyis ka ma yin pa'i
[\[226b\]]
[\[226b.1\]]phyogs so/_/des [#]sems can rnams kyi sems dang /_bsam pa mngon par sgrub pa kun du shes nas 'dod na sems can gyi lus rang gi lus su byin gyis rlob bo/_/de bzhin du zhing gi lus dang /_las rnam par smin pa'i lus dang /_nyan thos kyi lus dang /_rang sangs rgyas kyi lus dang /_byang
[\[226b.2\]]chub sems dpa'i lus dang /_de bzhin gshegs pa'i sku dang /_shes pa'i lus dang /_chos kyi lus dang /_nam mkha'i lus kyang rang gi lus su byin gyis rlob bo/_/de sems can gyi sems dang bsam pa mngon par sgrub pa kun du shes nas/_de 'dod na sems can gyi lus rang gi lus su byin
[\[226b.3\]]gyis rlob bo/_/de bzhin du zhing gi lus dang /_las rnam par smin pa'i lus dang /_nyan thos kyi lus dang /_rang sangs rgyas kyi lus dang /_byang chub sems dpa'i lus dang /_de bzhin gshegs pa'i sku dang /_shes pa'i lus dang /_chos kyi lus dang /_nam mkha'i lus rang gi lus su
[\[226b.4\]]byin gyis rlob bo zhes bya ba de la/_sems can gyi lus rang gi lus su byin gyis rlob ces bya ba ni/_dbang de dang de la bya ba sgrub pa'i sbyor ba mtshungs pa nyid yongs su ston to/_/de la sems can gyi lus rnams ni las dang /_skye ba dang nyon mongs pa'i kun nas nyon mongs pa'i bye brag dang /_
[\[226b.5\]]gzugs can dang /_gzugs can [#]ma yin pa'i khams kyi bye brag gis rab tu shes pa ste/_gang gi phyir de sems can rnams kyi las kyi lus kyang rab tu shes so/_/rnam par smin pa'i lus nyid dang /_nyon mongs pa'i lus nyid dang /_gzugs kyi lus nyid dang /_gzugs med pa'i lus
[\[226b.6\]]nyid kyang rab tu shes so zhes gsungs pa'o/_/zhing gi lus rnams ni stong la sogs pa'i 'jig rten gyi khams kyi bye brag dang /_'jig rten gyi khams kun nas nyon mongs pa can dang /_nyon mongs pa can [#]ma yin pa'i bye brag dang /_chol [#]ba la sogs pa'i bye brag gis shes te/_gang gi phyir zhing gi
[\[226b.7\]]lus rnams kyi chung ngu nyid rab tu shes so/_/rgya chen por gyur pa nyid dang /_tshad med pa nyid dang /_kun nas nyon mongs pa can nyid dang /_rnam par dag pa nyid dang /_chol ba nyid dang /_steng g.yogs med pa nyid dang /_ngos phyal ba nyid dang /_'jug pa'i khyim can nyid dang /_phyogs kyi dra ba
[\[227a\]]
[\[227a.1\]]rnam par dbye ba nyid kyang rab tu shes so zhes gsungs pa'o/_/chol ba la sogs pa'i tshig gi don ni sa dang por bshad pa bzhin no/_/las kyi rnam par smin pa nyid dang /_nyan thos dang /_rang sangs rgyas dang /_byang chub sems dpa'i lus rnams ni rang dang spyi'i
[\[227a.2\]]mtshan nyid kyi bye brag dang /_gang zag med pas brda tsam du zad pa nyid kyis shes te/_gang gi phyir las rnam par smin pa'i lus rnams kyi rnam par phye ba dang /_brda yang rab tu shes so/_/nyan thos kyi lus rnams dang /_rang sangs rgyas kyi lus rnams dang /_byang chub sems dpa'i
[\[227a.3\]]lus rnams kyi rnam par phye ba dang /_brda yang rab tu shes so zhes gsungs pa'o/_/de bzhin gshegs pa'i sku rnams ni ji ltar mngon par rdzogs par byang chub pas ston te[#]/_byang chub tu smon lam btab nas dga' ldan du skyes pa gang yin pa dang /_sangs rgyas sprul pa gang yin pa dang /_
[\[227a.4\]]rang gi sku gdung gi ring bsrel byin gyis brlabs pa gang dag yin pa dang /_rnam par smin pa'i sku gang yin pa dang /_'od zer gang gis sems can rnams 'gugs [#]pa dang /_'jig rten pa dang 'jig rten las 'das pa'i sems [#]rnam par grol ba thun mong ba gang yin pa dang /_mngon par
[\[227a.5\]]mtho ba'i rgyu thun mong ma yin [#]pa gang yin pa dang /_de bzhin gshegs pa rnams kyi zag pa med pa'i dbyings gang yin pa dang /_ma chags pa'i ye shes gang yin pa ste/_gang gi [#]de dag thams cad mdzad pa de dag gi bye brag gis rab tu shes pa ste/_gang gi phyir de bzhin gshegs pa'i sku
[\[227a.6\]]rnams kyis mngon par rdzogs par byang chub pa'i sku nyid kyang rab tu shes so/_/smon lam gyi sku nyid dang /_sprul pa'i sku nyid dang /_byin gyi rlabs [#]kyi sku nyid dang /_gzugs dang /_mtshan ma dang /_dpe byad bzang po'i rgyan gyi sku nyid dang /_'od kyi sku nyid dang /_yid kyi sku nyid dang /_
[\[227a.7\]]bsod nams kyi sku nyid dang /_chos kyi sku nyid dang /_ye shes kyi sku nyid kyang rab tu shes so zhes gsungs pa'o/_/shes pa'i lus rnams ni thos pa dang /_bsams pa las byung ba'i shes pa'i bye brag dang /_bsgoms pa las byung ba'i shes pa'i bye brag dang /_'bras bu dang /_zhugs pa'i shes pa'i
[\[227b\]]
[\[227b.1\]]bye brag dang /_'jig rten pa la sogs pa'i bye brag gis rab tu shes te/_gang gi phyir shes pa'i lus rnams kyi shin tu dpyad pa nyid kyang rab tu shes so/_/ji lta ba bzhin du nges par rtogs pa nyid [#]dang /_'bras bu dang /_sbyor bas bsdus pa nyid dang /_'jig rten pa dang /_'jig rten
[\[227b.2\]]las 'das pa rnam par dbye ba nyid dang /_theg pa gsum rnam par dgod pa nyid dang /_thun mong dang thun mong ma yin pa nyid dang /_nges par 'byin pa nyid [#]dang /_nges par 'byin pa ma yin pa dang /_slob pa dang /_mi slob pa nyid kyang rab tu shes so zhes gsungs pa'o/_/chos kyi lus rnams ni
[\[227b.3\]]chos nyid gcig brjod pa dang /_ji skad thos pa bzhin du 'dzin pa dang /_gdul bya rnams kyi dbang po la sogs pa'i gnas skabs dang mthun pa'i 'du shes dang /_'chad pa rnam par gzhag pa dang /_dbang po dang bcas pa dang /_dbang po med pa'i mtshan nyid rnam par gzhag pa dang /_mchog gi
[\[227b.4\]]mtshan nyid rnam par gzhag pas rab tu shes pa ste/_gang gi phyir chos kyi lus rnams kyi mnyam pa nyid kyang rab tu shes so/_/mi 'khrugs pa nyid dang /_gnas skabs dang /_brda kun rdzob tu rnam par gzhag pa dang /_sems can dang /_sems can ma yin pa'i chos rnam par gzhag pa nyid
[\[227b.5\]]dang /_sangs rgyas dang /_chos dang /_'phags pa'i dge 'dun rnam par gzhag pa nyid kyang rab tu shes so zhes gsungs pa'o/_/nam mkha'i lus rnams ni mtha' yas pa'i mtshan nyid dang /_khyab pa'i mtshan nyid dang /_bstan du med cing thogs pa med pa'i mtshan nyid dang /_'dus ma byas pa'i
[\[227b.6\]]mtshan nyid dang /_gzugs kyi sgo [#]'byed pa'i mtshan nyid yin pas/_gzugs kyi de mngon pa'i phyir dang /_rang gi mtshan nyid du rab tu shes pa ste/_gang gi phyir nam mkha'i lus rnams kyi tshad med pa nyid kyang rab tu shes so/_/thams cad du song ba nyid dang /_lus med pa nyid dang /_nor ba med pa
[\[227b.7\]]nyid dang /_gzugs kyi lus kyis [#]mngon par gsal bar byed pa nyid kyang rab tu shes so zhes gsungs pa'o/_/de ltar sangs rgyas kyi zhing yongs su dag par byed pas/_sa brgyad pa'i rnam par gzhag pa bstan nas dbang thob pas ston to/_/de la dbang thob pas ni de lta de ltar snod kyi 'jig rten
[\[228a\]]
[\[228a.1\]]dang /_sems can gyi 'jig rten dang /_ye shes mngon par rdzogs par byang chub pa dbang ba rnam pa gsum gyi sbyor bas dbang bcu rab tu 'thob [#]ste/_gang gi phyir des lus dang shes pa mngon par sgrub pa de lta bu thob pas bskal pa brjod du med pa'i yang brjod du med par tshe byin gyis rlob
[\[228a.2\]]pas tshe la dbang ba 'thob [#]bo/_/ting nge 'dzin nges [#]par sems dpag tu med pa grangs med pa'i ye shes kyis 'jug pas sems la dbang ba 'thob [#]bo/_/'jig rten gyi khams thams cad rgyan [#]bkod pa du mas rab tu brgyan pa'i byin gyi rlabs [#]kun du ston pas yo byad la dbang ba 'thob [#]bo/_/las kyi
[\[228a.3\]]rnam par smin pas byin gyi rlabs [#]kyis dus ji lta ba bzhin du ston pas las la dbang ba 'thob bo/_/'jig rten gyi khams thams cad du skye ba kun du ston pas skye ba la dbang ba 'thob bo/_/sangs rgyas kyi zhing dang /_dus gang du ci dga' bar [#]mngon par rdzogs par byang chub pa kun du ston pas smon
[\[228a.4\]]lam la dbang ba 'thob bo/_/'jig rten gyi khams thams cad sangs rgyas kyis gang ba rab tu ston pas mos pa la dbang ba 'thob bo/_/sangs rgyas kyi zhing thams cad du rdzu 'phrul gyi rnam par 'phrul pa kun du ston pas rdzu 'phrul la dbang ba 'thob bo/_/de bzhin gshegs pa'i stobs
[\[228a.5\]]dang mi 'jigs pa dang /_sangs rgyas kyi chos ma 'dres pa dang /_mtshan dang dpe byad bzang po dang /_mngon par rdzogs par byang chub pa kun du ston pas ye shes la dbang ba [#]'thob bo/_/mtha' dang dpung [#]med pa'i chos kyi sgo snang ba kun du ston pas chos la dbang ba 'thob [#]bo zhes gsungs pa'o/_/
[\[228a.6\]]dbang 'di bcu ni gnod pa bcu'i gnyen por go rims bzhin du rig par bya ste/_gnod pa bcu ni/_'chi ba'i gnod pa dang /_kun nas nyon mongs pa'i gnod pa dang /_dbul ba'i gnod pa dang /_nyes par spyad pa'i gnod pa dang /_ngan 'gro'i gnod pa dang /_'dod pa mi 'grub pa'i gnod
[\[228a.7\]]pa dang /_chos kyis phongs par 'gyur ba'i las kyi sgrib pa'i gnod pa dang /_kun du tshol ba la 'bad pa'i gnod pa dang /_the tshom gyi gnod pa dang /_bag tsha ba'i gnod pa'o/_/de ltar dbang [#]thob pas sa rnam par gzhag pa bstan nas/_che ba nyid kyi khyad par gyis ston to/_/de la che ba nyid kyi
[\[228b\]]
[\[228b.1\]]khyad par ni che ba nyid rnam pa gsum ste/_ye shes kyis che ba nyid dang /_las kyis [#]che ba nyid dang /_de gnyi ga'i gnas yon tan gyis che ba nyid do/_/de la ye shes kyis [#]che ba nyid ni 'khor ba dang mya ngan las 'das pa la/_mi gnas pas ye shes bsam gyis mi khyab pa nyid de/_gang
[\[228b.2\]]gi phyir de byang chub sems dpa'i dbang bcu po de dag thob ma thag nas/_ye shes bsam gyis mi khyab pa dang ldan pa yin zhes gsungs pa'o/_/bsam gyis mi khyab pa de nyid de yang bsgom pa khyad zhugs pa bsam gyis mi khyab pa nyid dang /_shes bya rtogs pa bsam gyis mi khyab pa nyid dang /_
[\[228b.3\]]mi mthun pa'i phyogs bsal ba bsam gyis mi khyab pa nyid dang rnam pa gsum du rig par bya ste/_gang gi phyir ye shes dpag tu med pa dang /_ye shes shin tu rgyas pa dang /_ye shes mi 'phrogs pa dang ldan pa yin no zhes gsungs pa'o/_/de de lta bu'i rjes su song zhing ye shes de lta bu dang
[\[228b.4\]]ldan pas/_lus kyi las kha na ma tho ba shin tu med pa kun du 'byung ba rab tu 'byung /_ngag gi las kha na ma tho ba shin tu med pa kun du [#]'byung ba rab tu 'byung /_yid kyi las kha na ma tho ba shin tu med pa zhes gsungs pa'o/_/de de lta bu'i rjes su song zhing zhes bya ba ni sngar ji skad bstan
[\[228b.5\]]pa'o/_/ye shes de lta bu dang ldan pas zhes bya ba ni ji skad bstan pa de'o/_/lus la sogs pa'i las kha na ma tho ba shin tu med pa kun du 'byung ba rab tu 'byung zhes bya ba ni las kyis [#]che ba nyid do/_/kha na ma tho ba shin tu med pa de yang rnam pa bzhis yongs su ston te[#]/_kun du 'byung ba ni kun
[\[228b.6\]]du 'byung bar byed pa dang /_kun du 'byung ba'i dus na ste/_gang gi phyir ye shes sngon du 'gro zhing ye shes kyi rjes su 'brang ba zhes gsungs pa'o/_/kun nas nyon mongs pa med pa dang /_sems can gyi don byed pa'i las gnyis kyis lam yongs su 'dzin pa ni gang gi phyir/_shes rab kyi pha rol tu
[\[228b.7\]]phyin pas dbang byed pa/_snying rje chen po sngon du 'gro ba'i thabs mkhas pas shin tu rnam par phye ba zhes gsungs pa'o/_/bdag dang gzhan gyi sbyor ba'i rgyu gnyis kyis [#]rgyu yongs su 'dzin pa ni gang gi phyir/_smon lam gyis shin tu mngon par bsgrubs pa/_de bzhin gshegs pa'i byin gyi
[\[229a\]]
[\[229a.1\]]rlabs [#]kyis shin tu byin gyis brlabs pa [#]zhes gsungs pa'o/_/sems can gyi don dang /_zhing yongs su dag par bya ba dang /_sangs rgyas kyi chos yang dag par sgrub [#]pa'i bya ba ste/_bya ba sgrub pa ni gang gi phyir/_sems can gyi don la sbyor ba rgyun ma bcad [#]pa/_'jig
[\[229a.2\]]rten gyi khams mtha' yas pa rnam par phye bar gyur pa/_kun du 'byung ba rab tu 'byung ngo /_/kye rgyal ba'i sras mdor na byang chub sems dpa'i sa mi g.yo ba 'di thob pa'i byang chub sems dpa'i lus dang /_ngag dang yid kyi las ni sangs rgyas kyi chos thams cad yang dag par thob par bya
[\[229a.3\]]ba'i phyir/_kun du 'byung ba rab tu 'byung ngo zhes gsungs pa'o/_/de la yon tan gyis [#]che ba nyid ni bsam pa'i stobs la shin tu gnas pa la sogs pas yongs su ston to/_/de ni yon tan rnam pa bdun gyis [#]dbang du byas pa ste/_mi gnas pa'i lam gyi yon tan ni gang gi phyir/_de [#]de ltar
[\[229a.4\]]byang chub sems dpa'i sa mi g.yo ba 'di thob pas nyon mongs pa kun du 'byung ba thams cad dang bral ba'i phyir/_bsam pa'i stobs la shin tu gnas pa yin/_las dang mi bral [#]ba'i phyir lhag pa'i bsam pa'i stobs la shin tu gnas pa yin/_sems can gyi don mi gtong ba'i phyir[#]/_
[\[229a.5\]]snying rje chen po'i stobs la shin tu gnas pa [#]yin/_'gro ba thams cad yongs su skyob pa'i phyir/_byams pa chen po'i stobs la shin tu gnas pa yin zhes gsungs pa'o/_/de la mi gnas pa'i lam nyid ni mi mthun pa'i phyogs rnam par nyams shing gnyen po bsten [#]pa dang sems can la lta ba rnam
[\[229a.6\]]pa gnyis kyis [#]rig par bya'o/_/brjod pa med pa nyid kyi yon tan ni gang gi phyir/_brjed pa med pa'i chos dang ldan pa'i phyir/_gzugs kyi stobs la shin tu gnas pa yin zhes gsungs pa'o/_/ngag phun sum tshogs pa'i yon tan ni gang gi phyir/_sangs rgyas kyi chos thams cad rab tu
[\[229a.7\]]rnam par 'byed pa'i bye brag la mkhas pa'i phyir/_spobs pa'i stobs la shin tu gnas pa yin zhes gsungs pa'o/_/sems phun sum tshogs pa'i yon tan ni gang gi phyir/_'jig rten gyi khams mtha' yas pa'i [#]spyod pa rnam par dbye ba la mkhas pa'i phyir mngon par shes pa'i stobs la
[\[229b\]]
[\[229b.1\]]shin tu gnas pa yin zhes gsungs pa'o/_/rgyu'i yon tan ni gang gi phyir/_byang chub sems dpa'i bya ba thams cad mi gtong ba'i phyir smon lam gyi stobs la shin tu gnas pa yin zhes gsungs pa'o/_/sbyor ba'i yon tan ni gang gi phyir/_sangs rgyas kyi chos thams cad yang dag
[\[229b.2\]]par sgrub pa'i phyir pha rol tu phyin pa'i stobs la shin tu gnas pa yin zhes gsungs pa'o/_/nye bar sgrub pa'i yon tan ni gang gi phyir/_rnam pa thams cad kun [#]mkhyen pa'i ye shes mngon du gyur pa'i phyir/_de bzhin gshegs pa'i byin gyis rlabs [#]kyi stobs la shin tu gnas pa
[\[229b.3\]]yin [#]zhes gsungs pa'o/_/de de lta bu'i stobs bskyed pa thob pas bya ba thams cad kyang kun du ston la [#]zhes bya ba ni rjes su chags pa dang /_khong khro ba la sogs pa dang ldan pa nyon mongs pa dang bcas pa rnams kyis kun du spyad [#]pa rnams so/_/bya ba thams cad la yang kha na ma tho ba med pa
[\[229b.4\]]yin no zhes bya ba ni yon tan de dag gis so/_/de ltar che ba nyid kyi khyad par gyis sa 'di'i rnam par gzhag pa bstan nas/_nges pa'i tshig rab tu dbye bas ston to/_/de la nges pa'i tshig rab tu dbye ba ni rnam pa gnyis te/_sa'i nges pa'i tshig rab tu dbye ba dang /_gang zag gi nges pa'i
[\[229b.5\]]tshig rab tu dbye ba'o/_/de la sa'i nges pa'i tshig rab tu dbye ba ni rnam pa drug tu rig par bya ste[#]/_nye ba'i nyon mongs pa'i gnyen po ni nye ba'i nyon mongs pa de yang rnam pa gnyis te/_sa 'og ma pa'i mngon par 'du byed pa dang /_theg pa dman par smon lam 'debs pa dang /_bdud kyi las
[\[229b.6\]]dang /_nyon mongs pa kun du 'byung ba ste/_de'i gnyen por kye rgyal ba'i sras dag byang chub sems dpa'i ye shes kyis 'di ni mi 'phrogs pa'i phyir mi g.yo ba zhes bya'o/_/ye shes mi bzlog pa'i phyir mi bzlog pa'i sa zhes gsungs pa'o/_/zab pa nyid gang gi phyir 'gro ba thams cad
[\[229b.7\]]kyis shes par dka' ba'i phyir rnyed par dka' ba'i sa zhes bya'o zhes [#]gsungs pa'o/_/spyod pa dang gnas pa rnam par dag pa ni gang gi phyir kha na ma tho ba med pa'i phyir gzhon nu'i sa zhes bya'o/_/bsam pa ji lta ba bzhin du dbang byed pa'i phyir skye [#]ba'i sa zhes bya'o zhes gsungs pa'o/_/
[\[230a\]]
[\[230a.1\]]de la spyod pa rnam par dag pa ni bya ba [#]thams cad la nyes pa med pas gzhon nu'i dang 'dra'o/_/gnas pa rnam par dag pa ni bsam pa 'byor pas skye skye ba'i sa la gnas pa dang 'dra ba'o[#]/_/'jig rten pa dang 'jig rten las 'das pa'i 'dus byas rnam par dag pa'i
[\[230a.2\]]khyad par ni gang gi phyir yang bya ba med pa'i phyir yongs su grub pa'i sa zhes bya'o/_/ye shes kyis rnam par dbye ba shin tu byas pa'i phyir/_yongs kyi mthar thug pa'i sa zhes bya'o zhes gsungs pa'o/_/de la 'jig rten las 'das pa'i 'dus byas rnam par dag pa'i khyad par ni ye
[\[230a.3\]]shes kyis [#]rnam par dbye ba [#]shin tu byas pas shes bya'i sgrib pa rnam par sbyong ba'i phyir ro/_/de gnyi ga'i 'dus ma byas rnam par dag pa'i khyad par ni gang gi phyir/_smon lam shin tu mngon par bsgrubs pa'i phyir mya ngan las 'das pa'i sa zhes bya'o zhes gsungs pa'o/_/sngon gyi smon
[\[230a.4\]]lam gyi dbang gis [#]sems can gyi don yongs su mi gtong ba dang /_byang chub sems dpa'i sa'i khyad par gyi 'dus ma byas rnam par dag pa'i khyad par ni gang gi phyir/_gzhan gyis rnam par mi 'khrugs pas byin gyi rlabs [#]kyi sa zhes bya'o/_/sngon gyi mthar mngon par bsgrubs [#]pas
[\[230a.5\]]lhun gyis grub pa'i sa zhes bya'o zhes gsungs pa'o/_/de la byang chub sems dpa'i sa'i khyad par ni sa drug pa dang /_bdun pa la [#]khyad zhugs pa ste/_sa drug pa la ni lam gzhan rtsom pa'i khyad par gyi [#]gzhan gyis rnam par 'khrugs so/_/bdun pa ni 'bad pa dang bcas pa'o/_/[#]
[\[230a.6\]]'di ni thams cad mngon par bsgrubs pas lhun gyis grub par 'jug pa'o/_/de la gang zag gi nges pa'i tshig rab tu dbye ba ni/_byang chub sems dpa' don gang gis na [#]byang chub sems dpa'i sa mi g.yo ba thob ces bya ba de ston pa las rig par bya'o/_/de ni don rnam pa gnyis kyis brjod
[\[230a.7\]]de/_gcig tu mi g.yo ba dang /_gcig pa nyid las mi g.yo ba ni sangs rgyas kyi rigs kyi rjes su song ba'i rgyu ste/_gang gi phyir kye rgyal ba'i sras de ltar byang chub sems dpa' ye shes de lta bu mngon par bsgrubs pa dang ldan zhing /_sangs rgyas kyi rigs kyi rjes su song ba zhes
[\[230b\]]
[\[230b.1\]]gsungs pa'o/_/de la sangs rgyas kyi rigs ni khams brtas [#]pa'i khyad par ro/_/de'i rjes su song ba ni yon tan yongs su 'dzin pa dang /_sgrub pa dang /_nye ba dang /_rnam pa gsum gyis [#]rab tu phye ba ste/_gang gi phyir sangs rgyas kyi yon tan shin tu snang bar gyur ba/_de bzhin
[\[230b.2\]]gshegs pa'i spyod lam dang /_spyod pa spyad pa'i rjes su song ba/_sangs rgyas kyi zhing mngon du gyur pa zhes gsungs pa'o/_/de la shin tu snang bar gyur pa'i don ni shin tu sbyang ba'i [#]don du rig par bya'o/_/gnas pa dang spyod pa'i spyad pa ni spyod lam dang spyod pa'i spyad pa'o/_/de la
[\[230b.3\]]gcig tu mi g.yo ba ni rtag par rgyun du de bzhin gshegs pa'i byin gyi rlabs [#]kyis shin tu byin gyis brlabs pas yongs su ston te/_gang gi phyir rtag par rgyun du de bzhin gshegs pa'i byin gyi rlabs [#]kyis shin tu byin gyis brlabs pa yin zhes gsungs pa'o/_/de la yon tan rnam pa lnga'i
[\[230b.4\]]dbang du byas par rig par bya ste/_mchod pa'i yon tan ni gang gi phyir/_brgya byin dang /_tshangs pa dang /_'jig rten skyong bas bsu ba yin zhes gsungs pa'o/_/kun du bsrungs [#]pa'i yon tan ni gang gi phyir/_lag na rdo rje rtag par phyi bzhin 'brang ba yin [#]zhes gsungs pa'o/_/
[\[230b.5\]]rten gyi yon tan ni gang gi phyir ting nge 'dzin gyi stobs kyis yongs su [#]ma btang ba yin zhes gsungs pa'o/_/zhing yongs su dag pa'i yon tan ni gang gi phyir lus rnam par phye ba tshad med pa mngon par bsgrub [#]pa yin zhes gsungs pa'o/_/sems can yongs su smin par byed pa'i yon tan
[\[230b.6\]]ni sems can yongs su smin par byed pa'i yon tan de rnam pa lngas yongs su bstan te/_bsams bzhin du skye ba yongs su 'dzin pa ni gang gi phyir lus thams cad kyi spyod pa'i stobs dang ldan pa yin zhes gsungs pa'o/_/dbang po dang /_bsam pa dang /_bag la nyal shes par nus pa
[\[230b.7\]]ni gang gi phyir mngon par shes pa chen po'i rnam par smin pa yongs su grub pa yin zhes gsungs pa'o/_/chos kyi tshul la gzud pa'i [#]phyir/_chos mtha' yas pa 'dzin par [#]nus pa ni gang gi phyir ting nge 'dzin mtha' yas pa la dbang byed pa yin zhes gsungs pa'o/_/len par nus pa ni
[\[231a\]]
[\[231a.1\]]gang gi [#]phyir lung bstan pa tshad med pa yang dag par nod pa yin zhes gsungs pa'o/_/bshad par nus pa ni gang gi phyir 'gro ba ji ltar yongs su smin pa bzhin du mngon par rdzogs par byang chub pa ston par byed pa yin zhes gsungs pa'o/_/de lta bu dang ldan zhing
[\[231a.2\]]zhes bya ba ni gcig tu mi g.yo ba'o/_/de la gcig pa nyid las mi g.yo ba ni/_theg pa chen po'i dkyil 'khor du zhugs pas yongs su bstan te/_gang gi phyir de lta bu dang ldan zhing theg pa chen po'i dkyil 'khor du zhugs pa zhes gsungs pa'o/_/dkyil 'khor gyi don ni mi
[\[231a.3\]]phyed pa'i don to/_/de yang rnam pa dgur rig par bya ste/_ye shes mi phyed pa ni gang gi phyir shin tu rnam par dpyad pa'i ye shes kyi mngon par shes pa chen po dang ldan pa zhes gsungs pa'o/_/bshad pa mi phyed pa ni gang gi phyir rtag par rgyun du shes rab kyi snang ba'i 'od zer rab tu gtong
[\[231a.4\]]ba zhes gsungs pa'o/_/rnam par grol ba mi phyed pa ni gang gi phyir chos kyi dbyings chags pa med pa'i lam du zhugs pa zhes gsungs pa'o/_/zhing yongs su dag pa mi phyed pa ni gang gi phyir 'jig rten gyi khams kyi lam rnam par dbye ba la mkhas pa zhes gsungs pa'o/_/theg pa
[\[231a.5\]]chen po la 'jug pa mi phyed pa ni gang gi phyir yon tan gyi rnam pa thams cad yang dag par ston pa zhes gsungs pa'o/_/mngon par shes pa mi phyed pa ni gang gi phyir rang gis [#]sems bskyed [#]pa la dbang byed pa zhes gsungs pa'o/_/dri ba lan 'debs par nus pa mi phyed pa ni gang gi phyir
[\[231a.6\]]sngon gyi mtha' dang phyi ma'i mtha' shin tu rtogs pa'i ye shes can zhes gsungs pa'o/_/byang chub kyi snying po la 'dug pa mi phyed pa ni gang gi phyir/_bdud kyi lam thams cad kyi 'jug pa dang /_ldog pa shes pa dang ldan pa zhes gsungs pa'o/_/mngon par rdzogs par byang chub pa mi phyed pa
[\[231a.7\]]ni gang gi phyir/_de bzhin gshegs pa'i yul dang spyod yul thams cad kyi rjes su zhugs pa zhes gsungs pa'o/_/'jig rten gyi khams rab 'byam [#]mu med pa dag na byang chub sems dpa'i spyod pa phyir mi ldog pa'i tshul gyis spyod pas zhes bya ba ni sbyor ba don yod pa'o/_/de bzhin gshegs
[\[231b\]]
[\[231b.1\]]pa de dag la bsnyen bkur byed cing /_'jig rten gyi khams rnam par dbye ba sngon du 'gro ba chos snang bar [#]sgrub pa yang dag par len to zhes bya ba ni de'i phyir ro/_/gser gyi sa le sbram 'dzam bu'i gling gi bdag po la btags pa'i dpes ni/_rnam par dag pa'i sa thob pas gnas
[\[231b.2\]]khyad par can du byas pa'i dge ba'i rtsa ba 'od gsal bar yongs su ston te/_gang gi phyir kye rgyal ba'i sras 'di lta ste/_dper na gser gyi sa le sbram de nyid mgar ba mkhas pas zin par byas te/_'dzam bu'i gling gi bdag po'i mgul lam/_mgo la btags na 'dzam bu'i [#]gling
[\[231b.3\]]pa'i sems can thams cad kyi rgyan gyi rnam pa rnams kyis mi 'phrogs pa yin no/_/kye rgyal ba'i sras de bzhin du byang chub sems dpa'i sa mi g.yo ba 'di la gnas pa'i byang chub sems dpa'i dge ba'i rtsa ba de dag kyang nyan thos dang /_rang sangs rgyas thams cad nas byang chub
[\[231b.4\]]sems dpa'i sa bdun pa la gnas pa'i bar dag gis mi 'phrogs pa yin no zhes gsungs pa'o/_/lhag ma ni snga ma bzhin no/_/'phags pa sa bcu pa las sa brgyad pa'i rnam par bshad pa rdzogs so//_//sa dgu pa ni/_smra ba po'i rtsol ba phun sum tshogs pa dang /_ye
[\[231b.5\]]shes phun sum tshogs pa dang /_spyod pa la 'jug pa phun sum tshogs pa dang /_bshad pa phun sum tshogs pa dang /_rnam pa bzhis rnam par gzhag par rig par bya'o/_/sa brgyad pa'i ye shes kyi las mngon par bsgrubs pa rnams kyis zhing yongs su dag par bya ba bsgrubs
[\[231b.6\]]nas/_'di la sems can yongs su smin par bya ba sgrub ste/_'di ni de'i khyad par ro/_/de la smra ba po'i rtsol ba phun sum tshogs pa ni gzhan gyi don dang /_bdag gi don gyi dbang du byas nas/_tshig gcig dang /_gcig dang lnga dang gsum gyis [#]bstan te/_gzhan gyi don ni
[\[231b.7\]]gzugs med pa rnams su thar pa thob par 'gyur bar 'du shes pa'i gdul bya rnams kyi dbang du byas pa ste/_gang gi phyir kye rgyal ba'i sras byang chub sems dpa' de de ltar ye shes tshad med pas rnam par dpyad pa'i blos yang rnam par thar pa zhi ba gong ma rnams shes par byed ces
[\[232a\]]
[\[232a.1\]]gsungs pa'o/_/bdag gi don ni sangs rgyas kyi ye shes ma thob pa'i dbang du byas pa ste/_gang gi phyir yang de bzhin gshegs pa'i ye shes gong ma ma rdzogs pa la rnam par dpyod ces gsungs pa'o/_/yang byang chub sems dpa' yongs su smin pa dag gi
[\[232a.2\]]dbang du byas pa dang /_tshul bzhin ma yin pa sems pa la sbyor ba'i gdul bya rnams dang /_mi shes pa dag chos kyi tshul bstan par shes par bya ba dang /_skyabs ngan par zhugs pa rnams dang /_mtho ris la mos pa rnams kyi dbang du byas nas tshig lngas go rims bzhin du
[\[232a.3\]]gzhan gyi don ston te[#]/_gang gi phyir de bzhin gshegs pa'i gsang ba'i rjes su 'jug par bya ba la 'jug_/ye shes bsam gyis mi khyab pa'i che ba nyid rab tu rnam par 'byed/_gzungs dang ting nge 'dzin rab tu rnam par 'byed pa yongs su sbyong /_mngon par shes pa rgya chen po mngon
[\[232a.4\]]par sgrub/_'jig rten gyi khams rnam par dbye ba shes par byed ces gsungs pa ste/_zhing yongs su dag pa kun du ston pas mtho ris la mos pa zlog [#]par byed do/_/mngon par rdzogs par byang chub pa dang /_chos kyi 'khor lo bskor ba dang /_yongs su mya ngan las 'das pa kun du bstan
[\[232a.5\]]pa'i dbang du byas nas tshig gsum gyis go rims bzhin du bdag gi don ston te/_gang gi phyir de bzhin gshegs pa'i stobs dang /_mi 'jigs pa dang /_sangs rgyas kyi chos ma 'dres pa mi 'phrogs pa yongs su sbyong bar byed/_de bzhin gshegs pa'i chos kyi 'khor lo bskor ba khyu
[\[232a.6\]]mchog tu gyur pa'i rjes su 'jug_/snying rje chen po'i byin gyi rlabs [#]thob pa mi 'dor zhing /_byang chub sems dpa'i sa dgu pa gnon te zhes gsungs pa ste/_sems can gyi don la lta ba dang bcas pa'i yongs su mya ngan las 'das pa yin pas snying rje chen po'i byin gyi rlabs [#]thob pa mi
[\[232a.7\]]'dor bar [#]rig par bya'o/_/de ltar chos smra ba po'i rtsol ba phun sum tshogs pas sa dgu pa rnam par gzhag pa bstan nas/_ye shes phun sum tshogs pa ston to/_/de la ye shes phun sum tshogs pa ni chos gang dag bshad par bya ba de dag gi dbang du byas par rig par bya'o/_/de dag ni
[\[232b\]]
[\[232b.1\]]rnam par byang ba dang /_kun nas nyon mongs pa dang /_gnyi ga ma yin pa'i chos rnams te/_gang gi phyir de byang chub sems dpa'i sa 'di la gnas pa de dge ba dang /_mi dge ba dang lung du mi ston pa'i chos mngon par 'du bya ba yang yang dag pa ji lta ba bzhin du rab tu shes te zhes gsungs
[\[232b.2\]]pa'o/_/rnam par byang ba'i chos rnams kyang zag pa dang bcas pa dang /_zag pa med pa dag ste/_gang gi phyir zag pa dang bcas pa dang /_zag pa med pa'i chos mngon par 'du bya ba zhes gsungs pa'o/_/zag pa med pa rnams kyang 'jig rten pa dang /_'jig rten las 'das pa dag ste/_
[\[232b.3\]]gang gi phyir 'jig rten pa dang 'jig rten las 'das pa'i chos mngon par 'du bya ba zhes gsungs pa'o/_/de rnams kyang bsam du yod pa dang /_bsam gyis mi lang ba dag ste/_gang gi phyir bsam gyis khyab pa dang /_bsam gyis mi khyab pa'i chos mngon par 'du bya ba zhes gsungs
[\[232b.4\]]pa'o/_/bsam du yod pa rnams kyang nges pa dang ma nges pa dag ste/_gang gi phyir nges pa dang ma nges pa'i chos mngon par 'du bya ba zhes gsungs pa'o/_/de rnams kyang theg pa gsum po dag ste/_gang gi phyir nyan thos dang rang sangs rgyas kyi chos mngon par 'du bya ba dang /_byang chub sems
[\[232b.5\]]dpa'i spyod pa'i chos mngon par 'du bya ba dang /_de bzhin gshegs pa'i sa'i chos mngon par 'du bya ba zhes gsungs pa'o/_/theg pa gsum po'i chos de dag kyang /_lam dang gnas gyur pas rab tu phye ba'i phyir/_'dus byas dang 'dus ma byas kyis [#]rab tu phye ba dag ste/_gang
[\[232b.6\]]gi phyir 'dus byas kyi [#]chos mngon par 'du bya ba dang /_'dus ma byas kyi chos mngon par 'du bya ba yang yang dag pa ji lta ba bzhin du rab tu shes so zhes gsungs pa'o/_/de ltar ye shes phun sum tshogs pas/_sa rnam par gzhag pa bstan nas spyod pa la 'jug pa phun sum tshogs pa [#]ston to/_/
[\[232b.7\]]de la spyod pa la 'jug pa phun sum tshogs pa ni nyon mongs pa dang /_las kyi kun nas nyon mongs pa rten [#]dang bcas pa las brtsams pa dang /_skye ba'i kun nas nyon mongs pa la brten pa kun nas nyon mongs pa dang /_rnam par byang ba gnyis su nges pa dang ma nges pa'i gnas skabs las brtsams
[\[233a\]]
[\[233a.1\]]par rig par bya ste/_gang gi phyir de ye shes de lta bu dang ldan pa'i blo [#]sems can gyi sems kyi rgyu ba thibs po yang dag pa ji lta ba bzhin du rab tu shes te/_nyon mongs pa'i rgyu ba thibs po dang las kyi rgyu ba thibs po zhes gsungs pa'o/_/mos pa la sogs pa ni
[\[233a.2\]]dbang po la sogs dang mthun pa'i phyir nges pa dang ma nges pa'i gnas skabs de ni dbang po la sogs pa'i rim gyis rig par bya ste/_gang gi phyir dbang po'i rgyu ba thibs po dang /_mos pa'i rgyu ba thibs po dang /_khams kyi rgyu ba thibs po dang /_bsam pa dang bag la nyal gyi [#]rgyu ba thibs
[\[233a.3\]]po dang /_skye ba'i rgyu ba thibs po dang /_bag chags kyi mtshams sbyor ba'i rgyu ba thibs po dang /_phung po gsum gyi [#]gnas pa'i rgyu ba thibs po yang yang dag pa ji lta ba bzhin du rab tu shes so zhes gsungs pa'o/_/thibs po ni mang ba'i don dang /_spyod pa shes par mi nus pa'i don du
[\[233a.4\]]rig par bya'o/_/sems can gyi rgyu ba thibs po ni sems rnam pa tha dad pas ston te/_gang gi phyir de sems can rnams kyi sems rnam pa tha dad pa yang yang [#]dag pa ji lta ba bzhin du rab tu shes te zhes gsungs pa'o/_/sems rnam pa tha dad pa de yang mtshan nyid rnam pa brgyad kyis [#]rab tu ston
[\[233a.5\]]te/_sems dang yid dang rnam par shes pa rnam pa drug rab tu dbye bas rab tu dbye ba'i mtshan nyid kyis ston pa ni gang gi phyir sems rnam pa sna tshogs nyid ces gsungs pa'o/_/gnas pa gzhan du 'gyur ba dang /_'jig pa dang skye bar 'gyur bas 'gyur ba'i mtshan nyid ston pa ni gang gi phyir/_sems
[\[233a.6\]]skad cig tu myur du 'gyur ba dang /_'jig pa dang /_mi 'jig pa nyid ces gsungs pa'o/_/dmigs pa de las sems kyi lus gud na med pas don dam pa'i mtshan nyid kyis ston pa ni gang gi phyir/_sems lus med pa nyid ces gsungs pa'o/_/yul mtha' yas pa la 'jug pas rang gi
[\[233a.7\]]mtshan nyid kyis ston pa ni gang gi phyir/_sems mtha' yas shing thams cad du mang ba nyid ces gsungs pa'o/_/rang bzhin gyis [#]kun nas nyon mongs pa ma yin pa'i mtshan nyid kyis ston pa ni gang gi phyir/_sems 'od gsal ba nyid ces gsungs pa'o/_/kun nas dkris pa dang bcas pa dang /_
[\[233b\]]
[\[233b.1\]]kun nas dkris pa med pa'i mtshan nyid kyis [#]ston pa ni gang gi phyir/_sems nyon mongs pa dang bcas pa dang /_nyon mongs pa med pa nyid ces gsungs pa'o/_/bag la nyal dang bcas pa dang /_bag la nyal med pa'i mtshan nyid kyis ston pa ni gang gi phyir/_sems bcings pa dang rnam
[\[233b.2\]]par thar pa nyid ces gsungs pa'o/_/ji ltar byang chub sems dpa' rnams bsams bzhin du skye ba dang /_de ma yin pa sems can rnams rang gi las dag gi [#]skye bas rgyu'i mtshan nyid kyis ston pa ni gang gi phyir/_sems sgyu ma lta bur rnam par sgrub pa nyid dang /_sems 'gro ba ji lta ba
[\[233b.3\]]bzhin du nye bar gnas pa nyid nas/_sems tha dad pa 'bum phrag du ma'i bar dag kyang yang dag pa ji lta [#]bzhin du rab tu shes so zhes gsungs pa'o/_/rang bzhin gyis 'od gsal ba yin du zin kyang /_sems nyon mongs pa dang bcas pa dang /_nyon mongs pa med pa dang /_sems
[\[233b.4\]]bcings pa dang /_rnam par thar pa ste/_mtshan nyid drug pa dang bdun pas ni nyon mongs pa'i kun nas nyon mongs pa ston to/_/sems 'gro ba ji lta ba bzhin du nye bar gnas pa ste brgyad pas skye ba'i kun nas nyon mongs pa ston to/_/nyon mongs pa'i rgyu ba thibs po rab tu dbye ba ni rnam pa
[\[233b.5\]]gsum gyis bstan te/_srid pa'i rtse mo'i bar du ring du song ba ni gang gi phyir/_de [#]nyon mongs pa rnams ring du song ba nyid kyang yang dag pa ji lta ba bzhin du rab tu shes te zhes gsungs pa'o/_/dge ba la sogs pa la sbyor ba mtha' yas pa kun du 'byung bas shes par dka' ba ni gang gi phyir
[\[233b.6\]]sbyor ba mtha' yas pa nyid ces gsungs pa'o/_/nyon mongs pa dang /_skye ba dang las kyi kun nas nyon mongs pa rnams kyis nyon mongs par byed pa ni de la ji ltar 'ching ba gang gis gang bcings pa de bstan pa'i phyir nyon mongs pa'i kun nas nyon mongs pas kun nas nyon mongs pa nyid du yongs
[\[233b.7\]]su ston to[#]/_/gang gi phyir lhan cig skyes shing mi 'bral ba nyid dang /_bag la nyal dang /_kun nas dkris pa don gcig pa nyid dang /_sems dang mtshungs par ldan pa dang /_mtshungs par ldan pa ma yin pa nyid ces gsungs pa'o/_/de la ji ltar zhes bya ba ni/_gcig gi grogs su gcig
[\[234a\]]
[\[234a.1\]]gyur pas gcig gis gcig bskyed pa ste/_lhan cig skyes shing tha mi dad pa'i phyir ro[#]/_/'ching ba gang gis zhes bya ba ni bag la nyal gyis te/_de yod na de las mi 'grol ba'i phyir te/_bag la nyal dang kun nas dkris pa don gcig pa'i phyir ro/_/gang bcings pa
[\[234a.2\]]zhes bya ba ni sems te/_sems dang mtshungs par ldan pa dang /_mtshungs par ldan pa ma yin pa'i phyir ro/_/mtshungs par ldan pa ma yin pa smos pa ni thar pa'i skabs yod par bstan pa'i phyir [#]/_lus kyi 'gro ba dang /_khams dang rgyus skye ba'i kun nas nyon mongs pas kun nas nyon mongs
[\[234a.3\]]pa nyid du yongs su ston te/_gang gi phyir skye ba'i mtshams sbyor ba'i 'gro ba ji lta ba bzhin du nye bar gnas pa nyid dang /_khams gsum pa rnam par phye ba nyid dang /_sred pa dang /_ma rig pa dang /_lta ba'i zug rngu dang /_nga rgyal dang gti mug gi kha na ma tho ba chen po nyid ces gsungs pa'o/_/phyogs gsum po dag
[\[234a.4\]]la thar pa'i bar du gcod pa'i las kyi rgyu yin pa'i phyir dang /_lus la sogs pa'i las 'khor ba dang mthun par 'byung bar byed pa tshad med pa'i rgyu yin pa'i phyir/_las kyi kun nas nyon mongs pas nyon mongs par byed pa nyid du yongs su ston te/_gang gi phyir las rnam pa gsum gyi gzhi
[\[234a.5\]]rgyun mi 'chad pa nas mdor bsdu na nyon mongs pa'i spyod pa tha dad pa brgyad khri bzhi stong gi rjes su 'jug pa nyid kyi bar du yang dag pa ji lta ba bzhin du rab tu shes so zhes gsungs pa'o/_/phyogs gsum ni 'dod pa la longs spyod pa'i phyogs dang /_sdom pa [#]med pa'i phyogs dang /_mu
[\[234a.6\]]stegs can gyi phyogs so/_/las [#]kyi rgyu ba thibs po rab tu dbye ba ni/_'gro ba'i rgyu nyid rab tu dbye bas ston te/_gang gi phyir de las dge ba dang /_mi dge ba dang lung du mi ston pa nyid dag kyang yang dag pa ji lta ba bzhin du rab tu shes te zhes gsungs pa'o/_/rang bzhin rab tu dbye bas ston
[\[234a.7\]]pa ni gang gi phyir rnam par rig byed dang rnam par rig byed ma yin pa nyid ces gsungs pa'o/_/thabs rab tu dbye bas ston pa ni gang gi phyir sems dang lhan cig skyes shing tha mi dad pa nyid ces gsungs pa'o/_/'bras bu sogs pa dang mi sogs pa'i rab tu dbye bas ston pa ni gang gi phyir/_rgyu
[\[234b\]]
[\[234b.1\]]rang [#]gi ngang gis skad cig tu 'jig cing /_'phel ba dang [#]'bras bu chud mi za zhing mtshams sbyor ba nyid ces gsungs pa'o/_/'bras bu ma smin pa dang /_smin zin pa rab tu dbye bas ston pa ni gang gi phyir/_rnam par smin pa dang bcas pa dang /_rnam par smin pa med pa nyid ces gsungs pa'o/_/
[\[234b.2\]]mi mthun pa'i phyogs dang /_gnyen po rab tu dbye bas ston pa ni gang gi phyir/_nag po dang /_dkar po dang /_tha dad pa dang /_sna tshogs kyi las phyogs du ma yang dag par len pa nyid ces gsungs pa'o/_/rkyen rab tu dbye bas ston pa ni gang gi phyir las kyi zhing tshad med pa nyid ces
[\[234b.3\]]gsungs pa'o/_/khor zug ma yin pa dang /_khor zug rab tu dbye bas ston pa ni gang gi phyir/_'phags pa dang 'jig rten rab tu rnam par phye ba nyid ces gsungs pa'o/_/nges pa dang ma nges pa rab tu dbye bas ston pa ni gang gi phyir/_tshe 'di dang skyes pa dang /_lan grangs gzhan la
[\[234b.4\]]myong bar 'gyur ba nyid dang /_theg pa dang theg pa ma [#]yin pa la nges pa dang /_ma nges pa nas las tha dad pa stong phrag du ma'i bar dag kyang yang dag pa ji lta ba bzhin du rab tu shes so zhes gsungs pa'o/_/de la rang bzhin rab tu dbye ba ni las rnam pa gnyis te/_bsam pa dang sems pa'o/_/
[\[234b.5\]]thabs rab tu dbye ba ni sems dang lhan cig tu skyes nas bag chags kyi sems dang /_tha mi dad pa'i 'bras bu mngon par 'grub par byed pa'o/_/'bras bu sogs pa [#]dang mi sogs pa rab tu dbye ba ni thog ma med pa'i dus kyi las rang gi ngang gis skad cig la 'jig cing 'phel ba dang /_rgyus mngon
[\[234b.6\]]par 'dus byas pa'i las 'jig pa dang 'phel ba'o/_/lan grangs gzhan dang skyes nas myong bar 'gyur ba [#]yang rig par bya'o/_/mi mthun pa'i phyogs dang gnyen po rab tu dbye ba ni/_nag po dang /_dkar po dang /_gnyi ga ma yin pa dang /_gnyi ga'i cha'i las yang dag par len pa rab tu dbye
[\[234b.7\]]bar rig par bya'o/_/nges pa dang ma nges pa rab tu dbye ba ni gnas skabs gsum la nges pa dang /_ma nges pa nyid dang /_theg pa rnam pa gsum la nges pa dang /_ma nges pa nyid dang /_theg pa ma yin par 'khor bar nges pa dang /_ma nges pa nyid du rig par bya'o/_/dbang po rnams kyi rgyu ba
[\[235a\]]
[\[235a.1\]]thibs po bshad pa'i snod rab tu dbye bas [#]ston pa ni gang gi phyir/_de la [#]dbang po tha ma dang /_'bring dang /_rab nyid kyang yang dag pa ji lta ba bzhin du rab tu shes te zhes gsungs pa'o/_/dbang po 'pho ba ni gang gi phyir/_sngon gyi mtha' dang /_phyi ma'i mtha' dang /_tha dad pa dang /_
[\[235a.2\]]tha dad pa ma yin pa nyid ces gsungs pa'o/_/rigs rab tu dbye bas ston pa ni gang gi phyir/_rgya chen po dang /_'bring dang /_tha ma nyid ces gsungs pa'o/_/kun nas nyon mongs pa rab tu dbye bas ston pa ni gang gi phyir/_nyon mongs pa dang lhan cig skyes shing tha mi dad pa nyid ces gsungs
[\[235a.3\]]pa'o/_/nges pa dang ma nges pa rab tu dbye bas ston pa ni gang gi phyir/_theg pa dang theg pa ma yin pa la nges pa dang ma nges pa nyid dang /_yongs su smin par nges pa dang ma nges pa nyid ces gsungs pa'o/_/'byung ba rab tu dbye bas ston pa ni gang gi phyir/_dbang po'i dra ba'i rjes su 'brang ba dang
[\[235a.4\]]myur du 'jig pa dang mtshan mar 'dzin pa nyid ces gsungs pa'o/_/nyan thos kyi rnam par dag pa rab tu dbye bas ston pa ni gang gi phyir/_dbang po'i dbang gis mi brdzi [#]ba nyid ces gsungs pa'o/_/byang chub sems dpa'i rnam par dag pa rab tu dbye bas ston pa ni gang gi phyir/_dbang po bzlog
[\[235a.5\]]tu rung ba dang /_bzlog tu mi rung ba rab tu rnam par dbye ba nyid ces gsungs pa'o/_/dbang po thams cad bsdu bar rab tu dbye bas ston te gang gi phyir/_ring du song ba dang lhan cig skyes pa rnam pa sna tshogs tha dad pa nyid nas mdor bsdu na dbang po tha dad pa nyid stong phrag du ma'i bar dag kyang yang dag pa
[\[235a.6\]]ji lta ba bzhin du rab tu shes so zhes gsungs pa'o/_/de la dbang po 'pho ba rab tu dbye ba ni snga ma 'bogs pa dang /_snga ma rnams las phyi ma rnams dma' ba dang /_khyad par du 'phags pa nyid dang mtshungs pa nyid kyis rig par bya'o/_/rigs rab tu dbye ba ni theg pa gsum gyi rigs rab tu dbye ba'o/_/
[\[235a.7\]]kun nas nyon mongs pa rab tu dbye ba ni/_yid dang bde ba la sogs pa'i dbang po rnams kyi nyon mongs pa kun nas dkris pa dang bag la nyal nyid do/_/nges pa dang ma nges pa rab tu dbye ba ni theg pa gsum po dag dang /_'khor bar nges pa dang ma nges pa nyid dang /_yongs su smin par nges pa nyid do/_/
[\[235b\]]
[\[235b.1\]]de la sems can theg pa dman par ma nges pa rnams kyi [#]dbang po dag ni byang chub sems dpas zlog par byed do/_/theg pa chen por ma nges pa rnams ni nges par byed pa'o/_/gcig tu shin tu nges pa rnams ni rnam par grol bar byed do/_/yongs su smin par nges pa rnams la ni btang snyoms
[\[235b.2\]]su byed do/_/'byung ba rab tu dbye ba ni 'byung ba rnam pa gsum du rig par bya ste/_rten 'byung ba ni skye mched drug po dag phan tshun 'brel par rjes su 'brang ba'o/_/skye ba dang 'jig pa 'byung ba ni myur du 'jig pa'o/_/dmigs pa las byung ba ni mtshan mar 'dzin pa'o/_/nyan thos kyi rnam par
[\[235b.3\]]dag pa rab tu dbye ba ni lam gyi dbang gis [#]mi mthun pa'i phyogs las rgyal ba'i don to/_/byang chub sems dpa'i rnam par dag pa rab tu dbye ba ni phyir [#]ldog pa dang /_phyir mi ldog pa'i sa rab tu dbye ba'o/_/dbang po thams cad bsdus pa rab tu dbye ba ni sbyor ba las byung ba dang /_rnam par smin
[\[235b.4\]]pa'i dbang bo rab tu dbye bar rig par bya'o/_/mos pa dang /_khams dang /_bsam pa rnams kyi chung ngu dang /_'bring dang chen po la sogs [#]rab tu dbye ba mtha' yas pas kyang rab tu dbye bar rig par bya ste/_gang gi phyir de mos pa rnams kyi chung ngu dang /_'bring dang /_rab nyid rnams kyang
[\[235b.5\]]yang dag pa ji lta ba bzhin du rab tu shes pa nas mos pa tha dad pa stong phrag du ma'i bar dag kyang yang dag pa ji lta ba bzhin du rab tu shes so zhes gsungs pa'o/_/khams rnams dang bsam pa rnams kyang de bzhin du brjod par [#]bya'o/_/de la bag la nyal ni rjes su 'brang ba'i don du rig par bya'o[#]/_/
[\[235b.6\]]de dag gi rgyu ba thibs po'i dbye ba ni gang du rjes su 'brang ba dang /_ji ltar rjes su 'brang ba de'i rab tu dbye bas ston to/_/gang du rjes su 'brang zhe na/_rnam par smin pa dang /_rnam par smin pa ma yin pa'i sems la ste/_gang gi phyir de la bag la nyal rnams kyi [#]bsam pa dang /_lhan cig
[\[235b.7\]]skyes pa dang /_sems dang lhan cig skyes pa nyid kyang yang dag pa ji lta ba bzhin du rab tu shes te zhes gsungs pa'o/_/ji ltar rjes su 'brang zhe na/_rjes su 'brang ba rnam pa drug ste/_rjes su 'brang ba rnam pa drug la bar med par rnam pa sna tshogs yun ring bo nas rjes su 'brang
[\[236a\]]
[\[236a.1\]]ba ni gang gi phyir/_sems dang mtshungs par ldan pa dang /_mtshungs par ldan pa ma yin pa rnam par dbye ba dang /_ring nas rjes su zhugs pa nyid ces gsungs pa'o/_/dang [#]po nyid du rjes su 'brang ba ni tshig gnyis kyis ston te/_gang gi phyir thog ma med pa'i
[\[236a.2\]]dus nas ma bsal ba nyid dang /_bsam gtan dang /_rnam par thar pa dang /_ting nge 'dzin dang /_snyoms par 'jug pa dang /_mngon par shes pa thams cad kyis mi mjed [#]pa nyid ces gsungs pa'o/_/khams dang sems dang yul thams cad du song bas rjes su 'brang ba ni
[\[236a.3\]]tshig gsum gyis ston te/_gang gi phyir khams gsum pa'i mtshams sbyar bar [#]mtshams sbyor bas [#]shin tu 'brel pa nyid dang /_thog ma med pa'i dus nas sems bcings par kun du 'byung ba nyid [#]dang /_skye mched kyi sgo nas rnam par rig pa 'byung ba nyid ces gsungs pa'o/_/gnyen
[\[236a.4\]]po yod pa'i don yin pas med pa'i don gyi rjes su 'brang ba ni gang gi phyir/_gnyen po thob pa rjes su gyur pa nyid ces gsungs pa'o/_/nyon mongs pa'i bdag nyid dang /_kun nas dkris pa'i mtshan nyid du phrad pa dang /_ma phrad pas sa dgu po rnams dang /_skye mched drug la phra ba
[\[236a.5\]]rjes su 'brang ba ni gang gi phyir/_sa dang skye mched dang phrad pa dang /_ma phrad pa nyid ces gsungs pa'o/_/'jig rten las 'das pa ma yin pa'i lam gyis spang bar bya ba ma yin pas spang ba bsgrub [#]dka' bar rjes su 'brang ba ni gang gi phyir/_gzhan ma yin pa 'phags pa'i lam gyis [#]
[\[236a.6\]]bsal ba yang yang dag pa ji lta ba bzhin du rab tu shes so zhes gsungs pa'o/_/skye ba'i rgyu ba thibs po rab tu dbye ba las lus rnam pa sna tshogs kyis ston pa ni gang gi phyir/_de skyes pa tha dad pa rnams kyang yang dag pa ji lta ba bzhin du rab tu shes te zhes gsungs pa'o/_/las rnam pa sna
[\[236a.7\]]tshogs kyis ston pa ni gang gi phyir/_las ji lta ba bzhin du rab tu skye ba zhes gsungs pa'o/_/gnas rnam pa sna tshogs kyis ston pa ni gang gi phyir/_sems can dmyal ba dang /_dud 'gro dang /_yi dgas dang /_lha ma yin dang /_mi dang lha'i gnas zhes gsungs pa'o/_/gzugs dang
[\[236b\]]
[\[236b.1\]]'du shes yar skye ba dang /_mar 'grib pa sna tshogs kyis ston pa ni gang gi phyir/_gzugs dang gzugs med par skye ba dang /_'du shes yod pa dang 'du shes med par skye ba zhes gsungs pa'o/_/phyi rol dang 'dra ba'i rgyu rnam pa sna tshogs kyis ston pa ni gang gi phyir/_las kyi zhing
[\[236b.2\]]dang /_sred pa'i rlan dang /_ma rig pas mun par gyur pa'i rnam par shes pa'i sa bon gyis yang srid pa rab tu 'byung ba zhes gsungs pa'o/_/rang gi mtshan nyid rnam pa sna tshogs kyis ston pa ni gang gi phyir/_ming dang gzugs lhan cig skyes shing tha mi dad pa zhes gsungs pa'o/_/
[\[236b.3\]]'phel ba dang mngon par 'grub pa'i rgyu rnam pa sna tshogs kyis ston pa ni gang gi phyir/_srid pa la mgo rmongs pa dang /_srid pas mngon par 'dod pas mtshams sbyor ba zhes gsungs pa'o/_/kun 'byung ba dang sdug bsngal gyi bden pa rnam par gzhag pa rnam pa sna tshogs kyis ston
[\[236b.4\]]pa ni gang gi phyir/_spyod pa 'dod pa dang /_skye bar 'dod pa dang /_sems can la dga' ba dang /_thog ma dang tha ma med par khams gsum pa 'dzin pa dang /_'du shes 'dren pa nyid kyang yang dag pa ji lta ba bzhin du rab tu shes so zhes gsungs pa'o/_/de la spyod par 'dod pa nyid kyis
[\[236b.5\]]ni [#]dga' ba can dang /_'dod chags dang ldan pa dang /_de dang der mngon par dga' ba ston to/_/skye ba 'dod pa nyid kyis ni yang srid pa pa [#]ston to/_/sems can la dga' bas ni bdag dang gzhan gyi rgyud la chags pa'i mtshan nyid kyi [#]srid pa ston to/_/'gro ba dang /_'ongs pa [#]khams
[\[236b.6\]]gong ma dang /_'og ma 'dzin pa dang /_chung ba dang /_rgya chen por gyur pa dang /_tshad med pa dang /_ci yang med pa'i 'du shes 'dren pas srid pa'i 'khor lo yongs su 'khor bas sdug bsngal gyi bden pa rnam par gzhag pa ston to/_/bag chags rnams kyi rgyu ba thibs po rab tu dbye ba las
[\[236b.7\]]'bras bu 'byin par nye bar gnas pa dang /_nye bar mi gnas pa'i bye brag gis [#]ston pa ni gang gi phyir/_des [#]bag chags rnams kyi nye bar btags pa dang /_nye bar btags pa ma yin pa nyid kyang yang dag pa ji lta ba bzhin du rab tu shes te zhes gsungs pa'o/_/'gro ba'i bag chags kyi
[\[237a\]]
[\[237a.1\]]bye brag gis ston pa ni gang gi phyir/_'gro ba bzhin du bag chags bsgos pa nyid ces gsungs pa'o/_/sems can dang bsten pa'i bag chags kyi bye brag gis ston pa ni gang [#]gi phyir/_sems can ji lta bu dang /_spyod pa spyad pas bsgos pa nyid ces gsungs
[\[237a.2\]]pa'o/_/bzo'i las kyi nyon mongs pa'i bag chags kyi bye brag gis [#]ston pa ni gang gi phyir/_las ji lta ba bzhin du nyon mongs pa goms par byas pas bsgos [#]pa nyid ces gsungs pa'o/_/dge ba la sogs pa'i las kyi bag chags kyi bye brag gis ston pa ni gang gi phyir/_dge ba dang mi
[\[237a.3\]]dge ba dang lung du mi ston pa'i phyir [#]goms par byas pas bsgos pa nyid ces gsungs pa'o/_/bar ma do'i srid pa'i bag chags kyi bye brag gis ston pa ni gang gi phyir/_yang srid par 'gro bas lhag par bsgos pa nyid ces gsungs pa'o/_/'bras bu 'byin pa'i rim gyis bye brag gis ston pa
[\[237a.4\]]ni gang gi phyir/_mthar gyis lhag par bsgos pa nyid ces gsungs pa'o/_/ring du song ba'i bag chags kyi [#]nyon mongs pa'i rgyun mi 'chad pas nyon mongs pa 'grib par byed pa'i phyir/_'jig rten pa'i nges par 'byung ba'i bag chags kyi bye brag gis ston pa ni gang gi phyir/_ring du song bas
[\[237a.5\]]rgyun mi 'chad la nyon mongs pa 'grib par byed pas bsgos pa nyid ces gsungs pa'o/_/chos 'di pa dang gzhan mu stegs can gyi thar pa'i tshogs kyi bag chags kyi bye brag gis ston pa ni gang gi phyir/_rdzas su gyur pa dang rdzas su ma gyur pas bsgos pa nyid ces gsungs pa'o/_/theg pa'i
[\[237a.6\]]bag chags kyi bye brag gis [#]ston pa ni gang gi phyir/_nyan thos dang /_rang sangs rgyas dang /_byang chub sems dpa' dang /_de bzhin gshegs pa mthong ba dang /_thos pa dang 'grogs pas bsgos pa nyid kyang yang dag pa ji lta ba bzhin du rab tu shes so zhes gsungs pa'o/_/sems can
[\[237a.7\]]gyi tshogs gsum gyi rgyu ba thibs po rab tu dbye ba las yongs su mya ngan las 'da' ba'i chos can dang /_yongs su mya ngan las mi 'da' ba'i chos can theg pa gsum la gcig tu nges pa dang /_gcig tu ma nges pa'i bye brag gis ston pa ni [#]gang gi phyir/_de sems can gyi tshogs yang dag pa
[\[237b\]]
[\[237b.1\]]nyid du nges pa nyid dang /_log pa nyid du nges pa nyid dang /_de gnyi ga dang bral bas nges pa med pa nyid kyang yang dag pa ji lta ba bzhin du rab tu shes te zhes gsungs pa'o/_/legs par spyad pa dang /_nyes par spyad pa'i rgyu'i bye brag gis ston pa ni gang gi phyir/_yang dag pa'i lta bas
[\[237b.2\]]yang dag pa la nges pa nyid dang /_log pa'i lta bas log par nges pa nyid dang /_de gnyi ga dang bral bas nges pa med kyang yang dag pa ji lta ba bzhin du rab tu shes so zhes gsungs pa'o/_/ngan 'gro dang bde 'gro'i rgyu'i bye brag gis ston pa ni gang gi phyir/_mtshams med pa lnga gang yang
[\[237b.3\]]rung ba zhig tu log par nges pa nyid dang /_dbang po lnga la yang dag par nges pa nyid dang /_de gnyi ga dang bral bas nges pa nyid ces gsungs pa'o/_/mu stegs can dang /_'phags pa nyan thos kyi rgyu'i bye brag gis ston pa ni gang gi phyir/_log pa brgyad du log par nges pa nyid dang /_
[\[237b.4\]]yang dag pa la yang dag par nges pa nyid dang /_yang byar med pa nyid dang /_de gnyi ga dang bral bar nges pa med pa nyid ces gsungs pa'o/_/byang chub sems dpa'i bye brag gis kyang ston pa ni gang gi phyir/_ser sna dang /_phrag dog dang /_ngan pa spyod pa ma bzlog pas log par nges pa
[\[237b.5\]]nyid dang /_'phags pa bla na med pa'i lam bsgom pa nye bar sgrub pas yang dag par nges pa nyid dang /_de gnyi ga dang bral bas nges pa med pa'i phung po la lung 'bogs [#]pa yang yang dag pa ji lta ba bzhin du rab tu shes so zhes gsungs pa'o/_/de la ser snas don du gnyer ba'i sems can
[\[237b.6\]]yal bar 'dor ba dang /_phrag dog gi [#]nyes pas sems can gzhan sbyor bar mi 'dod pa dang /_ngan pa nye bar spyod pa ma bzlog pas gzhan la sdug bsngal nye bar sgrub [#]pa'i phyir pha rol tu phyin pa dang mi mthun pas byang chub sems dpa'i log pa nyid du nges pa yin no/_/de ltar smra ba po'i rtsol ba
[\[237b.7\]]phun sum tshogs pa dang /_ye shes phun sum tshogs pa dang /[# ]spyod pa la 'jug pa phun sum tshogs pa dang /_rgyu rnam pa gsum gyis sa 'di la rab tu [#]gnas par 'gyur ro/_/rab tu gnas nas thar pa nye bar sgrub [#]pa'i sgo nas bshad pa phun sum tshogs par 'gyur te/_gang gi phyir kye rgyal
[\[238a\]]
[\[238a.1\]]ba'i sras de ltar byang chub sems dpa'i ye shes de lta bu dang ldan pa ni byang chub sems dpa'i sa legs pa'i blo gros can la rab tu gnas pa zhes bya ste/_byang chub sems dpa'i sa legs pa'i blo gros can [#]'di la gnas pa'i byang chub sems dpa' de ni sems can
[\[238a.2\]]rnams kyi spyod pa rnam pa tha dad pa de lta bu dag shes nas de bzhin du thar pa nye bar sgrub pa nye bar [#]sgrub bo zhes gsungs pa'o/_/bshad pa phun sum tshogs pa de yang shes pa phun sum tshogs pa dang /_ngag phun sum tshogs pa dang /_smra ba po [#]phun sum tshogs pa dang rnam pa gsum gyis
[\[238a.3\]]yongs su bstan [#]to/_/shes pa phun sum tshogs pa de yang gang zhig shes pa dang /_gang gi dbang du byas nas de bstan pas ston par rig par bya'o/_/ci zhig shes nas ston zhe na/_yongs su smin par gyur pas rnam par grol ba'i snod nyid dang /_'dul bas rnam par grol ba'i rang
[\[238a.4\]]bzhin dang theg pa gsum tha dad pas rnam par grol ba rab tu dbye ba ste/_gang gi phyir sems can yongs su smin pa yang yang dag pa ji lta ba bzhin du rab tu shes te/_sems can gdul ba dang /_nyan thos kyi theg pa bstan pa dang /_rang sangs rgyas kyi theg pa bstan pa dang /_byang chub
[\[238a.5\]]sems dpa'i theg pa bstan pa dang /_de bzhin gshegs pa'i sa bstan pa yang yang dag pa ji lta ba bzhin du rab tu shes so zhes gsungs pa'o/_/gang gi dbang du byas nas ston zhe na/_gnyen po bstan pa'i snod nyid de/_gdul bya'i snod la brtags nas gnyen po ston zhes bya ba'i tha
[\[238a.6\]]tshig ste/_tshig gnyis dang /_dbang po dang /_mos pa dang mthun par chos ston pas chos ston pa'i snod ni tshig gnyis kyis ston te/_gang gi phyir de de ltar shes nas sems can rnams la de kho na bzhin du chos ston te/_bsam pa ji lta ba rnam par dbye ba dang /_bag la nyal ji lta
[\[238a.7\]]ba rnam par dbye ba dang /_dbang po ji lta ba rnam par dbye ba dang /_mos pa ji lta ba rnam par dbye ba zhes gsungs pa'o/_/dpe ji lta bu zhe na/_nye bar sgrub pa'i snod nyid ni gang gi phyir/_spyod yul ji lta ba bzhin dbye ba shes pa nye bar sgrub pa zhes gsungs pa'o/_/rnam grangs ji lta bu'i snod
[\[238b\]]
[\[238b.1\]]nyid ni gang gi phyir/_spyod yul thams cad shes pa khong du chud par bya ba zhes gsungs pa'o/_/ji snyed thob pa'i snod nyid ni gang gi phyir/_khams kyi thibs po ji lta ba bzhin du nye bar spyod pa dang ldan pa zhes gsungs pa'o/_/skye ba der nyon mongs pa dang /_las kyi bag chags
[\[238b.2\]]'dra bas tshig gzung bar 'os pa nyid ni gang gi phyir/_skye bar nyon mongs pa dang las kyi bag chags ji lta ba bzhin du rjes su 'jug pa zhes gsungs pa'o/_/nges pa dang ma nges pa'i dbang po rnam par bzlog pa ni gang gi phyir/_tshogs ji lta bu la gnas pa khong du chud par bya ba zhes
[\[238b.3\]]gsungs pa'o/_/theg pa ji lta bus nges par 'byin pa'i snod nyid ni gang gi phyir/_theg pa ji lta bu la mos pa'i [#]rnam par grol ba thob par bya ba chos ston to zhes gsungs pa'o/_/byang chub sems dpa'i sa legs pa'i blo gros can 'di la gnas pa'i byang chub sems dpa' de ni chos
[\[238b.4\]]smra ba chen po byed cing /_de bzhin gshegs pa'i chos kyi mdzod bsrung [#]ngo zhes bya bas ni 'chad pa po nyid dang /_'dzin pa po nyid du yongs su ston to/_/de chos smra ba'i tshul dang ldan pa zhes bya ba ni rnam pa nyi shus gtam brjod pa'o/_/ji lta bu zhe na/_dus dang /_gus par byed pa dang /_go
[\[238b.5\]]rims dang /_mtshams sbyar ba dang /_mthun par ldan pa dang /_dga' bar byed pa dang /_mos par byed pa dang /_tshim par byed pa dang /_brtun [#]ngas par mi byed pa dang /_g.yel bar mi byed pa dang /_rigs pa dang mthun pa dang /_ma 'dres pa dang /_chos dang ldan pa dang /_
[\[238b.6\]]'khor ji lta ba dang /_byams pa'i sems dang ldan pa dang /_phan pa'i sems dang ldan pa dang /_snying rje'i sems dang ldan pa dang /_rnyed pa dang /_bkur sti dang /_tshigs su bcad pa rnams la mi gnas pa dang /_bdag la mi stod [#]cing gzhan la mi smod pa'o/_/de la dus ni mi khom
[\[238b.7\]]pa brgyad dang ma 'brel zhes bya ba'i tha tshig ste/_dper na/_mya ngan gyis gdungs rims btab 'khrugs pa yul la mngon phyogs rnam par nyam ngar gnas/_/sgo ba med cing srung [#]ma med dang phra ma zhugs dang sgrub [#]pa med pa yi/_/rgyal po la ni yul dus shes pa ji ltar rang don brjod pa mi 'dod
[\[239a\]]
[\[239a.1\]]ltar/_/sems kyi rgyal po mi khom brgyad dang 'brel pa la yang tshul ni de nyid do/_/zhes bshad pa lta bu'o/_/gus par byed ces bya ba ni mthun pa'i spyod lam gyis [#]gnas pa la yin gyi/_mi mthun pas ma yin te/_ji lta bu zhe na/_min par 'dug pa 'greng ste
[\[239a.2\]]chos mi bshad par bslab par bya'o zhes bya ba la sogs pa so sor thar pa'i mdo las bslab pa'i chos rnams kyi nang nas ji ltar rgya cher 'byung ba de ltar shes par bya'o/_/de ci'i phyir zhe na/_sangs rgyas dang byang chub sems dpa' rnams ni chos gtso bor mdzad pa'i phyir te/_chos la
[\[239a.3\]]gus par byas na gzhan dag kyang chos la shin tu gus pa skye ba'o[#]/_/nyan pa dag kyang gus pa skye bar 'gyur gyi/_brnyas pa skye bar mi 'gyur ro/_/de ltar gus par byas nas ston pa de chos la ser sna byed pa'i dri ma med pas thams cad la thams cad ston to/_/slob dpon gyis dpe mkhyud mi
[\[239a.4\]]byed pas rgyun chags su ston to/_/go rims zhes bya ba ni tshig dang yi ge go rims ji lta ba bzhin du ston pa'o/_/mtshams sbyar ba zhes bya ba ni ji ltar tshig dang yi ge go rims bzhin du bstan pa'i go rims bzhin du don rnam par 'byed pa'o/_/mthun pa dang ldan pa zhes bya ba ni don dang ldan par [#]
[\[239a.5\]]chos ston gyi/_don dang mi ldan par ma yin te/_de la don nyid ston gyi don dang mi ldan pa ma yin no/_/dga' bar byed ces bya ba ni yang dag par bstan par bya ba rnams la yang dag par ston to/_/mos par byed ces bya ba ni yang dag par 'dzin du gzhug par bya ba rnams yang dag par 'dzin du 'jug
[\[239a.6\]]pa'o/_/tshim par byed ces bya ba ni yang dag par gzengs [#]bstod par bya ba rnams yang dag par gzengs [#]bstod pa'o/_/brtun [#]ngas par mi byed pa dang g.yel bar [#]mi byed ces bya ba rnam pa 'di gnyis kyis ni dga' bar bya ba rnams dga' bar byed pa'o/_/rigs pa zhes bya ba ni mngon sum dang /_rjes su
[\[239a.7\]]dpag pa dang /_yid ches pa'i lung gi tshad ma dang ldan pa'i gtam zer ba'o/_/mthun pa zhes bya ba ni bde 'gror 'gro ba dang rjes su mthun pa'o/_/ma 'dres pa zhes bya ba ni ma [#]'khrugs pa go sla ba gzing gzing ba ma yin pa'o/_/chos dang ldan pa zhes bya ba ni 'phags pa'i bden pa bzhi dang ldan
[\[239b\]]
[\[239b.1\]]pa'o/_/'khor [#]ji lta ba zhes bya ba ni bzhi'am brgyad de/_gang la ji ltar gang 'ongs pa de la de ltar de brjod pa'o/_/rnam pa bco lnga po de dag gis ni byang chub sems dpa'i gzhan gyi don thams cad dang mthun pa'i gtam du shes par bya'o/_/de'i 'og tu byams pa'i sems dang ldan pa zhes bya ba
[\[239b.2\]]ni gnod pa [#]byed pa'i sems can rnams la byams pa'i sems nyid nye bar gzhag nas gtam brjod pa'o/_/phan pa'i sems dang ldan pa zhes bya ba ni/_nye bar spyad pa spyod pa'i sems can rnams [#]phan par bya ba'i sems nyid nye bar gzhag nas so/_/snying brtse ba'i sems dang ldan pa zhes bya ba ni
[\[239b.3\]]bde ba dang sdug bsngal bas rgyags pa dang /_sro shi ba'i sems can rnams la phan pa dang /_bde ba dang snying brtse ba'i sems nyid nye bar gzhag nas so/_/rnyed pa dang /_bkur sti dang /_tshigs su bcad pa rnams la mi gnas pa zhes bya ba ni zang zing med pa'i sems kyis rnyed pa dang /_bkur
[\[239b.4\]]sti dang /_tshigs su bcad pa thams cad la re ba med pa'o/_/bdag la mi stod [#]cing gzhan la mi smod ces bya ba ni nga rgyal dang /_phrag dog gis kun nas dkris pa dang bral bar sems can rnams la chos ston pa ste/_rnam pa lnga po de dag gis ni byang chub sems dpa'i rang gi sems yongs su
[\[239b.5\]]dag pa'i gtam du shes par bya'o/_/de ltar na rnam pa nyi shus gtam brjod pas chos smra ba'i tshul dang ldan pa yin no/_/de la ngag phun sum tshogs pa ni byang chub sems dpa'i so so yang dag par rig pas mngon par bsgrubs pa'i tshig gis chos ston par 'gyur te/_gang gi phyir
[\[239b.6\]]shes pas sa la mkhas pa tshad med pa dang ldan pas/_byang chub sems dpa'i tshig so so yang dag par rig pa bzhis mngon par bsgrubs pas chos ston to/_/de la byang chub sems dpa'i so so yang dag par rig pa bzhi ma 'dres pa dag 'di lta ste/_chos so so yang dag par rig
[\[239b.7\]]pa dang /_don so so yang dag par rig pa dang /_nges pa'i tshig so so yang dag par rig pa dang /_spobs pa so so yang dag par rig pa rtag par rgyun du 'byung ngo zhes gsungs pa'o/_/ma 'dres pa de dag ces bya ba ni thun mong ma yin pa rnams so/_/de la so so yang dag par rig pa rnams
[\[240a\]]
[\[240a.1\]]kyi yul ni chos nyid dang /_chos nyid spyod yul kho na dang /_go bar byed pa dang /_go bar byed pa sgo du ma kho na'o/_/de la chos nyid ni gang mtha' gnyis rnam par spangs pa'i rigs kyis bsdus pa ste/_'di lta ste dper na gzugs kyi mtshan nyid ni gzugs su rung
[\[240a.2\]]ba'o zhes bya ba la sogs pa'o/_/chos nyid spyod yul kho na rigs kyis bsdus pa de [#]nyid ji ltar shes pa'i yul du 'gyur ba ste/_rigs kyis bsdus pa de ji ltar shes pa'i yul du 'gyur ba'o/_/'di lta ste dper na gzugs gang zhe na/_ming dang gzugs rnams zhes bya ba la
[\[240a.3\]]sogs pa'o/_/go bar byed pa ni ji ltar shes pa'i yul de nyid brjod pas gzhan khong du chud par byed pa ste/_gzhan dag brjod pas khong du chud par bya'o/_/go bar byed pa sgo du ma nyid ni brjod pas gzhan khong du chud pa de nyid kyi rnam grangs tshad med pa shes pa nyid do/_/de dag ni rnam
[\[240a.4\]]pa bcur rnam par gnas te/_rang gi mtshan nyid kyi dbang du byas pa dang /_spyi'i mtshan nyid dang /_tshul gyi mtshan nyid dang /_bstan pa'i mtshan nyid dang /_shes pa'i mtshan nyid dang /_rnam par byang ba'i mtshan nyid rnam pa lnga ste/_'di lta ste mngon pa'i nga rgyal med pa'i mtshan nyid dang /_
[\[240a.5\]]theg pa dman pa dang /_gya nom pa'i mtshan nyid dang /_byang chub sems dpa'i sa'i mtshan nyid dang /_de bzhin gshegs pa'i sa'i [#]mtshan nyid dang /_de'i mdzad pa sgrub pa'i mtshan nyid do/_/de la [#]rang gi mtshan nyid ni rnam pa bzhi ste/_rigs kyi rang gi mtshan nyid dang /_so so'i
[\[240a.6\]]rang gi mtshan nyid dang /_sgra ji bzhin du ming du bgrangs [#]pa'i mtshan nyid dang /_ming de'i rab tu dbye ba'i rang gi mtshan nyid de gang gi phyir/_de chos so so yang dag par rig pas [#]chos rnams kyi rang gi mtshan nyid rab tu shes so/_/don so so yang dag par rig pas chos rnams [#]kyi rnam par dbye
[\[240a.7\]]ba rab tu shes so/_/nges pa'i tshig so so yang dag par rig pas chos rnams ma 'dres par bstan pa rab tu shes so/_/spobs pa so so yang dag par rig pas chos rnams kyi mthun pa'i rgyun rgyun mi 'chad pa [#]rab tu shes so zhes gsungs pa'o/_/de la ma 'dres par bstan pa ni su ming go
[\[240b\]]
[\[240b.1\]]bar 'gyur ba de la de nyid kyis ston gyi gzhan gyis ma yin pa'o/_/mthun pa'i rgyun rgyun mi 'chad pa zhes bya ba ni rnam grangs dag gi rgyun zad mi shes pa ste/_rnam grangs mang pos don de nyid bstan par bya ba'i phyir ro/_/de la spyi'i mtshan nyid kyang rnam pa bzhi ste/_chos thams
[\[240b.2\]]cad kyi spyi'i mtshan nyid dang /_'dus byas thams cad kyi spyi'i mtshan nyid dang /_chos thams cad kyi btags pa'i spyi'i mtshan nyid dang /_btags pa'i btags pa [#]spyi'i mtshan nyid de gang gi phyir/_gzhan yang chos so so yang dag par rig pas chos rnams kyi dngos po med pa'i lus
[\[240b.3\]]rab tu shes so/_/don so so yang dag par rig pas chos rnams kyi 'byung ba dang 'jig pa rab tu shes so/_/nges pa'i tshig so so yang dag par rig pas chos thams cad kyi btags pa rgyun 'chad pa med par chos ston to/_/spobs pa so so yang dag par rig pas ji ltar btags pa
[\[240b.4\]]bzhin du 'khrugs pa med par mtha' yas pas chos ston to zhes gsungs pa ste/_mi rtag pa nyid kyi sgo nas chos la bdag med pa la 'jug pas spyi'i mtshan nyid gnyis pas ni snga ma shes pa'i yul du 'gyur ro/_/de la chos thams cad kyi btags pa rgyun 'chad pa med pa zhes bya ba ni
[\[240b.5\]]chos gzhan gyi [#]btags pa'i [#]chos gzhan la mi ston pa'o/_/ji ltar btags pa bzhin du 'khrugs pa med pa zhes bya ba ni rnam grangs gzhan dag gis sngar btags pa dang mi 'gal ba'o/_/tshul gyi [#]mtshan nyid kyang rnam pa bzhi ste/_byung ba'i tshul gyi mtshan nyid dang /_byung ba dang ma byung
[\[240b.6\]]ba'i tshul gyi [#]mtshan nyid dang /_btags pa dang rdzas kyi tshul gyi mtshan nyid dang /_brjod pa'i dngos po'i tshul gyi [#]mtshan nyid de/_gang gi phyir gzhan yang chos so so yang dag par rig pas da [#]ltar byung ba'i chos rnams kyi rnam par dbye ba rab tu shes so/_/don so so yang dag par rig pas 'das pa
[\[240b.7\]]dang /_ma 'ongs pa'i chos rnams kyi [#]rnam par dbye ba rab tu shes so/_/nges pa'i tshig so so yang dag par rig pas 'das pa dang /_ma 'ongs pa dang da ltar byung ba ma 'dres bar chos ston to/_/spobs pa so so yang dag par rig pas dus re re zhing chos snang ba mu med par chos ston to zhes
[\[241a\]]
[\[241a.1\]]gsungs pa ste/_'das pa dang ma 'ongs pa ni da ltar byung ba'i rigs su gtogs pa'i phyir/_rigs des bsdus par rig par bya'o/_/'das pa dang ma 'ongs pa la ltos nas/_da ltar byung ba la da ltar byung ba nyid du shes te/_de ltar de ni shes pa'i yul yin no/_/
[\[241a.2\]]brjod pa'i dngos po'i tshul gyi [#]mtshan nyid ni dus gsum las lhag pa med par rig par bya'o/_/chos kyi snang ba mu med pa zhes bya ba la snang ba ni rnam grangs su rig par bya'o/_/bstan pa'i mtshan nyid kyang rnam pa bzhi ste/_mdo la sogs pa bstan pa'i mtshan nyid dang /_de'i rnam
[\[241a.3\]]par bshad pa bstan pa'i mtshan nyid dang /_rjes su mthun par bstan pa'i mtshan nyid dang /_/'tsham [#]par bstan pa'i mtshan nyid de/_gang gi phyir gzhan yang chos so so yang dag par rig pas chos rab tu dbye ba rab tu shes so/_/don so so yang dag par rig pas don rab tu dbye ba
[\[241a.4\]]rab tu shes so/_/nges pa'i tshig so so yang dag par rig pas sgra bzhin du bstan pas chos ston to/_/spobs pa so so yang dag par rig pas bsam pa ji lta ba bzhin du shes pas chos ston to zhes gsungs pa'o/_/de la sgra bzhin du bstan pa ni skad ji lta ba bzhin du bstan pa'o/_/
[\[241a.5\]]bsam pa ji lta ba bzhin du shes pa ni gang gi bsam pa ji lta ba dang /_su dpe'i rnam grangs ji snyed kyis [#]khong du chud par 'gyur ba'o/_/shes pa'i mtshan nyid kyang rnam pa bzhi ste/_mngon sum du shes pa dang /_lkog tu gyur pa shes pa dang /_'thob pa'i thabs shes pa dang /_'thob pa
[\[241a.6\]]shes pa ste/_gang gi phyir gzhan yang chos so so yang dag par rig pas chos shes pas rnam par dbye ba ma 'dres pa la mkhas pa rab tu shes so/_/don so so yang dag par rig pas rjes su rtog [#]pa'i shes pas de bzhin du rnam par gzhag pa rab tu shes so/_/nges pa'i tshig so so yang dag
[\[241a.7\]]par rig pas kun rdzob shes pas ston pas ston te[#]/_spobs pa so so yang dag par rig pas don rnam [#]par shes pa la mkhas pas chos ston to zhes gsungs pa'o/_/de la chos shes pas rnam par dbye ba ma 'dres pa la mkhas pa ni chos shes pas bden pa rnam par dbye ba phyin ci ma log pa la
[\[241b\]]
[\[241b.1\]]mkhas pa'o/_/rjes su rtog [#]pa'i shes pas de bzhin du rnam par gzhag pa ni rjes su rtog pa'i shes pas 'di ji lta ba de bzhin du gzhan yang de bzhin du rnam par 'jog pa'o/_/spobs pa so so yang dag par rig pas don dam pa shes pa la mkhas pa ni rnam grangs ma nor ba la spobs pa yin
[\[241b.2\]]par rig par bya'o/_/mngon pa'i nga rgyal med pa'i mtshan nyid kyang rnam pa bzhi ste/_don dam pa'i bden pa la mngon pa'i nga rgyal med pa dang /_kun rdzob kyi bden pa la mngon pa'i nga rgyal med pa dang /_bstan pa snyan [#]pa la mngon pa'i nga rgyal med pa dang /_bstan pa bla na med pa la
[\[241b.3\]]mngon pa'i nga rgyal med pa ste/_gang gi phyir gzhan yang chos so so yang dag par rig pas chos tshul gcig pa mi 'khrugs pa rab tu shes so/_/don so so yang dag par rig pas phung po dang /_khams dang /_skye mched dang /_bden pa dang rten cing 'brel bar 'byung ba la mkhas pa
[\[241b.4\]]khong du chud par bya ba 'jug go/_/nges pa'i tshig so so yang dag par rig pas 'gro ba thams cad smon pa'i sgra dbyangs shin tu snyan pa'i yi ge rnams kyis ston to/_/spobs pa so so yang dag par rig pas phyi phyir zhing snang ba mu med pas ston to zhes gsungs pa'o/_/de la tshul gcig
[\[241b.5\]]pa mi 'khrugs pa ni bdag ni bdag med par shes par byed do/_/bdag gi [#]bdag med pa rtogs [#]pa'o snyam pa la sogs pas chos la bdag med pa la mi 'khrugs pa'o/_/phung po la sogs pa la mkhas pa [#]ni bdag med par rab tu rtogs par 'gyur te/_des [#]na de ni shes pa'i yul
[\[241b.6\]]nyid yin no/_/phung po la sogs pa la mkhas pas ni/_ril po gcig pu'i bdag tu 'dzin pa dang /_mi 'dra ba la rgyur 'dzin pa dang /_za ba por 'dzin pa dang /_byed pa por 'dzin pa'i gnyen por go rims bzhin du rig par bya'o/_/theg pa dman pa dang /_gya nom pa'i mtshan nyid
[\[241b.7\]]kyang rnam pa bzhi ste/_dmigs pa'i mtshan nyid dang /_rigs kyi mtshan nyid dang /_rnam par grol ba'i mtshan nyid dang /_yid la byed pa'i mtshan nyid de gang gi phyir/_gzhan yang chos so so yang dag par rig pas theg pa gcig la yang dag par gzhol ba tha dad pa med par rab tu shes so/_/
[\[242a\]]
[\[242a.1\]]don so so yang dag par rig pas theg pa rab tu rnam par phye ba rnam pa tha dad par rab tu shes so/_/nges pa'i tshig so so yang dag par rig pas theg pa thams cad tha mi dad par ston to/_/spobs pa so so yang dag par rig pas theg pa re re la yang chos kyi snang ba mu
[\[242a.2\]]med par [#]ston to zhes gsungs pa'o/_/de la yang dag par gzhol ba tha dad pa med pa ni dmigs pa tha dad pa med pa nyid du rig par bya'o/_/theg pa thams cad tha mi dad par ston zhes bya ba ni rnam par grol ba thun mong bas ci nas skrag par mi byed pa'o/_/chos kyi snang ba mu med pa zhes bya ba
[\[242a.3\]]la snang ba ni rnam grangs su rig par bya ste/_ji lta bus gdul bya rnams la theg pa so so rnam par grol ba thob par byed pa'i tshul bzhin yid la byed pa rnam pa du ma rab tu 'byung ngo /_/byang chub sems dpa'i sa'i mtshan nyid kyang rnam pa bzhi ste/_mngon par rdzogs par rtogs pa'i
[\[242a.4\]]mtshan nyid dang /_bstan pa'i mtshan nyid dang /_thabs nye bar sgrub pa'i mtshan nyid dang /_sgo du ma la 'dzud pa'i mtshan nyid de/_gang gi phyir gzhan yang chos so so yang dag par rig pas byang chub sems dpa'i spyod pa dang /_ye shes kyi spyod pa dang /_chos kyi spyod pa thams cad
[\[242a.5\]]ye shes kyis [#]khong du chud par bya ba thams cad la 'jug go/_/don so so yang dag par rig pas sa bcu rnam par dgod pa dang /_bstan pa rab tu rnam par dbye ba la 'jug go/_/nges pa'i tshig so so yang dag par rig pas sa ji lta ba bzhin du lam nye bar sgrub pa ma 'dres par [#]ston to/_/
[\[242a.6\]]spobs pa so so yang dag par rig pas re re la yang rnam pa mu med par ston to zhes gsungs pa'o/_/de la byang chub sems dpa'i spyod pa [#]ni ye shes dang /_chos kyi spyod pa gnyis kyis ston te[#]/_de ni ye shes dmigs pa dang bcas pa smos pa'i phyir ro/_/sa bcu rnam par dgod pa ni sems kyis
[\[242a.7\]]so/_/bstan pa ni tshig gis yin par rig par bya'o/_/sa ji lta ba bzhin du lam nye bar sgrub pa ma 'dres par ston to zhes bya ba ni gdams ngag phyin ci ma log pa'o/_/de bzhin gshegs pa'i sa'i mtshan nyid kyang rnam pa bzhi ste/_chos kyi sku'i mtshan nyid dang /_gzugs kyi sku'i
[\[242b\]]
[\[242b.1\]]mtshan nyid dang /_mngon par rdzogs par thugs su chud pa'i mtshan nyid dang /_bstan pa'i mtshan nyid de gang gi phyir/_gzhan yang chos so so yang dag par rig pas de bzhin gshegs pa thams cad mtshan nyid gcig tu khong du chud par bya ba la 'jug go/_/don so so yang dag par
[\[242b.2\]]rig pas dus dang /_dngos po dang mtshan rnam par dbye ba tha dad pa khong du chud par bya ba rab tu shes so/_/nges pa'i tshig so so yang dag par rig pas ji ltar mngon par rdzogs par thugs su chud pa bzhin du rnam par dbye ba bstan pas ston to/_/spobs pa so so yang dag par rig pas
[\[242b.3\]]chos kyi tshig re re la yang bskal pa mtha' yas par rgyun mi 'chad par ston to zhes gsungs pa'o/_/de la dus ni bskal pa gang la sangs rgyas gang 'byung ba'o/_/dngos po ni sangs rgyas kyi zhing gang na sku ci 'dra bas so/_/mtshan ni ming gang [#]gis gang rtogs pa'o/_/ji ltar mngon par
[\[242b.4\]]rdzogs par thugs su chud pa bzhin zhes bya ba ni sangs rgyas bcu'i dbang du byas nas gang gis mngon par rdzogs par thugs su chud pa ji lta ba bzhin du bstan par bya'o/_/mdzad pa'i sgrub pa'i mtshan nyid kyang rnam pa bzhi ste/_mngon par rdzogs par rtogs pa'i mtshan nyid dang /_rnam par
[\[242b.5\]]gzhag pa'i mtshan nyid dang /_bstan pa'i mtshan nyid dang /_de mi zad pa'i mtshan nyid de gang gi phyir/_gzhan yang chos so so yang dag par rig pas de bzhin gshegs pa thams cad kyi gsung dang /_stobs dang /_mi 'jigs pa dang /_sangs rgyas kyi chos dang /_thugs rje chen
[\[242b.6\]]po dang /_so so yang dag par rig pas sbyor ba dang /_chos kyi 'khor lo bskor bas thams cad mkhyen pa'i ye shes khong du chud par bya ba rab tu shes so/_/don so so yang dag par rig pas sems can gyi spyod pa brgyad khri bzhi stong dang /_bsam pa ji lta ba dang /_dbang po ji lta ba dang /_
[\[242b.7\]]mos pa ji lta ba bzhin gyi de bzhin gshegs pa'i gsung rab tu shes so/_/nges pa'i tshig so so yang dag par rig pas sems can thams cad kyi spyod pa dang /_ma 'dres pa'i de bzhin gshegs pa'i gsungs [#]rjes su bsgrags [#]pas ston to/_/spobs pa so so yang dag par rig pas de bzhin
[\[243a\]]
[\[243a.1\]]gshegs pa'i ye shes kyi snang ba spyod pa'i dkyil 'khor la mos pas chos ston to zhes gsungs pa'o/_/de la gsung ni tshig gang gis ston pa'o/_/stobs ni gang thob pas so/_/mi 'jigs pa ni gang gis mu stegs can rnams zil gyis gnon pa'o/_/sangs
[\[243a.2\]]rgyas kyi chos ni sangs rgyas kyi chos ma 'dres pa gang dag gis nyan thos dang /_rang sangs rgyas rnams zil gyis non pa'o/_/thugs rje chen po ni gang gis shin tu ston pa'o/_/so so yang dag par rig pas sbyor ba ni gang la brten nas ston pa'o/_/chos kyi 'khor lo bskor ba ni 'chad
[\[243a.3\]]pa'o/_/de dag thams cad kyis thams cad mkhyen pa'i ye shes khong du chud par bya ba rab tu shes so/_/bsam pa ji lta ba zhes bya ba ni 'dir khams 'di lta bur yin par rig par bya'o/_/de bzhin gshegs pa'i ye shes kyi snang ba spyod pa'i dkyil 'khor ni de bzhin gshegs pa'i
[\[243a.4\]]chos kyi sku ste/_de ni sems can gyi don spyod pas spyod pa'o/_/tha mi dad pas dkyil 'khor ro/_/de la mos pas byang chub sems dpa'i spobs pa zad mi shes pa'o/_/de la smra ba po [#]phun sum tshogs pa ni rnam pa bzhis yongs su bstan te/_gzungs phun sum tshogs pa dang /_rab tu ston pa
[\[243a.5\]]phun sum tshogs pa dang /_dris pa lan 'debs pa phun sum tshogs pa dang /_'dzin pa phun sum tshogs pa'o/_/de la gzungs phun sum tshogs pa ni gzungs rnam pa bcu ste/_don gyi gzungs ni gang gi phyir/_kye rgyal ba'i sras byang chub sems dpa' so so yang dag par rig pa'i ye
[\[243a.6\]]shes de lta bu la mkhas pa byang chub sems dpa'i sa dgu pa thob pa/_de bzhin gshegs pa'i chos kyi mdzod thob pa/_chos smra ba chen po byed pa ni don dang ldan pa'i gzungs thob pa yin te zhes gsungs pa'o/_/tshig gi gzungs ni gang gi phyir/_chos dang ldan pa'i gzungs zhes gsungs
[\[243a.7\]]pa'o/_/mngon par shes pa'i gzungs ni gang gi phyir/_ye shes mngon par bsgrub pa dang ldan pa'i gzungs zhes gsungs pa'o/_/'od zer rab tu gtong ba'i gzungs ni gang gi phyir/_snang ba dang ldan pa'i gzungs zhes gsungs pa'o/_/phas kyi rgol ba tshar gcod pa'i gzungs [#]ni gang gi
[\[243b\]]
[\[243b.1\]]phyir/_blo gros bzang po dang ldan pa'i gzungs zhes gsungs pa'o/_/de bzhin gshegs pa la mchod pa [#]bya ba mi 'dogs pa'i sems can la phan gdags pa nye bar sgrub pa'i gzungs ni gang gi phyir/_nor dang ldan pa'i gzungs zhes gsungs pa'o/_/theg pa chen po la zhum
[\[243b.2\]]pa'i sems can yang dag par gzengs [#]bstod pa'i gzungs ni gang gi phyir/_gzi brjid dang ldan pa'i gzungs zhes gsungs pa'o/_/thogs pa med pa [#]spobs pa'i gzungs ni gang gi phyir/_chags pa med pa'i sgo'i gzungs zhes gsungs pa'o/_/spobs pa mi zad pa'i
[\[243b.3\]]gzungs ni gang gi phyir/_mtha' yas pa dang ldan pa'i gzungs zhes gsungs pa'o/_/don sna tshogs la spobs pa'i gzungs ni gang gi phyir/_don sna tshogs la spobs pa'i gzungs thob pa yin no zhes gsungs pa'o/_/de la gzungs kyi sgo de dag la sogs pa gzungs kyi sgo
[\[243b.4\]]grangs med pa 'bum phrag bcu tshang pa thob ste/_gzungs kyi sgo grangs med pa 'bum phrag bcu dang ldan pa'i sgra skad kyi yan lag la mkhas pas de snyed du tshad med pa dang ldan pa'i spobs pa rnam par phye ba'i sgos chos ston to/_/de de ltar gzungs kyi sgo grangs med pa 'bum phrag tshad med pa
[\[243b.5\]]dag gis[#]/_sangs rgyas bcom ldan 'das dpag tu med pa dag las chos nyan cing /_thos nas kyang brjed par mi byed de/_ji skad thos pa yang tshad [#]med par rnam par phye nas ston to/_/de de bzhin gshegs pa gcig las gzungs kyi sgo grangs med pa 'bum phrag bcus chos kun chub
[\[243b.6\]]par byed de/_de bzhin gshegs pa gcig las ji lta ba bzhin du de bzhin gshegs pa mtha' yas pa dag las kyang de bzhin no/_/de smon pa tsam gyis yang dag par rdzogs pa'i sangs rgyas las chos kyi sgo snang ba ches mang du yang dag par 'dzin gyi/_nyan thos shin tu mang du thos pa
[\[243b.7\]]dang ldan pa/_thos pa 'dzin pa'i gzungs thob pas ni bskal pa 'bum du gzung [#]ba'i byin gyi rlabs [#]kyis de ltar mi zin to zhes bya ba ni smra ba po phun sum tshogs pa'o/_/rab tu ston pa phun sum tshogs pa ni gang gi phyir/_de de lta bu'i gzungs thob cing spobs pa thob pas chos kyi [#]gtam bya
[\[244a\]]
[\[244a.1\]]ba'i phyir/_'dug 'dod na stong gsum gyi stong chen po'i 'jig rten gyi khams thams cad rgyas par bkang ste/_chos kyi stan la [#]'dug cing bsam pa ji lta ba bzhin du rnam par phye ste sems can rnams la chos ston to[#]/_/de'i chos kyi stan ni de bzhin gshegs
[\[244a.2\]]pa dag dang /_byang chub sems dpa' dbang bskur ba'i sa thob pa rnams ma gtogs par thams cad las 'phags pa snang ba tshad med pa dang ldan pa yin no/_/de chos kyi stan la 'dug [#]nas/_'dod na sgra skad gcig gis 'khor thams cad go bar byed do/_/'dod na sgra tha dad pa dang /_
[\[244a.3\]]sgra skad kyi yan lag tha dad pa rnam par phye ba rnams [#]kyis go bar byed do/_/'dod na 'od zer gyi sgo nye bar sgrub pa las chos kyi sgo rnams 'byung bar byed do/_/'dod na spu'i khung bu rnam par dbye ba thams cad nas sgra skad thams cad 'byung bar byed do/_/'dod na stong gsum gyi stong chen po'i
[\[244a.4\]]'jig rten gyi khams na gzugs su snang ba ji snyed yod pa'i gzugs su snang ba de dag thams cad las [#]chos kyi sgra 'byung bar byed do/_/'dod na sgra skad gcig gis chos kyi dbyings thams cad go bar byed do/_/'dod na sgra skad thams cad kyi sgrar byin gyis brlab [#]po/_/'dod na 'jig rten
[\[244a.5\]]gyi khams thams cad na yod pa'i glu dang /_rol mo'i sgra dang /_sil snyan gyi sgra thams cad las chos kyi sgra 'byung bar byed do/_/'dod na yi ge gcig gi sgra las tshig thams cad rab tu phye ba'i sgra 'byung bar byed do/_/'dod na 'jig rten gyi khams brjod du med pa'i sa dang /_chu dang /_me dang /_
[\[244a.6\]]rlung gi phung po tshad med pa'i rdul phra rab kyi rdul phra rab tu phye ba'i rdul re re las chos kyi sgo brjod du med pa 'byung bar byed do zhes gsungs pa'o/_/dris pa'i [#]lan 'debs pa phun sum tshogs pa ni gang gi phyir/_gal te stong gi 'jig rten gyi khams su gtogs pa'i sems can rnams lhags te/_
[\[244a.7\]]de la skad cig thang cig yud tsam cig la dri ba yongs su 'dri zhing /_de dag [#]re res kyang sgra rnam pa tha dad pa tshad med pas yongs su dris la/_gcig gis gang dris pa de gnyis pas ma yin na 'ang /_byang chub sems dpa' des skad cig thang cig yud tsam cig nyid la thams cad bzung ste/_tshig
[\[244b\]]
[\[244b.1\]]gcig brjod pas thams cad go bar byed do/_/gal te stong gnyis su gtogs pa dang /_stong gsum du [#]gtogs pa nas/_stong gsum gyi stong chen po'i 'jig rten gyi khams brjod du med par gtogs pa'i sems can rnams lhags te skad cig thang cig yud tsam cig la dri ba yongs
[\[244b.2\]]su 'dri zhing /_de dag re res [#]kyang sgra rnam pa tha dad pa tshad med pas yongs su dris la/_gcig gis gang dris pa de gnyis pas ma yin na'ang /_byang chub sems dpa' des skad cig thang cig yud tsam cig nyid [#]la thams cad bzung ste/_tshig gcig brjod pas thams cad go bar byed do/_/
[\[244b.3\]]chos kyi gtam gyi phyir 'dug nas kyang de bzhin gshegs pa'i byin gyi rlabs [#]len cing sangs rgyas kyi mdzad pa mtha' dag gis sems can thams cad la nye bar gnas pa yin no zhes gsungs pa'o/_/'dzin pa phun sum tshogs pa ni gang gi phyir/_de de bas kyang shas cher ye shes kyi snang ba
[\[244b.4\]]'di lta bu rab tu 'dzin par rtsom ste/_gal te skra'i rtse mo'i go gcig la 'jig rten gyi khams brjod du med pa'i rdul phra rab kyi rdul ji snyed pa de snyed kyi de bzhin gshegs pa bzhugs la/_de snyed du tshad med pa'i 'khor gyi dkyil 'khor na chos ston cing /_de bzhin gshegs pa de dag re
[\[244b.5\]]res kyang de snyed du tshad med pa'i sems can rnams la chos tha dad pa ston la/_sems can gyi bsam pa'i rgyu [#]re re la yang de snyed du tshad med pa'i chos nye bar sgrub pa nye bar sgrub ste/_de bzhin gshegs pa gcig gis ji lta ba bzhin du de bzhin gshegs pa thams cad kyang de bzhin la/_skra'i
[\[244b.6\]]rtse mo'i go gcig la ji lta ba de [#]bzhin du chos kyi dbyings thams cad na yang de bzhin la/_der bdag gis [#]ci nas kyang skad cig thang cig yud tsam gcig [#]la de bzhin gshegs pa thams cad kyi thad nas skad cig las tha mi dad pa'i chos kyi snang ba nod pa de lta bu'i dran pa rgya chen po bsgrub [#]par bya
[\[244b.7\]]zhing /_ji skad brjod pa'i 'khor gyi dkyil 'khor chos nyan pa ris [#]tha dad pa rnams kyis yongs su gang ba/_ji snyed pa de dag tu yang skad cig thang cig yud tsam cig la/_sems can thams cad yongs su tshim par byed na/_'jig rten gyi khams de tsam dag gi sems can rnams lta smos
[\[245a\]]
[\[245a.1\]]kyang ci dgos pa de lta bu'i shes rab kyi snang ba rnam par nges pa'i spobs pa bdag gis yongs su sbyang bar bya'o [#]snyam mo zhes gsungs pa'o[#]/_/'di rnams ni brda phrad par sla bas rnam par dbye ba ma byas so/_/lhag ma rnams ni snga ma bzhin no/_/'phags pa sa bcu pa [#]
[\[245a.2\]]las sa dgu pa'i rnam par bshad pa rdzogs so//_//sa dgu pa la zhing yongs su dag par bya ba dang /_sems can yongs su smin par bya ba [#]nas/_sa bcu pa la shes bya mngon par rdzogs par byang chub par bya ba sgom pa yongs su rdzogs par byed de/_'di ni khyad par ro/_/
[\[245a.3\]]de yang yongs su sbyang ba bya ba'i sa yongs su rdzogs pa dang /_ting nge 'dzin yongs su rdzogs pa thob pa dang /_dbang bskur ba thob pa dang /_che ba nyid mthar phyin par song ba dang /_sa'i nges pa'i tshig dang /_mthu bla na med pa dang /_bla na yod pa dang /_sa'i dpe dang /_sa'i phan yon [#]dang /_
[\[245a.4\]]rnam pa brgyad kyis rnam par gzhag par [#]rig par bya'o/_/de la yongs su sbyang ba byas pa'i sa yongs su rdzogs pa ni shin tu rnam par phye ba rnam par 'byed pa nyid kyis sa dgu po rnams yongs su rdzogs par rig par bya ste/_gang gi phyir kye rgyal ba'i sras byang chub sems dpa' de/_de ltar
[\[245a.5\]]sa dgu pa'i bar du shes bya tshad med pa la rnam par brtags pa'i blos zhes gsungs pa'o/_/shin tu rnam par phye ba rnam par 'byed pa zhes bya ba la shin tu rnam par phye ba rnam par 'byed pa nyid de yang rnam pa bdun gyis [#]rab tu phye ba ste/_shin tu bsgoms [#]pa ni tshig gsum gyis rab tu phye ba ste/_
[\[245a.6\]]gang gi phyir chos dkar po shin tu yongs su rdzogs pa/_tshogs bsags par bya ba mtha' yas pa shin tu bsags pa/_bsod nams dang ye shes kyi tshogs chen po shin tu yongs su bzung ba zhes gsungs pa ste/_tshig 'di dag ni bshad pa'i mtshams sbyar ba yin par rig par bya'o/_/bdag
[\[245a.7\]]dang gzhan gyi don la zhugs pa'i phyir khyab pas rab tu phye ba ni gang gi phyir/_snying rje chen pos shin tu rgyas pa thob pa zhes gsungs pa'o/_/sangs rgyas kyi zhing yongs su dag par byed pas rab tu phye ba ni gang gi phyir/_'jig rten gyi khams rnam par dbye ba rnam pa tha dad pa la mkhas pa zhes
[\[245b\]]
[\[245b.1\]]gsungs pa'o/_/sems can yongs su smin par byed pas rab tu phye ba ni gang gi phyir/_sems can gyi khams kyi rgyu ba thibs po la zhugs pa zhes gsungs pa'o/_/shin tu rig pa ni gang gi phyir/_de bzhin gshegs pa'i spyod yul la 'jug pas mthun par gyur pa'i 'du shes yid la
[\[245b.2\]]byed pa zhes gsungs te/_de bzhin gshegs pa'i spyod yul ni de bzhin nyid do/_/chog par mi 'dzin pas rab tu phye ba ni gang gi phyir/_stobs dang /_mi 'jigs pa dang /_sangs rgyas kyi chos ma 'dres pa la lhag par dmigs pa dang ldan pa zhes gsungs pa'o/_/sa'i mthar thug
[\[245b.3\]]par song bas rab tu phye ba ni [#]gang gi phyir/_rnam pa thams cad dang ldan pa'i thams cad mkhyen pa'i ye shes kyi sa la dbang bskur ba thob pa zhes bya'o zhes gsungs pa'o/_/de ltar yongs su sbyang ba bya ba'i sa yongs su rdzogs pas sa bcu pa rnam par gzhag pa bstan nas/_ting nge 'dzin
[\[245b.4\]]yongs su rdzogs pa thob pas ston to/_/de la ting nge 'dzin yongs su rdzogs pa thob pa ni ting nge 'dzin dri ma med pa 'khor dang bcas pa mngon du gyur pa yin par rig par bya ste/_gang gi phyir kye rgyal ba'i sras byang chub sems dpa'i ye shes de lta bu dang ldan zhing /_dbang bskur ba'i sa thob pa de
[\[245b.5\]]la/_byang chub sems dpa'i ting nge 'dzin dri ma med pa zhes bya ba mngon du 'gyur ro zhes gsungs pa ste/_nyon mongs pa rgyang sring bar byed pa'i don gyi [#]dri ma med pa'o/_/bsgrib mi dgos par mngon du gyur pas mngon du 'gyur ba zhes bya'o/_/de yang ting nge 'dzin rnam pa dgus dri ma med pa nyid rnam pa
[\[245b.6\]]brgyad du rig par bya ste/_ldem po ngag la 'jug pa dri ma med pa nyid ni gang gi phyir/_chos kyi dbyings rnam par dbye ba la 'jug pa zhes bya ba zhes gsungs pa'o/_/nye ba dri ma med pa nyid ni gang gi phyir/_byang chub kyi snying po'i rgyan gyi tshogs can zhes bya ba zhes gsungs pa'o/_/'od zer rab tu
[\[245b.7\]]gtong ba dri ma med pa nyid ni gang gi phyir/_'od zer rnam pa thams cad kyi me tog ces bya ba zhes gsungs pa'o/_/gzung [#]med pa nyid ni gang gi phyir/_rgya mtsho'i snying po lta bu can zhes bya ba zhes gsungs pa'o/_/mngon par shes pa mngon par bsgrub [#]pa dri ma med pa ni gang gi phyir/_rgya
[\[246a\]]
[\[246a.1\]]mtsho lta bur 'byor pa zhes bya ba zhes gsungs pa'o/_/zhing yongs su dag par byed pa dri ma med pa nyid ni mtha' yas pa dang /_de kho na la dmigs pa'i tshig gnyis kyis ston te/_gang gi phyir na ma mkha'i khams ltar rgyas pa zhes bya ba dang /_chos thams cad kyi ngo
[\[246a.2\]]bo nyid rnam par 'byed pa zhes bya ba zhes gsungs pa'o/_/sems can yongs su smin par byed pas dri ma med pa nyid ni gang gi phyir/_sems can thams cad kyi sems kyi spyod pa rjes su rtogs pa zhes bya ba zhes gsungs pa'o/_/da [#]ltar gyi sangs rgyas thams cad gzhan dang /_gzhan mngon
[\[246a.3\]]par rdzogs par byang chub pa mngon du [#]gyur pa shes pas mngon par rdzogs par rtogs pa dri ma med pa ni gang gi phyir/_byang chub sems dpa'i ting nge 'dzin da ltar byung ba'i sangs rgyas thams cad mngon sum du bzhugs pa mngon du 'gyur te zhes gsungs pa'o/_/de dag la sogs pa ting nge
[\[246a.4\]]'dzin grangs med pa 'bum phrag bcu de la mngon du 'gyur ro/_/de ting nge 'dzin de dag thams cad la snyoms par 'jug cing ldang ngo /_/ting nge 'dzin la mkhas pa dang ldan pa yang yin te/_ting nge 'dzin gyi bya ba ji snyed pa de dag thams cad kyang nyams su myong ngo /_/de la ting nge 'dzin grangs
[\[246a.5\]]med pa 'bum phrag bcu ni [#]snyed pa'i tha ma la byang chub sems dpa'i ting nge 'dzin thams cad mkhyen pa'i ye shes dang khyad par dbang bskur ba dang ldan pa zhes bya ba mngon du 'gyur te zhes bya ba thams cad mkhyen pa'i ye shes dang khyad par med par dbang bskur ba dang ldan pa zhes bya ba ni thams cad
[\[246a.6\]]mkhyen pa'i ye shes dang mnyam pa nyid du dbang bskur ba dang ldan pa ste/_ting nge 'dzin gyi bya ba ji snyed pa nyams su myong bas ting nge 'dzin yongs su rdzogs par ston to/_/de ltar ting nge 'dzin yongs su rdzogs pa thob pas sa rnam par gzhag pa bstan nas dbang bskur ba thob pas ston to/_/de la dbang
[\[246a.7\]]bskur ba thob pa ni stan gang dang /_lus kyi tshad ni ji tsam pa dang /_'khor gang dang /_mtshan ma gang byung bar gyur pa dang /_gang gis [#]ji ltar dbang bskur ba de ston par rig par bya'o/_/de la stan gyi mtshan nyid ni rnam pa bcu ste/_tshad kyi mtshan nyid ni gang gi phyir/_de mngon du gyur ma thag tu
[\[246b\]]
[\[246b.1\]]stong gsum 'bum phrag bcu'i gtos dang mnyam pa'i zhes gsungs pa'o/_/mchog gi rang bzhin gyi bdag po dang 'brel pa'i mtshan nyid ni gang gi phyir/_rin po che chen po'i rgyal po'i pad+ma 'byung bar 'gyur te zhes gsungs pa'o/_/mchog gi rang bzhin gyi khyad par gyi mtshan nyid ni
[\[246b.2\]]gang gi phyir/_rin po che'i rnam pa thams cad kyis spras pa zhes gsungs pa'o/_/sa'i mtshan nyid ni gang gi phyir/_'jig rten gyi yul thams cad las yang dag par 'das pa zhes gsungs pa'o/_/rgyu'i mtshan nyid ni gang gi phyir/_'jig rten las 'das pa'i dge ba'i rtsa ba las byung ba
[\[246b.3\]]zhes gsungs pa'o/_/grub pa'i mtshan nyid ni gang gi phyir/_sgyu ma'i rang bzhin gyi spyod yul du yongs su grub pa zhes gsungs pa'o/_/don dam pa'i mtshan nyid ni gang gi phyir/_chos kyi dbyings la shin tu gnas par snang ba zhes gsungs pa ste/_shin tu gnas pa ni legs par gnas
[\[246b.4\]]pa'o/_/lha'i dri bsung las yang dag par 'das pas yon tan gyi mtshan nyid ni gang gi phyir/_lha'i yul las yang dag par 'das pa zhes gsungs pa'o/_/chu ba dang snying po la sogs pa [#]rang bzhin gyi mtshan nyid ni gang gi phyir/_nor bu rin po che bai DUr+ya chen po'i chu ba can/_tsan+dan gyi rgyal po
[\[246b.5\]]mtshungs pa med pa'i snying po can/_rdo rje'i snying po chen po'i ze ba can/_'dzam bu'i chu'i [#]gser ltar snang ba'i lo ma can/_'od zer dpag tu med pas rgyas pa'i lus can zhes gsungs pa'o/_/rgyan gyi mtshan nyid ni gang gi phyir/_rin po che thams cad kyis [#]nang rab tu spras pa/_rin po che'i dra ba
[\[246b.6\]]mu med pas kun nas yog pa/_stong gsum 'bum phrag bcu [#]tshang ba'i rdul phra rab kyi rdul ji snyad kyi pad+ma'i 'khor dang ldan pa zhes gsungs pa'o/_/lus kyi tshad ci tsam la zhe na/_sten gyi rkyen du bab pa'i lus kyi dbyibs la ste/_gang gi phyir byang chub sems dpa' de'i lus kyang de dang 'tsham
[\[246b.7\]]zhing /_de'i rkyen du bab par gnas so/_/thams cad mkhyen pa'i ye shes dang khyad par med par dbang bskur ba dang ldan pa'i ting nge 'dzin de thob ma thag du rin po che chen po'i rgyal po'i pad+ma'i stan de la 'dug par kun du snang ngo zhes gsungs pa'o/_/'khor gang gi nang du zhe na/_rin po che chen
[\[247a\]]
[\[247a.1\]]po'i rgyal po'i pad+ma'i stan de'i 'khor gyi pad+ma la 'dug pa'i byang chub sems dpa'i 'khor gyi nang du ste/_gang gi phyir byang chub sems dpa' de rin po che chen po'i rgyal po'i pad+ma de la 'dug ma thag tu de nas rin po che chen po'i rgyal po'i pad+ma'i 'khor rin po che chen
[\[247a.2\]]po'i pad+ma ji snyed byung ba de snyed kyi byang chub sems dpa' dag gis byang chub sems dpa' de bskor nas rin po che chen po'i pad+ma de dag kyang phan 'dogs pa'i las can [#]pad+ma de dag la 'khod par snang ste/_byang chub sems dpa' de nyid la lta zhing /_de dag re re yang ting nge 'dzin 'bum phrag bcu
[\[247a.3\]]bcu la snyoms par 'jug go zhes gsungs pa'o/_/mtshan ma gang byung bar gyur na zhes bya ba ni 'od zer byung ba ste/_de dag kyang phan 'dogs pa'i las can dang /_sbron [#]pa'i las can dang /_'gugs pa'i las can te/_las gsum dang ldan par rig par bya ste/_gang gi phyir byang chub
[\[247a.4\]]sems dpa' de dang byang chub sems dpa' de dag gis mnyam par gzhag ma thag tu 'jig rten gyi khams thams cad ma lus par g.yo bar 'gyur ro/_/ngan song thams cad rgyun chad par 'gyur ro/_/chos kyi dbyings thams cad snang bas rgyas par 'gyur ro/_/'jig rten gyi khams thams cad
[\[247a.5\]]yongs su dag par 'gyur ro/_/sangs rgyas kyi zhing thams cad du ming gi sgra grag [#]par 'gyur ro/_/spyod pa mthun pa'i byang chub sems dpa' thams cad 'du bar 'gyur ro/_/'jig rten gyi khams thams cad kyi lha dang /_mi'i rol mo [#]glu dang /_rol mo'i sgra dang /_sil snyan gyi sgra 'byung bar
[\[247a.6\]]'gyur ro/_/sems can thams cad la bde ba skye bar 'gyur ro/_/yang dag par rdzogs pa'i sangs rgyas thams cad la mchod pa dang /_rim gro bya ba bsam gyis mi khyab pa byed pa 'byung bar 'gyur ro/_/de bzhin gshegs pa thams cad kyi 'khor gyi dkyil 'khor gyis kyang rnam par rig par
[\[247a.7\]]'gyur ro/_/de ci'i phyir zhe na/_kye rgyal ba'i sras 'di ltar byang chub sems dpa' de rin po che chen po'i rgyal po'i pad+ma'i gdan de la 'dug ma thag tu rkang pa'i 'og gi mthil gnyis nas 'od zer grangs med pa 'bum phrag bcu 'byung [#]ste/_byung nas kyang phyogs bcu'i sems can dmyal ba
[\[247b\]]
[\[247b.1\]]chen po mnar med pa yan chad snang bar byed do/_/sems can dmyal ba pa'i sems can rnams kyi sdug bsngal thams cad kyang rgyun chad par byed do/_/pus mo gnyis nas 'od zer grangs med pa 'bum phrag bcu 'byung [#]ste/_byung nas kyang phyogs bcu'i dud 'gro'i skye gnas pa'i gnas
[\[247b.2\]]thams cad snang bar byed do/_/dud 'gro'i skye gnas kyi sdug bsngal kyang rab tu zhi bar byed do/_/lte ba khung nas 'od zer grangs med pa 'bum phrag bcu 'byung ste/_byung nas kyang phyogs bcu'i gshin rje'i 'jig rten gyi gnas thams cad snang bar byed do/_/gshin rje'i 'jig rten pa'i sems
[\[247b.3\]]can rnams kyi sdug bsngal thams cad kyang rab tu zhi bar byed do/_/rtsib logs g.yas g.yon nas 'od zer grangs med pa 'bum phrag bcu 'byung ste/_byung nas kyang phyogs bcu'i mi'i gnas rnams snang bar byed do/_/mi'i sdug bsngal rnams kyang rab tu zhi bar byed do/_/lag pa'i
[\[247b.4\]]mthil gnyis nas 'od zer grangs med pa 'bum phrag bcu 'byung ste/_byung nas kyang phyogs bcu'i lha dang lha ma yin gyi gnas rnams [#]snang bar byed do/_/lha dang lha ma yin gyi sdug bsngal rnams kyang rab tu zhi bar byed do/_/phrag pa gnyis nas 'od zer grangs med pa 'bum phrag bcu 'byung
[\[247b.5\]]ste/_byung nas kyang phyogs bcu'i nyan thos kyi theg pa pa rnams kyi gnas snang bar byed do/_/chos snang ba'i sgo yang nye bar sgrub bo/_/rgyab dang mgul nas 'od zer grangs med pa 'bum phrag bcu 'byung ste/_byung nas kyang phyogs bcu'i rang sangs rgyas kyi gnas rnams snang bar byed do/_/zhi
[\[247b.6\]]ba'i ting nge 'dzin gyi sgo'i tshul yang nye bar sgrub bo/_/kha'i sgo nas 'od zer grangs med pa 'bum phrag bcu 'byung ste/_byung nas kyang phyogs bcu'i byang chub sems dpa' sems dang po bskyed pa yan chad sa dgu pa thob pa'i bar dag snang bar byed do/_/shes rab dang thabs la mkhas pa'i tshul yang
[\[247b.7\]]nye bar sgrub bo/_/smin mtshams kyi mdzod spu nas 'od zer grangs med pa 'bum phrag bcu 'byung ste/_byung nas kyang phyogs bcu'i bdud kyi gnas thams cad mog mog por byas nas dbang bskur ba thob pa'i byang chub sems dpa' rnams snang bar byas te/_de dag gi lus rnams su nub par
[\[248a\]]
[\[248a.1\]]byed do/_/steng gi yan lag gi dam pa mgo las stong gsum grangs med pa 'bum phrag bcur tshang ba'i rdul phra rab kyi rdul ji snyed kyi 'od zer 'byung ste/_byung nas kyang phyogs bcu'i de bzhin gshegs pa'i 'khor gyi dkyil 'khor thams cad snang bar byas te/_
[\[248a.2\]]'jig rten la lan bcu bskor ba byas nas steng gi bar snang la 'dug ste/_'od zer gyi dra ba'i dkyil 'khor chen por byas nas de bzhin gshegs pa la mchod pa dang rim gro bya ba 'od shin tu gsal ba zhes bya ba rab tu byed de/_mchod pa dang rim gro bya ba de la sems dang po bskyed pa yan chad sa
[\[248a.3\]]dgu pa thob pa'i bar dag gis de bzhin gshegs pa la mchod pa dang rim gro byas pas brgya'i char yang nye bar mi 'gro/_stong gi cha dang /_'bum gyi cha dang /_bye ba'i cha dang /_bye ba brgya'i cha dang /_bye ba stong gi cha dang /_bye ba 'bum gyi cha dang /_bye ba khrag khrig 'bum gyi char yang
[\[248a.4\]]nye bar mi 'gro ste/_grangs dang /_cha dang /_bgrang ba dang /_rgyur yang nye bar mi 'gro ba nas/_dpe'i bar du yang mi bzod do/_/'od zer gyi dra ba'i dkyil 'khor chen po de las phyogs bcu nas [#]me tog tu gdags pa dang /_spos dang /_bdug pa dang /_phreng ba dang /_byug pa dang /_phye
[\[248a.5\]]ma dang /_gos dang /_gdugs dang /_rgyal mtshan dang /_ba dan dang /_rin po che'i rgyan dang /_nor bu rin po cher gdags pa ji snyed yod pa de dag thams cad pas lhag cing 'jig rten gyi yul thams cad las shin tu 'das pa/_'jig rten las 'das pa'i dge ba'i rtsa ba'i tshogs kyi
[\[248a.6\]]dbang gis [#]grub pa/_yon tan gyi rnam pa thams cad phun sum tshogs pa/_sprul pa'i byin gyi rlabs [#]bsam gyis mi khyab pas byin gyis brlabs pa/_bkod pa sna tshogs kyi nor bu rin po che chen po dag kyang de bzhin gshegs pa re re'i 'khor gyi dkyil 'khor du sprin chen po'i char ltar mngon
[\[248a.7\]]par 'bab bo/_/mchod pa de dag sems can gang dag gis shes pa de dag thams cad bla na med pa yang dag par rdzogs pa'i byang chub tu nges par 'gyur ro zhes gsungs pa ni 'od zer de dag phan 'dogs pa'i las can du shes par bya'o/_/mchod pa de dag [#]sems can gang dag gis shes pa de dag
[\[248b\]]
[\[248b.1\]]thams cad kyang bla na med pa yang dag par rdzogs pa'i byang chub tu nges par 'gyur ro zhes bya ba ni de dag nges pa'i sa la nges par 'gyur ro zhes bya ba'i tha tshig go/_/rnam grangs gzhan du na nges par 'gyur ba ni/_bya ba la bag yod par legs par sdom pa can du 'gyur ro zhes bya ba'i tha tshig go_/
[\[248b.2\]]mchod pa dang rim gro bya ba de lta bu byas nas kyang 'od zer de dag gis de bzhin gshegs pa'i 'khor gyi dkyil 'khor thams cad snang bar byas te/_'jig rten la lan bcu bskor ba byas nas/_de bzhin gshegs pa dgra bcom pa yang dag par rdzogs pa'i sangs rgyas de dag gi zhabs kyi
[\[248b.3\]]'og gi mthil rnams su nub par 'gyur te/_des na de bzhin gshegs pa de dag dang /_byang chub sems dpa' de dag gis/_'jig rten gyi khams rab 'byam [#]che ge mo zhig na/_byang chub sems dpa' spyod pa de lta bu dang ldan pa/_dbang bskur ba'i dus la bab par thugs su chud par
[\[248b.4\]]'gyur ro zhes gsungs pa ni sbron [#]pa'i las can ni/_/kye rgyal ba'i sras de la byang chub sems dpa'i sa dgu pa la gnas pa'i byang chub sems dpa' dpag tu med grangs [#]med pa dag 'jig rten gyi khams rab 'byam [#]mtha' yas pa dag nas der lhags nas/_byang chub sems dpa' de la
[\[248b.5\]]kun nas bskor te/_mchod pa chen po byas nas byang chub sems dpa' de nyid lta zhing /_ting nge 'dzin 'bum phrag [#]bcu la snyoms par 'jug go/_/byang chub sems dpa' dbang bskur ba'i sa thob pa rnams kyi dpal [#]be'u dang /_rdo rje dang bkra shis las bdud kyi dgra las rnam par rgyal ba zhes bya
[\[248b.6\]]ba'i 'od zer chen po cig 'od zer gyi 'khor grangs med pa 'bum phrag bcu bcu 'byung ste/_byung nas kyang phyogs bcu snang bar byas nas cho 'phrul mu med pa yang dag par bstan to[#]/_byang chub sems dpa' de'i dpal [#]be'u dang /_rdo rje dang bkra shis la [#]nub par 'gyur ro/_/'od zer de dag der
[\[248b.7\]]nub ma thag tu byang chub sems dpa' de'i stobs dang /_mthu yang 'bum gyur pas kyang lhag par mngon par 'phel bar snang ngo zhes gsungs pa ni 'gugs pa'i las can te/_de lta bu ni mtshan ma gang byung nas [#]dbang bskur ba'o //_//[#]dpal [#]be'u dang /_rdo rje dang bkra shis zhes bya ba'i mtshan ni
[\[249a\]]
[\[249a.1\]]byang chub sems dpa' rnams kyi snying ga na yod par rig par bya'o/_/gang gis [#]dbang bskur zhe na/_byang chub sems dpa' de dang phan tshun ye shes mnyam pa nyid du yang dag par yongs su 'dzin pa dang /_de bzhin gshegs pa rnams kyi 'od zer gyis dbang bskur te/_
[\[249a.2\]]gang gi phyir kye rgyal ba'i sras de nas de bzhin gshegs pa dgra bcom pa yang dag par rdzogs pa'i sangs rgyas de dag mdzod spu dag nas/_thams cad mkhyen pa nyid ni [#]mngon par shes pa dang ldan pa zhes bya ba'i 'od zer 'khor gyi 'od zer grangs med pa 'bum phrag bcu bcu 'byung ste/_
[\[249a.3\]]de dag gis phyogs bcu thams cad kyi 'jig rten gyi khams thams cad ma lus par snang bar byas nas/_'jig rten la lan bcu bskor ba byas te/_de bzhin gshegs pa'i rnam par 'phrul pa chen po rnams bstan/_byang chub sems dpa' bye ba khrag khrig 'bum phrag [#]mang po bskul/_
[\[249a.4\]]sangs rgyas [#]zhing rab 'byam [#]thams cad rnam pa drug tu bskyod de/_ngan song thams cad 'chi 'pho ba [#]dang /_'gro bar skye ba [#]rab tu zhi bar byas/_bdud kyi gnas thams cad mog mog por byas/_de bzhin gshegs pa thams cad mngon par rdzogs par byang chub pas rnam par sangs rgyas
[\[249a.5\]]pa'i sangs rgyas kyi gdan kun du bstan nas/_sangs rgyas thams cad kyi 'khor gyi dkyil 'khor bkod pa'i mthu rab tu bstan te/_'jig rten gyi khams chos kyi dbyings kyi sa klas pa/_nam mkha'i khams kyi mthas gtugs pa thams cad snang bar byas nas phyir log ste/_byang [#]
[\[249a.6\]]sems dpa'i 'khor gyi dkyil 'khor thams cad kyi steng nas bskor ba byas nas bkod pa chen po bstan te/_'od zer de dag kyang byang chub sems dpa' de'i yan lag gi dam pa mgor nub par 'gyur ro/_/de'i 'khor gyi 'od zer rnams ni de ltar byang chub sems dpa' rnams kyi
[\[249a.7\]]mgor nub par 'gyur te/_'od zer de dag gis phog ma thag tu byang chub sems dpa' de dag gis sngon ma thob pa'i ting nge 'dzin stong phrag bcu thob bo/_/'od zer de dag kyang dus gcig [#]tu byang chub sems dpa' de'i yan lag gi mgo la 'bab par 'gyur te/_byang chub sems dpa' de
[\[249b\]]
[\[249b.1\]]yang dag par rdzogs pa'i sangs rgyas kyi yul la mngon par dbang bskur ba zhes bya'o/_/stobs bcu yongs su rdzogs nas ni yang dag par rdzogs pa'i sangs rgyas kyi grangs su 'gro'o zhes gsungs pa'o/_/de ji ltar dbang bskur zhe na/_'khor los sgyur ba'i rgyal po'i bu thu bo lta
[\[249b.2\]]bur te[#]/_gang gi phyir kye rgyal ba'i sras 'di lta ste/_dper na 'khor los sgyur ba'i rgyal po'i bu thu bo che gzhon nu btsun mo dam pa la btsas [#]pa/_rgyal po'i mtshan dang ldan par gyur pa de la [#]'khor los sgyur ba'i rgyal pos lha'i glang po rin po che la gser gyi khri bzang po'i
[\[249b.3\]]steng du bzhag ste/_steng nas bla re bres shing gdugs dang rgyal mtshan dang rol mo'i bkod pa rgya chen po byas te/_rgya mtsho chen po bzhi las chu blangs pa de gser gyi bum pas bcus te/_chu des gzhon nu'i spyi bo nas dbang bskur na de dbang bskur ma thag tu rgyal po [#]rgyal rigs spyi bo
[\[249b.4\]]nas dbang bskur ba zhes bya ba'i grangs su 'gro ste/_dge bcu'i las kyi lam yongs su rdzogs nas ni 'khor los sgyur ba zhes bya ba'i ming 'thob bo/_/kye rgyal ba'i sras de bzhin du byang chub sems dpa' yang sangs rgyas bcom ldan 'das de dag gis dbang bskur ma thag tu ye shes
[\[249b.5\]]kyi dbang bskur bas dbang bskur ba zhes bya ste/_stobs bcu yongs su rdzogs nas ni yang dag par rdzogs pa'i sangs rgyas kyi grangs su 'gro'o/_/kye rgyal ba'i sras 'di ni gang gi don du byang chub sems dpa' bye ba 'bum phrag du ma rtsom pa'i byang chub sems dpa'i ye shes chen por dbang
[\[249b.6\]]bskur ba zhes gsungs pa'o/_/dbang bskur ba dang dus mnyam du sa 'di la rab tu gnas pa yin te/_gang gi phyir de ltar dbang bskur zhing yon tan dang /_ye shes tshad med pa rnam par 'phel ba de ni byang chub sems dpa'i sa chos kyi sprin la gnas pa zhes bya'o zhes gsungs pa'o//_//
[\[249b.7\]]de ltar dbang bskur ba thob pas sa rnam par gzhag pa bstan nas/_che ba nyid kyi bye brag rnam pa lngas che ba nyid mthar phyin pa dang ldan pa ston te/_che ba nyid rnam pa lnga ni shes pa'i che ba nyid dang /_rnam par thar pa'i che ba nyid dang /_ting nge 'dzin gyi che ba nyid dang /_gzungs kyi che ba nyid dang /_mngon
[\[250a\]]
[\[250a.1\]]par shes pa'i che ba nyid do/_/de dag ni don rnam pa lnga dang 'brel bar rig par bya ste/_shes bya'i de kho na mngon par rdzogs par byang chub pa'i don dang 'brel ba dang /_sems la dbang ba'i don dang 'brel pa dang /_don thams cad 'grub pa sems bskyed [#]pa tsam la
[\[250a.2\]]rag [#]las pa'i don dang 'brel pa dang /_'khor ba ji srid par sems can gyi don bya ba'i rjes [#]'jug pa dang 'brel pa dang /_sems can yongs su smin par byed pa'i nus pa dang 'brel pa'o/_/shes pa'i che ba nyid kyang rnam pa bdun du rig par bya ste/_yang dag par 'grub pa shes pa'i che
[\[250a.3\]]ba nyid [#]dang /_sprul pa shes pa'i che ba nyid dang /_byin gyis brlabs pa shes pa'i che ba [#]nyid dang /_cha phra ba 'jug pa shes pa'i che ba nyid dang /_gsang ba'i gnas shes pa'i che ba nyid dang /_skal ba [#]la 'jug pa shes pa'i che ba nyid dang /_lam la 'jug pa shes [#]pa'i che ba nyid do[#]/_/
[\[250a.4\]]de la dang po ni thams cad mkhyen pa nyid la the tshom za ba gcod nus pa'i dbang du byas pa'o/_/gnyis pa ni de la gnas pas mngon par sgrub nus pa'i dbang du byas pa'o/_/gsum pa ni de nyid de lta [#]de ltar byed nus pa'i dbang du byas pa'o/_/bzhi pa ni sprul pa dang byin gyi rlabs [#]de gnyi ga la
[\[250a.5\]]gnyis su med pa'i ye shes kun du 'byung ba'i dbang du byas pa'o/_/lnga pa ni sems can yongs su ma smin par skrag pa bsal ba'i dbang du byas pa'o/_/drug pa ni tshe'i 'du byed byin gyis brlabs pa dang /_gtang ba la dbang ba'i dbang du byas pa'o/_/bdun pa ni gnyen po bstan pa'i dbang du
[\[250a.6\]]byas pa'o/_/de la [#]yang dag par 'grub pa shes pa ni rten cing 'brel par 'byung ba'i shes pa yin par rig par bya ste/_de yang srid pa'i yan lag gang dag byung [#]bas kun nas nyon mongs par 'gyur zhing /_'gag [#]pas rnam par byang bar 'gyur ba dang /_khams gsum gang du ba dang /_
[\[250a.7\]]sems can gang dag dang /_sems gang kun nas nyon mongs shing rnam par byang ba dang /_'dus byas dang /_'dus ma byas kyi chos gang [#]dag mi shes pa dang /_shes pas [#]dang /_nam mkha' dang 'dra ba'i yul ji tsam pa dang /_dam pa dang dam pa ma yin pa'i chos bstan pa gang gis
[\[250b\]]
[\[250b.1\]]dang /_mya ngan las 'das pa gang ma thob pa dang /_thob pa dang lta ba'i nyes pa gang gis mu stegs can rnams kyis [#]de mi thob pa dang /_snod kyi 'jig rten gyi 'byung ba dang /_ldog pa gang dag dang /_theg pa gsum yang dag par 'grub pa gang yin pa de'i rab tu dbye bas rig par
[\[250b.2\]]bya ste/_gang gi phyir kye rgyal ba'i sras byang chub sems dpa'i sa chos kyi sprin 'di la gnas pa'i byang chub sems [#]de ni chos kyi khams yang dag pa ji lta ba bzhin du rab tu shes te/_'dod pa'i khams yang dag par 'grub pa dang /_gzugs kyi khams yang dag par 'grub pa dang /_
[\[250b.3\]]gzugs med pa'i khams yang dag par 'grub pa dang /_sems can gyi khams yang dag par 'grub pa dang /_rnam par shes pa'i khams yang dag par 'grub pa dang /_'dus byas dang 'dus ma byas kyi khams yang dag par 'grub pa dang /_nam mkha'i khams yang dag par
[\[250b.4\]]'grub pa dang /_yang dag pa dang yang dag pa ma yin pa bstan pa'i khams yang dag par 'grub pa dang /_mya ngan las 'das pa'i khams yang dag par 'grub pa dang /_lta bar gyur pa'i nyon mongs pa yang dag par 'grub pa yang [#]yang dag pa ji lta ba bzhin du rab tu shes so/_/'jig
[\[250b.5\]]rten gyi khams 'jig pa dang /_'chags pa yang dag par 'grub pa dang /_nyan thos kyi spyod pa yang dag par 'grub pa dang /_rang sangs rgyas kyi spyod pa yang dag par 'grub pa dang /_byang chub sems dpa'i spyod pa yang dag par 'grub pa dang /_de bzhin gshegs pa'i stobs dang /_
[\[250b.6\]]mi 'jigs pa dang /_rang sangs rgyas kyi chos dang /_gzugs kyi sku dang /_chos kyi sku yang dag par 'grub pa dang /_rnam pa thams cad dang ldan pa'i thams cad mkhyen pa'i ye shes yang dag par 'grub pa dang /_mngon par rdzogs par 'tshang rgya ba dang /_chos kyi 'khor lo bskor ba dang /_
[\[250b.7\]]mya ngan las 'das pa kun du bstan pa yang dag par 'grub pa dang /_mdor na chos thams cad la 'jug cing /_rnam par dbye bas brtag pa yang dag par 'grub pa yang yang dag pa ji lta ba bzhin du rab tu shes so zhes gsungs pa'o/_/de la sprul pa shes pa ni sems can du sprul pa la
[\[251a\]]
[\[251a.1\]]sogs pa'i bye brag gis rig par bya ste/_gang gi phyir de ye shes de lta bu dang ldan pa'i blos gong du sems can sprul pa'i las yang dag pa ji lta ba bzhin du rab tu shes te/_nyon mongs pas byas pa'i sprul pa dang /_lta bar gyur pa'i sprul pa dang /_'jig rten gyi
[\[251a.2\]]khams su sprul pa dang /_chos kyi dbyings su sprul pa dang /_nyan thos su sprul pa dang /_rang sangs rgyas su sprul pa dang /_byang chub sems dpa' sprul pa dang /_de bzhin gshegs par sprul pa dang /_sprul pa thams cad la rtog pa yang rtog pa med pa nyid du yang dag pa ji lta ba bzhin du
[\[251a.3\]]rab tu shes so zhes gsungs pa'o/_/de la nyon mongs pa dang /_lta bar gyur pa'i sprul pa ni nyon mongs pa dang /_lta bar gyur pa'i sprul pa ston pa gang yin pa'o/_/chos kyi dbyings su sprul pa ni rnam par gzhag pa'i chos la 'jug pa'o/_/sprul pa de dag thams cad la yongs su rtog pa
[\[251a.4\]]rnams [#]rtog pa med pa nyid du yang dag pa ji lta ba bzhin du rab tu shes so/_/de la byin gyi rlabs [#]zhes pa ni gang gi phyir/_de sangs rgyas su byin gyis brlab pa yang [#]yang dag pa ji lta ba bzhin du rab tu shes te/_chos su byin gyis brlab pa dang /_dge 'dun du byin gyis brlab pa dang /_las
[\[251a.5\]]su byin gyis brlab pa dang /_nyon mongs par byin gyis brlab pa dang /_dus byin gyis brlab pa dang /_smon lam byin gyis brlab pa dang /_mchod pa byin gyis brlab pa dang /_spyod pa byin gyis brlab pa dang /_bskal pa byin gyis brlab pa dang /_ye shes su byin gyis brlab pa yang [#]yang dag
[\[251a.6\]]pa ji lta ba bzhin du rab tu shes so zhes gsungs pa ste/_mdo las ji skad 'byung ba bzhin du rig par bya'o/_/de la ye shes su byin gyis brlab pa ni thams cad mkhyen pa'i ye shes su rig par bya'o/_/cha phra ba 'jug pa shes pa ni de bzhin gshegs pa dgra bcom pa yang dag par rdzogs
[\[251a.7\]]pa'i sangs rgyas rnams kyi cha phra rab [#]'jug pa'i mkhyen pa gang dag yin pa 'di lta ste/_spyod pa la cha phra ba 'jug pa'i mkhyen pa dang /_'chi 'pho ba [#]dang /_skye ba la cha phra ba 'jug pa'i mkhyen pa dang /_bltams [#]pa la cha phra ba 'jug pa'i mkhyen pa dang /_rnam par 'phrul pa la cha phra ba 'jug
[\[251b\]]
[\[251b.1\]]pa'i mkhyen pa dang /_mngon par 'byung ba la cha phra ba 'jug pa'i mkhyen pa dang /_mngon par rdzogs par byang chub pa la cha phra ba 'jug pa'i mkhyen pa dang /_chos kyi 'khor lo bskor ba la cha phra ba 'jug pa'i mkhyen pa dang /_tshe'i tshang byin gyis brlab pa la cha phra ba 'jug pa'i mkhyen
[\[251b.2\]]pa dang /_yongs su mya ngan las 'da' ba la cha phra ba 'jug pa'i mkhyen pa dang /_bstan pa gnas pa la cha phra ba 'jug pa'i mkhyen pa de dag thams cad yang dag pa ji lta ba bzhin du rab tu shes so zhes gsungs pa ste/_mdo las ji skad 'byung ba bzhin du rig par bya'o/_/de la rnam
[\[251b.3\]]par 'phrul pa ni gom pa bdun por ba la sogs pa yin par rig par bya'o/_/gsang ba'i gnas shes pa ni de de bzhin gshegs pa dgra bcom pa yang dag par rdzogs pa'i sangs rgyas rnams kyi gsang ba'i gnas gang dag yin pa 'di lta ste/_sku'i gsang ba dang /_gsung gi gsang
[\[251b.4\]]ba dang /_thugs kyi gsang ba dang /_dus dang dus ma yin pa rnam par dpyad pa gsang ba dang /_byang chub sems dpa' lung bstan pa gsang ba dang /_sems can bsdu ba dang /_tshar gcad [#]pa gsang ba dang /_theg pa tha dad pa gsang ba dang /_sems can gyi spyod pa dang /_dbang po
[\[251b.5\]]rnam par dbye ba gsang ba dang /_las su [#]bya ba la 'jug pa gsang ba dang /_spyod pa dang /_mngon par rdzogs par byang chub pa dang /_rang bzhin thugs su chud pa gsang ba de dag thams cad yang dag pa ji lta ba bzhin du rab tu shes so zhes gsungs pa ste/_mdo las ji skad 'byung ba bzhin
[\[251b.6\]]du rig par bya'o/_/bskal pa la 'jug pa shes pa ni de bskal pa la 'jug pa gang dag yin pa 'di lta ste/_bskal pa gcig la bskal pa grangs med par yang dag par gzhol ba nyid dang /_bskal pa grangs med pa la bskal pa grangs med par yang dag par gzhol ba nyid dang /_skad cig
[\[251b.7\]]la bskal pa dang /_bskal pa la skad cig tu yang dag par gzhol ba nyid dang /_bskal pa la bskal pa ma yin pa dang /_bskal pa ma yin pa la bskal par yang dag par gzhol ba nyid dang /_sangs rgyas dang bcas pa'i bskal pa la sangs rgyas med pa'i bskal par yang dag par
[\[252a\]]
[\[252a.1\]]gzhol ba nyid dang /_sangs rgyas med pa'i bskal pa la sangs rgyas dang bcas pa'i bskal par yang dag par gzhol ba nyid dang /_'das pa dang ma 'ongs pa la da ltar byung ba dang /_'das pa la ma 'ongs pa dang /_'das pa la da ltar byung ba'i bskal par yang
[\[252a.2\]]dag par gzhol ba nyid dang /_bskal pa ring po la bskal pa thung ngur yang dag par gzhol ba nyid dang /_bskal pa thung ngu la bskal pa ring por yang dag par gzhol ba nyid dang /_bskal pa thams cad la ming du btags [#]par yang dag par gzhol ba nyid de [#]de dag thams cad yang dag pa ji
[\[252a.3\]]lta ba bzhin du rab tu shes so zhes gsungs pa ste/_mdo las ji skad 'byung ba bzhin du rig par bya'o/_/de la yang dag par gzhol ba ni mnyam pa nyid du mos pa yin par rig par bya ste/_bskal pa thams cad la phan tshun ming yang dag par gzhol ba nyid du rab tu shes so/_/de la 'jug pa
[\[252a.4\]]shes pa ni so so'i skye bo'i sa'i dbang du byas pa dang /_nga rgyal spyod pa dang /_mtho ris la mos pa dang /_rnam par rtog pa [#]dpyod pa'i dbang du byas pa ste/_de bzhin gshegs pa dgra bcom pa yang dag par rdzogs pa'i sangs rgyas rnams kyi 'jug pa mkhyen pa gang dag yin pa 'di lta ste/_byis
[\[252a.5\]]pa'i lam gyi [#]'jug pa mkhyen pa dang /_rdul phra rab kyi rdul la 'jug pa mkhyen pa dang /_zhing gi tshogs mngon par rdzogs par rtogs pa la 'jug pa mkhyen pa dang /_sems can gyi lus dang /_sems mngon par rdzogs par rtogs pa la 'jug pa mkhyen pa dang /_thams cad kyi rjes su
[\[252a.6\]]mngon par rdzogs par [#]rtogs pa la 'jug pa mkhyen pa dang /_snrel zhir spyod pa kun du bstan pa la 'jug pa mkhyen pa dang /_mthun pa'i spyod pa kun du bstan pa la 'jug pa mkhyen pa dang /_mi mthun pa'i spyod pa kun du bstan pa la 'jug pa mkhyen pa dang /_bsam du rung ba dang /_bsam du [#]mi
[\[252a.7\]]rung ba dang /_'jig rten gyis rnam par shes par rung ba dang /_rnam par shes par mi rung ba'i spyod pa kun du bstan pa la 'jug pa mkhyen pa dang /_nyan thos kyis [#]rnam par shes par bya ba dang /_rang sangs rgyas kyis rnam par shes par bya ba dang /_byang chub sems dpas rnam par shes par
[\[252b\]]
[\[252b.1\]]bya ba dang /_de bzhin gshegs pas rnam par mkhyen par bya ba'i spyod pa kun du bstan pa la 'jug pa mkhyen pa de dag thams cad yang dag pa ji lta ba bzhin du rab tu shes so/_/kye rgyal ba'i sras de ltar na sangs rgyas bcom ldan 'das rnams kyis mkhyen pa yangs shing tshad med pas sa 'di
[\[252b.2\]]la gnas pa'i byang chub sems dpa' 'jug pa shes pa yang tshad med do zhes gsungs pa ste/_mdo las ji skad du 'byung ba bzhin du rig par bya'o/_/de ltar shes pa'i che ba nyid rnam pa bdun bstan nas rnam par thar pa'i che ba nyid ston to/_/de la [#]rnam par thar pa'i che ba nyid rdzu 'phrul gyi
[\[252b.3\]]yul gyi dbang du byas pa ni gang gi phyir/_kye rgyal ba'i sras de ltar byang chub sems dpa'i sa 'di dang ldan pa'i byang chub sems dpa' de/_byang chub sems dpa'i rnam par thar pa bsam gyis mi khyab pa zhes bya ba 'thob [#]bo zhes gsungs pa'o/_/'jig rten gyi khams dang /_'gro ba mtha'
[\[252b.4\]]yas par smon nas shes pa thogs pa med pa nyid ni gang gi phyir/_sgrib pa med pa zhes bya ba zhes gsungs pa'o/_/'jig rten pa dang 'jig rten las 'das pa slob pa dang /_mi slob pa'i nyan thos la sogs pa'i rnam par grol ba shes pa ni gang gi phyir/_rnam par dag pa rnam par 'byed
[\[252b.5\]]pa zhes bya ba zhes gsungs pa'o/_/dngos po ci 'dod dgur bsgyur ba ni gang gi phyir/_sgo kun du snang ba zhes bya ba zhes gsungs pa'o/_/chos kyi gzungs ni gang gi phyir/_de bzhin gshegs pa'i mdzod ces bya ba zhes gsungs pa'o/_/phas kyi rgol ba tshar gcad pa'i gzungs ni gang
[\[252b.6\]]gi phyir/_'khor lo thogs [#]pa med pa dang ldan pa zhes bya ba [#]zhes gsungs pa'o/_/dus gsum gyi bskal pa ji ltar 'dod pa bzhin du byin gyis rlob pa ni [#]gang gi phyir/_dus gsum gyi rjes su song ba zhes gsungs pa'o/_/chos thams cad kyi rten cing 'brel par 'byung ba'i rnam pa thams
[\[252b.7\]]cad shes pa ni gang gi phyir/_chos kyi dbyings kyi snying po can zhes bya ba zhes gsungs pa'o/_/lus med cing snang ba tsam gyis rgyas par 'gengs pa ni gang gi phyir/_rnam par grol ba'i dkyil 'khor snang ba zhes gsungs pa'o/_/'jig rten gyi khams du ma'i sems can gyi sems
[\[253a\]]
[\[253a.1\]]cig car shes pa'i dbang du byas par yang rig par bya ste/_gang gi phyir byang chub sems dpa'i rnam par thar pa yul ma lus pa zhes bya ba thob ste/_kye rgyal ba'i sras de ltar byang chub sems dpa'i sa bcu pa 'di la gnas pa'i byang chub sems dpa' byang chub sems
[\[253a.2\]]dpa'i rnam par thar pa'i sgo bcu po de dag la sogs pa rnam par thar pa'i sgo 'bum phrag grangs med pa dpag tu med pa dag 'thob bo zhes gsungs pa'o/_/ting nge 'dzin gyi che ba nyid ni gang gi phyir/_de bzhin du ting nge 'dzin 'bum zhes gsungs pa'o/_/gzungs che ba nyid ni gang gi phyir/_
[\[253a.3\]]gzungs 'bum zhes gsungs pa'o/_/mngon par shes pa'i che ba nyid ni gang gi phyir/_mngon par shes pa mngon par sgrub pa 'bum dag gi bar du 'thob bo zhes gsungs pa'o/_/de ltar che ba nyid kyi mthar phyin par song bas sa bcu pa rnam par gzhag pa bstan nas/_sa'i nges pa'i tshig
[\[253a.4\]]gis ston to/_/de la sa'i nges pa'i tshig ni sprin dang 'dra ba'i chos rnam pa gsum du rig par bya'o/_/thob pa'i chos kyis sa 'di pa'i lus nam mkha' lta bu la khyab par byed pas [#]khyab pa dang /_chos des sems can rnams kyi nyon mongs pa'i rdul rab tu zhi bar byed pa dang /_dga' ldan gyi
[\[253a.5\]]gnas la sogs pa'i rim gyis sems can sgrol ba ste/_sprin gyi char gyis lo tog sgrol ba bzhin no/_/de la dran pa la mkhas pa zhes bya ba ni 'og nas ston pa 'dzin pa'i rgyu yongs su bstan pa'i phyir te/_gang gi phyir de ye shes de lta bu dang ldan pa'i blo dang /_tshad med pa'i rjes su song ba'i dran pa
[\[253a.6\]]la mkhas pa dang ldan pa yin te zhes gsungs pa'o/_/'dzin pa'i nus pa de mang po dang /_cha phra ba dang myur du 'dzin par yongs su ston te/_gang gi phyir de phyogs bcu'i sangs rgyas bcom ldan 'das dpag tu med pa rnams kyi chos kyi snang ba chen po dang /_chos kyi gsal ba chen po dang /_chos
[\[253a.7\]]kyi sprin chen po tshad med pa dag skad cig thang cig yud tsam cig la bzod do/_/yang dag par len to/_/bdag gir byed do/_/yang dag par 'dzin to/_/kye rgyal ba'i sras 'di lta ste/_dper na klu'i rgyal po rgya mtshos sprin las chu'i tshogs chen po phab pa ni rgya mtsho chen po ma gtogs par
[\[253b\]]
[\[253b.1\]]sa'i phyogs gzhan gyis bzod pa'am/_yang dag par blang ba'am/_bdag gir bya ba'am/_yang dag par gzung bar sla ba [#]ma yin no/_/kye rgyal ba'i sras de bzhin du de bzhin gshegs pa rnams kyi de bzhin gshegs pa'i gsang ba la 'jug pa gang dag yin pa 'di lta ste/_chos kyi
[\[253b.2\]]snang ba chen po dang /_chos kyi gsal ba chen po dang /_chos kyi sprin chen po de dag ni sems can thams cad dang /_nyan thos dang /_rang sangs rgyas thams cad dang /_sa dang po nas bzung ste/_sa dgu pa'i bar la gnas pa'i byang chub sems dpa' rnams kyis kyang bzod pa'am/_yang
[\[253b.3\]]dag par blang ba'am/_bdag gir bya ba'am/_yang dag par gzung bar sla [#]ba ma yin te/_byang chub sems dpa'i sa chos kyi sprin 'di la gnas pa'i byang chub sems dpa' ni de dag thams cad bzod do/_/yang dag par len to/_/bdag gir byed do/_/yang dag par 'dzin to zhes
[\[253b.4\]]gsungs pa'o/_/de la sangs rgyas bcom ldan 'das dpag tu med pa rnams kyi chos kyi snang ba chen po tshad med pa dag ces bya ba ni mang po 'dzin pa'o/_/de bzhin gshegs pa'i gsang ba la 'jug pa ni phra ba 'dzin pa'o/_/skad cig thang cig yud tsam cig la zhes bya ba ni myur du 'dzin
[\[253b.5\]]pa'o/_/chos thos pa de yang rang bzhin dang /_las kyis yongs su bstan te/_ji ltar rang bzhin gyis [#]she na/_snang bar gyur pa nyid kyis thos pa dang /_bsams [#]pa las byung ba'i shes pa smos par 'gyur ba'i phyir ro/_/gsal bar gyur pa nyid kyis ni bsgoms pa las byung ba smos
[\[253b.6\]]par 'gyur ba'i phyir ro/_/ji ltar na las kyis she [#]na/_sprin bzhin du gzhan dag la dam pa'i chos kyi char 'bebs pa'i phyir ro/_/mos pa'i sgo nas bzod/_tshig 'bru 'dzin pa'i sgo nas yang dag par len/_don 'dzin pa'i sgo nas bdag gir byed/_de gnyis ka 'dzin pa'i sgo nas
[\[253b.7\]]yang dag par 'dzin par rig par bya'o/_/rgya mtsho ni dang bar 'gyur ba'i dngos po'i sgo nas bzod/_go skabs 'byed pa'i sgo nas yang dag par len/_de nas gzhan pa'i chu'i grangs 'grib par byed pa'i sgo nas bdag gir byed/_spyad [#]pa'i 'os ma yin pa'i sgo nas yang dag par 'dzin par rig
[\[254a\]]
[\[254a.1\]]par bya'o/_/kye rgyal ba'i sras 'di lta ste/_dper na rgya mtsho chen po ni klu'i dbang po chen po gcig gi sprin chen po yang bzod do/_/yang dag par len to/_/bdag gir byed do/_/yang dag par 'dzin to/_/klu'i dbang po chen po gnyis dang gsum nas dpag tu med
[\[254a.2\]]pa'i bar dag gi sprin chen po dag kyang skad cig thang cig yud tsam cig la bzod do/_/yang dag par len to/_/bdag gir byed do/_/yang dag par 'dzin to/_/de ci'i phyir zhe na/_rgya mtsho chen po tshad med par yangs shing rgya che ba'i phyir ro/_/kye rgyal ba'i sras de bzhin du byang chub sems
[\[254a.3\]]dpa'i sa chos kyi sprin 'di la gnas pa'i byang chub sems dpa' yang skad cig thang cig yud tsam cig [#]la de bzhin gshegs pa gcig gi chos kyi snang ba chen po dang /_chos kyi gsal ba chen po dang /_chos kyi sprin chen po rnams kyang bzod de/_yang dag par len to/_/bdag gir byed
[\[254a.4\]]do/_/yang dag par 'dzin to/_/skad cig thang cig yud tsam cig [#]la de bzhin gshegs pa gnyis dang gsum nas dpag tu med pa de dag dang /_bsam gyis mi khyab pa dag dang /_mtshungs pa med pa dag dang /_mtha' yas pa dag dang /_mu med pa dag dang /_mtshams med pa dag
[\[254a.5\]]dang /_gzhal du med pa dag dang /_brjod du med pa dag dang /_grangs med pa dag dang /_bgrang ba las 'das pa'i bar dag gi chos kyi snang ba chen po dang /_chos kyi gsal ba chen po dang /_chos kyi sprin chen po rnams bzod/_yang dag par len/_bdag gir byed/_yang dag par 'dzin
[\[254a.6\]]te/_de'i phyir sa 'di chos kyi sprin zhes bya'o/_/byang chub sems dpa' rnam par grol ba'i zla bas smras pa/_kye rgyal ba'i sras byang chub sems dpas skad cig thang cig yud tsam cig la de bzhin gshegs pa ji snyed cig las chos kyi snang ba chen po dang /_chos kyi gsal ba chen po dang /_
[\[254a.7\]]chos kyi sprin chen po bzod par byed pa dang /_yang dag par len pa dang /_bdag gir byed pa dang /_yang dag par 'dzin pa dag bgrang par nus sam/_byang chub sems dpa' rdo rje'i snying pos smras pa/_kye rgyal ba'i sras byang chub sems dpas skad cig thang cig yud tsam cig [#]la de bzhin gshegs
[\[254b\]]
[\[254b.1\]]pa 'di snyed cig las chos kyi snang ba chen po dang /_chos kyi gsal ba chen po dang /_chos kyi sprin chen po bzod/_yang dag par len[#]/_bdag gir byed/_yang dag par 'dzin to zhes grangs kyis bstan pa'i tshul gyis bgrang par sla ba ma yin te/_'on kyang dpe bstan par bya'o[#]/_/kye rgyal
[\[254b.2\]]ba'i sras 'di lta ste/_dper na phyogs bcu'i 'jig rten gyi khams sangs rgyas kyi zhing brjod du med pa bye ba khrag khrig 'bum phrag bcu'i rdul phra rab snyed kyi rdul snyed na sems can gyi khams ma lus pa'i tshul du ji snyed cig yod pa de dag las sems can gcig cig thos pa 'dzin pa'i
[\[254b.3\]]gzungs thob par gyur pa 'di lta ste/_dper na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rdo rje [#]pad+ma'i bla ma'i dge slong rnam par rgyal ba chen po zhes bya ba bzhin du/_de bzhin gshegs pa rnams kyi rim gro ba dang [#]/_nyan thos chen po thos pa
[\[254b.4\]]'dzin pa rnams kyi mchog tu phyin par gyur te/_sems can gcig po de thos pa la mkhas pa'i stobs bskyed pa de lta bu dang ldan par gyur cing /_sems can gcig po de ci 'dra bar 'jig rten gyi khams ma lus pa thams cad kyi sems can de dag thams cad kyang de bzhin du ldan par gyur la/_
[\[254b.5\]]gcig gis gang bzung [#]ba de gnyis pas bzung na/_kye rgyal ba'i sras de la ji snyam du sems/_sems can de dag gi thos pa la mkhas par gyur pa de dag tshad med pa mang ba yin nam/_byang chub sems dpa' rnam par grol ba'i zla bas smras pa/_kye rgyal ba'i sras sems can de dag
[\[254b.6\]]gis [#]thos pa la mkhas pa de dag ni mang ste tshad med do/_/byang chub sems dpa' rdo rje'i snying pos smras pa/_kye rgyal ba'i sras khyod mos par bya'o/_/khong du chud par bya'o/_/byang chub sems dpa'i sa chos kyi sprin 'di la gnas pa'i byang chub sems dpa' ni skad cig thang cig yud tsam cig [#]la/_
[\[254b.7\]]de bzhin gshegs pa gcig las chos kyi snang ba dang /_gsal ba dang /_sprin chen po chos kyi dbyings dus gsum gyi mdzod ces bya ba bzod/_yang dag par len/_bdag gir byed/_yang dag par 'dzin te/_chos kyi snang ba dang /_gsal ba dang /_sprin chen po yang dag par 'dzin pa
[\[255a\]]
[\[255a.1\]]la mkhas pa de la/_thos pa la mkhas pa snga ma des brgya'i char yang nye bar mi 'gro'o/_/stong gi cha dang /_'bum gyi cha dang /_bye ba'i cha dang /_bye ba brgya'i cha dang /_bye ba stong gi cha dang /_bye ba 'bum gyi cha dang /_bye ba khrag khrig 'bum gyi cha dang /_grangs dang /_
[\[255a.2\]]cha dang /_bgrang ba dang /_dpe dang rgyur yang nye bar mi 'gro ba nas/_bskrun [#]pa tsam gyi bar du yang mi bzod do/_/de bzhin gshegs pa gcig las ji lta ba [#]bzhin du/_phyogs bcu'i 'jig rten gyi khams snga ma dag na rdul phra rab kyi rdul de dag ji snyed yod pa de snyed kyi yang dag
[\[255a.3\]]par rdzogs pa'i sangs rgyas rnams dang /_de dag pas kyang ches mang zhing /_tshad med pa'i de bzhin gshegs pa rnams las byang chub sems dpa' skad cig thang cig yud tsam cig [#]la chos kyi snang ba dang /_gsal ba dang sprin chen po chos kyi dbyings dus gsum gyi mdzod ces bya ba
[\[255a.4\]]bzod/_yang dag par len/_bdag gir byed/_yang dag par 'dzin te/_de'i phyir na sa 'di ni chos kyi sprin zhes bya'o/_/de la [#]chos kyi dbyings dus gsum gyi mdzod ces bya ba la chos kyi dbyings ni brjod pa'i gzhi gsum gyi mdzod do/_/sprin dang /_'brug sgra dang /_glog la sogs pa
[\[255a.5\]]dang 'dra bas khong du chud par bya ste/_gang gi phyir kye rgyal ba'i sras gzhan yang byang chub sems dpa'i sa chos kyi sprin 'di la gnas pa'i byang chub sems dpa' de ni rang gi smon lam gyi stobs bskyed pas snying brtse ba dang /_snying rje chen ba dang /_chos kyi snang ba chen po bsgrags [#]
[\[255a.6\]]ba'i 'brug sgra sgrogs pa mngon par shes pa dang /_rig pa dang mi 'jigs [#]pa'i glog 'gyu ba 'od zer chen po'i drung gis shin tu bskyod pa bsod nams dang /_ye shes kyi sprin gyi dra ba stugs [#]po chen pos kun du khebs pa/_lus rnam pa sna tshogs kyi sprin 'khyil pa kun du ston pa/_chos kyi
[\[255a.7\]]sgra chen po sgrogs [#]pa/_stong pa nyid dang /_mtshan ma med pa dang /_smon pa med pa'i chos kyi sgra chen po sgrogs [#]pa/_bdud kyi phyogs shin tu tshar gcod pa kun nas bsdus te/_skad cig thang cig yud tsam cig [#]phyogs bcu'i 'jig rten gyi khams snga ma de dag na rdul phra rab kyi rdul ji snyed yod
[\[255b\]]
[\[255b.1\]]pa de snyed kyi 'jig rten gyi khams bye ba khrag khrig phrag 'bum de dag rgyas par bkang la/_de dag pas kyang ches mang zhing tshad med pa'i 'jig rten gyi khams bye ba khrag khrig 'bum rgyas par bkang ste/_dge ba'i bdud rtsi'i rgyun gyi char chen pos bsam pa ji lta ba bzhin du/_sems
[\[255b.2\]]can rnams kyi thog ma med pa'i dus nas mi shes pa las byung ba'i nyon mongs pa'i rdul dang /_me lce thams cad rab tu zhi bar byed de/_de'i phyir na sa 'di ni [#]chos kyi sprin zhes bya'o zhes bya ba 'di la 'od zer chen po rab tu 'byung ba ni rlung lta bu'o/_/'khor ba na lus rnam pa sna tshogs
[\[255b.3\]]kyi klong 'khyil ba kun du ston [#]pa ni klong 'khyil ba lta bu'o/_/chos kyi sgra chen po sgrogs [#]pa zhes bya ba ni char 'bab pa'i sgra lta bu'o/_/de lta bu [#]sa'i nges pa'i tshig gis 'di'i rnam par gzhag pa bstan nas mthu bla na med pa dang /_bla na yod pas ston te/_de la [#]mthu bla na med pa dang /_bla
[\[255b.4\]]na yod pa nyid ni gnas dang /_gzhi dang /_rang gi mtshan nyid dang /_bya ba sgrub pa dang /_yongs su tshim par byed pa dang /_rgya che ba nyid dang /_rnam pa drug tu rig par bya'o/_/de la [#]mthu de ni sems can gzhan gyi mthu las bltas te bla na med pa'o/_/de bzhin gshegs pa'i mthu
[\[255b.5\]]las bltas te bla na yod pa'o/_/de la gnas ni rnam pa bzhi ste/_rnam par thar pa bsam gyis mi khyab pa dang /_rgya mtsho ltar 'byor pa'i ting nge 'dzin dang /_ye shes mngon par sgrub pa dang ldan pa'i gzungs dang /_rdzu 'phrul bya ba'i mngon par shes pa ste sngar bstan pa'o/_/gzhi ni phyi
[\[255b.6\]]rol gyi dngos po sa la sogs pa dang /_nang gi rang gi lus kyi dngos po ste gang gi phyir/_kye rgyal ba'i sras gzhan yang byang chub sems dpa'i sa chos kyi sprin 'di la gnas pa'i byang chub sems dpa' ni 'jig rten gyi khams gcig na yang dga' ldan gyi pho brang na [#]bzhugs pa nas bzung ste/_
[\[255b.7\]]'pho ba dang /_gshegs pa dang /_lhums na bzhugs pa dang /_bltams [#]pa dang /_mngon par 'byung ba dang /_mngon par rdzogs par byang chub pa dang /_bskul ba dang /_chos kyi 'khor lo chen po bskor ba dang /_yongs su mya ngan las 'das pa chen po'i sa zhes bya ba'i bar du de
[\[256a\]]
[\[256a.1\]]bzhin gshegs pa'i mdzad pa thams cad sems can rnams kyi [#]bsam pa ji lta ba dang /_gdul bya ji lta ba bzhin du byin gyis rlob bo/_/de bzhin du gnyis nas 'jig rten gyi khams de dag na rdul phra rab kyi rdul de dag ji snyed yod pa de dag pas kyang ches mang ba'i
[\[256a.2\]]'jig rten gyi khams bye ba khrag khrig 'bum phrag dpag tu med pa'i bar dag na yang dga' ldan gyi pho brang na bzhugs pa nas yongs su mya ngan las 'das pa chen po'i sa zhes bya ba'i bar du de bzhin gshegs pa'i mdzad pa thams cad sems can rnams kyi bsam pa ji lta ba dang /_gdul
[\[256a.3\]]bya ji lta ba bzhin du byin gyis rlob [#]po zhes gsungs pa'o/_/de la rang gi mtshan nyid ni rnam pa [#]gnyis te/_lus la sogs pa yongs su bsgyur ba dang sprul pa'o/_/yongs su bsgyur ba ni rnam pa gsum du rig par bya ste/_dog pa dang yangs par yongs su bsgyur ba dang /_gzhan du 'gyur
[\[256a.4\]]bar yongs su bsgyur ba dang /[# ]sems can thams cad brgyan pa la sogs pa'i byin gyi rlabs [#]kyi dbang gis yongs su bsgyur ba ste/_gang gi phyir ye shes kyi dbang de lta bu thob cing shin tu rnam par brtags pa'i ye shes dang /_mngon par shes pa dang ldan pa de 'dod na 'jig rten gyi khams
[\[256a.5\]]kun nas nyon mongs pa can ni yongs su dag pa nyid du byin gyis rlob bo/_/'jig rten gyi khams yongs su dag pa ni kun nas nyon mongs pa can nyid du byin gyis rlob bo/_/'dod na dog pa ni yangs pa nyid du byin gyis rlob bo/_/yangs pa ni dog pa nyid du byin gyis rlob bo/_/[#]de bzhin [#]tha gru che ba
[\[256a.6\]]dang /_rgya chen por gyur pa dang /_tshad med pa dang /_phra ba dang /_rags pa dang /_tshol ba dang steng g.yogs med pa dang /_gzhi phyal ba la sogs pa'i 'jig rten gyi khams thams cad kyang khyu mchog tu gyur pas mngon par sgrub pa de dang der byin gyis rlob bo/_/'dod na rdul phra rab kyi rdul
[\[256a.7\]]gcig la/_'jig rten gyi khams khor yug dang /_mtsho dang bcas pa thams cad dang ldan pa gcig byin gyis rlob ste/_rdul phra rab kyi rdul de yang mi skye la/_bya ba de dag kyang kun du ston to/_/rdul phra rab kyi rdul gcig la 'jig rten gyi khams gnyis dang /_gsum dang /[ #]bzhi dang /_
[\[256b\]]
[\[256b.1\]]lnga nas brjod du med pa'i bar du thams cad kyang khor yug dang /_mtsho dang bcas par byin gyis rlob ste rdul phra rab kyi rdul de yang mi skye la/_bya ba de dag kyang kun du ston to/_/'dod na 'jig rten gyi khams gcig tu 'jig rten gyi khams gnyis kyi bkod pa kun du ston to/_/'dod na 'jig
[\[256b.2\]]rten gyi khams brjod du med pa'i bar gyi bkod pa kun du ston to/_/'dod na 'jig rten gyi khams gcig gi [#]bkod pa 'jig rten gyi khams gnyis su kun du ston to/_/'dod na 'jig rten gyi khams brjod du med pa'i bar dag tu yang kun du ston to/_/'dod na 'jig rten gyi khams brjod du med pa dag
[\[256b.3\]]na sems can gyi khams ji snyed yod pa de dag 'jig rten gyi khams gcig tu bkod de/_sems can rnams la gnod pa yang med do/_/'dod na 'jig rten gyi khams gcig na sems can gyi khams ji snyed yod pa de dag 'jig rten gyi khams brjod du med pa dag tu 'god de/_sems can
[\[256b.4\]]rnams la gnod pa yang med do/_/'dod na 'jig rten gyi khams brjod du med pa dag na 'khod pa'i sems can rnams skra tsam gyi khyon gcig la 'god de/_sems can rnams la gnod pa yang med do/_/'dod na skra tsam gyi khyon gcig la sangs rgyas thams cad kyi yul bkod pa gcig kun du
[\[256b.5\]]ston to/_/[#]'dod na sangs rgyas thams cad [#]yul bkod pa brjod du med pa'i bar dag [#]kun du ston to zhes bya ba dang /_'og nas 'dod na sems can thams cad la bsam pa bzhin du gzugs kyi lus kyi gnas brgyan par byin gyis rlob bo/_/rang gi lus de bzhin gshegs pa'i skur byin gyis rlob [#]bo
[\[256b.6\]]zhes bya ba la sogs pa mdo las 'byung ba bzhin no/_/bya ba sgrub pa ni mchod pa'i sgo nas byang chub kyi tshogs bsags pa ste/_gang gi phyir 'dod na 'jig rten gyi khams brjod du med pa dag na rdul phra rab kyi rdul ji snyed yod pa de snyed kyi lus skad cig thang cig yud tsam cig la sprul par [#]byed do/_/
[\[256b.7\]]lus re re la yang de snyed kyi lag pa kun du ston to/_/lag pa de dag gis kyang phyogs bcu'i sangs rgyas rnams la mchod pa byed do/_/lag pa re res kyang me tog gi [#]phur ma gang gA'i klung gi bye ma snyed dag sangs rgyas bcom ldan 'das de dag la 'thor ro/_/me tog la ji lta ba bzhin du spos dang /_
[\[257a\]]
[\[257a.1\]]phreng ba dang /_byug pa dang /_na bza' dang /_gdugs dang /_rgyal mtshan dang /_ba dan rnams dang /_bkod pa thams cad kyang de bzhin no/_/lus re re la yang de snyed kyi mgo byin gyis rlob cing /_mgo re re la yang de snyed kyi lce byin gyis rlob ste/_lce de dag gis sangs rgyas
[\[257a.2\]]bcom ldan 'das de dag gi [#]bsngags pa brjod do/_/sems bskyed pa re re la yang phyogs bcu khyab par 'gro ste/_sems bskyed pa tsam gyis kyang mngon par rdzogs par byang chub pa tshad med pa nas/_yongs su mya ngan las 'das pa chen po'i bkod pa'i bar du byin gyis rlob bo/_/dus gsum
[\[257a.3\]]gyi lus tshad med pa yang byin gyis rlob ste/_rang gi lus la sangs rgyas bcom ldan 'das tshad med pa rnams kyi [#]sangs rgyas kyi zhing gi [#]yon tan bkod pa tshad med par [#]byin gyis rlob bo/_/'jig rten gyi khams 'jig pa dang /_'chags [#]pa thams cad kyang rang gi lus la byin gyis rlob [#]bo/_/
[\[257a.4\]]rlung gi dkyil 'khor thams cad kyang spu'i khung bu gcig nas 'byin te sems can rnams la yang gnod pa mi byed do/_/'dod na rgya mtsho'i mthar thug pa'i 'jig rten gyi khams chu'i phung po gcig tu byin gyis rlob ste/_der yang pad+ma chen por byin gyis rlob bo/_/pad+ma chen po de'i 'od kyi bkod pas kyang
[\[257a.5\]]'jig rten gyi khams mu med pa rgyas par gang bar byed de/_de la yang byang chub kyi shing chen po kun du ston pas na/_rnam pa thams cad kyi mchog dang ldan pa'i thams cad mkhyen pa nyid kyi bar du yang kun du ston to/_/rang gi lus la phyogs bcu'i nor bu dang /_glog dang /_zla ba dang /_nyi ma'i 'od
[\[257a.6\]]byin gyis rlob pa nas/_'od dang snang ba thams cad kyi bar du byin gyis rlob bo/_/kha'i dbugs kyis kyang phyogs re re'i 'jig rten gyi khams mtha' yas pa g.yo bar byed de/_sems can rnams 'jigs par yang mi byed do/_/phyogs bcu'i rlung gis 'jig pa dang /_mes 'jig pa dang /_
[\[257a.7\]]chus 'jig par yang byin gyis rlob [#]bo/_/'dod na sems can thams cad la bsam pa bzhin du gzugs kyi lus kyi gnas brgyan par byin gyis rlob bo/_/rang gi lus de bzhin gshegs pa'i skur byin gyis rlob bo/_/de bzhin gshegs pa'i sku rang gi lus su byin gyis rlob bo/_/de
[\[257b\]]
[\[257b.1\]]bzhin gshegs pa'i sku rang gi sangs rgyas kyi zhing du byin gyis rlob bo/_/rang gi sangs rgyas kyi zhing de bzhin gshegs pa'i skur byin gyis rlob bo/_/kye rgyal ba'i sras de ltar byang chub sems dpa'i sa chos kyi sprin la gnas pa'i byang chub sems dpa' ni rdzu 'phrul gyi rnam par
[\[257b.2\]]'phrul pa de dag dang /_gzhan yang bye ba khrag khrig 'bum phrag dpag tu med pa dag kun du ston to zhes gsungs pa'o/_/yongs su tshim par byed pa ni the tshom du gyur pa rnams la rang gi mthu kun du bstan pa dang /_chos thams cad bshad pa ste gang gi phyir/_de nas 'khor de'i byang chub
[\[257b.3\]]sems dpa' kha cig dang /_lha dang /_klu dang /_gnod sbyin dang /_dri za dang /_lha ma yin dang /_brgya byin dang /_tshangs pa dang /_'jig rten skyong ba dang /_dbang phyug chen po dang /_gnas gtsang ma pa kha cig 'di snyam du sems te/_'di ltar byang chub sems dpa'i rdzu 'phrul
[\[257b.4\]]mngon par 'du bya ba'i spyod yul yang de ltar tshad med na/_de bzhin gshegs pa rnams kyi rdzu 'phrul ci 'dra ba zhig yod snyam pa dang /_de nas yang byang chub sems dpa' rnam par grol ba'i zla bas 'khor de'i sems kyi bsam pa'i rnam par rtog [#]pa shes nas/_byang chub sems dpa' rdo
[\[257b.5\]]rje'i snying po la 'di skad ces smras so/_/kye rgyal ba'i sras kye ma 'khor 'di the tshom du gyur na/_de dag gi the tshom gcad [#]pa'i phyir/_byang chub sems dpa'i rdzu 'phrul gyi bkod pa cung zad cig legs par bstan pa mdzod cig_/de nas byang chub sems dpa' rdo rje'i snying po de'i tshe byang chub sems
[\[257b.6\]]dpa'i ting nge 'dzin sangs rgyas kyi zhing thams cad kyi tshogs kyi rang bzhin kun du ston pa zhes bya ba la snyoms par zhugs so/_/byang chub sems dpa' rdo rje'i snying pos byang chub sems dpa'i [#]ting nge 'dzin sangs rgyas kyi zhing thams cad kyi tshogs [#]rang bzhin kun du ston pa la snyoms par zhugs ma
[\[257b.7\]]thag tu/_de nas de nyid kyi tshe byang chub sems dpa'i 'khor de dag thams cad dang /_lha dang /_klu dang /_gnod sbyin dang /_dri za dang /_lha ma yin dang /_brgya byin dang /_tshangs pa dang /_'jig rten skyong ba dang /_dbang phyug chen po dang /_gnas gtsang ma pa'i 'khor thams cad
[\[258a\]]
[\[258a.1\]]byang chub sems dpa' [#]rdo rje'i snying po'i lus kyi khong na 'khod par rang rang gis shes par gyur te/_der sangs rgyas kyi zhing mngon du grub par shes so/_/sangs rgyas kyi zhing de na rnam pa dang /_bkod pa gang dag yod pa de dag kyang bskal pa bye ba tshang bas [#]
[\[258a.2\]]kyang brjod par sla ba ma yin no/_/der byang chub kyi shing stong gsum 'bum phrag bcur khyab pa'i sdong po can/_stong gsum bye ba yongs su tshang ba tsam du shin tu rgyas pa tshad med pa'i yal ga can/_rtse mo shin tu mtho ba byung ste/_de dang rkyen du 'bab par byang chub kyi snying po de la seng ge'i khri
[\[258a.3\]]rgya chen po byung nas/_de la de bzhin gshegs pa mngon par shes pa'i blo gros thams cad kyi rgyal po zhes bya ba byang chub kyi snying po dam par gshegs te bzhugs par mthong ngo /_/de ltar de na bkod pa ji snyed par gyur pa de dag ni bskal pa bye ba tshang bas kyang brjod par sla ba ma yin no/_/
[\[258a.4\]]de la cho 'phrul chen po de bstan nas thams cad dang ldan pa'i byang chub sems dpa'i 'khor de dang /_lha dang /_klu dang /_gnod sbyin dang /_dri za dang /_lha ma yin dang /_brgya byin dang /_tshangs pa dang /_'jig rten skyong ba dang /_dbang phyug chen po dang /_gnas gtsang ma'i
[\[258a.5\]]'khor thams cad na gnas pa ji lta ba bzhin du 'khod [#]pa dang /_de nas thams cad dang ldan pa'i 'khor de ngo mtshar dang rmad du gyur nas/_byang chub sems dpa' rdo rje'i snying po de nyid la nges par sems shing 'khod par gyur to zhes gsungs pa ste/_de ltar the tshom du gyur pa rnams
[\[258a.6\]]la/_rang gi mthu kun du [#]bstan pas yongs su tshim par byed pa bstan to/_/chos thams cad bstan pa ji lta bu zhe na/_gang gi phyir 'og nas de ni de bas kyang shas cher bskal pa du ma dang /_bskal pa stong phrag du ma dang /_bskal pa 'bum phrag du ma dang /_bskal pa khrag khrig
[\[258a.7\]]'bum phrag du ma dang /_bskal pa bye ba phrag du ma dang /_bskal pa byed pa brgya phrag du ma dang /_bskal pa bye ba stong phrag du ma dang /_bskal pa bye ba 'bum phrag du ma dang /_bskal ba bye ba khrag khrig 'bum phrag du mar chos kyi dbyings yongs su dris pa bstan pa rnams la mi
[\[258b\]]
[\[258b.1\]]'phrogs pa yin no zhes gsungs pa'o/_/rgya chen po [#]ni rnam pa gnyis te/_mthu rgya che ba dang /_grangs rgya che ba'o/_/de yang sa 'og ma thams cad las khyad par 'phags pa'o/_/de la mthu rgya che ba ni gang gi phyir/_de nas byang chub sems dpa' rnam par grol ba'i zla bas/_byang
[\[258b.2\]]chub sems dpa' rdo rje'i snying po la 'di skad ces smras so/_/kye rgyal ba'i sras 'di ltar ting nge 'dzin 'di'i yul bkod pa'i mthu de ni bsam gyis mi khyab ste/_ngo mtshar rmad du byung ba yin na/_kye rgyal ba'i sras ting nge 'dzin 'di'i ming ci zhes bya/_byang chub sems dpa' rdo rje'i snying
[\[258b.3\]]pos smras pa/_kye rgyal ba'i sras ting nge 'dzin 'di ni sangs rgyas kyi zhing thams cad kyi tshogs kyi rang bzhin kun du ston pa zhes bya'o/_/byang chub sems dpa' rnam par grol ba'i zla bas smras pa/_kye rgyal ba'i sras ting nge 'dzin 'di'i spyod yul dang /_yul gyi bkod pa ji lta bu/_
[\[258b.4\]]byang chub sems dpa' rdo rje'i snying pos smras pa/_kye rgyal ba'i sras byang chub sems dpa'i ting nge 'dzin 'di la shin tu bsgom [#]pa ni 'dod na sangs rgyas kyi zhing 'di 'dra ba 'jig rten gyi khams gang gA'i klung gi bye ma snyed kyi rdul phra rab kyi rdul snyed dam/_de bas kyang mang du rang gi lus
[\[258b.5\]]las kun du ston to/_/kye rgyal ba'i sras byang chub sems dpa'i sa chos kyi sprin la gnas pa'i byang chub sems dpa'i [#]ting nge 'dzin 'di 'dra ba 'bum phrag mang po 'thob ste/_des na byang chub sems dpa' de'i lus sam/_lus kyi las ni byang chub sems dpa' rgyal tsha ba thob pa/_byang chub
[\[258b.6\]]sems dpa'i sa legs pa'i blo gros can la gnas pa dag gis kyang shes par sla ba ma yin no/_/ngag gam ngag gi las kyang shes par sla ba ma yin no/_/yid dam yid kyi [#]las kyang shes par sla ba ma yin no/_/rdzu 'phrul yang shes par sla ba ma yin no/_/dus gsum la rnam par lta ba yang
[\[258b.7\]]shes par sla ba ma yin no/_/ting nge 'dzin gyi spyod yul la 'jug pa yang shes par sla ba ma yin no/_/ye shes kyi yul yang shes par sla ba ma yin no/_/rnam par thar pas rnam par rtse [#]ba yang shes par sla ba ma yin no/_/sprul pa'i las sam/_byin gyi rlabs [#]kyi las sam/_mthu'i las kyang
[\[259a\]]
[\[259a.1\]]shes par sla ba ma yin pa nas mdor bsdu na gom pa [#]'jog cing 'degs [#]pa'i las kyi bar du yang byang chub sems dpa' rgyal tshab thob pa/_byang chub sems dpa'i sa legs pa'i blo gros can la gnas pa dag gis kyang shes par sla ba ma yin te zhes gsungs pa'o/_/
[\[259a.2\]]grangs rgya che ba ni [#]gang gi phyir/_kye rgyal ba'i sras byang chub sems dpa'i sa chos kyi sprin 'di ni mdor bsdus te bstan na yang de ltar tshad med pa ste/_rgya cher ni bskal pa grangs med pa 'bum phrag du mas bstan kyang mthar thug par mi 'gyur bar shes par bya'o zhes gsungs pa'o/_/da ni
[\[259a.3\]]grangs rgya che ba de nyid yang dag par bstan pa'i phyir dang /_de bzhin gshegs pa'i sa mtha' dag bstan par mi nus pa ston te/_gang gi phyir byang chub sems dpa' rnam par grol ba'i zla bas smras pa/_kye rgyal ba'i sras byang chub sems dpa' rnams kyi spyod pa'i yul gyi byin
[\[259a.4\]]gyis brlabs pa [#]'di yang de ltar tshad med na de bzhin gshegs pa'i spyod yul dang /_yul la 'jug pa ci 'dra/_byang chub sems dpa' rdo rje'i snying pos smras pa/_kye rgyal ba'i sras 'di lta ste/_dper na mi la la zhig gis gling bzhi pa'i 'jig rten gyi khams nas rde'u rgya shug
[\[259a.5\]]gi tshi gu [#]tsam gnyis sam gsum zhig blangs te/_'di skad du 'jig rten gyi khams mtha' yas pa dag na sa'i khams ji snyed cig yod/_rde'u 'di las ji tsam zhig gi lhag par 'phags shing lhag par tshad med ces zer ba zhig yod na/_kye rgyal ba'i sras de ltar khyod de bzhin
[\[259a.6\]]gshegs pa dgra bcom pa yang dag par rdzogs pa'i sangs rgyas ye shes tshad med pa mnga' ba rnams kyi chos nyid la/_byang chub sems dpa'i chos nyid kyis 'jal ba ni khyod kyi tshig 'di de dang 'dra bar bdag gis [#]dbags so/_/kye rgyal ba'i sras ji ltar gling bzhi pa'i 'jig rten gyi
[\[259a.7\]]khams nas gang blangs pa'i sa'i khams ni chung [#]la/_lhag ma las pa ni tshad med pa de bzhin du/_kye rgyal ba'i sras dag [#]byang chub sems dpa'i sa chos kyi sprin 'di kho na yang bskal pa dpag tu med par bstan kyang phyogs tsam zhig bstan du zad na/_de bzhin gshegs pa'i sa lta [#]smos
[\[259b\]]
[\[259b.1\]]kyang ci dgos/_kye rgyal ba'i sras khyod mos par bya'o/_/khong du chud par bya'o/_/de bzhin gshegs pa 'di bdag gi mdun na dpang du bzhugs te/_kye rgyal ba'i sras gal te phyogs bcu'i phyogs re re'i sangs rgyas kyi zhing 'jig rten gyi khams mu med pa'i rdul phra rab kyi rdul snyed cig_/
[\[259b.2\]]sa 'di lta bu thob pa'i byang chub sems dpa' rnams kyis [#]'di lta ste/_dper na bu ram shing gi tshal lam/_'od ma'i tshal lam/_'dam bu'i tshal lam/_til gyi tshal bzhin du yongs su gang bar gyur kyang /_de dag gis kyang byang chub sems dpa'i spyod pa mngon par bsgrub par bskal pa dpag
[\[259b.3\]]tu med pa [#]mngon par bsgrubs pa ni de bzhin gshegs pa'i ye shes skad cig gcig la byung ba'i de bzhin gshegs pa'i yul gyi brgya'i char yang nye bar mi 'gro'o/_/stong gi cha dang /_'bum gyi cha dang /_bye ba'i cha dang /[# ]bye ba brgya'i cha dang /_bye ba stong gi cha dang /_bye ba 'bum gyi cha dang /_bye ba [#]
[\[259b.4\]]khrag khrig 'bum gyi cha dang /_grangs dang /_cha dang /_bgrang ba dang /_dpe dang rgyur yang nye bar mi 'gro ba nas/_bskrun pa tsam gyi bar du nye bar mi 'gro'o/_/kye rgyal ba'i sras dag de ltar byang chub sems dpa' ye shes de lta bu dang ldan pa ni de bzhin gshegs pa'i sku dang /_gsung dang thugs
[\[259b.5\]]gnyis su med pa'i byang chub sems dpa'i ting nge 'dzin gyi stobs kyang mi gtong la/_sangs rgyas la lta ba dang /_mchod pa dang /_rim gro yang rab tu byed de/_bskal pa re re la yang de bzhin gshegs pa mtha' yas pa dag la rnam pa thams cad mngon par sgrub [#]pa'i mchod pa rgya chen po dang ldan pa'i
[\[259b.6\]]mchod pa dag gis mchod par byed do/_/sangs rgyas bcom ldan 'das de dag byin gyi rlabs [#]dang /_snang ba yang yang dag par len to zhes bya ba dang /_kye rgyal ba'i sras 'di lta ste/_dper na lha'i rgyan chen po'i rnam pa mkhan bzos ma byas pa/_rin po che chen pos spras pa/_lha'i rgyal po
[\[259b.7\]]dbang sgyur [#]gyi yan lag gi dam pa mgo'am mgul du btags na de ma yin pa'i lha dang mi'i rgyan lhab lhub kyi rnam pa dag gis mi 'phrogs pa yin no/_/kye rgyal ba'i sras de bzhin du byang chub sems dpa'i sa chos kyi sprin 'di thob pa'i byang chub sems dpa'i ye shes kyi rgyu ba de dag kyang /_sems can
[\[260a\]]
[\[260a.1\]]thams cad dang /_nyan thos dang rang sangs rgyas thams cad dang /_byang chub sems dpa'i sa dang po yan chad byang chub sems dpa'i sa dgu pa thob pa'i bar gyi byang chub sems dpa' rnams kyis kyang mi 'phrogs pa yin te/_byang chub sems dpa'i sa 'di la gnas
[\[260a.2\]]pa'i byang chub sems dpa'i ye shes snang ba ni sems can rnams thams cad mkhyen pa'i ye shes kyi bar la 'dzud par 'gyur bas de ma yin pa'i ye shes kyi [#]snang ba dag gis mi 'phrogs so/_/kye rgyal ba'i sras 'di lta ste/_dper na lha'i rgyal po dbang phyug chen po'i 'od ni skye ba'i gnas
[\[260a.3\]]thams cad las shin tu 'das pa yin te/_sems can rnams kyi lus kyang tshim par byed do/_/kye rgyal ba'i sras de bzhin du byang chub sems dpa'i sa bcu pa chos kyi sprin 'di la gnas pa'i byang chub sems dpa'i ye shes kyi snang ba yang nyan thos dang /_rang sangs rgyas thams cad
[\[260a.4\]]dang byang chub sems dpa'i sa dang po yan chad byang chub sems dpa'i sa dgu pa thob pa'i bar gyi byang chub sems dpa' rnams kyis kyang mi 'phrogs pa yin te/_thams cad mkhyen pa nyid kyi bar la yang sems can rnams rab tu 'jog go zhes gsungs pa'o/_/bgrod pa gsum
[\[260a.5\]]shes pa la sogs pa yang dag par sgrogs [#]pas ni lam gsum yang dag par sgrogs te/_lam gsum la the tshom bcad [#]pa'i lam ni gang gi phyir/_kye rgyal ba'i sras byang chub sems dpa' ye shes de lta bu dang ldan pa de [#]la sangs rgyas bcom ldan 'das rnams bgrod pa gsum shes pa
[\[260a.6\]]yang dag par ston to[#]/_/chos kyi dbyings rab tu dbye ba shes pa zhes gsungs pa'o[#]/_/bgrod pa gsum zhes bya ba ni lam gsum [#]zhes bya ba'i tha tshig go/_/de bzhin gshegs pa'i gsang ba sgrogs pas mngon par shes pa myur ba nyid kyi lam ni gang gi phyir/_'jig rten gyi khams thams cad
[\[260a.7\]]rgyas par 'gengs pa zhes gsungs pa'o/_/byin gyi rlabs [#]mtshungs pa nyid kyi las ni byin gyi rlabs [#]mtshungs pa nyid rnam pa gsum du reg [#]par bya ste/_zhing yongs su dag pa'i mtshungs pa nyid kyi byin gyi rlabs [#]dang /_sems can rnams [#]yongs su smin par bya ba'i phyir/_chos ston
[\[260b\]]
[\[260b.1\]]par snang ba'i mtshungs pa nyid kyi byin gyis rlabs [#]dang /_mngon par rdzogs par byang chub pa'i mtshungs pa nyid kyi byin gyi [#]rlabs te/_gang gi phyir 'jig rten gyi khams thams cad snang bar byin gyis brlabs pa [#]dang /_sems can dang /_zhing dang /_chos thams cad
[\[260b.2\]]yongs su shes pa'i shes pa dang /_sems can thams cad kyi sems kyi spyod pa la 'jug pa shes pa dang /_sems can thams cad kyi yongs su smin pa'i dus ji lta ba bzhin du shes pa dang /_'dul ba las mi g.yo ba dang /_chos thams cad rab tu rnam par 'byed
[\[260b.3\]]pa'i rnam par dbye ba shes pa la mkhas pa dang /_mdor na thams cad mkhyen pa'i ye shes thob par byed pa'i bar dag yang dag par ston to zhes gsungs pa'o/_/de ltar mthu bla na yod pas sa 'di'i rnam par gzhag pa [#]bstan nas sa'i dpe ston to/_/de la sa'i dpe ni mtsho dang /_
[\[260b.4\]]ri dang /_rgya mtsho dang /_nor bu bai DUR+Yas yon tan rnam pa bzhir rig par bya'o/_/yon tan rnam pa bzhi ni sgrub pa'i yon tan dang /_mchog gi yon tan dang /_nges par 'byung dka' ba'i nges par 'byung ba 'bras bu che ba nyid kyi yon tan dang /_mthar thug par
[\[260b.5\]]yongs su bsngo ba'i yon tan no/_/de la sgrub pa'i yon tan ni smon lam la brten [#]nas bsdu ba'i dngos po bzhis gzhan gyi don sgrub pa dang /_rang gi dge ba'i rtsa ba 'phel te byang chub thob par byed pas/_rang gi don sgrub par rig par bya ste/_gang gi phyir kye rgyal ba'i sras
[\[260b.6\]]byang chub sems dpa'i sa bcu po de dag ni/_rim gyis mngon du phyogs pa [#]rnam pa thams cad dang ldan pa'i thams cad mkhyen pa'i ye shes kyi song ba rjes su song bar blta'o/_/kye rgyal ba'i sras 'di lta ste/_dper na mtsho chen po ma dros pa las byung ba'i 'bab chu ni/_klung [#]
[\[260b.7\]]gi rgyun gyi sgo bzhis 'dzam bu'i gling kun du ngoms par byas [#]kyang mi zad la [#]rnam par 'phel te/_sems can dpag tu med pa dag la phan par gyur cing /_rgya mtsho chen po'i bar du zhen par 'gyur te/_chu de ni thog [#]ma nyid nas rgya mtsho chen po la mngon du phyogs pa yin no/_/
[\[261a\]]
[\[261a.1\]]kye rgyal ba'i sras de [#]de bzhin du byang chub kyi sems kyi mtsho chen po las byung ba'i dge ba'i rtsa ba'i 'bab chu yang /_smon lam chen po'i rgyun gyi sgo bsdu ba'i dngos po bzhis sems can gyi khams kun du ngoms par byas [#]kyang mi zad la rnam par 'phel te/_
[\[261a.2\]]sems can dpag tu med pa dag la phan par gyur cing /_rnam pa thams cad dang ldan pa'i thams cad mkhyen pa'i ye shes kyi bar gyi rgya mtsho chen po la zhen par byed de/_dge ba'i rtsa ba'i chu de ni thog ma nas kyang /_thams cad mkhyen pa nyid kyi rgya mtsho chen po la mngon
[\[261a.3\]]du phyogs pa yin no zhes gsungs pa'o/_/thams cad mkhyen pa'i skabs yin pas mchog nyid kyi yon tan ni gang gi phyir/_kye rgyal ba'i sras byang chub sems dpa'i sa bcu po de dag ni/_sangs rgyas kyi ye shes la brten nas yod par 'gyur te/_kye rgyal ba'i
[\[261a.4\]]sras 'di lta ste/_dper na sa chen po la brten nas/_ri'i rgyal po chen po bcu yod par gyur pa 'di lta ste/_ri'i rgyal po chen po gangs ri dang /_spos [#]ngad ldang dang /_rnam par 'dal dang /_drang srong ri dang /_gnya' shing 'dzin dang /_rta rna ri dang /_mu khyud
[\[261a.5\]]'dzin dang /_khor yug dang /_tog can dang /_ri'i rgyal po chen po ri rab bo/_/kye rgyal ba'i sras 'di lta ste/_dper na ri'i rgyal po chen po gangs ri ni/_sman gyi rnam pa thams cad kyi 'byung gnas yin te/_sman gyi rnam pa thams cad blang bas thug par 'gyur ba
[\[261a.6\]]med do/_/kye rgyal ba'i sras de bzhin du byang chub sems dpa'i sa rab tu dga' ba la gnas pa'i byang chub sems dpa' yang /_'jig rten pa'i snyan dngags dang /_bstan bcos dang /_gsang sngags dang /_rig pa thams cad kyi 'byung gnas yin te/_'jig
[\[261a.7\]]rten pa'i snyan dngags dang /_bstan bcos dang /_gsang sngags dang /_rig pa thams cad 'don pas thug par 'gyur ba med do/_/kye rgyal ba'i sras 'di lta ste/_dper na ri'i rgyal po chen po spos kyi ngad ldang [#]ni/_spos kyi rnam pa thams cad kyi 'byung gnas yin te/_spos
[\[261b\]]
[\[261b.1\]]kyi rnam pa thams cad blang bas thug par 'gyur ba med do[#]/_/kye rgyal ba'i sras de bzhin du byang chub sems dpa'i sa dri ma med pa la gnas pa'i byang chub sems dpa' yang /_byang chub sems dpa'i tshul khrims dang /_sdom pa dang /_spyod pa thams cad kyi spos kyi 'byung gnas
[\[261b.2\]]yin te/_byang chub sems dpa'i tshul khrims dang /_sdom pa dang /_spyod pa thams cad kyi spos kyis thug par 'gyur ba med do/_/kye rgyal ba'i sras 'di lta ste dper na/_ri'i rgyal po chen po rnam par 'dal ni dngos [#]rin po che 'ba' zhig yin zhing /_rin po che'i
[\[261b.3\]]rnam pa thams cad kyi 'byung gnas yin te/_rin po che'i rnam pa thams cad blang bas thug par 'gyur ba med do/_/kye rgyal ba'i sras de bzhin du byang chub sems dpa'i sa 'od byed pa la gnas pa'i byang chub sems dpa' yang /_'jig rten pa'i bsam gtan dang /_mngon
[\[261b.4\]]par shes pa dang /_rnam par thar pa dang /_ting nge 'dzin dang /_snyoms par 'jug pa thams cad kyi 'byung gnas yin te/_'jig rten pa'i bsam gtan dang /_mngon par shes pa dang /_rnam par thar pa dang /_ting nge 'dzin dang /_snyoms par 'jug pa thams
[\[261b.5\]]cad yongs su dris pa bstan pa rnams kyis thug par 'gyur ba med do/_/kye rgyal ba'i sras 'di lta ste dper na/_ri'i rgyal po chen po drang srong ni/_dngos rin po che 'ba' zhig yin zhing /_drang srong mngon par shes pa lnga dang ldan pa rnams kyi 'byung gnas yin te/_drang srong
[\[261b.6\]]mngon par shes pa lnga dang ldan pa rnams bgrang bas thug par 'gyur ba med do/_/kye rgyal ba'i sras de bzhin du byang chub sems dpa'i sa 'od 'phro can la gnas pa'i byang chub sems dpa' yang /_lam dang lam ma yin pa gzhan gyi khyad par thams cad shes pa'i 'byung gnas yin te/_
[\[261b.7\]]lam dang lam ma yin pa gzhan gyi khyad par thams cad shes pa yongs su dris pa bstan pa rnams kyis [#]thug par 'gyur ba med do/_/kye rgyal ba'i sras 'di lta ste dper na/_ri'i rgyal po chen po gnya' shing 'dzin ni dngos rin po che 'ba' zhig yin zhing /_gnod sbyin rdzu 'phrul chen
[\[262a\]]
[\[262a.1\]]po dang ldan pa rnams kyi 'byung gnas yin te/_gnod sbyin rdzu 'phrul chen po dang ldan pa bgrang bas thug par 'gyur ba med do/_/kye rgyal ba'i sras de bzhin du byang chub sems dpa'i sa shin tu sbyang dka' ba la gnas pa'i byang chub sems dpa' yang mngon par shes
[\[262a.2\]]pa'i rdzu 'phrul gyi rnam par 'phrul pa dang /_cho 'phrul thams cad kyi 'byung gnas yin te/_mngon par shes pa'i rdzu 'phrul gyi rnam par 'phrul pa dang /_cho 'phrul thams cad yongs su dris pa bstan pa rnams kyis thug par 'gyur ba med do/_/kye rgyal ba'i sras 'di lta ste dper na ri'i rgyal po chen po rta
[\[262a.3\]]rna ri ni dngos rin po che 'ba' zhig yin zhing /[ #]'bras bu'i rnam pa thams cad blang bas thug par 'gyur ba med do/_/kye rgyal ba'i sras de bzhin du byang chub sems dpa'i sa mngon du gyur pa [#]la gnas pa'i byang chub sems dpa' yang rten cing 'brel par 'byung ba la 'jug pa bstan pa'i 'byung gnas yin
[\[262a.4\]]te/_nyan thos kyi 'bras bu dang /_mngon par rtogs pa yongs su dris pa bstan pa rnams kyis thug par 'gyur ba med do/_/kye rgyal ba'i sras 'di lta ste dper na/_ri'i rgyal po chen po mu khyud 'dzin ni dngos rin po che 'ba' zhig yin zhing /_klu rdzu 'phrul chen po dang ldan pa thams cad kyi 'byung gnas
[\[262a.5\]]yin te/_klu rdzu 'phrul chen po dang ldan pa thams cad bgrang bas thug par 'gyur ba med do/_/kye rgyal ba'i sras de bzhin du byang chub sems dpa'i sa ring du song ba [#]la gnas pa'i byang chub sems dpa' yang thabs dang shes rab bstan pa'i 'byung gnas yin te/_rang sangs rgyas kyi 'bras bu dang /_
[\[262a.6\]]mngon par rtogs [#]pa yongs su dris pa bstan pa rnams kyis thug par 'gyur ba med do/_/kye rgyal ba'i sras 'di lta ste dper na/_ri'i rgyal po chen po khor yug ni dngos rin po che [#]'ba' zhig yin zhing /_dbang du gyur pa rnams kyi 'byung gnas yin te/_dbang du gyur pa rnams bgrang bas thug par
[\[262a.7\]]'gyur ba med do/_/kye rgyal ba'i sras de bzhin du byang chub sems dpa'i sa mi g.yo ba la gnas pa'i byang chub sems dpa' yang byang chub sems dpa'i dbang mngon par bsgrub pa yongs su dris pa bstan pa rnams kyi 'byung gnas yin te/_'jig rten gyi khams rnam par dbye ba yongs su dris pa
[\[262b\]]
[\[262b.1\]]bstan pa rnams kyis thug [#]par 'gyur ba med do/_/kye rgyal ba'i sras 'di lta ste dper na/_ri'i rgyal po chen po tog dang ldan pa ni dngos rin po che 'ba' zhig yin zhing /_lha ma yin rdzu 'phrul chen po dang ldan pa rnams kyi 'byung gnas yin te/_lha ma yin rdzu 'phrul chen po dang ldan pa
[\[262b.2\]]bgrang bas thug par 'gyur ba med do/_/kye rgyal ba'i sras de bzhin du byang chub sems dpa'i sa legs pa'i blo gros can la gnas pa'i byang chub sems dpa' yang sems can gyi [#]'jug pa dang /_ldog pa thams cad shes pa'i spyod pa'i 'byung gnas yin te/_'gro ba thams cad kyi 'byung ba dang 'jig
[\[262b.3\]]pa yongs su dris pa bstan pa rnams kyis thug par 'gyur ba med do/_/kye rgyal ba'i sras [#]'di lta ste dper na/_ri'i rgyal po chen po ri rab ni dngos rin po che 'ba' zhig yin zhing /_lha klu rdzu 'phrul chen po dang ldan pa rnams kyi 'byung gnas yin te/_lha klu rdzu 'phrul chen po dang ldan pa bgrang pas thug
[\[262b.4\]]par 'gyur ba med do/_/kye rgyal ba'i sras de bzhin du byang chub sems dpa'i sa chos kyi sprin la gnas pa'i byang chub sems dpa' yang de bzhin gshegs pa'i stobs dang /_mi 'jigs pa dang sangs rgyas kyi chos ma 'dres pa rnams kyi 'byung gnas yin te/_sangs rgyas kyi phrin las yang dag par
[\[262b.5\]]bstan pa yongs su dris pa bstan pa rnams kyis thug par 'gyur ba med do zhes gsungs pa'o/_/rin po che 'ba' zhig gi ri'i dpe smos pa ni sa brgyad pa dag 'dod chags dang bral ba dag pa'i [#]sa yin pa'i phyir ro/_/ri de dag ni sems can ma yin par brjod pa'i dngos po dang /_sems can du brjod
[\[262b.6\]]pa'i 'byung gnas yin no/_/sems can ma yin par brjod pa'i dngos po yang rnam pa gnyis te/_yongs su spyad pa'i dngos po dang /_rin po che zhes brjod pa yongs su 'dzin pa'i dngos po'o/_/yongs su spyad pa'i dngos po yang rnam pa gnyis te/_'byung ba mi mnyam pa'i gnyen po'i dngos po dang /_
[\[262b.7\]]'byung ba mnyam pa ston [#]pa'i dngos po ste/_dris rab tu phye ba dang /_ri drug pa'i 'bras bu'i rnam pa'i ros rab tu phye ba'o/_/sems can du brjod pa ni gnod pa rnam pa drug gi gnyen por rig par bya ste/_gnod pa rnam pa drug ni dbul ba'i gnod pa dang /_'chi ba la sogs pa yams kyi nad kyi gnod pa
[\[263a\]]
[\[263a.1\]]dang /_mu ge'i gnod pa dang /_'dul ba ma yin pa'i gnod pa dang /_dbyig dug la sogs pa'i gnod pa dang /_phyir rgol ba'i gnod pa'o/_/de la mngon par shes pa lnga dang ldan pa ni sbyin pa'i gnas yin pas dbul ba'i gnyen po'o/_/lha ma yin rnams ni de 'jil ba'i
[\[263a.2\]]gsang sngags [#]ston pas dbyig dug gi [#]gnyen po'o/_/dbang du gyur pa ni 'jig rten skyong rnams yin par rig par bya'o/_/ri de dag ni ji ltar [#]smos pa'i dngos po 'byung ba'i don gyi 'byung gnas yin zhing /_rgyun mi 'chad [#]pa'i don gyis thug par 'gyur ba med par rig par bya'o/_/de dag gis kyang rgya mtsho
[\[263a.3\]]chen po smos la[#]/_rgya mtsho chen pos kyang de dag rab tu phye ba'o/_/de bzhin du thams cad mkhyen pa'i rgyu dang 'bras bu yin pas/_byang chub sems dpa'i sa bcu po de dag gis kyang thams cad mkhyen pa nyid smos la/_thams cad mkhyen pa nyid kyis kyang rab tu phye ba yin par rig par bya ste/_gang gi phyir
[\[263a.4\]]kye rgyal ba'i sras 'di lta ste dper na rin po che'i ri de dag gis kyang rgya mtsho chen po smos la/_rgya mtsho chen pos kyang rab tu phye ba'o/_/kye rgyal ba'i sras de bzhin du byang chub sems dpa'i sa bcu po 'di dag gis [#]kyang thams cad mkhyen pa nyid smos la de [#]thams cad mkhyen pa nyid kyis kyang rab tu phye ba'o zhes
[\[263a.5\]]gsungs pa'o/_/sa rnams kyi nges par 'byung dka' ba'i nges par 'byung ba'i 'bras bu chen po/_yon tan ni rgyu dang 'bras bur 'brel pa ste/_rgya mtsho las nges par 'byung dka' ba lta bu'i phyir dang /_nges par 'byung ba rnams kyi byang chub kyi 'bras bu che ba'i phyir ro/_/rgya mtsho chen po'i yon tan ni
[\[263a.6\]]brgyad du rig par bya ste/_'jug bde ba'i yon tan ni gang gi phyir/_kye rgyal ba'i sras 'di lta ste dper na/_rgya mtsho chen po ni [#]rnam pa bcus mi 'phrogs pa'i grangs su 'gro ste/_bcu gang zhe na/_'di lta ste bags kyis [#]gzhol ba zhes gsungs pa'o/_/gtsang ma nyid kyi yon tan ni [#]gang gi phyir/_
[\[263a.7\]]shi ba'i ro dang mi gnas pa zhes gsungs pa'o/_/mi 'dra ba med pa'i yon tan ni gang gi phyir/_chu gzhan gyi grangs spangs pa zhes gsungs pa'o/_/kun du bsrungs pa'i yon tan ni gang gi phyir/_ro gcig pa zhes gsungs pa'o/_/phan 'dogs pa'i yon tan ni gang gi phyir/_rin po che mang ba zhes gsungs
[\[263b\]]
[\[263b.1\]]pa'o/_/zab pa dang rgya che ba gnyis kyis mi skam pa nyid kyi yon tan ni gang gi phyir/_zab cing gting [#]dpag dka' ba dang yangs shing tshad med pa zhes gsungs pa'o/_/chen po dag gi [#]gnas bcas pa'i phyir gnas kyi yon tan ni gang gi phyir/_'byung ba chen po [#]gnas su gyur pa zhes
[\[263b.2\]]gsungs pa'o/_/rlabs 'byung ba'i dus las mi yol ba dang /_chus ngoms mi shes pa gnyis kyis [#]'jig rten bsrungs pa'i [#]yon tan ni gang gi phyir/_dus chad pa las mi yol ba dang /_sprin chen po'i char thams cad kun du 'dzin pas mi ngoms pa'o zhes gsungs pa ste/_rgya mtsho chen po dang 'dra
[\[263b.3\]]ba'i chos nyid kyis sa bcu rnams su byang chub sems dpa'i spyod pa yang rnam pa bcur rig par bya ste/_gang gi phyir kye rgyal ba'i sras de bzhin du byang chub sems dpa'i spyod pa yang rnam pa bcus mi 'phrogs [#]pa'i grangs su 'gro ste/_bcu gang zhe na 'di lta ste/_byang chub sems dpa'i spyod pa[#]sa rab tu
[\[263b.4\]]dga' ba la smon lam chen po rim gyis mngon par bsgrubs pas gzhol ba dang /_byang chub sems dpa'i sa dri ma med pa la 'chal pa'i tshul khrims kyis shi ba'i ro dang mi gnas pa dang /_byang chub sems dpa'i sa [#]'od byed pa la 'jig rten pa'i gdags pa'i grangs spangs pa dang /_byang chub sems dpa'i
[\[263b.5\]]sa 'od 'phro ba [#]can la/_sangs rgyas la dad pa mi phyed pa'i ro gcig pa dang /_byang chub sems dpa'i sa shin tu sbyang dka' la/_thabs dang mngon par shes pa tshad med pas 'jig rten pa'i bya ba mngon par sgrub pa'i rin po che mang ba dang /_byang chub sems dpa'i sa mngon du gyur la rten cing 'brel par 'byung
[\[263b.6\]]ba la rab tu rtog [#]pas zab pa dang /_byang chub sems dpa'i sa ring du song la blos rab tu rnam par 'byed pa la mkhas pas [#]yangs shing tshad med pa dang /_byang chub sems dpa'i sa mi g.yo ba la bkod pa chen po mngon par sgrub pa kun du bstan pas 'byung ba chen po'i gnas su gyur pa dang /_byang chub
[\[263b.7\]]sems dpa'i sa legs pa'i blo gros can la rnam par thar pa zab mos 'gro ba'i spyod pa ji lta ba bzhin du khong du chud pas dus chad pa las mi yol ba dang /_byang chub sems dpa'i sa chos kyi sprin la de bzhin gshegs pa'i chos kyi snang ba'i sprin gyi char chen po thams cad kun du 'dzin pas
[\[264a\]]
[\[264a.1\]]mi ngoms pa'o zhes gsungs pa'o/_/mthar thug par yongs su bsngo ba'i yon tan ni/_/nor bu rin po che chen po'i dpes ston te gang gi phyir/_kye rgyal ba'i sras 'di lta ste dper na/_nor bu rin po che chen po ni [#]gang gi tshe/_rin po che [#]rigs bcu las shin tu 'das nas mngon par
[\[264a.2\]]sbags par gyur/_mgar ba mkhas pas legs par bsregs/_legs par bcos/_legs par yongs su sbyangs/_legs par byi dor byas te/_legs par phug cing rin po che'i skud pas legs par btags la/_nor bu rin po che dang bai DUr+ya'i [#]yu ba mthon po can gyi rgyal mtshan gyi rtse mo la
[\[264a.3\]]btags te/_thams cad [#]'od rab tu 'byung zhing /_rgyal pos bsngags [#]par gyur pa de'i tshe/_sems can thams cad kyis rin po che thams cad bsdu bar bya bar nye bar gnas pa yin no/_/kye rgyal ba'i sras de bzhin du gang gi tshe/_byang chub sems dpa' rnams kyi thams cad mkhyen pa nyid kyi sems rin po
[\[264a.4\]]che bskyed pa [#]'phags pa'i rigs bcu las shin tu 'das pa bskyed par 'gyur/_sbyangs pa'i yon tan dang /_yo byad bsnyungs pa dang /_tshul khrims dang /_brtul zhugs [#]dang /_dka' thub kyis [#]legs par bsregs/_bsam gtan dang /_ting nge 'dzin dang snyoms par 'jug pas legs par bcos/_lam gyi
[\[264a.5\]]yan lag gi rnam pas legs par sbyangs/_thabs dang mngon par shes pas legs par byi dor byas te/_rten cing 'brel par 'byung bas legs par phug cing /_thabs dang shes rab rin po che sna tshogs kyi skud pas legs par btags la/_dbang gi nor bu rin po che chen po dang /_bai DUr+ya'i yu ba can gyi rgyal mtshan
[\[264a.6\]]gyi rtse mo la btags te/_sems can gyi spyod pa thams cad rab tu btags [#]pa dang /_thos pa'i shes pa'i 'od rab tu 'byung bar gyur la/_de bzhin gshegs pa chos kyi rgyal pos yang dag par rdzogs pa'i sangs rgyas kyi ye shes dbang bskur bas dbang bskur bar gyur pa de'i tshe/_sems can thams cad kyis
[\[264a.7\]]sangs rgyas kyi mdzad pa rin po che thams cad bsdu bar bya bar nye bar [#]gnas pa yin te/_de'i tshe thams cad mkhyen pa zhes kyang bya'o zhes gsungs pa'o/_/de la rin po che'i rigs bcu las shin tu 'das zhes bya ba ni nor bu dang /_mu tig dang bai DUr+ya la sogs pa'i nang nas/_nor bu dang bai DUr+ya ma gtogs pa'o/_/
[\[264b\]]
[\[264b.1\]]mngon par sbags zhes bya ba nas thams cad du 'od rab tu 'byung bar gyur ces bya ba'i bar gyis yon tan rnam pa brgyad kyis yongs su zin par ston te/_yon tan rnam pa brgyad ni rtag par mngon par sbags pas shin tu yongs su brtags pa'i phyir rigs kyi [#]yongs su btags [#]pa'i yon tan
[\[264b.2\]]dang /_mgar [#]ba mkhas pas legs par bsregs pas kha dog gi yon tan dang /_legs par bcos pas dbyibs kyi yon tan dang /_legs par yongs su sbyangs pas dri ma med pa'i yon tan dang /_legs par byi dor byas pas gsal ba'i yon tan dang /_legs par phug pa dang /_rin po che'i skud
[\[264b.3\]]pas legs par btags pa dang /_nor bu rin po che dang be+e DUr+ya'i yu ba mthon po can gyi rgyal mtshan gyi rtse mo la btags pa'i tshig gsum gyis mngon par 'du byed pa'i yon tan dang /_thams cad du 'od zer rab tu 'byung bas/_thams cad du 'od [#]rab tu 'byung ba'i phyir/_mthu'i yon tan dang rgyal
[\[264b.4\]]pos [#]bsngags pa zhes bya bas ni/_yongs su ma bzung ba nyid kyi yon tan nyid ston to/_/yang dag par rdzogs pa'i sangs rgyas kyi ye shes dbang bskur ba nyid ni sems can thams cad dang thun mong ba'i dge ba'i rtsa ba'i gter nyid du'o/_/'phags pa'i rigs bcu las shin tu 'das zhes bya ba ni/_/
[\[264b.5\]]nyan thos kyi rigs brgyad de/_zhugs pa dang 'bras bu la gnas pa'i bye brag gis so/_/rang sangs rgyas kyi rigs gnyis te/_zhugs pa dang 'bras bu la gnas pa'o/_/de ltar sa'i dpes sa bcu pa'i rnam par gzhag pa bstan nas/_sa'i phan yon gyis ston te/_de la sa'i phan yon [#]ni rnam pa
[\[264b.6\]]gnyis te/_bsod nams 'phel ba dang mchod pa byed pa'o/_/de yang mos pa la gzud pa'i phyir[#]/_chos kyi rnam grangs 'di che ba nyid du yang dag par bstan pa'i phyir yongs su bstan te gang gi phyir/_kye rgyal ba'i sras byang chub sems dpa'i spyod pa yang dag par sgrub pa rnam pa thams cad dang ldan pa'i thams
[\[264b.7\]]cad mkhyen pa'i ye shes kyi yon tan sogs pa'i chos kyi sgo'i le'u 'di ni sems can dge ba'i rtsa ba ma bskyed pa rnams kyi rna lam du grag [#]par mi 'gyur ro/_/byang chub sems dpa'i [#]rnam par grol ba'i zla bas smras pa/_kye rgyal ba'i sras rnam pa thams cad dang ldan pa'i thams cad mkhyen pa'i ye shes kyi
[\[265a\]]
[\[265a.1\]]yon tan sogs pa'i chos kyi sgo'i le'u 'di/_gang dag gi rna lam du grag par gyur pa de dag bsod nams kyi tshogs ji tsam zhig dang ldan par 'gyur/_byang chub sems dpa' rdo rje'i snying pos smras pa/_kye rgyal ba'i sras thams cad mkhyen pa'i ye shes kyi mthu ji tsam par thams
[\[265a.2\]]cad mkhyen pa nyid [#]sems bskyed pas bsdus te/_dmigs pa'i bsod nams sogs pa yang [#]de tsam ste/_thams cad mkhyen pa nyid kyi sems bskyed pas bsdus te/_dmigs pa'i bsod nams sogs pa ji tsam par/_chos kyi sgo'i le'u 'di la mngon par phyogs pa'i bsod nams sogs pa yang de tsam
[\[265a.3\]]du shes par bya'o/_/de ci'i phyir zhe na/_kye rgyal ba'i sras byang chub sems dpa' ma yin pas rnam pa thams cad dang ldan pa'i thams cad mkhyen pa'i ye shes kyi yon tan sogs pa'i chos kyi sgo'i le'u 'di mnyan pa'am/_mos pa'am/_yid ches pa'am/_len pa'am/_'dzin pa'am/_kun du 'dzin par
[\[265a.4\]]mi nus na/_sgom pa'i rnam pa'i sbyor bas sgrub pa lta smos kyang ci dgos/_kye rgyal ba'i sras [#]de lta bas na/_gang dag chos kyi sgo'i le'u 'di nyan cing thos nas kyang mos pa dang /_mos nas kyang 'dzin pa dang sgom [#]pa'i rnam pas [#]sbyor ba'i byang chub sems dpa' de dag ni/_thams cad mkhyen pa'i ye shes kyi sgo dang
[\[265a.5\]]ldan par shes par bya'o zhes gsungs pa'o/_/bsod nams 'phel ba la yid ches par bya ba'i phyir 'gyur ba ltas bco brgyad can drug snang ba kun du ston te gang gi phyir/_de nas de'i tshe sangs rgyas kyi mthu dang chos nyid thob pas phyogs bcu'i 'jig rten na sangs rgyas kyi zhing bye ba phrag bcu'i rdul phra
[\[265a.6\]]rab kyi rdul snyed kyi 'jig rten gyi 'gyur ba ltas chen po bco brgyad can drug_/g.yos rab tu g.yos/_kun du rab tu g.yos so/_/'gul rab tu 'gul/_kun du rab tu 'gul to[#]/_/ldeg rab tu ldeg/_/kun du rab tu ldeg go/_/'khrugs rab tu 'khrugs/_kun du rab tu 'khrugs so/_/'ur 'ur rab tu 'ur 'ur/_
[\[265a.7\]]kun du rab tu 'ur 'ur ro/_/chem chem rab tu chem chem/_kun du rab tu chem chem mo zhes gsungs pa'o/_/de la 'gyur ba drug ni/_g.yo ba dang /_mtho ba dang /_dma' ba dang /_steng du 'gro ba dang 'og tu 'gro ba dang [#]sgra sgrogs pa'o/_/ltas bco brgyad ni g.yos pa la sogs pa rnam pa drug po de dag gis [#]dal ba dang /_'bring dang drag pa
[\[265b\]]
[\[265b.1\]]rim du rig par bya'o/_/don gzhan du na snod kyi 'jig rten mngon par 'dus byas pa dang /_mngon par 'dus ma byas pa'i sa'i [#]dbang du byas pa dang /_sems can gyi 'jig rten na sems can gyi ris bzhi ste/_mi mkhas pa dang /_tha dad pa la mos pa dang /_nga rgyal can dang /_rig sngags dang ldan pa
[\[265b.2\]]rnams kyi dbang du byas nas/_dal ba dang /_'bring dang drag pa'i bye brag gis g.yos pa nas/_kun du rab tu chem chem gyi bar gyi ltas bco brgyad du rig par bya'o/_/de ltar bsod nams 'phel ba la yid ches par bya ba bstan nas mchod pa byed pa ston te/_gang gi phyir sangs rgyas kyi mthu dang chos
[\[265b.3\]]nyid thob pas/_lha'i me tog dang /_spos dang phreng ba'i sprin gyi char mngon par bab bo/_/lha'i gos kyi sprin dang /[# ]lha'i rin po che'i sprin dang /_lha'i rgyan gyi sprin dang /_lha'i gdugs kyi sprin dang /_lha'i rgyal mtshan gyi sprin dang /_lha'i ba dan gyi sprin gyi char mngon par bab bo/_/lha'i rol mo sil snyan dang /_
[\[265b.4\]]pheg [#]rdob pa dang glu dbyangs kyi sprin gyi sgra grag go/_/lha'i las shin tu 'das pa thams cad mkhyen pa nyid kyi sa la mngon par bstod pa'i glu dbyangs kyi sprin gyi sgra grag go zhes gsungs pa'o/_/'jig rten gyi khams thams cad du bstan pa de yongs su brjod pas ni chos kyi rnam grangs 'di sgo mtha' yas
[\[265b.5\]]pa nas sems can gyi don du nye bar gnas par yongs su bstan te gang gi phyir/_gling bzhi pa'i 'jig rten gyi khams 'di nas [#]gzhan 'phrul dbang byed kyi gnas su lha'i dbang po dbang bsgyur gyi gzhal med khang /_nor bu rin po che'i snying po can gyi khang pa na ji lta ba de bzhin du 'jig rten gyi khams
[\[265b.6\]]thams cad du yang chos bstan [#]pa 'di phyogs bcu thams cad du rgyas par byung bar gyur to/_/sangs rgyas kyi mthus phyogs bcu nas byang chub sems dpa' sangs rgyas kyi zhing bye ba phrag bcu'i rdul phra rab kyi rdul snyed dag phyogs bcu rgyas par 'gengs shing lhags te/_de dag lhags [#]nas kyang 'di skad
[\[265b.7\]]ces/_kye rgyal ba'i sras de ltar khyod kyis byang chub sems dpa'i chos nyid 'di brjod pa legs so legs so/_/kye rgyal ba'i sras bdag cag kyang rdo rje'i snying po zhes bya bar ming mthun pa sha stag ste/_'jig rten gyi khams rdo rje'i dpal zhes bya ba nas de bzhin gshegs pa'i mtshan rdo rje'i rgyal mtshan
[\[266a\]]
[\[266a.1\]]zhes bya ba dag gi thad nas 'dir lhags te/_'jig rten gyi khams de dag thams cad na yang /_sangs rgyas kyi mthus 'khor rnam pa 'dra ba dag la/_tshig 'di dag nyid dang /_yi ge 'di dag nyid dang /_rim pa [#]'di dag nyid dang /_don 'di dag brjod pa dag gis [#]chos bstan pa 'di nyid
[\[266a.2\]]lhag chad med pa byung bar gyur to/_/kye rgyal ba'i sras bdag cag kyang dpang du gyur pa sha stag sangs rgyas kyi mthus 'khor 'dir phyin te/_kye rgyal ba'i sras 'jig rten gyi khams 'dir bdag cag ji ltar phyin pa de bzhin du/_phyogs bcu'i 'jig rten gyi khams kyi gling bzhi pa'i 'jig rten gyi
[\[266a.3\]]khams re re'i gzhan 'phrul dbang byed kyi gnas su lha'i rgyal po'i dbang bsgyur [#]gyi gzhal med khang nor bu rin po che'i snying po can gyi khang par yang sangs rgyas kyi zhing bye ba phrag bcu'i rdul phra rab kyi [#]rdul snyed kyi/_byang chub sems dpa' rnams phyin par gyur to zhes zer ro zhes gsungs pa ste/_rim
[\[266a.4\]]pa 'di dag ces bya ba ni go rims 'di dag go/_/lhag ma ni go sla bas rnam par dbye ba ma byas te/_mdo sde las ji skad 'byung ba bzhin du khong du [#]chud par bya'o/_/sa 'di la gnas pa'i byang chub sems dpa' ni/_phal cher lha'i rgyal po dbang phyug chen por 'gyur te/_sems can rnams la nyan
[\[266a.5\]]thos dang /_rang sangs rgyas dang /_byang chub sems dpa'i pha rol tu phyin pa bstan [#]pa la mkhas shing mthu yod pa yin no/_/de 'dod na skad cig thang cig yud tsam cig la ting nge 'dzin sangs rgyas kyi zhing brjod du med pa bye ba khrag khrig brgya stong phrag bcu'i rdul shin tu phra ba snyed rab tu thob cing /_de
[\[266a.6\]]dag la snyoms par 'jug pa dang /_sangs rgyas de snyed kyi zhal mthong ba dang /_de dag gi byin gyi rlabs [#]yang dag par shes pa dang /_'jig rten gyi khams de snyed cig bskyod pa dang /_de snyed dag tu 'gro ba la sogs pa'i brtson 'grus rtsom mo/_/'phags pas bcu pa [#]las sa bcu pa chos kyi sprin
[\[266a.7\]]zhes bya ba'i rnam par bshad pa rdzogs te sa bcu [#]rnam par bshad pa rdzogs so//_//rgya gar gyi mkhan po many+dzu shrI gar+b+ha dang /_pradz+nyA warma dang /_zhu chen gyi lo tsA ba ban+de ye shes sde dang /_ban+de dpal brtsegs kyis bsgyur te zhus nas gtan la phab pa[#]//_//_